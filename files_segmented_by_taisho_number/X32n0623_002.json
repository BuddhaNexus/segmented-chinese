{
    "X32n0623_002:0631b09": "妙法蓮華經授手卷第二",
    "X32n0623_002:0631b11": "楚衡雲峯沙門　智祥　集",
    "X32n0623_002:0631b12": "方便品第二",
    "X32n0623_002:0631b13": "品節云。此品來意。因前入定放光所現。妙明真境。",
    "X32n0623_002:0631b14": "直欲當機目擊現證默契不言之表。奈何眼鈍頭",
    "X32n0623_002:0631b15": "迷。未達寂滅離言之道。世尊只得從三昧起。復假",
    "X32n0623_002:0631b16": "言說。曲唱傍通。以為接引。凡涉言詮。總為方便矣。",
    "X32n0623_002:0631b17": "華嚴疏云。方便有二種。一遠。二近。遠則四十年前",
    "X32n0623_002:0631b18": "所說諸經。皆為今經方便。故云。雖示種種道。其實",
    "X32n0623_002:0631b19": "為佛乘。近論即今入定放光動地等。俱為方便。故",
    "X32n0623_002:0631b20": "云。今佛放光明。助發實相義。以如來出世本懷一",
    "X32n0623_002:0631b21": "向未吐。今日盡情披露。由所化之眾機緣已熟。今",
    "X32n0623_002:0631b22": "將盡廢三乘之權。以顯一乘之實。欲滿出世本懷。",
    "X32n0623_002:0631b23": "所以世尊出定。極歎佛智甚深。正欲啟當機欣樂",
    "X32n0623_002:0631b24": "之心。且不即談。恐駭觀聽。故得三請而後說。歷敘",
    "X32n0623_002:0631c01": "三七思惟。將一乘分別說三。正顯三乘是假。葢為",
    "X32n0623_002:0631c02": "少智樂小法。不自信作佛。是故以方便。分別說諸",
    "X32n0623_002:0631c03": "果。又云。今我喜無畏。正直捨方便。但說無上道。故",
    "X32n0623_002:0631c04": "此品已下。判為開佛知見。謂開顯如來真知見故。",
    "X32n0623_002:0631c05": "經云。吾從成佛已來。種種方便。則不獨今日放光",
    "X32n0623_002:0631c06": "等為方便。乃四十年中。無非方便。又云。過去無量",
    "X32n0623_002:0631c07": "佛。無數方便力。則方便又不止一佛施也。又云更",
    "X32n0623_002:0631c08": "以異方便。助顯第一義。此又不止一乘三乘六度",
    "X32n0623_002:0631c09": "等法為方便。則舉手低頭。聚沙畵像。以至散心入",
    "X32n0623_002:0631c10": "塔。無非為一大事因緣之方便也。方者法也。便者",
    "X32n0623_002:0631c11": "用也。謂佛善以方法便用。巧逗三乘。誘進寶所故。",
    "X32n0623_002:0631c12": "前品序分已竟。",
    "X32n0623_002:0631c13": "△二正宗分。從此去至分別功德品十九行偈。共",
    "X32n0623_002:0631c14": "十五品半。為正宗。又本迹二門。各有三分。前品亦",
    "X32n0623_002:0631c15": "是迹門序分。從此去至授學無學人記。共八品。為",
    "X32n0623_002:0631c16": "迹門正宗。今就近以迹門正宗。又分為二。一迹門",
    "X32n0623_002:0631c17": "開顯。又二。一略開三顯一。分二。一略陳開顯。分二。",
    "X32n0623_002:0631c18": "一雙歎二智。又二。一長行。又二。一寄言歎。又二。一",
    "X32n0623_002:0631c19": "明諸佛權實。分三。一雙歎。復二。一經家提敘。",
    "X32n0623_002:0631c20": "爾時世尊從三昧安詳而起告舍利弗。",
    "X32n0623_002:0631c21": "爾時者。即文殊彌勒賓主問答已竟之時。安詳者。",
    "X32n0623_002:0631c22": "徐徐緩緩也。起出也。對入字言。前入定乃如來將",
    "X32n0623_002:0631c23": "自受用一段。真境顯露。與人示如如理。此時會眾。",
    "X32n0623_002:0631c24": "見此土他土。皆不可思議。則人人[月*匋]中。皆有一段",
    "X32n0623_002:0632a01": "不可吐露光境。憶如來出定。必應天搖地震。海湧",
    "X32n0623_002:0632a02": "山騰。及今出定。興無緣大悲。示如如智。仍不動聲",
    "X32n0623_002:0632a03": "色。安然從三昧起。不待請問。而告舍利弗者。正欲",
    "X32n0623_002:0632a04": "使人領悟此妙法。一味尋常。非奇非恠也。故此用",
    "X32n0623_002:0632a05": "安詳二字。甚妙。[△@△]問。會中無限人。而獨告舍利弗",
    "X32n0623_002:0632a06": "者。何也。答。如來本為不知不信者。顯彰方便。故有",
    "X32n0623_002:0632a07": "開示悟入之談。先在定中。有文殊實智。對答發明。",
    "X32n0623_002:0632a08": "今出定。又必因身子。權智顯示。乃融二智于一真",
    "X32n0623_002:0632a09": "也。況身子本大權示現。為小乘中智慧第一。將欲",
    "X32n0623_002:0632a10": "破小顯大。故先告之。以動羣輩耳。又問。如來恒常",
    "X32n0623_002:0632a11": "在定。何得言起。若有出入。不名正定。答。豈不知此",
    "X32n0623_002:0632a12": "為方便耶。既屬方便。如來何甞出定。△二正歎二",
    "X32n0623_002:0632a13": "智。",
    "X32n0623_002:0632a14": "諸佛智慧甚深無量。",
    "X32n0623_002:0632a15": "既曰諸佛。即該十方三世。其實即一佛也。智慧。即",
    "X32n0623_002:0632a16": "本經曰妙法。曰實相。曰一乘者。乃諸佛證得無上",
    "X32n0623_002:0632a17": "菩提之如如真智。向來定中放光。亦此乃實智也。",
    "X32n0623_002:0632a18": "此智不可以名名。不可以見見。所謂甚深者不可",
    "X32n0623_002:0632a19": "測也。無量者。不可擬也。試觀善財于普賢一毛孔",
    "X32n0623_002:0632a20": "中。行一步。過不可說佛剎微塵數世界。如是次第",
    "X32n0623_002:0632a21": "行。至盡未來際。尚不能知此毛孔中。剎海次第。況",
    "X32n0623_002:0632a22": "佛境耶。是則諸佛智慧。實不可測知。故曰甚深無",
    "X32n0623_002:0632a23": "量。天台曰。此歎實智。言諸佛者。非三教化他權實。",
    "X32n0623_002:0632a24": "乃諸佛自行權實也。",
    "X32n0623_002:0632b01": "其智慧門難解難入一切聲聞辟支佛所不能知。",
    "X32n0623_002:0632b02": "門有開啟義。有出入義。曰智慧門者。乃以實智。開",
    "X32n0623_002:0632b03": "發顯露。作差別說。乃權智也。非實外別有。離離不",
    "X32n0623_002:0632b04": "合者。謂之權。乃佛于定中。放光現瑞。圓彰十法界",
    "X32n0623_002:0632b05": "染淨差別。使人人見之。而謂得未曾有者也。難解",
    "X32n0623_002:0632b06": "入者。由會眾覩此光相。各自生疑。咸言莫知此光",
    "X32n0623_002:0632b07": "所為因緣。彌勒亦因之以問文姝。雖文殊擬古酬",
    "X32n0623_002:0632b08": "答。尚待惟忖。豈易易解入者也。謂聲聞不知者。良",
    "X32n0623_002:0632b09": "以世尊降迹人間。手指天地。及四十年中。拈弄指",
    "X32n0623_002:0632b10": "點。無非明彰此智示人人本有也。而二乘返謂之",
    "X32n0623_002:0632b11": "非己智分。其間以種種語言。曲唱傍通。無非洞啟",
    "X32n0623_002:0632b12": "斯門也。而二乘返謂之教菩薩法。是則一切聲聞。",
    "X32n0623_002:0632b13": "不自信知有如是智慧。又不領悟如來有如是智",
    "X32n0623_002:0632b14": "慧之門。故曰。所不能知。天台曰。此歎權智。諸佛以",
    "X32n0623_002:0632b15": "實智證理。權智說法故也。△二雙釋。",
    "X32n0623_002:0632b16": "所以者何佛曾親近(至)盡行諸佛無量道法。",
    "X32n0623_002:0632b17": "上說難解難入。是警其未悟。此方出陳諸佛所修",
    "X32n0623_002:0632b18": "樣子。使會眾有所取法。故徵釋之。所以者何一句。",
    "X32n0623_002:0632b19": "是雙徵二智。下單釋實智。言何故諸佛智慧如是",
    "X32n0623_002:0632b20": "甚深不可量也。曰諸佛因中。不似汝輩懈怠。陰循",
    "X32n0623_002:0632b21": "所親近者。則有百千萬億無數佛也。一一諸佛。所",
    "X32n0623_002:0632b22": "有道法。無不盡行。無不通達。所謂水積不厚。則負",
    "X32n0623_002:0632b23": "大舟也無力。由力用深遠其所得之慧。故有如是",
    "X32n0623_002:0632b24": "甚深無量也。",
    "X32n0623_002:0632c01": "勇猛精進名稱普聞。",
    "X32n0623_002:0632c02": "此方釋權智也。智慧之門。何故亦難解難入也。曰",
    "X32n0623_002:0632c03": "須知諸佛因中所行。由其勇猛精進。故得入難入",
    "X32n0623_002:0632c04": "之門。一入是門。則發用深廣。辨才無礙。便致名稱",
    "X32n0623_002:0632c05": "普聞。則所有言說。理應其難解難入也。意顯二乘",
    "X32n0623_002:0632c06": "不能解入者無他。在不勇猛精進耳。汝二乘人。纔",
    "X32n0623_002:0632c07": "得個有餘涅槃。便謂所得弘多。豈有親近無數諸",
    "X32n0623_002:0632c08": "佛之願乎。況蓄志愚劣。豈有勇猛精進名稱普聞",
    "X32n0623_002:0632c09": "之因乎。于菩薩法。心不喜樂。何有成就甚深未曾",
    "X32n0623_002:0632c10": "有法之果乎。我故謂汝等所不能知也。△三雙結。",
    "X32n0623_002:0632c11": "成就甚深未曾有法。",
    "X32n0623_002:0632c12": "天台云。此結成實智。稱真究竟。曰成就。到彼岸底。",
    "X32n0623_002:0632c13": "曰甚深。昔所未說。曰未曾有也。",
    "X32n0623_002:0632c14": "隨宜所說意趣難解。",
    "X32n0623_002:0632c15": "○此結成權智。稱機適會。曰隨宜。非七方便所知。",
    "X32n0623_002:0632c16": "曰難解。[△@△]由諸如來曾近多佛。勇猛精進。行多善",
    "X32n0623_002:0632c17": "故。所得深而所知廣。至于應機接物。若權若實。無",
    "X32n0623_002:0632c18": "不盡其底蘊。如明珠走盤。縱橫不滯。宜其令人難",
    "X32n0623_002:0632c19": "解難入。此引諸佛。有如是行學。明騐如是。△二明",
    "X32n0623_002:0632c20": "釋迦權實。分三。一雙歎。",
    "X32n0623_002:0632c21": "舍利弗吾從成佛已來(至)引導眾生令離諸著。",
    "X32n0623_002:0632c22": "如來將欲開示此段光明。使二乘人。必知有此一",
    "X32n0623_002:0632c23": "大事因緣。故先引無數諸佛。證極此道。未有不從",
    "X32n0623_002:0632c24": "親近中來。未有不從精進中得。先將他佛說明。然",
    "X32n0623_002:0633a01": "後方說到自己。使一切人。必悟必入也。天台云。吾",
    "X32n0623_002:0633a02": "從成佛已來。是先歎實智。既曰成佛。則先得實智",
    "X32n0623_002:0633a03": "之本。自利已滿。種種因緣下。方歎權智。因緣者。遠",
    "X32n0623_002:0633a04": "指大通佛時為王子之因緣。近謂四十年倒腹傾",
    "X32n0623_002:0633a05": "膓。無非為此事作因緣也。譬喻者。小乘中以芭蕉",
    "X32n0623_002:0633a06": "水沫喻。大乘中以乾城鏡幻喻。如本經所有。皆種",
    "X32n0623_002:0633a07": "種喻也。廣演者。以一法開無量法。說如三乘九部",
    "X32n0623_002:0633a08": "等。巧逗諸根。故曰無數方便。離諸著者。說散十善。",
    "X32n0623_002:0633a09": "離三途著。說淨十善。離欲界著。說三藏。離見思著。",
    "X32n0623_002:0633a10": "說菩薩法。離涅槃著。說如來道法。離順道法愛著。",
    "X32n0623_002:0633a11": "故曰諸著。然世尊既自己證得。豈忍坐視。而不為",
    "X32n0623_002:0633a12": "人開示也。奈何一切人。終曰圓覺。而不能證入。方",
    "X32n0623_002:0633a13": "與顯示。彼諸二乘。如丸塞耳。如葉遮睛。如來見其",
    "X32n0623_002:0633a14": "蒙然若昧。只得屈垂方便。作種種因緣譬喻。廣分",
    "X32n0623_002:0633a15": "別說。亦不過引導于人。離諸著耳。△二雙釋。",
    "X32n0623_002:0633a16": "所以者何如來方便知見波羅蜜皆已具足。",
    "X32n0623_002:0633a17": "此雙釋二智。曰何故如來能引導眾生。離諸著耶。",
    "X32n0623_002:0633a18": "如來具足方便知見波羅蜜故。則知見即實。方便",
    "X32n0623_002:0633a19": "即權也。知見上既有如來二字。則非泛常所知見",
    "X32n0623_002:0633a20": "也。如來證此難思妙法。則知無不盡。見無不到。良",
    "X32n0623_002:0633a21": "以諸佛所證。妙莊嚴海。不可思不可量。最深最秘",
    "X32n0623_002:0633a22": "是前所謂甚深者。而如來無不知也。不可說無有",
    "X32n0623_002:0633a23": "邊。最廣最懸。是前所謂無量者。而如來無不見也",
    "X32n0623_002:0633a24": "此即是如來無上菩提之知見波羅蜜。如來究竟",
    "X32n0623_002:0633b01": "至此。仍將所知見者。為一切眾生開示之。使一切",
    "X32n0623_002:0633b02": "人悟入之。則開示固佛知見。而悟入者。必證佛知",
    "X32n0623_002:0633b03": "見也。眾生至此。與佛無殊。皆為如來之方便引入。",
    "X32n0623_002:0633b04": "則二智一一皆徹法底岸。故總曰波羅蜜皆具足",
    "X32n0623_002:0633b05": "也。△三雙結。",
    "X32n0623_002:0633b06": "舍利弗如來知見廣大深遠(至)成就一切未曾有法。",
    "X32n0623_002:0633b07": "此方出陳。前歎諸佛科中。云諸佛智慧。故此言如",
    "X32n0623_002:0633b08": "來知見。前曰甚深無量。此曰廣大深遠。是佛佛所",
    "X32n0623_002:0633b09": "證。無二理也。此結成實智。前言諸佛所得之慧。皆",
    "X32n0623_002:0633b10": "從無量佛邊。行無量行。勇猛精進而得。則此言十",
    "X32n0623_002:0633b11": "力無畏等法。一一皆深入。而無邊際。豈非勇猛精",
    "X32n0623_002:0633b12": "進于諸佛所行一切善法。而得者乎。故前結云。成",
    "X32n0623_002:0633b13": "就甚深未曾有法。此言成就一切未曾有法。但甚",
    "X32n0623_002:0633b14": "深明實。此一切顯權也。世尊自釋自結云。如來所",
    "X32n0623_002:0633b15": "知者廣大。所見者深遠。而所成就者。皆未曾有法。",
    "X32n0623_002:0633b16": "決非汝等淺知劣見能解能入也。無量有四。即慈",
    "X32n0623_002:0633b17": "悲喜捨也。以小乘不度生。故不得此。無礙亦四。一",
    "X32n0623_002:0633b18": "法無礙。以一法演無量法故。二義無礙。以一義演",
    "X32n0623_002:0633b19": "無量義。三辭無礙。以一音演無量音。四樂說無礙。",
    "X32n0623_002:0633b20": "即稱機說法。無厭倦故。力有十種。一是處非處智",
    "X32n0623_002:0633b21": "力(知可度不可度)。二三世業報智力(謂知有障無障)。三根勝劣智",
    "X32n0623_002:0633b22": "力(知信等根有軟中上)。四種種界智力(謂三乘五性等。界即性也)。五種種",
    "X32n0623_002:0633b23": "解智力(或貪財利好名聞等。亦名欲力)。六一切至處道智力(知眾生種",
    "X32n0623_002:0633b24": "種所行。若出離行。若不出離行。各能至果)。七禪定解脫三昧樂淨智力",
    "X32n0623_002:0633c01": "(如有漏無漏等)。八宿住念智力(知前際名姓苦樂等)。九天眼智力(謂死",
    "X32n0623_002:0633c02": "此生彼。墮善惡趣。大小好醜等)。十斷諸習智力(即漏盡智)。小乘不求佛",
    "X32n0623_002:0633c03": "道。不學十力。故所不知也。無畏有四。一者一切智",
    "X32n0623_002:0633c04": "無畏(設有難云。若佛是一切智者。有諸比丘。從他方來。應宜知之。何故問言安樂住否。佛於此",
    "X32n0623_002:0633c05": "難。安隱無畏。答云。我是一切智人。但是攝受彼來者故。隨順世間師資人情。作是說耳)。二漏",
    "X32n0623_002:0633c06": "盡無畏(設有難云。佛既漏盡。何故愛語羅雲。而罵調達。佛於此難。安隱無畏。乃語彼云。我實",
    "X32n0623_002:0633c07": "漏盡。但隨其根。而調伏故)。三說障道無畏(設有難云。佛說欲愛實能障道。何故預流",
    "X32n0623_002:0633c08": "一來。尚於妻子而生愛欲。佛於此難。安隱無畏。而謂彼言。我說欲愛障登三果。及阿羅漢。非初二果可能",
    "X32n0623_002:0633c09": "離也)。四說苦盡道無畏(設有難云。佛說聖道。能盡諸苦。何故羅漢而受瘡潰蛇蟄",
    "X32n0623_002:0633c10": "之苦。佛於此難安隱無畏。而謂彼云。我說聖道實能盡苦。但說未來。非觀現在故。於四法中。初離所知。二",
    "X32n0623_002:0633c11": "離煩惱。三是出離障。四是出離道。以小乘不盡諸障。有怯弱。故不知此)。解脫者。謂不",
    "X32n0623_002:0633c12": "思議解脫。無障礙解脫。淨觀察解脫。乃至無餘境",
    "X32n0623_002:0633c13": "界解脫。此十為首。有無量百千解脫門。由小乘唯",
    "X32n0623_002:0633c14": "得三解脫門。故不知此。三昧者。普光三昧。方綱三",
    "X32n0623_002:0633c15": "昧。海印三昧。乃至無礙輪三昧。亦有無量百千三",
    "X32n0623_002:0633c16": "昧。而諸如來皆悉成就。廣如華嚴經說。由小乘躭",
    "X32n0623_002:0633c17": "寂滅定。故不知此。禪即無上乘禪。定即首楞嚴定。",
    "X32n0623_002:0633c18": "如上所有。如來一一皆深入無際。不獨只得而已",
    "X32n0623_002:0633c19": "矣。寄言歎德已竟。△二絕言歎二智。分二。一舉絕",
    "X32n0623_002:0633c20": "歎之由。",
    "X32n0623_002:0633c21": "舍利弗如來能種種分別(至)言辭柔軟悅可眾心。",
    "X32n0623_002:0633c22": "從上將自他所證權實二智。極力稱揚。如此甚深。",
    "X32n0623_002:0633c23": "如此難解。如此禪定三昧。如此未曾有法。皆是無",
    "X32n0623_002:0633c24": "上大智慧人。所知所見。非汝輩可能擬者。如謂龍",
    "X32n0623_002:0634a01": "象蹴踏。非驢所堪。意在憤激二乘慕大之志。說至",
    "X32n0623_002:0634a02": "于此。可謂發千鈞之弩矣。次欲離言。是彰言之所",
    "X32n0623_002:0634a03": "不及也。不知絕言處。乃極力言也。故又呼舍利弗",
    "X32n0623_002:0634a04": "曰。如來能種種分別。此能字。正對彼二乘之不能",
    "X32n0623_002:0634a05": "也。如大富人。出無量珍奇。示貧窮子。看伊是何等",
    "X32n0623_002:0634a06": "作用。能種種分別。能巧說諸法。其所分別巧說之",
    "X32n0623_002:0634a07": "言辭。無不一一柔軟。令聞者之心。無不欣悅暢豫",
    "X32n0623_002:0634a08": "也。悅可眾心一句。又是冷擊會眾之語。試問聞者",
    "X32n0623_002:0634a09": "能悅能豫否。此但以權實二智。激勵之次。總其所",
    "X32n0623_002:0634a10": "有無不成就。",
    "X32n0623_002:0634a11": "舍利弗取要言之無量無邊未曾有法佛悉成就。",
    "X32n0623_002:0634a12": "若欲為汝一一發明如來知見。縱窮劫難盡。今且",
    "X32n0623_002:0634a13": "撮略取要而言。則無量無邊未曾聞未曾見之法。",
    "X32n0623_002:0634a14": "我無不成就。然所得之法。既無邊量。豈片時所能",
    "X32n0623_002:0634a15": "盡。片言所能言哉。此其所以為絕歎之由也。△二",
    "X32n0623_002:0634a16": "正絕言歎。又二。一絕言。",
    "X32n0623_002:0634a17": "止舍利弗不須復說。",
    "X32n0623_002:0634a18": "上既言。無量未曾有法。皆已成就。是欲將此法盡",
    "X32n0623_002:0634a19": "付與人。使一切人皆證此也。其奈此法言不可及。",
    "X32n0623_002:0634a20": "只得絕言稱歎。此處下一止字。非不欲說。恨會眾",
    "X32n0623_002:0634a21": "智不易預斯聞也。況此是如來最上修行。聞者實",
    "X32n0623_002:0634a22": "難領略。欲默不言。情難忍捨。故只得自稱自歎而",
    "X32n0623_002:0634a23": "已。試看如來此衷。是何等急切。于此之後。累止累",
    "X32n0623_002:0634a24": "歎。而不明明說破者。足見婆心斯切。△二釋意。又",
    "X32n0623_002:0634b01": "二。一最上修行不可說。",
    "X32n0623_002:0634b02": "所以者何佛所成就(至)唯佛與佛乃能究盡。",
    "X32n0623_002:0634b03": "釋意。如云你謂我如來何故止而不說。以我所成",
    "X32n0623_002:0634b04": "就者。第一之法。非二非三也。況此希有之法。乃九",
    "X32n0623_002:0634b05": "界眾生。所不得者。其所不得。由甚深難解。我所以",
    "X32n0623_002:0634b06": "止而不說也。唯此是我與諸佛。乃能究盡。此外皆",
    "X32n0623_002:0634b07": "不能知。△二甚深境界不可說。",
    "X32n0623_002:0634b08": "諸法實相所謂諸法如是相(至)如是本末究竟等。",
    "X32n0623_002:0634b09": "此承上言。諸佛乃能究盡者何法。即諸法之實相",
    "X32n0623_002:0634b10": "也。諸法。即世出世一切情無情法。是權是事也。實",
    "X32n0623_002:0634b11": "相。即諸法中之第一義。是實是理也。此處正要令",
    "X32n0623_002:0634b12": "人知世間相即出世法。即權即實。即理即事。不壞",
    "X32n0623_002:0634b13": "世相。而成實相。若必謂離事而明理。是棄波而求",
    "X32n0623_002:0634b14": "水也。離權而明實。是忘形而覓影也。此皆不達圓",
    "X32n0623_002:0634b15": "實之旨。是故諸法實相一句。便是為二乘人。作開",
    "X32n0623_002:0634b16": "權顯實之張本也。天台依義讀文。凡有三轉。一云。",
    "X32n0623_002:0634b17": "是相如。是性如。乃至是報如。二云。如是相。如是性",
    "X32n0623_002:0634b18": "等。三云。相如是。性如是等。又第一是相如者。即空",
    "X32n0623_002:0634b19": "義。第二如是相者。即假義。第三相如是者。即中義。",
    "X32n0623_002:0634b20": "三一圓融。不縱不橫。一界具十。十界具百。百界具",
    "X32n0623_002:0634b21": "千。如是展轉。則不盡矣。又九界為權。佛界為實。則",
    "X32n0623_002:0634b22": "佛界圓攝九界。而九界又不離佛界。方是諸佛實",
    "X32n0623_002:0634b23": "相義也。直指云。理應取十法界之俗諦曰相。十界",
    "X32n0623_002:0634b24": "真諦曰性。十界本具曰體。十界業用曰力。十界功",
    "X32n0623_002:0634c01": "能曰作。十界作成曰因。十界助發曰緣。十界循業",
    "X32n0623_002:0634c02": "發現日果。十界酬賞不差曰報。森森之法。起于一",
    "X32n0623_002:0634c03": "心曰本。萬境如如。終歸實際曰末。從因至果。了然",
    "X32n0623_002:0634c04": "不昧。三際平等。十方坐斷曰究竟。以根本智。當陽",
    "X32n0623_002:0634c05": "一照。十界全空曰如。以差別智。行布無礙。十界不",
    "X32n0623_002:0634c06": "壞曰是。全俗即真。是理無礙。全真即俗。是事無礙。",
    "X32n0623_002:0634c07": "真俗互融。是理事無礙。真俗雙超。是事事無礙。此",
    "X32n0623_002:0634c08": "解甚為切實。但等字未審。所等何法。據知音謂。楞",
    "X32n0623_002:0634c09": "伽云。諸佛有四種等。謂字等語等法等身等。若此",
    "X32n0623_002:0634c10": "則是諸佛之等。非諸法等也。況此明言諸法實相。",
    "X32n0623_002:0634c11": "則實相即如矣。一法如。法法皆如。一法是。法法皆",
    "X32n0623_002:0634c12": "是。所謂真如徧一切處。豈有一法不如。一法不是",
    "X32n0623_002:0634c13": "耶。所以等者。等一切法也。△二偈頌。分二。一頌寄",
    "X32n0623_002:0634c14": "言歎。又二。一合頌二佛。",
    "X32n0623_002:0634c15": "爾時世尊欲重宣此義而說偈言。",
    "X32n0623_002:0634c16": "世雄不可量諸天及世人一切眾生類無能知佛者。",
    "X32n0623_002:0634c17": "世雄者。世即三世。舉三世則十方在焉。雄即雄猛。",
    "X32n0623_002:0634c18": "謂十方三世一切如來。皆具大威雄勇猛之智故。",
    "X32n0623_002:0634c19": "則智慧攝入雄字中矣。不可量。即頌上甚深無量。",
    "X32n0623_002:0634c20": "即諸佛實智。下三句。頌諸佛權智。無能知者。即難",
    "X32n0623_002:0634c21": "解難入也。",
    "X32n0623_002:0634c22": "佛力無所畏解脫諸三昧及佛諸餘法無能測量者。",
    "X32n0623_002:0634c23": "此頌釋迦二智。佛字。頌上吾從成佛也。是實智。力",
    "X32n0623_002:0634c24": "無畏等。頌諸功德。是權智。諸餘法者。即無量無邊",
    "X32n0623_002:0635a01": "未曾有法也。以其佛智甚深。故無能測。佛智無邊。",
    "X32n0623_002:0635a02": "故不可量也。△二合釋結歎。",
    "X32n0623_002:0635a03": "本從無數佛具足行諸道(至)我已悉知見。",
    "X32n0623_002:0635a04": "本從下二句。頌佛曾親近百千諸佛盡行道法。甚",
    "X32n0623_002:0635a05": "深句。頌成就甚深未曾有法。難見等。頌意趣難解",
    "X32n0623_002:0635a06": "于無量劫兩句。頌知見波羅蜜皆已具足。是皆明",
    "X32n0623_002:0635a07": "因具足。道場得成。方是果具足。我已知見。頌如來",
    "X32n0623_002:0635a08": "知見廣大深遠也。道場者。據理。以如如智。契如如",
    "X32n0623_002:0635a09": "理。理智不二。即一真寂滅場地。依事。即菩提樹下。",
    "X32n0623_002:0635a10": "得道之場也。行此諸道已已字。即功圓行滿。一念",
    "X32n0623_002:0635a11": "頓悟自心之時。一了一切了。故曰我已悉知。△二",
    "X32n0623_002:0635a12": "頌絕言歎。分五一頌不思議境。",
    "X32n0623_002:0635a13": "如是大果報種種性相義。",
    "X32n0623_002:0635a14": "天台云。此頌十如是。大即玅也。十界不同。故言種",
    "X32n0623_002:0635a15": "種。但舉初後。中間可知。義兼頌究竟等也。義即義",
    "X32n0623_002:0635a16": "理。祗一究竟之言。有空假中義理故也。△二追頌",
    "X32n0623_002:0635a17": "絕言境。",
    "X32n0623_002:0635a18": "我及十方佛乃能知是事。",
    "X32n0623_002:0635a19": "頌上取要言之佛悉成就也。是事者。即難解難入",
    "X32n0623_002:0635a20": "之不思議法也。△三追頌正絕言。",
    "X32n0623_002:0635a21": "是法不可示言辭相寂滅。",
    "X32n0623_002:0635a22": "頌止不須復說也。實相無相。本非方所。故不可示。",
    "X32n0623_002:0635a23": "實相離言。言不可及。故曰言辭相寂滅。上纔言是",
    "X32n0623_002:0635a24": "事。此即言是法。究竟即是諸法實相四字。△四頌",
    "X32n0623_002:0635b01": "舉不知人。分八。一總揀不解。",
    "X32n0623_002:0635b02": "諸餘眾生類無有能得解。",
    "X32n0623_002:0635b03": "此即舉七方便人。謂人天聲聞緣覺藏通別。共七",
    "X32n0623_002:0635b04": "種。皆如來方便接至此。是總揀。後所揀者。亦不出",
    "X32n0623_002:0635b05": "此。△二別揀能入。",
    "X32n0623_002:0635b06": "除諸菩薩眾信力堅固者。",
    "X32n0623_002:0635b07": "諸菩薩。當指圓教中人。信力堅固。即十信位已去。",
    "X32n0623_002:0635b08": "三賢并地上菩薩也。△三揀二乘人。",
    "X32n0623_002:0635b09": "諸佛弟子眾曾供養諸佛(至)其力所不堪。",
    "X32n0623_002:0635b10": "此揀二乘不能解也。直指曰。諸佛者。謂佛佛皆有",
    "X32n0623_002:0635b11": "二乘弟子眾。指四果言。見思二惑已盡。名無漏最",
    "X32n0623_002:0635b12": "後身由果縛未斷故曰住。是諸人。指初果至四果。",
    "X32n0623_002:0635b13": "困守偏空。無志向大。故曰力所不堪。△四獨舉身",
    "X32n0623_002:0635b14": "子。",
    "X32n0623_002:0635b15": "假使滿世間皆如舍利弗盡思共度量不能測佛智。",
    "X32n0623_002:0635b16": "前泛舉聲聞。此的舉在會之眾。直指云。舍利弗。是",
    "X32n0623_002:0635b17": "聲聞中最勝者。假如滿世間人。箇箇智如鶖子。盡",
    "X32n0623_002:0635b18": "其心思。共相度量。決不能測如來妙智。何也。以此",
    "X32n0623_002:0635b19": "法非思量分別之所能解。△五諸弟子眾。",
    "X32n0623_002:0635b20": "正使滿十方皆如舍利弗(至)亦復不能知。",
    "X32n0623_002:0635b21": "此揀盡十方諸聲聞也。直指云。前曰假使。尚是彷",
    "X32n0623_002:0635b22": "彿。此言正使。是決定語。前云滿世間。此言滿十方。",
    "X32n0623_002:0635b23": "推廣言之。不但如舍利一人。即如目連迦葉等諸。",
    "X32n0623_002:0635b24": "弟子。亦皆充滿。則十方聲聞。無量無邊矣。任彼盡",
    "X32n0623_002:0635c01": "其心思。共相度量。又豈能知佛智哉。盡(津上聲)。",
    "X32n0623_002:0635c02": "度(音鐸)。△六辟支佛眾。",
    "X32n0623_002:0635c03": "辟支佛利智無最慢後身(至)莫能知少分。",
    "X32n0623_002:0635c04": "此揀盡十方諸緣覺也。直指云。一念了別。緣生如",
    "X32n0623_002:0635c05": "幻。故曰利智。是已證無漏最後身者。前四果雖滿",
    "X32n0623_002:0635c06": "十方界。其數尚稀。今滿如竹林之稠。則眾又多矣。",
    "X32n0623_002:0635c07": "而心則共一。以眾多之一心。經無量劫。共思佛智。",
    "X32n0623_002:0635c08": "猶不能知少分耳。△七發心菩薩。",
    "X32n0623_002:0635c09": "新發意菩薩供養無數佛(至)不能知佛智。",
    "X32n0623_002:0635c10": "此揀別教三賢初發心者。直指云。從別入圓。故名",
    "X32n0623_002:0635c11": "新發意。又圓教初住。亦名新發意。然既近無數佛。",
    "X32n0623_002:0635c12": "豈止供養而已。則六度兼修為因。了達諸義是慧。",
    "X32n0623_002:0635c13": "而亦兼福。則二利將滿為果。以中道觀智。照明真",
    "X32n0623_002:0635c14": "俗。故曰了達。心中朗朗。而推己利人。故善說法。此",
    "X32n0623_002:0635c15": "等菩薩。其數又不止如竹林而已。如稻麻竹葦。則",
    "X32n0623_002:0635c16": "其數猶不可盡。充滿十方剎。咸同一心。共以妙智",
    "X32n0623_002:0635c17": "測量。經恒河沙劫。亦不能知佛智也。妙智。即中道",
    "X32n0623_002:0635c18": "觀智。葦(音委)。△不退菩薩。",
    "X32n0623_002:0635c19": "不退諸菩薩其數如恒沙一心共思求亦復不能知。",
    "X32n0623_002:0635c20": "此揀通別不退人也。通教第三八人地。至第七已",
    "X32n0623_002:0635c21": "辦地。斷界內惑。名位不退。別教初住至七住。斷界",
    "X32n0623_002:0635c22": "內惑。亦名位不退。入八住至十向。名行不退。如是",
    "X32n0623_002:0635c23": "菩薩數如恒沙。一心思求。亦所不能知也。[△@△]問。從",
    "X32n0623_002:0635c24": "前重重料揀。人愈多。劫愈久。智愈深。而竟不能知",
    "X32n0623_002:0636a01": "者。何也。答。是智不出識心度量。以識心測佛智。如",
    "X32n0623_002:0636a02": "適越者。不之南而之北。愈行愈遠矣。不見道。思而",
    "X32n0623_002:0636a03": "知。緣而慮。盡是鬼家活計。豈能究竟佛智哉。問。前",
    "X32n0623_002:0636a04": "謂眾生與聲聞不知。則固是矣。說辟支莫知少分。",
    "X32n0623_002:0636a05": "似稍有所知。至於菩薩。已能近無數佛。又能達諸",
    "X32n0623_002:0636a06": "義趣。既以妙智思惟。豈亦全無知耶。況復言不退",
    "X32n0623_002:0636a07": "菩薩亦所不知。此何言哉。答。菩薩雖曰妙智。只不",
    "X32n0623_002:0636a08": "過以勝二乘若果是證真妙智。於如來所說。如仲",
    "X32n0623_002:0636a09": "尼見溫伯雪子矣。何如來又言咸皆共思求耶。則",
    "X32n0623_002:0636a10": "思求二字。便是可揀之由。新發意不知者。為後授",
    "X32n0623_002:0636a11": "學無學中。疑阿難不應得記之案。不退人不知者。",
    "X32n0623_002:0636a12": "為提婆品中。智積不信龍女成佛。及壽量品中。彌",
    "X32n0623_002:0636a13": "勒不信後地湧眾之案。△五唯佛與佛知。分二。一",
    "X32n0623_002:0636a14": "顯佛知。",
    "X32n0623_002:0636a15": "又告舍利弗無漏不思議(至)十方佛亦然。",
    "X32n0623_002:0636a16": "天台云。無漏者。舉權實二智。皆無漏失也。葢權實",
    "X32n0623_002:0636a17": "不二。一一難測難知。故云不思議。甚深句。頌第一",
    "X32n0623_002:0636a18": "希有難解之法。我今具得三句。頌唯佛與佛乃能",
    "X32n0623_002:0636a19": "究盡也。△二明佛示。又二。一諸佛顯實。",
    "X32n0623_002:0636a20": "舍利弗當知諸佛語無異(至)要當說真實。",
    "X32n0623_002:0636a21": "此處方說出止而不說之意。正所以顯發一乘。乃",
    "X32n0623_002:0636a22": "極力提拔也。故此頻喚身子。而教當知。欲其生決",
    "X32n0623_002:0636a23": "定信。知本來是佛。就此一肩荷也。云諸佛語無異",
    "X32n0623_002:0636a24": "者。說無二三。本來不異。汝於佛語。當生大信力也。",
    "X32n0623_002:0636b01": "無異語者。是決定說。大信力者。是決定信。然所以",
    "X32n0623_002:0636b02": "教信諸佛者。乃所以教信我也。則我此後。定非從",
    "X32n0623_002:0636b03": "前指示。決要為汝說一乘道。汝亦定要生決定信。",
    "X32n0623_002:0636b04": "就此知歸可矣。則真實二字。正是止而不說者也。",
    "X32n0623_002:0636b05": "△二釋迦開三。",
    "X32n0623_002:0636b06": "告諸聲聞眾及求緣覺乘我令脫苦縛逮得涅槃者。",
    "X32n0623_002:0636b07": "此與後兩段。是預斷權疑之語也。天台云。上言諸",
    "X32n0623_002:0636b08": "佛顯實。此言釋迦開三。非各具一邊。要知開三必",
    "X32n0623_002:0636b09": "顯一。顯一必開三。彼此互明。以顯佛佛道同也。設",
    "X32n0623_002:0636b10": "有疑者。謂如來既有真實之法。何故不疾說。而必",
    "X32n0623_002:0636b11": "欲待後說耶。曰機不等耳。眾生為苦惱煎迫時。急",
    "X32n0623_002:0636b12": "欲離苦得樂。故告諸求聲聞緣覺者曰。我欲令汝",
    "X32n0623_002:0636b13": "脫諸苦縛。說有涅槃。其實非真。此後必應為說真",
    "X32n0623_002:0636b14": "實法也。諸苦縛。即苦諦中三苦八苦等。以苦能繫",
    "X32n0623_002:0636b15": "人。故曰縛。涅槃即三三昧涅槃也。",
    "X32n0623_002:0636b16": "佛以方便力示以三乘教眾生處處著引之令得出。",
    "X32n0623_002:0636b17": "設謂四十年來所聞者。皆三乘法。而諸佛所說者。",
    "X32n0623_002:0636b18": "亦三乘法。則三乘之名。古今定矣。豈三乘為不實",
    "X32n0623_002:0636b19": "之法乎。曰此皆是我方便示相而已。豈實法哉。然",
    "X32n0623_002:0636b20": "則三乘不實。宜乎不必宣揚。何佛佛皆說三乘耶。",
    "X32n0623_002:0636b21": "曰為一切人。聞有著有。聞空著空。大似避溺投火。",
    "X32n0623_002:0636b22": "只得假此三乘。引之令出其著耳。豈真有謂哉。況",
    "X32n0623_002:0636b23": "此等權執。乃二乘人不能認實相者。必有之疑。故。",
    "X32n0623_002:0636b24": "如來先將一一破除。不令有懷猶豫之心。則於大",
    "X32n0623_002:0636c01": "乘。可企及矣。略陳開顯已竟。△二騰疑致請。分二。",
    "X32n0623_002:0636c02": "一敘疑。又二。一經家敘。",
    "X32n0623_002:0636c03": "爾時大眾中(至)阿若憍陳如等千二百人。",
    "X32n0623_002:0636c04": "此集經者。敘眾疑也。有諸聲聞。就因言。漏盡羅漢。",
    "X32n0623_002:0636c05": "就果言。于千二百中。獨舉陳如者。以小乘中最初",
    "X32n0623_002:0636c06": "稱解者也。從前既稱有解有入矣。今佛槩揀不知。",
    "X32n0623_002:0636c07": "安得不動執生疑。故首舉之。",
    "X32n0623_002:0636c08": "及發聲聞辟支佛心比丘比丘尼優婆塞優婆夷。",
    "X32n0623_002:0636c09": "此皆學無學人。故曰發心。然敘疑中。但舉二乘一",
    "X32n0623_002:0636c10": "類之機者。以此經意。原為彼稱揚妙智。在激發向",
    "X32n0623_002:0636c11": "大之心。所以二乘執重疑深。故偏舉耳。前料簡中",
    "X32n0623_002:0636c12": "言不退菩薩亦復不知。此雖不言。至後陳疑中。則",
    "X32n0623_002:0636c13": "有求佛諸菩薩大數有八萬。葢可見矣。△二會眾",
    "X32n0623_002:0636c14": "念。分二。一疑佛二智。",
    "X32n0623_002:0636c15": "各作是念今者世尊(至)一切聲聞辟支佛所不能及。",
    "X32n0623_002:0636c16": "世尊自出定已來。費却許多心力。始得二乘弟子",
    "X32n0623_002:0636c17": "作如是念。生如是疑。則知此後受大有待矣。各作",
    "X32n0623_002:0636c18": "念者。因聞佛極力稱揚佛之智慧。而聲聞人。若師",
    "X32n0623_002:0636c19": "若資。無不作念。謂今日是何等因緣。而世尊殷殷",
    "X32n0623_002:0636c20": "勤勤。稱揚讚歎。言佛所得之法。如是甚深。如是難",
    "X32n0623_002:0636c21": "解耶。此疑實智。有所言說。意趣難解。是疑權智。于",
    "X32n0623_002:0636c22": "中若權若實。皆謂我輩所不能知。若我等果實不",
    "X32n0623_002:0636c23": "知。前來不應許得涅槃。若我等實知。何故又言一",
    "X32n0623_002:0636c24": "切聲聞所不能知。豈佛別有何等法門。是我等所",
    "X32n0623_002:0637a01": "不知所不證者。此是疑佛智。△二疑己所得。",
    "X32n0623_002:0637a02": "佛說一解脫義(至)而今不知是義所趣。",
    "X32n0623_002:0637a03": "此是疑己所證。是非不果也。一解脫。即四十年前",
    "X32n0623_002:0637a04": "所說之解脫。乃不了義說。今謂得此法者。乃不了",
    "X32n0623_002:0637a05": "義法也。證涅槃者。乃中止化城也。是小歇場。非究",
    "X32n0623_002:0637a06": "竟寶所。而自疑謂。若我所得非真。則一解脫義。我",
    "X32n0623_002:0637a07": "已證得。已到涅槃。若此即真。何故言一切聲聞類。",
    "X32n0623_002:0637a08": "無能測佛者。如是循環自揣。不知是義所歸。是義",
    "X32n0623_002:0637a09": "者。即佛所稱歎義。趣者。歸也。△二正請。分三。一初",
    "X32n0623_002:0637a10": "請。又二。一當機陳請。又二。一長行。又二。一陳疑。",
    "X32n0623_002:0637a11": "爾時舍利弗知四眾心疑(至)甚深微玅難解之法。",
    "X32n0623_002:0637a12": "眾人意念。不敢形言者。以智不及大人所酬。而身",
    "X32n0623_002:0637a13": "子智超群輩。則已領知眾心。故得陳己陳人之所",
    "X32n0623_002:0637a14": "疑也。此下三請。而如來只二止之。并前成三止矣。",
    "X32n0623_002:0637a15": "葢佛觀眾機。有三周得益者。前後不同而止。故有",
    "X32n0623_002:0637a16": "所因也。身子疑何因緣。而如來答為一事。則所謂",
    "X32n0623_002:0637a17": "要當說真實也。諸佛第一方便。疑權智。甚深等。即",
    "X32n0623_002:0637a18": "疑實智。今舍利弗疑。則于法說之後。便得授記。陳",
    "X32n0623_002:0637a19": "如等各疑。則于喻說中。各得授記。新發心人疑。則",
    "X32n0623_002:0637a20": "于因緣周後。各得授記。所謂不疑不悟。以其疑有",
    "X32n0623_002:0637a21": "淺深故。得開解授記久近之不同耳。△二陳請。",
    "X32n0623_002:0637a22": "我自昔來未曾從佛(至)甚深微妙難解之法。",
    "X32n0623_002:0637a23": "我自從佛數十年來。竟未聞有如是極稱佛慧。正",
    "X32n0623_002:0637a24": "欲顯揚。便止而不說。唯此所以令入羣疑競起。況",
    "X32n0623_002:0637b01": "今在會人。孰不心疑。我故敢請如來敷陳此事。畢",
    "X32n0623_002:0637b02": "竟有何緣。如是稱歎。是何法如是甚深。如是難解",
    "X32n0623_002:0637b03": "難入耶。△二偈頌。分四。一頌權實二智疑。",
    "X32n0623_002:0637b04": "爾時舍利弗欲重宣此義而說偈言。",
    "X32n0623_002:0637b05": "慧曰大聖尊久乃說是法。",
    "X32n0623_002:0637b06": "此頌疑佛實智。慧日者。日能破暗。世人作息。皆仗",
    "X32n0623_002:0637b07": "日光之力。而佛以智慧化人。九界眾生之作息。無",
    "X32n0623_002:0637b08": "不仗佛慧之所燭也。故稱為大聖尊。久乃說者。謂",
    "X32n0623_002:0637b09": "數十年含忍不說。今始說之。",
    "X32n0623_002:0637b10": "自說得如是力無畏三昧(至)諸佛之所得。",
    "X32n0623_002:0637b11": "此頌明權智難測無能問也。力無畏等。一一照長",
    "X32n0623_002:0637b12": "行可了。道場。即一真寂滅場地。亦即菩提樹下。謂",
    "X32n0623_002:0637b13": "世尊于道場所得之法。日甚深者。曰無上者。誰能",
    "X32n0623_002:0637b14": "以問。而問之也。如佛謂假使滿世間人。皆如我身",
    "X32n0623_002:0637b15": "子。尚不能測。我獨豈能測乎。如我一類聲聞人中。",
    "X32n0623_002:0637b16": "又亦豈有能發問者乎。因無能問。故佛出定。只得",
    "X32n0623_002:0637b17": "自說。其所說者。皆是我輩難入之境。所謂唯佛與",
    "X32n0623_002:0637b18": "佛。乃能知之。△二三乘四眾疑。",
    "X32n0623_002:0637b19": "無漏諸羅漢及求涅槃者(至)願佛為解說。",
    "X32n0623_002:0637b20": "無漏者。已證三三昧人。求涅槃者。猶未證得者也。",
    "X32n0623_002:0637b21": "已證未證。皆墮疑網。由不達大乘實相故也。然求",
    "X32n0623_002:0637b22": "緣覺者。亦有一類。即比丘比丘尼眾。更兼人天八",
    "X32n0623_002:0637b23": "部。相視猶豫者。以其聞所不聞。故疑無二也。猶豫。",
    "X32n0623_002:0637b24": "即不決所疑也。曰皆墮疑網。曰相視猶豫。曰何故",
    "X32n0623_002:0637c01": "說是。曰是事云何。其欲了之情。何等緊切。則瞻仰",
    "X32n0623_002:0637c02": "願說之誠。可槩領矣。△三獨陳身子疑。",
    "X32n0623_002:0637c03": "於諸聲聞眾佛說我第一(至)時為如實說。",
    "X32n0623_002:0637c04": "此身子自陳。世尊平日。于聲聞眾中。稱我第一。今",
    "X32n0623_002:0637c05": "聞如來所歎諸佛智慧。竟蒙然不解。斯豈為智哉。",
    "X32n0623_002:0637c06": "但不知。所歎者是如來果上空竟之妙法耶。是因",
    "X32n0623_002:0637c07": "中所行之妙道耶。次下請佛開示。然我雖有微少",
    "X32n0623_002:0637c08": "智慧。皆仗如來說法恩力致之。是則為佛口所生",
    "X32n0623_002:0637c09": "子矣。即今合掌。待佛以微玅音。稱時稱機。如實說",
    "X32n0623_002:0637c10": "之。可也。觀身子合掌瞻待之際。可謂全身拶入。其",
    "X32n0623_002:0637c11": "為入佛知見也不久矣。△四總明眾會疑。",
    "X32n0623_002:0637c12": "諸天龍神等其數如恒沙(至)欲聞具足道。",
    "X32n0623_002:0637c13": "此總明眾會。已該此界他方諸天等。數如恒沙。則",
    "X32n0623_002:0637c14": "知非本會矣。諸菩薩。前致請科中。未見標舉。文略",
    "X32n0623_002:0637c15": "也。故此言數有八萬。皆為求佛果者。又見其為深",
    "X32n0623_002:0637c16": "位矣。輪王以萬億國言。乃佛圓音所感。承佛威神。",
    "X32n0623_002:0637c17": "來至法會。今皆合掌至敬。願聞如來具足發明難",
    "X32n0623_002:0637c18": "思道也。△二如來止答。",
    "X32n0623_002:0637c19": "爾時佛告舍利弗(至)諸天及人皆當驚疑。",
    "X32n0623_002:0637c20": "如來此處。又止而不說者。以法難思故。說之恐驚。",
    "X32n0623_002:0637c21": "時聽。所以鄭重不說也。。[△@△]問。敘眾科中。舉皆二乘。",
    "X32n0623_002:0637c22": "今佛所止者。獨曰天人驚疑者。何也答。若論聲聞。",
    "X32n0623_002:0637c23": "在前一翻止處。已生疑致請。決意要聞。所謂合掌",
    "X32n0623_002:0637c24": "瞻仰待。豈得又驚疑而不欲聞耶。此第二止。又是",
    "X32n0623_002:0638a01": "激未信者信耳。△二次請。又二。一當機呈請。",
    "X32n0623_002:0638a02": "舍利弗重白佛言(至)聞佛所說則能敬信。",
    "X32n0623_002:0638a03": "此是身子。代為人天作請主耳。兩言惟願說者。意",
    "X32n0623_002:0638a04": "在切聞玅法。而必無疑也。然今此會眾雖無量。非",
    "X32n0623_002:0638a05": "凡雜也。皆深種善本。根利慧深之人。必能敬信。但",
    "X32n0623_002:0638a06": "惟願說之。然則如來豈不知會眾根利慧深。必待",
    "X32n0623_002:0638a07": "身子請白而後說耶。不然。如來不說者。乃極顯妙",
    "X32n0623_002:0638a08": "法之難宣也。身子請白者。乃發起會眾之樂聞也。",
    "X32n0623_002:0638a09": "爾時舍利弗欲重宣此義而說偈言。",
    "X32n0623_002:0638a10": "法王無上尊惟說願勿慮是會無量眾有能敬信者。",
    "X32n0623_002:0638a11": "王有自在義。如來得法自在。故稱法王。佛居等覺",
    "X32n0623_002:0638a12": "之上。更無過者。故曰無上尊。下三句。乃至誠懇請",
    "X32n0623_002:0638a13": "之詞。△二如來止說。",
    "X32n0623_002:0638a14": "佛復止舍利弗(至)增上慢比丘將墜於大坑。",
    "X32n0623_002:0638a15": "爾時世尊重說偈言。",
    "X32n0623_002:0638a16": "止止不須說我法妙難思諸增上慢者聞必不敬信。",
    "X32n0623_002:0638a17": "今第三止中。又舉出增上慢人。則可謂意盡無餘",
    "X32n0623_002:0638a18": "矣。謂我若說此妙法。有一類增上慢人。不信生謗。",
    "X32n0623_002:0638a19": "由此毀謗大乘。必至墮苦。是以不說猶妙也。若實",
    "X32n0623_002:0638a20": "行增上慢人。聞如此言。自應移腔易調。慢有七種。",
    "X32n0623_002:0638a21": "恃己凌他。名我慢。同德相慠。名單慢。於同爭勝。名",
    "X32n0623_002:0638a22": "過慢。於勝爭勝。名慢過慢。未得謂得。名增上慢。於",
    "X32n0623_002:0638a23": "劣自安。名卑劣慢。不禮三寶。名邪慢。然世尊止而",
    "X32n0623_002:0638a24": "復止。不欲為說者。非悋言也。以妙法難言。非有非",
    "X32n0623_002:0638b01": "空。離名離相。即諸相而離諸相。以至離即俱非。恐",
    "X32n0623_002:0638b02": "著相聲聞聞不生信。故至再三止說也。△三再請。",
    "X32n0623_002:0638b03": "分二。一當機再請。",
    "X32n0623_002:0638b04": "爾時舍利弗重白佛言(至)長夜安隱多所饒益。",
    "X32n0623_002:0638b05": "佛既復止。而當機重白。此可謂引援得力。大法可",
    "X32n0623_002:0638b06": "投矣。身子因佛固止不言。所以再請云。今此會眾。",
    "X32n0623_002:0638b07": "如我一類。尚有百千萬億。皆從久遠。受佛教化。自",
    "X32n0623_002:0638b08": "必能敬信也。安隱對驚怖言。長夜表一真之正位。",
    "X32n0623_002:0638b09": "謂皆能安隱於真俗不二之地。故曰。多所饒益。",
    "X32n0623_002:0638b10": "爾時舍利弗欲重宣此義而說偈言。",
    "X32n0623_002:0638b11": "無上兩足尊願第一法(至)則生大歡喜。",
    "X32n0623_002:0638b12": "當機自稱己為長子者。以權智出于實智。故有子",
    "X32n0623_002:0638b13": "義。因聞佛言所得第一希有難解之法。故必請說",
    "X32n0623_002:0638b14": "第一法也。觀佛已曾教化兩句。則大通王子之遠",
    "X32n0623_002:0638b15": "因已露。豈定期身子為實聲聞耶。其間請意。勤勤",
    "X32n0623_002:0638b16": "懇懇。無非欲發明此難解之法。故請畢則曰生大",
    "X32n0623_002:0638b17": "歡喜。及至如來許說之後。訖此品終。亦曰無復諸",
    "X32n0623_002:0638b18": "疑惑。心生大歡喜。是知師資之意。無非要使一切",
    "X32n0623_002:0638b19": "人。必至法利充滿。得大歡喜而後已。△二如來許",
    "X32n0623_002:0638b20": "說。",
    "X32n0623_002:0638b21": "爾時世尊告舍利弗汝已殷勤三請豈得不說。",
    "X32n0623_002:0638b22": "上因當機堅請。并會眾誠求。則知信根已植。無復",
    "X32n0623_002:0638b23": "疑惑。信植為成佛果之真因。不疑能受難思之指",
    "X32n0623_002:0638b24": "點。故發言許說也。略開三顯一已竟。△二廣開三",
    "X32n0623_002:0638c01": "顯一。所謂廣者。廣上略詞。凡七品半經。皆開三顯",
    "X32n0623_002:0638c02": "一。又分三段。一為上根作法說周。分五。一如來正",
    "X32n0623_002:0638c03": "說。分二。一長行。分三。一誡聽揀機。",
    "X32n0623_002:0638c04": "汝今諦聽善思念之吾當為汝分別解說。",
    "X32n0623_002:0638c05": "如來既已許說。又必誡聽者。為今日之法。非常言",
    "X32n0623_002:0638c06": "也。曰諦聽。曰善思。乃欲令當下領悟也。分別解說",
    "X32n0623_002:0638c07": "四字。為一經權實本迹之大案。使如來但只入定",
    "X32n0623_002:0638c08": "放光。則此玅法無由開顯。使出定歎德止而不說。",
    "X32n0623_002:0638c09": "此玅法。又豈能令眾知哉。幸而因當機堅請至此。",
    "X32n0623_002:0638c10": "許其分別之。則難入之門。應能入矣。既許其解說",
    "X32n0623_002:0638c11": "之。則難解之法。必能解矣。分別者。分其權迹之因。",
    "X32n0623_002:0638c12": "即開示也。解說者。解其本實之緣。即悟入也。以是",
    "X32n0623_002:0638c13": "知權實本迹開示悟入。總不出分別解說四字。明",
    "X32n0623_002:0638c14": "矣。",
    "X32n0623_002:0638c15": "說此語時會中有比丘(至)即從座起禮佛而退。",
    "X32n0623_002:0638c16": "此于如來未啟口時。便有五千人退坐者。足見為",
    "X32n0623_002:0638c17": "罪根深重之增上慢也。所以如來再四不說。為此",
    "X32n0623_002:0638c18": "眾耳。若論輔佐如來出世利生者。則又有說焉。據",
    "X32n0623_002:0638c19": "迹。實為在會有一類懷上慢人。不喜大乘。深躭小",
    "X32n0623_002:0638c20": "果。故今五千眾。權為退席。至令如來貶責小果之",
    "X32n0623_002:0638c21": "罪深垢重。而讚懷真實道者。必可以進趣佛乘。使",
    "X32n0623_002:0638c22": "彼實行聲聞。憤大乘想。則其益人。猶非淺淺。論本。",
    "X32n0623_002:0638c23": "皆具頂門正眼之流。見如來纔許為分別解說。便",
    "X32n0623_002:0638c24": "拂袖而行。意使會中定性聲聞。知有向上不傳之",
    "X32n0623_002:0639a01": "妙。豈向人口角頭。食餘涕耶。此所謂蒼鷹纔見。便",
    "X32n0623_002:0639a02": "生擒。安可與獵犬之無靈性守枯樁者。同日語哉。",
    "X32n0623_002:0639a03": "不然。世尊尚于大法未揚。號令未舉。此輩便作此",
    "X32n0623_002:0639a04": "去就。須知輔化之流。所當為者。不止於此。佛云。示",
    "X32n0623_002:0639a05": "眾有三毒。而現邪見相。我弟子如是。方便度眾生。",
    "X32n0623_002:0639a06": "足見禮佛而退四字。大有關係。所謂禮佛者。有所",
    "X32n0623_002:0639a07": "本也。退席者。有所歸也。決非弱喪不知歸者可擬。",
    "X32n0623_002:0639a08": "所以者何此輩根深重(至)有如此失是以不住。",
    "X32n0623_002:0639a09": "天台云。五濁渾多。名罪重。執小翳大。名智深。未得",
    "X32n0623_002:0639a10": "三果言得。未證四果言證。名增上慢。有如此失者。",
    "X32n0623_002:0639a11": "謂障執慢三種之失。所以不住也。[△@△]此處當有別",
    "X32n0623_002:0639a12": "論。所謂獅子林中。原無異獸。豈靈山會裡。猶藏無",
    "X32n0623_002:0639a13": "行之人。設有已經四十年淘汰。必不如是之甚。依",
    "X32n0623_002:0639a14": "身子請詞中。有佛已曾世世教化如是等。若果以",
    "X32n0623_002:0639a15": "不信退席。則身子識人不盡。或謂恐今會暫到者。",
    "X32n0623_002:0639a16": "容或有之。即使暫到。必因如來圓音所感。亦皆善",
    "X32n0623_002:0639a17": "根深厚。設實有增上慢人。退席而去。法則不圓。何",
    "X32n0623_002:0639a18": "以稱妙。又何以謂斷疑生信之用乎。須知自誡聽",
    "X32n0623_002:0639a19": "揀機下一節。乃經家敘陳。當時有如是退席之人。",
    "X32n0623_002:0639a20": "見其將聞即退。故以罪深等責之也。觀佛後文。但",
    "X32n0623_002:0639a21": "云。彼退亦佳。不甚深斥。足識其為本會之引緣也",
    "X32n0623_002:0639a22": "又如來于第三止中云。諸增上慢者。聞必不敬信。",
    "X32n0623_002:0639a23": "彼感此應。何等明白。具眼者審之。",
    "X32n0623_002:0639a24": "世尊默然而不制止。",
    "X32n0623_002:0639b01": "天台云。上聞略開三顯一。言略義隱。猶未生謗。足",
    "X32n0623_002:0639b02": "以作繫珠因緣。去則有益。若聞廣開三顯一。必乖",
    "X32n0623_002:0639b03": "情起謗。住必有損。是故不制止也。[△@△]又須知如來",
    "X32n0623_002:0639b04": "默然不制止處。猶為可想。足見是父是子。所謂鴛",
    "X32n0623_002:0639b05": "鴦繡出從君看。不把金針度與人。",
    "X32n0623_002:0639b06": "爾時佛告舍利弗我今此眾無復枝葉純有真實。",
    "X32n0623_002:0639b07": "天台云。枝葉細末。不任器用。此等執方便者。於大",
    "X32n0623_002:0639b08": "非器。今謂無枝葉。已成全材。堪為大乘法器。[△@△]約",
    "X32n0623_002:0639b09": "理。離根本外。豈復別有所謂枝葉哉。是則枝葉明",
    "X32n0623_002:0639b10": "妄。根本即真也。妄存混智。法則不玅。今謂無枝葉",
    "X32n0623_002:0639b11": "有真實。斯可謂實相為體矣。據此則可以將五千",
    "X32n0623_002:0639b12": "人。表五識圓盡。所謂眼不見色。耳不聞聲。鼻不知",
    "X32n0623_002:0639b13": "香。舌不了味。身不受觸。是枝葉盡也。唯一志向前。",
    "X32n0623_002:0639b14": "而為根本。是純有真實義。如此說者。則不致偏枯。",
    "X32n0623_002:0639b15": "舍利弗如是增上慢人(至)汝今善聽當為汝說。",
    "X32n0623_002:0639b16": "天台云。應知上慢不全無法。但以淺位。自謂增上。",
    "X32n0623_002:0639b17": "而慢他人也。以退為佳者。由以小自翳。復妨他大。",
    "X32n0623_002:0639b18": "今退無謗法之愆。復無障他之過。故云佳矣。[△@△]佳",
    "X32n0623_002:0639b19": "者美也。如來美其枝葉脫盡。唯一真實。斯謂妄盡",
    "X32n0623_002:0639b20": "真存。則施大法無難矣。故下囑云。汝今善聽。如師",
    "X32n0623_002:0639b21": "子乳。唯琉璃瓶能貯。△二受旨誠聽。",
    "X32n0623_002:0639b22": "舍利弗言唯然世尊願樂欲聞。",
    "X32n0623_002:0639b23": "天台云。唯然者。應聲之切。即應諾也。唯之聲速而",
    "X32n0623_002:0639b24": "質。諾之辭緩而文。[△@△]願樂者。潔誠盡敬之意。如謂",
    "X32n0623_002:0639c01": "我輩勤懇之甚。孰不欲聞也。△三正與開示。分二。",
    "X32n0623_002:0639c02": "一廣開諸佛權實。又二。一總明諸佛。分四。一歎法",
    "X32n0623_002:0639c03": "希有。",
    "X32n0623_002:0639c04": "佛告舍利弗如是玅法(至)如優曇鉢華時一現耳。",
    "X32n0623_002:0639c05": "此科為一經大案。正為當機。分別解說。一切聲聞",
    "X32n0623_002:0639c06": "辟支佛。所不能知。唯佛與佛。乃能究盡之諸法實",
    "X32n0623_002:0639c07": "相也。知音云。如是二字。即前謂諸法如是相等之",
    "X32n0623_002:0639c08": "十如是。妙法二字。即前文性相本末等之諸法。前",
    "X32n0623_002:0639c09": "云諸法。此云妙法者。前由會眾未發大心。則三乘",
    "X32n0623_002:0639c10": "不得濫于一乘。性相未融。本末未會。不得究竟成",
    "X32n0623_002:0639c11": "一相一種。故謂之諸法。以法相未忘故也。所以二",
    "X32n0623_002:0639c12": "乘人不得授記作佛。今既請為如實開示。而如來",
    "X32n0623_002:0639c13": "又許為分別解說。則性相本末等法。皆歸實相。將",
    "X32n0623_002:0639c14": "一切差別染淨三乘二乘。融為一法。攝無量義。而",
    "X32n0623_002:0639c15": "為一義。故曰妙法。而二乘人。始有受記劫國莊嚴",
    "X32n0623_002:0639c16": "之分。故如來至此。始指定前文。曰如是妙法也。[△@△]",
    "X32n0623_002:0639c17": "時乃說之者。時字最重。時未至。即大聖當陽亦無",
    "X32n0623_002:0639c18": "如之。何故。四十年來。雖抱如是妙法。無開口處。時",
    "X32n0623_002:0639c19": "一至。則百卉吐芳。皆各自有生芽。故身子三請。遂",
    "X32n0623_002:0639c20": "開劫外百代之香。是以十方三世一切諸佛。欲暢",
    "X32n0623_002:0639c21": "本懷。無不待時。而會眾得聞。如是唱演。真為千生",
    "X32n0623_002:0639c22": "希覯。正如優曇出現。是人力所不能強。今將欣逢。",
    "X32n0623_002:0639c23": "而卒然放顏。實為奇遇。未可作等閑觀也。優曇者。",
    "X32n0623_002:0639c24": "即靈瑞大寶青蓮華。此華出時。定有金輪王應世。",
    "X32n0623_002:0640a01": "國土自然嚴好。人民壽命。皆得增長八萬四千。故",
    "X32n0623_002:0640a02": "借世間希有之瑞寶。以喻出世希有之玅法也。△",
    "X32n0623_002:0640a03": "二說無虗妄。",
    "X32n0623_002:0640a04": "舍利弗汝等當信佛之所說言不虗妄。",
    "X32n0623_002:0640a05": "上言說時已至。此言語無虗妄。雖說種種道。其實",
    "X32n0623_002:0640a06": "為一乘。而教必令信者無他。只一大事因緣而已。",
    "X32n0623_002:0640a07": "△三開方便門。",
    "X32n0623_002:0640a08": "舍利弗諸佛隨宜說法(至)譬喻言辭演說諸法。",
    "X32n0623_002:0640a09": "此正釋前智慧門難解難入。隨宜者。是諸佛開方",
    "X32n0623_002:0640a10": "便門。隨其眾生根信欲樂之權法也。何故方便權",
    "X32n0623_002:0640a11": "說之意趣。亦如是難解難入耶。言諸佛雖有種種",
    "X32n0623_002:0640a12": "緣喻言辭等。其實皆一法也。所演說諸法。即一乘",
    "X32n0623_002:0640a13": "也。非離此外別演一乘。是所以難解入也。△四示",
    "X32n0623_002:0640a14": "真實相。分五。一標人法殊勝。",
    "X32n0623_002:0640a15": "是法非思量分別之所能解唯有諸佛乃能知之。",
    "X32n0623_002:0640a16": "此釋前智慧甚深。是法者。即承上演說諸法。即是",
    "X32n0623_002:0640a17": "實相之妙法也。思量等。六識本具分別功能。七識",
    "X32n0623_002:0640a18": "執我。有思量功能。謂我雖以種種方便。所演者唯",
    "X32n0623_002:0640a19": "一法也。此法決不可以思量分別解。故汝二乘。每",
    "X32n0623_002:0640a20": "用思惟。無能究竟。而此即權即實之法。唯有諸佛",
    "X32n0623_002:0640a21": "乃能知耳。△二論出世本懷。",
    "X32n0623_002:0640a22": "所以者何。諸佛世尊。唯以一大事因緣故。出現于世。",
    "X32n0623_002:0640a23": "此又承上言。法既殊勝。唯佛乃知。則人無能知。故",
    "X32n0623_002:0640a24": "此又論。諸佛本此權實無二之法。由人無能知。故",
    "X32n0623_002:0640b01": "出世為人指示。所以云諸佛唯獨以此一大事而",
    "X32n0623_002:0640b02": "出世也。總萬有之志為一。盡聖凡之量為大。發能",
    "X32n0623_002:0640b03": "所之功曰事。具本末之性為因。成自他之德為緣。",
    "X32n0623_002:0640b04": "如來本為與人。顯發各自具得之甚深智慧。故曰",
    "X32n0623_002:0640b05": "一大事因緣。又云唯有此事。更無餘事也。△三徵",
    "X32n0623_002:0640b06": "出世因緣。",
    "X32n0623_002:0640b07": "舍利弗云何名(至)一大事因緣出現于世。",
    "X32n0623_002:0640b08": "上明諸佛本此出世。此問諸佛本此出世為何因",
    "X32n0623_002:0640b09": "緣。故下云。原為要與眾生。開示此法。令人各各悟",
    "X32n0623_002:0640b10": "入此法。故此出世。△四正分釋四門。又四。初明理",
    "X32n0623_002:0640b11": "一。又二。一正釋。",
    "X32n0623_002:0640b12": "諸佛世尊欲令眾生(至)入佛知見道故出現于世。",
    "X32n0623_002:0640b13": "諸佛世尊。總三世十方塵剎之諸佛。是乘此大事",
    "X32n0623_002:0640b14": "出世。為能開能示能悟能入之人。乃一理之所主",
    "X32n0623_002:0640b15": "也。欲者要也。令者使也。眾生總該九界之有情。開",
    "X32n0623_002:0640b16": "者。發其蒙閉也。知見二字。總攝六根。加一佛字。乃",
    "X32n0623_002:0640b17": "眾生本具之妙法。即如來藏身三昧。故曰佛知見。",
    "X32n0623_002:0640b18": "此屬因中知見也。復加使得清淨。足顯是在迷之",
    "X32n0623_002:0640b19": "體。不經開發。未必清淨。然一切如來出世。本要使",
    "X32n0623_002:0640b20": "九界眾生。各各開發本有之佛知見。而使之六根",
    "X32n0623_002:0640b21": "俱得清淨也。是則一開之後。永離六塵痴惑。更不",
    "X32n0623_002:0640b22": "為迷執權疑。所封閉也。示者。有所昭告于九界眾",
    "X32n0623_002:0640b23": "生也。則此佛知見三字。乃諸佛世尊所證得者。屬",
    "X32n0623_002:0640b24": "果上知見。葢眾生雖則佛知見本具。不假修習。何",
    "X32n0623_002:0640c01": "以能知。故諸佛先示已證。而出定揚德矣。則前來",
    "X32n0623_002:0640c02": "放光現瑞。皆示佛知見也。而開示屬教。為佛所開",
    "X32n0623_002:0640c03": "發指示也。悟者。忽然惺覺也。承上如來開發指示",
    "X32n0623_002:0640c04": "本具六根之妙明真性。及至功窮力極之時。而一",
    "X32n0623_002:0640c05": "朝豁然。如從夢起。始悟自性之佛知見也。入者。親",
    "X32n0623_002:0640c06": "臨也。又言知見道者。即所到之處。由佛開示之後。",
    "X32n0623_002:0640c07": "起行功夫。修證畢到之地。故曰知見道也。此悟入",
    "X32n0623_002:0640c08": "屬機。又一三屬性具。二四屬修成。前徵諸佛。何故",
    "X32n0623_002:0640c09": "出現此。謂為要開示佛知見故。為使眾生悟入佛",
    "X32n0623_002:0640c10": "知見故。則是佛知見。便為一大事。而大事即因也。",
    "X32n0623_002:0640c11": "開示悟入。總屬引起修證之緣。是為一理之因緣",
    "X32n0623_002:0640c12": "也。△二結成。",
    "X32n0623_002:0640c13": "舍利弗是為諸佛以一大事因緣故出現於世。",
    "X32n0623_002:0640c14": "此方結成。佛原為開示佛知見。而令入悟入佛知",
    "X32n0623_002:0640c15": "見之故。所以出現於世。△二明人一。",
    "X32n0623_002:0640c16": "佛告舍利弗諸佛如來但教化菩薩。",
    "X32n0623_002:0640c17": "天台云。就昔方便。謂教化三乘。其意本為化菩薩",
    "X32n0623_002:0640c18": "也。如彼窮子。自謂客作賤人。而長者所觀。實為己",
    "X32n0623_002:0640c19": "子。則所為之人。無二三也。故曰教化菩薩。△三行",
    "X32n0623_002:0640c20": "一。",
    "X32n0623_002:0640c21": "諸有所作常為一事唯以佛之知見示悟眾生。",
    "X32n0623_002:0640c22": "○三乘眾行。名之為諸有所作。為圓故諸。所以為",
    "X32n0623_002:0640c23": "一事也。其所行所作。亦唯以佛知見。是趣無他行",
    "X32n0623_002:0640c24": "也。△四教一。",
    "X32n0623_002:0641a01": "舍利弗如來但以(至)無有餘乘若二若三。",
    "X32n0623_002:0641a02": "一佛乘者。即一大事。乃佛知見也。餘乘即二即三",
    "X32n0623_002:0641a03": "也。天台云。若是則般若中之帶二。方等中之帶三。",
    "X32n0623_002:0641a04": "皆不了義說。及至今日。則教唯一乘矣。△五結諸",
    "X32n0623_002:0641a05": "佛如是。",
    "X32n0623_002:0641a06": "舍利弗一切十方諸佛法亦如是。",
    "X32n0623_002:0641a07": "此承上諸佛出世皆如是也。則又言一切十方。乃",
    "X32n0623_002:0641a08": "總統無餘之意。所謂佛佛道同也。△二別明三世。",
    "X32n0623_002:0641a09": "分三。一明過去。又二。一開權。",
    "X32n0623_002:0641a10": "舍利弗過去諸佛(至)而為眾生演說諸法。",
    "X32n0623_002:0641a11": "○此廣舉過去諸佛為一大事出世。所有教理行",
    "X32n0623_002:0641a12": "果無二。演說諸法。是教無二。△二顯實。",
    "X32n0623_002:0641a13": "是法皆為一佛乘故(至)究竟皆得一切種智。",
    "X32n0623_002:0641a14": "○為一佛乘。是理無二。令眾生聞法。得一切種智。",
    "X32n0623_002:0641a15": "是行果無二。是法。即演說諸法中之是法也。非離",
    "X32n0623_002:0641a16": "諸法外。另說是法。故謂開權顯實。則實乃權中之",
    "X32n0623_002:0641a17": "實。決定不二。△二明未來。亦二。一開權。",
    "X32n0623_002:0641a18": "舍利弗未來諸佛(至)而為眾生演說諸法。",
    "X32n0623_002:0641a19": "△二顯實。",
    "X32n0623_002:0641a20": "是法皆為一佛乘故(至)究竟皆得一切種智。",
    "X32n0623_002:0641a21": "○此廣舉未來諸佛出現于世。為眾生故。所有教",
    "X32n0623_002:0641a22": "理行果。亦復如是。△三明現在。分三。一標出世意。",
    "X32n0623_002:0641a23": "舍利弗現在十方(至)多所饒益安樂眾生。",
    "X32n0623_002:0641a24": "此于現在。則舉十方。而又言無量百千萬億土。明",
    "X32n0623_002:0641b01": "橫徧之依嚴。諸佛世尊。該盡正報無餘。雖多佛出",
    "X32n0623_002:0641b02": "世。無非以一大事因緣。而開示之。必多所饒益。令",
    "X32n0623_002:0641b03": "一切眾生而悟入之。必多所安樂。此是諸佛出世",
    "X32n0623_002:0641b04": "之本意也。△二方便開權。",
    "X32n0623_002:0641b05": "是諸佛亦以無量無數方便(至)而為眾生演說諸法。",
    "X32n0623_002:0641b06": "△三為眾顯實。分二。一別明現在教行。",
    "X32n0623_002:0641b07": "是法皆為一佛乘故(至)究竟皆得一切種智。",
    "X32n0623_002:0641b08": "此上三翻。皆言凡佛出世。說雖三乘。究竟唯一。從",
    "X32n0623_002:0641b09": "佛聞法者。雖有小大之別。究竟到頭。還歸一切種",
    "X32n0623_002:0641b10": "智。世尊如是舉揚。意使會眾各自領悟。故前囑云。",
    "X32n0623_002:0641b11": "諦聽善思之也。△二總明三世人理。",
    "X32n0623_002:0641b12": "舍利弗是諸佛(至)欲令眾生入佛之知見故。",
    "X32n0623_002:0641b13": "諸佛說雖有二。其實皆教菩薩法。所示者佛知見",
    "X32n0623_002:0641b14": "而汝等所悟入者。亦佛知見。幸勿自限自小。可也。",
    "X32n0623_002:0641b15": "直指云。此總舉十方諸佛次第出世。所有教理行",
    "X32n0623_002:0641b16": "果。悉皆無二。以結章初諸佛世尊開示悟入四門",
    "X32n0623_002:0641b17": "之旨。承此四門。掃蕩大小聖凡迷悟混濁之執。便",
    "X32n0623_002:0641b18": "見真俗一如。凡聖一體。古今一色。是名佛之知見。",
    "X32n0623_002:0641b19": "△二廣開釋迦權實。分四。一明開顯。",
    "X32n0623_002:0641b20": "舍利弗我今亦復如是(至)方便力而為說法。",
    "X32n0623_002:0641b21": "上已引明三世。此則彰自所由也。謂不但三世十",
    "X32n0623_002:0641b22": "方諸佛。為一大事出世。開權顯實。即我今日。亦復",
    "X32n0623_002:0641b23": "如是。前來不說一乘者。深知汝等有種種欲。種種",
    "X32n0623_002:0641b24": "者。如三界權小。各各所欲不同。不但只欲而已。又",
    "X32n0623_002:0641c01": "加深心所著。只得隨諸眾生本有著性。故不得不",
    "X32n0623_002:0641c02": "施方便也。前云。眾生處處著。引之令得出。故以種",
    "X32n0623_002:0641c03": "種因緣等。而為權說。此正屬開權。",
    "X32n0623_002:0641c04": "舍利弗。如此皆為得一佛乘。一切種智故。",
    "X32n0623_002:0641c05": "如此二字。指上開權所說之意。竟不為他。總皆要",
    "X32n0623_002:0641c06": "一切人得佛知見。成一切種智故。所以將無數方",
    "X32n0623_002:0641c07": "便。而誘引之也。此方顯實。一切種智。即佛種智也。",
    "X32n0623_002:0641c08": "△二明五濁。分二。一標意。",
    "X32n0623_002:0641c09": "舍利弗十方世界中尚無二乘何況有三。",
    "X32n0623_002:0641c10": "若論此法本來清淨。湛一如空。二尚不有。況復三",
    "X32n0623_002:0641c11": "乎。但未審諸佛何故不即顯實。而必欲開權。△二",
    "X32n0623_002:0641c12": "明濁。",
    "X32n0623_002:0641c13": "舍利弗諸佛出于五濁惡世(至)眾生濁見濁命濁。",
    "X32n0623_002:0641c14": "此方明不得已而說二說三也。天台云。劫即時分。",
    "X32n0623_002:0641c15": "濁者。即渾而不清也。且眾生心水。本來清淨。只緣",
    "X32n0623_002:0641c16": "五重亂想。雜入其中。頓成渾濁。然劫濁無別自體。",
    "X32n0623_002:0641c17": "但有下之四重。便得濁名。故曰劫濁。見濁。即五利",
    "X32n0623_002:0641c18": "使為體。廣開有六十二見。煩惱濁。即五鈍使為體。",
    "X32n0623_002:0641c19": "五皆昏煩惱悶身心者。眾生濁。亦無自體。攬見慢",
    "X32n0623_002:0641c20": "果報三濁。立此假名。命濁。即連持色心而為體也",
    "X32n0623_002:0641c21": "若論五濁之相。四濁增劇。聚在一時。名劫濁。瞋恚",
    "X32n0623_002:0641c22": "增劇。刀兵起。貪欲增劇。饑饉起。愚痴增劇。疾疫起。",
    "X32n0623_002:0641c23": "三災起故。煩惱倍隆。名煩惱濁。諸見轉熾。名見濁。",
    "X32n0623_002:0641c24": "粗弊色心。惡名穢稱。名眾生濁。催年減壽。名命濁。",
    "X32n0623_002:0642a01": "○又自近論。以人壽百歲時。始入劫濁。遡流而言。",
    "X32n0623_002:0642a02": "眾生無始。自晦昧為空時。便入劫濁。并該四大山",
    "X32n0623_002:0642a03": "河等。有成住壞空之劫也。見濁者。以四大本皆無",
    "X32n0623_002:0642a04": "情。由因妄織。雖針鋒草刺。咸成痛覺。而眾生堅起",
    "X32n0623_002:0642a05": "我見。為諸見之主也。煩惱濁者。煩擾也。惱勞也。緣",
    "X32n0623_002:0642a06": "塵盈念。無時而不勞擾也。眾生濁者。由流轉諸趣。",
    "X32n0623_002:0642a07": "變幻一切眾生之相故也。命濁者。由六根結滯。命",
    "X32n0623_002:0642a08": "托於中。根塵攬結。則為命存。根塵離散。則命亡也。",
    "X32n0623_002:0642a09": "如是舍利弗劫濁亂時(至)於一佛乘分別說三。",
    "X32n0623_002:0642a10": "此總該五濁。慳貪即煩惱。嫉妬即見。不善根即命。",
    "X32n0623_002:0642a11": "由此五濁渾深。眾生障重。所以諸佛只得開方便",
    "X32n0623_002:0642a12": "門。隱實施權也。△三明真偽。分二。一揀偽。",
    "X32n0623_002:0642a13": "舍利弗若我弟子(至)非阿羅漢非辟支佛。",
    "X32n0623_002:0642a14": "上既說明開權。原不得已則所說皆一。若我弟子",
    "X32n0623_002:0642a15": "自謂已證羅漢。已得辟支。如來正當顯發一乘。汝",
    "X32n0623_002:0642a16": "又不聞。而亦不知。返謂此為教菩薩事。是以方便",
    "X32n0623_002:0642a17": "為實。則非真也。故曰。非佛弟子等。",
    "X32n0623_002:0642a18": "又舍利弗是諸比丘(至)若不信此法無有是處。",
    "X32n0623_002:0642a19": "自謂得道。則非佛所許也。雖得盡分段。而變易未",
    "X32n0623_002:0642a20": "忘。豈真是最後身耶。不復志求者。即不回心也。若",
    "X32n0623_002:0642a21": "但得小果生滿足。證而不回心向大。亦即是未得",
    "X32n0623_002:0642a22": "謂得。未證言證。便是增上慢流。亦是罪根深重。定",
    "X32n0623_002:0642a23": "非吾子也。何故。若實有證。豈不信有向上涅槃耶。",
    "X32n0623_002:0642a24": "△二明真。",
    "X32n0623_002:0642b01": "除佛滅度後現前無佛(至)解義者是人難得。",
    "X32n0623_002:0642b02": "前謂得羅漢辟支不信。為增上慢者。由佛現在有",
    "X32n0623_002:0642b03": "說有示。而不樂聞。自謂有所得有所證也。若佛滅",
    "X32n0623_002:0642b04": "後。出無佛世。則無開示之人。雖于此經不生信受。",
    "X32n0623_002:0642b05": "猶可許為非上慢之儔。何也。佛滅之後。雖有此經。",
    "X32n0623_002:0642b06": "以其甚深難解。求其讀誦者難得。若能解義。此猶",
    "X32n0623_002:0642b07": "為難得。若有求證無上道者。則畢竟如優曇華。一",
    "X32n0623_002:0642b08": "切皆愛樂。此所以許其為真矣。",
    "X32n0623_002:0642b09": "若遇餘佛於此法中便得決了。",
    "X32n0623_002:0642b10": "天台云。恐有疑者。謂若佛滅後。而不能解此甚深",
    "X32n0623_002:0642b11": "義趣。則未來人。永無證真之時矣。曰。不然。若於他",
    "X32n0623_002:0642b12": "國。遇佛出世。必說此經。若一聞之。即得決了。故佛",
    "X32n0623_002:0642b13": "云。我餘國作佛。更有異名。為說妙法。是其意也。△",
    "X32n0623_002:0642b14": "四明無妄。",
    "X32n0623_002:0642b15": "舍利弗汝等當一心(至)無有餘乘唯一佛乘。",
    "X32n0623_002:0642b16": "自若我弟子。至於此法中得決了一節。皆激責之",
    "X32n0623_002:0642b17": "詞。至此方明示會眾決當生信無二無三也。佛自",
    "X32n0623_002:0642b18": "出定以來。重重拂三乘之迹。重重顯一乘之玅。此",
    "X32n0623_002:0642b19": "處又舉唯一佛乘。自誓無虗。以勸會眾。一心信解",
    "X32n0623_002:0642b20": "者。無別。只要人自信自知。各各具有眉間一段光",
    "X32n0623_002:0642b21": "明。而光中圓具十法界相。決不得推向諸佛分上。",
    "X32n0623_002:0642b22": "而埋沒己靈。故後頌中結云。自知當作佛決定無",
    "X32n0623_002:0642b23": "有疑者。亦從此再四叮嚀。一心信自本具一心。解",
    "X32n0623_002:0642b24": "自本佛之不虗妄語也。△二偈頌。分二。一頌上許",
    "X32n0623_002:0642c01": "答。又二。一頌已退不堪。",
    "X32n0623_002:0642c02": "爾時世尊欲重宣此義而說偈言。",
    "X32n0623_002:0642c03": "比丘比丘尼有懷增上慢(至)不堪受是法。",
    "X32n0623_002:0642c04": "此頌五千退席。長行但舉五千。此分四眾。直指云。",
    "X32n0623_002:0642c05": "約理是四眾人。同轉五識。并諸心所也。出家二眾",
    "X32n0623_002:0642c06": "謬謂得道。故所使屬上慢。在家自恃尊貴。故所使",
    "X32n0623_002:0642c07": "屬我慢。女人則又信力眇劣者。故所使屬不信。不",
    "X32n0623_002:0642c08": "自見過者。因心所葢覆也。戒有缺漏者。以心所紛",
    "X32n0623_002:0642c09": "飛不定也。瑕玼。乃美玉之玷。所使是真如之玷。言",
    "X32n0623_002:0642c10": "護惜者。心所造惡。不欲他知也。心所之黠慧。曰小",
    "X32n0623_002:0642c11": "智。心所之浮偽。曰糟糠。真如將轉。曰佛威德故去。",
    "X32n0623_002:0642c12": "心所虗妄。曰尠福。心所無體。曰不堪受法。始見妄",
    "X32n0623_002:0642c13": "盡真窮。而一朝脫落。是退席意。約法。是身子等。不",
    "X32n0623_002:0642c14": "執權教枝葉。將近一實。故此許說。瑕(音遐)。尠(音尟)。",
    "X32n0623_002:0642c15": "△二頌已住誡聽。",
    "X32n0623_002:0642c16": "此眾無枝棄惟有諸真實舍利弗善聽。",
    "X32n0623_002:0642c17": "諸字。非眾多之謂。是成頌之辭。所謂繁柯脫落盡。",
    "X32n0623_002:0642c18": "唯有一真實。此又誡善聽者。乃重重警惺也。△二",
    "X32n0623_002:0642c19": "頌上正答分二。一頌四佛章。又四。一頌諸佛。又五。",
    "X32n0623_002:0642c20": "一頌諸佛施權。又二。一正頌施權。",
    "X32n0623_002:0642c21": "諸佛所得法無量方便力(至)令一切歡喜。",
    "X32n0623_002:0642c22": "前三句明諸佛證得此法。復以方便變通。所謂頭",
    "X32n0623_002:0642c23": "頭演妙也。佛所得者。是自證之實智。長行謂如是",
    "X32n0623_002:0642c24": "妙法也。無量方便兩句。是權智。長文謂諸佛隨宜",
    "X32n0623_002:0643a01": "說法也。眾生心念。即九界眾生之念。于事未行之",
    "X32n0623_002:0643a02": "先作想念也。種種所行。乃念中所存之事多而難",
    "X32n0623_002:0643a03": "言之數。所行道三字。乃發行事業之道路也。若干。",
    "X32n0623_002:0643a04": "是不盡之言。諸欲性者。九界眾生。樂欲不同。故曰",
    "X32n0623_002:0643a05": "諸欲。然而欲之所私。若染若淨。皆稟先世善惡之",
    "X32n0623_002:0643a06": "業因也。佛知眾生如此根性不同。故以方便引導。",
    "X32n0623_002:0643a07": "令一切人。隨其本性。得歡喜耳。",
    "X32n0623_002:0643a08": "或說修多羅伽陀及本事(至)優波提舍經。",
    "X32n0623_002:0643a09": "天台云。修多羅。此云契經。有總別兩種。總則為聖",
    "X32n0623_002:0643a10": "教之通名。別則於十二部中直說法相者是。伽陀。",
    "X32n0623_002:0643a11": "此云孤起。不頌長行。乃孤孤另起者是。本事。即說",
    "X32n0623_002:0643a12": "往昔本所行事。如捨頭目髓腦國城妻子之類者",
    "X32n0623_002:0643a13": "是。本生。即說往昔于九界中受生之事。未曾有。即",
    "X32n0623_002:0643a14": "佛現種種神通。眾生恠未曾有者是。因緣。有內外",
    "X32n0623_002:0643a15": "大小之分。如化城品說宿世因緣之事。譬喻。如本",
    "X32n0623_002:0643a16": "經優曇鉢。并火宅等喻是。祇夜。即重頌。優波提舍。",
    "X32n0623_002:0643a17": "此云論議。如外道與佛論量人天因果世出世法",
    "X32n0623_002:0643a18": "有無真假等是。此佛四十年前隨宜所說。性相本",
    "X32n0623_002:0643a19": "末諸法。載之九部。若加方等無問自說并授記三",
    "X32n0623_002:0643a20": "種。成十二部。△二結施權意。",
    "X32n0623_002:0643a21": "鈍根樂小法貪著於生死(至)為是說涅槃。",
    "X32n0623_002:0643a22": "此結成施權之意。知音謂。此九部之說。非佛本懷。",
    "X32n0623_002:0643a23": "乃不得已。為鈍根眾生。樂於小法。不信大乘。而愛",
    "X32n0623_002:0643a24": "著生死。往昔於無量佛所。不行甚深妙道。故為眾",
    "X32n0623_002:0643b01": "苦惱亂。由此等人。只得為說有餘涅槃。作止息也。",
    "X32n0623_002:0643b02": "△二頌顯實。分四。一頌理一。",
    "X32n0623_002:0643b03": "我設是方便令得入佛慧(至)以故說是經。",
    "X32n0623_002:0643b04": "設方便者。正應長文是法非思量分別之所能解。",
    "X32n0623_002:0643b05": "原以此法難思難解。只得說九部法。權引于人。令",
    "X32n0623_002:0643b06": "入佛慧。既曰方便。豈是實法。所以不說汝等有成",
    "X32n0623_002:0643b07": "佛分。其不為汝等作授記者。非悋而不說。以說此",
    "X32n0623_002:0643b08": "大法時節未至。及今汝二乘。機已純熟。必當作記",
    "X32n0623_002:0643b09": "之時。豈更如前來二三其說。是決定顯發佛之知",
    "X32n0623_002:0643b10": "見。說大乘耳。正應長行時乃說之。要知今日所說",
    "X32n0623_002:0643b11": "是實。則四十年前之九部法。不過隨順方便。原其",
    "X32n0623_002:0643b12": "本意。無非假此權說引入大乘為本。以故今日竟",
    "X32n0623_002:0643b13": "為汝等。說此妙法華經也。△二頌人一。",
    "X32n0623_002:0643b14": "有佛子心淨柔軟亦利根(至)皆成佛無疑。",
    "X32n0623_002:0643b15": "頌上諸佛如來但教化菩薩。此但申明為諸菩薩",
    "X32n0623_002:0643b16": "說大乘也。心淨者。迷悟情忘。柔軟者。真俗一致。利",
    "X32n0623_002:0643b17": "根者。理事齊到深妙道。即福慧雙修。況此等人。既",
    "X32n0623_002:0643b18": "能行深妙道。則心如佛矣。既得柔軟無嗔。則形如",
    "X32n0623_002:0643b19": "佛矣。內外如佛。豈不于來世得作佛耶。此皆為最",
    "X32n0623_002:0643b20": "上乘根。深心念佛下。又明一類發大乘心者。雖未",
    "X32n0623_002:0643b21": "于無量佛所行深妙道。而今亦以深心念佛。嚴持",
    "X32n0623_002:0643b22": "淨戒。聞知有得成佛道之時。生大歡喜。我故知彼",
    "X32n0623_002:0643b23": "決定信向。心行俱嚴。所以為彼說大乘也。凡此會",
    "X32n0623_002:0643b24": "中。有聲聞菩薩。聞說大經。乃至一偈。亦可作當來",
    "X32n0623_002:0643c01": "成佛之因。故知此會人無大小。皆一機也。此聲聞",
    "X32n0623_002:0643c02": "菩薩。應指通別中三乘人。△三教一。",
    "X32n0623_002:0643c03": "十方佛土中唯有一乘法(至)說佛智慧故。",
    "X32n0623_002:0643c04": "此頌如來但以一佛乘。為眾生說法。無有餘乘若",
    "X32n0623_002:0643c05": "二若三也。天台云。無二者。無通教中半滿相對之",
    "X32n0623_002:0643c06": "二。無三者。無三藏教中之三乘也。如此二三。皆是",
    "X32n0623_002:0643c07": "假名引導眾生。即方便教也。上言聲聞菩薩聞說",
    "X32n0623_002:0643c08": "一偈必至成佛無疑者。以今日所說乃佛之智慧",
    "X32n0623_002:0643c09": "故耳。△四頌行一。",
    "X32n0623_002:0643c10": "諸佛出於世唯此一事實(至)此事為不可。",
    "X32n0623_002:0643c11": "前三句。頌上諸有所作常為一事。終不以小乘兩",
    "X32n0623_002:0643c12": "句。頌明常為一事之意。佛自住大乘。至以此度眾",
    "X32n0623_002:0643c13": "生。頌上唯以佛之知見示悟眾生也。諸佛所以出",
    "X32n0623_002:0643c14": "於世間。唯示佛知見一事。為實說。二乘三乘。皆非",
    "X32n0623_002:0643c15": "本願。而如來終竟不以小乘化度於人。次下釋成。",
    "X32n0623_002:0643c16": "何故不以小化人。佛自己既住持大乘。而所得之",
    "X32n0623_002:0643c17": "法。皆定慧莊嚴。唯以此定慧莊嚴之法。而度生也。",
    "X32n0623_002:0643c18": "下又轉釋云。若佛自己證得無上大乘平等之法。",
    "X32n0623_002:0643c19": "而又以小乘化人。則佛有愛己之心。必墮慳悋之",
    "X32n0623_002:0643c20": "過。而於出世。為一大事因緣。相倍戾矣。故曰此事",
    "X32n0623_002:0643c21": "不可為。△三頌勸信。分二。一舉果勸信。又二。一舉",
    "X32n0623_002:0643c22": "內心。",
    "X32n0623_002:0643c23": "若人信歸佛如來不欺誑(至)而獨無所畏。",
    "X32n0623_002:0643c24": "此出成諸佛以大化人之意。若人者。即能信能歸",
    "X32n0623_002:0644a01": "之人。人既歸信于我。我豈欺誑于人。如來不欺。則",
    "X32n0623_002:0644a02": "所作真實。是身淨。為人可歸。如來不誑。則所說不",
    "X32n0623_002:0644a03": "虗。是口淨。為人可信。無貪嫉。則願人成佛。是意淨。",
    "X32n0623_002:0644a04": "為人可念。三業既淨。而諸法中惡。皆已斷除也。諸",
    "X32n0623_002:0644a05": "法者。即眾生三業不淨。于諸塵境上。起種種業。今",
    "X32n0623_002:0644a06": "言斷者。以如來三業清淨。則諸惡永斷。故于十方。",
    "X32n0623_002:0644a07": "出世利生。任于九界。縱橫而無所畏也。△二舉外",
    "X32n0623_002:0644a08": "色。",
    "X32n0623_002:0644a09": "我以相嚴身光明照世間無量眾所尊為說實相印。",
    "X32n0623_002:0644a10": "由上三業淨故。則感如是莊嚴。若使如來有高下",
    "X32n0623_002:0644a11": "彼我之見。說大說小。則成欺誑。豈得相好嚴身光",
    "X32n0623_002:0644a12": "明普燭。為無量人天之所尊敬。又豈能為無量人",
    "X32n0623_002:0644a13": "天。說實相法印乎。此欲使人決定。信其不二也。實",
    "X32n0623_002:0644a14": "相印者。佛以妙法為印。印定九界眾生。悉皆作佛。",
    "X32n0623_002:0644a15": "若究竟不說實相一乘。則非真印。即為假說。是妄",
    "X32n0623_002:0644a16": "傳其旨矣。△二舉因勸信。",
    "X32n0623_002:0644a17": "舍利弗當知我本立誓願欲令一切眾如我等無異。",
    "X32n0623_002:0644a18": "此是如來因中。所有誓願。即四弘誓也。欲令一切",
    "X32n0623_002:0644a19": "眾如我無異。是眾生誓度。度生非備達法門者不",
    "X32n0623_002:0644a20": "能。故攝法門誓學也。",
    "X32n0623_002:0644a21": "如我昔所願今者已滿足化一切眾生皆令入佛道。",
    "X32n0623_002:0644a22": "願已滿。即佛道已成。成佛者。豈煩惱不斷。則今說",
    "X32n0623_002:0644a23": "一乘妙法。即酬因答果矣。[△@△]問。佛願云。眾生無邊",
    "X32n0623_002:0644a24": "誓願度。則願度一切也。即今眾生未盡。何云願滿。",
    "X32n0623_002:0644b01": "答。論佛成等正覺時。則一切眾生。同成正覺。豈于",
    "X32n0623_002:0644b02": "佛外另有不度之生耶。若據此會。且就一期應緣",
    "X32n0623_002:0644b03": "將畢。令三乘人。皆得授記成佛。是名願滿。故云。但",
    "X32n0623_002:0644b04": "有聞法者。無一不成佛。△四頌五濁。分三。一總明",
    "X32n0623_002:0644b05": "五濁障重。",
    "X32n0623_002:0644b06": "若我遇眾生盡教以佛道無智者錯亂迷惑不受教。",
    "X32n0623_002:0644b07": "眾生受苦。諸佛興悲。悲苦相對。故云相遇。又遇者。",
    "X32n0623_002:0644b08": "即眾生有感。佛即時應。感應潛通。故名曰遇。如謂",
    "X32n0623_002:0644b09": "眾生不遇我則已。若遇我。必為說佛知見。無論四",
    "X32n0623_002:0644b10": "生六道。盡教成佛。其奈眾生無智。錯亂修習。不唯",
    "X32n0623_002:0644b11": "不得成佛。而返成聲聞緣覺外道天魔及魔眷屬。",
    "X32n0623_002:0644b12": "此皆是聞而不解。不捨識心者。自成錯亂也。又有",
    "X32n0623_002:0644b13": "少智樂小法者。固守己執。坐證偏空。妄謂得證。不",
    "X32n0623_002:0644b14": "信作佛。不發大乘心。不行深妙道。此又是不聞不",
    "X32n0623_002:0644b15": "見不捨權執者。自成無智也。則無智錯亂四字。含",
    "X32n0623_002:0644b16": "兩種人不受教。錯亂修習者。因迷不受。無智修行",
    "X32n0623_002:0644b17": "者。因惑不受。且迷者。如迷方之人。總不知方向何",
    "X32n0623_002:0644b18": "所。惑者。雖知方向。但將南為北。故迷惑二字。雖有",
    "X32n0623_002:0644b19": "輕重。總為不受教也。△二別釋五濁深源。分五。一",
    "X32n0623_002:0644b20": "眾生濁。",
    "X32n0623_002:0644b21": "我知此眾生未曾修善本(至)備受諸苦毒。",
    "X32n0623_002:0644b22": "天台云。善本即真如實相也。五欲即色聲香味觸。",
    "X32n0623_002:0644b23": "痴即無明。愛即貪欲。此眾生。即前迷惑不受教者。",
    "X32n0623_002:0644b24": "謂我知此等人。於曩劫中。未聞佛之知見。所以妙",
    "X32n0623_002:0644c01": "善根本未修。其所以無善根者。只因堅著五欲。由",
    "X32n0623_002:0644c02": "痴惑無明。生諸貪愛。由貪愛故。生諸苦惱也。欲因",
    "X32n0623_002:0644c03": "緣者。痴愛為因。五欲為緣。又財色名食睡五者。皆",
    "X32n0623_002:0644c04": "為人之所欲也。由此諸欲因緣。致令墮三惡道。三",
    "X32n0623_002:0644c05": "惡道。即地獄餓鬼畜生。三皆極惡人所居之地。故",
    "X32n0623_002:0644c06": "曰惡道。不唯三惡道而已。由此因緣。輪迴六趣三",
    "X32n0623_002:0644c07": "苦八苦。三毒諸毒。無不備受。則此眾生可謂濁之",
    "X32n0623_002:0644c08": "極矣。故曰眾生濁。△二命濁。",
    "X32n0623_002:0644c09": "受胎之微形世世常增長薄德少福人眾苦所逼迫。",
    "X32n0623_002:0644c10": "命以連持色心為名。形字。便具足色心二種。微形",
    "X32n0623_002:0644c11": "者。對廣大法身而言也。謂眾生所具之法身。本周",
    "X32n0623_002:0644c12": "法界。終不為五陰之所羅籠。秖緣一念不覺。頓成",
    "X32n0623_002:0644c13": "迷倒。以諸欲因緣。輪轉不息。從生至生。了無出要。",
    "X32n0623_002:0644c14": "故受此微形。由惑業相引故。世世增長。如此從苦",
    "X32n0623_002:0644c15": "入苦。皆由德薄垢重福少業深。所以受生老病死。",
    "X32n0623_002:0644c16": "眾苦逼迫。則慧命喪亡。成命濁矣。△三見濁。",
    "X32n0623_002:0644c17": "入邪見稠林若有若無等依止此諸見具足六十二。",
    "X32n0623_002:0644c18": "此由眾生為苦所逼。妄求脫苦。悞入諸見。總屬邪",
    "X32n0623_002:0644c19": "解。故名邪見。稠林者。以諸見稠密如林故。有無。即",
    "X32n0623_002:0644c20": "斷常二見。等者。等身邊邪見戒及六十二見。由此",
    "X32n0623_002:0644c21": "諸見渾濁。而正見不興。成見濁矣。天台云。如外道",
    "X32n0623_002:0644c22": "計我。有四句。一色即是我。二離色是我。三色大我",
    "X32n0623_002:0644c23": "小。我住色中。四我大色小。色住我中。於五陰中。各",
    "X32n0623_002:0644c24": "計四種。成二十見。又約三世。各具二十。成六十見。",
    "X32n0623_002:0645a01": "加本有斷常二見。成六十二。稠(音酬)。△四煩惱",
    "X32n0623_002:0645a02": "濁。",
    "X32n0623_002:0645a03": "深著虗妄法堅受不可捨我慢自矜高諂曲心不實。",
    "X32n0623_002:0645a04": "虗妄法。即前所執諸見也。由著之深。所以受之。亦",
    "X32n0623_002:0645a05": "堅而不能捨也。彼既執邪為正。返謂正不可及。即",
    "X32n0623_002:0645a06": "生大我慢。下視一切。則自高自矜也。諂曲者。以己",
    "X32n0623_002:0645a07": "謬解。諂媚于人。望人曲從于己。皆不實之心。由此",
    "X32n0623_002:0645a08": "攪擾心田。昬煩惱悶。成煩惱濁矣。矜(音京驕矜自負也)。",
    "X32n0623_002:0645a09": "△五劫濁。",
    "X32n0623_002:0645a10": "於千萬億劫不聞佛名字亦不聞正法如是人難度。",
    "X32n0623_002:0645a11": "因上四濁。擾亂本真。則長劫沉淪。受諸極苦。既迷",
    "X32n0623_002:0645a12": "一真妙性。則不知本自天然。是不聞佛名字也。既",
    "X32n0623_002:0645a13": "執邪見妄理。則不聞本有妙法。是不聞正法也。如",
    "X32n0623_002:0645a14": "是執妄迷真。正因不顯者。豈易度哉。△三結說小",
    "X32n0623_002:0645a15": "大之由。",
    "X32n0623_002:0645a16": "是故舍利弗我為設方便說諸盡苦道示之以涅槃。",
    "X32n0623_002:0645a17": "此正明為五濁眾生故。說三乘四諦法也。苦即苦",
    "X32n0623_002:0645a18": "諦。以果攝因。而集諦在矣。盡苦之道。即三十七品",
    "X32n0623_002:0645a19": "道諦也。示涅槃即滅諦也。",
    "X32n0623_002:0645a20": "我雖說涅槃是亦非真滅(至)來世得作佛。",
    "X32n0623_002:0645a21": "言我所說所示之涅槃。乃空無相無作三三昧有",
    "X32n0623_002:0645a22": "餘涅槃。是皆功勳所至。既屬功勳。而曰有餘。豈真",
    "X32n0623_002:0645a23": "是如來大寂滅海。如金出鑛。如木成灰之究竟涅",
    "X32n0623_002:0645a24": "槃耶。故曰是亦非真滅。諸法從本來等。謂世出世",
    "X32n0623_002:0645b01": "間種種諸法。皆即如來妙明圓心。所謂本如來藏。",
    "X32n0623_002:0645b02": "性色真空。不假功勳。自來寂滅。于中覓一毫去來",
    "X32n0623_002:0645b03": "生滅之相。了不可得。故曰從本來常寂滅也。今欲",
    "X32n0623_002:0645b04": "得證此常寂滅相。須是汝諸佛子行持此道。得福",
    "X32n0623_002:0645b05": "智圓滿。方始成佛。此所謂事非頓除。因次第盡也。",
    "X32n0623_002:0645b06": "△五頌不虗。",
    "X32n0623_002:0645b07": "我有方便力開示三乘法(至)唯一無二乘。",
    "X32n0623_002:0645b08": "前兩句明釋迦開三。次兩句明諸佛顯實。下四句",
    "X32n0623_002:0645b09": "總明諸佛與我所說畢竟不二。要知我說三乘。原",
    "X32n0623_002:0645b10": "為顯一。諸佛說一。方便開三。總為一大事因緣。出",
    "X32n0623_002:0645b11": "現于世。此正頌長文。汝等當信解佛語。言無虗妄。",
    "X32n0623_002:0645b12": "無有餘乘。唯一佛乘。△二頌過去佛。分二。一頌開",
    "X32n0623_002:0645b13": "三。",
    "X32n0623_002:0645b14": "過去無數劫無量滅度佛(至)演說諸法相。",
    "X32n0623_002:0645b15": "頌過去無量諸佛。為一大事出世。開權說三。無不",
    "X32n0623_002:0645b16": "以方便說諸法相。諸法相者。即前謂十界十如之",
    "X32n0623_002:0645b17": "法相也。△二頌顯一。分二。一總頌。",
    "X32n0623_002:0645b18": "是諸世尊等皆說一乘法化無量眾生令入於佛道。",
    "X32n0623_002:0645b19": "說一乘。是教一。化無量眾生。是人一。令入佛道。是",
    "X32n0623_002:0645b20": "理兼行一也。△二別頌分二。一總約五乘顯一。",
    "X32n0623_002:0645b21": "又諸大聖主知一切世間(至)助顯第一義。",
    "X32n0623_002:0645b22": "此明過去諸佛觀機遲鈍。從實立權。以證今日之",
    "X32n0623_002:0645b23": "開權顯實不虗也。知字。即佛觀機。知一切世間。若",
    "X32n0623_002:0645b24": "天若人。以至羣生之類。各各深心之所欲也。深心",
    "X32n0623_002:0645c01": "者。乃人天著境之心。堅不可拔。所欲者。即樂欲五",
    "X32n0623_002:0645c02": "塵也。由此欲習難除故。佛以異方便。漸漸誘引。必",
    "X32n0623_002:0645c03": "得佛慧。故曰助顯。異方便者。即人天所作。有為功",
    "X32n0623_002:0645c04": "用。乃至一華一香。一聲一色。故曰異。無非引人歸",
    "X32n0623_002:0645c05": "第一義。故曰方便。△二別約五乘顯一。分三。一約",
    "X32n0623_002:0645c06": "菩薩。",
    "X32n0623_002:0645c07": "若有眾生類值諸過去佛(至)皆已成佛道。",
    "X32n0623_002:0645c08": "天台云。若作五乘釋者。但是六度菩薩乘。若作七",
    "X32n0623_002:0645c09": "方便釋。兼得通別菩薩乘。何故三教大乘。皆行六",
    "X32n0623_002:0645c10": "度。而用心有別。以相心行六度。即三藏菩薩。以無",
    "X32n0623_002:0645c11": "相心而行。即通教菩薩。以非相無相心次第行。即",
    "X32n0623_002:0645c12": "別教菩薩。今但列六度。未審判屬何教。依上云異",
    "X32n0623_002:0645c13": "方便。即三教菩薩之方便也。六度。前五屬福門。後",
    "X32n0623_002:0645c14": "一屬慧。故曰種種修。雖佛權開方便。其實引之。令",
    "X32n0623_002:0645c15": "入佛道。故曰皆已成道。[△@△]問。科中既云顯一。則六",
    "X32n0623_002:0645c16": "度當是大乘正方便也。何得同曰異方便。答。方便",
    "X32n0623_002:0645c17": "雖異。而引入之佛道一也。況此是佛舉過去修行。",
    "X32n0623_002:0645c18": "至今已成道之因。人亦不過詳明。光中所見修行",
    "X32n0623_002:0645c19": "事相。令今會未至者生信耳。雖曰顯一。其實即權",
    "X32n0623_002:0645c20": "之一。雖正異之稱不同。總屬如來方便。皆渡河之",
    "X32n0623_002:0645c21": "筏也。△二約二乘。",
    "X32n0623_002:0645c22": "諸佛滅度後若人善輭心如是諸眾生皆已成佛道。",
    "X32n0623_002:0645c23": "天台云。六品歎阿羅漢心調柔輭。又淨名云。住調",
    "X32n0623_002:0645c24": "伏心。是賢聖行。此偈約聲聞緣覺。但曰善輭心。三",
    "X32n0623_002:0646a01": "字為因。便結云。皆已成佛者。要知修心既善。則不",
    "X32n0623_002:0646a02": "為三界惡習牽引受生。而分段可離。心既調適柔",
    "X32n0623_002:0646a03": "輭。定非剛強難化之流。則進趣佛果無難。故斷曰",
    "X32n0623_002:0646a04": "成佛。則善輭心。乃佛異方便之所成也。△三約天",
    "X32n0623_002:0646a05": "人。分二。一約緣因顯實。分十。一供佛起塔。",
    "X32n0623_002:0646a06": "諸佛滅度已供養舍利者(至)積土成佛廟。",
    "X32n0623_002:0646a07": "此引過去諸佛滅度之後。有諸眾生。於像法中。廣",
    "X32n0623_002:0646a08": "收舍利起塔供養。塔既以萬億言。而皆以七寶莊",
    "X32n0623_002:0646a09": "嚴。則其所得之福。不可量也。然石廟與塔。名異體",
    "X32n0623_002:0646a10": "同。亦即安處法身之慈悲室也。經云。如來室者。大",
    "X32n0623_002:0646a11": "慈悲心是。慈能與樂。則可以自安安人也。曠野乃",
    "X32n0623_002:0646a12": "人所不經處也。而亦起塔。則見佛身無不在也。此",
    "X32n0623_002:0646a13": "中以寶以石。以木以土。無非是成佛之因。玫(音梅)。",
    "X32n0623_002:0646a14": "瑰(音規)。樒(音密)。△二戲沙作塔。",
    "X32n0623_002:0646a15": "乃至童子戲聚沙為佛塔如是諸人等皆已成佛道。",
    "X32n0623_002:0646a16": "聚沙雖戲作塔。即真正聚沙時。則念念皆佛。豈不",
    "X32n0623_002:0646a17": "為成佛之本耶。如是諸人等。總舉起塔廟者。言塔",
    "X32n0623_002:0646a18": "高顯。表智。廟廣大。表理。即事不壞俗諦。是福足。即",
    "X32n0623_002:0646a19": "理不違真諦。是慧足。福慧雙嚴。故皆得成佛。直指",
    "X32n0623_002:0646a20": "云。約理。沙表塵塵三昧。所謂一塵與法界齊等。則",
    "X32n0623_002:0646a21": "一一塵中。有塵數諸佛。據此則又非異方便可擬。",
    "X32n0623_002:0646a22": "但應真聖流。現童子身說法者有之。如華嚴之自",
    "X32n0623_002:0646a23": "在主童子。善財見於河渚上聚沙為戲者。是也。△",
    "X32n0623_002:0646a24": "三至心建像。",
    "X32n0623_002:0646b01": "若人為佛故建立諸形像刻雕成眾相皆已成佛道。",
    "X32n0623_002:0646b02": "此下總標諸佛滅後。有於像法中造像功德。前起",
    "X32n0623_002:0646b03": "塔為供舍利。乃佛遺形。雖非全真。而是分真。今像",
    "X32n0623_002:0646b04": "雖設立。而是假名。亦即令人從假而悟真也。雕",
    "X32n0623_002:0646b05": "(音凋)。",
    "X32n0623_002:0646b06": "或以七寶成鍮石赤白銅(至)皆已成佛道。",
    "X32n0623_002:0646b07": "此并後兩段。乃別列造像者。有此三種。從勝向劣。",
    "X32n0623_002:0646b08": "先明以寶等各隨己力。以欣心供養。不出此種種",
    "X32n0623_002:0646b09": "諸物也。故結云如是諸人。雖所造之物不同。其瞻",
    "X32n0623_002:0646b10": "敬之誠無二。故皆得成佛。鍮(音偷)。鉛(音延)。膠(音交)。",
    "X32n0623_002:0646b11": "漆(音七)。",
    "X32n0623_002:0646b12": "彩畵作佛像百福莊嚴相自作若使人皆已成佛道。",
    "X32n0623_002:0646b13": "次約彩畵。又劣于雕刻。言百福莊嚴者。乃佛本具",
    "X32n0623_002:0646b14": "之相好也。今若有人。能畵如來如是相好。或使人",
    "X32n0623_002:0646b15": "作。佛因已植。皆得成佛也。△四戲畵作佛。",
    "X32n0623_002:0646b16": "乃至童子戲若艸木及筆(至)皆已成佛道。",
    "X32n0623_002:0646b17": "又次言童子以戲心作像。事雖戲。而欲作之心等",
    "X32n0623_002:0646b18": "也。足見是心作佛。是心是佛。如是之人。由假而真。",
    "X32n0623_002:0646b19": "令功德漸積。則福生矣。悲含慧心。戲作者像成。未",
    "X32n0623_002:0646b20": "有不至誠求應。則屬智心。智積而慧自生矣。福慧",
    "X32n0623_002:0646b21": "漸具。必成佛果。△五結成顯實。",
    "X32n0623_002:0646b22": "但化諸菩薩度脫無量眾。",
    "X32n0623_002:0646b23": "此總結上起塔造像等之異方便也。方便雖異。總",
    "X32n0623_002:0646b24": "為成佛之基。則此等亦即是化菩薩法。非僅人天",
    "X32n0623_002:0646c01": "有漏善也。由此奇異方便。事不論貧富。心不論智",
    "X32n0623_002:0646c02": "愚。則人人可得而為。所以度脫者眾。造像功德經",
    "X32n0623_002:0646c03": "云。有十一種功德。一世世眼目清淨。二生處無惡。",
    "X32n0623_002:0646c04": "三常生貴家。四身有金色。五豐饒珍寶。六生賢善",
    "X32n0623_002:0646c05": "家。七生得為王。八作金輪王。九得生梵天壽命一",
    "X32n0623_002:0646c06": "劫。十不墮惡道。十一後生還能敬重三寶。約理。起",
    "X32n0623_002:0646c07": "塔表見法身。造像表見圓理。既得見法身具圓理。",
    "X32n0623_002:0646c08": "非佛而何。所以結此方便。皆是化菩薩法。故科云",
    "X32n0623_002:0646c09": "顯實。△六諸塵供養。",
    "X32n0623_002:0646c10": "若人於塔廟寶相及畵像以華香幡葢敬心而供養。",
    "X32n0623_002:0646c11": "此引古供像得道之異方便也。直指云。既有敬心",
    "X32n0623_002:0646c12": "供佛。其佛在矣。必至成佛。約理。華表圓行芬敷。香",
    "X32n0623_002:0646c13": "表信戒普薰。幡表智悲運轉。理事雙融。故曰敬心",
    "X32n0623_002:0646c14": "供養。",
    "X32n0623_002:0646c15": "若使人作樂擊皷吹角貝(至)盡持以供養。",
    "X32n0623_002:0646c16": "此引古供樂得道之異方便也。盡持妙音。以供養",
    "X32n0623_002:0646c17": "佛。則與起塔造像之心等也。直指云。樂有八音。表",
    "X32n0623_002:0646c18": "八正道之法音。以娛佛也。樂書云。有梵貝。大可容",
    "X32n0623_002:0646c19": "數斗。南蠻國吹以節樂。箜(音空)。篌(音候)。",
    "X32n0623_002:0646c20": "或以歡喜心歌唄頌佛德乃至一小音皆已成佛道。",
    "X32n0623_002:0646c21": "上以樂之妙音供此。以口之妙音讚。皆佛之異方",
    "X32n0623_002:0646c22": "便也。歌。歌揚。唄。讚頌。而所歌所頌。皆佛妙德。非詞",
    "X32n0623_002:0646c23": "曲也。乃至者。超略之辭。則不止一小音而已。小音",
    "X32n0623_002:0646c24": "尚得作佛。況作梵耶。一音尚爾。況眾音耶。且音之",
    "X32n0623_002:0647a01": "所起。發于內心。又是歡喜至誠。豈非成佛因乎。",
    "X32n0623_002:0647a02": "唄(音敗)。△七散心獻華。",
    "X32n0623_002:0647a03": "若人散亂心乃至以一華供養於畵像漸見無數佛。",
    "X32n0623_002:0647a04": "前是敬心獻供。此是散心獻華。心雖散而覺有佛",
    "X32n0623_002:0647a05": "可供。是可以發良知之由矣。此中以一華以畵像",
    "X32n0623_002:0647a06": "言。其況意可知。曰漸見。曰無數。佛則知因雖微。而",
    "X32n0623_002:0647a07": "積之可成佛也。△八身業供養。",
    "X32n0623_002:0647a08": "或有人禮拜或復但合掌乃至舉一手或復小低頭。",
    "X32n0623_002:0647a09": "此以身業供養之異方便也。始從見佛作禮。必至",
    "X32n0623_002:0647a10": "五體投地。次但合掌。又次但舉一手。又次只小低",
    "X32n0623_002:0647a11": "頭。論此等因心極微。而必至成佛者。正如人食少",
    "X32n0623_002:0647a12": "金剛。必至穿皮而出也。△九結成福聚。",
    "X32n0623_002:0647a13": "以此供養像漸見無量佛(至)如薪盡火滅。",
    "X32n0623_002:0647a14": "此字指上諸塵供養。并至心散心之意業。歌唄頌",
    "X32n0623_002:0647a15": "德之口業。及前科之身業。由此三業供養之因。漸",
    "X32n0623_002:0647a16": "見無量諸佛。修諸善本。已至成佛度生。既酬因答",
    "X32n0623_002:0647a17": "果。能事已畢。則入無餘涅槃也。薪喻化機。火喻智",
    "X32n0623_002:0647a18": "願。機盡智亡。如薪盡火滅。△十散心念佛。",
    "X32n0623_002:0647a19": "若人散亂心入于塔廟中一稱南無佛皆已成佛道。",
    "X32n0623_002:0647a20": "此明散心念佛之異方便。對前諸供養屬事。此雖",
    "X32n0623_002:0647a21": "散心念佛屬理。不唯念念無間。即散心一念。亦可",
    "X32n0623_002:0647a22": "以為成佛之因也。天台云。南無或云那謨。此云皈",
    "X32n0623_002:0647a23": "依。亦云度我。大品云。若有人稱南無佛陀。乃至畢",
    "X32n0623_002:0647a24": "苦。其福不盡。△二約了因顯實。",
    "X32n0623_002:0647b01": "於諸過去佛在世或滅後若有聞是法皆已成佛道。",
    "X32n0623_002:0647b02": "此舉過去九界眾生。或佛在世親聞說法。或佛滅",
    "X32n0623_002:0647b03": "後從師得聞。以此聞法之因。皆成佛道。直指云。此",
    "X32n0623_002:0647b04": "皆是引過去諸佛化導儀式。為此會三周作證也。",
    "X32n0623_002:0647b05": "△三頌未來諸佛。分二。一頌開三。",
    "X32n0623_002:0647b06": "未來諸世尊其數無有量(至)以無量方便。",
    "X32n0623_002:0647b07": "此頌未來諸佛出世。開權無量方便。即權智化導。",
    "X32n0623_002:0647b08": "謂種種因緣等也。△二頌顯一。分四。一頌人一。",
    "X32n0623_002:0647b09": "度脫諸眾生入佛無漏智若有聞法者無一不成佛。",
    "X32n0623_002:0647b10": "無漏即實智。佛以一音。說一乘法。所謂皆是一相",
    "X32n0623_002:0647b11": "一種。說既是一。令聞者入佛無漏。皆是菩薩。故人",
    "X32n0623_002:0647b12": "是一乘。△二頌行一。",
    "X32n0623_002:0647b13": "諸佛本誓願我所行佛道普欲令眾生亦同得此道。",
    "X32n0623_002:0647b14": "諸佛。即未來諸佛。本誓願者。佛于因中發願。願一",
    "X32n0623_002:0647b15": "切眾生皆成佛道。故自行此道。令人聞此修此。而",
    "X32n0623_002:0647b16": "亦復得此也。△三頌教一。",
    "X32n0623_002:0647b17": "未來世諸佛雖說百千億(至)是故說一乘。",
    "X32n0623_002:0647b18": "前四句明未來諸佛。雖則從權說百千萬億無數",
    "X32n0623_002:0647b19": "法門。是皆方便。其實本意。原為開示佛知見。而圓",
    "X32n0623_002:0647b20": "成一大事因緣。故說一乘。兩足者。即福足慧足也。",
    "X32n0623_002:0647b21": "知法等。大窾云。知者。即佛正徧知覺也。法者。即心",
    "X32n0623_002:0647b22": "法也。常者。乃真常不變也。無性者。無自性無他性",
    "X32n0623_002:0647b23": "也。若此一真如心法不常。即成斷滅。何有三乘五",
    "X32n0623_002:0647b24": "性乎。若此法定五。則聲聞只是聲聞。緣覺只是緣",
    "X32n0623_002:0647c01": "覺。乃至人天六道。只是人天六道。永無成佛之時。",
    "X32n0623_002:0647c02": "決定不易也。由知此法真常。而無一定之性。故隨",
    "X32n0623_002:0647c03": "熏成種。以凡法熏之。成凡聖法熏之。成聖。所謂體",
    "X32n0623_002:0647c04": "不變。而用隨緣也。體不變即常也。用隨緣即無性",
    "X32n0623_002:0647c05": "也。佛種從緣起者。謂成佛種子。皆從緣引而發起",
    "X32n0623_002:0647c06": "也。故一切諸佛。因福慧具足。知一切眾生本具此",
    "X32n0623_002:0647c07": "不定之性。故以一乘大法薰之。由此緣引。必至成",
    "X32n0623_002:0647c08": "佛。故曰是故說一乘也。既說一乘。則教唯一矣。△",
    "X32n0623_002:0647c09": "四頌理一。",
    "X32n0623_002:0647c10": "是法住法位世間相常住於道場知已導師方便說。",
    "X32n0623_002:0647c11": "是法即一真如心法。亦即本經所稱之妙法。此法",
    "X32n0623_002:0647c12": "字。乃世出世間之大本大宗也。法位者。乃四聖六",
    "X32n0623_002:0647c13": "凡。情無情境。大小染淨。皆是此法所住之位。住者。",
    "X32n0623_002:0647c14": "未嘗須臾離也。世間相該情無情相。常住者。即俗",
    "X32n0623_002:0647c15": "即真。本無生死成壞之相。則頭頭法法。無非皆是",
    "X32n0623_002:0647c16": "平等一寂滅相。如云此一真如妙法。住持于情器",
    "X32n0623_002:0647c17": "二世間。萬法位上。則本無生滅。何法而不常住也。",
    "X32n0623_002:0647c18": "道場知已者。然此法雖是平等一相。生佛本具。亦",
    "X32n0623_002:0647c19": "必待坐證道場。悟佛知見。始得證知。既知此已。則",
    "X32n0623_002:0647c20": "可以為四生導師。而用方便。為說此法也。此四句。",
    "X32n0623_002:0647c21": "為出定歎德中。唯佛與佛。乃能究盡諸法實相。獨",
    "X32n0623_002:0647c22": "詳明于此。意為身子等千二百人。是未來成佛者。",
    "X32n0623_002:0647c23": "故此特言之耳。△四頌現在佛。分三。一標化意。",
    "X32n0623_002:0647c24": "天人所供養現在十方佛(至)亦說如是法。",
    "X32n0623_002:0648a01": "此又廣引現在十方諸佛。雖如恒河沙數出世。一",
    "X32n0623_002:0648a02": "一為大事因緣。以三乘法為安隱火宅直至成佛。",
    "X32n0623_002:0648a03": "故說如是之法。如是法者。即道場所知之法。△二",
    "X32n0623_002:0648a04": "頌顯實。",
    "X32n0623_002:0648a05": "知第一寂滅以方便力故雖示種種道其實為佛乘。",
    "X32n0623_002:0648a06": "知字。是唯佛與佛之知。第一寂滅。是理一。即攝人。",
    "X32n0623_002:0648a07": "佛乘是教一。即攝行。△三頌開權。",
    "X32n0623_002:0648a08": "知眾生諸行深心之所念(至)隨應方便說。",
    "X32n0623_002:0648a09": "此又承上顯實科中。既知是第一。宜乎即說第一。",
    "X32n0623_002:0648a10": "何故定用方便。葢因眾生有無量行業不同。各各",
    "X32n0623_002:0648a11": "深心所著所念不同。欲性有勤怠不同。習業有深",
    "X32n0623_002:0648a12": "淺不同。諸根有利鈍不同。佛悉了知。故作種種因",
    "X32n0623_002:0648a13": "緣等之方便說耳。頌四佛章已竟。△二頌釋迦章。",
    "X32n0623_002:0648a14": "分二。一略頌權實作總譬本。",
    "X32n0623_002:0648a15": "今我亦如是安隱眾生故以種種法門宣示於佛道。",
    "X32n0623_002:0648a16": "我即釋迦一化之主。亦如是者。同以一實。化眾生",
    "X32n0623_002:0648a17": "也。天台云。此為下大長者譬作本也。安隱者。即大",
    "X32n0623_002:0648a18": "涅槃常樂住處。此處寂靜。無五濁障。故名安隱。亦",
    "X32n0623_002:0648a19": "對不安隱而言。即為下火宅譬作本。眾生。即五道",
    "X32n0623_002:0648a20": "眾生。為下五百人譬作本。種種法門。即對不種種",
    "X32n0623_002:0648a21": "言。為下唯有一門譬作本。雖說種種。其實一乘。故",
    "X32n0623_002:0648a22": "云宣示佛道。此是世尊自序出世苦心。與三世諸",
    "X32n0623_002:0648a23": "佛化儀無異。使會眾決定不疑。必至成佛。此明如",
    "X32n0623_002:0648a24": "來顯實。下即明開權。",
    "X32n0623_002:0648b01": "我以智慧力知眾生性欲方便說諸法皆令得歡喜。",
    "X32n0623_002:0648b02": "智慧力。即權智力也。知眾生性欲者。天台云。即知",
    "X32n0623_002:0648b03": "五道根性。三乘差別不同。為下三十子譬作本。諸",
    "X32n0623_002:0648b04": "法。即三乘法。隨情稱機而說。故皆令歡喜也。此段",
    "X32n0623_002:0648b05": "偈語雖略。收盡如來一大化緣。開權顯實。原始要",
    "X32n0623_002:0648b06": "終。罄無不盡。故科云。略一大譬喻。總不出此。故云",
    "X32n0623_002:0648b07": "作總譬本。△二廣頌六義。作別喻本。分六。一頌上",
    "X32n0623_002:0648b08": "五濁。分三。一明能觀智。",
    "X32n0623_002:0648b09": "舍利弗當知我以佛眼觀。",
    "X32n0623_002:0648b10": "○此為下長者能見譬作本。佛在法身地上。以佛",
    "X32n0623_002:0648b11": "眼圓照一切眾生。本皆是佛。若根利濁輕。則應現",
    "X32n0623_002:0648b12": "舍那身。說一乘法。若根鈍濁重。則脫瓔珞。現老比",
    "X32n0623_002:0648b13": "丘像。驚入火宅。方便開三。秪是因時鑑機。故曰以",
    "X32n0623_002:0648b14": "佛眼觀也。○問。若論觀色。應是天眼。若分別根機。",
    "X32n0623_002:0648b15": "應是法眼。云何皆言佛眼耶。答。佛眼圓通。舉勝兼",
    "X32n0623_002:0648b16": "劣。又四眼入佛眼。則無異也。△二明所觀境。",
    "X32n0623_002:0648b17": "見六道眾生貧窮無福慧。",
    "X32n0623_002:0648b18": "此眾生濁也。由無量劫不修福德。貧窮故無福。志",
    "X32n0623_002:0648b19": "困故無慧。故曰貧窮無福慧。",
    "X32n0623_002:0648b20": "入生死險道相續苦不斷。",
    "X32n0623_002:0648b21": "此命濁也。入字。即背覺合塵。乃從瞑入瞑也。惟生",
    "X32n0623_002:0648b22": "死險道。入之即喪法身失慧命。故化城品謂。逈絕",
    "X32n0623_002:0648b23": "多毒獸。又復無水艸。人所怖畏處。是也。",
    "X32n0623_002:0648b24": "深著於五欲如犛牛愛尾以貪愛自蔽盲瞑無所見。",
    "X32n0623_002:0648c01": "此煩惱濁也。既于五欲深著。則欲境牽連。煩惱延",
    "X32n0623_002:0648c02": "綿。無時暫息。身心皆不安穩。而眾生竟不以為苦。",
    "X32n0623_002:0648c03": "返愛之樂之。實可憐愍也。犛牛者。西南夷有獸。如",
    "X32n0623_002:0648c04": "牛。尾長而五色。牛愛其尾。常就身護之。故至為人",
    "X32n0623_002:0648c05": "所殺。喻人貪諸欲而自害者亦然。因貪愛之心。蔽",
    "X32n0623_002:0648c06": "其智慧。如生盲不見。必至墮坑落壍。故曰以貪愛",
    "X32n0623_002:0648c07": "自蔽等。犛(音茅)。",
    "X32n0623_002:0648c08": "不求大勢佛及與斷苦法深入諸邪見以苦欲捨苦。",
    "X32n0623_002:0648c09": "前兩句即劫濁。次即見濁也。謂不求等。正為濁之",
    "X32n0623_002:0648c10": "所蔽。佛有大悲。能拔二死之苦。有大慈。能與二嚴",
    "X32n0623_002:0648c11": "之樂。接九界人。出生死海。可謂有大勢力。而眾生",
    "X32n0623_002:0648c12": "不求有脫諸苦縛之諦緣等法。而眾生不脩。其所",
    "X32n0623_002:0648c13": "以不求不修者。為著諸邪見也。以苦捨苦者。葢原",
    "X32n0623_002:0648c14": "自慧不發妄起常斷有無等見。非因計因。非果計",
    "X32n0623_002:0648c15": "果。如諸外道。持牛狗等戒。事火從水。臥棘吞炭。妄",
    "X32n0623_002:0648c16": "謂苦盡樂生。得至涅槃。斯皆為邪見之所濁也。又",
    "X32n0623_002:0648c17": "大勢佛。即吾人一真如心。勢力有不可思議者。若",
    "X32n0623_002:0648c18": "一念真心圓發。則何生死不斷。何佛道不成。所謂",
    "X32n0623_002:0648c19": "外求有相佛。與汝不相似。△三明起悲應。",
    "X32n0623_002:0648c20": "為是眾生故而起大悲心。",
    "X32n0623_002:0648c21": "為是眾生者。即指五濁極惡眾生也。以佛眼圓觀。",
    "X32n0623_002:0648c22": "一如己子。為是極苦眾生。始能動佛深大悲心。必",
    "X32n0623_002:0648c23": "欲曲設方便。而救濟也。若捨一眾生不化。不名大",
    "X32n0623_002:0648c24": "悲。△二頌施方便。分二。一擬用大乘不得。又三。一",
    "X32n0623_002:0649a01": "擬法大而難施。",
    "X32n0623_002:0649a02": "我始坐道場觀樹亦經行(至)微玅最第一。",
    "X32n0623_002:0649a03": "始坐者。即始成正覺。坐菩提大道場。說華嚴時也。",
    "X32n0623_002:0649a04": "觀樹經行者。即不離一切菩提樹。而昇忉利等處。",
    "X32n0623_002:0649a05": "經行也。三七思惟。即頓演華嚴時。由二乘在座。不",
    "X32n0623_002:0649a06": "見不聞。則如來思惟。其法不能普利。欲作逗機方",
    "X32n0623_002:0649a07": "便之思惟。非離說華嚴之外。另作三七觀樹經行",
    "X32n0623_002:0649a08": "之思惟耳。思惟是事。即佛出世度生之一大事。我",
    "X32n0623_002:0649a09": "所得智慧兩句。謂我若槩以大法施之。則我所得",
    "X32n0623_002:0649a10": "之慧。微玅而不可測知。第一而不可疾證。且微者。",
    "X32n0623_002:0649a11": "非二乘所見。妙者。非二乘所知。第一非二乘所學。",
    "X32n0623_002:0649a12": "故謂之佛知見之無上道也。由此思惟。始有脫珍",
    "X32n0623_002:0649a13": "著蔽雙垂兩相之舉。△二擬障重而梵請。",
    "X32n0623_002:0649a14": "眾生諸根鈍著樂痴所盲如斯之等類云何而可度。",
    "X32n0623_002:0649a15": "上念己證法大。此念鈍根難化。以微妙法。投痴鈍",
    "X32n0623_002:0649a16": "機。大似方木遇于圓孔。豈求有以益乎。諸根鈍者。",
    "X32n0623_002:0649a17": "即不見不聞不解不信著樂等。謂此皆著五欲為",
    "X32n0623_002:0649a18": "樂。因無明痴惑之所蒙蔽。如此之人。豈易可度耶。",
    "X32n0623_002:0649a19": "此是初七自忖自度之思惟也。",
    "X32n0623_002:0649a20": "爾時諸梵王及諸天帝釋(至)請我轉法輪。",
    "X32n0623_002:0649a21": "若據一四天下。只一梵王。由如來統御大千。有百",
    "X32n0623_002:0649a22": "億四天下。則有百億梵王。故曰諸也。然諸天亦只",
    "X32n0623_002:0649a23": "但請而已。自亦未定所請之大小乘法。何以知之。",
    "X32n0623_002:0649a24": "觀如來念處。謂若說大法。眾生在苦。若施小教。非",
    "X32n0623_002:0649b01": "我本懷。便可見矣。此中不見菩薩聲聞請法。何也。",
    "X32n0623_002:0649b02": "曰。諸天以乘急戒緩故。況天為外護。請法亦當。菩",
    "X32n0623_002:0649b03": "薩正聞華嚴大教。豈復請小。聲聞二乘。無心希取。",
    "X32n0623_002:0649b04": "何有請法之由。又須知此諸天眾。皆是登地菩薩",
    "X32n0623_002:0649b05": "所示現者。則與如來。可謂唱拍相隨矣。此總舉三",
    "X32n0623_002:0649b06": "界諸天請轉法輪也。此處是瞿曇翁。城壍不牢。却",
    "X32n0623_002:0649b07": "被諸天窺見一班。便向眾中。作請法主。當時若不",
    "X32n0623_002:0649b08": "開此線道。至今令一切人。箇個鼻孔撩天。多少穩",
    "X32n0623_002:0649b09": "便。雖然。不因夜來鴈。爭見海門秋。△三念無機而",
    "X32n0623_002:0649b10": "取滅。",
    "X32n0623_002:0649b11": "我即自思惟若但讚佛乘(至)疾入于涅槃。",
    "X32n0623_002:0649b12": "此述第二七。既受天王請。且又作思惟。若但只讚",
    "X32n0623_002:0649b13": "佛乘。而眾生沉沒于五欲中。不唯不信。而恐返生",
    "X32n0623_002:0649b14": "破法因緣。至令墮苦。非獨無益。而返害之。如此者。",
    "X32n0623_002:0649b15": "我寧不說。只可速取涅槃。△二念同諸佛方可。分",
    "X32n0623_002:0649b16": "二。一念諸佛方便。分三。一明三乘擬宜。",
    "X32n0623_002:0649b17": "尋念過去佛所行方便力我今所得道亦應說三乘。",
    "X32n0623_002:0649b18": "此述第三七思惟。起大喜心。先推開顯規儀。然我",
    "X32n0623_002:0649b19": "所得道。既同諸佛。度生亦應如彼。而說三乘可也。",
    "X32n0623_002:0649b20": "△二明諸佛歎慰。分二。一正歎釋迦。",
    "X32n0623_002:0649b21": "作是思惟時十方佛皆現(至)而用方便力。",
    "X32n0623_002:0649b22": "十方佛現。是應念即至也。知音云。初七獨循于己",
    "X32n0623_002:0649b23": "玅法難投。諸佛之法。亦不現前也。二七循人機苦",
    "X32n0623_002:0649b24": "難信。諸佛之法。亦不現前。今至三七曰。人我兩忘。",
    "X32n0623_002:0649c01": "上循諸佛之理。下順眾生之機。則十方諸佛。一時",
    "X32n0623_002:0649c02": "出現也。此為化城喻中十六王子今現在十方成",
    "X32n0623_002:0649c03": "佛之案。則此諸佛。亦非分外別有之佛。乃三七功",
    "X32n0623_002:0649c04": "成。而一時齊現者也。梵音者。說法無染。慰者安也。",
    "X32n0623_002:0649c05": "喻者勸也。諸佛以無染之音。安慰勸成。而稱讚之。",
    "X32n0623_002:0649c06": "善哉者。一是讚美開方便門。一是喜幸同一指示",
    "X32n0623_002:0649c07": "也。釋迦此云能仁。乃如來姓也。文即儒義。是能仁",
    "X32n0623_002:0649c08": "能儒也。以所得之法無有上。故曰第一。隨諸一切",
    "X32n0623_002:0649c09": "佛。而用方便力。乃出成所歎之意。下始引己作證。",
    "X32n0623_002:0649c10": "△二出陳自己。",
    "X32n0623_002:0649c11": "我等亦皆得最妙第一法(至)但為教菩薩。",
    "X32n0623_002:0649c12": "我等下四句。出陳諸佛隱實施權之意。少智下四",
    "X32n0623_002:0649c13": "句。單明施權。雖復下兩句。獨明顯實。前唯佛與佛",
    "X32n0623_002:0649c14": "乃能究盡之語。至此亦明。△三明釋迦酬順。又三。",
    "X32n0623_002:0649c15": "一正酬順。",
    "X32n0623_002:0649c16": "舍利弗當知我聞聖師子深淨微妙音稱南無諸佛。",
    "X32n0623_002:0649c17": "此正酬答諸佛也。乃還復賓主之道。說無上法曰",
    "X32n0623_002:0649c18": "深。說無染法曰淨。具深淨二義曰妙音。南無二字。",
    "X32n0623_002:0649c19": "是敬從順命之義。非請諸佛度我作歸依之語。",
    "X32n0623_002:0649c20": "復作如是念我出濁惡世如諸佛所說我亦隨順行。",
    "X32n0623_002:0649c21": "此是順慰施教也。前梵王請法。由如來擬宜未決。",
    "X32n0623_002:0649c22": "似不肯說小乘也。以非己志願故。今受諸佛勸請。",
    "X32n0623_002:0649c23": "故不得已而開方便也。又作念云。我今正遇濁惡",
    "X32n0623_002:0649c24": "之世。若不開三。決難畢願。亦只得如諸佛言。而隨",
    "X32n0623_002:0650a01": "順施權也。況世尊出世。人壽百歲。正五濁熾盛之",
    "X32n0623_002:0650a02": "時。△二明施化。",
    "X32n0623_002:0650a03": "思惟是事已即趣波羅奈(至)為五比丘說。",
    "X32n0623_002:0650a04": "此正顯如來作方便說。是事者。即思惟諸佛施權",
    "X32n0623_002:0650a05": "之事也。波羅奈。即中印土境。亦名鹿苑。乃古國王",
    "X32n0623_002:0650a06": "養鹿之園苑。五比丘離佛之後。居此修行也。世尊",
    "X32n0623_002:0650a07": "于此一十二年。說阿含小教之地。知音云。諸法寂",
    "X32n0623_002:0650a08": "滅相者。乃佛自證之理。離心緣相。此法實不可說。",
    "X32n0623_002:0650a09": "今以方便之力。分作三乘。為五比丘說也。佛念五",
    "X32n0623_002:0650a10": "人當先得度。故至鹿苑。一夏調根。先為陳如。說四",
    "X32n0623_002:0650a11": "諦法得度。次為頻鞞跋提。說布施生天福樂。二人",
    "X32n0623_002:0650a12": "同時證果。三為迦葉拘利二人。亦如前說。皆得聖",
    "X32n0623_002:0650a13": "果。有言。五比丘者。佛初為太子時出家。父命隨侍",
    "X32n0623_002:0650a14": "三人。一名阿鞞。此云馬勝。二跋提。此云小賢。三拘",
    "X32n0623_002:0650a15": "利。華言未詳。又云。即摩訶男。母族二人。一阿若多。",
    "X32n0623_002:0650a16": "此云解本寂。即陳那也。二迦葉。此云飲光。此五人",
    "X32n0623_002:0650a17": "皆久為親承執侍者。故以先度。△三明得益。",
    "X32n0623_002:0650a18": "是名轉法輪便有涅槃音及以阿羅漢法僧差別名。",
    "X32n0623_002:0650a19": "轉有流行不滯之相。輪有推碾運動之功。轉法輪",
    "X32n0623_002:0650a20": "者。即三轉四諦之法。而輪行成十二也。一示相轉。",
    "X32n0623_002:0650a21": "日。此是苦逼迫性。此是集招感性。此是滅可證性。",
    "X32n0623_002:0650a22": "此是道可修性。二勸修轉。曰。此是苦。汝應知。此是",
    "X32n0623_002:0650a23": "集。汝應斷。此是滅。汝應證。此是道。汝應修。三作證",
    "X32n0623_002:0650a24": "轉。曰。此是苦。我已知。汝亦應知。此是集。我已斷。汝",
    "X32n0623_002:0650b01": "亦應斷。此是滅。我已證。汝亦應證。此是道。我已修。",
    "X32n0623_002:0650b02": "汝亦應修。涅槃音者。謂陳那等。聞法得果。斷見惑。",
    "X32n0623_002:0650b03": "分證有餘涅槃。則說有涅槃之音。始于此矣。阿羅",
    "X32n0623_002:0650b04": "漢。是僧所證之果。由是則有佛法僧三寶。名字現",
    "X32n0623_002:0650b05": "於世間。故曰。法僧差別名。△二釋久遠常示。",
    "X32n0623_002:0650b06": "從久遠劫來讚示涅槃法生死苦永盡我常如是說。",
    "X32n0623_002:0650b07": "天台云。恐有疑者。謂佛于最初。尚未能鑑機。須待",
    "X32n0623_002:0650b08": "尋念諸佛。而諸佛慰喻之後。始知根性。作分別說",
    "X32n0623_002:0650b09": "也。故佛以此偈釋云。非我不知用于方便。特欲引",
    "X32n0623_002:0650b10": "明佛佛道同。豈識我從久遠劫來。常讚常示此涅",
    "X32n0623_002:0650b11": "槃之法。常言有此生死苦盡之僧。非今日始有此",
    "X32n0623_002:0650b12": "三寶名也。故曰常如是說。△三頌顯一乘。分四。一",
    "X32n0623_002:0650b13": "得顯實之機。",
    "X32n0623_002:0650b14": "舍利弗當知我見佛子等(至)方便所說法。",
    "X32n0623_002:0650b15": "此又從上久遠劫來。常說法教化。一種大乘機發。",
    "X32n0623_002:0650b16": "必當為彼說大乘道故。又言舍利弗當知。今日必",
    "X32n0623_002:0650b17": "說大乘者。由機感故耳。我見者。即以佛眼觀見。圓",
    "X32n0623_002:0650b18": "機在座。言志求佛道等。謂有一類佛之真子。本志",
    "X32n0623_002:0650b19": "欲求無上菩提。有百千萬億眾。皆生殷重恭敬之",
    "X32n0623_002:0650b20": "心。來到佛所。既曰來到。非展轉傳聞。是親見佛親",
    "X32n0623_002:0650b21": "聞法也。既曰恭敬。必深生法愛。是有所見有所知",
    "X32n0623_002:0650b22": "也。如此等人。非于一佛二佛而種善根。已于百千",
    "X32n0623_002:0650b23": "諸佛之所。曾聞方便所說法也。天台曰。此有四種。",
    "X32n0623_002:0650b24": "有障除而機未發者。如諸羅漢。有機發而障未除",
    "X32n0623_002:0650c01": "者。如本會人天。有機發障除。如諸佛子。有機不發",
    "X32n0623_002:0650c02": "障未除。如增上慢人。今所言乃機發障除之輩。△",
    "X32n0623_002:0650c03": "二正顯大之時。",
    "X32n0623_002:0650c04": "我即作是念如來所以出為說佛慧故今正是其時。",
    "X32n0623_002:0650c05": "前謂諸佛如來時乃說之。則今正是時也。如來作",
    "X32n0623_002:0650c06": "念。謂我本為一大事因緣。出現于世。原為開示佛",
    "X32n0623_002:0650c07": "之智慧。然今既機動。時當可說。△三施一乘之教。",
    "X32n0623_002:0650c08": "舍利弗當知鈍根小智人(至)但說無上道。",
    "X32n0623_002:0650c09": "四十年前。非不說大。為眾生根鈍智淺。多諸憍慢。",
    "X32n0623_002:0650c10": "著諸邪見。聞不能解。恐成謗法墮苦因緣。今有大",
    "X32n0623_002:0650c11": "機。稱適本懷。我故生大歡喜。作無畏說也。無畏者。",
    "X32n0623_002:0650c12": "非別有所畏。乃不畏聞法者墮苦也。正直。對權巧",
    "X32n0623_002:0650c13": "說。不似前來方便權巧作誘引之談。今當但說無",
    "X32n0623_002:0650c14": "上道矣。△四明入理之益。",
    "X32n0623_002:0650c15": "菩薩聞是法疑網皆已除千二百羅漢悉亦當作佛。",
    "X32n0623_002:0650c16": "此菩薩指四十年前懷大種而未成熟者。亦即能",
    "X32n0623_002:0650c17": "聞此法之人。皆可得菩薩名。疑網者。于三疑之中。",
    "X32n0623_002:0650c18": "此屬疑法。謂此菩薩根人。雖信知成佛。而一向所",
    "X32n0623_002:0650c19": "聞。皆方便說。又不免疑大法果實有無。今聞如來",
    "X32n0623_002:0650c20": "盡捨方便。說無上道。則疑惑之網。悉解除矣。今聞",
    "X32n0623_002:0650c21": "修法。不為菩薩得益。即汝等千二百人。從前不許",
    "X32n0623_002:0650c22": "成佛者。到今盡情印許。當來成佛。決定不虗。如此",
    "X32n0623_002:0650c23": "聞說。乃機教相扣也。△四頌法希有。分二。一頌如",
    "X32n0623_002:0650c24": "是妙法。",
    "X32n0623_002:0651a01": "如三世諸佛說法之儀式我今亦如是說無分別法。",
    "X32n0623_002:0651a02": "三世諸佛所有說法之儀式。皆前權後實。則我今",
    "X32n0623_002:0651a03": "來。還亦如是。前權已說。今決定開顯一乘。說無分",
    "X32n0623_002:0651a04": "別法也。△二頌時乃說之。分二。一舉難得之人。",
    "X32n0623_002:0651a05": "諸佛興出世懸遠值遇難(至)斯人亦復難。",
    "X32n0623_002:0651a06": "前兩句明諸佛難遇。且五濁世中。眾生無福。雖諸",
    "X32n0623_002:0651a07": "佛常住世間。若逢不逢。若見不見。故梵王請佛。有",
    "X32n0623_002:0651a08": "云。一百八十劫空過無有佛。所以曰懸遠。既去佛",
    "X32n0623_002:0651a09": "懸遠。豈容易值。故此為難。正使出世兩句。言佛雖",
    "X32n0623_002:0651a10": "出世。欲為眾生說此難信難解之法。須待其時。非",
    "X32n0623_002:0651a11": "時不說。則知說此一乘妙法。猶不易也。無量無數",
    "X32n0623_002:0651a12": "劫聞法難者。言眾生過無量劫。始得遇佛。正遇佛",
    "X32n0623_002:0651a13": "時。有眼不見。有耳不聞。如王舍城十萬億人。有三",
    "X32n0623_002:0651a14": "萬億人見佛聞法。三萬億人但見佛不聞法。三萬",
    "X32n0623_002:0651a15": "億人不見佛不聞法。則知見佛。得聞此大乘妙法",
    "X32n0623_002:0651a16": "猶為難也。能聽是法者。如在會人天百萬。無不聞",
    "X32n0623_002:0651a17": "也。能入理受持者。幾人哉。是謂信解受持者。不易",
    "X32n0623_002:0651a18": "得也。由此佛法難聞難遇。故舉優曇華喻明之也。",
    "X32n0623_002:0651a19": "△二舉難逢之喻。",
    "X32n0623_002:0651a20": "譬如優曇華一切皆愛樂(至)過於優曇華。",
    "X32n0623_002:0651a21": "此華三千年。始得一開。則天上人間。實所希有。若",
    "X32n0623_002:0651a22": "見此華。無不愛樂。時時出者。謂此華非時不現。現",
    "X32n0623_002:0651a23": "則是時也。總喻前所遇之佛。所演之教。所聞之法。",
    "X32n0623_002:0651a24": "所聽之人。并皆如此華之希有難遇也。下又明聞",
    "X32n0623_002:0651b01": "法歡喜。乃至發一言稱美者。此不過泛泛聞法之",
    "X32n0623_002:0651b02": "流。即此尚為難得中之難得。況一心信解受持者",
    "X32n0623_002:0651b03": "耶。既能信受能讚美。即不必廣興供養。則已供養",
    "X32n0623_002:0651b04": "三世如來矣。何也。況三世諸佛所證者此法。所以",
    "X32n0623_002:0651b05": "出世開示者亦此法。今既有能信此法。而生讚歎",
    "X32n0623_002:0651b06": "者。是與如來。同成正覺。即為如來所喜。而受其法",
    "X32n0623_002:0651b07": "供養矣。如此等人。豈易得哉。故曰過於優曇華。△",
    "X32n0623_002:0651b08": "五頌上不虗。分二。一人不虗。",
    "X32n0623_002:0651b09": "汝等勿有疑我為諸法王(至)無聲聞弟子。",
    "X32n0623_002:0651b10": "汝等勿疑者。乃囑令此去更勿猶豫。我為大法之",
    "X32n0623_002:0651b11": "王。說皆誠實。況今在人天座上。告非一人。所說非",
    "X32n0623_002:0651b12": "二非三。乃一乘道也。所教非聲聞弟子。乃菩薩乘",
    "X32n0623_002:0651b13": "也。汝等豈更疑哉。△二法不虗。",
    "X32n0623_002:0651b14": "汝等舍利弗聲聞及菩薩當知是妙法諸佛之秘要。",
    "X32n0623_002:0651b15": "非二乘所能測者。謂之秘。總十法界之玅者。謂之",
    "X32n0623_002:0651b16": "要。既諸佛以此法。為秘為要。猶為可信。前是囑令",
    "X32n0623_002:0651b17": "於佛勿疑。此是囑令於法勿疑也。△六頌上敦信。",
    "X32n0623_002:0651b18": "分二。一揀眾。",
    "X32n0623_002:0651b19": "以五濁惡世但樂著諸欲如是等眾生終不求佛道。",
    "X32n0623_002:0651b20": "五濁眾生。但著諸欲。如犛牛愛尾。豈有樂法之心。",
    "X32n0623_002:0651b21": "故須揀之。且著涅槃者。尚揀非大乘法器。況著欲",
    "X32n0623_002:0651b22": "之人乎。是知此人決定不求佛道。我亦不以秘要",
    "X32n0623_002:0651b23": "法。而為彼說。",
    "X32n0623_002:0651b24": "當來世惡人聞佛說一乘迷惑不信受破法墮惡道。",
    "X32n0623_002:0651c01": "觀此分明是囑舍利弗說法之時。來世者。時愈降。",
    "X32n0623_002:0651c02": "惡人者。信愈寡。愈下之時。愈惡之人。豈易為說此",
    "X32n0623_002:0651c03": "難信之法。如是愚迷痴惑者。聞而不信。必破法墮",
    "X32n0623_002:0651c04": "苦。無疑矣。此見說法者。不得不慎。須知此秘要之",
    "X32n0623_002:0651c05": "義。非器莫授也。",
    "X32n0623_002:0651c06": "有慚愧清淨志求佛道者當為如是等廣讚一乘道。",
    "X32n0623_002:0651c07": "此又囑其當說者。不得失機失時也。慚愧者不迷。",
    "X32n0623_002:0651c08": "清淨者不惑。志求佛道者。對上不信受而言。如此",
    "X32n0623_002:0651c09": "等人。當為廣讚一乘無上妙道。斯可謂應機說法",
    "X32n0623_002:0651c10": "也。自汝等勿有疑。至此數段語意。世尊雖未與舍",
    "X32n0623_002:0651c11": "利弗作授記成佛之語。而意中已有囑。其利己利",
    "X32n0623_002:0651c12": "人之實。前囑令勿疑佛法。是慰其自利之心。此囑",
    "X32n0623_002:0651c13": "令揀人宣說。是授其化人之教。則如來苦口熱腸",
    "X32n0623_002:0651c14": "諄諄訓誨。意其將來為人天眼目。作教化主也。即",
    "X32n0623_002:0651c15": "此便是身子一期得記已竟。△二敦信。",
    "X32n0623_002:0651c16": "舍利弗當知諸佛法如是(至)不能曉了此。",
    "X32n0623_002:0651c17": "此總以結勸。謂諸佛為一大事出世。開悟眾生之",
    "X32n0623_002:0651c18": "說法儀式。先小後大。并皆如是。其不習學此者。自",
    "X32n0623_002:0651c19": "不能曉了此也。返顯身子能習學。能曉了此妙法",
    "X32n0623_002:0651c20": "也。此處便是世尊知身子已得悟入之語。",
    "X32n0623_002:0651c21": "汝等既已知諸佛世之師(至)自知當作佛。",
    "X32n0623_002:0651c22": "汝即舍利弗等。於迦葉目連須菩提迦旃延。為喻",
    "X32n0623_002:0651c23": "說周中得記之人。再之等千二百人。為因緣周中",
    "X32n0623_002:0651c24": "授記之者。既已知。即上法說周中種種開示。汝等",
    "X32n0623_002:0652a01": "已知諸佛是世間調御之師。又知諸佛所說之法。",
    "X32n0623_002:0652a02": "權實大小隨宜方便之事。佛法既知。則從前所有",
    "X32n0623_002:0652a03": "一切疑惑。盡除無餘矣。疑念未除。喜心何發。今則",
    "X32n0623_002:0652a04": "歡喜無量也。其所以得歡喜者。謂人身難得。今幸",
    "X32n0623_002:0652a05": "得矣。信心難生。今幸生矣。諸佛難值。幸然值矣。佛",
    "X32n0623_002:0652a06": "法難聞。幸然聞矣。此猶不為大喜。且此大法寶藏。",
    "X32n0623_002:0652a07": "自塵點劫來。所未得者。即四十年中尚未開許聲",
    "X32n0623_002:0652a08": "聞成佛。今聞我如來語意悲切。心知于當來世。決",
    "X32n0623_002:0652a09": "定成佛。豈不為生大歡喜者耶。自如來出定。雙歎",
    "X32n0623_002:0652a10": "權實二智已來。于中廣引三世諸佛出世事相。以",
    "X32n0623_002:0652a11": "及自己四十年來曲垂方便之苦心。一一吐露。無",
    "X32n0623_002:0652a12": "非發明眉間光中所具之四聖六凡權實之相。而",
    "X32n0623_002:0652a13": "還復如來為一切人出世本懷。開示佛知見。一大",
    "X32n0623_002:0652a14": "事因緣也。將此權實智慧之法。從始至終。發揚一",
    "X32n0623_002:0652a15": "周。為舍利弗說。而舍利弗。于中亦無多疑問。但一",
    "X32n0623_002:0652a16": "味默然諦聽。說至最後。便道箇汝等既已知。心生",
    "X32n0623_002:0652a17": "大歡喜。斯可見當機了然開悟。權疑頓息。是之謂",
    "X32n0623_002:0652a18": "知子者惟父而已。如來正說已竟。",
    "X32n0623_002:0652a20": "妙法蓮華經授手卷第二"
}