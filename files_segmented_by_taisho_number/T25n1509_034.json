{
    "T25n1509_034:0308b21": "大智度論釋初品中見一切佛",
    "T25n1509_034:0308b22": "世界義第五十一之餘卷三十四",
    "T25n1509_034:0308b24": "聖者龍樹造",
    "T25n1509_034:0308b25": "後秦龜茲國三藏鳩摩羅什譯",
    "T25n1509_034:0308b26": "【經】「復次，舍利弗！菩薩摩訶薩，十方如恒河",
    "T25n1509_034:0308b27": "沙等世界中諸佛所說法：已說、今說、當說，",
    "T25n1509_034:0308b28": "聞已，欲一切信持、自行、亦為人說者，當學般",
    "T25n1509_034:0308b29": "若波羅蜜！」【論】問曰：上已說「十方諸佛所說，",
    "T25n1509_034:0308c01": "欲憶持不忘，當學般若」，今何以復說「信持",
    "T25n1509_034:0308c02": "三世佛法」？答曰：上說「欲憶持十方諸佛法」，",
    "T25n1509_034:0308c03": "未知是何法，故說十二部經是佛法，及聲",
    "T25n1509_034:0308c04": "聞所不聞者。上但言「恒河沙等世界諸佛」，",
    "T25n1509_034:0308c05": "今言「恒河沙三世諸佛法」。又上但說「受持不",
    "T25n1509_034:0308c06": "忘」，不說受持利益；今言「自為，亦為他人",
    "T25n1509_034:0308c07": "說」，是故復說。",
    "T25n1509_034:0308c08": "【經】「復次，舍利弗！菩薩摩訶薩，過去諸佛說已，",
    "T25n1509_034:0308c09": "未來諸佛當說，欲聞，聞已，自利亦利他人，當",
    "T25n1509_034:0308c10": "學般若波羅蜜！」【論】問曰：十方現在佛所說",
    "T25n1509_034:0308c11": "法，可受、可持；過去已滅，未來未有，云何可",
    "T25n1509_034:0308c12": "聞？答曰：此義先已答，今當更說。菩薩有三",
    "T25n1509_034:0308c13": "昧，名「觀三世諸佛三昧」，菩薩入是三昧中，悉",
    "T25n1509_034:0308c14": "見三世諸佛，聞其說法。譬如外道神仙，於",
    "T25n1509_034:0308c15": "未來世事，未有形兆、未有言說，以智慧力",
    "T25n1509_034:0308c16": "故，亦見、亦聞。復次，諸菩薩力不可思議，未來",
    "T25n1509_034:0308c17": "世雖未有形、未有言說，而能見、能聞。或以",
    "T25n1509_034:0308c18": "陀羅尼力，或以今事比知過去、未來諸事。",
    "T25n1509_034:0308c19": "以是故言：「欲得是者，當學般若波羅蜜。」",
    "T25n1509_034:0308c20": "【經】「十方如恒河沙等諸世界，中間闇處，日月",
    "T25n1509_034:0308c21": "所不照，欲持光明普照者，當學般若波羅蜜！」",
    "T25n1509_034:0308c22": "【論】菩薩從兜率天上欲降神母胎，爾時，身",
    "T25n1509_034:0308c23": "放光明，遍照一切世界及世間幽冥之處。次",
    "T25n1509_034:0308c24": "後生時，光明遍照，亦復如是。初成道時、轉法",
    "T25n1509_034:0308c25": "輪時、般涅槃時，放大光明皆亦如是。及於",
    "T25n1509_034:0308c26": "餘時現大神通，放大光明。如欲說般若波",
    "T25n1509_034:0308c27": "羅蜜時，現大神通，以大光明遍照世間幽",
    "T25n1509_034:0308c28": "冥之處。如是比，處處經中說神通光明。問",
    "T25n1509_034:0308c29": "曰：此是佛力，何以故說菩薩？答曰：今言菩",
    "T25n1509_034:0309a01": "薩欲得是者，當學般若波羅蜜。諸大菩薩能",
    "T25n1509_034:0309a02": "有是力。如遍吉菩薩，觀世音、得大勢、明網、",
    "T25n1509_034:0309a03": "無量光菩薩等，能有是力，身出無量光明，",
    "T25n1509_034:0309a04": "能照十方如恒河沙等世界。又如阿彌陀",
    "T25n1509_034:0309a05": "佛世界中，諸菩薩身出常光，照十萬由旬。",
    "T25n1509_034:0309a06": "問曰：菩薩身光如是，本以何業因緣得？答",
    "T25n1509_034:0309a07": "曰：身業清淨故身得莊嚴。如經說：「有一鬼",
    "T25n1509_034:0309a08": "頭似猪，臭虫從口出，身有金色光明。是鬼宿",
    "T25n1509_034:0309a09": "世作比丘，惡口罵詈客比丘。身持淨戒，故",
    "T25n1509_034:0309a10": "身有光明；口有惡言，故臭虫從口出。」如經",
    "T25n1509_034:0309a11": "說：「心清淨優劣，故光有上、中、下：少光、大光、",
    "T25n1509_034:0309a12": "光音。欲界諸天，心清淨布施、持戒，故身有光",
    "T25n1509_034:0309a13": "明。」復次，有人憐愍眾生故，於闇處然燈，亦",
    "T25n1509_034:0309a14": "為供養尊像、塔、寺故，亦以明珠、戶嚮、明鏡",
    "T25n1509_034:0309a15": "等明淨物布施故，身有光明。復次，常修慈",
    "T25n1509_034:0309a16": "心，遍念眾生，心清淨故；又常修念佛三昧，",
    "T25n1509_034:0309a17": "念諸佛光明神德故，得身光明。復次，行者常",
    "T25n1509_034:0309a18": "修火一切入；又以智慧光明，教化愚闇邪",
    "T25n1509_034:0309a19": "見眾生。以是業因緣故，得心中智慧明，身",
    "T25n1509_034:0309a20": "亦有光。如是等業因緣，得身光清淨。",
    "T25n1509_034:0309a21": "【經】「十方如恒河沙等世界中，無有佛名、法名、",
    "T25n1509_034:0309a22": "僧名；欲使一切眾生皆得正見、聞三寶音者，",
    "T25n1509_034:0309a23": "當學般若波羅蜜！」【論】菩薩於先無佛法塔",
    "T25n1509_034:0309a24": "寺處，於中起塔，以是業因緣，後身得力成",
    "T25n1509_034:0309a25": "就；於無佛法眾處，讚歎三寶，令眾生入於",
    "T25n1509_034:0309a26": "正見。如經說：「有人於先無佛塔國土中，",
    "T25n1509_034:0309a27": "修立塔廟，得梵福德，梵名無量福德；以是因",
    "T25n1509_034:0309a28": "緣，疾得禪定；得禪定故，得無量神通；神通",
    "T25n1509_034:0309a29": "力故，能到十方讚歎三寶。」「正見」者，若先不",
    "T25n1509_034:0309b01": "識三寶功德，因菩薩故得信三寶；信三",
    "T25n1509_034:0309b02": "寶故，信業因緣罪福；信業因緣故，信世間",
    "T25n1509_034:0309b03": "是縛、涅槃是解。讚歎三寶義，如「八念」中說。",
    "T25n1509_034:0309b04": "【經】「菩薩摩訶薩，欲令十方如恒河沙等世",
    "T25n1509_034:0309b05": "界中眾生，以我力故，盲者得視、聾者得聽、狂",
    "T25n1509_034:0309b06": "者得念、裸者得衣、飢渴者得飽滿者，當學",
    "T25n1509_034:0309b07": "般若波羅蜜！」【論】菩薩行無礙般若波羅蜜，",
    "T25n1509_034:0309b08": "若得無礙解脫成佛、若作法性生身菩薩——",
    "T25n1509_034:0309b09": "如文殊師利等，在十住地，有種種功德具",
    "T25n1509_034:0309b10": "足；眾生見者，皆得如願。譬如如意珠，所欲",
    "T25n1509_034:0309b11": "皆得；法性生身佛及法性生身菩薩，人有見",
    "T25n1509_034:0309b12": "者，皆得所願，亦復如是。復次，菩薩從初發",
    "T25n1509_034:0309b13": "意已來，於無量劫中，治一切眾生九十六",
    "T25n1509_034:0309b14": "種眼病；又於無量世中，自以眼布施眾生；",
    "T25n1509_034:0309b15": "又智慧光明，破邪見黑闇；又以大悲，欲令",
    "T25n1509_034:0309b16": "眾生所願皆得。如是業因緣，云何令眾生見",
    "T25n1509_034:0309b17": "菩薩身而不得眼？餘事亦如是。此諸義，如",
    "T25n1509_034:0309b18": "「放光」中說。",
    "T25n1509_034:0309b19": "【經】「復次，舍利弗！菩薩摩訶薩，若欲令十方",
    "T25n1509_034:0309b20": "如恒沙等世界中眾生，諸在三惡趣者，以我",
    "T25n1509_034:0309b21": "力故皆得人身者，當學般若波羅蜜！」",
    "T25n1509_034:0309b22": "【論】問曰：自以善業因緣故得人身，云何菩",
    "T25n1509_034:0309b23": "薩言「以我力因緣故，令三惡道中眾生皆得",
    "T25n1509_034:0309b24": "人身」？答曰：不言「以菩薩業因緣令眾生得",
    "T25n1509_034:0309b25": "人身」，但言「菩薩恩力因緣故得」。菩薩以神通",
    "T25n1509_034:0309b26": "變化說法力故，令眾生修善得人身。如《經》",
    "T25n1509_034:0309b27": "中說：「二因緣發起正見：一者、外聞正法，二",
    "T25n1509_034:0309b28": "者、內有正念。」又如草木，內有種子、外有雨",
    "T25n1509_034:0309b29": "澤，然後得生。若無菩薩，眾生雖有業因緣，",
    "T25n1509_034:0309c01": "無由發起。以是故知諸佛菩薩所益甚多！",
    "T25n1509_034:0309c02": "問曰：云何能令三惡道中眾生皆得解脫？佛",
    "T25n1509_034:0309c03": "尚不能，何況菩薩！答曰：菩薩心願欲爾，則",
    "T25n1509_034:0309c04": "無過咎。又多得解脫，故言「一切」。如諸佛",
    "T25n1509_034:0309c05": "及大菩薩身遍出無量光明，從是光明出",
    "T25n1509_034:0309c06": "無量化身，遍入十方三惡道中：令地獄火滅",
    "T25n1509_034:0309c07": "湯冷，其中眾生心清淨故，生天上、人中；令餓",
    "T25n1509_034:0309c08": "鬼道飢渴飽滿，開發善心，得生天、人中；令",
    "T25n1509_034:0309c09": "畜生道隨意得食，離諸恐怖，開發善心，亦",
    "T25n1509_034:0309c10": "得生天、人中。如是名為「一切三惡道得解",
    "T25n1509_034:0309c11": "脫」。問曰：如餘經說「生天、人中」，此何以但說",
    "T25n1509_034:0309c12": "「皆得人身」？答曰：於人中得修大功德，亦",
    "T25n1509_034:0309c13": "受福樂；天上多著樂故，不能修道。以是故",
    "T25n1509_034:0309c14": "願令皆得人身。復次，菩薩不願眾生但受",
    "T25n1509_034:0309c15": "福樂，欲令得解脫，常樂涅槃，以是故不說",
    "T25n1509_034:0309c16": "生天上。",
    "T25n1509_034:0309c17": "【經】「欲令十方如恒河沙等世界中眾生，以我",
    "T25n1509_034:0309c18": "力故，立於戒、三昧、智慧、解脫、解脫知見，令得",
    "T25n1509_034:0309c19": "須陀洹果，乃至阿耨多羅三藐三菩提者，當",
    "T25n1509_034:0309c20": "學般若波羅蜜！」【論】問曰：先已說此五眾、道",
    "T25n1509_034:0309c21": "果，今何以更說？答曰：上說但是聲聞法，從",
    "T25n1509_034:0309c22": "須陀洹乃至無餘涅槃；今雜說三乘：聲聞、辟",
    "T25n1509_034:0309c23": "支佛，乃至阿耨多羅三藐三菩提。",
    "T25n1509_034:0309c24": "【經】「復次，舍利弗！菩薩摩訶薩欲學諸佛威儀",
    "T25n1509_034:0309c25": "者，當學般若波羅蜜！」【論】問曰：何等是諸",
    "T25n1509_034:0309c26": "佛威儀？答曰：威儀名身四動止。譬如象王，",
    "T25n1509_034:0309c27": "迴身而觀；行時足離地四指，雖不蹈地而",
    "T25n1509_034:0309c28": "輪跡現；不遲不疾，身不傾動；常舉右手安",
    "T25n1509_034:0309c29": "慰眾生；結加趺坐，其身正直；常偃右脇，累",
    "T25n1509_034:0310a01": "膝而臥；所敷草蓐，齊整不亂；食不著味，美",
    "T25n1509_034:0310a02": "惡等一；若受人請，默然無違；言辭柔渜，方",
    "T25n1509_034:0310a03": "便利益，不失時節。復次，法身佛威儀者，過",
    "T25n1509_034:0310a04": "東方如恒河沙等世界以為一步；梵音說",
    "T25n1509_034:0310a05": "法，亦復如是。法身佛相義，如先說。",
    "T25n1509_034:0310a06": "【經】「復次，菩薩摩訶薩欲得如象王視觀者，",
    "T25n1509_034:0310a07": "當學般若波羅蜜！菩薩作是願：『使我行時離",
    "T25n1509_034:0310a08": "地四指，足不蹈地。我當共四天王天乃至",
    "T25n1509_034:0310a09": "阿迦尼吒天、無量千萬億諸天眾圍繞恭敬，",
    "T25n1509_034:0310a10": "至菩提樹下』者，當學般若波羅蜜！」",
    "T25n1509_034:0310a11": "【論】「如象王視」者，若欲迴身觀時，舉身俱",
    "T25n1509_034:0310a12": "轉。大人相者，身心專一；是故若有所觀，身心",
    "T25n1509_034:0310a13": "俱迴。譬如師子有所搏撮，不以小物故而",
    "T25n1509_034:0310a14": "改其壯勢；佛亦如是，若有所觀、若有所說，",
    "T25n1509_034:0310a15": "身與心俱，常不分散。所以者何？從無數劫",
    "T25n1509_034:0310a16": "來，集一心法；以是業因緣故，頂骨與身",
    "T25n1509_034:0310a17": "為一，無有分解。又以世世破憍慢故，不",
    "T25n1509_034:0310a18": "輕眾生，觀則俱轉。如《尼陀阿波陀那》中",
    "T25n1509_034:0310a19": "說：舍婆提國除糞人，而佛以手摩頭，教令",
    "T25n1509_034:0310a20": "出家，猶不輕之。「足離地四指」者，佛若常飛，",
    "T25n1509_034:0310a21": "眾生疑怪，謂佛非是人類，則不歸附；若足到",
    "T25n1509_034:0310a22": "地，則眾生以為與常人不異，不生敬心。是",
    "T25n1509_034:0310a23": "故雖為行地，四指不到而輪跡現。問曰：如",
    "T25n1509_034:0310a24": "佛常放丈光、足不到地，眾生何以故不",
    "T25n1509_034:0310a25": "盡敬附？答曰：眾生無量劫中積罪甚重，無明",
    "T25n1509_034:0310a26": "垢深，於佛生疑，謂是幻師，以術誑人；或言：",
    "T25n1509_034:0310a27": "「足不蹈地，生性自爾，如鳥能飛，有何奇特！」",
    "T25n1509_034:0310a28": "或有眾生罪重因緣故，不見佛相，直謂大",
    "T25n1509_034:0310a29": "威德沙門而已；譬如人重病欲死，名藥美食，",
    "T25n1509_034:0310b01": "皆謂臭穢，是故不盡敬附。「共四天王，乃至",
    "T25n1509_034:0310b02": "阿迦尼吒無量千萬億諸天眾，恭敬圍繞至",
    "T25n1509_034:0310b03": "菩提樹下」者，是諸佛常法。佛為世尊，至菩",
    "T25n1509_034:0310b04": "提樹下，欲破二種魔：一者結使魔、二者",
    "T25n1509_034:0310b05": "自在天子魔，欲成一切智；是諸天眾，云何",
    "T25n1509_034:0310b06": "不恭敬侍送？又諸天世世佐助擁護菩薩，",
    "T25n1509_034:0310b07": "乃至出家時，令諸宮人婇女，淳惛而臥，捧",
    "T25n1509_034:0310b08": "馬足踰城出。今日事辦，我等當共侍送至",
    "T25n1509_034:0310b09": "菩提樹下。問曰：何以不說剎利、婆羅門等無",
    "T25n1509_034:0310b10": "量人侍送，而但說「諸天」？答曰：佛獨於深林",
    "T25n1509_034:0310b11": "中求菩提樹，非是人行處，是故不說。又以",
    "T25n1509_034:0310b12": "人無天眼、他心智故，不知佛當成道，是故",
    "T25n1509_034:0310b13": "不說。復次，諸天貴於人，故但說天。復次，諸",
    "T25n1509_034:0310b14": "佛常樂閑靜處，諸天能隱身不現，不妨閑",
    "T25n1509_034:0310b15": "靜，是故但說諸天從。復次，菩薩見五比丘",
    "T25n1509_034:0310b16": "捨菩薩而去，而菩薩獨至樹下，是故作是",
    "T25n1509_034:0310b17": "願。",
    "T25n1509_034:0310b18": "【經】「『我當於菩提樹下坐，四天王天乃至阿迦",
    "T25n1509_034:0310b19": "尼吒天，以天衣為座』者，當學般若波羅蜜！」",
    "T25n1509_034:0310b20": "【論】問曰：如經說「佛敷草樹下坐而成佛道」，",
    "T25n1509_034:0310b21": "今云何願言「以天衣為座」？答曰：聲聞經中",
    "T25n1509_034:0310b22": "說敷草。摩訶衍經中隨眾生所見——或有見",
    "T25n1509_034:0310b23": "敷草樹下，或見敷天綩綖——隨其福德多少，",
    "T25n1509_034:0310b24": "所見不同。復次，生身佛把草樹下；法性生身",
    "T25n1509_034:0310b25": "佛以天衣為座，或勝天衣。復次，佛於深林",
    "T25n1509_034:0310b26": "樹下成佛，林中人見，則奉佛草。若貴人見者，",
    "T25n1509_034:0310b27": "當以所貴衣服為座；但林中無貴人故，時",
    "T25n1509_034:0310b28": "諸龍神天，各以妙衣為座。四天王衣重二兩；",
    "T25n1509_034:0310b29": "忉利天衣重一兩；夜摩天衣重十八銖；兜率",
    "T25n1509_034:0310c01": "天衣重十二銖；化樂天衣重六銖；他化自在",
    "T25n1509_034:0310c02": "天衣重三銖。色界天衣無重相。欲界天衣從",
    "T25n1509_034:0310c03": "樹邊生，無縷無織；譬如薄氷，光曜明淨，有",
    "T25n1509_034:0310c04": "種種色。色界天衣，純金色光明，不可稱知。",
    "T25n1509_034:0310c05": "如是等寶衣敷座，菩薩坐上，成阿耨多羅三",
    "T25n1509_034:0310c06": "藐三菩提。問曰：何以但說諸天敷衣，不說",
    "T25n1509_034:0310c07": "十方諸大菩薩為佛敷座？諸菩薩等，佛將",
    "T25n1509_034:0310c08": "成道時，皆為佛敷座——或廣長一由旬，十百千",
    "T25n1509_034:0310c09": "萬億乃至無量由旬；高亦如是。此諸寶座，是",
    "T25n1509_034:0310c10": "菩薩無漏福德生故，是諸天目所不見，何況",
    "T25n1509_034:0310c11": "手觸！十方三世諸佛，降魔得道，莊嚴佛事，皆",
    "T25n1509_034:0310c12": "悉照見，譬如明鏡；如是妙座，何以不說？答",
    "T25n1509_034:0310c13": "曰：般若波羅蜜有二種：一者、與聲聞、菩薩、諸",
    "T25n1509_034:0310c14": "天共說，二者、但與十住具足菩薩說。是般",
    "T25n1509_034:0310c15": "若波羅蜜中，應說菩薩為佛敷座。所以者",
    "T25n1509_034:0310c16": "何？諸天知佛恩，不及一生、二生諸大菩薩；",
    "T25n1509_034:0310c17": "如是，菩薩云何不以神通力而供養佛！是",
    "T25n1509_034:0310c18": "中合聲聞說，是故不說。",
    "T25n1509_034:0310c19": "【經】「『我得阿耨多羅三藐三菩提時，行、住、坐、",
    "T25n1509_034:0310c20": "臥處，欲使悉為金剛』者，當學般若波羅蜜！」",
    "T25n1509_034:0310c21": "【論】問曰：何以故佛四威儀中，地悉為金剛？答",
    "T25n1509_034:0310c22": "曰：有人言：菩薩至菩提樹下時，於此處坐，",
    "T25n1509_034:0310c23": "得阿耨多羅三藐三菩提；爾時菩薩入諸法",
    "T25n1509_034:0310c24": "實相中，無有地能舉是菩薩。所以者何？地",
    "T25n1509_034:0310c25": "皆是眾生虛誑業因緣報故有，是故不能舉。",
    "T25n1509_034:0310c26": "菩薩欲成佛時，實相智慧身，是時坐處變為",
    "T25n1509_034:0310c27": "金剛。有人言：土在金輪上，金輪在金剛",
    "T25n1509_034:0310c28": "上，從金剛際出，如蓮花臺，直上持菩薩坐",
    "T25n1509_034:0310c29": "處，令不陷沒；以是故，此道場坐處名為金",
    "T25n1509_034:0311a01": "剛。有人言：成佛道已，四種威儀處，悉變成",
    "T25n1509_034:0311a02": "金剛。問曰：金剛亦是眾生虛誑業因緣有，",
    "T25n1509_034:0311a03": "云何能舉佛？答曰：金剛雖是虛誑所成，",
    "T25n1509_034:0311a04": "於地最為牢固，更無勝者。金剛下水，諸大",
    "T25n1509_034:0311a05": "龍王以此堅固物，奉獻於佛。亦是佛宿世",
    "T25n1509_034:0311a06": "業因緣故，得此安立處。又復佛變金剛及四",
    "T25n1509_034:0311a07": "大令為虛空，虛空不誑，佛智慧亦不誑；二",
    "T25n1509_034:0311a08": "事既同，是故能舉。",
    "T25n1509_034:0311a09": "【經】「復次，舍利弗！菩薩摩訶薩欲出家日即成",
    "T25n1509_034:0311a10": "阿耨多羅三藐三菩提；即是日轉法輪。轉法",
    "T25n1509_034:0311a11": "輪時，無量阿僧祇眾生遠塵離垢，諸法中得",
    "T25n1509_034:0311a12": "法眼淨；無量阿僧祇眾生，一切法不受故，諸",
    "T25n1509_034:0311a13": "漏心得解脫；無量阿僧祇眾生於阿耨多羅三",
    "T25n1509_034:0311a14": "藐三菩提得不退轉者，當學般若波羅蜜！」",
    "T25n1509_034:0311a15": "【論】或有菩薩，於惡世邪見眾生中，為除眾",
    "T25n1509_034:0311a16": "生邪見故，自行勤苦甚難之行。如釋迦文",
    "T25n1509_034:0311a17": "佛於漚樓頻螺樹林中，食一麻一米。諸外",
    "T25n1509_034:0311a18": "道言：「我等先師，雖修苦行，不能如是六年",
    "T25n1509_034:0311a19": "勤苦！」又復有人謂佛先世惡業，今受苦報。",
    "T25n1509_034:0311a20": "有菩薩謂佛為實受是苦，是故發心：「我當",
    "T25n1509_034:0311a21": "即以出家日成佛。」又有菩薩於好世出家，",
    "T25n1509_034:0311a22": "如大通惠求佛道，結加趺坐，經十小劫",
    "T25n1509_034:0311a23": "乃得成佛。菩薩聞是已，發心言：「願我以出",
    "T25n1509_034:0311a24": "家日即得成佛。」有菩薩成佛已，不即轉",
    "T25n1509_034:0311a25": "法輪。如然燈佛，成佛已，十二年但放光明，",
    "T25n1509_034:0311a26": "人無識者，而不說法。又如須扇多佛，成",
    "T25n1509_034:0311a27": "佛已，無受化者，作化佛留住一劫，說法",
    "T25n1509_034:0311a28": "度人，自身滅度。又如釋迦文佛，成佛已，五十",
    "T25n1509_034:0311a29": "七日不說法。菩薩聞是已，「願我成佛已，即",
    "T25n1509_034:0311b01": "轉法輪」。有佛度眾生有限數，如釋迦文",
    "T25n1509_034:0311b02": "佛轉法輪時，憍陳如一人得初道，八萬諸",
    "T25n1509_034:0311b03": "天諸法中得法眼淨。菩薩聞是已，作是願：",
    "T25n1509_034:0311b04": "「我轉法輪時，令無量阿僧祇人遠塵離垢，諸",
    "T25n1509_034:0311b05": "法中得法眼淨。」以釋迦文佛初轉法輪時，一",
    "T25n1509_034:0311b06": "比丘及諸天皆得初道，而無一人得阿羅漢",
    "T25n1509_034:0311b07": "及菩薩道者；是故菩薩願言：「我作佛時，當",
    "T25n1509_034:0311b08": "使無量阿僧祇眾生一切法不受故，諸漏",
    "T25n1509_034:0311b09": "心得解脫，及無量阿僧祇眾生於阿耨多羅",
    "T25n1509_034:0311b10": "三藐三菩提得不退轉。」問曰：若一切佛神",
    "T25n1509_034:0311b11": "力、功德、度眾生皆等，此菩薩何以作此願？答",
    "T25n1509_034:0311b12": "曰：一佛能變作無量阿僧祇身而度眾生，",
    "T25n1509_034:0311b13": "而世界有嚴淨者、有不嚴淨者。菩薩若見、",
    "T25n1509_034:0311b14": "若聞是諸佛有苦行難得佛者，有不即轉",
    "T25n1509_034:0311b15": "法輪者，有如釋迦牟尼佛六年苦行成道；",
    "T25n1509_034:0311b16": "又聞初轉法輪時，未有得阿羅漢道者，何",
    "T25n1509_034:0311b17": "況得菩薩道！是故菩薩未聞諸佛力等，故",
    "T25n1509_034:0311b18": "作是願。然諸佛神力、功德，平等無異。",
    "T25n1509_034:0311b19": "【經】「我得阿耨多羅三藐三菩提時，以無量阿",
    "T25n1509_034:0311b20": "僧祇聲聞為僧；我一說法時，便於座上盡得",
    "T25n1509_034:0311b21": "阿羅漢者，當學般若波羅蜜！」",
    "T25n1509_034:0311b22": "【論】有佛以聲聞為僧，有數有限。如釋",
    "T25n1509_034:0311b23": "迦文尼佛，千二百五十比丘為僧。彌勒佛，",
    "T25n1509_034:0311b24": "初會僧九十九億，第二會九十六億，第三會",
    "T25n1509_034:0311b25": "九十三億。如是等諸佛僧，各各有限有數不",
    "T25n1509_034:0311b26": "同。以是故，菩薩願言：「我當以無量阿僧祇",
    "T25n1509_034:0311b27": "聲聞為僧。」有佛為眾生說法，一說法得",
    "T25n1509_034:0311b28": "初道，異時更說，得二道、三道、第四道。如釋迦",
    "T25n1509_034:0311b29": "文尼佛為五比丘說法，得初道，異日得阿",
    "T25n1509_034:0311c01": "羅漢道；如舍利弗得初道，經半月然後得",
    "T25n1509_034:0311c02": "阿羅漢道；摩訶迦葉見佛得初道，過八日",
    "T25n1509_034:0311c03": "已得阿羅漢；如阿難得須陀洹道，二十五",
    "T25n1509_034:0311c04": "歲供養佛已，佛般涅槃後得阿羅漢。如是",
    "T25n1509_034:0311c05": "等諸阿羅漢，不一時得四道。以是故菩薩願",
    "T25n1509_034:0311c06": "言：「我一說法時，便於座上盡得阿羅漢。」",
    "T25n1509_034:0311c07": "【經】「我當以無量阿僧祇菩薩摩訶薩為僧；我",
    "T25n1509_034:0311c08": "一說法時，無量阿僧祇菩薩皆得阿鞞跋致！」",
    "T25n1509_034:0311c09": "【論】菩薩所以作此願者，諸佛多以聲聞",
    "T25n1509_034:0311c10": "為僧，無別菩薩僧。如彌勒菩薩、文殊師利菩",
    "T25n1509_034:0311c11": "薩等，以釋迦文佛無別菩薩僧，故入聲聞",
    "T25n1509_034:0311c12": "僧中次第坐。有佛為一乘說法，純以菩薩",
    "T25n1509_034:0311c13": "為僧。有佛聲聞、菩薩雜以為僧；如阿彌陀",
    "T25n1509_034:0311c14": "佛國，菩薩僧多，聲聞僧少。以是故，願以無",
    "T25n1509_034:0311c15": "量菩薩為僧。有佛初轉法輪時，無有人得",
    "T25n1509_034:0311c16": "阿鞞跋致，以是故，菩薩願言：「我一說法，無量",
    "T25n1509_034:0311c17": "阿僧祇人得阿鞞跋致。」",
    "T25n1509_034:0311c18": "【經】「欲得壽命無量、光明具足者，當學般若波",
    "T25n1509_034:0311c19": "羅蜜！」",
    "T25n1509_034:0311c20": "【論】諸佛壽命，有長、有短。如鞞婆尸佛，壽",
    "T25n1509_034:0311c21": "八萬四千歲；如拘樓餐陀佛，壽六萬歲；迦那",
    "T25n1509_034:0311c22": "伽牟尼佛，壽三萬歲；迦葉佛，壽二萬歲；釋迦",
    "T25n1509_034:0311c23": "文佛，壽百歲，少有過者；彌勒佛，壽八萬四千",
    "T25n1509_034:0311c24": "歲。如釋迦文佛常光一丈，彌勒佛常光十",
    "T25n1509_034:0311c25": "里。諸佛壽命、光明，各有二種：一者、隱藏，二者、",
    "T25n1509_034:0311c26": "顯現；一者、真實，二者、為眾生故隱藏。真實",
    "T25n1509_034:0311c27": "者，無量、顯現；為眾生者，有限有量。實佛壽",
    "T25n1509_034:0311c28": "不應短。所以者何？諸佛長壽業因緣具足",
    "T25n1509_034:0311c29": "故。如婆伽梵宿世救一聚落人命，故得無",
    "T25n1509_034:0311c30": "量阿僧祇壽命。梵世中壽法不過半劫，而",
    "T25n1509_034:0312a01": "此梵天壽獨無量，以是故生邪見言：「唯我",
    "T25n1509_034:0312a02": "常住！」佛到其所，破其邪見，說其本緣：救一",
    "T25n1509_034:0312a03": "聚落，其壽乃爾。何況佛世世救無量阿僧祇",
    "T25n1509_034:0312a04": "眾生：或以財物救濟，或以身命代死，云",
    "T25n1509_034:0312a05": "何壽限不過百歲？又不殺生戒是長壽業因",
    "T25n1509_034:0312a06": "緣；佛以大慈眾生，愛徹骨髓，常能為眾生",
    "T25n1509_034:0312a07": "故死，何況殺生！又以諸法實相智慧真實不",
    "T25n1509_034:0312a08": "誑故，亦是長壽因緣。菩薩以般若波羅蜜",
    "T25n1509_034:0312a09": "和合持戒諸功德故，得壽命無量，何況佛",
    "T25n1509_034:0312a10": "世世具足此諸無量功德而壽命有限！復次，",
    "T25n1509_034:0312a11": "如一切色中，佛身第一；一切心中，佛心第一；",
    "T25n1509_034:0312a12": "以是故，一切壽命中，佛壽亦應第一。如世俗",
    "T25n1509_034:0312a13": "人言：「人生於世，以壽為貴。」佛為人中之",
    "T25n1509_034:0312a14": "上，壽亦應長！問曰：佛雖有長壽業因緣，生",
    "T25n1509_034:0312a15": "於惡世，故壽命便短；以此短壽，能具佛事，",
    "T25n1509_034:0312a16": "何用長為？又佛以神通力故，一日之中能",
    "T25n1509_034:0312a17": "具佛事，何況百歲！答曰：此間閻浮提惡，故佛",
    "T25n1509_034:0312a18": "壽應短。餘處好，故佛壽應長。問曰：若然者，",
    "T25n1509_034:0312a19": "菩薩於此閻浮提淨飯王宮生，出家成道，是",
    "T25n1509_034:0312a20": "實佛；餘處皆是神通力變化作佛，以度眾生？",
    "T25n1509_034:0312a21": "答曰：此言非也！所以者何？餘處閻浮提，亦",
    "T25n1509_034:0312a22": "各各言：「我國是實佛，餘處為變化。」何以知",
    "T25n1509_034:0312a23": "之？若餘處國土，自知是化佛，則不肯信受",
    "T25n1509_034:0312a24": "教戒。又如餘國土人壽命一劫，若佛壽百",
    "T25n1509_034:0312a25": "歲，於彼裁無一日，眾生則起輕慢，不肯受",
    "T25n1509_034:0312a26": "教；彼則以一劫為實佛，以此為變化化。",
    "T25n1509_034:0312a27": "如《首楞嚴經》說：「神通遍照佛，壽七百千阿",
    "T25n1509_034:0312a28": "僧祇劫。佛告文殊尸利：『彼佛則是我身。』彼",
    "T25n1509_034:0312a29": "佛亦言：『釋迦文佛則是我身。』」以是故知，諸佛",
    "T25n1509_034:0312b01": "壽命實皆無量，為度人故，現有長短。汝言：",
    "T25n1509_034:0312b02": "「釋迦文佛，以神通力故，所度眾生與人壽",
    "T25n1509_034:0312b03": "不異者，則不須百歲，一日之中可具足佛",
    "T25n1509_034:0312b04": "事！」如阿難一時心生是念：「如然燈世尊、一",
    "T25n1509_034:0312b05": "切勝佛、鞞婆尸佛，出於好世，壽命極多，能具",
    "T25n1509_034:0312b06": "佛事；我釋迦文佛出生惡世，壽命極短，將",
    "T25n1509_034:0312b07": "無世尊不能具足佛事耶？」爾時，世尊入日",
    "T25n1509_034:0312b08": "出三昧，從身變化出無量諸佛及無量光",
    "T25n1509_034:0312b09": "明，普至十方；一一化佛在諸世界，各作",
    "T25n1509_034:0312b10": "佛事：或有說法、或現神通、或現三昧、或現",
    "T25n1509_034:0312b11": "飯食。如是之比種種因緣，施作佛事而度",
    "T25n1509_034:0312b12": "眾生。從三昧起，告阿難曰：「汝悉見聞是事",
    "T25n1509_034:0312b13": "不？」阿難言：「唯然！已見！」佛告阿難：「佛以如是",
    "T25n1509_034:0312b14": "神力，能具佛事不？」阿難言：「假令佛壽一日，",
    "T25n1509_034:0312b15": "大地草木悉為可度眾生，則能度盡，何況百",
    "T25n1509_034:0312b16": "歲！」以是故知，諸佛壽命皆悉無量，為度人",
    "T25n1509_034:0312b17": "故，現有長短。譬如日出，影現於水，隨水",
    "T25n1509_034:0312b18": "大小，水大則影久，水小則速滅；若照琉璃、頗",
    "T25n1509_034:0312b19": "梨珠山，影則久住。又如火燒草木，然少則",
    "T25n1509_034:0312b20": "速滅，然多則久住；不可以滅處無火故，謂",
    "T25n1509_034:0312b21": "多然處亦無。光明長短義，亦如是。",
    "T25n1509_034:0312b22": "52 信持無三毒義大智度論釋初品中信持無三毒義第",
    "T25n1509_034:0312b23": "五十二",
    "T25n1509_034:0312b24": "【經】「我成阿耨多羅三藐三菩提時，世界中",
    "T25n1509_034:0312b25": "無有婬欲、瞋恚、愚癡，亦無三毒之名。一切眾",
    "T25n1509_034:0312b26": "生成就如是智慧，善施、善戒、善定、善梵行、善",
    "T25n1509_034:0312b27": "不嬈眾生者，當學般若波羅蜜。」",
    "T25n1509_034:0312b28": "【論】問曰：若世界無三毒、亦無三毒名",
    "T25n1509_034:0312b29": "者，佛為何等故出生其國？答曰：貪欲、瞋恚、",
    "T25n1509_034:0312c01": "愚癡名為三不善根，是欲界繫法。佛若說貪",
    "T25n1509_034:0312c02": "欲、瞋恚、愚癡，是欲界繫不善；若說染愛、無明，",
    "T25n1509_034:0312c03": "是則通三界。有佛世界純諸欲人，為是",
    "T25n1509_034:0312c04": "眾生故，菩薩願言：「我成佛時，國無三毒及三",
    "T25n1509_034:0312c05": "毒之名。」復有清淨佛國，純阿鞞跋致、法性生",
    "T25n1509_034:0312c06": "身菩薩，無諸煩惱，唯有餘習，是故言「無三",
    "T25n1509_034:0312c07": "毒之名」。若有人言：如菩薩願言「我當度一",
    "T25n1509_034:0312c08": "切眾生」，而眾生實不盡度；此亦如是，欲令",
    "T25n1509_034:0312c09": "世界無三毒之名，亦應實有三毒不盡。若",
    "T25n1509_034:0312c10": "無三毒，何用佛為？如地無大闇，則不須",
    "T25n1509_034:0312c11": "日照。如經所說：「若無三法則佛不出世，",
    "T25n1509_034:0312c12": "若三法不斷則不得離老、病、死。」「三法」者則",
    "T25n1509_034:0312c13": "是三毒，如《三法經》，此中應廣說。復次，有世",
    "T25n1509_034:0312c14": "界，眾生分別諸法是善、是不善，是縛、是解等，",
    "T25n1509_034:0312c15": "於一相寂滅法中而生戲論；菩薩以是故",
    "T25n1509_034:0312c16": "願言：「令我世界中眾生不生三毒，知三",
    "T25n1509_034:0312c17": "毒實相即是涅槃。」問曰：一切眾生得如是",
    "T25n1509_034:0312c18": "智慧，是何等智慧？答曰：智慧是世間正見。",
    "T25n1509_034:0312c19": "世間正見中，說有布施、有罪福、有今世後",
    "T25n1509_034:0312c20": "世、有阿羅漢。信罪福故，能善布施。信有",
    "T25n1509_034:0312c21": "阿羅漢故，能善持戒、善禪定、善梵行。得正",
    "T25n1509_034:0312c22": "見力故，能善不嬈眾生。世間正見是無漏智",
    "T25n1509_034:0312c23": "慧根本，以是故說「國中無三毒之名」。貪欲",
    "T25n1509_034:0312c24": "有二種：一者、邪貪欲，二者、貪欲。瞋恚有二",
    "T25n1509_034:0312c25": "種：一者、邪瞋恚，二者、瞋恚。愚癡有二種：一者、",
    "T25n1509_034:0312c26": "邪見愚癡，二者、愚癡。是三種邪毒眾生難可",
    "T25n1509_034:0312c27": "化度，餘三易度。「無三毒名」者，無邪三毒",
    "T25n1509_034:0312c28": "之名。「善布施」等五事，如上〈放光品〉中說。",
    "T25n1509_034:0312c29": "【經】「使我般涅槃後，法無滅盡，亦無滅盡之名，",
    "T25n1509_034:0313a01": "當學般若波羅蜜。」",
    "T25n1509_034:0313a02": "【論】問曰：佛為法王尚自滅度，云何言「法",
    "T25n1509_034:0313a03": "無滅盡」？答曰：如上說，是菩薩願事不必實。",
    "T25n1509_034:0313a04": "一切有為法，從因緣和合生，云何常住而",
    "T25n1509_034:0313a05": "不滅？佛如日明，法如日沒餘光，云何日沒",
    "T25n1509_034:0313a06": "而餘光不滅？但久住故，無能見滅者，故名",
    "T25n1509_034:0313a07": "不滅。復次，是菩薩見諸佛法住有多有少，",
    "T25n1509_034:0313a08": "如迦葉佛法住七日，如釋迦牟尼佛法住",
    "T25n1509_034:0313a09": "千歲；是故菩薩發是願言：「法雖有為，願",
    "T25n1509_034:0313a10": "令相續不滅；如火得薪，相傳不絕。」復次，諸",
    "T25n1509_034:0313a11": "法實相名為佛法。是實法相，不生不滅、不斷",
    "T25n1509_034:0313a12": "不常、不一不異、不來不去、不受不動、不著不依、",
    "T25n1509_034:0313a13": "無所有，如涅槃相。法相如是，云何有滅？問",
    "T25n1509_034:0313a14": "曰：法相如是者，一切佛法皆應不滅！答",
    "T25n1509_034:0313a15": "曰：如所言，諸法實相無有滅者。有人憶想",
    "T25n1509_034:0313a16": "分別取諸法相、壞實法相，用二法說，是故",
    "T25n1509_034:0313a17": "有滅；實相法中無有滅也。復次，行般若波",
    "T25n1509_034:0313a18": "羅蜜無礙法、集無量功德故，隨其本願，法",
    "T25n1509_034:0313a19": "法相續，無有見其滅者；譬如仰射虛空，箭",
    "T25n1509_034:0313a20": "去極遠，人雖不見，要必當墮。",
    "T25n1509_034:0313a21": "【經】「『我得阿耨多羅三藐三菩提時，十方如",
    "T25n1509_034:0313a22": "恒河沙等世界中眾生聞我名者，必得阿耨",
    "T25n1509_034:0313a23": "多羅三藐三菩提。』欲得如是等功德者，當",
    "T25n1509_034:0313a24": "學般若波羅蜜。」",
    "T25n1509_034:0313a25": "【論】問曰：有人生值佛世，在佛法中，或墮",
    "T25n1509_034:0313a26": "地獄者，如提婆達、俱迦利、訶多釋子等，三",
    "T25n1509_034:0313a27": "不善法覆心故墮地獄。此中云何言「去佛",
    "T25n1509_034:0313a28": "如恒河沙等世界，但聞佛名便得道」耶？答",
    "T25n1509_034:0313a29": "曰：上已說有二種佛：一者、法性生身佛，二者、",
    "T25n1509_034:0313b01": "隨眾生優劣現化佛。為法性生身佛故，說",
    "T25n1509_034:0313b02": "「乃至聞名得度」；為隨眾生現身佛故，說",
    "T25n1509_034:0313b03": "「雖共佛住，隨業因緣有墮地獄者」。法性",
    "T25n1509_034:0313b04": "生身佛者，無事不濟、無願不滿。所以者何？",
    "T25n1509_034:0313b05": "於無量阿僧祇劫積集一切善本功德，一切",
    "T25n1509_034:0313b06": "智慧無礙具足，為眾聖主，諸天及大菩薩希",
    "T25n1509_034:0313b07": "能見者。譬如如意寶珠難見、難得，若有見",
    "T25n1509_034:0313b08": "者，所願必果。如喜見藥，其有見者，眾患悉",
    "T25n1509_034:0313b09": "除。如轉輪聖王，人有見者，無不富足。如",
    "T25n1509_034:0313b10": "釋提桓因，有人見者，隨願悉得。如梵天",
    "T25n1509_034:0313b11": "王，眾生依附，恐怖悉除。如人念觀世音菩",
    "T25n1509_034:0313b12": "薩名者，悉脫厄難。是事尚爾，何況諸佛法",
    "T25n1509_034:0313b13": "性生身！問曰：釋迦文佛亦是法性生身分，無",
    "T25n1509_034:0313b14": "有異體；何以故佛在世時，有作五逆罪人、",
    "T25n1509_034:0313b15": "飢餓、賊盜如是等惡？答曰：釋迦文佛本誓：「我",
    "T25n1509_034:0313b16": "出惡世，欲以道法度脫眾生，不為富貴",
    "T25n1509_034:0313b17": "世樂故出。」若佛以力與之則無事不能。又",
    "T25n1509_034:0313b18": "亦是眾生福德力薄、罪垢深重故，不得隨意",
    "T25n1509_034:0313b19": "度脫。又今佛但說清淨涅槃，而眾生譏論誹",
    "T25n1509_034:0313b20": "謗言：「何以多畜弟子化導人民？此亦是繫",
    "T25n1509_034:0313b21": "縛法。」但以涅槃法化猶尚譏謗，何況雜以",
    "T25n1509_034:0313b22": "世樂！如提婆達欲令足下有千輻相輪故，",
    "T25n1509_034:0313b23": "以鐵作模燒而爍之，爍已，足壞，身惱大",
    "T25n1509_034:0313b24": "呼。爾時阿難聞已涕泣白佛：「我兄欲死，願",
    "T25n1509_034:0313b25": "佛哀救！」佛即伸手就摩其身，發至誠言：「我",
    "T25n1509_034:0313b26": "看羅睺羅與提婆達等者，彼痛當滅。」是時提",
    "T25n1509_034:0313b27": "婆達眾痛即除；執手觀之，知是佛手，便作",
    "T25n1509_034:0313b28": "是言：「淨飯王子以此醫術足自生活。」佛告",
    "T25n1509_034:0313b29": "阿難：「汝觀提婆達不？用心如是，云何可度？」",
    "T25n1509_034:0313c01": "若好世人則無是咎。如是眾生，若以世樂，不",
    "T25n1509_034:0313c02": "得度也。是事種種因緣上已廣說。以是故",
    "T25n1509_034:0313c03": "說：「聞佛名有得道者，有不得者。」復次，佛",
    "T25n1509_034:0313c04": "身無量阿僧祇種種不同：有佛為眾生說法",
    "T25n1509_034:0313c05": "令得道者；有佛放無量光明，眾生遇之而",
    "T25n1509_034:0313c06": "得道者；有以神通變化指示其心而得道",
    "T25n1509_034:0313c07": "者；有佛但現色身而得道者；有佛遍身",
    "T25n1509_034:0313c08": "毛孔出眾妙香，眾生聞之而得道者；有佛",
    "T25n1509_034:0313c09": "以食與眾生令得道者；有佛眾生但念而",
    "T25n1509_034:0313c10": "得道者；有佛能以一切草木之聲而作佛",
    "T25n1509_034:0313c11": "事令眾生得道者；有佛眾生聞名而得道",
    "T25n1509_034:0313c12": "者，為是佛故說言：「我作佛時，其聞名者皆",
    "T25n1509_034:0313c13": "令得度。」復次，聞名，不但以名便得道也；",
    "T25n1509_034:0313c14": "聞已修道，然後得度。如須達長者，初聞佛",
    "T25n1509_034:0313c15": "名，內心驚喜，詣佛聽法而能得道。又如貰",
    "T25n1509_034:0313c16": "夷羅婆羅門，從雞泥耶結髮梵志所初聞",
    "T25n1509_034:0313c17": "佛名，心即驚喜，直詣佛所，聞法得道。是但",
    "T25n1509_034:0313c18": "說聞名，聞名為得道因緣，非得道也。問曰：",
    "T25n1509_034:0313c19": "此經言「聞諸佛名即時得道」，不言「聞名已",
    "T25n1509_034:0313c20": "修道乃得」。答曰：今言「即時」，不言「一心中」；但",
    "T25n1509_034:0313c21": "言更無異事聞之，故言「即時」。譬如經中",
    "T25n1509_034:0313c22": "說：「修慈心時即修七覺意。」難者言：「慈三昧，",
    "T25n1509_034:0313c23": "有漏，是緣眾生法，云何得即時修七覺？」答",
    "T25n1509_034:0313c24": "者言：「從慈起已即修七覺，更無餘法，故言",
    "T25n1509_034:0313c25": "即時。即時有二種：一者、同時，二者、雖久，更",
    "T25n1509_034:0313c26": "無異法。即是心而得修七覺亦名即時。」",
    "T25n1509_034:0313c27": "復次，有眾生福德淳熟、結使心薄，應當得道，",
    "T25n1509_034:0313c28": "若聞佛名，即時得道。又復以佛威力故，聞",
    "T25n1509_034:0313c29": "即得度；譬如熟癰，若無治者，得小因緣而",
    "T25n1509_034:0314a01": "便自潰；亦如熟果，若人無取，微風因緣，便",
    "T25n1509_034:0314a02": "自墮落；譬如新淨白㲲易為受色。為",
    "T25n1509_034:0314a03": "是人故，說若聞佛名即時得道。譬如鬼神",
    "T25n1509_034:0314a04": "著人，聞仙人呪名，即時捨去。問曰：過如恒",
    "T25n1509_034:0314a05": "河沙等世界，誰傳此名令彼得聞？答曰：",
    "T25n1509_034:0314a06": "佛以神力舉身毛孔放無量光明，一一光上",
    "T25n1509_034:0314a07": "皆有寶華，一一華上皆有坐佛，一一諸佛各",
    "T25n1509_034:0314a08": "說妙法以度眾生，又說諸佛名字，以是故",
    "T25n1509_034:0314a09": "聞。如〈放光〉中說。復次，諸大菩薩以本願欲",
    "T25n1509_034:0314a10": "至無佛法處稱揚佛名，如此品中說者，",
    "T25n1509_034:0314a11": "是故得聞。復有大功德人從虛空中聞",
    "T25n1509_034:0314a12": "佛名號，如薩陀波崙菩薩。又有從諸天",
    "T25n1509_034:0314a13": "聞，或從樹木音聲中聞，或從夢中。復次，諸",
    "T25n1509_034:0314a14": "佛有不可思議力故自往語，或以聲告。又",
    "T25n1509_034:0314a15": "如菩薩作願誓度一切眾生，以是故說：「我",
    "T25n1509_034:0314a16": "成佛時，過如恒河沙等世界眾生聞我名皆",
    "T25n1509_034:0314a17": "得成佛。欲得是者，當學般若波羅蜜。」",
    "T25n1509_034:0314a18": "問曰：上欲得諸功德及諸所願，是諸事皆是",
    "T25n1509_034:0314a19": "眾行和合所成，何以故但說「當學般若波羅",
    "T25n1509_034:0314a20": "蜜」？答曰：是經名「般若波羅蜜」，佛欲解說其",
    "T25n1509_034:0314a21": "事，是故品品中皆讚般若波羅蜜。復次，般若",
    "T25n1509_034:0314a22": "波羅蜜是諸佛母，父母之中母功最重，是故佛",
    "T25n1509_034:0314a23": "以般若為母、般舟三昧為父。三昧唯能",
    "T25n1509_034:0314a24": "攝持亂心令智慧得成，而不能觀諸法實",
    "T25n1509_034:0314a25": "相。般若波羅蜜能遍觀諸法分別實相，無",
    "T25n1509_034:0314a26": "事不達、無事不成；功德大故，名之為母。",
    "T25n1509_034:0314a27": "以是故，行者雖行六波羅蜜及種種功德和",
    "T25n1509_034:0314a28": "合能具眾願，而但說「當學般若波羅蜜」。復",
    "T25n1509_034:0314a29": "次，如《般若》後品中說：「若無般若波羅蜜，餘五",
    "T25n1509_034:0314b01": "事不名波羅蜜。」雖普修眾行，亦不能滿具",
    "T25n1509_034:0314b02": "諸願；如種種畫彩，若無膠者，亦不中用。眾",
    "T25n1509_034:0314b03": "生從無始世界中來，雖修布施、持戒、忍辱、精",
    "T25n1509_034:0314b04": "進、一心、智慧，受世間果報已而復還盡。所以",
    "T25n1509_034:0314b05": "者何？離般若波羅蜜故。今以佛恩，以般若",
    "T25n1509_034:0314b06": "波羅蜜修行六事故得名波羅蜜，成就佛",
    "T25n1509_034:0314b07": "道，使佛佛相續而無窮盡。復次，菩薩行般若",
    "T25n1509_034:0314b08": "波羅蜜時，普觀諸法皆空，空亦復空，滅諸",
    "T25n1509_034:0314b09": "觀，得無礙般若波羅蜜，以大悲方便力還起",
    "T25n1509_034:0314b10": "諸功德業；此清淨業因緣故，無願不得。餘功",
    "T25n1509_034:0314b11": "德離般若波羅蜜，無有無礙智慧，云何言",
    "T25n1509_034:0314b12": "「欲得諸願，當學檀波羅蜜等」？復次，又以五波",
    "T25n1509_034:0314b13": "羅蜜離般若，不得波羅蜜名字；五波羅蜜",
    "T25n1509_034:0314b14": "如盲，般若波羅蜜如眼；五波羅蜜如坏瓶盛",
    "T25n1509_034:0314b15": "水，般若波羅蜜如盛熟瓶；五波羅蜜如鳥",
    "T25n1509_034:0314b16": "無兩翼，般若波羅蜜如有翼之鳥。如是等",
    "T25n1509_034:0314b17": "種種因緣故，般若波羅蜜能成大事，以是故",
    "T25n1509_034:0314b18": "言：「欲得諸功德及願，當學般若波羅蜜。」",
    "T25n1509_034:0314b19": "大智度論卷第三十四"
}