{
    "T36n1736_064:0510b20": "13大方廣佛華嚴經隨疏演義鈔卷",
    "T36n1736_064:0510b21": "第六十四",
    "T36n1736_064:0510b23": "唐清涼山大華嚴寺沙門澄觀述",
    "T36n1736_064:0510b24": "第六現前地。疏「所以來者」，來意有二：前約",
    "T36n1736_064:0510b25": "寄位及三學說，謂五寄聲聞、六寄緣覺，從",
    "T36n1736_064:0510b26": "四地去皆屬慧學，今亦對五以辯來意，慧",
    "T36n1736_064:0510b27": "與寄位名義相似，故合為一。疏「又四地」下，",
    "T36n1736_064:0510b28": "第二意，約斷障證如以辯來意。四五六地同",
    "T36n1736_064:0510b29": "是順忍，染淨相帶，故舉四地。四地出世唯淨，",
    "T36n1736_064:0510c01": "五地見染可隨，此地能亡染淨。而言「觀察」，",
    "T36n1736_064:0510c02": "約加行說。「故瑜伽」下，引證。論文有三：一明",
    "T36n1736_064:0510c03": "五地之德，證上能隨勝於四地。二「而未能」",
    "T36n1736_064:0510c04": "下，明無六地之德，證上不能破染淨之慢",
    "T36n1736_064:0510c05": "見。然有二意：一不如實觀無染淨故；二「又",
    "T36n1736_064:0510c06": "由」下，多生厭故。三「為令」下，正對五地不能，",
    "T36n1736_064:0510c07": "故此能來。疏「十住論云：降魔事已」者，生死",
    "T36n1736_064:0510c08": "涅槃即菩薩魔事，生死是凡夫行，涅槃是二",
    "T36n1736_064:0510c09": "乘行。故生公云：「三界塗阻，二乘路險，五百由",
    "T36n1736_064:0510c10": "旬是菩薩惡道，甚難過矣。今超聖意，亦越",
    "T36n1736_064:0510c11": "凡情，故能降之。」又《智論》云「除諸法實相，皆",
    "T36n1736_064:0510c12": "菩薩魔事。」今證般若能契實相，故過魔事。",
    "T36n1736_064:0510c13": "疏「多修無相此約地初」下，釋上論文。疏「攝",
    "T36n1736_064:0510c14": "論」下，文三：初引論、次「此釋」下會釋、後「無性」下",
    "T36n1736_064:0510c15": "引彼釋論。疏「唯識名為」下，此文有三：初正",
    "T36n1736_064:0510c16": "釋；二「以觀十平等故」者，以經就論；三「由斯」",
    "T36n1736_064:0510c17": "下，重引《唯識》明斷二愚。疏「本分」下，即引本",
    "T36n1736_064:0510c18": "論正釋。後「執細染」下，疏釋論文，會通《唯識》。",
    "T36n1736_064:0510c19": "疏「第二正說」，疏文有三：初總科、二「亦初分」",
    "T36n1736_064:0510c20": "下對前相攝、三「今且依論」下正依論釋。於",
    "T36n1736_064:0510c21": "中三：一對前料揀、二釋分名、三正釋文。今",
    "T36n1736_064:0510c22": "初有三：初標勝相；二「勝相云何」者，疏假徵",
    "T36n1736_064:0510c23": "起；三「謂第四」下，釋顯勝相。以四五六地皆",
    "T36n1736_064:0510c24": "治慢故，是以對之。遠公云：「四五六地同是",
    "T36n1736_064:0510c25": "順忍，行相廣同，所以對之。」亦有理在。若爾，",
    "T36n1736_064:0510c26": "前之三地同是信忍，何不通對？七八九地同",
    "T36n1736_064:0510c27": "是無生忍，為難亦然。故依治慢通對諸地。",
    "T36n1736_064:0510c28": "下言「漸細」，則顯前麁，故此三地後後細於",
    "T36n1736_064:0510c29": "前前。論文具示三慢，而麁細相隱，今當示",
    "T36n1736_064:0511a01": "之。四治三地，眾生我等依世間起，此慢最",
    "T36n1736_064:0511a02": "麁；五治四地，身淨慢依出世起，故知漸",
    "T36n1736_064:0511a03": "細；六治五慢，雙就世間及出世起，故為更",
    "T36n1736_064:0511a04": "細。疏「眾生我慢」等者，準四地果中，治有",
    "T36n1736_064:0511a05": "四慢：一離眾生我著，謂離我人眾生壽命；",
    "T36n1736_064:0511a06": "二離法我著，謂蘊界處；三離解法慢，經云",
    "T36n1736_064:0511a07": "「執著」，論云「我知」；四離正受慢，經云「出沒」，",
    "T36n1736_064:0511a08": "論云「離我修我所修」等。今此但云「眾生我慢",
    "T36n1736_064:0511a09": "解法慢」者，以四中初二是本、後二是所起，",
    "T36n1736_064:0511a10": "本及所起各舉初一以攝一故，略無法慢",
    "T36n1736_064:0511a11": "及正受慢。餘如四地廣說。疏「身淨慢」者，四",
    "T36n1736_064:0511a12": "地之中得出世智，修四念處，名為身淨。疏",
    "T36n1736_064:0511a13": "「所治既細」下，出初分為勝。今以上例後，則",
    "T36n1736_064:0511a14": "不住行及彼果分二皆勝也。疏「染淨慢者」下，",
    "T36n1736_064:0511a15": "第二釋分名，即當地能所治。於中三：初舉",
    "T36n1736_064:0511a16": "所治、二辯能治、三通妨難。今初，先正舉染",
    "T36n1736_064:0511a17": "淨，可知。後「又十平等」下解妨，先問、後答。問",
    "T36n1736_064:0511a18": "有二句。「展轉而起」下答，當知。疏「但約淨說」",
    "T36n1736_064:0511a19": "下答。此上一句，雙答前二。一者上問云：十平",
    "T36n1736_064:0511a20": "等法何有染淨？故今答云：前十平等但約",
    "T36n1736_064:0511a21": "淨法，謂三世佛法及七淨故。二者上問云：前",
    "T36n1736_064:0511a22": "五地初取十勝相，以隨如道而為能治。如",
    "T36n1736_064:0511a23": "豈染淨？故今答云：亦約淨如以破前十，淨",
    "T36n1736_064:0511a24": "同一如故。疏「染相未亡對染說淨亦名取淨」",
    "T36n1736_064:0511a25": "者，此通伏難。難云：前地觀於淨如，染慢許",
    "T36n1736_064:0511a26": "生，何有淨慢？故今答云：前所觀如，入觀則",
    "T36n1736_064:0511a27": "能，出觀隨有猶見染相。染相既存，對染苦",
    "T36n1736_064:0511a28": "集還生淨相滅道之見，故有斯慢。雖有三",
    "T36n1736_064:0511a29": "重救難，染淨之相皆存。疏「今以十染淨平",
    "T36n1736_064:0511b01": "等而為能治」者，第二能治。此之一治，諸難",
    "T36n1736_064:0511b02": "都寂。謂既染淨平等，則異前地十淨平等。二",
    "T36n1736_064:0511b03": "者染淨既等，不唯但能觀於淨如，則雙通",
    "T36n1736_064:0511b04": "二三之兩救也。又多修無相，出觀少故，便",
    "T36n1736_064:0511b05": "為能治。疏「下觀緣起」下，解妨。上引前難後，",
    "T36n1736_064:0511b06": "今引後難前。緣起逆順，同前四諦染淨相。故",
    "T36n1736_064:0511b07": "答云：五地初能入俗，悟空未深，無相般若",
    "T36n1736_064:0511b08": "悟空方深。疏「列中十句」下，疏文有二：先別",
    "T36n1736_064:0511b09": "釋、後料揀。疏「總云一切法」者，經中有三：初",
    "T36n1736_064:0511b10": "一切法是平等法體、二無相是平等因、三平",
    "T36n1736_064:0511b11": "等是所成義。別中，前七以無遣有。然其疏中",
    "T36n1736_064:0511b12": "解前七句，自有五意：一依論。總句是十二",
    "T36n1736_064:0511b13": "入，則別別句皆十二入，謂十二入體，十二入",
    "T36n1736_064:0511b14": "生等。二者通遣十二入。上三性之義，初句遣",
    "T36n1736_064:0511b15": "遍計，故云此遣分別。分別，古譯遍計之名。次",
    "T36n1736_064:0511b16": "四染分淨分俱遣依他，六七皆遺圓成。疏文",
    "T36n1736_064:0511b17": "自具三者，為破前地之慢，慢依四諦而起。",
    "T36n1736_064:0511b18": "初二遣苦，故初云想；二云生者，諸入苦果。",
    "T36n1736_064:0511b19": "次一遣集，以成是苦之因故。第四句遣滅，",
    "T36n1736_064:0511b20": "故云非滅惑方淨。第五句遣道，故云謂道",
    "T36n1736_064:0511b21": "分別。六七亦遣滅，然四是滅惑名滅，六七",
    "T36n1736_064:0511b22": "即顯滅理之滅，故皆云真如。四約進觀後",
    "T36n1736_064:0511b23": "位有十二緣觀，前三遣染緣起，體生即識等，",
    "T36n1736_064:0511b24": "七苦成即三煩惱二業故。次三遣淨緣起，謂",
    "T36n1736_064:0511b25": "四遣無明滅行滅等；五遣能逆觀之智；六即",
    "T36n1736_064:0511b26": "所顯真體；七雙遣染淨，染淨平等故。五約",
    "T36n1736_064:0511b27": "五法，初一遣名及與妄想，言分別故。次三",
    "T36n1736_064:0511b28": "遣相，染淨皆相故。五遣正智，無分別故。六",
    "T36n1736_064:0511b29": "七遣如如，以離取捨本來寂靜故。然遠公",
    "T36n1736_064:0511c01": "更有一意，謂約三空。初之一句遣分別想，",
    "T36n1736_064:0511c02": "即是空門；中間五句遣其名相，是無相門；末",
    "T36n1736_064:0511c03": "後一句遣取捨願，顯無願門。此與初地義",
    "T36n1736_064:0511c04": "同，初地以空門治分別、無相治相、無願治",
    "T36n1736_064:0511c05": "取捨故。此非無理。疏以十句皆通三空，故",
    "T36n1736_064:0511c06": "不顯之，但有五意耳。疏「上之九句」下，第二",
    "T36n1736_064:0511c07": "總相料揀。疏文有二：一明遣三會一，謂遣",
    "T36n1736_064:0511c08": "有遣無及俱有無，會非有無之中道也；二",
    "T36n1736_064:0511c09": "「又此不二則不壞有無」下，重明第九成不壞",
    "T36n1736_064:0511c10": "義。能遣俱句及俱非句，即分為二：初以不",
    "T36n1736_064:0511c11": "壞有無成俱非義，以遣俱句；後以不壞",
    "T36n1736_064:0511c12": "有無成俱句義，遣俱非句。今初，先標不二。",
    "T36n1736_064:0511c13": "意云：若無有無，將何不二？故《涅槃》云「若無",
    "T36n1736_064:0511c14": "一二，云何說言非一非二？」故不二義成於不",
    "T36n1736_064:0511c15": "壞。「謂說空遣於有執」下，辯相。於中，先明不",
    "T36n1736_064:0511c16": "壞以成俱非。此句明不壞空，而非相於",
    "T36n1736_064:0511c17": "空，故空非空也。言「說有為遣空迷」者，此句明",
    "T36n1736_064:0511c18": "不壞有，而非存於有，故有非有也。故成",
    "T36n1736_064:0511c19": "俱非。次云「有是不異空之有，空是不異有之",
    "T36n1736_064:0511c20": "空」者，此二句顯經不二，成不壞義。次云「無",
    "T36n1736_064:0511c21": "別空有而為二」者，正遣俱也。疏「又既不二",
    "T36n1736_064:0511c22": "亦不壞有無」下，第二明不壞有無，以成俱",
    "T36n1736_064:0511c23": "句遣俱非也。上二句標。從「則不異無之",
    "T36n1736_064:0511c24": "有是不有之有」下，二顯相，此句將不二立",
    "T36n1736_064:0511c25": "有。次云「不異有之無是不無之無」者，將不",
    "T36n1736_064:0511c26": "異立無也。是為由不二故不壞，不壞則空",
    "T36n1736_064:0511c27": "有雙存，結云「則遣俱非」。疏「斯乃四句」下，結",
    "T36n1736_064:0511c28": "歎。謂上遣四句，又借俱非以遣俱句，非",
    "T36n1736_064:0511c29": "立俱非。今將俱句以遣俱非，非立俱也；",
    "T36n1736_064:0512a01": "雖遣四句，不壞四句，存泯無礙故。結云「百",
    "T36n1736_064:0512a02": "非四句諸見皆絕」。然遠公但有初段遣三",
    "T36n1736_064:0512a03": "會一。彼云：「此與《涅槃》十一空大同。彼亦用",
    "T36n1736_064:0512a04": "前八以空遣有，第九一空以有遣無，第十",
    "T36n1736_064:0512a05": "空空有無俱遣。」彼處大空，就空實以論，亦是",
    "T36n1736_064:0512a06": "一理。十一空義，至下當明。疏「第四辯行分",
    "T36n1736_064:0512a07": "齊」，文中四：一略釋經文、二彰忍數類、三會",
    "T36n1736_064:0512a08": "釋經文、四彰忍差別。疏「仁王」下，第二彰忍",
    "T36n1736_064:0512a09": "數類。《仁王》五忍，歷位但成十四，《瓔珞》加一。",
    "T36n1736_064:0512a10": "五忍之相，辯差別中當影出之。疏「今四五",
    "T36n1736_064:0512a11": "六皆得順忍」下，第三會釋經文。由慢有麁",
    "T36n1736_064:0512a12": "細故，忍分三品：四地治眾生我慢解法慢",
    "T36n1736_064:0512a13": "為麁，得下品忍；五地治身淨慢次細，得中",
    "T36n1736_064:0512a14": "品忍；此地治染淨慢最細，得上品忍。故",
    "T36n1736_064:0512a15": "云「治於細慢，故云明利」，明無不鑒、利無不",
    "T36n1736_064:0512a16": "破。然治由習增故，從下至上；障由漸斷故，",
    "T36n1736_064:0512a17": "從麁至細。言「順後無生」者，順忍有二義：",
    "T36n1736_064:0512a18": "一者順法故。〈十忍品〉云「法有亦順知，法無",
    "T36n1736_064:0512a19": "亦順知。」二者順忍未證無生，隨順彼忍故。",
    "T36n1736_064:0512a20": "今約位說，前為後因，正宜此釋。由此地破",
    "T36n1736_064:0512a21": "相趣入真境，故順上地無生忍。疏「然約實",
    "T36n1736_064:0512a22": "位」下，四彰忍差別。疏文亦三：初總明實寄",
    "T36n1736_064:0512a23": "不同；二「寄位何以」下，假問徵起；三「謂若約",
    "T36n1736_064:0512a24": "空無我理」下，辯差別相。於中有二：先明",
    "T36n1736_064:0512a25": "通相、後彰別相。前中，通則初地明得。謂初地",
    "T36n1736_064:0512a26": "得無我，亦得名空平等理，亦可名為無",
    "T36n1736_064:0512a27": "生無我，即是空無生故。六地名空平等，亦",
    "T36n1736_064:0512a28": "可得名無生無我空平等理，即是無生空",
    "T36n1736_064:0512a29": "無我故。七地已上得無生忍，亦可得名無",
    "T36n1736_064:0512b01": "我及空平等，以無生理即是無我及空平",
    "T36n1736_064:0512b02": "等，故名為通。疏「今不得者」下，彰其別相。",
    "T36n1736_064:0512b03": "則非唯初地未得此忍，而此六地亦未得",
    "T36n1736_064:0512b04": "之，以約分別無我與空及無生理，三相異",
    "T36n1736_064:0512b05": "故。文中二：先總標；二「一約空」下，釋有四門，",
    "T36n1736_064:0512b06": "即分四別。第一門中，正開前約理通義初",
    "T36n1736_064:0512b07": "顯無我。言「破性顯空」者，若人若法皆無性",
    "T36n1736_064:0512b08": "故空，此則義當信忍。舉初攝後，故云初",
    "T36n1736_064:0512b09": "地。疏「今此地中破相趣寂名空平等」者，豈",
    "T36n1736_064:0512b10": "唯無性，相亦不存。故經文云「無相無體故平",
    "T36n1736_064:0512b11": "等」，非唯有相，空相亦遣，方為真空平等理",
    "T36n1736_064:0512b12": "也。義當順忍，舉後攝前，義該四五。疏「若約",
    "T36n1736_064:0512b13": "證實」下，當無生忍，舉初攝後，義該八九。而",
    "T36n1736_064:0512b14": "言「證實反望」者，上之二義但破空性相故，",
    "T36n1736_064:0512b15": "今已證實，反望性相本來常寂，何俟破竟",
    "T36n1736_064:0512b16": "方說無我及空平等？言「斯理轉深」者，則上",
    "T36n1736_064:0512b17": "空平等中亦合言斯義漸深，文略無耳。疏",
    "T36n1736_064:0512b18": "「若約契本常寂」下，即寂滅忍，舉初該後，云",
    "T36n1736_064:0512b19": "「十地後得」。而言契本常寂者，前無生忍證",
    "T36n1736_064:0512b20": "實，望相則前所破與所證未同。今寂滅忍",
    "T36n1736_064:0512b21": "契所破常寂即所證故，故云最妙。疏「二就",
    "T36n1736_064:0512b22": "行分別」等者，此約生起名生。七地頓起，何",
    "T36n1736_064:0512b23": "名無生？以起行皆遍，無可新起，故云無生",
    "T36n1736_064:0512b24": "耳。疏「三約空有」者，亦是生起之生。不同前",
    "T36n1736_064:0512b25": "行，隨一行中有空有故，入觀起空、出觀起",
    "T36n1736_064:0512b26": "有故，間起名生。七地常在觀，而涉有不迷",
    "T36n1736_064:0512b27": "於空、觀空不礙於有，故稱方便。更無出入",
    "T36n1736_064:0512b28": "之殊，故云無生。疏「四約修分別」者，此約生",
    "T36n1736_064:0512b29": "熟之生。生澁名生，純熟名不生。七地猶有",
    "T36n1736_064:0512c01": "功用，故名生澁；八地無功任運而進，故云",
    "T36n1736_064:0512c02": "純熟。疏「第二不住道行勝」等者，先總科、後",
    "T36n1736_064:0512c03": "「今初」下別釋。然總觀心境，遠公云：「約初入",
    "T36n1736_064:0512c04": "心明不住道。從『作是念』下，就正住地明",
    "T36n1736_064:0512c05": "不住道。」今但為標，不取古釋。疏「由前觀察",
    "T36n1736_064:0512c06": "隨順得至不住道」者，故論經云「是菩薩如",
    "T36n1736_064:0512c07": "是觀一切法隨順得至」，論釋云「得至不住",
    "T36n1736_064:0512c08": "道行勝故」。今經略無隨順得至之言，而言",
    "T36n1736_064:0512c09": "如是觀已，意則合有，故疏取論攝前釋之。",
    "T36n1736_064:0512c10": "疏「今初三中」下，且釋能觀三悲。疏文有三：",
    "T36n1736_064:0512c11": "初正釋文、二彰次第、三義門料揀。初中「以",
    "T36n1736_064:0512c12": "雖同一切智觀」下，釋論正釋勝字。若無大",
    "T36n1736_064:0512c13": "悲即同二乘，今有故勝。然「一切智觀」者，即",
    "T36n1736_064:0512c14": "《大品經》以聲聞名一切智，菩薩名道種智，",
    "T36n1736_064:0512c15": "如來為一切種智。此則橫對大小因果，分",
    "T36n1736_064:0512c16": "此三別不同。謂佛為一切智觀三世流轉者，",
    "T36n1736_064:0512c17": "將下經意釋論「不捨過去現在未來」之言。其",
    "T36n1736_064:0512c18": "「厭離有為」，即下論觀名，依大悲為首立此",
    "T36n1736_064:0512c19": "觀故。「而以大悲」下，正釋勝義。疏「謂以道相",
    "T36n1736_064:0512c20": "智觀」下，釋論，即菩薩自智也。「不唯但觀三",
    "T36n1736_064:0512c21": "世」，對上顯勝。次「遍了諸法」下，當相辯勝。言",
    "T36n1736_064:0512c22": "了諸法者，若內若外、有為無為，無不知故。",
    "T36n1736_064:0512c23": "「以此導」下，明由智勝故，悲成增上。疏「謂以",
    "T36n1736_064:0512c24": "一切種智」下，釋論，即如來智也。疏「三悲為",
    "T36n1736_064:0512c25": "次」下，第二彰次第。疏「據論現文」下，第三義",
    "T36n1736_064:0512c26": "門料揀。於中有三：初明二護、二明二利、三",
    "T36n1736_064:0512c27": "明不住。而文分二：先別明初門、後三門通",
    "T36n1736_064:0512c28": "例。今初，二護自有二義：一按論文，由上文",
    "T36n1736_064:0512c29": "大悲為首者，不捨過去現在未來，即是智義；",
    "T36n1736_064:0513a01": "大悲攝故，即是悲義。悲護小乘，智護煩惱。後",
    "T36n1736_064:0513a02": "二但言一切法中智清淨故，一切種微細因",
    "T36n1736_064:0513a03": "緣集觀，明唯約智。疏「既三俱」下，第二通例。",
    "T36n1736_064:0513a04": "觀即煩惱護凡、悲即護小，二護即具二利。有",
    "T36n1736_064:0513a05": "智故不住生死，有悲故不住涅槃，故三義",
    "T36n1736_064:0513a06": "具矣。疏「前滅後生」者，無明緣行，前緣已滅",
    "T36n1736_064:0513a07": "引起後故。若前不滅則墮常故，若後不生",
    "T36n1736_064:0513a08": "即是斷故。無明緣行者，由前滅故後方得",
    "T36n1736_064:0513a09": "生，十二支皆然，自是一義釋之。疏「言染",
    "T36n1736_064:0513a10": "生淨滅」者，無明緣行，行緣識等，即是染生。",
    "T36n1736_064:0513a11": "無明滅故行滅者，斯為淨滅。下引《雜集》，名",
    "T36n1736_064:0513a12": "染淨觀。又次經云「由著我故世間生為生，",
    "T36n1736_064:0513a13": "不著我者則無生處名滅。」疏「第二別明觀",
    "T36n1736_064:0513a14": "相」等者，疏文有三：初總顯深廣、二舉經辯",
    "T36n1736_064:0513a15": "深、三依論科釋。今初，文三：初標舉深旨、二",
    "T36n1736_064:0513a16": "引論略開、三融通無礙。今初，疏云「然緣起",
    "T36n1736_064:0513a17": "深義佛教所宗」等者，自古諸德多云：三教",
    "T36n1736_064:0513a18": "之宗，儒則宗於五常，道宗自然，佛宗因緣。然",
    "T36n1736_064:0513a19": "老子雖云「道生一，一生二，二生三，三生萬",
    "T36n1736_064:0513a20": "物。」似有因緣，而非正因緣。言道生一者，",
    "T36n1736_064:0513a21": "道即虛無自然故。彼又云「人法地，地法天，",
    "T36n1736_064:0513a22": "天法道，道法自然。」謂虛通曰道，即自然而",
    "T36n1736_064:0513a23": "然。是則雖有因緣，亦成自然之義耳。佛法",
    "T36n1736_064:0513a24": "雖有無師智、自然智，而是常住真理要假",
    "T36n1736_064:0513a25": "緣顯，則亦因緣矣。故教說三世修因契果，",
    "T36n1736_064:0513a26": "非彼無因惡因故。《楞伽經》「大慧白佛言：『佛",
    "T36n1736_064:0513a27": "說常不思議，彼諸外道亦說常不思議，何以",
    "T36n1736_064:0513a28": "異耶？』佛言：『彼諸外道無有常不思議，以無",
    "T36n1736_064:0513a29": "因故。我說常不思議有因，因於內證，豈得",
    "T36n1736_064:0513b01": "同耶？』」是則真常亦因緣顯。《淨名》云「說法不",
    "T36n1736_064:0513b02": "有亦不無，以因緣故諸法生。」《法華》亦云「諸",
    "T36n1736_064:0513b03": "佛兩足尊，知法常無性，佛種從緣起，是故說",
    "T36n1736_064:0513b04": "一乘。」下經云「一切諸法，因緣為本。」《中論》云",
    "T36n1736_064:0513b05": "「未曾有一法，不從因緣生。是故一切法，無",
    "T36n1736_064:0513b06": "不是空者。」則真空中道亦因緣矣。若爾，《涅",
    "T36n1736_064:0513b07": "槃》十六云「我觀諸行悉皆無常。云何知耶？",
    "T36n1736_064:0513b08": "以因緣故。若一切法從緣生者，則知無常。",
    "T36n1736_064:0513b09": "是諸外道無有一法不從緣生，是故無常。",
    "T36n1736_064:0513b10": "則外道有因緣矣。」釋曰：此明外道在因緣",
    "T36n1736_064:0513b11": "內，執於緣相以為常住，是故破之言無常",
    "T36n1736_064:0513b12": "耳。今明教詮因緣妙理，具常無常，豈得同",
    "T36n1736_064:0513b13": "耶？況復宗者從多分說，所以因緣是所宗，",
    "T36n1736_064:0513b14": "尚不應致疑。疏「乘智階差淺深多種」者，乘",
    "T36n1736_064:0513b15": "謂三乘五乘。三乘觀緣，已如上說。五乘人天，",
    "T36n1736_064:0513b16": "亦以戒善為因緣矣。智謂智慧，如下所引。",
    "T36n1736_064:0513b17": "下智觀者，得聲聞菩提等。以大乘中既分",
    "T36n1736_064:0513b18": "因果，故智異小乘。言階差者，復有二意：",
    "T36n1736_064:0513b19": "一則上結隨乘智異；二如一菩提，隨觀深",
    "T36n1736_064:0513b20": "淺亦多階級，故云多種。疏「龍樹云因緣",
    "T36n1736_064:0513b21": "有二」等者，第二引證略開。即《十二門論》文",
    "T36n1736_064:0513b22": "云「謂水土人工時節穀子為因緣，而芽得",
    "T36n1736_064:0513b23": "生。乳及酵煖人工為緣，而酪得生。泥團輪",
    "T36n1736_064:0513b24": "繩陶師等緣，而器得成。皆外因緣也。」疏「然外",
    "T36n1736_064:0513b25": "由內變」下，第三融通無礙也。外諸器界，內識",
    "T36n1736_064:0513b26": "頓變，增上之果亦因自業，故云內變。言「本",
    "T36n1736_064:0513b27": "來相收」者，內即是本，外即是末。以唯心義，",
    "T36n1736_064:0513b28": "則內收外；託境生心，則末亦收內。若以法",
    "T36n1736_064:0513b29": "性為本，法性融通緣起相由，則塵包大身、",
    "T36n1736_064:0513c01": "毛容剎土，是故合為一大緣起也。疏「染淨",
    "T36n1736_064:0513c02": "交徹義門非一下當略示」者，然《瑜伽論》云",
    "T36n1736_064:0513c03": "「緣起門云何？謂依八門緣起流轉：一內識生",
    "T36n1736_064:0513c04": "門、二外緣成熟門、三有情世間生死門、四器",
    "T36n1736_064:0513c05": "世間成壞門、五食任持門、六自所作業增上",
    "T36n1736_064:0513c06": "勢力受用隨業所得愛非愛果門、七威勢門、",
    "T36n1736_064:0513c07": "八清淨門。」釋曰：然論不釋，義略可知。八清",
    "T36n1736_064:0513c08": "淨，即無明滅行滅等。七威勢，即勢用緣生，",
    "T36n1736_064:0513c09": "無明緣行等。六自業所作，即正是有支習氣。",
    "T36n1736_064:0513c10": "五食任持，即四食不同，隨界通局。四器界，可",
    "T36n1736_064:0513c11": "知。三有情，揀外無情。二及外緣門如論說。",
    "T36n1736_064:0513c12": "一內識生，即名言習氣。言下當略示者，非",
    "T36n1736_064:0513c13": "但門有其八，義亦無量，散在經疏。隨文釋",
    "T36n1736_064:0513c14": "中及下釋緣起竟處，總結十門之意，收十",
    "T36n1736_064:0513c15": "為五，乃至顯四佛性融為大緣起等。義門",
    "T36n1736_064:0513c16": "既散，今且就內略示染淨，一染緣起、二淨",
    "T36n1736_064:0513c17": "緣起、三染淨雙融緣起，此三緣起各有四門。",
    "T36n1736_064:0513c18": "染中四者，一緣集一心門、二攝本從末門、三",
    "T36n1736_064:0513c19": "攝末歸本門、四本末依持門。第二淨緣起亦",
    "T36n1736_064:0513c20": "四門者，一本有門、二修生門、三本有即修生",
    "T36n1736_064:0513c21": "門、四修生即本有門。第三染淨雙融亦四門",
    "T36n1736_064:0513c22": "者，一翻染顯淨門、二以淨應染門、三會染即",
    "T36n1736_064:0513c23": "淨門、四染盡淨泯門。以此諸門，及該內外",
    "T36n1736_064:0513c24": "無盡事理，並合為一無障無礙法界大緣起",
    "T36n1736_064:0513c25": "也。疏「今經文內略顯十重」等者，第二舉經",
    "T36n1736_064:0513c26": "顯深。於中有二：先總科經文，文有十重",
    "T36n1736_064:0513c27": "以顯無盡；後「各有逆順」下，展轉開顯以辯難",
    "T36n1736_064:0513c28": "思。疏「古人兼取彼果」等者，疏意不美此釋，",
    "T36n1736_064:0513c29": "亦不言非，故舉古人，不言去取。若依染",
    "T36n1736_064:0514a01": "淨逆順成四十重，三觀歷之成百二十，斯",
    "T36n1736_064:0514a02": "理然也。疏「論三觀者」下，第三依論科釋。於",
    "T36n1736_064:0514a03": "中二：先依論立觀、後以論會經。前中有",
    "T36n1736_064:0514a04": "六：一列名。二「初但觀二諦」下釋相，皆以",
    "T36n1736_064:0514a05": "前三悲會之。三「初一下同二乘」下，會同《大",
    "T36n1736_064:0514a06": "品》二智。四「故涅槃云」下，以《涅槃》證成。《涅槃》",
    "T36n1736_064:0514a07": "開於二乘，教行不同故。二乘異《大品》，合其",
    "T36n1736_064:0514a08": "理果是一，故合二乘，義皆符此，故得並引。",
    "T36n1736_064:0514a09": "五「前約為物」下，釋通妨難。為有問言：經",
    "T36n1736_064:0514a10": "是三悲，論為三觀，豈得引前以成今說？故",
    "T36n1736_064:0514a11": "為此通。六「融此三觀」下，融通顯勝。言三觀",
    "T36n1736_064:0514a12": "一心者，即同空假中也。一人頓修，非約乘",
    "T36n1736_064:0514a13": "分。言「甚深般若」者，般若有二：一者是共，如",
    "T36n1736_064:0514a14": "云「欲得聲聞乘，當學般若」等。《法華》云「一",
    "T36n1736_064:0514a15": "切諸法皆悉空寂，無生無滅、無大無小、無漏",
    "T36n1736_064:0514a16": "無為。如是思惟不生喜樂。」即共般若，此名",
    "T36n1736_064:0514a17": "為淺。今悲智雙運、理事齊觀，故其所發即是",
    "T36n1736_064:0514a18": "不共，為甚深般若矣。疏「然論三觀雖遍釋",
    "T36n1736_064:0514a19": "經」下，第二以論會經。於中有三：初標舉、二",
    "T36n1736_064:0514a20": "別釋三觀開合、三二利分別。今初，言「與十門",
    "T36n1736_064:0514a21": "有開合」者，如初觀總束十門為三，則經開",
    "T36n1736_064:0514a22": "論合。而分第二一心所攝前半為第一義，",
    "T36n1736_064:0514a23": "即經合論開。其第三觀開初門前半為染淨",
    "T36n1736_064:0514a24": "分別觀、後半屬依止觀，即經合論開。以八",
    "T36n1736_064:0514a25": "九二門為無始觀，即經開論合。疏「初一切",
    "T36n1736_064:0514a26": "智觀」下，第二別釋三觀開合中，初觀有二：",
    "T36n1736_064:0514a27": "先正明、後「所以分三」下出所以。今初，言「十中",
    "T36n1736_064:0514a28": "初門」者，即有支相續門。二「攝第二門中之",
    "T36n1736_064:0514a29": "半」者，即攝歸一心。前半，經云「佛子！此菩薩摩",
    "T36n1736_064:0514b01": "訶薩復作是念：三界所有唯是一心」是也。三",
    "T36n1736_064:0514b02": "「攝餘八門半」者，半即第二一心門中，從「如來",
    "T36n1736_064:0514b03": "於此分別演說」下及盡第十門。疏「第二大",
    "T36n1736_064:0514b04": "悲隨順觀」中，亦二：先正明、後出所以。今初，",
    "T36n1736_064:0514b05": "「一觀眾生愚癡顛倒」者，謂癡迷性相，倒執我",
    "T36n1736_064:0514b06": "所故。「二餘處求解脫」者，即謂凡夫愚癡顛",
    "T36n1736_064:0514b07": "倒，常應於阿賴耶識中及阿陀那識中",
    "T36n1736_064:0514b08": "求其解脫，乃於餘處我我所中求解脫故。",
    "T36n1736_064:0514b09": "第二一心門，明唯一心，可於中求，心外無",
    "T36n1736_064:0514b10": "法。疏「三異道求解脫」者，論云「顛倒因，此有",
    "T36n1736_064:0514b11": "四種：一冥性因、二自在因、三苦行因、四及",
    "T36n1736_064:0514b12": "無因。如次四門破之。一自業助成門，明有",
    "T36n1736_064:0514b13": "支各有二種，由業能生，非由冥性。二不相",
    "T36n1736_064:0514b14": "捨離門，明以無明等為行等因，非由自",
    "T36n1736_064:0514b15": "在。三三道不斷門，明業惑而為苦因，欲求",
    "T36n1736_064:0514b16": "脫苦當斷業惑；反修苦行是起妄業，計",
    "T36n1736_064:0514b17": "苦行心即是煩惱，如是妄想寧是解脫因耶？",
    "T36n1736_064:0514b18": "四三際輪迴門，謂既以前際二支是中際五",
    "T36n1736_064:0514b19": "支因，中際三支是後際二支因，何得言無",
    "T36n1736_064:0514b20": "因耶？」疏「四求異解脫攝後四門」者，謂不識",
    "T36n1736_064:0514b21": "真解脫，求三界苦等為解脫故，名之求",
    "T36n1736_064:0514b22": "異。真解脫者，有四種相：一離一切苦相、二",
    "T36n1736_064:0514b23": "無為相、三遠離染相、四出世間相。此四即《涅",
    "T36n1736_064:0514b24": "槃》樂常淨我，故下四段破之。一切第七三苦",
    "T36n1736_064:0514b25": "集成，但有妄苦而無真樂。二即第八因緣",
    "T36n1736_064:0514b26": "生滅，無有常德。三即第九生滅繫縛，但是染",
    "T36n1736_064:0514b27": "縛無有淨德。四即第十隨順無所有盡，以",
    "T36n1736_064:0514b28": "順有故非是出世，故無我德也。疏「此之四",
    "T36n1736_064:0514b29": "門」下，第二出四所以，亦揀四門之別相也。",
    "T36n1736_064:0514c01": "疏「第三一切相智觀」中，「一染淨分別觀」者，謂",
    "T36n1736_064:0514c02": "計我緣生為染，無我緣滅為淨。「二依止觀",
    "T36n1736_064:0514c03": "攝初門後半及第二門」者，謂初門有二佛",
    "T36n1736_064:0514c04": "子，從後佛子，明迷真起妄緣相。次第半門",
    "T36n1736_064:0514c05": "明依第一義，以不知故即起諸緣，是為染",
    "T36n1736_064:0514c06": "依。第二門明見第一義，諸緣轉滅便為淨",
    "T36n1736_064:0514c07": "依。「三方便觀」者，即第三自業助成門。謂因",
    "T36n1736_064:0514c08": "緣有支各有二業，為起後方便。若滅前前",
    "T36n1736_064:0514c09": "則後後不生，是解脫方便。「四因緣相觀」，即",
    "T36n1736_064:0514c10": "第四不相捨離門，謂有支無作故。既由前前",
    "T36n1736_064:0514c11": "令後後不斷，助成後後，則後後無性，何有",
    "T36n1736_064:0514c12": "前前能作？後後即以無作為緣之相。「五入諦",
    "T36n1736_064:0514c13": "觀」者，即第五三道不斷門。三道，苦集諦故。逆",
    "T36n1736_064:0514c14": "觀，即滅道故。「六力無力信入依止觀」者，即第",
    "T36n1736_064:0514c15": "六三際輪迴門。謂此三際為因義邊名為有",
    "T36n1736_064:0514c16": "力，為果義邊名為無力。若約三際，前際於",
    "T36n1736_064:0514c17": "現五有力，於當二無力。中際愛等，於當有",
    "T36n1736_064:0514c18": "力，於現無力。以斯三際化彼凡夫，令信入",
    "T36n1736_064:0514c19": "依行。「七增上慢非增上慢信入觀」者，即第七",
    "T36n1736_064:0514c20": "三苦集成門，不如實知微苦。我慢，即增上",
    "T36n1736_064:0514c21": "慢。若知微苦，非增上慢。不知令知，名為信",
    "T36n1736_064:0514c22": "入。「八無始觀」者，此有二意：一約俗說，因",
    "T36n1736_064:0514c23": "緣為生滅之本，生死無際故因緣無始。二約",
    "T36n1736_064:0514c24": "真說，見法緣集無有本性可為依止，故",
    "T36n1736_064:0514c25": "名無始。「攝八九門」者，第八門因緣生滅，但一",
    "T36n1736_064:0514c26": "念緣生即是不生，故云無始。第九門隨順轉",
    "T36n1736_064:0514c27": "故而生，非有本也。「九種種觀攝第十門」者，",
    "T36n1736_064:0514c28": "即隨順無所有盡門，由隨順有故有欲色",
    "T36n1736_064:0514c29": "愛等之殊，故云種種。疏「然其三觀俱通二",
    "T36n1736_064:0515a01": "利」下，第三二利分別，三觀為三。第三觀中，",
    "T36n1736_064:0515a02": "先總、後「於中」下別明。言「次二利他」者，即六",
    "T36n1736_064:0515a03": "力無力及七增上慢，皆令他信入故。言「初",
    "T36n1736_064:0515a04": "二通染淨」者，初門名染，淨分別故。次門迷",
    "T36n1736_064:0515a05": "為染依、悟為淨依，故疏列云「一示染淨相、",
    "T36n1736_064:0515a06": "二示染淨依」。疏「後三唯觀染」者，以第三方",
    "T36n1736_064:0515a07": "便觀，一染法之因，自業助成故。上文云「亦解",
    "T36n1736_064:0515a08": "脫方便」者，約逆觀說，本明染法。言「二染",
    "T36n1736_064:0515a09": "法之緣」者，即第四因緣相觀，前約業親能",
    "T36n1736_064:0515a10": "生後，故說為因。今約助成不相捨離，故說",
    "T36n1736_064:0515a11": "為緣。言「後一就染觀過」者，以入諦觀，正約",
    "T36n1736_064:0515a12": "順觀但苦集故。疏「次二利他中」等者，有力",
    "T36n1736_064:0515a13": "無力，令凡信入；能所生義即增上慢非增上",
    "T36n1736_064:0515a14": "慢，令小信入，以微細行苦二乘不知故。疏",
    "T36n1736_064:0515a15": "「初真諦觀」者，上釋無始雖通二義，約真為",
    "T36n1736_064:0515a16": "正故。「後俗諦觀」者，有種種故。疏「次正釋文」",
    "T36n1736_064:0515a17": "下，第三釋文。於中有三：一總示釋義、二",
    "T36n1736_064:0515a18": "指文分齊、三依論科釋。今初。云「並以三觀",
    "T36n1736_064:0515a19": "釋之更無別理」者，因古德總有四重，一",
    "T36n1736_064:0515a20": "直釋經文、後方依論三觀重釋，不知直",
    "T36n1736_064:0515a21": "釋名為何觀？既別無觀，如何異論設有別",
    "T36n1736_064:0515a22": "觀？又不出名，亦令論主釋未盡理，故云",
    "T36n1736_064:0515a23": "但以三觀釋之更無別理。疏「經之十段」下，第",
    "T36n1736_064:0515a24": "二指文分齊。疏「先依相諦」下，第三依論科",
    "T36n1736_064:0515a25": "釋。於中亦三：初依論正科；二「此三若望十",
    "T36n1736_064:0515a26": "門」下，總釋三意；三「今初成者」下，正釋經文。",
    "T36n1736_064:0515a27": "於中又三：初總出文意、二辯定所破、三方",
    "T36n1736_064:0515a28": "釋文。初一可知。疏「此是正破我執習氣」者，",
    "T36n1736_064:0515a29": "第二辯定所破。即《唯識》第八釋外難頌。難",
    "T36n1736_064:0515b01": "云：若無外緣，云何有情生死相續？故有頌",
    "T36n1736_064:0515b02": "曰「由諸業習氣，二取習氣俱，前異熟既盡，",
    "T36n1736_064:0515b03": "復生餘異熟。」釋曰：下取意釋。熏習氣分名為",
    "T36n1736_064:0515b04": "習氣，即是種子。諸業習氣，即罪等三業。二取",
    "T36n1736_064:0515b05": "習氣總有四種：一相見、二名色、三心及心",
    "T36n1736_064:0515b06": "所、四本末。第八異熟名之為本，六識異熟",
    "T36n1736_064:0515b07": "名之為末。業是增上緣。二取因緣互相助",
    "T36n1736_064:0515b08": "成，故生死流轉。此第一師義。第二師云：生死",
    "T36n1736_064:0515b09": "相續由諸習氣，然諸習氣總有三種，下亦義",
    "T36n1736_064:0515b10": "引：一名言習氣、二我執習氣、三有支習氣。有",
    "T36n1736_064:0515b11": "支習氣謂招三界異熟業種，廣如下明。名言",
    "T36n1736_064:0515b12": "習氣，前已頻引。即下經云「於三界田中植",
    "T36n1736_064:0515b13": "心種子」。言「我執習氣者」下，具引論文，謂虛",
    "T36n1736_064:0515b14": "妄執我我所種子。我執有二：一俱生我執，",
    "T36n1736_064:0515b15": "即修所斷我我所執；二分別我執，即見所斷",
    "T36n1736_064:0515b16": "我我所執。隨二我執所熏成種，令有情等",
    "T36n1736_064:0515b17": "自他差別。解云：然俱生我執通六七識，分別",
    "T36n1736_064:0515b18": "我執唯第六識。因我執故，相分之中亦熏",
    "T36n1736_064:0515b19": "五蘊種子，即名言熏習我執種子，令自他",
    "T36n1736_064:0515b20": "差別故，別立之故。有支我執皆增上緣。頌",
    "T36n1736_064:0515b21": "明二取習氣即我執。名言取我我所，及取",
    "T36n1736_064:0515b22": "名言，故皆名二取。釋曰：今經破此我執，亦",
    "T36n1736_064:0515b23": "即《俱舍》頌「說前後中際，為遣他愚惑。」以三",
    "T36n1736_064:0515b24": "際愚俱愚我故，如下三際輪迴中釋。《瑜伽",
    "T36n1736_064:0515b25": "論》中亦遣三際愚惑，於我與《俱舍》同。又",
    "T36n1736_064:0515b26": "云「遣三際愚，遣內無知。若遣非情無知，即",
    "T36n1736_064:0515b27": "遣我所。」故今破二我，以顯二空。疏「文中二",
    "T36n1736_064:0515b28": "句」下，第三正釋經文。於中有三：初略釋經",
    "T36n1736_064:0515b29": "文、二舉論經會釋、三引論反徵。今初，先正",
    "T36n1736_064:0515c01": "釋、後「此直順」下結成。今初，言「但是苦集」者，",
    "T36n1736_064:0515c02": "世間受生即是妄苦，著我之心即是集因。言",
    "T36n1736_064:0515c03": "「是滅道故」者，若離此著，即是道諦，則無生處",
    "T36n1736_064:0515c04": "即是滅諦。疏「論經言」下，二舉論經會釋。於",
    "T36n1736_064:0515c05": "中四：一舉論經。二「以我執」下，以《唯識》意",
    "T36n1736_064:0515c06": "釋成論經。《唯識》云「隨二我執所熏成種，",
    "T36n1736_064:0515c07": "令有情等自他差別。」三「故論云」下，舉本論",
    "T36n1736_064:0515c08": "自釋。既言五道中所有生死，明是一一道中",
    "T36n1736_064:0515c09": "自他之身差別義耳。四「若五道」下，以業習",
    "T36n1736_064:0515c10": "氣成上我執，但令自他差別之義，謂業能",
    "T36n1736_064:0515c11": "令自他共有。若人若天苦樂六道，即有支",
    "T36n1736_064:0515c12": "習氣。若我執習氣，亦二取攝，已如上辯。疏",
    "T36n1736_064:0515c13": "「又論主反徵」下，第三引論反徵釋。於中三：",
    "T36n1736_064:0515c14": "初總標、二別徵釋、三結成無我。疏初徵著",
    "T36n1736_064:0515c15": "我，下二別徵釋中二句。先徵世間受生皆由",
    "T36n1736_064:0515c16": "著我、後徵若離此著則無生處。今初，於中",
    "T36n1736_064:0515c17": "二：先標舉、後「若第一義」下舉論牒釋。然論",
    "T36n1736_064:0515c18": "但云「若第一義中實有我相者，著我之心即",
    "T36n1736_064:0515c19": "是第一義智，不應世間受身處生。」疏有二",
    "T36n1736_064:0515c20": "釋：一依《百論》縱奪勢釋、二依因明立量以",
    "T36n1736_064:0515c21": "釋。前中數節，論文以為三段，兼疏有四：",
    "T36n1736_064:0515c22": "一初句按定、二次句縱立、三後句正徵、四",
    "T36n1736_064:0515c23": "「何以著我」下即疏舉經反質結破。但觀向",
    "T36n1736_064:0515c24": "引論文，自分主客，云何結破？然有二意：一",
    "T36n1736_064:0515c25": "結成縱破。縱其有我已成過故，舉經反成。",
    "T36n1736_064:0515c26": "二著我既世間生，明知著我之心非第一義",
    "T36n1736_064:0515c27": "智，所著之我非第一義，明理無我矣，即奪",
    "T36n1736_064:0515c28": "破其我。疏「此中應為立過」下，第二依因明",
    "T36n1736_064:0515c29": "立量破，疏文已具。然總意云：謂第一義我",
    "T36n1736_064:0516a01": "是有法，凡應同聖是宗法。以我是持自性",
    "T36n1736_064:0516a02": "法，有彼，凡應同聖宗中法。法與有法和合",
    "T36n1736_064:0516a03": "為宗。因云：以有第一義中實我智故。同喻，",
    "T36n1736_064:0516a04": "如生盡聖人。上三支已具，凡應同聖。此句合",
    "T36n1736_064:0516a05": "結應云：生盡聖人有實智，生盡聖人是聖",
    "T36n1736_064:0516a06": "人，凡夫既有實我智同彼聖人。是聖人而",
    "T36n1736_064:0516a07": "言生盡者，遮不定過。若但云聖人，恐有難",
    "T36n1736_064:0516a08": "云：為如須陀洹七反受生之聖人耶？為如",
    "T36n1736_064:0516a09": "羅漢我生已盡之聖耶？故定取後句。大乘",
    "T36n1736_064:0516a10": "頓悟八地已上即同羅漢，漸悟初地許其生",
    "T36n1736_064:0516a11": "盡。從凡既同聖，例成一過。凡應同聖，是雜",
    "T36n1736_064:0516a12": "亂過。今無聖人，是斷滅過。疏「次反徵後句」",
    "T36n1736_064:0516a13": "下，此第二反徵，若離此著則無生處。文中二：",
    "T36n1736_064:0516a14": "先標舉、後「又復」下牒論解釋。然論但云「若第",
    "T36n1736_064:0516a15": "一義中實有我相者，若離著我，則應常生世",
    "T36n1736_064:0516a16": "間。」今疏亦有兩重解釋，文小異前，而分為",
    "T36n1736_064:0516a17": "三：初以《百論》縱奪勢釋、二以因明立量以",
    "T36n1736_064:0516a18": "釋、三舉經雙結反質以破。初中，然準前論，",
    "T36n1736_064:0516a19": "亦應有三而文稍略，兼疏為三：初按定所",
    "T36n1736_064:0516a20": "執、二「若離此著我應常生世間」，即以理正",
    "T36n1736_064:0516a21": "徵。三「以不稱實」下，疏釋論意，即同前第二",
    "T36n1736_064:0516a22": "反以縱立。而論含在前若離此著句中，謂第",
    "T36n1736_064:0516a23": "一義中實有於我以為真理，今離著我則",
    "T36n1736_064:0516a24": "不稱理，同於凡夫違理妄執。斯則縱成。疏",
    "T36n1736_064:0516a25": "「此中應為」下，第二立量破。應云：第一義中",
    "T36n1736_064:0516a26": "實我是有法。聖應同凡是宗法。因云：以有",
    "T36n1736_064:0516a27": "無我迷理倒惑故。同喻云：如諸凡夫。則三",
    "T36n1736_064:0516a28": "支已具。疏云「此結成聖應同凡」，即合結也。應",
    "T36n1736_064:0516a29": "云：凡夫有倒惑，凡夫是凡夫。聖人有倒惑，",
    "T36n1736_064:0516b01": "同彼凡夫。是凡夫成雜亂過。次云「聖既同",
    "T36n1736_064:0516b02": "凡」下，例結一過，成斷滅過。疏「是以經云」下，",
    "T36n1736_064:0516b03": "第三舉經雙結反質以破。言雙結者，雙結",
    "T36n1736_064:0516b04": "《百論》、因明。結《百論》者，謂縱其有我，聖應同",
    "T36n1736_064:0516b05": "凡，為縱破。今離我不生，明定無我，即是奪",
    "T36n1736_064:0516b06": "破。若結因明立量，但是縱成其過，是他比",
    "T36n1736_064:0516b07": "量。今舉經無我，則彼量不成。謂離我既不",
    "T36n1736_064:0516b08": "受生，則知第一義中定無有我，安有我智？",
    "T36n1736_064:0516b09": "故疏結云「反顯妄情定是過也」。疏「二過既成」",
    "T36n1736_064:0516b10": "下，結成無我可知。疏「第二倒惑起緣即",
    "T36n1736_064:0516b11": "論明答」下，分四：一釋答。二「就文分三」下，總",
    "T36n1736_064:0516b12": "科。三「今初然十二」下，以義收束。四「且依十",
    "T36n1736_064:0516b13": "二」下，正釋經文。三中，《瑜伽》、《對法》皆同為四，",
    "T36n1736_064:0516b14": "今依《唯識》第八，論文未盡，下疏具之。然能",
    "T36n1736_064:0516b15": "所引皆在因中，能生所生因果對說，故《唯識》",
    "T36n1736_064:0516b16": "第八明十五依處，建立十因中三習氣依",
    "T36n1736_064:0516b17": "處，謂內外種未成熟位，即依此處立牽引",
    "T36n1736_064:0516b18": "因，謂能牽引遠自果故。今取起種但名能",
    "T36n1736_064:0516b19": "引，其能所生，即彼論云「四有潤種子依處，謂",
    "T36n1736_064:0516b20": "內外種已成熟位，即依此處立生起因，謂",
    "T36n1736_064:0516b21": "能生起近自果故。」正當今文，愛取有三是",
    "T36n1736_064:0516b22": "已潤故。疏「此約二世」下，會通經論。若準《唯",
    "T36n1736_064:0516b23": "識》，三世小乘，今案下經具明二義。言「生引",
    "T36n1736_064:0516b24": "互通」者，無明行中有愛取有，愛取有中有",
    "T36n1736_064:0516b25": "無明行識等五果，即生老死俱是果位，並如",
    "T36n1736_064:0516b26": "下說。言「且依十二」者，以此經中次第行列",
    "T36n1736_064:0516b27": "故，又欲總收二世三世故。然就經文，且合",
    "T36n1736_064:0516b28": "分五：一無明、二行、三識、四名色、五合辯餘",
    "T36n1736_064:0516b29": "支。疏「初至有無是無明支」下，此段有五：一",
    "T36n1736_064:0516c01": "科經。二「無智是癡」下略釋。故論云「此示無",
    "T36n1736_064:0516c02": "明有愛是二有支根本故」，有愛即三有之愛",
    "T36n1736_064:0516c03": "也。亦同《涅槃》「生死本際凡有二種：一者無",
    "T36n1736_064:0516c04": "明、二者有愛，是二中間即有生老病死。」三「然",
    "T36n1736_064:0516c05": "依三世」下，通難釋成。應有難云：既舉二支",
    "T36n1736_064:0516c06": "為有支本，那得上判唯屬無明？故為此通。",
    "T36n1736_064:0516c07": "初「依三世」，即《俱舍》云「宿惑」，謂無明則過去，若",
    "T36n1736_064:0516c08": "無明若愛皆名無明。二依二世，即《唯識》文，諸",
    "T36n1736_064:0516c09": "惑皆能發業，豈無愛耶？四「唯取能發」下，正",
    "T36n1736_064:0516c10": "出其體，即《唯識》初能引後。彼論具云「此中無",
    "T36n1736_064:0516c11": "明唯取能發，正感後世善惡業者。即彼所",
    "T36n1736_064:0516c12": "發乃名為行，由此一切順現受業。別助當",
    "T36n1736_064:0516c13": "業皆非行支。」釋曰：即彼已下，出行支體，下",
    "T36n1736_064:0516c14": "文方用故引。此無明體，是見道全、修道一分。",
    "T36n1736_064:0516c15": "五「希常為有」下，以論釋經。論云「是中無智",
    "T36n1736_064:0516c16": "至有無者，希求常斷。」餘文疏釋。疏「初云不",
    "T36n1736_064:0516c17": "正思惟是行俱無明」者，此有二意：一者為",
    "T36n1736_064:0516c18": "無明支通諸煩惱，已如前明。今取正起行",
    "T36n1736_064:0516c19": "時迷於行過，即行俱無明，非前發業無明支",
    "T36n1736_064:0516c20": "攝。疏「涅槃說此為無明因亦無明攝」者，第",
    "T36n1736_064:0516c21": "二意，為無明支要與行俱，獨頭起者非無",
    "T36n1736_064:0516c22": "明支。則此一句猶是無明。故下疏云「躡前起",
    "T36n1736_064:0516c23": "後」。論經但云「恒隨邪念妄行邪道」，邪念即是",
    "T36n1736_064:0516c24": "無明異名，故論云「恒隨邪念，示無明因。」遠",
    "T36n1736_064:0516c25": "公釋云：「明行用無明為因。」言「涅槃說」者，",
    "T36n1736_064:0516c26": "即三十七經，南經三十三〈迦葉菩薩品〉。因說",
    "T36n1736_064:0516c27": "無明是一切諸漏根本，迦葉菩薩言：「世尊！如",
    "T36n1736_064:0516c28": "來昔於十二部經說言：不善思惟因緣，生",
    "T36n1736_064:0516c29": "於貪欲瞋癡。今何因緣乃說無明？」佛言：「善男",
    "T36n1736_064:0517a01": "子！如是二法互為因果，互相增長，不善思惟",
    "T36n1736_064:0517a02": "生於無明，無明因緣生不善思惟。善男子！其",
    "T36n1736_064:0517a03": "能生長諸煩惱者，皆悉名為煩惱因緣。親",
    "T36n1736_064:0517a04": "近如是煩惱因緣，名為無明不善思惟。」釋",
    "T36n1736_064:0517a05": "曰：既互相生，故即無明。《瑜伽》亦云「問：若說",
    "T36n1736_064:0517a06": "無明以不如理作意為因，何因緣故於緣",
    "T36n1736_064:0517a07": "起教中不先說耶？答：彼唯是不斷因，非雜",
    "T36n1736_064:0517a08": "染因故。所以者何？非不愚者起此作意，依",
    "T36n1736_064:0517a09": "雜染因說緣起教。無明自性是染污法，不如",
    "T36n1736_064:0517a10": "理作意自性非染污故，彼不能染污無明。",
    "T36n1736_064:0517a11": "然由無明力所染污，又生雜染業，煩惱力",
    "T36n1736_064:0517a12": "之所熏發。業之初因謂初緣起，是故不說",
    "T36n1736_064:0517a13": "不如理作意。」釋曰：若《瑜伽》意，則前凡夫無智",
    "T36n1736_064:0517a14": "是起業無明，不善思惟非無明體，不立為",
    "T36n1736_064:0517a15": "支。今明能生無明，亦無明攝。瑜伽剋體，此",
    "T36n1736_064:0517a16": "經從通。言「躡前起後因果互舉」者，此中正",
    "T36n1736_064:0517a17": "明行支，即無明緣行，故云躡前起後，即舉",
    "T36n1736_064:0517a18": "其因；前正說起業無明，即舉其果。故云互",
    "T36n1736_064:0517a19": "舉。若準《涅槃》，無明能生不善思惟，則知無",
    "T36n1736_064:0517a20": "明亦有因義。正為支體，不可說因耳。疏",
    "T36n1736_064:0517a21": "「次句就人彰過」，疏文有四：一釋經。二「故初",
    "T36n1736_064:0517a22": "地」下引證。既言顛倒相應，即是求有，迷三",
    "T36n1736_064:0517a23": "界苦謂為樂故。三「反示菩薩勝義」，即是論",
    "T36n1736_064:0517a24": "釋。四「謂菩薩」下，是疏釋論，即《唯識》諸門分別",
    "T36n1736_064:0517a25": "中第六有漏無漏門，謂有支皆是有漏，無漏",
    "T36n1736_064:0517a26": "非有支故。菩薩勝義即是無漏，亦是第十一",
    "T36n1736_064:0517a27": "學無學分別門，故彼論云「一切皆唯非學無",
    "T36n1736_064:0517a28": "學聖人者，所起有漏善業明為緣故、違有",
    "T36n1736_064:0517a29": "支故，非有支攝。由此應知，聖必不造感後",
    "T36n1736_064:0517b01": "有業，於後苦果不迷求故。」故今疏文用彼",
    "T36n1736_064:0517b02": "論意。體虛不真故名妄行，菩薩善知故不",
    "T36n1736_064:0517b03": "名妄。疏「若行涅槃」下，是疏釋論。疏「以三業",
    "T36n1736_064:0517b04": "相應思造三行故」者，總出業體，亦即《唯識》",
    "T36n1736_064:0517b05": "第八三性分別門。大乘三業皆思為體，動身",
    "T36n1736_064:0517b06": "之思名為身業，發語之思名為語業，思之當",
    "T36n1736_064:0517b07": "體即是意業三行。即經中三句皆通三業，則",
    "T36n1736_064:0517b08": "通色非色位。「謂由」下，顯三業相。然愚略有",
    "T36n1736_064:0517b09": "二：一迷異熟義愚、二迷真實義愚。初愚謂",
    "T36n1736_064:0517b10": "迷當報，不知善惡，感當苦樂，故於現在",
    "T36n1736_064:0517b11": "恣情造惡。謂殺生等有三品故，成三塗因，",
    "T36n1736_064:0517b12": "如一地說。言「及人天別報苦業」者，五戒及",
    "T36n1736_064:0517b13": "下品十善，是人總報之業。前曾損他，感諸",
    "T36n1736_064:0517b14": "根缺等，即是別報。曾決罰他，亦招此報等，",
    "T36n1736_064:0517b15": "故為苦業。從「然別必兼總」下，釋感別報，非",
    "T36n1736_064:0517b16": "屬行支義故。《唯識》亦云「由此一切順現受",
    "T36n1736_064:0517b17": "業，別助當業皆非行支，以無明支於發業",
    "T36n1736_064:0517b18": "中有能通發總別報者、有能但發總報之",
    "T36n1736_064:0517b19": "者、亦有但發別報之者，唯取初二為無明",
    "T36n1736_064:0517b20": "支之所發起，行支所攝，第三非是行支所攝",
    "T36n1736_064:0517b21": "故。」疏揀云「唯感別報非行支故」。疏「由迷真實",
    "T36n1736_064:0517b22": "義愚」者，即第二愚。三界苦果，業惑是集，即",
    "T36n1736_064:0517b23": "道理勝義，故名真實。今謂苦為樂，迷業是集，",
    "T36n1736_064:0517b24": "故起福行，八禪淨業亦是此愚。疏「次於下",
    "T36n1736_064:0517b25": "明識支」，疏文有二：先附經略釋、後「即是所",
    "T36n1736_064:0517b26": "引」下引證廣釋。於中三：一舉他教、二會今",
    "T36n1736_064:0517b27": "經、三申今論。初中，引二論一經，明所引寬",
    "T36n1736_064:0517b28": "狹。初引《唯識》，但取識種，於中分四：一總",
    "T36n1736_064:0517b29": "明五種是所引支。二「約為異熟」下，別示五",
    "T36n1736_064:0517c01": "相。既云此五起無前後，故不依次。而論具",
    "T36n1736_064:0517c02": "云「此中識種謂本識因。除後三因，餘因皆是",
    "T36n1736_064:0517c03": "名色種攝。後之三因，如名次第，即後三種。」釋",
    "T36n1736_064:0517c04": "曰：三因，即六處觸受，疏已別配識支，即是",
    "T36n1736_064:0517c05": "第八識種，望當異熟親因緣故。三「因位難知」",
    "T36n1736_064:0517c06": "下，釋通妨難。謂有難言：既無前後，何以先",
    "T36n1736_064:0517c07": "識後觸受耶？故為此通。四「五不離心」下，會",
    "T36n1736_064:0517c08": "釋經文。既有五種，何以但名植心種子？故",
    "T36n1736_064:0517c09": "為此釋。而有二意：一約總別，云不離心。二",
    "T36n1736_064:0517c10": "約隱顯兼會今疏，但名此段為識支故。",
    "T36n1736_064:0517c11": "識等五支皆通因果，識則顯因隱果，四則",
    "T36n1736_064:0517c12": "顯果隱因。後果但說生名色芽，不說識",
    "T36n1736_064:0517c13": "故。疏「然唯識論」下，第二會通《集論》，欲顯不",
    "T36n1736_064:0517c14": "同。故舉《集論》識通能所引，是彼所立正",
    "T36n1736_064:0517c15": "取業種，是出所以。以行熏心，招當果識，故",
    "T36n1736_064:0517c16": "為識支。若爾，識種何收？故云名色，名色寬",
    "T36n1736_064:0517c17": "故。疏「緣起經說」下，三會《緣起經》。於中三：初",
    "T36n1736_064:0517c18": "總舉。二「業種識種」下，正辯所立。由業熏識",
    "T36n1736_064:0517c19": "招於當識，故以二種名為識支。業種能引，",
    "T36n1736_064:0517c20": "識種所引，共為識支。三「識種但是名色所",
    "T36n1736_064:0517c21": "依」者，出彼難意，結彈《集論》。言「但是所依」，非",
    "T36n1736_064:0517c22": "名色體依根本識，方說餘識有羯剌藍故。",
    "T36n1736_064:0517c23": "為果既爾，為因亦然。疏「今經意同緣起經",
    "T36n1736_064:0517c24": "說」下，第二會今經，故雙舉行識出同之",
    "T36n1736_064:0517c25": "文。既言於諸行中植心種子，義當識支，明",
    "T36n1736_064:0517c26": "通取二。疏「論云此中」下，第三申今論釋，顯",
    "T36n1736_064:0517c27": "心偏得種名，亦顯此是因緣之義。疏「次有",
    "T36n1736_064:0517c28": "漏有取」下，疏文有三：初總顯文意。二「如初",
    "T36n1736_064:0517c29": "地」下，引證。彼經云「欲流、有流、無明流、見流，起",
    "T36n1736_064:0518a01": "心意識種子。」三「有漏是愛」下，別釋經文。既",
    "T36n1736_064:0518a02": "舉愛取種，未潤時但名所引，愛取潤竟故",
    "T36n1736_064:0518a03": "名能生。疏「復起」下，辯名色支。疏中二：先釋",
    "T36n1736_064:0518a04": "總句、後「所謂」下釋別句。總中，言「現行名等皆",
    "T36n1736_064:0518a05": "生老死」者，等取五果。謂識名色六入觸受，",
    "T36n1736_064:0518a06": "此五從初結生，直至於受，諸增長位總名",
    "T36n1736_064:0518a07": "為生，諸衰變位名之為老，蘊壞為死，不",
    "T36n1736_064:0518a08": "離此五。依三世說，現在五果即是過去生",
    "T36n1736_064:0518a09": "老死也。疏「二為顯前來」下，此明二世一時，",
    "T36n1736_064:0518a10": "而辯能生所生支。於中有六：一略標舉、二",
    "T36n1736_064:0518a11": "引論證成、三會通異解、四結成正義、五傍",
    "T36n1736_064:0518a12": "攝異門、六依文正釋。今初，有三：初標十因",
    "T36n1736_064:0518a13": "生於二果。二「名色居初」下，通妨。謂有問言：",
    "T36n1736_064:0518a14": "若生二果，應云生生老死，何言生名色",
    "T36n1736_064:0518a15": "芽？答云：為欲顯於當來二果差別之相，次",
    "T36n1736_064:0518a16": "第說五，故識在於種，故名色居初耳。三「謂",
    "T36n1736_064:0518a17": "由前心等」下，就經略辯，下別當具。疏「故唯",
    "T36n1736_064:0518a18": "識」下，第二引論證成。論文具云「三能生支，謂",
    "T36n1736_064:0518a19": "愛取有近生當來生老死故。謂緣迷內異",
    "T36n1736_064:0518a20": "熟果愚，發生能招後有諸業。為緣引發，親",
    "T36n1736_064:0518a21": "生當來生老死位五果種已即指前也，復迷於外",
    "T36n1736_064:0518a22": "增上果愚覆業無明也。緣境界受發起貪愛即是愛支，",
    "T36n1736_064:0518a23": "緣愛復生欲等四取即取支也，愛取合潤能引業",
    "T36n1736_064:0518a24": "種及所引因即五果種，轉名為有。俱能近有後有",
    "T36n1736_064:0518a25": "果故。」今疏略引，但取合潤成有義耳。疏",
    "T36n1736_064:0518a26": "「瑜伽第十」下，第三會通異解。總有二文，皆",
    "T36n1736_064:0518a27": "《唯識論》，暗通《瑜伽》，今顯所引論名及次第",
    "T36n1736_064:0518a28": "耳。初「唯說業種」者，意云：因是善惡、果是無",
    "T36n1736_064:0518a29": "記，名異熟果。識等五種雖正為因，能生無",
    "T36n1736_064:0518b01": "力，正生果故不得名有。故《瑜伽》次問云：",
    "T36n1736_064:0518b02": "何故不說自體為自體緣耶？答：由彼自",
    "T36n1736_064:0518b03": "體若不得餘緣，於自體雜染不能增長",
    "T36n1736_064:0518b04": "亦不損減，是故不說。即斯意也。言「如後段",
    "T36n1736_064:0518b05": "說」者，後段經云「取所起有漏業，為有是也。」",
    "T36n1736_064:0518b06": "疏「三十八中」下，即第二意，唯取五種。意取",
    "T36n1736_064:0518b07": "因緣，揀去業種增上緣故。疏「實則總有八",
    "T36n1736_064:0518b08": "支」下，第四結成正義。業種為一，識等為五，",
    "T36n1736_064:0518b09": "則所潤有六是有支體。愛取令潤如水入",
    "T36n1736_064:0518b10": "芽，能所合論，故言有八。合八為有，有無別",
    "T36n1736_064:0518b11": "體，故云假有。即《唯識論》諸門分別中假實分",
    "T36n1736_064:0518b12": "別。論云「十二有支，九實三假。一已潤六支，合",
    "T36n1736_064:0518b13": "名有故。二即生死。三相位別，立生死故。」今",
    "T36n1736_064:0518b14": "當其一。疏「若以十二」下，第五傍攝異門。謂",
    "T36n1736_064:0518b15": "今世十因所依，即前世之二果，故成十二。然",
    "T36n1736_064:0518b16": "生老死離識等五雖無別體，增長衰變相",
    "T36n1736_064:0518b17": "有異故，是假有故，故成十二。今文中無，故",
    "T36n1736_064:0518b18": "云傍攝。疏「且約有支文有六緣」下，第六依",
    "T36n1736_064:0518b19": "文正解。上二句標。由上開二義，今廢識生",
    "T36n1736_064:0518b20": "名色，但取有生於生，故云且約有支。疏「一",
    "T36n1736_064:0518b21": "業為田」下，別釋。「即是行種」者，現行之業當念",
    "T36n1736_064:0518b22": "即謝，熏識為種是所潤故。「望所生果但為",
    "T36n1736_064:0518b23": "增上緣」者，如田無種不能生故。疏「二識為",
    "T36n1736_064:0518b24": "種」者，此識為種，以識等五未至現行，即名",
    "T36n1736_064:0518b25": "言種，望於後世生死之果是因緣故，故云親",
    "T36n1736_064:0518b26": "因。此即自體緣起也。次「如世」下，雙喻上二。若",
    "T36n1736_064:0518b27": "無業因，識不成種，故感苦樂唯善惡業。是",
    "T36n1736_064:0518b28": "故識種三習氣中，唯是名言，非有支故。疏「無",
    "T36n1736_064:0518b29": "明暗覆」等者，釋此一句分四：一舉論釋、二",
    "T36n1736_064:0518c01": "「此則」下釋論意、三舉例、四引他論。二中，言",
    "T36n1736_064:0518c02": "「等能發起」者，即《俱舍論》等起之義。論云「等起",
    "T36n1736_064:0518c03": "有二種，因及緣剎那，如次第應知，名轉名",
    "T36n1736_064:0518c04": "隨轉。」釋曰：初句標表無表色等起有二種。",
    "T36n1736_064:0518c05": "次句分別，一因等起、二緣等起。發業前心",
    "T36n1736_064:0518c06": "名因等起，在先為因故。與業俱心名緣。剎",
    "T36n1736_064:0518c07": "那等起，同剎那時故。下句立名，因等起心名",
    "T36n1736_064:0518c08": "轉，轉名為起，將作業時能引發故。剎那等",
    "T36n1736_064:0518c09": "起名為隨轉，謂隨業轉，正作業時不相離",
    "T36n1736_064:0518c10": "故。解曰：今取業前無明，即因等起也，故遠為",
    "T36n1736_064:0518c11": "助。疏「亦是舉於前」下，三引例釋，即依三世",
    "T36n1736_064:0518c12": "為例。前世無明既具一切煩惱，今現在愛",
    "T36n1736_064:0518c13": "取之中亦具諸惑故。疏「準唯識」下，四引他",
    "T36n1736_064:0518c14": "論。此之無明亦是能潤，愛取所攝。前是發業",
    "T36n1736_064:0518c15": "無明，此是覆業無明，故不同也。「即迷外增上",
    "T36n1736_064:0518c16": "果愚」者，出愛支中無明之相，亦《唯識》文，如前",
    "T36n1736_064:0518c17": "已引。次「又諸煩惱」下，亦《唯識》文，為成前義，",
    "T36n1736_064:0518c18": "又亦不局迷外增上故。《唯識》云「一切煩惱",
    "T36n1736_064:0518c19": "皆能潤業，而潤業位，愛取力勝耳。」次云「以",
    "T36n1736_064:0518c20": "約十因同一世」者，十因同世，必是生報之業，",
    "T36n1736_064:0518c21": "能發能潤一處俱故。若遠公意，無明有四：一",
    "T36n1736_064:0518c22": "迷理無明，義通終始。二發業無明，在於行",
    "T36n1736_064:0518c23": "前。三覆業無明，此在行後識前。四受生無明，",
    "T36n1736_064:0518c24": "與識同時或在識後，望過去種子，心識在",
    "T36n1736_064:0518c25": "於識後；望能生識，與識同時。今是受生無",
    "T36n1736_064:0518c26": "明。疏「論主指常求有無之愛即是舉例」者，故",
    "T36n1736_064:0518c27": "論云「常求有無愛水潤故」，明是指前。今云",
    "T36n1736_064:0518c28": "即是舉例者，此中之愛不異無明支中愛",
    "T36n1736_064:0518c29": "故。「亦即是前標中有漏」者，前云有漏是愛，",
    "T36n1736_064:0519a01": "有取是取，故是此中愛支。次云「以前有愛",
    "T36n1736_064:0519a02": "無明攝」者，彼是無明中愛，即發業愛耳。今",
    "T36n1736_064:0519a03": "是潤業之愛，故不同也。疏「要數溉灌方生",
    "T36n1736_064:0519a04": "有芽」者，故《唯識》云「於潤業位愛力偏增，說",
    "T36n1736_064:0519a05": "愛如水能沃潤故，要數溉灌方生有芽。」且",
    "T36n1736_064:0519a06": "依初後分愛取二，謂愛初名愛、愛後名取。",
    "T36n1736_064:0519a07": "疏「我語等取為我慢故」者，即上論云「緣愛",
    "T36n1736_064:0519a08": "後生，故等四取。」釋曰：謂一欲取、二見取、三",
    "T36n1736_064:0519a09": "戒取、四我語取。今順經中，我慢之言先舉",
    "T36n1736_064:0519a10": "我語，以等餘三。言欲取者，謂取五妙欲",
    "T36n1736_064:0519a11": "境故。《瑜伽》云「欲取云何？謂於諸欲所生貪",
    "T36n1736_064:0519a12": "欲。見取云何？謂除薩迦耶見，於所餘見所",
    "T36n1736_064:0519a13": "有貪欲。戒禁取云何？謂於邪願所有貪欲。",
    "T36n1736_064:0519a14": "我語取云何？謂於薩迦耶見所有貪欲。」有人",
    "T36n1736_064:0519a15": "釋云：戒謂惡戒，禁謂狗牛等禁。我語謂內",
    "T36n1736_064:0519a16": "識，依之說我故。有餘師說：我見我慢名為",
    "T36n1736_064:0519a17": "我語。云何此二獨名我語？由此二種說有",
    "T36n1736_064:0519a18": "我故。我非有故，說名我語。如契經說「苾芻",
    "T36n1736_064:0519a19": "當知，愚昧無聞於異生類，隨假言說起於",
    "T36n1736_064:0519a20": "我執，於中無我及與我所云云。」《瑜伽》云「欲取唯",
    "T36n1736_064:0519a21": "生欲界苦果，餘三通生三界苦果。」疏「六見",
    "T36n1736_064:0519a22": "網」下，疏文有二：先出見網之體；後「令無漏」",
    "T36n1736_064:0519a23": "下，出見網名意。網即是喻。已下種子，復加",
    "T36n1736_064:0519a24": "土覆，恐有蟲鳥，羅之以網，則禽獸不能",
    "T36n1736_064:0519a25": "侵。今此已下生死之種，更羅見網，則無漏",
    "T36n1736_064:0519a26": "鳥獸不能侵損，決定受生故。疏「論總釋",
    "T36n1736_064:0519a27": "云」者，以論纔釋「無明覆蔽故，常求有無愛",
    "T36n1736_064:0519a28": "水潤故」竟，便云「如是住、如是生心故。」疏以此",
    "T36n1736_064:0519a29": "二句總顯生名色芽，謂識為能住種，業為",
    "T36n1736_064:0519b01": "所住地，愛取無明是住因緣，故云「由無明愛",
    "T36n1736_064:0519b02": "令上識種安住業地」，此釋如是住。下云「名色",
    "T36n1736_064:0519b03": "心生」者，釋如是生心，名色為所生心。上皆",
    "T36n1736_064:0519b04": "為能生。疏「却釋我慢」等者，言却釋者，經",
    "T36n1736_064:0519b05": "有六句，方釋前四慢。見未釋便即總釋，釋",
    "T36n1736_064:0519b06": "總已竟，更釋慢見，故云却釋。「謂我是」下，疏",
    "T36n1736_064:0519b07": "釋論文。論「次釋見網」等者，此中論文具云",
    "T36n1736_064:0519b08": "「我生不生如是等種種見網」，餘是疏釋。疏「如",
    "T36n1736_064:0519b09": "初地」下，引證。意云：初地從無明下有九句，",
    "T36n1736_064:0519b10": "經皆名邪見。今上六句經文，無明業識皆名",
    "T36n1736_064:0519b11": "見網。疏「然上諸句」下，釋生名色芽，中三：初",
    "T36n1736_064:0519b12": "結前生後。「即是所生」下，二立理，合云生識，",
    "T36n1736_064:0519b13": "故引《俱舍》意識，正結生蘊故。三「今以前」下，",
    "T36n1736_064:0519b14": "出稱名色所以。所以有二：一約隱顯故、",
    "T36n1736_064:0519b15": "二名色與識不相離故。前中亦二：一正明隱",
    "T36n1736_064:0519b16": "顯、二出所以。今初五種但顯心種，五現但",
    "T36n1736_064:0519b17": "顯後四。五種得名望於五果，豈得五果而",
    "T36n1736_064:0519b18": "無識耶？故云「略其總報」。總報即第八識，大",
    "T36n1736_064:0519b19": "乘第八是識支體，餘之七識名色支攝，故依",
    "T36n1736_064:0519b20": "於第八，故云「所依」。疏「欲顯識生」下，第二出",
    "T36n1736_064:0519b21": "隱顯所以。所以有二：一欲顯識緣名色故。",
    "T36n1736_064:0519b22": "若種現皆五，則識緣名色不成。二「復欲顯」",
    "T36n1736_064:0519b23": "下，顯通種現。通種異小，通現異於《唯識》之",
    "T36n1736_064:0519b24": "義。疏「然名色」下，第二名色與識不相離故，",
    "T36n1736_064:0519b25": "如二束蘆。先正明、後「故初地」下引證。總引",
    "T36n1736_064:0519b26": "三文：一引前經，但云「苦芽」，不局名色。二引",
    "T36n1736_064:0519b27": "論釋，既名色共阿賴耶生，則知名色依現行",
    "T36n1736_064:0519b28": "識。三「即此後文」下，引後文證，次下當釋。",
    "T36n1736_064:0519b29": "以此三文，即知此中具於二支，隱於識支、",
    "T36n1736_064:0519c01": "顯名色耳。疏「次名色增長」下，疏文有二：先",
    "T36n1736_064:0519c02": "總指；後「然此一段」下，出指所以，以此段中",
    "T36n1736_064:0519c03": "未欲顯相故。疏「下句揀邪因」者，以我為因",
    "T36n1736_064:0519c04": "是邪因故。此衛世意，彼以神我為作者故。",
    "T36n1736_064:0519c05": "若僧佉師，則以冥性而為作者，我是知者",
    "T36n1736_064:0519c06": "而非作者。",
    "T36n1736_064:0519c07": "大方廣佛華嚴經隨疏演義鈔卷第六十四"
}