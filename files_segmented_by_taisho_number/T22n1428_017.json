{
    "T22n1428_017:0677c19": "7四分律卷第十七初分之十七",
    "T22n1428_017:0677c21": "姚秦罽賓三藏佛陀耶舍",
    "T22n1428_017:0677c22": "共竺佛念等譯",
    "T22n1428_017:0677c23": "九十單提法之七",
    "T22n1428_017:0677c24": "爾時佛在舍衛國祇樹給孤獨園。爾時十",
    "T22n1428_017:0677c25": "七群比丘往語六群比丘：「長老！云何入初禪、",
    "T22n1428_017:0677c26": "第二、第三、第四禪。云何入空、無相、無願？云何",
    "T22n1428_017:0677c27": "得須陀洹果、斯陀含果、阿那含果、阿羅漢果",
    "T22n1428_017:0677c28": "耶？」時六群比丘報言：「如汝等所說者，則已",
    "T22n1428_017:0677c29": "犯波羅夷法，非比丘。」時十七群比丘，便往",
    "T22n1428_017:0678a01": "上座比丘所問言：「若有諸比丘作如是問：",
    "T22n1428_017:0678a02": "『云何入初禪、二禪乃至四禪、空、無相願、須陀",
    "T22n1428_017:0678a03": "洹乃至阿羅漢果？』為犯何罪？」上座比丘報",
    "T22n1428_017:0678a04": "言：「無所犯。」十七群比丘言：「我等向者詣六",
    "T22n1428_017:0678a05": "群比丘所問言：『云何入初禪乃至四禪、空、無",
    "T22n1428_017:0678a06": "相願，云何得須陀洹果乃至阿羅漢果？』彼",
    "T22n1428_017:0678a07": "即報言：『汝等自稱得上人法，犯波羅夷，非",
    "T22n1428_017:0678a08": "比丘。』」彼比丘即察知，此六群比丘與十七群",
    "T22n1428_017:0678a09": "比丘作疑惱。爾時諸比丘聞，其中有少欲",
    "T22n1428_017:0678a10": "知足、行頭陀、樂學戒、知慚愧者，嫌責六群",
    "T22n1428_017:0678a11": "比丘：「云何汝等與十七群比丘作疑惱？」爾",
    "T22n1428_017:0678a12": "時諸比丘往世尊所，頭面禮足在一面坐，",
    "T22n1428_017:0678a13": "以此因緣具白世尊。世尊爾時以此因緣",
    "T22n1428_017:0678a14": "集比丘僧，呵責六群比丘：「汝所為非，非威",
    "T22n1428_017:0678a15": "儀、非沙門法、非淨行、非隨順行，所不應",
    "T22n1428_017:0678a16": "為。云何汝等與十七群比丘作疑惱？」爾時",
    "T22n1428_017:0678a17": "世尊以無數方便呵責六群比丘已，告諸",
    "T22n1428_017:0678a18": "比丘：「此六群比丘癡人！多種有漏處，最初犯",
    "T22n1428_017:0678a19": "戒。自今已去與比丘結戒，集十句義乃至",
    "T22n1428_017:0678a20": "正法久住，欲說戒者當如是說：若比丘與",
    "T22n1428_017:0678a21": "他作疑惱，波逸提。」如是世尊與比丘結戒。",
    "T22n1428_017:0678a22": "爾時眾多比丘集在一處共論法律，有一",
    "T22n1428_017:0678a23": "比丘退去。退去者心疑，作是言：「彼諸比丘與",
    "T22n1428_017:0678a24": "我作疑。」諸比丘白佛，佛言：「不故作者無",
    "T22n1428_017:0678a25": "犯。自今已去當如是結戒：若比丘故疑惱",
    "T22n1428_017:0678a26": "他比丘，令須臾間不樂者，波逸提。」比丘義",
    "T22n1428_017:0678a27": "如上。疑惱者，若為生時、若為年歲、若受",
    "T22n1428_017:0678a28": "戒、若為羯磨、若為犯、若為法也。為生時疑",
    "T22n1428_017:0678a29": "者，即問言：「汝生來幾時耶？」報言：「我生來爾所",
    "T22n1428_017:0678b01": "時。」語言：「汝不爾所時生，汝如餘人生，非",
    "T22n1428_017:0678b02": "爾所時生。」是謂問生時疑。云何問年歲時",
    "T22n1428_017:0678b03": "生疑？問言：「汝幾歲？」報言：「我爾所歲。」語言：「汝",
    "T22n1428_017:0678b04": "非爾所歲，如餘人受戒者，汝未爾所歲。」是",
    "T22n1428_017:0678b05": "謂問年歲時生疑。云何問受戒生疑？問言：「汝",
    "T22n1428_017:0678b06": "受戒既年不滿二十，又界內別眾。」是謂問",
    "T22n1428_017:0678b07": "受戒時生疑。云何問羯磨生疑？問言：「汝受戒",
    "T22n1428_017:0678b08": "時白不成、羯磨不成，非法別眾。」是謂問羯",
    "T22n1428_017:0678b09": "磨生疑。云何於犯生疑，語言：「汝犯波羅夷、",
    "T22n1428_017:0678b10": "僧伽婆尸沙、波逸提、波羅提提舍尼、偷蘭遮、突",
    "T22n1428_017:0678b11": "吉羅、惡說。」是謂於犯生疑。云何於法生疑？",
    "T22n1428_017:0678b12": "「汝等所問法者，則犯波羅夷，非比丘。」是謂",
    "T22n1428_017:0678b13": "於法生疑。若比丘，故為比丘作疑，若以",
    "T22n1428_017:0678b14": "生時、若歲時，乃至法時疑，說而了了者，波逸",
    "T22n1428_017:0678b15": "提；說而不了了者，突吉羅。比丘尼，波逸提；式",
    "T22n1428_017:0678b16": "叉摩那、沙彌、沙彌尼，突吉羅。是謂為犯。不犯",
    "T22n1428_017:0678b17": "者，其事實爾不故作；彼非爾許時生，恐後",
    "T22n1428_017:0678b18": "有疑悔，無故受他利養、受大比丘禮敬，便",
    "T22n1428_017:0678b19": "語言：「汝非如許時生，如餘人生，知汝非",
    "T22n1428_017:0678b20": "如許時生，其事實爾。」彼無爾許歲，恐後有",
    "T22n1428_017:0678b21": "疑悔，無故受他利養、受大比丘禮敬，便語",
    "T22n1428_017:0678b22": "言：「汝無爾許歲，如餘比丘歲，汝未如許",
    "T22n1428_017:0678b23": "歲。其事實爾。」若年不滿二十，界內別眾，恐",
    "T22n1428_017:0678b24": "後有疑悔，無故受他利養、受大比丘禮敬，",
    "T22n1428_017:0678b25": "語令彼知，還本處更受戒，故便語言：「汝",
    "T22n1428_017:0678b26": "年不滿二十界內別眾，其事實爾。」白不成、",
    "T22n1428_017:0678b27": "羯磨不成非法別眾，恐後有疑悔，無故受",
    "T22n1428_017:0678b28": "他利養、受大比丘禮敬，語彼令知，還本處",
    "T22n1428_017:0678b29": "更受戒，故便語言：「汝白不成、羯磨不成就",
    "T22n1428_017:0678c01": "非法別眾，其事實爾。」犯波羅夷、僧伽婆尸沙、",
    "T22n1428_017:0678c02": "波逸提、波羅提提舍尼、偷蘭遮、突吉羅、惡說，",
    "T22n1428_017:0678c03": "恐後疑悔，無故受人利養、受持戒比丘禮",
    "T22n1428_017:0678c04": "敬，欲令彼知如法懺悔故便語言：「汝犯",
    "T22n1428_017:0678c05": "波羅夷乃至惡說有。」復若彼為性麁疎不",
    "T22n1428_017:0678c06": "知言語，便言：「如汝所說自稱上人法，犯",
    "T22n1428_017:0678c07": "波羅夷，非比丘行。」或戲笑語、或疾疾語、或獨",
    "T22n1428_017:0678c08": "語、或夢中語、或欲說此錯說彼，無犯。無犯",
    "T22n1428_017:0678c09": "者，最初未制戒，癡狂、心亂、痛惱所纏。六十三竟",
    "T22n1428_017:0678c10": "爾時佛在舍衛國祇樹給孤獨園。時跋難陀",
    "T22n1428_017:0678c11": "釋子與一比丘親厚，然跋難陀釋子數數犯",
    "T22n1428_017:0678c12": "罪，向彼比丘說：「長老！我實犯如是如是",
    "T22n1428_017:0678c13": "罪，汝勿語人。」彼比丘報言：「可爾。」復於餘時",
    "T22n1428_017:0678c14": "跋難陀釋子，與彼比丘共鬪。時彼比丘向",
    "T22n1428_017:0678c15": "餘比丘說：「跋難陀釋子犯如是如是罪。」諸",
    "T22n1428_017:0678c16": "比丘問彼比丘言：「汝云何知耶？」比丘報言：",
    "T22n1428_017:0678c17": "「跋難陀釋子向我說。」諸比丘問言：「汝何不",
    "T22n1428_017:0678c18": "向餘比丘說耶？」彼比丘報言：「我先忍便不",
    "T22n1428_017:0678c19": "說，今不忍故說。」時諸比丘聞，其中有少欲",
    "T22n1428_017:0678c20": "知足、行頭陀、樂學戒、知慚愧者，呵責彼",
    "T22n1428_017:0678c21": "比丘言：「云何汝等覆藏跋難陀釋子罪？」爾",
    "T22n1428_017:0678c22": "時諸比丘往世尊所，頭面禮足在一面坐，",
    "T22n1428_017:0678c23": "以此因緣具白世尊。世尊爾時以此因緣",
    "T22n1428_017:0678c24": "集比丘僧，呵責彼比丘言：「汝所為非，非威",
    "T22n1428_017:0678c25": "儀、非沙門法、非淨行、非隨順行，所不應",
    "T22n1428_017:0678c26": "為。云何，比丘！覆跋難陀釋子罪耶？」爾時世",
    "T22n1428_017:0678c27": "尊以無數方便呵責彼比丘已，告諸比丘：",
    "T22n1428_017:0678c28": "「此癡人！多種有漏處，最初犯戒。自今已去與",
    "T22n1428_017:0678c29": "比丘結戒，集十句義乃至正法久住，欲說",
    "T22n1428_017:0679a01": "戒者當如是說：若比丘覆藏餘比丘麁罪，",
    "T22n1428_017:0679a02": "波逸提。」如是世尊與比丘結戒。彼比丘不",
    "T22n1428_017:0679a03": "知犯麁罪不犯麁罪後，乃知麁罪，或",
    "T22n1428_017:0679a04": "有作波逸提懺者、有疑者，佛言：「不知，無",
    "T22n1428_017:0679a05": "犯。自今已去應如是結戒：若比丘知他比",
    "T22n1428_017:0679a06": "丘犯麁罪，覆藏者，波逸提。」比丘義如上。麁",
    "T22n1428_017:0679a07": "罪者，四波羅夷、僧伽婆尸沙。彼比丘知他比",
    "T22n1428_017:0679a08": "丘犯麁罪，小食知食後說者，突吉羅。食後知",
    "T22n1428_017:0679a09": "至初夜說，突吉羅。初夜知至中夜說，突吉",
    "T22n1428_017:0679a10": "羅。中夜知至後夜，欲說而未說，明相出波",
    "T22n1428_017:0679a11": "逸提。除麁罪，覆餘罪者，突吉羅。自覆藏麁",
    "T22n1428_017:0679a12": "罪，突吉羅。除比丘、比丘尼，覆餘人麁罪，突",
    "T22n1428_017:0679a13": "吉羅。麁罪麁罪想，波逸提。麁罪疑，突吉羅。非",
    "T22n1428_017:0679a14": "麁罪麁罪想，突吉羅。非麁罪疑，突吉羅。比丘",
    "T22n1428_017:0679a15": "尼，波逸提；式叉摩那、沙彌、沙彌尼，突吉羅。是",
    "T22n1428_017:0679a16": "謂為犯。不犯者，先不知麁罪不麁罪想若",
    "T22n1428_017:0679a17": "向人說；或無人可向說；發心言我當說；未",
    "T22n1428_017:0679a18": "說之間明相已出；若說或有命難、梵行難，不",
    "T22n1428_017:0679a19": "說無犯。無犯者，最初未制戒，癡狂、心亂、痛",
    "T22n1428_017:0679a20": "惱所纏。六十四竟",
    "T22n1428_017:0679a21": "爾時世尊在羅閱城迦蘭陀竹園。爾時羅閱",
    "T22n1428_017:0679a22": "城中有十七群童子，先為親厚，最大者年",
    "T22n1428_017:0679a23": "十七，最小者年十二，最富者八十百千，最貧",
    "T22n1428_017:0679a24": "者八十千。中有一童子名優波離，父母唯",
    "T22n1428_017:0679a25": "有此一子，愛念未曾離目前。父母念言：「我",
    "T22n1428_017:0679a26": "等教此兒當學何技術，我等死後令快",
    "T22n1428_017:0679a27": "得生活無所乏短？」即自念：「當教先學書，",
    "T22n1428_017:0679a28": "我等死後快得生活，無所乏短不令身力",
    "T22n1428_017:0679a29": "疲苦。」復作是念：「教兒書亦有身力疲苦耳。",
    "T22n1428_017:0679b01": "更當學何技術，我等死後令兒快得生",
    "T22n1428_017:0679b02": "活，無所乏短身力不疲苦？」念言：「今當教",
    "T22n1428_017:0679b03": "兒學算數技術，我等死後快得生活，無所",
    "T22n1428_017:0679b04": "乏短身不疲苦。」父母念言：「今教兒學算數，",
    "T22n1428_017:0679b05": "亦有身力疲苦耳。今當更教此兒學何技",
    "T22n1428_017:0679b06": "術，我等死後令快得生活，無所乏短身力",
    "T22n1428_017:0679b07": "不疲苦？今當教此兒學畫像技術，我等",
    "T22n1428_017:0679b08": "死後令快得生活無所乏短。」復念：「今教學",
    "T22n1428_017:0679b09": "畫，恐令兒眼力疲勞。當教此兒更學何技",
    "T22n1428_017:0679b10": "術，我等死後令快得生活無所乏短，眼不",
    "T22n1428_017:0679b11": "疲苦。」即自念言：「沙門釋子！善自養身安樂無",
    "T22n1428_017:0679b12": "眾苦惱，若當教此兒於沙門釋子法中出",
    "T22n1428_017:0679b13": "家為道，我等死後令快得生活，無所乏短",
    "T22n1428_017:0679b14": "身不疲苦。」後於異時，十七群童子語優波離",
    "T22n1428_017:0679b15": "童子言：「汝可隨我等出家為道。」答言：「我何",
    "T22n1428_017:0679b16": "用出家為？汝自出家。」十七群童子第二、第三",
    "T22n1428_017:0679b17": "語優波離言：「可共出家為道來。何以故？如",
    "T22n1428_017:0679b18": "我等今共相娛樂，於彼亦當如是共相娛樂",
    "T22n1428_017:0679b19": "嬉戲。」時優波離童子語諸童子言：「汝等小",
    "T22n1428_017:0679b20": "待！須我往白父母。」優波離童子即往父母",
    "T22n1428_017:0679b21": "所白言：「我今欲出家為道，願父母見聽。」父",
    "T22n1428_017:0679b22": "母報言：「我等唯有汝一子，心甚愛念，乃至",
    "T22n1428_017:0679b23": "不欲令死別，而況當生別。」優波離童子如",
    "T22n1428_017:0679b24": "是再三白父母言：「唯願聽我出家。」父母亦",
    "T22n1428_017:0679b25": "如是報言：「我等唯有汝一子，心甚愛念，",
    "T22n1428_017:0679b26": "不欲令死別，況當生別。」爾時父母得優",
    "T22n1428_017:0679b27": "波離童子再三慇懃，便作是念：「我等先已有",
    "T22n1428_017:0679b28": "此意：『當教此兒學何技術，我等死後令兒",
    "T22n1428_017:0679b29": "快得生活，無所乏短，令身力不疲苦耳？』",
    "T22n1428_017:0679c01": "即作是念：『若教學書乃至畫像，我等死後",
    "T22n1428_017:0679c02": "快得生活無所乏短，令身力不疲苦，而",
    "T22n1428_017:0679c03": "恐勞兒身力眼力以致疲苦。』念言：『唯有沙",
    "T22n1428_017:0679c04": "門釋子！善自養身無眾苦惱。若令此兒在",
    "T22n1428_017:0679c05": "中出家者，快得生活無有眾苦。』」時父母即",
    "T22n1428_017:0679c06": "報兒言：「今正是時，聽汝出家。」時優波離童",
    "T22n1428_017:0679c07": "子還至十七群童子所語言：「我父母已聽我",
    "T22n1428_017:0679c08": "出家，汝等欲去者今正是時。」時諸童子",
    "T22n1428_017:0679c09": "即往僧伽藍中，白諸比丘言：「大德！我等欲",
    "T22n1428_017:0679c10": "出家學道，願諸尊見度為道。」爾時諸比丘即",
    "T22n1428_017:0679c11": "度令出家受大戒。時諸童子小來習樂不",
    "T22n1428_017:0679c12": "堪一食，至於夜半患飢，高聲大喚啼哭言：",
    "T22n1428_017:0679c13": "「與我食來，與我食來。」諸比丘語言：「小兒",
    "T22n1428_017:0679c14": "待須天明，若眾僧有食當共食，若無食者",
    "T22n1428_017:0679c15": "當共乞食。何以故？此間先都無作食處。」爾",
    "T22n1428_017:0679c16": "時世尊夜時在靜處思惟，聞小兒啼聲，知",
    "T22n1428_017:0679c17": "而故問阿難：「何等小兒夜半啼聲？」爾時阿難",
    "T22n1428_017:0679c18": "以此因緣具白世尊。世尊告阿難：「不應",
    "T22n1428_017:0679c19": "授年未滿二十者大戒。何以故？若年未",
    "T22n1428_017:0679c20": "滿二十者，不堪忍寒熱、飢渴、暴風、蚊虻、毒",
    "T22n1428_017:0679c21": "虫，及不忍惡言。若身有種種苦痛不能堪",
    "T22n1428_017:0679c22": "忍，又復不堪持戒、不堪一食。阿難當知，",
    "T22n1428_017:0679c23": "年滿二十者，堪忍如上眾事。」爾時世尊夜",
    "T22n1428_017:0679c24": "過已集比丘僧，以此因緣告諸比丘：「自今",
    "T22n1428_017:0679c25": "已去與比丘結戒，集十句義乃至正法久",
    "T22n1428_017:0679c26": "住，欲說戒者當如是說：若比丘年滿二十",
    "T22n1428_017:0679c27": "當受大戒，若年未滿二十受大戒，此人不",
    "T22n1428_017:0679c28": "得戒，彼比丘可呵責癡故，波逸提。」如是",
    "T22n1428_017:0679c29": "世尊與比丘結戒。彼比丘不知年滿二十",
    "T22n1428_017:0680a01": "不滿二十，後乃知不滿二十，或作波逸",
    "T22n1428_017:0680a02": "提懺者、或有疑者，佛言：「不知者無犯。自今",
    "T22n1428_017:0680a03": "已去當如是結戒：年滿二十應受大戒，",
    "T22n1428_017:0680a04": "若比丘知年不滿二十與受大戒，此人不",
    "T22n1428_017:0680a05": "得戒，彼比丘可呵癡故，波逸提。」比丘義如",
    "T22n1428_017:0680a06": "上。其受戒人年不滿二十，和上知年不",
    "T22n1428_017:0680a07": "滿二十，眾僧及受戒人亦知不滿二十，於",
    "T22n1428_017:0680a08": "眾中問：「汝年滿二十？」未受戒人報言或滿",
    "T22n1428_017:0680a09": "二十、或不滿二十、或疑、或不知年數、或默",
    "T22n1428_017:0680a10": "然，或眾僧不問，和上波逸提，眾僧突吉羅。",
    "T22n1428_017:0680a11": "其受戒人年未滿二十，和上知年未滿二",
    "T22n1428_017:0680a12": "十，眾僧及受戒人謂年滿二十，眾僧問：「汝",
    "T22n1428_017:0680a13": "年滿二十？」未受戒人報言或滿二十、或不",
    "T22n1428_017:0680a14": "滿、或疑、或不知、或默然，僧或不問，和上波",
    "T22n1428_017:0680a15": "逸提，眾僧無犯。其受戒人年未滿二十，和",
    "T22n1428_017:0680a16": "上知年未滿二十，眾僧及受戒人疑，眾中",
    "T22n1428_017:0680a17": "問言：「汝年滿二十？」未受戒人報言或滿二",
    "T22n1428_017:0680a18": "十、或不滿二十、或疑、或不知、或默然，僧或",
    "T22n1428_017:0680a19": "不問，和上波逸提，眾僧突吉羅。其受戒人",
    "T22n1428_017:0680a20": "年未滿二十，和上亦知年未滿二十，眾僧",
    "T22n1428_017:0680a21": "及受戒人不知，眾中問言：「汝年滿二十？」未",
    "T22n1428_017:0680a22": "受戒人報言或滿二十、或不滿二十、或疑、",
    "T22n1428_017:0680a23": "或不知、或默然，僧或不問，和上波逸提，眾",
    "T22n1428_017:0680a24": "僧無犯。其受戒人年未滿二十，和上謂年",
    "T22n1428_017:0680a25": "滿二十，眾僧及受戒人知年未滿二十，眾",
    "T22n1428_017:0680a26": "中問言：「汝年滿二十？」未受戒人報言或滿",
    "T22n1428_017:0680a27": "二十、或不滿二十、或疑、或不知、或默然，僧",
    "T22n1428_017:0680a28": "或不問，和上無犯，眾僧突吉羅。其受戒人",
    "T22n1428_017:0680a29": "年未滿二十，和上謂年滿二十，眾僧及受",
    "T22n1428_017:0680b01": "戒人謂年滿二十，眾中問言：「汝年滿二十？」",
    "T22n1428_017:0680b02": "未受戒人報言或滿二十、或未滿二十、或",
    "T22n1428_017:0680b03": "疑、或不知、或默然，僧或不問，和上無犯，眾",
    "T22n1428_017:0680b04": "僧亦無犯。其受戒人年未滿二十，和上謂",
    "T22n1428_017:0680b05": "年滿二十，眾僧及受戒人疑，眾中問言：「汝年",
    "T22n1428_017:0680b06": "滿二十？」未受戒人報言或滿二十、或不滿",
    "T22n1428_017:0680b07": "二十、或疑、或不知、或默然，眾或不問，和",
    "T22n1428_017:0680b08": "上無犯，眾僧突吉羅。其受戒人年未滿二",
    "T22n1428_017:0680b09": "十，和上謂年滿二十，眾僧及受戒人不知，",
    "T22n1428_017:0680b10": "眾中問言：「汝年滿二十？」未受戒人報言或滿",
    "T22n1428_017:0680b11": "二十、或不滿二十、或疑、或不知、或默然，眾",
    "T22n1428_017:0680b12": "僧或不問，和上及眾僧無犯。其受戒人",
    "T22n1428_017:0680b13": "年未滿二十，和上疑，眾僧及受戒人知不",
    "T22n1428_017:0680b14": "滿二十，眾中問言：「汝年滿二十？」未受戒人",
    "T22n1428_017:0680b15": "報言或滿二十、或不滿、或疑、或不知、或默",
    "T22n1428_017:0680b16": "然，眾或不問，和上波逸提，眾僧突吉羅。其",
    "T22n1428_017:0680b17": "受戒人年未滿二十，和上疑，眾僧及受戒",
    "T22n1428_017:0680b18": "人謂年滿二十，眾中問言：「汝年滿二十？」未",
    "T22n1428_017:0680b19": "受戒人報言或滿、或未滿、或疑、或不知、或默",
    "T22n1428_017:0680b20": "然，眾或不問，和上波逸提，眾僧無犯。其受",
    "T22n1428_017:0680b21": "戒人年未滿二十，和上疑，眾僧及受戒人",
    "T22n1428_017:0680b22": "亦疑，眾中問言：「汝年滿二十？」未受戒人報言",
    "T22n1428_017:0680b23": "或滿二十、或未滿、或疑、或不知、或默然，眾",
    "T22n1428_017:0680b24": "或不問，和上波逸提，眾僧突吉羅。其受戒",
    "T22n1428_017:0680b25": "人年未滿二十，和上疑，眾僧及受戒人不",
    "T22n1428_017:0680b26": "知，眾中問言：「汝年滿二十？」未受戒人報言",
    "T22n1428_017:0680b27": "或滿二十、或未滿、或疑、或不知、或默然，眾",
    "T22n1428_017:0680b28": "或不問，和上波逸提，眾僧無犯。其受戒",
    "T22n1428_017:0680b29": "人年未滿二十，和上不知，眾僧及受戒人",
    "T22n1428_017:0680c01": "知年未滿二十，眾中問言：「汝年滿二十？」未",
    "T22n1428_017:0680c02": "受戒人報言或滿二十、或未滿二十、或疑、",
    "T22n1428_017:0680c03": "或不知、或默然，眾或不問，和上無犯，眾僧",
    "T22n1428_017:0680c04": "突吉羅。其受戒人年未滿二十，和上不知，",
    "T22n1428_017:0680c05": "眾僧及受戒人謂年滿二十，眾中問言：「汝年",
    "T22n1428_017:0680c06": "滿二十？」未受戒人報言或滿二十、或未",
    "T22n1428_017:0680c07": "滿、或疑、或不知、或默然，眾或不問，和上及",
    "T22n1428_017:0680c08": "眾僧無犯。其受戒人年未滿二十，和上不",
    "T22n1428_017:0680c09": "知，眾僧及受戒人疑，眾中問言：「汝年滿二",
    "T22n1428_017:0680c10": "十？」未受戒人報言或滿二十、或未滿、或疑、",
    "T22n1428_017:0680c11": "或不知、或默然，眾或不問，和上無犯，眾僧",
    "T22n1428_017:0680c12": "突吉羅。其受戒人年不滿二十，和上不知，",
    "T22n1428_017:0680c13": "眾僧及受戒人亦不知，眾中問言：「汝年滿二",
    "T22n1428_017:0680c14": "十？」未受戒人報言或滿二十、或未滿、或疑、",
    "T22n1428_017:0680c15": "或不知、或默然，眾或不問，和上、眾僧無犯。",
    "T22n1428_017:0680c16": "彼比丘知年未滿二十，授大戒三羯磨竟，",
    "T22n1428_017:0680c17": "和上波逸提。白已二羯磨竟，和上三突吉",
    "T22n1428_017:0680c18": "羅。白已一羯磨竟，和上二突吉羅。白竟，和",
    "T22n1428_017:0680c19": "上一突吉羅。白未竟，和上突吉羅。若未白",
    "T22n1428_017:0680c20": "為作方便剃髮，若欲集眾和上，一切突",
    "T22n1428_017:0680c21": "吉羅。若眾僧集，和上突吉羅。比丘尼，波逸",
    "T22n1428_017:0680c22": "提；式叉摩那、沙彌、沙彌尼，突吉羅。是謂為",
    "T22n1428_017:0680c23": "犯。不犯者，先不知，信受戒人語；若傍人證、",
    "T22n1428_017:0680c24": "若信父母、若受戒已疑，佛言：「當聽數胎中",
    "T22n1428_017:0680c25": "年月數閏月。」若數一切十四日說戒以為",
    "T22n1428_017:0680c26": "年數者，無犯。無犯者，最初未制戒，癡狂、心",
    "T22n1428_017:0680c27": "亂、痛惱所纏。六十五竟",
    "T22n1428_017:0680c28": "爾時佛在舍衛國祇樹給孤獨園。時六群比",
    "T22n1428_017:0680c29": "丘，鬪諍如法滅已，後更發起作是言：「汝不善",
    "T22n1428_017:0681a01": "觀不成觀，不善解不成解，不善滅不成滅，令",
    "T22n1428_017:0681a02": "僧未有諍事而有諍事起，已有諍事而不",
    "T22n1428_017:0681a03": "除滅。」時諸比丘作如是念言：「何故眾僧未有",
    "T22n1428_017:0681a04": "諍事而有諍事起，已有諍事而不除滅？」時",
    "T22n1428_017:0681a05": "諸比丘即觀察，知六群比丘諍事如法滅已",
    "T22n1428_017:0681a06": "後更發起，作如是言：「汝不善觀不成觀，不",
    "T22n1428_017:0681a07": "善解不成解，不善滅不成滅。」令僧未有諍事",
    "T22n1428_017:0681a08": "而有諍事起，已有諍事而不除滅。諸比丘",
    "T22n1428_017:0681a09": "聞，其中有少欲知足、行頭陀、樂學戒、知慚",
    "T22n1428_017:0681a10": "愧者，嫌責六群比丘言：「汝等云何鬪諍事",
    "T22n1428_017:0681a11": "如法滅已，後更發起言：『汝不善觀不成觀乃",
    "T22n1428_017:0681a12": "至不成滅。』令僧未有諍事而有諍事，已",
    "T22n1428_017:0681a13": "有諍事而不除滅。」時諸比丘往至世尊所，",
    "T22n1428_017:0681a14": "頭面禮足已在一面坐，以此因緣具白",
    "T22n1428_017:0681a15": "世尊。世尊爾時以此因緣集比丘僧，呵責",
    "T22n1428_017:0681a16": "六群比丘：「汝所為非，非威儀、非沙門法、非",
    "T22n1428_017:0681a17": "淨行、非隨順行，所不應為。云何鬪諍事如",
    "T22n1428_017:0681a18": "法滅已，後更發起言：『汝等不善觀不成觀，乃",
    "T22n1428_017:0681a19": "至不成滅。』令僧未有諍事而有諍事，已",
    "T22n1428_017:0681a20": "有諍事而不除滅？」世尊以無數方便呵責",
    "T22n1428_017:0681a21": "六群比丘已，告諸比丘：「此癡人！多種有漏處，",
    "T22n1428_017:0681a22": "最初犯戒。自今已去與比丘結戒，集十句",
    "T22n1428_017:0681a23": "義乃至正法久住，欲說戒者當如是說：若",
    "T22n1428_017:0681a24": "比丘鬪諍如法滅已，後更發起者，波逸提。」如",
    "T22n1428_017:0681a25": "是世尊與比丘結戒。爾時諸比丘，不知諍",
    "T22n1428_017:0681a26": "事如法滅、不如法滅，後乃知如法滅，或有",
    "T22n1428_017:0681a27": "作波逸提懺者、或有疑。佛言：「不知者無犯。",
    "T22n1428_017:0681a28": "自今已去當如是結戒：若比丘知諍事如",
    "T22n1428_017:0681a29": "法懺悔已，後更發起者，波逸提。」比丘義如上。",
    "T22n1428_017:0681b01": "如法者，如法、如毘尼、如佛所教。諍者，有四",
    "T22n1428_017:0681b02": "種：言諍、覓諍、犯諍、事諍。彼比丘知諍事如法",
    "T22n1428_017:0681b03": "滅已，後更發起作如是言：「不善觀不成觀，",
    "T22n1428_017:0681b04": "不善解不成解，不善滅不成滅。」說而了了者，",
    "T22n1428_017:0681b05": "波逸提；不了了者，突吉羅。除此諍已，若作",
    "T22n1428_017:0681b06": "餘鬪諍罵詈者，後更發起，一切突吉羅。若自",
    "T22n1428_017:0681b07": "發起已鬪諍事者，突吉羅。除比丘、比丘尼，",
    "T22n1428_017:0681b08": "已共餘人鬪諍罵詈後更發起者，突吉羅。觀",
    "T22n1428_017:0681b09": "作觀想者，波逸提。觀疑者，突吉羅。不成觀",
    "T22n1428_017:0681b10": "有觀想，突吉羅。不成觀疑，突吉羅。比丘尼，波",
    "T22n1428_017:0681b11": "逸提；式叉摩那、沙彌、沙彌尼，突吉羅。是謂為",
    "T22n1428_017:0681b12": "犯。不犯者，若先不知；若觀作不觀想；若事",
    "T22n1428_017:0681b13": "實爾；不善觀不成觀，不善解不成解，不善滅",
    "T22n1428_017:0681b14": "不成滅，便作是言：「不善觀乃至不善成滅。」",
    "T22n1428_017:0681b15": "若戲笑語、若疾疾語、若夢中語、欲說此錯說",
    "T22n1428_017:0681b16": "彼，無犯。無犯者，最初未制戒，癡狂、心亂、痛",
    "T22n1428_017:0681b17": "惱所纏。六十六竟",
    "T22n1428_017:0681b18": "爾時佛在舍衛國祇樹給孤獨園。有眾多比",
    "T22n1428_017:0681b19": "丘從舍衛國欲至毘舍離，時有賈客伴，",
    "T22n1428_017:0681b20": "欲私度關不輸王稅，時賈客問諸比丘言：",
    "T22n1428_017:0681b21": "「大德！欲何所至？」比丘報言：「欲至毘舍離。」",
    "T22n1428_017:0681b22": "賈客人言：「我等可得與諸尊共伴不？」",
    "T22n1428_017:0681b23": "諸比丘報言：「可爾。」爾時諸比丘與此賊賈",
    "T22n1428_017:0681b24": "客共伴行私度關。時守關人捉得已，即將",
    "T22n1428_017:0681b25": "至波斯匿王所，白王言：「此人等，私度關而",
    "T22n1428_017:0681b26": "不輸稅。」王即問言：「此賈客私度關不輸稅，",
    "T22n1428_017:0681b27": "此沙門復有何事？」守關人報言：「與此人為",
    "T22n1428_017:0681b28": "伴。」王復問諸比丘言：「大德！實與此賈客為",
    "T22n1428_017:0681b29": "伴耶？」報言：「實爾。」復問言：「諸尊！知此人不",
    "T22n1428_017:0681c01": "輸王稅不？」報言：「知。」王言：「若實知者法應死。」",
    "T22n1428_017:0681c02": "時王自念言：「我今作水澆頂王種，豈當殺",
    "T22n1428_017:0681c03": "沙門釋子耶？」時王無數方便呵責諸比丘",
    "T22n1428_017:0681c04": "已，於眾人前即勅傍人，放比丘令去。受",
    "T22n1428_017:0681c05": "教即放。時王眾中皆大聲稱言：「沙門釋子犯",
    "T22n1428_017:0681c06": "王重法，罪應入死，然王直小小呵責而放。」",
    "T22n1428_017:0681c07": "時諸比丘聞，其中有少欲知足、行頭陀、樂",
    "T22n1428_017:0681c08": "學戒、知慚愧者，嫌責六群比丘：「汝等云何",
    "T22n1428_017:0681c09": "與賊賈客共伴行？」爾時諸比丘往至世尊",
    "T22n1428_017:0681c10": "所，頭面禮足已在一面坐，以此因緣具白",
    "T22n1428_017:0681c11": "世尊。世尊爾時以此因緣集比丘僧，呵責",
    "T22n1428_017:0681c12": "諸比丘言：「汝等云何與賊賈客共伴行耶？」",
    "T22n1428_017:0681c13": "以無數方便呵責諸比丘已，告諸比丘：「此",
    "T22n1428_017:0681c14": "癡人！多種有漏處，最初犯戒。自今已去與比",
    "T22n1428_017:0681c15": "丘結戒，集十句義乃至正法久住，欲說戒",
    "T22n1428_017:0681c16": "者當如是說：若比丘共賊伴同道行，乃至一",
    "T22n1428_017:0681c17": "村間者，波逸提。」如是世尊與比丘結戒。諸",
    "T22n1428_017:0681c18": "比丘不知是賊，以非賊共伴行，後乃知",
    "T22n1428_017:0681c19": "是賊伴，或有作波逸提懺者、或有疑者。",
    "T22n1428_017:0681c20": "佛言：「不知者不犯。自今已去當如是說",
    "T22n1428_017:0681c21": "戒：若比丘知是賊伴，共同道行，乃至一村間，",
    "T22n1428_017:0681c22": "波逸提。」如是世尊與比丘結戒。彼比丘不",
    "T22n1428_017:0681c23": "結要，疑。佛言：「不結要，不犯。自今已去應如",
    "T22n1428_017:0681c24": "是結戒：若比丘知賊伴，結要共同道行，乃",
    "T22n1428_017:0681c25": "至一村間，波逸提。」比丘義如上。賊伴者，若",
    "T22n1428_017:0681c26": "作賊還，若方欲去。結要者，共要至城、若至",
    "T22n1428_017:0681c27": "村。道者，村間處處道。若比丘，知是賊伴，共",
    "T22n1428_017:0681c28": "要同道行，至村間向處處道行，至一一",
    "T22n1428_017:0681c29": "道，波逸提。無村空曠無界處，共行至十里",
    "T22n1428_017:0682a01": "者，波逸提。若共行村間半道，突吉羅。減十里，",
    "T22n1428_017:0682a02": "突吉羅。村間一道行者，突吉羅。方便欲去",
    "T22n1428_017:0682a03": "而不去，共要去而不去，一切突吉羅。比丘",
    "T22n1428_017:0682a04": "尼，波逸提；式叉摩那、沙彌、沙彌尼，突吉羅。是",
    "T22n1428_017:0682a05": "謂為犯。不犯者，若先不知、不共結伴；若",
    "T22n1428_017:0682a06": "逐行安隱有所至；若為力勢所持；若被繫",
    "T22n1428_017:0682a07": "縛將去；若命難、梵行難，無犯。無犯者，最初",
    "T22n1428_017:0682a08": "未制戒，癡狂、心亂、痛惱所纏。六十七竟",
    "T22n1428_017:0682a09": "爾時佛在舍衛國祇樹給孤獨園。爾時有比",
    "T22n1428_017:0682a10": "丘字阿梨吒，有如是惡見生：「我知世尊說",
    "T22n1428_017:0682a11": "法，其有犯婬欲，非障道法。」時諸比丘聞阿",
    "T22n1428_017:0682a12": "梨吒比丘有如是惡見生：「我知世尊說法，",
    "T22n1428_017:0682a13": "犯婬欲非障道法。」時諸比丘聞，欲除去阿",
    "T22n1428_017:0682a14": "梨吒比丘惡見，即往阿梨吒所，恭敬問訊已",
    "T22n1428_017:0682a15": "在一面坐，諸比丘語阿梨吒比丘言：「汝實",
    "T22n1428_017:0682a16": "知世尊說法，犯婬欲非障道法耶？」阿梨吒",
    "T22n1428_017:0682a17": "報言：「我實知世尊說法，犯婬欲非障道法。」",
    "T22n1428_017:0682a18": "時諸比丘，欲除阿梨吒惡見，即慇懃問之：",
    "T22n1428_017:0682a19": "「阿梨吒！莫作如是語，莫謗世尊，謗世尊",
    "T22n1428_017:0682a20": "者不善，世尊不作是語。阿梨吒！世尊無數",
    "T22n1428_017:0682a21": "方便說法教斷欲愛，知欲想，教除愛欲、",
    "T22n1428_017:0682a22": "斷愛欲想，除愛欲所燒、度於愛結。世尊無",
    "T22n1428_017:0682a23": "數方便說，欲如大火坑，欲如炬火，亦如果",
    "T22n1428_017:0682a24": "熟，欲如假借，欲如枯骨，欲如段肉，如夢所",
    "T22n1428_017:0682a25": "見，欲如利刀，欲如新瓦器盛水置日中，欲",
    "T22n1428_017:0682a26": "如毒蛇頭，欲如捉利劍，欲如利戟。世尊",
    "T22n1428_017:0682a27": "作如是說欲，阿梨吒！世尊如是善說法，斷",
    "T22n1428_017:0682a28": "欲無欲、去垢無垢，調伏渴愛、滅除巢窟，",
    "T22n1428_017:0682a29": "出離一切諸結縛，愛盡涅槃。佛如是說法，",
    "T22n1428_017:0682b01": "汝云何言：『犯婬欲非障道法。』」時諸比丘慇懃",
    "T22n1428_017:0682b02": "問阿梨吒如是說時，阿梨吒比丘堅持惡",
    "T22n1428_017:0682b03": "見，實定而言：「此是真實，餘皆虛妄。」爾時諸",
    "T22n1428_017:0682b04": "比丘不能除阿梨吒比丘惡見，便往世",
    "T22n1428_017:0682b05": "尊所，頭面禮足已在一面坐，以此因緣",
    "T22n1428_017:0682b06": "具白世尊。世尊爾時告一比丘：「汝持我言",
    "T22n1428_017:0682b07": "往速喚阿梨吒比丘來。」彼比丘受教，即往",
    "T22n1428_017:0682b08": "阿梨吒比丘所語言：「世尊有教喚汝。」時阿",
    "T22n1428_017:0682b09": "梨吒比丘聞世尊喚，即往世尊所頭面禮",
    "T22n1428_017:0682b10": "足在一面坐，佛問阿梨吒比丘言：「汝實有",
    "T22n1428_017:0682b11": "是語：『我知佛所說法，行婬欲非障道法。』耶？」",
    "T22n1428_017:0682b12": "阿梨吒答言：「大德！實有如是言。」佛告阿梨",
    "T22n1428_017:0682b13": "吒：「汝云何知我所說如是？我無數方便說",
    "T22n1428_017:0682b14": "斷欲愛法，如上所說。」爾時世尊以無數方",
    "T22n1428_017:0682b15": "便呵責阿梨吒比丘已，告諸比丘：「聽眾僧",
    "T22n1428_017:0682b16": "為阿梨吒比丘作呵諫，捨此事故，白四",
    "T22n1428_017:0682b17": "羯磨呵諫。應如是諫，眾中應差堪能羯磨",
    "T22n1428_017:0682b18": "者如上，作如是白：『大德僧聽！此阿梨吒比",
    "T22n1428_017:0682b19": "丘作如是語：「我知佛所說法，行婬欲非",
    "T22n1428_017:0682b20": "障道法。」若僧時到僧忍聽，僧今與阿梨吒比",
    "T22n1428_017:0682b21": "丘作呵諫，捨此事故。「阿梨吒！汝莫作是",
    "T22n1428_017:0682b22": "語，莫謗世尊，謗世尊者不善。世尊不",
    "T22n1428_017:0682b23": "作是語，世尊無數方便說婬欲是障道法。",
    "T22n1428_017:0682b24": "若犯婬欲即是障道法。」白如是。』『大德僧聽！",
    "T22n1428_017:0682b25": "此阿梨吒比丘作如是語：「我知佛所說法，",
    "T22n1428_017:0682b26": "犯婬欲非障道法。」僧今與作呵諫，捨此",
    "T22n1428_017:0682b27": "事故。「阿梨吒！莫作是語，莫謗世尊，謗",
    "T22n1428_017:0682b28": "世尊者不善，世尊不作是語，世尊無數方",
    "T22n1428_017:0682b29": "便說婬欲是障道法，若犯婬欲即是障道",
    "T22n1428_017:0682c01": "法。」誰諸長老忍僧為阿梨吒比丘作呵",
    "T22n1428_017:0682c02": "諫捨此事者默然，誰不忍者說。是初羯",
    "T22n1428_017:0682c03": "磨。』第二、第三亦如是說。『僧已為阿梨吒比",
    "T22n1428_017:0682c04": "丘作呵諫竟，僧忍，默然故，是事如是持。』應",
    "T22n1428_017:0682c05": "作如是呵責阿梨吒比丘，捨此事故白四",
    "T22n1428_017:0682c06": "羯磨。」諸比丘白佛，佛言：「若有餘比丘作是",
    "T22n1428_017:0682c07": "言：『我知佛所說，行婬欲非障道法。』眾",
    "T22n1428_017:0682c08": "僧亦應呵諫白四羯磨。自今已去與比丘結",
    "T22n1428_017:0682c09": "戒，集十句義乃至正法久住，欲說戒者當",
    "T22n1428_017:0682c10": "如是說：若比丘作如是語：『我知佛所說，",
    "T22n1428_017:0682c11": "法行婬欲非障道法。』彼比丘諫此比丘言：",
    "T22n1428_017:0682c12": "『大德！莫作是語，莫謗世尊，謗世尊者不",
    "T22n1428_017:0682c13": "善。世尊不作是語，世尊無數方便說行婬",
    "T22n1428_017:0682c14": "欲是障道法。』彼比丘諫此比丘時，堅持不",
    "T22n1428_017:0682c15": "捨，彼比丘乃至三諫，捨此事故。若三諫捨",
    "T22n1428_017:0682c16": "者善，不捨者波逸提。」比丘義如上。彼比丘",
    "T22n1428_017:0682c17": "作如是言：「我知佛所說法，行婬欲非障",
    "T22n1428_017:0682c18": "道法。」彼比丘諫此比丘言：「汝莫作是語，莫",
    "T22n1428_017:0682c19": "謗世尊，謗世尊者不善。世尊不作是語，世",
    "T22n1428_017:0682c20": "尊無數方便說：『行婬欲是障道法。』汝今可",
    "T22n1428_017:0682c21": "捨此事，莫為僧所呵，更犯重罪。」若受",
    "T22n1428_017:0682c22": "語者善，不隨語者應白。白已當語言：「我",
    "T22n1428_017:0682c23": "已白竟，餘有羯磨在。汝可捨此事，莫為眾",
    "T22n1428_017:0682c24": "僧所呵責，更犯重罪。」若隨語者善，不隨",
    "T22n1428_017:0682c25": "語者當作初羯磨。初羯磨已，當語言：「我",
    "T22n1428_017:0682c26": "已白初羯磨竟，餘有二羯磨在。汝當捨是",
    "T22n1428_017:0682c27": "事，莫為僧所呵責，更犯重罪。」若隨語者",
    "T22n1428_017:0682c28": "善，不隨語者當作第二羯磨。作第二羯",
    "T22n1428_017:0682c29": "磨已，當語言：「已作白二羯磨竟，餘有一羯",
    "T22n1428_017:0683a01": "磨在。汝可捨是事，莫為眾僧所呵責，更",
    "T22n1428_017:0683a02": "重犯罪。」若隨語者善，不隨語者唱三羯磨",
    "T22n1428_017:0683a03": "竟，波逸提。作白已二羯磨竟捨者，三突吉羅。",
    "T22n1428_017:0683a04": "作白已一羯磨竟捨者，二突吉羅。白已捨者，",
    "T22n1428_017:0683a05": "一突吉羅。若白未竟捨者，突吉羅。若未作白",
    "T22n1428_017:0683a06": "作是語：「我知佛所說，行婬欲者非障道法。」",
    "T22n1428_017:0683a07": "一切突吉羅。彼比丘諫此比丘時，餘比丘",
    "T22n1428_017:0683a08": "遮、若比丘尼遮者、若有餘人遮：「汝莫捨此",
    "T22n1428_017:0683a09": "事。」眾僧諫已不諫，遮者，一切突吉羅。比丘尼，",
    "T22n1428_017:0683a10": "波逸提；式叉摩那、沙彌、沙彌尼，突吉羅。是謂",
    "T22n1428_017:0683a11": "為犯。不犯者，初語時捨；若非法別眾諫、若",
    "T22n1428_017:0683a12": "非法和合諫、法別眾、法相似別眾、法相似和",
    "T22n1428_017:0683a13": "合；非法非毘尼非佛所教；若無諫者，無",
    "T22n1428_017:0683a14": "犯。無犯者，最初未制戒，癡狂、心亂、痛惱所",
    "T22n1428_017:0683a15": "纏。六十八竟",
    "T22n1428_017:0683a16": "爾時佛在舍衛國祇樹給孤獨園。時阿梨吒",
    "T22n1428_017:0683a17": "比丘惡見，眾僧呵諫而故不捨。時諸比丘聞，",
    "T22n1428_017:0683a18": "其中有少欲知足、行頭陀、樂學戒、知慚愧",
    "T22n1428_017:0683a19": "者，嫌責阿梨吒比丘言：「云何汝惡見，眾僧",
    "T22n1428_017:0683a20": "呵諫而故不捨？」時諸比丘往世尊所，頭面禮",
    "T22n1428_017:0683a21": "足在一面坐，以此因緣具白世尊。世尊爾",
    "T22n1428_017:0683a22": "時以此因緣集比丘僧，呵責阿梨吒比丘",
    "T22n1428_017:0683a23": "言：「汝所為非，非威儀、非沙門法、非淨行、",
    "T22n1428_017:0683a24": "非隨順行，所不應為。云何，阿梨吒比丘！",
    "T22n1428_017:0683a25": "惡見，眾僧呵諫而故不捨耶？」世尊以無數",
    "T22n1428_017:0683a26": "方便呵責阿梨吒比丘已，告諸比丘：「自今",
    "T22n1428_017:0683a27": "已去，眾僧與阿梨吒比丘，作惡見不捨舉白",
    "T22n1428_017:0683a28": "四羯磨。應如是作，為阿梨吒比丘作舉，",
    "T22n1428_017:0683a29": "作舉已作憶念，作憶念已與罪。眾中應",
    "T22n1428_017:0683b01": "差堪能羯磨者如上，作如是白：『大德僧聽！",
    "T22n1428_017:0683b02": "此阿梨吒惡見，眾僧呵諫而故不捨。若僧時",
    "T22n1428_017:0683b03": "到僧忍聽，僧今與阿梨吒比丘作惡見不捨",
    "T22n1428_017:0683b04": "舉羯磨。白如是。』『大德僧聽！此阿梨吒比丘惡",
    "T22n1428_017:0683b05": "見，眾僧呵諫而故不捨。僧今為阿梨吒比丘",
    "T22n1428_017:0683b06": "作惡見不捨舉羯磨。誰諸長老忍僧今為",
    "T22n1428_017:0683b07": "阿梨吒比丘作惡見不捨舉羯磨者默然，誰",
    "T22n1428_017:0683b08": "不忍者說。是初羯磨。』第二、第三亦如是說。",
    "T22n1428_017:0683b09": "『僧已忍與阿梨吒比丘作惡見不捨舉羯",
    "T22n1428_017:0683b10": "磨竟，僧忍，默然故，是事如是持。』」時阿梨吒",
    "T22n1428_017:0683b11": "比丘，僧作惡見不捨舉羯磨。六群比丘供",
    "T22n1428_017:0683b12": "給所須、共同羯磨止宿言語。時諸比丘聞，其",
    "T22n1428_017:0683b13": "中有少欲知足、行頭陀、樂學戒、知慚愧者，",
    "T22n1428_017:0683b14": "呵責六群比丘：「阿梨吒比丘，僧與作惡見不",
    "T22n1428_017:0683b15": "捨舉羯磨。云何供給所須、共止宿言語？」爾",
    "T22n1428_017:0683b16": "時諸比丘往世尊所，頭面禮足在一面坐，",
    "T22n1428_017:0683b17": "以此因緣具白世尊。世尊爾時以此因緣",
    "T22n1428_017:0683b18": "集比丘僧，呵責六群比丘言：「汝所為非，非",
    "T22n1428_017:0683b19": "威儀、非沙門法、非淨行、非隨順行，所不",
    "T22n1428_017:0683b20": "應為。云何，六群比丘！阿梨吒比丘，僧為作",
    "T22n1428_017:0683b21": "惡見不捨舉羯磨，而供給所須、止宿言語？」世",
    "T22n1428_017:0683b22": "尊以無數方便呵責六群比丘已，告諸比",
    "T22n1428_017:0683b23": "丘：「此六群比丘癡人！多種有漏處，最初犯",
    "T22n1428_017:0683b24": "戒。自今已去與比丘結戒，集十句義乃至",
    "T22n1428_017:0683b25": "正法久住，欲說戒者當如是說：若比丘，與",
    "T22n1428_017:0683b26": "如是語人未作法，有是惡見不捨，供",
    "T22n1428_017:0683b27": "給所須、共同羯磨止宿言語，波逸提。」如是世",
    "T22n1428_017:0683b28": "尊與比丘結戒。時諸比丘，不知有如是",
    "T22n1428_017:0683b29": "語、不如是語，後乃知有如是語，或有作",
    "T22n1428_017:0683c01": "波逸提懺、或有疑者。佛言：「不知者無犯。自",
    "T22n1428_017:0683c02": "今已去當如是說戒：若比丘知如是語人，未",
    "T22n1428_017:0683c03": "作法如，是邪見而不捨，供給所須、共同羯",
    "T22n1428_017:0683c04": "磨止宿言語者，波逸提。」比丘義如上。如是語",
    "T22n1428_017:0683c05": "者，作如是語：「我聞世尊說法，行婬欲者非",
    "T22n1428_017:0683c06": "障道法。」未作法者，若被舉、未為解。如是見",
    "T22n1428_017:0683c07": "者，作如是見，知世尊所說法非障道法。不",
    "T22n1428_017:0683c08": "捨惡見者，眾僧呵諫而不捨惡見。供給所",
    "T22n1428_017:0683c09": "須者，有二種：若法、若財。法者，教修習增上",
    "T22n1428_017:0683c10": "戒、增上意、增上智、學問誦經。財者，供給衣服、",
    "T22n1428_017:0683c11": "飲食、床、臥具、病瘦醫藥。同羯磨者，同說戒。止",
    "T22n1428_017:0683c12": "宿者，屋有四壁一切覆一切障，或一切覆",
    "T22n1428_017:0683c13": "不一切障，或一切障不一切覆，或不盡覆",
    "T22n1428_017:0683c14": "不盡障。若比丘先入屋，後有如是語人來；",
    "T22n1428_017:0683c15": "若如是語人先入，比丘後來；若二人俱入宿，",
    "T22n1428_017:0683c16": "隨脇著地，一切波逸提。比丘尼，波逸提；式叉",
    "T22n1428_017:0683c17": "摩那、沙彌、沙彌尼，突吉羅。是謂為犯。不犯者，",
    "T22n1428_017:0683c18": "比丘不知便入宿；若比丘先在屋，如是語",
    "T22n1428_017:0683c19": "人後來入屋，比丘不知；若屋一切覆無四",
    "T22n1428_017:0683c20": "壁、或一切覆而半障、或一切覆少障、或一",
    "T22n1428_017:0683c21": "切障而無覆、或一切障而半覆、或一切障",
    "T22n1428_017:0683c22": "少覆、或半覆半障、或少覆少障、或不覆不",
    "T22n1428_017:0683c23": "障、或露地，如是一切不知無犯。若病倒",
    "T22n1428_017:0683c24": "地；若病轉側；若為力勢所持；或被繫閉、或",
    "T22n1428_017:0683c25": "命難、梵行難，無犯。無犯者，最初未制戒，癡",
    "T22n1428_017:0683c26": "狂、心亂、痛惱所纏。六十九竟",
    "T22n1428_017:0683c27": "爾時佛在舍衛國祇樹給孤獨園。時跋難陀",
    "T22n1428_017:0683c28": "釋子有二沙彌：一名羯那，二名摩睺迦，不",
    "T22n1428_017:0683c29": "知慚愧共行不淨。爾時羯那、摩睺伽自相",
    "T22n1428_017:0684a01": "謂言：「我等從佛聞法，其有行婬欲非障道",
    "T22n1428_017:0684a02": "法。」時諸比丘聞，其中有少欲知足、行頭陀、",
    "T22n1428_017:0684a03": "樂學戒、知慚愧者，嫌責二沙彌言：「云何汝",
    "T22n1428_017:0684a04": "等自相謂言：『我從佛聞法，行婬欲非障道",
    "T22n1428_017:0684a05": "法。』」爾時諸比丘往世尊所，頭面禮足在一",
    "T22n1428_017:0684a06": "面坐，以此因緣具白世尊。世尊爾時以此",
    "T22n1428_017:0684a07": "因緣集比丘僧，呵責此二沙彌言：「汝所為",
    "T22n1428_017:0684a08": "非，非威儀、非沙門法、非淨行、非隨順行，",
    "T22n1428_017:0684a09": "所不應為。云何汝等自相謂言：『我從佛聞",
    "T22n1428_017:0684a10": "法，其行婬欲者非障道法。』？」爾時世尊以無",
    "T22n1428_017:0684a11": "數方便呵責此二沙彌已，告諸比丘：「自今",
    "T22n1428_017:0684a12": "已去與此二沙彌作呵諫，捨此事故，白四",
    "T22n1428_017:0684a13": "羯磨。應如是作呵諫。立此二沙彌於眾僧",
    "T22n1428_017:0684a14": "前眼見耳不聞處，眾中當差堪能羯磨者",
    "T22n1428_017:0684a15": "如上，作如是白：『大德僧聽！彼二沙彌自相",
    "T22n1428_017:0684a16": "謂言：「我從世尊聞法，行婬欲者非障道",
    "T22n1428_017:0684a17": "法。」若僧時到僧忍聽，呵責彼二沙彌捨此",
    "T22n1428_017:0684a18": "事故。「沙彌！莫作是語，莫誹謗世尊，誹謗",
    "T22n1428_017:0684a19": "世尊者不善。世尊不作是語，沙彌！世尊無",
    "T22n1428_017:0684a20": "數方便說，行婬欲是障道法。」白如是。』『大德",
    "T22n1428_017:0684a21": "僧聽！彼二沙彌自相謂言：「我從世尊聞法，",
    "T22n1428_017:0684a22": "行婬欲者非障道法。」僧今與彼二沙彌作",
    "T22n1428_017:0684a23": "呵諫，令捨此事故。「汝沙彌！莫誹謗世尊，",
    "T22n1428_017:0684a24": "誹謗世尊者不善。世尊不作是語，世尊無",
    "T22n1428_017:0684a25": "數方便說，婬欲是障道法。」誰諸長老忍僧今",
    "T22n1428_017:0684a26": "呵責二沙彌令捨此事者默然，誰不忍者",
    "T22n1428_017:0684a27": "說。是初羯磨。』第二、第三亦如是說。『眾僧已",
    "T22n1428_017:0684a28": "呵責二沙彌竟，僧忍，默然故，是事如是",
    "T22n1428_017:0684a29": "持。』」彼二沙彌，眾僧呵責而故不捨此事。時諸",
    "T22n1428_017:0684b01": "比丘聞，其中有少欲知足、行頭陀、樂學戒、",
    "T22n1428_017:0684b02": "知慚愧者，嫌責二沙彌：「云何汝等，僧呵責",
    "T22n1428_017:0684b03": "而故不捨惡見耶？」爾時諸比丘往世尊所，",
    "T22n1428_017:0684b04": "頭面禮足在一面坐，以此因緣具白世尊。",
    "T22n1428_017:0684b05": "世尊爾時以此因緣集比丘僧，呵責二沙",
    "T22n1428_017:0684b06": "彌言：「汝所為非，非威儀、非沙門法、非淨",
    "T22n1428_017:0684b07": "行、非隨順行，所不應為。云何，汝等二沙彌！",
    "T22n1428_017:0684b08": "眾僧呵責而故不捨惡見？」世尊以無數方",
    "T22n1428_017:0684b09": "便呵責二沙彌已，告諸比丘：「眾僧應與此",
    "T22n1428_017:0684b10": "二沙彌，作惡見不捨滅擯白四羯磨。應如是",
    "T22n1428_017:0684b11": "作，將二沙彌至眾僧前，立著見處不聞",
    "T22n1428_017:0684b12": "處。眾中當差堪能羯磨者如上，作如是白：",
    "T22n1428_017:0684b13": "『大德僧聽！此二沙彌，眾僧呵責故不捨惡",
    "T22n1428_017:0684b14": "見。若僧時到僧忍聽，僧今為二沙彌作惡",
    "T22n1428_017:0684b15": "見不捨滅擯。自今已去此二沙彌，不應言：",
    "T22n1428_017:0684b16": "「佛是我世尊。」不得隨逐餘比丘，如諸沙彌，",
    "T22n1428_017:0684b17": "得與比丘二宿、三宿。汝等不得。汝出去！滅",
    "T22n1428_017:0684b18": "去！不應住此。白如是。』『大德僧聽！此二沙彌，",
    "T22n1428_017:0684b19": "眾僧呵責故不捨惡見。眾僧今與二沙彌",
    "T22n1428_017:0684b20": "作惡見不捨滅擯羯磨。自今已去此二沙彌，",
    "T22n1428_017:0684b21": "不得言：「佛是我世尊。」不應隨逐餘比丘，",
    "T22n1428_017:0684b22": "如諸沙彌得與比丘二宿、三宿。汝今不得，",
    "T22n1428_017:0684b23": "汝出去！滅去！不應住此。誰諸長老忍僧為",
    "T22n1428_017:0684b24": "二沙彌作惡見不捨滅擯者默然，誰不忍",
    "T22n1428_017:0684b25": "者說。是初羯磨。』第二第三亦如是說。『僧已",
    "T22n1428_017:0684b26": "忍與二沙彌作惡見不捨滅擯竟，僧忍，默",
    "T22n1428_017:0684b27": "然故，是事如是持。』」時六群比丘，知僧為此",
    "T22n1428_017:0684b28": "二沙彌作惡見不捨滅擯羯磨，而便誘將畜",
    "T22n1428_017:0684b29": "養共止宿。諸比丘聞，其中有少欲知足、行頭",
    "T22n1428_017:0684c01": "陀、樂學戒、知慚愧者，嫌責六群比丘言：",
    "T22n1428_017:0684c02": "「云何汝等知僧為此二沙彌作惡見不捨滅",
    "T22n1428_017:0684c03": "擯羯磨，而誘將畜養共止宿耶？」爾時諸比丘",
    "T22n1428_017:0684c04": "往世尊所，頭面禮足在一面坐，以此因緣",
    "T22n1428_017:0684c05": "具白世尊。世尊爾時以此因緣集比丘",
    "T22n1428_017:0684c06": "僧，呵責六群比丘言：「汝所為非，非威儀、非",
    "T22n1428_017:0684c07": "沙門法、非淨行、非隨順行，所不應為。云",
    "T22n1428_017:0684c08": "何汝等，知僧為此二沙彌作惡見不捨滅擯",
    "T22n1428_017:0684c09": "羯磨，而誘將畜養共止宿耶？」世尊以無數",
    "T22n1428_017:0684c10": "方便呵責六群比丘已，告諸比丘：「此六群",
    "T22n1428_017:0684c11": "比丘癡人！多種有漏處，最初犯戒。自今已去",
    "T22n1428_017:0684c12": "與比丘結戒，集十句義乃至正法久住，欲",
    "T22n1428_017:0684c13": "說戒者當如是說：若沙彌作是言：『我知世",
    "T22n1428_017:0684c14": "尊所說法，行婬欲非障道法。』彼比丘諫此",
    "T22n1428_017:0684c15": "沙彌如是言：『汝莫作是語，莫誹謗世尊，",
    "T22n1428_017:0684c16": "誹謗世尊者不善。世尊不作是語，世尊無",
    "T22n1428_017:0684c17": "數方便說，行婬欲是障道法。』彼比丘作",
    "T22n1428_017:0684c18": "如是諫時，此沙彌堅持不捨。彼比丘應乃",
    "T22n1428_017:0684c19": "至再三呵諫，令捨此事故。若乃至三諫而",
    "T22n1428_017:0684c20": "捨者善，不捨者彼比丘當語彼沙彌言：『汝",
    "T22n1428_017:0684c21": "自今已去，不得言佛是我世尊，不得隨",
    "T22n1428_017:0684c22": "逐餘比丘，如諸沙彌得與比丘二、三宿。汝",
    "T22n1428_017:0684c23": "今無是事，汝出去！滅去！不應住此。』若比丘",
    "T22n1428_017:0684c24": "知如是眾中被擯沙彌，而誘將畜養共止宿",
    "T22n1428_017:0684c25": "者，波逸提。」如是世尊與比丘結戒。彼二沙彌",
    "T22n1428_017:0684c26": "城中擯出便往外村，城外擯出還入城中。爾",
    "T22n1428_017:0684c27": "時諸比丘，亦不知是滅擯不滅擯，後乃方",
    "T22n1428_017:0684c28": "知是滅擯，或作波逸提懺者、或有疑者。佛",
    "T22n1428_017:0684c29": "言：「不知者無犯。自今已去應如是說戒：若",
    "T22n1428_017:0685a01": "比丘，知沙彌作如是言：『我從佛聞法，若行",
    "T22n1428_017:0685a02": "婬欲非障道法。』彼比丘諫此沙彌如是言：",
    "T22n1428_017:0685a03": "『汝莫誹謗世尊，誹謗世尊者不善。世尊不",
    "T22n1428_017:0685a04": "作是語，沙彌！世尊無數方便說，婬欲是障",
    "T22n1428_017:0685a05": "道法。』彼比丘諫此沙彌時，堅持不捨。彼比",
    "T22n1428_017:0685a06": "丘應乃至再三呵諫，令捨此事故。乃至三",
    "T22n1428_017:0685a07": "諫而捨者善；不捨者，彼比丘應語彼沙彌",
    "T22n1428_017:0685a08": "言：『汝自今已去，不得言佛是我世尊，不得",
    "T22n1428_017:0685a09": "隨逐餘比丘，如諸沙彌得與比丘二、三",
    "T22n1428_017:0685a10": "宿。汝今無是事，汝出去！滅去！不應住此。』若",
    "T22n1428_017:0685a11": "比丘知如是眾中被擯沙彌，而誘將畜養共",
    "T22n1428_017:0685a12": "止宿者，波逸提。」比丘義如上。滅擯者，僧與",
    "T22n1428_017:0685a13": "作滅擯白四羯磨。畜養者，若自畜、若與人",
    "T22n1428_017:0685a14": "畜。誘者，若自誘、若教人誘。共宿者，如上",
    "T22n1428_017:0685a15": "說。若比丘先入宿，滅擯者後至；若滅擯者",
    "T22n1428_017:0685a16": "先至，比丘後至；或二人俱至，隨脇著地轉",
    "T22n1428_017:0685a17": "側，波逸提。比丘尼，波逸提；式叉摩那、沙彌、沙",
    "T22n1428_017:0685a18": "彌尼，突吉羅。是謂為犯。不犯者，先不知；若",
    "T22n1428_017:0685a19": "比丘先至，滅擯者後至，比丘不知；若房四方",
    "T22n1428_017:0685a20": "無障上有覆，廣說如上，露地無犯。若癲",
    "T22n1428_017:0685a21": "發倒地；若病動轉；或為力勢所持；被繫",
    "T22n1428_017:0685a22": "閉；命難、梵行難，無犯。無犯者，最初未制戒，",
    "T22n1428_017:0685a23": "癡狂、心亂、痛惱所纏。七十竟",
    "T22n1428_017:0685a24": "四分律卷第十七"
}