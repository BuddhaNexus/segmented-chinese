{
    "X25n0485_001:0184c06": " 金剛經如是解自述",
    "X25n0485_001:0184c08": "金剛者。性喻也。性無形似。落言即非。天竺先生不得",
    "X25n0485_001:0184c09": "已而有言。於是名之以般若。名之以阿耨多羅三藐",
    "X25n0485_001:0184c10": "三菩提。猶謂文字日繁。本來不多。故於經首。拈出如",
    "X25n0485_001:0184c11": "是兩字。如是者。性體也。不變不異。何容解。何容不解。",
    "X25n0485_001:0184c12": "遇慧命人如須菩提者。深機相觸。秘義盡宣。曰。如是",
    "X25n0485_001:0184c13": "住。如是降伏。又曰。如是生清淨心。其言布施也。曰。應",
    "X25n0485_001:0184c14": "如是布施。其言果報也。曰。福德亦復如是。其需解人",
    "X25n0485_001:0184c15": "也。曰。如是知．如是見．如是信解。是以深明佛法。擔荷",
    "X25n0485_001:0184c16": "如來。則曰。如是人等。無異人也。讚嘆世尊。則曰。如是",
    "X25n0485_001:0184c17": "世尊。無異物也。其感極涕零。則曰。得聞如是之經。無",
    "X25n0485_001:0184c18": "異法也。三十二分實相妙智。不可思議者。語盡忘言。",
    "X25n0485_001:0184c19": "兀坐說偈。不過曰。作如是觀而已。故知金剛本體。古",
    "X25n0485_001:0184c20": "佛聖賢如是。歌利凡夫亦如是。祗舍王城恒沙塔廟",
    "X25n0485_001:0184c21": "如是。五百世以前．五百世以後。阿僧祗世界亦無不",
    "X25n0485_001:0184c22": "如是。自黃梅首宣經旨。解者八百餘家。然親切道者。",
    "X25n0485_001:0184c23": "惟六祖一言了之。曰。法非有無謂如。皆是佛法謂是。",
    "X25n0485_001:0184c24": "揆其旨。不過以如是心。演如是經。成如是佛耳。余持",
    "X25n0485_001:0185a01": "此經二十年。口頭薄業。苦無證入。迨遭劫灰。桎梏刀",
    "X25n0485_001:0185a02": "鋸。投荒沉獄。一袱隨身。夢寐護念。迄于生還。寓京師",
    "X25n0485_001:0185a03": "者又五年。乃取誦本。與素所與。默疑和尚閉關九年",
    "X25n0485_001:0185a04": "商量語。及黃蘗山中所得西影禪師遺偈。入都來間",
    "X25n0485_001:0185a05": "於長春寺聽御生說法。復入西山叩一齋。識其漫談。",
    "X25n0485_001:0185a06": "皆若得若失。乃掩卷靜對覺經上白文。如如本體。躍",
    "X25n0485_001:0185a07": "躍紙上。特為向來業識迷覆不見耳。信手隨錄。久遂",
    "X25n0485_001:0185a08": "成帙。雖與如是本體未必脗合。然八百家解者不如",
    "X25n0485_001:0185a09": "是。而我欲盡歸之如是。此亦如如本性。活活在我身",
    "X25n0485_001:0185a10": "中。不能自異於如來與凡夫者。寧我作如是解哉。名",
    "X25n0485_001:0185a11": "以般若名。以阿耨多羅三藐三菩提。佛說已多。而況",
    "X25n0485_001:0185a12": "無住無相無得無說之法。以如是覓如是。以如是解",
    "X25n0485_001:0185a13": "如是乎。故如而還之無如。是而還之無是。解而還之",
    "X25n0485_001:0185a14": "無解。余以此自悔自懺。因號無是道人焉。",
    "X25n0485_001:0185a15": "寓跡石鏡山中無是道人自記",
    "X25n0485_001:0185a21": " 金剛經如是解序",
    "X25n0485_001:0185a23": "初祖達摩西來。特稱楞伽四卷可以印心。究不若金",
    "X25n0485_001:0185a24": "剛一卷。常為心印。是以黃梅五祖。首行倡導。宣其經",
    "X25n0485_001:0185b01": "旨。從而作解者。八百餘家。曹溪六祖。初既因文悟入。",
    "X25n0485_001:0185b02": "後復以之啟口。作壇經。更了以一言曰。法非有無謂",
    "X25n0485_001:0185b03": "如。皆是佛法謂是。應知此經。佛與須菩提一句一棒。",
    "X25n0485_001:0185b04": "一字一喝。語言文字剗盡無餘。的的教外別傳。西來",
    "X25n0485_001:0185b05": "第一義。為佛祖慧命所統。于群經中尊勝稱王。信也。",
    "X25n0485_001:0185b06": "其文藏有三譯。元魏留支．陳天竺真諦二譯。要不如",
    "X25n0485_001:0185b07": "姚秦鳩摩羅什所譯。辭特簡明。義無脫誤。是以震旦",
    "X25n0485_001:0185b08": "誦習。日月爭光。而註釋多門。意見差別。愚自弱冠志",
    "X25n0485_001:0185b09": "學。即知三教會通。丙辰歲。以梁生奇緣。皈依憨山大",
    "X25n0485_001:0185b10": "師。于東遊之日。得受金剛決疑。以為指歸。其大意謂。",
    "X25n0485_001:0185b11": "佛說法三十年。上首弟子猶是懷疑。此經隨空生所",
    "X25n0485_001:0185b12": "疑處。即便逐破。所謂疑悔永已盡。安住實智中。憨師",
    "X25n0485_001:0185b13": "現示肉身于曹溪。稱七祖。與六祖覿面。是能不隨分",
    "X25n0485_001:0185b14": "演說。真契佛祖心印。并契宣尼一貫無言之大旨者。",
    "X25n0485_001:0185b15": "即南嶽之得金剛無礙智。中峰之能用世語入佛知",
    "X25n0485_001:0185b16": "見。不過是也。越今四十餘載。其間所聞演說。所見著",
    "X25n0485_001:0185b17": "述。描抹此經面目者。不知幾何。而乃得見坦公先生",
    "X25n0485_001:0185b18": "如是解。是直以鏡照鏡。諸相不立。以光接光。眾塵消",
    "X25n0485_001:0185b19": "隕。只提如是我聞四字。便攝全經。并攝全藏。若水入",
    "X25n0485_001:0185b20": "乳。若芥投針。梵語華言。拈來即合。引申觸類。無境不",
    "X25n0485_001:0185b21": "融。以至孔孟精微。和盤托出。老莊玄妙。徹底掀翻。頭",
    "X25n0485_001:0185b22": "頭盡獲家珍。無假揉和窠臼。自非降大任而投險囏",
    "X25n0485_001:0185b23": "出自困衡動忍。安能與箕疇岐易。同放光明。更非宗",
    "X25n0485_001:0185b24": "教全彰。福慧兩足。從入泥入水中。履道坦坦。安得具",
    "X25n0485_001:0185c01": "金剛眼。得金剛心。代佛口宣無上甚深妙。諦現長者",
    "X25n0485_001:0185c02": "宰官身而為說法。具眼者。謂是無垢再來。覆按時節",
    "X25n0485_001:0185c03": "因緣。當益信也。此解早已壽梓于吳門鎮海古剎。茲",
    "X25n0485_001:0185c04": "重梓藏冊。流通于楞嚴經坊。將紫栢憨山兩尊者。同",
    "X25n0485_001:0185c05": "向寂光首肯。真歷劫勝因也。古德有云。見聞為種。八",
    "X25n0485_001:0185c06": "難超十地之堦。解行在躬。一生圓曠劫之果。則以無",
    "X25n0485_001:0185c07": "是翁作如是解。即謂如如六如悉歸剩義。如之一字。",
    "X25n0485_001:0185c08": "亦不喜聞可也。是萬法俱來。絲毫不掛之第一義也。",
    "X25n0485_001:0185c09": "順治丁酉臘八日擕李道一居士譚貞默槃談謹撰",
    "X25n0485_001:0185c15": " 金剛如是解序",
    "X25n0485_001:0185c17": "神功不可以碑記。溟渤不可以蠡測。無上妙道。不可",
    "X25n0485_001:0185c18": "詮註。唯其詮註不及也。雖終日言而無言。終日跡而",
    "X25n0485_001:0185c19": "無跡。故迦文曰。我四十九年。不曾說著一字。又曰。但",
    "X25n0485_001:0185c20": "有言說。都無實義。譬之彈者意在雀。獲雀而彈斯委。",
    "X25n0485_001:0185c21": "餌者意在魚。得魚而餌自棄。若夫執餌彈為魚雀。非",
    "X25n0485_001:0185c22": "作者咎。乃時人自昧耳。",
    "X25n0485_001:0185c23": "無是張公。究心金剛有得。不肯獨擅其妙。欲以公之",
    "X25n0485_001:0185c24": "天下。于致君澤民之餘。鈎索深[〡*賾]而箋釋之。命曰。如",
    "X25n0485_001:0186a01": "是解。歲在丁酉。以方伯涖武林。出全秩屬序焉。余披",
    "X25n0485_001:0186a02": "讀已。顧謂二三子曰。全經妙旨。為如是二字。一口道",
    "X25n0485_001:0186a03": "盡矣。他如品第文句。雖有數千餘言。不過二字之訓",
    "X25n0485_001:0186a04": "詁耳。後來循行下註者。華竺亡慮。千人要之。如析空",
    "X25n0485_001:0186a05": "立界。各封己私。雖空性非離。而用力勞矣。惟天親．無",
    "X25n0485_001:0186a06": "著立義明宗。破疑斷執。差達佛意。然猶不能離句絕",
    "X25n0485_001:0186a07": "非。直指第一義諦。斯解也。得之于心。不借舌於玄旨。",
    "X25n0485_001:0186a08": "形之于辭。匪寄意于私緣。冥中著彩。水面雕紋。有是",
    "X25n0485_001:0186a09": "事。無是理。隨人所得而見之。其裨補于拘學也。厥功",
    "X25n0485_001:0186a10": "大哉。山野不能文。抑亦法不換機。以致鋪錦之贊。但",
    "X25n0485_001:0186a11": "曰。世尊如是說。　無是公如是解。山野如是序。只此",
    "X25n0485_001:0186a12": "三箇如是。猶塗毒鼓響不容接。似太阿劍鋒不可攖。",
    "X25n0485_001:0186a13": "又如雲端鶴唳。石竅風鳴。既未可以理通。亦不許以",
    "X25n0485_001:0186a14": "意解。讀是經者。便如是將去。直與說者解者。同一金",
    "X25n0485_001:0186a15": "剛體性。同一無住三昧。詎必數盡行墨名言。始信無",
    "X25n0485_001:0186a16": "我人眾生壽者相哉。雖然認餌彈為魚雀者。固謬矣。",
    "X25n0485_001:0186a17": "苟得一魚一雀。遂欲使天下人盡棄餌彈而勿用。吾",
    "X25n0485_001:0186a18": "知斯人亦不足以語道也。前哲不云乎。實際理地。不",
    "X25n0485_001:0186a19": "受一塵。佛事門中。不捨一法。夫然則雖家喻此經。戶",
    "X25n0485_001:0186a20": "傳此解。正金剛種子之光明顯發處也。庸何傷山野",
    "X25n0485_001:0186a21": "恁麼序引。是真實語。是不誑不妄語。具眼者薦取。",
    "X25n0485_001:0186a22": "靈隱道人弘禮題",
    "X25n0485_001:0186b06": "金剛經如是解",
    "X25n0485_001:0186b08": "寓石經山河北　無是道人　註解",
    "X25n0485_001:0186b09": "般若會中　都門孫北海承澤　河陽薛行屋所蘊　膠州張天石若麒　仝閱",
    "X25n0485_001:0186b13": "金剛般若波羅蜜經",
    "X25n0485_001:0186b14": "五金皆謂之金。金剛者。如刀劒之有剛鐵。剛在金",
    "X25n0485_001:0186b15": "中。百鍊不消。取其堅利。能斷萬物。有如智慧能絕",
    "X25n0485_001:0186b16": "貪嗔癡一切顛倒之見。般若梵語。唐言智慧。波羅",
    "X25n0485_001:0186b17": "蜜梵語。唐言到彼岸。欲到彼岸。須憑般若。經者徑",
    "X25n0485_001:0186b18": "也。載最上乘。上菩提路。大鑑禪師金剛序云。金在",
    "X25n0485_001:0186b19": "山中。山不知是寶。寶亦不知是山。由無性故。人則",
    "X25n0485_001:0186b20": "有性。取其寶用得見。金師破山取礦。用火烹鍊。得",
    "X25n0485_001:0186b21": "成精金。四大身中性亦云爾。世界中有人我山。人",
    "X25n0485_001:0186b22": "我山中有煩惱礦。煩惱礦中有佛性寶。佛性寶中",
    "X25n0485_001:0186b23": "有智慧匠。用覺悟火烹鍊。見自性金剛。了然明淨。",
    "X25n0485_001:0186b24": "是故以金剛為喻也。圓覺經曰。譬如銷金鑛。金非",
    "X25n0485_001:0186c01": "銷故有。雖復本來金。終以銷成就。可知金剛不落",
    "X25n0485_001:0186c02": "空虗。煅煉原有功用。此經亦名小般若。乃大部六",
    "X25n0485_001:0186c03": "百卷中。第五百七十七卷。名小般若者。謂一卷能",
    "X25n0485_001:0186c04": "涵大部之義。非般若有大小也。此經盛行於世。自",
    "X25n0485_001:0186c05": "黃梅五祖始。",
    "X25n0485_001:0186c06": "王世貞宛委餘編載。秦穆公時。扶風獲一石佛。公",
    "X25n0485_001:0186c07": "不識。棄污穢中。後染疾。夢天譴責。問由余。對曰。周",
    "X25n0485_001:0186c08": "穆王時。有化人來。云。是佛。神王為造中天臺。公乃",
    "X25n0485_001:0186c09": "命由余視之。曰。真佛神也。公以三牲祀之。由余曰。",
    "X25n0485_001:0186c10": "佛法清淨。所有供養。燒香而已。譯經圖記云。明帝",
    "X25n0485_001:0186c11": "感異夢。敕郎中蔡愔等。迎摩騰法蘭。用白馬馱經。",
    "X25n0485_001:0186c12": "此後來事。謂佛法至漢。始入中國。非也。",
    "X25n0485_001:0186c13": "○法會因由分第一",
    "X25n0485_001:0186c14": "如是我聞。一時。佛在舍衛國祗樹給孤獨園。與大比",
    "X25n0485_001:0186c15": "丘眾千二百五十人俱。爾時。世尊食時。著衣持鉢。入",
    "X25n0485_001:0186c16": "舍衛大城乞食。於其城中。次第乞已。還至本處。飯食",
    "X25n0485_001:0186c17": "訖。收衣鉢。洗足已。敷座而坐。",
    "X25n0485_001:0186c18": "如是我聞者。如來涅槃時示阿難。一切經首。皆安",
    "X25n0485_001:0186c19": "如是我聞。佛言覺也。自覺覺他。覺圓滿故。舍衛國。",
    "X25n0485_001:0186c20": "波斯匿王所居。祗樹者。祗陀太子所施。給孤獨園",
    "X25n0485_001:0186c21": "者。給孤獨長者之園。即布金滿地處。比丘梵語。華",
    "X25n0485_001:0186c22": "言乞士。上乞法於諸佛。下乞食於人間也。千二百",
    "X25n0485_001:0186c23": "五十人。三迦葉目犍連舍利弗五人弟子。共合此",
    "X25n0485_001:0186c24": "數。如是二字。即為全經之髓。六祖云。法非有無謂",
    "X25n0485_001:0187a01": "之如。皆是佛法謂之是。故住曰如是住。降伏曰如",
    "X25n0485_001:0187a02": "是降伏。布施曰如是布施。福德曰福德亦復如是。",
    "X25n0485_001:0187a03": "清淨曰如是生清淨心。又曰。如是知．如是見．如是",
    "X25n0485_001:0187a04": "信解。又曰。如如不動。又曰。作如是觀。每每機鋒相",
    "X25n0485_001:0187a05": "投。則曰如是如是。孔曰。一言終身其恕乎。恕者。如",
    "X25n0485_001:0187a06": "心也。故曾悟一貫。亦曰忠恕。子思之未發。孟軻之",
    "X25n0485_001:0187a07": "不動。總無二義。故經云諸法如義。我聞者。固聞之",
    "X25n0485_001:0187a08": "於佛。亦聞之於我也。阿難現身聞相。何所聞。何所",
    "X25n0485_001:0187a09": "不聞。夫子之文章可得聞也。一時者。在衛之時。爾",
    "X25n0485_001:0187a10": "時者。入城之時。時長老須菩提。乃問法說法之時。",
    "X25n0485_001:0187a11": "佛法隨時示現。即所謂聖之時者。不拘一時也。一",
    "X25n0485_001:0187a12": "切時中。無時不在。道也者。不可須臾離也。舉舍衛",
    "X25n0485_001:0187a13": "國祗樹園。以見微塵剎土。草木樓觀。頭頭皆是真",
    "X25n0485_001:0187a14": "如。不獨我有。諸大比丘眾。一切人天。并及異類。俱",
    "X25n0485_001:0187a15": "是共有。孔云。吾無行而不與二三子者。是丘也。故",
    "X25n0485_001:0187a16": "千二百五十人俱此性。俱此般若。即俱此佛體。世",
    "X25n0485_001:0187a17": "尊傳心諭眾。相諭不言。政在穿衣吃飯處。討箇下",
    "X25n0485_001:0187a18": "落。故著衣乞食。了不異於人。折我憍心。生彼施福",
    "X25n0485_001:0187a19": "也。還至本處。乃影借語。本地可還。即我之本來亦",
    "X25n0485_001:0187a20": "可還也。飯食已畢。收衣鉢者。所以狀佛之脫粘染",
    "X25n0485_001:0187a21": "而歸於無也。洗足者。亦以狀空塵也。敷座而坐。寧",
    "X25n0485_001:0187a22": "靜登禪。入於化矣。葢菩提實性。無出入相。無往復",
    "X25n0485_001:0187a23": "相。祗舍王城。不即不離。次第乞內與。還至本處。原",
    "X25n0485_001:0187a24": "無二見。到敷座而坐。則住心降心。俱在此中。為第",
    "X25n0485_001:0187b01": "二分。預示機關。須在解人自悟。",
    "X25n0485_001:0187b02": "有僧參忠國師。師問蘊何事業。曰。講金剛經。師",
    "X25n0485_001:0187b03": "曰。最初兩字是甚麼。曰。如是。師曰。是甚麼。僧無",
    "X25n0485_001:0187b04": "對。師曰。咄哉。將甚麼講經。",
    "X25n0485_001:0187b05": "僧問趙州。乞指示。州曰。吃粥了也未。僧云。吃粥",
    "X25n0485_001:0187b06": "了。州云。洗鉢盂去。僧大悟。六祖曰。心念不起。是",
    "X25n0485_001:0187b07": "為坐故。收鉢洗足敷座。要向這裏參始得。",
    "X25n0485_001:0187b08": "按是經。以無相為宗。前人以無我相四句。當四",
    "X25n0485_001:0187b09": "句偈。此分首章曰。我聞。是我相也。乞食城中。是",
    "X25n0485_001:0187b10": "人相也。大比丘眾。是眾生相也。曰佛。曰世尊。是",
    "X25n0485_001:0187b11": "壽者相也。不應執著如此。余曰。此種種諸相。俱",
    "X25n0485_001:0187b12": "在還至本處後掃之。不舉其地．其人。則落斷見。",
    "X25n0485_001:0187b13": "舉而不掃。則落常見。余常序林任先參詳註云。",
    "X25n0485_001:0187b14": "無我相者。非無我也。無人相者。非無人也。無眾",
    "X25n0485_001:0187b15": "生相．壽者相者。非無眾生與壽者也。不可以身",
    "X25n0485_001:0187b16": "相得見如來者。非無身也。不住相布施者。非無",
    "X25n0485_001:0187b17": "布施也。無定法可說者。非無法也。過去未來見",
    "X25n0485_001:0187b18": "在心不可得者。非無心也。無所住者。非無住也。",
    "X25n0485_001:0187b19": "皆從有說到無。葢不著有。便是無了。達摩曰。廓",
    "X25n0485_001:0187b20": "然無聖。梁武不省。乃曰。對朕者誰。若了此義。則",
    "X25n0485_001:0187b21": "三十二相。俱消化于敷座而坐中矣。",
    "X25n0485_001:0187b22": "○善現起請分第二",
    "X25n0485_001:0187b23": "時。長老須菩提在大眾中即從座起。偏袒右肩。右膝",
    "X25n0485_001:0187b24": "著地。合掌恭敬而白佛言。希有。世尊。如來善護念諸",
    "X25n0485_001:0187c01": "菩薩。善付囑諸菩薩。",
    "X25n0485_001:0187c02": "梵語須菩提。此言善吉。善現。空生。尊者。雲庵僧了",
    "X25n0485_001:0187c03": "性曰。須菩提人人有之。若人頓悟空寂之性。故名",
    "X25n0485_001:0187c04": "解空。全空之性。真是菩提。故名須菩提。空性生出",
    "X25n0485_001:0187c05": "萬法。故名空生。空性隨緣應現。利人利物。亦名善",
    "X25n0485_001:0187c06": "現。萬行吉祥。亦名善吉。言偏袒者。此土謝過請罪。",
    "X25n0485_001:0187c07": "則肉袒。西土興敬禮儀。則偏袒。言右肩者。作用取",
    "X25n0485_001:0187c08": "便。言右膝者。佛法尚右。世尊。佛號也。空生開言便",
    "X25n0485_001:0187c09": "歎希有。作何見解。葢金輪王子。一旦舍王屋入雪",
    "X25n0485_001:0187c10": "山。此事甚為希有。弟子雲從。隨緣乞食。了不動情。",
    "X25n0485_001:0187c11": "此道更為希有。如來者。真性謂之如。明則照無量",
    "X25n0485_001:0187c12": "世界。而無所蔽。慧則通無量劫。而無所礙。能變現",
    "X25n0485_001:0187c13": "為一切眾生。而無所不可。是能自如者也。自如則",
    "X25n0485_001:0187c14": "無去來。而謂之來者。葢以應現於此。而謂之來也。",
    "X25n0485_001:0187c15": "然則言如者。乃真性之本體。言來者。乃真性之應",
    "X25n0485_001:0187c16": "用。如來二字。兼佛之體．用而言之矣。菩薩者梵語。",
    "X25n0485_001:0187c17": "本云菩提薩埵。此云覺有情。有情則眾生也。一切",
    "X25n0485_001:0187c18": "眾生具佛性者。皆有生而有情。惟菩薩在有情之",
    "X25n0485_001:0187c19": "中。而能覺者。故謂之覺有情也。菩薩未能盡絕情",
    "X25n0485_001:0187c20": "想。惟修至佛地。則絕情矣。護者護持。念者憶念。俾",
    "X25n0485_001:0187c21": "不退轉也。付者付託。囑者訂囑。俾不斷絕也。諸菩",
    "X25n0485_001:0187c22": "薩指大眾而言。",
    "X25n0485_001:0187c23": "世尊。善男子．善女人。發阿耨多羅三藐三菩提心。云",
    "X25n0485_001:0187c24": "何應住。云何降伏其心。",
    "X25n0485_001:0188a01": "善男子者。正定心也。善女人者。正慧心也。菩薩是",
    "X25n0485_001:0188a02": "善因成熟者。男女是善因初發者。梵語阿。此云無。",
    "X25n0485_001:0188a03": "梵語耨多羅。此云上。梵語三。此云正。梵語藐。此云",
    "X25n0485_001:0188a04": "等。梵語菩提。此云覺。阿耨多羅三藐三菩提。乃無",
    "X25n0485_001:0188a05": "上正等正覺也。謂真性也。真性即佛也。略言之則",
    "X25n0485_001:0188a06": "謂之覺。詳言之則謂之無上正等正覺也。真性無",
    "X25n0485_001:0188a07": "得而上之。故云無上。然佛不獨上。眾生不獨下。正",
    "X25n0485_001:0188a08": "相平等。故云正等。佛不獨悟。眾生不獨迷。其覺公",
    "X25n0485_001:0188a09": "普。故云正覺也。初發心時。先求安心。故有此問。人",
    "X25n0485_001:0188a10": "天住有。二乘住空。故曰如何應住。降者化逆從順。",
    "X25n0485_001:0188a11": "煩惱即菩提也。伏者遏抑妄心。轉識成智也。十住",
    "X25n0485_001:0188a12": "中第一發心住。先言住。後言降伏者。住是進修著",
    "X25n0485_001:0188a13": "脚之處。降伏二字。只到如來地位。方了盡也。",
    "X25n0485_001:0188a14": "佛言。善哉。善哉。須菩提。如汝所說。如來善護念諸菩",
    "X25n0485_001:0188a15": "薩。善付囑諸菩薩。汝今諦聽。當為汝說。善男子．善女",
    "X25n0485_001:0188a16": "人。發阿耨多羅三藐三菩提心。應如是住。如是降伏",
    "X25n0485_001:0188a17": "其心。唯然。世尊。願樂欲聞。",
    "X25n0485_001:0188a18": "諦審也。唯者諾其言。然者是其言。佛因須菩提所",
    "X25n0485_001:0188a19": "問最契於心。故首肯曰。善哉。善哉。仍牒其言而約",
    "X25n0485_001:0188a20": "之曰。發菩提心者。即當如是住。如是降伏其心。如",
    "X25n0485_001:0188a21": "是者即開首。如是二字。如如不動之意也。謂所發",
    "X25n0485_001:0188a22": "欲善護念善付囑之心。原無別法。即此心如是。便",
    "X25n0485_001:0188a23": "已是住。是降伏矣。此外非更有安住降伏之法也。",
    "X25n0485_001:0188a24": "黃蘗云。凡夫多被境礙心．事礙理。不知乃是心礙",
    "X25n0485_001:0188b01": "境．理礙事。但令心空。境自空。理寂。事自寂。勿倒用",
    "X25n0485_001:0188b02": "心也。可知如是即是住。如是即是降伏。",
    "X25n0485_001:0188b03": "孔子曰。吾道一以貫之。曾子曰。唯。及門弟子。皆",
    "X25n0485_001:0188b04": "所不解。世尊曰。如是住。如是降伏其心。須菩提",
    "X25n0485_001:0188b05": "曰。唯然。亦非千二百五十人所解。解之云何。亦",
    "X25n0485_001:0188b06": "曰。中心如。心中心。即如心。如如不動而已。",
    "X25n0485_001:0188b07": "○大乘正宗分第三",
    "X25n0485_001:0188b08": "佛告須菩提。諸菩薩摩訶薩應如是降伏其心。所有",
    "X25n0485_001:0188b09": "一切眾生之類。若卵生．若胎生．若濕生．若化生。若有",
    "X25n0485_001:0188b10": "色．若無色。若有想．若無想．若非有想。若非無想。",
    "X25n0485_001:0188b11": "空生問佛。先言應住。佛告空生。先言降伏其心。以",
    "X25n0485_001:0188b12": "降伏者。進修之極則。而無住者。降伏之要旨。如是",
    "X25n0485_001:0188b13": "降伏。即如是便是降伏了。直指秘密。更無別義。到",
    "X25n0485_001:0188b14": "底無四相。無滅度。總要降伏。此有我度眾生之心",
    "X25n0485_001:0188b15": "而已。上言善男信女。此言菩薩摩訶薩。可見佛與",
    "X25n0485_001:0188b16": "眾生。總如是心。總如是降伏也。摩訶言大。心量廣",
    "X25n0485_001:0188b17": "大不可測量。卵生者。貪著無明。迷暗包裹也。胎生",
    "X25n0485_001:0188b18": "者。食色輪迴。煩惱成聚也。濕生者。愛水浸淫。貪嗔",
    "X25n0485_001:0188b19": "癡因此而得也。化生者。一切煩惱。本自無根。起妄",
    "X25n0485_001:0188b20": "想心。忽然而有也。起心著相。妄見是非。名為有色。",
    "X25n0485_001:0188b21": "執著空相。不修福慧。名為無色。窮智極慧。思之思",
    "X25n0485_001:0188b22": "之。鬼神通之。名為有想。頑空坐禪。不學慈悲。猶如",
    "X25n0485_001:0188b23": "木石。無有作用。名為無想。不著偏見。亦不了中道。",
    "X25n0485_001:0188b24": "有如象罔。故名若非有想。求理心在。故名若非無",
    "X25n0485_001:0188c01": "想。",
    "X25n0485_001:0188c02": "我皆令入無餘涅槃而滅度之。如是滅度無量無數",
    "X25n0485_001:0188c03": "無邊眾生。實無眾生得滅度者。",
    "X25n0485_001:0188c04": "涅槃者。即不生滅也。涅而不生。槃而不滅。即脫生",
    "X25n0485_001:0188c05": "死也。無餘涅槃者。大涅槃也。謂此涅槃之外。更無",
    "X25n0485_001:0188c06": "其餘。故名無餘涅槃。葢盡諸世界所有九類眾生。",
    "X25n0485_001:0188c07": "皆化之成佛也。一切眾生。皆自業緣中現。若為人",
    "X25n0485_001:0188c08": "之業緣。則生而為人。修天上之業緣。則生於天上。",
    "X25n0485_001:0188c09": "作畜生之業緣。則生為畜生。造地獄之業緣。則生",
    "X25n0485_001:0188c10": "於地獄。九類眾生無非是業緣而生者。是本來無",
    "X25n0485_001:0188c11": "此眾生也。菩薩既已覺悟。無邊煩惱轉為妙用。又",
    "X25n0485_001:0188c12": "豈更有一眾生得滅度處。若見眾生可度。即是生",
    "X25n0485_001:0188c13": "滅。即是我相。而四相熾然矣。良由一切眾生。本來",
    "X25n0485_001:0188c14": "是佛。何生可度。故曰。平等真法界。佛不度眾生。眾",
    "X25n0485_001:0188c15": "生自性自度。我何功哉。壇經云。自性自度。名為真",
    "X25n0485_001:0188c16": "度。淨名經云。一切眾生。本性常滅。不復更滅。又佛",
    "X25n0485_001:0188c17": "告清淨慧菩薩言。於實相中。實無菩薩及諸眾生。",
    "X25n0485_001:0188c18": "菩薩眾生。皆是幻化。幻化滅故。無取證者。凡經內",
    "X25n0485_001:0188c19": "所云。眾生非眾生。凡夫非凡夫等語。皆是無佛無",
    "X25n0485_001:0188c20": "眾生之義。",
    "X25n0485_001:0188c21": "何以故。須菩提。若菩薩有我相．人相．眾生相．壽者相。",
    "X25n0485_001:0188c22": "即非菩薩。",
    "X25n0485_001:0188c23": "四相者。貪嗔癡愛所影現而成。貪則自私。自私是",
    "X25n0485_001:0188c24": "我相。嗔則分別爾汝。是人相。癡則頑傲不靈。是眾",
    "X25n0485_001:0189a01": "生相。愛則希覬長年。是壽者相。如來不以度眾生",
    "X25n0485_001:0189a02": "為功。而了無所得。以其四相盡化也。圓覺經云。未",
    "X25n0485_001:0189a03": "除四種相。不得成菩提。設若有一於此。則必起能",
    "X25n0485_001:0189a04": "度眾生之心。便是眾生之見。非菩薩矣。四相中。一",
    "X25n0485_001:0189a05": "我字是緊要的窟穴。有我則尊我卑人。因有人相。",
    "X25n0485_001:0189a06": "欲度人。又欲盡乎人。因有眾生相。盡滅度之力。還",
    "X25n0485_001:0189a07": "而證我成壽者相。遂妄認壽者為涅槃。而牢不可",
    "X25n0485_001:0189a08": "化矣。故我相是四相病根也。佛每言眾生者。非言",
    "X25n0485_001:0189a09": "眾生。而實言眾生之我也。無我則無眾生。亦無壽",
    "X25n0485_001:0189a10": "者矣。",
    "X25n0485_001:0189a11": "朱晦翁曰。所謂降伏者。非謂遏伏此心。謂盡降",
    "X25n0485_001:0189a12": "伏眾生之心。入無餘涅槃中。教他都無心了。方",
    "X25n0485_001:0189a13": "是。",
    "X25n0485_001:0189a14": "脉望曰。鬼神有性無命。草木有命無性。禽獸性",
    "X25n0485_001:0189a15": "少命多。惟人能全之。可知四生六道之義。",
    "X25n0485_001:0189a16": "○妙行無住分第四",
    "X25n0485_001:0189a17": "復次須菩提。菩薩於法。應無所住。行於布施。所謂不",
    "X25n0485_001:0189a18": "住色布施。不住聲香味觸法布施。須菩提。菩薩應如",
    "X25n0485_001:0189a19": "是布施。不住於相。何以故。若菩薩不住相布施。其福",
    "X25n0485_001:0189a20": "德不可思量。須菩提。於意云何。東方虗空可思量不。",
    "X25n0485_001:0189a21": "不也。世尊。須菩提。南西北方四維上下虗空可思量",
    "X25n0485_001:0189a22": "不。不也。世尊。須菩提。菩薩無住相布施。福德亦復如",
    "X25n0485_001:0189a23": "是不可思量。須菩提。菩薩但應如所教住。",
    "X25n0485_001:0189a24": "上言度生無相。此即言布施無住。行於布施。不落",
    "X25n0485_001:0189b01": "空見。布施無住。亦不落有見。如此。則布施即是般",
    "X25n0485_001:0189b02": "若。故曰。應如是布施。如此。則福德亦是般若。故曰。",
    "X25n0485_001:0189b03": "福德亦復如是。總就如何應住。而詳言之。以明如",
    "X25n0485_001:0189b04": "是之性。其布施．其效應無不如是也。色聲香味觸",
    "X25n0485_001:0189b05": "法六者。謂之六塵。眼貪色。耳貪聲。鼻貪香。舌貪味。",
    "X25n0485_001:0189b06": "身境相接謂觸。意事相拘謂法。人性清淨。本無六",
    "X25n0485_001:0189b07": "根六塵。又向何處安頓。東西南北及四維上下總",
    "X25n0485_001:0189b08": "謂之十方。菩薩不住相布施。是能施之體空也。一",
    "X25n0485_001:0189b09": "切諸相即是非相。是所施之法。其體空也。又說一",
    "X25n0485_001:0189b10": "切眾生即非眾生。即所施之人。其體空也。玄奘譯",
    "X25n0485_001:0189b11": "經云。不住於色。不住非色。是故無空可取。無有可",
    "X25n0485_001:0189b12": "捨。空有同如。一體平等。施心廣大。猶若空虗。所獲",
    "X25n0485_001:0189b13": "功德。亦復如是。楞嚴云。汝觀世間可作之法。誰為",
    "X25n0485_001:0189b14": "不壞。然終不聞爛壞虗空。此云。不可思量。以廣大",
    "X25n0485_001:0189b15": "言。而無盡無壞。其意皆備。如來教菩薩法。不過住",
    "X25n0485_001:0189b16": "無所住。菩薩受如來教。但當如其所教者以為住。",
    "X25n0485_001:0189b17": "不住有故。入塵勞而不落生死。不住無故。居涅槃",
    "X25n0485_001:0189b18": "而不屬斷滅。如如不動而已。",
    "X25n0485_001:0189b19": "如所教住。明乎有住者在。大學曰。有所好樂。則",
    "X25n0485_001:0189b20": "不得其正。心不在焉故也。故無在則無不在。無",
    "X25n0485_001:0189b21": "住則無不住。",
    "X25n0485_001:0189b22": "○如理實見分第五",
    "X25n0485_001:0189b23": "須菩提。於意云何。可以身相見如來不。不也。世尊。不",
    "X25n0485_001:0189b24": "可以身相得見如來。何以故。如來所說身相。即非身",
    "X25n0485_001:0189c01": "相。佛告須菩提。凡所有相。皆是虗妄。若見諸相非相。",
    "X25n0485_001:0189c02": "即見如來。",
    "X25n0485_001:0189c03": "此如來乃謂真性之佛。與下身相之如來異。自布",
    "X25n0485_001:0189c04": "施說到法身。言之愈切。自法身說到諸相。言之愈",
    "X25n0485_001:0189c05": "廣。皆以明無相之旨。佛有三身。法身．報身．化身也。",
    "X25n0485_001:0189c06": "如來係自性真如。豈有身相。四大色身。皆由妄念",
    "X25n0485_001:0189c07": "而生。若執著身相。而欲見如來之性。譬如認賊為",
    "X25n0485_001:0189c08": "子。終無是處。惟見諸相非相。則見如來者。非盡除",
    "X25n0485_001:0189c09": "諸相也。見諸相者。病為執有。除諸相者。病為執空。",
    "X25n0485_001:0189c10": "惟就諸相見非相。乃為中道。葢了妄即真。非別於",
    "X25n0485_001:0189c11": "妄外有真耳。故能就幻相以見實相。則四相者相",
    "X25n0485_001:0189c12": "也。法相者亦相也。非法相者亦相也。楞嚴經云。不",
    "X25n0485_001:0189c13": "取一切法相。則得聖智究竟相也。",
    "X25n0485_001:0189c14": "俱胝和尚凡有所問。只竪一指。博山曰。人人一",
    "X25n0485_001:0189c15": "箇指頭。他因甚這等會用。人人有箇身相。如來",
    "X25n0485_001:0189c16": "偏恁會用。凡夫爭盡氣力。落得肉臭軀殻。",
    "X25n0485_001:0189c17": "○正信希有分第六",
    "X25n0485_001:0189c18": "須菩提白佛言。世尊。頗有眾生。得聞如是言說章句。",
    "X25n0485_001:0189c19": "生實信不。佛告須菩提。莫作是說。如來滅後。後五百",
    "X25n0485_001:0189c20": "歲。有持戒修福者。於此章句能生信心。以此為實。當",
    "X25n0485_001:0189c21": "知是人不於一佛二佛三四五佛而種善根。已於無",
    "X25n0485_001:0189c22": "量千萬佛所種諸善根。聞是章句。乃至一念生淨信",
    "X25n0485_001:0189c23": "者。須菩提。如來悉知悉見。是諸眾生得如是無量福",
    "X25n0485_001:0189c24": "德。",
    "X25n0485_001:0190a01": "上言若見諸相非相。即見如來。恐人謂得見如來",
    "X25n0485_001:0190a02": "為希有之法。狐疑轉生。故問生實信否。不知此實",
    "X25n0485_001:0190a03": "信一念。可以立千百年而不渝。可以統千萬佛而",
    "X25n0485_001:0190a04": "同根。不獨我能見如來。而如來亦悉知悉見我之",
    "X25n0485_001:0190a05": "一念。必如是而後為能生實信。法輪預記云。初五",
    "X25n0485_001:0190a06": "百歲。解脫居多。二五百歲。禪定居多。三五百歲。或",
    "X25n0485_001:0190a07": "務多聞。四五百歲。或營塔寺。五五百歲。多聞鬪諍。",
    "X25n0485_001:0190a08": "葢天道五百年一大變。君子之澤。久而愈斬。屬望",
    "X25n0485_001:0190a09": "後人。自爾如是。持戒者。不著諸相。即是持戒。持戒",
    "X25n0485_001:0190a10": "即是修福。善根者。萬善從生。為眾善之根本也。生",
    "X25n0485_001:0190a11": "淨信上有乃至二字。當從生信心以此為實來。上",
    "X25n0485_001:0190a12": "二句。是全體之信。而乃至以下。則頓悟之信也。一",
    "X25n0485_001:0190a13": "念者。心空境寂。萬慮消亡。不作有為見。不作無為",
    "X25n0485_001:0190a14": "解。出四相。越三空。是名一念淨信。便與如來心心",
    "X25n0485_001:0190a15": "相印。故曰。悉知悉見。淨信心便是如是心。如是心",
    "X25n0485_001:0190a16": "便是最上第一希有之法。十方無盡之虗空。皆在",
    "X25n0485_001:0190a17": "如是福德中矣。",
    "X25n0485_001:0190a18": "何以故。是諸眾生無復我相．人相．眾生相．壽者相。無",
    "X25n0485_001:0190a19": "法相。亦無非法相。何以故。是諸眾生若心取相。則為",
    "X25n0485_001:0190a20": "著我人眾生壽者。若取法相。即著我人眾生壽者。何",
    "X25n0485_001:0190a21": "以故。若取非法相。即著我人眾生壽者。是故不應取",
    "X25n0485_001:0190a22": "法。不應取非法。以是義故。如來常說。汝等比丘。知我",
    "X25n0485_001:0190a23": "說法。如筏喻者。法尚應捨。何況非法。",
    "X25n0485_001:0190a24": "實信之心。至於清淨。豈復有四相可見哉。既無四",
    "X25n0485_001:0190b01": "相。又豈有法相可見哉。又豈有非法相可見哉。無",
    "X25n0485_001:0190b02": "四相。是人空也。無法相．無非法相。是法空也。如是",
    "X25n0485_001:0190b03": "所生淨信。豈曰容易。故將若心取相。次第深言。而",
    "X25n0485_001:0190b04": "歸之於法空。曰。不應取法。不應取非法。皆以明法",
    "X25n0485_001:0190b05": "空也。至於不取非法。不但證法空。亦脫法空之障",
    "X25n0485_001:0190b06": "矣。以四相為相者。乃心取相也。知四相之非相而",
    "X25n0485_001:0190b07": "離之。即是法相。知離相之亦非。而復離之。即是非",
    "X25n0485_001:0190b08": "法相。甚矣取之病根深矣。如筏喻者。筏所以渡河",
    "X25n0485_001:0190b09": "也。既渡則不須用筏矣。何必言筏非筏。法所以破",
    "X25n0485_001:0190b10": "相也。既破則不須用法矣。何必言法非法。此法不",
    "X25n0485_001:0190b11": "住此岸。不住彼岸。不住中流。以不應取故。楞嚴經",
    "X25n0485_001:0190b12": "云。不取無非幻。非幻尚不生。幻法云何立。即此分",
    "X25n0485_001:0190b13": "文意。",
    "X25n0485_001:0190b14": "維摩詰問文殊師利。如何是不二法門。殊云。於",
    "X25n0485_001:0190b15": "一切法。無說無言。無示無識。離諸問答。是為入",
    "X25n0485_001:0190b16": "不二法門。文殊復問維摩。仁者如何說。維摩默",
    "X25n0485_001:0190b17": "然。若再加一語。是落第二義。",
    "X25n0485_001:0190b18": "老子曰。善行無轍迹。善言無瑕謫。是以聖人善",
    "X25n0485_001:0190b19": "救人無棄人。善救物無棄物。如來說法。為救人",
    "X25n0485_001:0190b20": "救物而設。其轍迹瑕謫。如何可尋。",
    "X25n0485_001:0190b21": "○無得無說分第七",
    "X25n0485_001:0190b22": "須菩提。於意云何。如來得阿耨多羅三藐三菩提耶。",
    "X25n0485_001:0190b23": "如來有所說法耶。須菩提言。如我解佛所說義。無有",
    "X25n0485_001:0190b24": "定法名阿耨多羅三藐三菩提。亦無有定法。如來可",
    "X25n0485_001:0190c01": "說。何以故。如來所說法。皆不可取．不可說．非法．非非",
    "X25n0485_001:0190c02": "法。所以者何。一切賢聖。皆以無為法而有差別。",
    "X25n0485_001:0190c03": "無上菩提乃第一義。深妙難名。或持戒忍辱而得",
    "X25n0485_001:0190c04": "之。或精進禪定而得之。或聚沙為塔。或稱南無。皆",
    "X25n0485_001:0190c05": "可得之。豈可以拘以空法而名之哉。如來憫眾生",
    "X25n0485_001:0190c06": "之未悟。安得嘿然而無言。或為志求勝法者說。或",
    "X25n0485_001:0190c07": "為求無上慧者說。或為求聲聞者說。或為求辟支",
    "X25n0485_001:0190c08": "佛者說。應機四酬。隨叩而答。寧無說哉。然妙性平",
    "X25n0485_001:0190c09": "等。云何有得。若有所得。佛從外來。道本無言。何云",
    "X25n0485_001:0190c10": "有說。若有所說。是為謗佛。謝云。非法則不有。非非",
    "X25n0485_001:0190c11": "法則不無。有無並無。理之極也。金剛標云。空生自",
    "X25n0485_001:0190c12": "云。解佛所說義。只解其無定法可說。尚未解其為",
    "X25n0485_001:0190c13": "無得無說也。如謂不可取不可說。即是無得無說。",
    "X25n0485_001:0190c14": "何後第十分中。如來重問。于法有所得否。而空生",
    "X25n0485_001:0190c15": "始答無所得也。十三分中。佛又重問。如來有所說",
    "X25n0485_001:0190c16": "法不。而空生始答。如來無所說也。則無定法之與",
    "X25n0485_001:0190c17": "無得無說。又隔一間矣。以者用也。無為者。自然覺",
    "X25n0485_001:0190c18": "性。無假人為。故一切賢聖。皆用此無為之法。然法",
    "X25n0485_001:0190c19": "本無為。而一切法。未必盡是佛法。遂生差別。或安",
    "X25n0485_001:0190c20": "而行之。或勉而行之。及成功則一也。以無為法。釋",
    "X25n0485_001:0190c21": "上非法。賢聖差別。釋非非法。道川云。江北城枳江",
    "X25n0485_001:0190c22": "南橘。春來都放一般華。",
    "X25n0485_001:0190c23": "藥山陞座。良久。便下座。院主請云。云何不垂一",
    "X25n0485_001:0190c24": "言。山曰。經有經師。論有論師。爭怪得老僧。孔子",
    "X25n0485_001:0191a01": "曰。四時行焉。百物生焉。予何言哉。其機甚深。學",
    "X25n0485_001:0191a02": "者不從禪靜入耳。",
    "X25n0485_001:0191a03": "○依法出生分第八",
    "X25n0485_001:0191a04": "須菩提。於意云何。若人滿三千大千世界七寶以用",
    "X25n0485_001:0191a05": "布施。是人所得福德。寧為多不。須菩提言。甚多。世尊。",
    "X25n0485_001:0191a06": "何以故。是福德即非福德性。是故如來說福德多。若",
    "X25n0485_001:0191a07": "復有人。於此經中受持。乃至四句偈等。為他人說。其",
    "X25n0485_001:0191a08": "福勝彼。何以故。須菩提。一切諸佛。及諸佛阿耨多羅",
    "X25n0485_001:0191a09": "三藐三菩提法。皆從此經出。須菩提。所謂佛．法者。即",
    "X25n0485_001:0191a10": "非佛．法。",
    "X25n0485_001:0191a11": "此以財施有漏之因。以較無為之福。三千大千者。",
    "X25n0485_001:0191a12": "一佛化境也。七寶雖多。心有能所。即非福德性。能",
    "X25n0485_001:0191a13": "所心滅。是名福德性。福德性直到成佛地位。超然",
    "X25n0485_001:0191a14": "數量之外。自此經出者。此經是金剛般若。而實相．",
    "X25n0485_001:0191a15": "觀照．文字三般若皆在其中。若非文字。將何者為",
    "X25n0485_001:0191a16": "他人說乎。然法從經出。而經非即法。恐人執法為",
    "X25n0485_001:0191a17": "經。執經為法。故隨言即非佛法以遣之。四句偈者。",
    "X25n0485_001:0191a18": "中峰云。經中凡言四句偈。必上有乃至二字。下有",
    "X25n0485_001:0191a19": "等字。未嘗單言四句。則全經皆是。不必指定色見",
    "X25n0485_001:0191a20": "我一切有為無我相等句也。傅大士云。若論四句",
    "X25n0485_001:0191a21": "偈。應當不離身。以是而觀。則四句偈者。初不假外",
    "X25n0485_001:0191a22": "求。而在吾心地明矣。六祖偈云。人我俱盡。妄想既",
    "X25n0485_001:0191a23": "除。言下成佛。向使此偈可以言傳面命。我。佛乃天",
    "X25n0485_001:0191a24": "人之師。住世七十九年。廣為眾生說法三百五十",
    "X25n0485_001:0191b01": "度。而於此經。凡一十四處舉四句偈。而終不明明",
    "X25n0485_001:0191b02": "指示端的。豈吝其辭而不為說破耶。葢恐人執指",
    "X25n0485_001:0191b03": "為月。而徒泥紙上之死句。而不能返觀自己之活",
    "X25n0485_001:0191b04": "句也。佛法非佛法者。隨說隨剗也。即心是佛。更無",
    "X25n0485_001:0191b05": "別佛。即心是法。更無別法。黃蘗云。欲要真實會。一",
    "X25n0485_001:0191b06": "切總不是。萬松云。端的委細會。一切無不是。可以",
    "X25n0485_001:0191b07": "互參。",
    "X25n0485_001:0191b08": "世尊一日陞座。文殊云。諦觀法王法。法王法如",
    "X25n0485_001:0191b09": "是。博山別曰。世尊未陞座。法王法在甚處。這裏",
    "X25n0485_001:0191b10": "如參透。乃知焚鈔竪拂。總非釋氏之法。御氣燒",
    "X25n0485_001:0191b11": "丹。總非老氏之法。多學默識。總非孔子之法。",
    "X25n0485_001:0191b12": "○一相無相分第九",
    "X25n0485_001:0191b13": "須菩提。於意云何。須陀洹能作是念。我得須陀洹果",
    "X25n0485_001:0191b14": "不。須菩提言。不也。世尊。何以故。須陀洹名為入流。而",
    "X25n0485_001:0191b15": "無所入。不入色聲香味觸法。是名須陀洹。須菩提。於",
    "X25n0485_001:0191b16": "意云何。斯陀含能作是念。我得斯陀含果不。須菩提",
    "X25n0485_001:0191b17": "言。不也。世尊。何以故。斯陀含名一往來。而實無往來。",
    "X25n0485_001:0191b18": "是名斯陀含。須菩提。於意云何。阿那含能作是念。我",
    "X25n0485_001:0191b19": "得阿那含果不。須菩提言。不也。世尊。何以故。阿那含",
    "X25n0485_001:0191b20": "名為不來。而實無不來。是故名阿那含。須菩提。於意",
    "X25n0485_001:0191b21": "云何。阿羅漢能作是念。我得阿羅漢道不。須菩提言。",
    "X25n0485_001:0191b22": "不也。世尊。何以故。實無有法名阿羅漢。世尊。若阿羅",
    "X25n0485_001:0191b23": "漢作是念。我得阿羅漢道。即為著我人眾生壽者。",
    "X25n0485_001:0191b24": "上言一切賢聖皆以無為法而有差別。不但賢與",
    "X25n0485_001:0191c01": "聖有差別。而就賢人中。亦各有差別。然其於無為",
    "X25n0485_001:0191c02": "一也。於無得亦一也。須陀洹名為入流者。欲入無",
    "X25n0485_001:0191c03": "為之理。舍凡入聖。初入聖流也。而無所入者。本性",
    "X25n0485_001:0191c04": "自空。不假緣入。即鑽之彌堅也。斯陀含名一往來",
    "X25n0485_001:0191c05": "者。色身雖有來去。而法身湛然不動。不見操存舍",
    "X25n0485_001:0191c06": "亡也。阿那含名為不來者。迎之不見其首。而實無",
    "X25n0485_001:0191c07": "不來者。隨之不見其後也。阿羅漢能作是念而得",
    "X25n0485_001:0191c08": "道者。前三果人。居有學位。故立果義以酬因。阿羅",
    "X25n0485_001:0191c09": "漢不事學問人也。乃立道名以顯證極。故不曰阿",
    "X25n0485_001:0191c10": "羅漢果。而曰阿羅漢道。法華經曰。諸法不受。亦得",
    "X25n0485_001:0191c11": "阿羅漢。若萌一得念。即落人我四相。尊己輕人。慢",
    "X25n0485_001:0191c12": "視眾生。期壽長久。種種見前。是凡人之見。非聖人",
    "X25n0485_001:0191c13": "之徒矣。",
    "X25n0485_001:0191c14": "世尊。佛說我得無諍三昧。人中最為第一。是第一離",
    "X25n0485_001:0191c15": "欲阿羅漢。我不作是念。我是離欲阿羅漢。世尊。我若",
    "X25n0485_001:0191c16": "作是念。我得阿羅漢道。世尊則不說須菩提是樂阿",
    "X25n0485_001:0191c17": "蘭那行者。以須菩提實無所行。而名須菩提是樂阿",
    "X25n0485_001:0191c18": "蘭那行。",
    "X25n0485_001:0191c19": "梵語三昧。此云正定。亦云正受。乃謂入定思慧法",
    "X25n0485_001:0191c20": "也。非謂玄妙之意。佛恐眾不知去所得心。故引己",
    "X25n0485_001:0191c21": "作證。無諍者。即解脫義也。諍是勝負心。無諍則無",
    "X25n0485_001:0191c22": "我無人。無高無下。無聖無凡。一相平等。葢凡有對",
    "X25n0485_001:0191c23": "待。即成諍端。長繫死生。何由能脫。故涅槃經曰。須",
    "X25n0485_001:0191c24": "菩提住虗空地。若有眾生。嫌我立者。我當終日端",
    "X25n0485_001:0192a01": "坐不起。嫌我坐者。我當終日立不移處。如此不起",
    "X25n0485_001:0192a02": "一煩惱。謂之無諍。無諍則正定。正定則離欲。離欲",
    "X25n0485_001:0192a03": "即解脫。阿羅漢即般若也。樂者好也。阿蘭那梵語。",
    "X25n0485_001:0192a04": "無諍也。樂阿蘭那行。猶云好無諍人也。夫萌之於",
    "X25n0485_001:0192a05": "心者曰念。見於修為者曰行。有所念。則必有所行。",
    "X25n0485_001:0192a06": "有取行。則必有取得。須菩提得無諍三昧。有是行",
    "X25n0485_001:0192a07": "也。且曰無所行者。以心無所得也。有是行而心無",
    "X25n0485_001:0192a08": "所得。故世尊以樂阿蘭那名之。葢無為法中。本無",
    "X25n0485_001:0192a09": "一法生。本無一法滅。無煩惱可斷。無涅槃可證。但",
    "X25n0485_001:0192a10": "是一念不生而已。心地觀云。若不捨離我我所執。",
    "X25n0485_001:0192a11": "不應安住阿蘭若中。若心調柔。無有諍論。故當安",
    "X25n0485_001:0192a12": "住阿蘭若中。後人本此。遂以蘭若名佛住處云。",
    "X25n0485_001:0192a13": "四果皆曰能作是念。作行病淺。作念病深。無所",
    "X25n0485_001:0192a14": "入。無往來無不來。無有法。皆四果之不作念處。",
    "X25n0485_001:0192a15": "佛之有四果。即儒之有四配也。顏欲從末由。參",
    "X25n0485_001:0192a16": "以魯得之。思不覩不聞。孟勿忘勿助。何甞作念。",
    "X25n0485_001:0192a17": "若顏到屢空處。即阿羅漢到無所得道處。其于",
    "X25n0485_001:0192a18": "空空如也。本體一間耳。",
    "X25n0485_001:0192a19": "○莊嚴淨土分第十",
    "X25n0485_001:0192a20": "佛告須菩提。於意云何。如來昔在然燈佛所。於法有",
    "X25n0485_001:0192a21": "所得不。不也世尊。如來在然燈佛所。於法實無所得。",
    "X25n0485_001:0192a22": "須菩提。於意云何。菩薩莊嚴佛土不。不也。世尊。何以",
    "X25n0485_001:0192a23": "故。莊嚴佛土者。即非莊嚴。是名莊嚴。",
    "X25n0485_001:0192a24": "上言四果無所得。正欲明佛果無所得也。故此即",
    "X25n0485_001:0192b01": "明言之云。不獨汝等見我無法可得。即我見然燈",
    "X25n0485_001:0192b02": "佛。亦無法可得也。然燈佛。釋迦牟尼佛授記之師。",
    "X25n0485_001:0192b03": "如來於佛法既無所得。故菩薩於佛土。即非莊嚴。",
    "X25n0485_001:0192b04": "蓋一大世界。必有一佛設化。皆謂之佛土。而菩薩",
    "X25n0485_001:0192b05": "於佛土之中。作種種善事。以變易其世界。如黃金",
    "X25n0485_001:0192b06": "為地。七寶為樹林樓臺。故謂之莊嚴。然真性中。豈",
    "X25n0485_001:0192b07": "有此莊嚴哉。其莊嚴。非莊嚴也。惟真性為真莊嚴",
    "X25n0485_001:0192b08": "也。維摩經云。隨其心清淨。則佛土淨。葢此心清淨。",
    "X25n0485_001:0192b09": "即是莊嚴佛土。奚外飾為莊嚴佛土。三句。第一句",
    "X25n0485_001:0192b10": "莊嚴佛土者。是假觀。是俗諦。屬相宗。第二句即非",
    "X25n0485_001:0192b11": "莊嚴。是空觀。是真諦。屬空宗。第三句是名莊嚴。是",
    "X25n0485_001:0192b12": "空假俱融。真俗無礙。是中道觀。中道諦。屬性宗。",
    "X25n0485_001:0192b13": "是故須菩提。諸菩薩摩訶薩應如是生清淨心。不應",
    "X25n0485_001:0192b14": "住色生心。不應住聲香味觸法生心。應無所住而生",
    "X25n0485_001:0192b15": "其心。須菩提。譬如有人。身如須彌山王。於意云何。是",
    "X25n0485_001:0192b16": "身為大不。須菩提言。甚大。世尊。何以故。佛說非身。是",
    "X25n0485_001:0192b17": "名大身。",
    "X25n0485_001:0192b18": "梵語菩薩摩訶薩。此云覺眾生。菩薩莊嚴。既不在",
    "X25n0485_001:0192b19": "於外飾。則當反而求之於心。心能如是自然清淨。",
    "X25n0485_001:0192b20": "不必更求清淨。故云應如是生清淨心。凡住六塵",
    "X25n0485_001:0192b21": "而生其心者。皆非清淨心也。惟無所住而生其心",
    "X25n0485_001:0192b22": "者。乃清淨心也。無所住之心。便是不生。如是生清",
    "X25n0485_001:0192b23": "淨心。便是不滅。無生之生。何礙於生。知不滅即是",
    "X25n0485_001:0192b24": "生。不必更求生相矣。佛言六塵之苦。每以色為先。",
    "X25n0485_001:0192c01": "而繼之以聲香味觸法。葢以見色者。人情之所易",
    "X25n0485_001:0192c02": "入。故觀照為先。經中凡言觀者。皆從見起也。須彌",
    "X25n0485_001:0192c03": "山在四天下中為極大。故名山王。須彌雖大。有為",
    "X25n0485_001:0192c04": "生滅。劫燒不免。縱使身如須彌。亦非清淨本體。乃",
    "X25n0485_001:0192c05": "業力相持。非不壞也。何如無所住之為大哉。故言",
    "X25n0485_001:0192c06": "佛土即非莊嚴者。是真土無形。非身是名大身者。",
    "X25n0485_001:0192c07": "是法身無相。身土皆空。心境雙絕。始是般若極則。",
    "X25n0485_001:0192c08": "非土之土。常寂光也。非身之身。大法身也。",
    "X25n0485_001:0192c09": "林兆恩曰。身之極樂國也。如來禪定於其中矣。",
    "X25n0485_001:0192c10": "而釋流則西方之。身之蓬萊島也。神仙逍遙於",
    "X25n0485_001:0192c11": "其中矣。而道流則海外之。",
    "X25n0485_001:0192c12": "列禦寇曰。橫心之所念。而後眼如耳。耳如鼻。鼻",
    "X25n0485_001:0192c13": "如口。無不同也。不住色聲香味生心。其理如是。",
    "X25n0485_001:0192c14": "○無為福勝分第十一",
    "X25n0485_001:0192c15": "須菩提。如恒河中所有沙數。如是沙等恒河。於意云",
    "X25n0485_001:0192c16": "何。是諸恒河沙寧為多不。須菩提言。甚多。世尊。但諸",
    "X25n0485_001:0192c17": "恒河尚多無數。何況其沙。",
    "X25n0485_001:0192c18": "雪山有四洲。其東牛口磽伽河。即恒河也。佛以此",
    "X25n0485_001:0192c19": "河沙為喻者。葢說法時。常近此河耳。一沙即為一",
    "X25n0485_001:0192c20": "河。河尚無數。何況其沙。此喻最為微妙。為世人沒",
    "X25n0485_001:0192c21": "大愛河。隨順欲流。漂沒瀰漫。甚為可愍。此中政當",
    "X25n0485_001:0192c22": "尋筏到岸。",
    "X25n0485_001:0192c23": "須菩提。我今實言告汝。若有善男子．善女人。以七寶",
    "X25n0485_001:0192c24": "滿爾所恒河沙數三千大千世界。以用布施。得福多",
    "X25n0485_001:0193a01": "不。須菩提言。甚多。世尊。佛告須菩提。若善男子．善女",
    "X25n0485_001:0193a02": "人。於此經中。乃至受持四句偈等。為他人說。而此福",
    "X25n0485_001:0193a03": "德勝前福德。",
    "X25n0485_001:0193a04": "天地間河沙無盡。人亦無盡。古往今來。生生不息。",
    "X25n0485_001:0193a05": "小德川流。豈但河沙耶。為人解說。三千大千世界",
    "X25n0485_001:0193a06": "皆獲法施。皆悟無住相布施。豈河沙可數。與受持",
    "X25n0485_001:0193a07": "四句偈。不為惡業所縛。可以悟明真性。為人解說。",
    "X25n0485_001:0193a08": "而人亦得聞此理。而悟明真性。脫離輪迴。永超生",
    "X25n0485_001:0193a09": "死。萬劫無有盡期。故其福德殊勝也。佛嘗言財施",
    "X25n0485_001:0193a10": "有盡。法施無窮。財施不出欲界。法施能出三界。華",
    "X25n0485_001:0193a11": "嚴云。譬如暗中寶。無燈不可見。佛法無人說。雖慧",
    "X25n0485_001:0193a12": "不能了。是則解說之功。與受持相輔而大矣。楞伽",
    "X25n0485_001:0193a13": "云。譬如恒沙。是地自性。經劫火燒。地性不壞。如來",
    "X25n0485_001:0193a14": "法身。亦復如是。譬如恒河。人獸踐踏。不生分別。如",
    "X25n0485_001:0193a15": "來解脫。亦復如是。譬如恒沙。不增不減。如來智慧。",
    "X25n0485_001:0193a16": "亦復如是。此章讚般若最勝處。發眾生信受之心。",
    "X25n0485_001:0193a17": "此福德勝前福德者。所謂智慧寶洲。求則得之。",
    "X25n0485_001:0193a18": "求有益於得也。七寶恒沙。得之有命。熟讀孟子",
    "X25n0485_001:0193a19": "便得。",
    "X25n0485_001:0193a20": "○尊重正教分第十二",
    "X25n0485_001:0193a21": "復次。須菩提。隨說是經。乃至四句偈等。當知此處。一",
    "X25n0485_001:0193a22": "切世間．天．人．阿修羅。皆應供養。如佛塔廟。何況有人",
    "X25n0485_001:0193a23": "盡能受持讀誦。須菩提。當知是人成就最上第一希",
    "X25n0485_001:0193a24": "有之法。若是經典所在之處。即為有佛。若尊重弟子。",
    "X25n0485_001:0193b01": "六祖云。隨說者。逢凡說凡。逢聖說聖也。謝云。封殯",
    "X25n0485_001:0193b02": "法身。謂之塔。樹像虗空。謂之廟。所在之處。見人即",
    "X25n0485_001:0193b03": "說是經。常行無所得心。無所住心。令諸聽者生清",
    "X25n0485_001:0193b04": "淨心。是名真供養。即此身中。有如來全身全舍利。",
    "X25n0485_001:0193b05": "故言如佛塔廟。果禪師云。即心是佛。更無別佛。即",
    "X25n0485_001:0193b06": "佛是心。更無別心。如拳作掌。似水成波。波即是水。",
    "X25n0485_001:0193b07": "掌即是拳也。弟子者。學居師後。故稱弟。解從師生。",
    "X25n0485_001:0193b08": "故稱子。尊重弟子。謂弟子之可尊重者。乃大弟子",
    "X25n0485_001:0193b09": "菩薩之流也。",
    "X25n0485_001:0193b10": "東印國王請二十七祖般若多羅齋。王曰。何不",
    "X25n0485_001:0193b11": "看經。祖云。貧道入息不居陰界。出息不涉眾緣。",
    "X25n0485_001:0193b12": "常轉如是經。百千萬億卷。要知經典所不在。亦",
    "X25n0485_001:0193b13": "為有佛。",
    "X25n0485_001:0193b14": "○如法受持分第十三",
    "X25n0485_001:0193b15": "爾時。須菩提白佛言。世尊。當何名此經。我等云何奉",
    "X25n0485_001:0193b16": "持。佛告須菩提。是經名為金剛般若波羅蜜。以是名",
    "X25n0485_001:0193b17": "字。汝當奉持。所以者何。須菩提。佛說般若波羅蜜。即",
    "X25n0485_001:0193b18": "非般若波羅蜜。是名般若波羅蜜。須菩提。於意云何。",
    "X25n0485_001:0193b19": "如來有所說法不。須菩提白佛言。世尊。如來無所說。",
    "X25n0485_001:0193b20": "如來前云。一切佛法皆從此經出。故空生請名此",
    "X25n0485_001:0193b21": "經。竝問云何奉持。夫妙明本性。湛若太虗。何處得",
    "X25n0485_001:0193b22": "名。如來恐人生斷滅見。不得已而強安是名也。葢",
    "X25n0485_001:0193b23": "人性如金之剛　故能斷除一切煩惱。直至彼岸。",
    "X25n0485_001:0193b24": "故曰般若波羅蜜。然能觀無所觀。照無所照。空無",
    "X25n0485_001:0193c01": "所空。到無所到。故曰即非般若波羅蜜。惟是不觀",
    "X25n0485_001:0193c02": "而觀。不照而照。不空而空。不到而到。故曰是名般",
    "X25n0485_001:0193c03": "若波羅蜜。從前問答。都是因相破相。此則立名遣",
    "X25n0485_001:0193c04": "名。夫般若既無可名之名。又豈有所說之法。故重",
    "X25n0485_001:0193c05": "申問答。而云。如來無所說也。無所說者。直下無開",
    "X25n0485_001:0193c06": "口處。所以世尊臨入涅槃。文殊請佛再轉法輪。世",
    "X25n0485_001:0193c07": "尊咄云。吾住世七十九年。未甞說著一字。",
    "X25n0485_001:0193c08": "須菩提。於意云何。三千大千世界所有微塵是為多",
    "X25n0485_001:0193c09": "不。須菩提言。甚多。世尊。須菩提。諸微塵。如來說非微",
    "X25n0485_001:0193c10": "塵。是名微塵。如來說。世界。非世界。是名世界。須菩提。",
    "X25n0485_001:0193c11": "於意云何。可以三十二相見如來不。不也。世尊。不可",
    "X25n0485_001:0193c12": "以三十二相得見如來。何以故。如來說。三十二相。即",
    "X25n0485_001:0193c13": "是非相。是名三十二相。",
    "X25n0485_001:0193c14": "華嚴經云。三千大千世界。以無量因緣。乃成一切",
    "X25n0485_001:0193c15": "眾生。豈此外而別有世界。悟者處此。迷者亦處此。",
    "X25n0485_001:0193c16": "悟者之心。清淨心也。以此心處此世界。即清淨世",
    "X25n0485_001:0193c17": "界。迷者之心。塵垢心也。以此心處此世界。即微塵",
    "X25n0485_001:0193c18": "世界。諸微塵者。一切眾生心上微塵也。佛分身於",
    "X25n0485_001:0193c19": "微塵世界中。示現無邊法力。開闡清淨無垢之法。",
    "X25n0485_001:0193c20": "使一切眾生皆生清淨心。非微塵所可污。故云非",
    "X25n0485_001:0193c21": "微塵。得出世界法。非世界所得囿。故云非世界。世",
    "X25n0485_001:0193c22": "尊答文殊曰。在世離世。在塵離塵。是為究竟法。楞",
    "X25n0485_001:0193c23": "嚴中。於一毛端現寶王剎。坐微塵裏轉大法輪。皆",
    "X25n0485_001:0193c24": "是離世離塵之意。三十二相。始從足下安平。終至",
    "X25n0485_001:0194a01": "頂肉髻相。皆屬修成。然如如真佛。何相之有。恐人",
    "X25n0485_001:0194a02": "疑前說塵性空界性空。遂執有佛身根性。殊不知",
    "X25n0485_001:0194a03": "佛身根性亦空也。此分大意。謂細而微塵。大而世",
    "X25n0485_001:0194a04": "界。妙而佛之色身。皆為虗妄。惟真性為真實。是以",
    "X25n0485_001:0194a05": "自古及今。無變無壞。彼三者。則有變壞故也。",
    "X25n0485_001:0194a06": "須菩提。若有善男子．善女人。以恒河沙等身命布施。",
    "X25n0485_001:0194a07": "若復有人。於此經中。乃至受持四句偈等。為他人說。",
    "X25n0485_001:0194a08": "其福甚多。",
    "X25n0485_001:0194a09": "以恒河沙等身命布施。終受頑福。畢竟不明本性。",
    "X25n0485_001:0194a10": "所謂住相布施也。若受持四句。一念見性。人法俱",
    "X25n0485_001:0194a11": "空。即名正見。所得淨妙無相無為功德。豈有限量",
    "X25n0485_001:0194a12": "可名。",
    "X25n0485_001:0194a13": "中庸。一撮土之多微塵意也。及其廣厚。萬物載",
    "X25n0485_001:0194a14": "焉。世界也。微塵積而為世界。世界析而為微塵。",
    "X25n0485_001:0194a15": "皆誠之不可已處。中庸無實非虗。佛法無虗非",
    "X25n0485_001:0194a16": "實。",
    "X25n0485_001:0194a17": "此分總言所以名經。與所以持經功夫。可以貫",
    "X25n0485_001:0194a18": "串全經。自為一部。故與前後。語多重復。不覺其",
    "X25n0485_001:0194a19": "煩。謂為先後聽經者說。非是。",
    "X25n0485_001:0194a20": "○離相寂滅分第十四",
    "X25n0485_001:0194a21": "爾時。須菩提聞說是經。深解義趣。涕淚悲泣。而白佛",
    "X25n0485_001:0194a22": "言。希有。世尊。佛說如是甚深經典。我從昔來所得慧",
    "X25n0485_001:0194a23": "眼。未曾得聞如是之經。世尊。若復有人得聞是經。信",
    "X25n0485_001:0194a24": "心清淨。則生實相。當知是人。成就第一希有功德。世",
    "X25n0485_001:0194b01": "尊。是實相者。則是非相。是故如來說名實相。世尊。我",
    "X25n0485_001:0194b02": "今得聞如是經典。信解受持不足為難。若當來世。後",
    "X25n0485_001:0194b03": "五百歲。其有眾生。得聞是經。信解受持。是人則為第",
    "X25n0485_001:0194b04": "一希有。何以故。此人無我相。無人相。無眾生相。無壽",
    "X25n0485_001:0194b05": "者相。所以者何。我相即是非相。人相．眾生相．壽者相",
    "X25n0485_001:0194b06": "即是非相。何以故。離一切諸相。則名諸佛。",
    "X25n0485_001:0194b07": "空生在前解悟空理。是於有中見空。止得人空。今",
    "X25n0485_001:0194b08": "聞般若非般若。是名般若。竝得法空。故深解義趣。",
    "X25n0485_001:0194b09": "感極涕零。若非佛恩撥我慧眼。安能聞如是二字。",
    "X25n0485_001:0194b10": "便是真諦。此如是性中。具如來法身。即是實相。人",
    "X25n0485_001:0194b11": "法俱空。善惡諸相自然寂滅。故曰實相。非實相也。",
    "X25n0485_001:0194b12": "生者以是人之信解為生。而實相畢竟無生耳。圓",
    "X25n0485_001:0194b13": "覺云。一切實相。性清淨故。功德者。即成就法身。便",
    "X25n0485_001:0194b14": "是莫大功德。第一希有。經以福兼德言者屢矣。而",
    "X25n0485_001:0194b15": "此獨單言功德。不及福者。是功成果滿之時。其福",
    "X25n0485_001:0194b16": "為不足道也。以所壇經有功德在法身中。非在于",
    "X25n0485_001:0194b17": "福之句。此段文義三疊。上言。我未曾聞如是之經。",
    "X25n0485_001:0194b18": "隨言。若復有人得聞是經。繼言。來世眾生得聞是",
    "X25n0485_001:0194b19": "經。言人則可大。言來世則可久。葢佛在時。為正法",
    "X25n0485_001:0194b20": "之世。佛滅度後。為像法之世。若當來世後五百歲。",
    "X25n0485_001:0194b21": "為末法之世。眾生能信解受持。亦見四相非相。即",
    "X25n0485_001:0194b22": "契般若。同此實相。即同此無相耳。悟則是佛。迷則",
    "X25n0485_001:0194b23": "是眾生。佛與眾生。性豈有異。離相者。即相以空相。",
    "X25n0485_001:0194b24": "非除相以即空也。",
    "X25n0485_001:0194c01": "佛告須菩提。如是。如是。若復有人。得聞是經。不驚．不",
    "X25n0485_001:0194c02": "怖．不畏。當知是人甚為希有。何以故。須菩提。如來說。",
    "X25n0485_001:0194c03": "第一波羅蜜。即非第一波羅蜜。是名第一波羅蜜。須",
    "X25n0485_001:0194c04": "菩提。忍辱波羅蜜。如來說非忍辱波羅蜜。是名忍辱",
    "X25n0485_001:0194c05": "波羅蜜。",
    "X25n0485_001:0194c06": "空生悟到此。將清淨心。滿盤托出。直指如是本體。",
    "X25n0485_001:0194c07": "佛又何言。故嘆曰。如是如是。不驚者聞慧也。不怖",
    "X25n0485_001:0194c08": "者思慧也。不畏者修慧也。第一波羅蜜者。有十種。",
    "X25n0485_001:0194c09": "一布施。二持戒。三忍辱。四精進。五禪定。六智慧。七",
    "X25n0485_001:0194c10": "慈。八悲。九方便。十不退。今言第一波羅蜜者。獨言",
    "X25n0485_001:0194c11": "布施為第一。曰。布施者通攝萬行。直至菩提。尚行",
    "X25n0485_001:0194c12": "法施也。言非者。行無住相布施也。佛于第四分說",
    "X25n0485_001:0194c13": "無住。便說行於布施。故于此分足之一。說第一波",
    "X25n0485_001:0194c14": "羅蜜實以般若為第一。楞嚴說第一波羅蜜。亦指",
    "X25n0485_001:0194c15": "般若。六祖說摩訶般若波羅蜜。最尊最上最第一",
    "X25n0485_001:0194c16": "是也。悟諸相非相。即達彼岸。故名第一。既悟人法",
    "X25n0485_001:0194c17": "俱空。即無生死可度。無彼岸可到。故非第一。忍辱",
    "X25n0485_001:0194c18": "波羅蜜者。即十度中第三也。能忍辱。方不起嗔心",
    "X25n0485_001:0194c19": "以昏亂真性。故能到諸佛菩薩彼岸。佛有時自稱",
    "X25n0485_001:0194c20": "如來。自稱佛。謂己與諸佛菩薩無異性也。若了悟",
    "X25n0485_001:0194c21": "人法俱空。亦掃忍辱之相。般若體中。原無辱可忍。",
    "X25n0485_001:0194c22": "亦無忍可見。忍無可忍。能所俱無。方成于忍。是名",
    "X25n0485_001:0194c23": "為忍也。",
    "X25n0485_001:0194c24": "何以故。須菩提。如我昔為歌利王割截身體。我於爾",
    "X25n0485_001:0195a01": "時。無我相．無人相．無眾生相．無壽者相。何以故。我於",
    "X25n0485_001:0195a02": "往昔節節支解時。若有我相．人相．眾生相．壽者相。應",
    "X25n0485_001:0195a03": "生瞋恨。須菩提。又念過去於五百世作忍辱仙人。於",
    "X25n0485_001:0195a04": "爾所世。無我相．無人相．無眾生相．無壽者相。",
    "X25n0485_001:0195a05": "歌利王梵語。此云無道極惡。如來因地修行。在山",
    "X25n0485_001:0195a06": "中宴坐。遇歌利王遊獵。以宮女禮拜仙人。王大怒。",
    "X25n0485_001:0195a07": "遂支解仙人。仙人無嗔恨。體復如故。憍陳如。以此",
    "X25n0485_001:0195a08": "得度。五百世。是於釋迦成道世中。逆數向前。說到",
    "X25n0485_001:0195a09": "五百世也。遇歌利時。是作忍辱仙世中一世之事。",
    "X25n0485_001:0195a10": "重言之者。言修忍非一世事。益見忍於歌利者。非",
    "X25n0485_001:0195a11": "容易也。忍辱即是法施。六度萬行。其實以布施為",
    "X25n0485_001:0195a12": "大。因割截而歌利得度。豈徒忍辱乎。故曰法施也。",
    "X25n0485_001:0195a13": "夫自心邪見。如歌利王。殘害法身。如截身體。黃蘗",
    "X25n0485_001:0195a14": "大師云。纔起心向外求者。名為歌利王愛遊獵。心",
    "X25n0485_001:0195a15": "不外馳。名忍辱仙人。身心俱無。即是佛道。肇法師",
    "X25n0485_001:0195a16": "云。五蘊身非有。四大本來空。將頭臨白刃。一似斬",
    "X25n0485_001:0195a17": "春風。應生嗔恨者。謂色身與法身即有不同也。割",
    "X25n0485_001:0195a18": "截之時。不見有身相。即不見有我人眾生壽者四",
    "X25n0485_001:0195a19": "相。何處更著嗔恨。",
    "X25n0485_001:0195a20": "是故須菩提。菩薩應離一切相。發阿耨多羅三藐三",
    "X25n0485_001:0195a21": "菩提心。不應住色生心。不應住聲香味觸法生心。應",
    "X25n0485_001:0195a22": "生無所住心。若心有住。即為非住。",
    "X25n0485_001:0195a23": "就忍辱而推之。一切俱應離相。葢心常空寂。不生",
    "X25n0485_001:0195a24": "起滅。我相捐而一切之相俱捐。然離相所發之心。",
    "X25n0485_001:0195b01": "正覺心也。正覺現前。邪妄自伏。更將何法以降其",
    "X25n0485_001:0195b02": "心。所發之心即正等心也。諸法唯心。即是實相。復",
    "X25n0485_001:0195b03": "將何地為求應住。先言色。後言聲香味觸法者。我",
    "X25n0485_001:0195b04": "見等見。法眼等眼。皆從色遇。心經亦云。無眼界乃",
    "X25n0485_001:0195b05": "至無意識界。亦同此意。佛法不離色聲香味觸法。",
    "X25n0485_001:0195b06": "葢因眾生根器。假六塵而設化。若住著六塵。則心",
    "X25n0485_001:0195b07": "已死。唯即六塵。而不住六塵。則心常生。生則發生",
    "X25n0485_001:0195b08": "心體本空。既空諸有。心地了了自如。何甞不生。故",
    "X25n0485_001:0195b09": "住於法。即為非住。凡夫執心以除事。智者空心不",
    "X25n0485_001:0195b10": "空事。",
    "X25n0485_001:0195b11": "是故佛說。菩薩心不應住色布施。須菩提。菩薩為利",
    "X25n0485_001:0195b12": "益一切眾生故。應如是布施。如來說。一切諸相。即是",
    "X25n0485_001:0195b13": "非相。又說。一切眾生。即非眾生。",
    "X25n0485_001:0195b14": "又即一切之中。摘出布施言之。以菩薩為利益一",
    "X25n0485_001:0195b15": "切眾生故。應以如是之心布施。不住於相。若不如",
    "X25n0485_001:0195b16": "是布施。則是誣眾生為著色。一切有相。反陷溺此",
    "X25n0485_001:0195b17": "眾生矣。以色字統六根。觀照之心。從見而入。為證",
    "X25n0485_001:0195b18": "性之機竅也。七寶雖滿大千界。等須彌山。亦有時",
    "X25n0485_001:0195b19": "而盡。惟無諸欲之求。無能施之心。亦無所施之物。",
    "X25n0485_001:0195b20": "以如是相喻。則含靈抱識。均被其澤。布施之心。但",
    "X25n0485_001:0195b21": "應如是。華嚴經云。不為自身求快樂。但為救護諸",
    "X25n0485_001:0195b22": "眾生。諸相非相者。畢竟可破壞。非真實體也。眾生",
    "X25n0485_001:0195b23": "非眾生者。若離妄心。即無眾生可得也。真性之中。",
    "X25n0485_001:0195b24": "佛與眾生俱泯。何容菩薩住相化求。",
    "X25n0485_001:0195c01": "須菩提。如來是真語者．實語者．如語者．不誑語者．不",
    "X25n0485_001:0195c02": "異語者。須菩提。如來所得法。此法無實無虗。",
    "X25n0485_001:0195c03": "真語者。一切含生皆有佛性也。實語者。一切法空",
    "X25n0485_001:0195c04": "本無所有也。如語者。一切萬法如如不動也。不誑",
    "X25n0485_001:0195c05": "語者。聞如是法皆得解脫也。不異語者。一切萬法",
    "X25n0485_001:0195c06": "本來空寂。於何而異也。此心本體。不可言有。不可",
    "X25n0485_001:0195c07": "言無。有而不有。無而不無。言辭不及。其唯聖人乎。",
    "X25n0485_001:0195c08": "故曰。無實無虗。諸相非相故無實。即見如來故無",
    "X25n0485_001:0195c09": "虗。",
    "X25n0485_001:0195c10": "須菩提。若菩薩心住於法而行布施。如人入闇即無",
    "X25n0485_001:0195c11": "所見。若菩薩心不住法而行布施。如人有目。日光明",
    "X25n0485_001:0195c12": "照。見種種色。",
    "X25n0485_001:0195c13": "布施謂法施。天之神聚於日。故為光。人之神聚於",
    "X25n0485_001:0195c14": "目。故為見。住法而行布施者。二乘之人。不見色而",
    "X25n0485_001:0195c15": "住色。譬如不見坑穽而墜坑穽。不住法而行布施",
    "X25n0485_001:0195c16": "者。菩薩。見色而不住色。譬如見坑穽則不墜坑穽",
    "X25n0485_001:0195c17": "矣。",
    "X25n0485_001:0195c18": "須菩提。當來之世。若有善男子．善女人。能於此經受",
    "X25n0485_001:0195c19": "持讀誦。即為如來以佛智慧。悉知是人。悉見是人。皆",
    "X25n0485_001:0195c20": "得成就無量無邊功德。",
    "X25n0485_001:0195c21": "迷則為男子。悟則為如來。佛之智慧。即人之智慧",
    "X25n0485_001:0195c22": "也。佛之功德。即人之功德也。無量無邊功德。又超",
    "X25n0485_001:0195c23": "功德而言。葢成就無上菩提。功德莫大於是。六祖",
    "X25n0485_001:0195c24": "云。見性是功。平等是德。念念無滯。常見本性。真實",
    "X25n0485_001:0196a01": "妙用。名為功德。",
    "X25n0485_001:0196a02": "往於碧峰山下。參一齋和尚。問佛實相。和尚云。",
    "X25n0485_001:0196a03": "三國關漢侯。使是古來大佛祖。余曰。關夫子大",
    "X25n0485_001:0196a04": "節殉身。如何便是佛祖。僧曰。即心是佛。關侯生",
    "X25n0485_001:0196a05": "平事心之道。無絲毫遺憾。古今人心。各各有關",
    "X25n0485_001:0196a06": "聖。便是割截身體。體復如故處。余是其言。附記",
    "X25n0485_001:0196a07": "於此。",
    "X25n0485_001:0196a08": "僧問西影禪師。或有聞佛正法。不能了悟。更待",
    "X25n0485_001:0196a09": "來生。還得聞否。師曰。有甚來生。要了此時即了。",
    "X25n0485_001:0196a10": "有何欠缺更待來生。是謂無志氣。改頭換面。千",
    "X25n0485_001:0196a11": "刓萬刓。",
    "X25n0485_001:0196a12": "按無我相等句。至此三見。第三分是就菩薩說。",
    "X25n0485_001:0196a13": "第六分是就眾生說。此分是就來世眾生說。熟",
    "X25n0485_001:0196a14": "讀自見。諸解皆言為續到聽法者重說。失之遠",
    "X25n0485_001:0196a15": "矣。",
    "X25n0485_001:0196a16": "○持經功德分第十五",
    "X25n0485_001:0196a17": "須菩提。若有善男子．善女人。初日分以恒河沙等身",
    "X25n0485_001:0196a18": "布施。中日分復以恒河沙等身布施。後日分亦以恒",
    "X25n0485_001:0196a19": "河沙等身布施。如是無量百千萬億劫以身布施。若",
    "X25n0485_001:0196a20": "復有人。聞此經典。信心不逆。其福勝彼。何況書寫．受",
    "X25n0485_001:0196a21": "持．讀誦．為人解說。須菩提。以要言之。是經有不可思",
    "X25n0485_001:0196a22": "議．不可稱量．無邊功德。",
    "X25n0485_001:0196a23": "初日分謂晨。中日分謂午。後日分謂暝。於此三時。",
    "X25n0485_001:0196a24": "以恒河沙等身命布施。百千萬億劫。無量無數。雖",
    "X25n0485_001:0196b01": "受無量福報。乃世間福耳。受世間福者。即染煩惱",
    "X25n0485_001:0196b02": "之因。聞此經典。信心不疑。則見自性矣。見自性則",
    "X25n0485_001:0196b03": "深明實相。人法二空。乃是大悟。人為出世間福。佛",
    "X25n0485_001:0196b04": "恐世人執著如來忍辱之說。徒以身布施。而於自",
    "X25n0485_001:0196b05": "己性。與他人性。無少利益。故於十三分言之。至此",
    "X25n0485_001:0196b06": "復言不可思議者。謂不可以心思。不可以言議。不",
    "X25n0485_001:0196b07": "可稱量者。謂不可以秤稱。不可以器量。無邊功德",
    "X25n0485_001:0196b08": "者。若著人法。則落有無二邊際。惟深明實相。即同",
    "X25n0485_001:0196b09": "佛心。無有邊際。既無邊際可按。即無思議稱量可",
    "X25n0485_001:0196b10": "施。壇經云。諸三乘人。不能測佛智者。患在度量也。",
    "X25n0485_001:0196b11": "饒伊盡思有推。轉加懸遠。御生云。書寫屬身業。受",
    "X25n0485_001:0196b12": "持屬意業。解說屬口業。三業氷清。其福豈有倫匹",
    "X25n0485_001:0196b13": "哉。",
    "X25n0485_001:0196b14": "蘇軾跋金剛經云。昔有人受持此經。常以手指。作",
    "X25n0485_001:0196b15": "捉筆狀。于虗空中寫諸經法。是人去後。此寫經處",
    "X25n0485_001:0196b16": "雨不能濕。亦不可思議處。",
    "X25n0485_001:0196b17": "如來為發大乘者說。為發最上乘者說。若有人能受",
    "X25n0485_001:0196b18": "持讀誦。廣為人說。如來悉知是人。悉見是人。皆得成",
    "X25n0485_001:0196b19": "就不可量．不可稱．無有邊．不可思議功德。如是人等。",
    "X25n0485_001:0196b20": "則為荷擔如來阿耨多羅三藐三菩提。何以故。須菩",
    "X25n0485_001:0196b21": "提。若樂小法者。著我見．人見．眾生見．壽者見。即於此",
    "X25n0485_001:0196b22": "經。不能聽受讀誦．為人解說。須菩提。在在處處。若有",
    "X25n0485_001:0196b23": "此經。一切世間．天．人．阿修羅。所應供養。當知此處。即",
    "X25n0485_001:0196b24": "為是塔。皆應恭敬。作禮圍繞。以諸華香而散其處。",
    "X25n0485_001:0196c01": "乘者車乘之乘。大乘謂菩薩乘。阿羅漢獨了生死。",
    "X25n0485_001:0196c02": "不度眾生。故云小乘。唯能自載而已。緣覺之人為",
    "X25n0485_001:0196c03": "中乘。如車乘之適中者也。菩薩為大乘。謂如車乘",
    "X25n0485_001:0196c04": "之大者。普能載度一切眾生也。此經欲普度眾生",
    "X25n0485_001:0196c05": "故。為發菩薩大乘者說。發乃起發。謂起發此以濟",
    "X25n0485_001:0196c06": "度眾生也。最上乘者。佛乘也。佛又能兼菩薩而載",
    "X25n0485_001:0196c07": "度之。則在大乘之上。故為最上乘。然此經為大根",
    "X25n0485_001:0196c08": "者說。豈拒絕於小哉。孔子云。夫婦之愚不肖。可以",
    "X25n0485_001:0196c09": "與知與能。故又云皆得成就。謂諸凡小乘。皆載此",
    "X25n0485_001:0196c10": "乘。共登佛頂耳。如來無上菩提智悲無量功德。只",
    "X25n0485_001:0196c11": "在擔荷二字。擔荷者。不屬別人。即是如是人等。如",
    "X25n0485_001:0196c12": "如不動。便能擔荷得起。若生種種諸見。謂我有智",
    "X25n0485_001:0196c13": "慧。炤破煩惱。便落二乘見解。羊鹿等機。上智大根。",
    "X25n0485_001:0196c14": "決不如是。小法者。小乘法。便是有餘涅槃。安得法",
    "X25n0485_001:0196c15": "華授記也。人我眾生壽者。不曰相而曰見。由粗入",
    "X25n0485_001:0196c16": "細。見分屬內。相分屬外。有粗細之別。若有此經。譬",
    "X25n0485_001:0196c17": "如摩尼寶珠。瑞光輝煥。即此處即是如來真身舍",
    "X25n0485_001:0196c18": "利寶塔。非重此經也。重此聽受誦讀也。此持經者。",
    "X25n0485_001:0196c19": "所當自有聞思修慧。缺一不可。文字云乎哉。解脫",
    "X25n0485_001:0196c20": "之性。巍巍高顯。故云是塔。華香散處。開敷知見。熏",
    "X25n0485_001:0196c21": "植萬行。即法界性。自然顯見於其問耳。書寫是手",
    "X25n0485_001:0196c22": "具般若。屬身根。受持是心具般若。屬意根。誦讀是",
    "X25n0485_001:0196c23": "口具般若。屬舌根。皆自利事。為人解說。是利人事。",
    "X25n0485_001:0196c24": "到利人則法施極。則為擔荷如來之大事。",
    "X25n0485_001:0197a01": "列子。周穆王時。西極有化人來。王與同遊。及化",
    "X25n0485_001:0197a02": "人之宮。若屯雲焉。視王宮榭。如累塊積蘇。此雖",
    "X25n0485_001:0197a03": "寓言。與佛莊嚴塔廟。其理不異。西極化人。非古",
    "X25n0485_001:0197a04": "佛乎。記之備考。",
    "X25n0485_001:0197a05": "肅宗問忠國師。百年後須何物。師云。與老僧作",
    "X25n0485_001:0197a06": "個無縫塔。帝不會。天童頌曰。孤逈逈。圓陀陀。眼",
    "X25n0485_001:0197a07": "力盡處高峨峨。可知即為是塔。不是七級浮屠。",
    "X25n0485_001:0197a08": "○能淨業障分第十六",
    "X25n0485_001:0197a09": "復次。須菩提。善男子．善女人。受持讀誦此經。若為人",
    "X25n0485_001:0197a10": "輕賤。是人先世罪業。應墮惡道。以今世人輕賤故。先",
    "X25n0485_001:0197a11": "世罪業即為銷滅。當得阿耨多羅三藐三菩提。",
    "X25n0485_001:0197a12": "此分經中。專為破罪而言。先世罪業應墮惡道。何",
    "X25n0485_001:0197a13": "以今世尚能持誦。政第六分中能生信心種諸善",
    "X25n0485_001:0197a14": "根者。故能生淨信。持誦此經也。持經即見清淨本",
    "X25n0485_001:0197a15": "心。造罪由心造。罪性本空。心滅罪亡。宿業何有。葢",
    "X25n0485_001:0197a16": "先世罪業。即前念妄心。今世輕賤。即後念覺心。故",
    "X25n0485_001:0197a17": "當得無上正等正覺也。為人輕賤。先世罪業即為",
    "X25n0485_001:0197a18": "消除。則輕賤亦是便益。此所以割截身體。亦不嗔",
    "X25n0485_001:0197a19": "恨。",
    "X25n0485_001:0197a20": "須菩提。我念過去無量阿僧祗劫。於然燈佛前。得值",
    "X25n0485_001:0197a21": "八百四千萬億那由他諸佛。悉皆供養承事。無空過",
    "X25n0485_001:0197a22": "者。若復有人。於後末世。能受持讀誦此經。所得功德。",
    "X25n0485_001:0197a23": "於我所供養諸佛功德。百分不及一。千萬億分．乃至",
    "X25n0485_001:0197a24": "算數譬喻所不能及。",
    "X25n0485_001:0197b01": "阿僧祗．那由他。梵語。皆無數之謂。歷無數劫。供無",
    "X25n0485_001:0197b02": "數佛。求福而已。不若持此真經。見我本性。永離輪",
    "X25n0485_001:0197b03": "迴。五祖云。終日供養。只求福田。不求出離生死苦",
    "X25n0485_001:0197b04": "海。自性若迷。福何可救。是故供佛功德。雖百分．百",
    "X25n0485_001:0197b05": "千萬億分乃至算數之多。皆不及持經功德之一",
    "X25n0485_001:0197b06": "分也。所比功德。不以他人所得之功德比之。即以",
    "X25n0485_001:0197b07": "如來自己供養諸佛之功德比之。乃愈見其親切。",
    "X25n0485_001:0197b08": "梁武帝造寺布施供佛設齋。問祖師達磨。有何功",
    "X25n0485_001:0197b09": "德。答曰。實無功德。後人不了此意。韶州韋使尹。因",
    "X25n0485_001:0197b10": "問六祖。六祖曰。造寺布施供佛設齋。名為修福。不",
    "X25n0485_001:0197b11": "可將福以為功德。功德在法身中。非在修福。",
    "X25n0485_001:0197b12": "須菩提。若善男子．善女人。於後末世。有受持讀誦此",
    "X25n0485_001:0197b13": "經。所得功德。我若具說者。或有人聞。心即狂亂。狐疑",
    "X25n0485_001:0197b14": "不信。須菩提。當知是經義不可思議。果報亦不可思",
    "X25n0485_001:0197b15": "議。",
    "X25n0485_001:0197b16": "具盡也。我若盡說其功德。人則狂亂狐疑不信。以",
    "X25n0485_001:0197b17": "其極大。不免驚怪。無上醍醐。翻成毒藥。不可思議",
    "X25n0485_001:0197b18": "者。心無所住。豈容思。無法可說。豈容議。思議有盡",
    "X25n0485_001:0197b19": "境。不可思議。無盡境也。經義不可思議。所為如是",
    "X25n0485_001:0197b20": "之經。果報不可思議。所為福德亦復如是也。如如",
    "X25n0485_001:0197b21": "之體。稍涉擬議。便落第二義。稍涉因果。便落有為",
    "X25n0485_001:0197b22": "福。即如梁武．苻堅捨身迎佛。無救于亡。而歌利割",
    "X25n0485_001:0197b23": "截身體。體復如故。此中可著參解哉。葢阿含教中。",
    "X25n0485_001:0197b24": "罪福熾然。般若教中。罪福皆空。",
    "X25n0485_001:0197c01": "博山異和尚曰。此段經文。縛殺多少人。若以因",
    "X25n0485_001:0197c02": "果評之。入地獄如箭射。",
    "X25n0485_001:0197c03": "今世輕賤是見在。先世罪業是過去。於後末世",
    "X25n0485_001:0197c04": "是未來。受持讀誦。則三心俱不可得。業障於何",
    "X25n0485_001:0197c05": "處見。",
    "X25n0485_001:0197c06": "○究竟無我分第十七",
    "X25n0485_001:0197c07": "爾時。須菩提白佛言。世尊。善男子．善女人。發阿耨多",
    "X25n0485_001:0197c08": "羅三藐三菩提心。云何應住。云何降伏其心。佛告須",
    "X25n0485_001:0197c09": "菩提。善男子．善女人。發阿耨多羅三藐三菩提心者。",
    "X25n0485_001:0197c10": "當生如是心。我應滅度一切眾生。滅度一切眾生已。",
    "X25n0485_001:0197c11": "而無有一眾生實滅度者。何以故。須菩提。若菩薩有",
    "X25n0485_001:0197c12": "我相．人相．眾生相．壽者相。則非菩薩。所以者何。須菩",
    "X25n0485_001:0197c13": "提。實無有法發阿耨多羅三藐三菩提心者。",
    "X25n0485_001:0197c14": "應無所住。應如是降伏其心。第三四分已言之。至",
    "X25n0485_001:0197c15": "此再舉者。葢前從菩薩身上說。此從善男女發心",
    "X25n0485_001:0197c16": "說。此接引苦心也。葢既開示降住之法。恐人謂我",
    "X25n0485_001:0197c17": "能住。我能降伏。我能發心。猶是眼中金屑。故此再",
    "X25n0485_001:0197c18": "問。云何降心應住。此發心者。比前轉深義。謂前教",
    "X25n0485_001:0197c19": "於法應無所住。是則佛果菩薩亦不可住矣。發阿",
    "X25n0485_001:0197c20": "耨多羅三藐三菩提心者。當生如是心。即如如不",
    "X25n0485_001:0197c21": "動之心。即佛法無二之心也。生如是心。則是法矣。",
    "X25n0485_001:0197c22": "此又言實無有法發阿耨多羅三藐三菩提心。何",
    "X25n0485_001:0197c23": "也。葢當生如是心者。以無所住而生也。若有生之",
    "X25n0485_001:0197c24": "之心。便非如是之心。故如是心亦應除遣。葢能度",
    "X25n0485_001:0198a01": "所度。能滅所滅。能降所降。能住所住。皆落法執。佛",
    "X25n0485_001:0198a02": "恐誤認所謂生如是心者。故此說破。然則非徒無",
    "X25n0485_001:0198a03": "滅度眾生一切相。而并此發求真性之心者亦本",
    "X25n0485_001:0198a04": "無也。求性之心。尚有微細四相。但少有悟心。是我",
    "X25n0485_001:0198a05": "相。見有智慧能降伏煩惱。是人相。見降伏煩惱竟。",
    "X25n0485_001:0198a06": "是眾生相。見清淨心可得。是壽者相。不除此念。皆",
    "X25n0485_001:0198a07": "是有法。故云實無有法。發菩提心。豈易究竟。",
    "X25n0485_001:0198a08": "須菩提。於意云何。如來於然燈佛所。有法得阿耨多",
    "X25n0485_001:0198a09": "羅三藐三菩提不。不也。世尊。如我解佛所說義。佛於",
    "X25n0485_001:0198a10": "然燈佛所。無有法得阿耨多羅三藐三菩提。佛言。如",
    "X25n0485_001:0198a11": "是。如是。須菩提。實無有法如來得阿耨多羅三藐三",
    "X25n0485_001:0198a12": "菩提。",
    "X25n0485_001:0198a13": "此法字。比前問又深。前云有法。義屬于他。是心外",
    "X25n0485_001:0198a14": "之見。此云有法。義屬于自。乃內心之障。既發菩提",
    "X25n0485_001:0198a15": "心。則無修無證。何法可得。如是如是者。兩心善契。",
    "X25n0485_001:0198a16": "佛與然燈佛。須菩提。總在無法無得中矣。此如字",
    "X25n0485_001:0198a17": "即如來之如。亦即法如之如。又即此經如如不動",
    "X25n0485_001:0198a18": "之如也。佛與空生相對。又復何言。",
    "X25n0485_001:0198a19": "須菩提。若有法如來得阿耨多羅三藐三菩提者。然",
    "X25n0485_001:0198a20": "燈佛則不與我授記。汝於來世。當得作佛。號釋迦牟",
    "X25n0485_001:0198a21": "尼。以實無有法得阿耨多羅三藐三菩提。是故然燈",
    "X25n0485_001:0198a22": "佛與我授記。作是言。汝於來世。當得作佛。號釋迦牟",
    "X25n0485_001:0198a23": "尼。何以故。如來者。即諸法如義。",
    "X25n0485_001:0198a24": "與我授記當得作佛者。因智慧而得見本性也。若",
    "X25n0485_001:0198b01": "有能所之心。即是有法可得。性同凡夫。如何得授",
    "X25n0485_001:0198b02": "記。釋迦之義。此云能仁。牟尼之義。此云寂嘿。能仁",
    "X25n0485_001:0198b03": "者。心量無邊。含容一切。寂嘿者。心體本寂。動靜不",
    "X25n0485_001:0198b04": "生也。如來者。謂真性佛。葢如者。謂真性徧虗空世",
    "X25n0485_001:0198b05": "界。而常自如。又隨所感而來現。故名如來。詳言之。",
    "X25n0485_001:0198b06": "則為阿耨多羅三藐三菩提。略言之。則為如來。又",
    "X25n0485_001:0198b07": "略言之。則為佛。淨名云。如者不二不異。一切法如",
    "X25n0485_001:0198b08": "也。一切眾生眾聖賢乃至彌勒亦如也。諸佛菩提",
    "X25n0485_001:0198b09": "涅槃亦如也。來亦如也。去亦如也。如如之中。何容",
    "X25n0485_001:0198b10": "一法。真性妙明。中天杲日。於諸法上都無取捨。是",
    "X25n0485_001:0198b11": "諸法如義。",
    "X25n0485_001:0198b12": "若有人言。如來得阿耨多羅三藐三菩提。須菩提。實",
    "X25n0485_001:0198b13": "無有法。佛得阿耨多羅三藐三菩提。須菩提。如來所",
    "X25n0485_001:0198b14": "得阿耨多羅三藐三菩提。於是中無實無虗。是故如",
    "X25n0485_001:0198b15": "來說。一切法皆是佛法。須菩提。所言一切法者。即非",
    "X25n0485_001:0198b16": "一切法。是故名一切法。須菩提。譬如人身長大。須菩",
    "X25n0485_001:0198b17": "提言。世尊。如來說。人身長大。則為非大身。是名大身。",
    "X25n0485_001:0198b18": "凡言得者。皆自外而得。此真性豈有自外而得哉。",
    "X25n0485_001:0198b19": "故言得者。則為不實語也。無實者。以菩提無色相",
    "X25n0485_001:0198b20": "故。無虗者。色相空處即是菩提。如來所證菩提之",
    "X25n0485_001:0198b21": "法。不空不有。故曰無實無虗。諸法皆是用之以修",
    "X25n0485_001:0198b22": "行。而成佛之名也。佛即是法。法即是佛。馬祖云。一",
    "X25n0485_001:0198b23": "切眾生。從無量劫來。不出法性三昧。若能一念迴",
    "X25n0485_001:0198b24": "光返照。全體聖心。何處不是佛法。故言一切法皆",
    "X25n0485_001:0198c01": "是佛法。然佛恐人泥於法。隨又掃去。謂諸法實無",
    "X25n0485_001:0198c02": "所得。故云即非一切法。古德云。用即知而常寂。不",
    "X25n0485_001:0198c03": "用即寂而常知也。皆是佛法。故無虗。即非一切法。",
    "X25n0485_001:0198c04": "故無實。色身有相。即非大身。法身無相。廣大無邊。",
    "X25n0485_001:0198c05": "故為大身。恐人不識法身真理。故舉此譬之。",
    "X25n0485_001:0198c06": "御生云。一切法皆是佛法者。如青青翠竹咸是真",
    "X25n0485_001:0198c07": "如法身。鬱欝黃華無非自性般若。言一切法。即非",
    "X25n0485_001:0198c08": "一切法者。如海慧云。黃華若是般若。般若即同無",
    "X25n0485_001:0198c09": "情。翠竹若是法身。法身即同草木。如人喫笋。喫著",
    "X25n0485_001:0198c10": "法身。以是即非。俱不可說。故如來于勝義般若中。",
    "X25n0485_001:0198c11": "巧施法句曰。假名一切法。皆是法王身。",
    "X25n0485_001:0198c12": "須菩提。菩薩亦如是。若作是言。我當滅度無量眾生。",
    "X25n0485_001:0198c13": "則不名菩薩。何以故。須菩提。實無有法名為菩薩。",
    "X25n0485_001:0198c14": "梵語菩薩。此云覺眾生。菩薩亦如是者。法性本如。",
    "X25n0485_001:0198c15": "不變不異。不礙隨緣。佛性本如。不變不異。不礙隨",
    "X25n0485_001:0198c16": "緣。非于如是外。菩薩有最上希有之法也。佛外無",
    "X25n0485_001:0198c17": "法。故如來無菩薩可得。法外無佛。故無法為如來",
    "X25n0485_001:0198c18": "所得。淨名經云。色性自空。非色滅空。如病眼人。見",
    "X25n0485_001:0198c19": "空中華。無有是處。惟無有法。不見有生死。不見有",
    "X25n0485_001:0198c20": "善惡。不見有凡聖。不見一切法。是名見法。正見之",
    "X25n0485_001:0198c21": "時。了無可見耳。經中有云作是念。有云作是言。言",
    "X25n0485_001:0198c22": "者。從聽法說。欲其廣也。念者。從內心說。欲其細也。",
    "X25n0485_001:0198c23": "是故佛說。一切法無我．無人．無眾生．無壽者。須菩提。",
    "X25n0485_001:0198c24": "若菩薩作是言。我當莊嚴佛土。是不名菩薩。何以故。",
    "X25n0485_001:0199a01": "如來說。莊嚴佛土者。即非莊嚴。是名莊嚴。須菩提。若",
    "X25n0485_001:0199a02": "菩薩通達無我．法者。如來說名真是菩薩。",
    "X25n0485_001:0199a03": "佛說一切法。竝無我人諸相。是法本無我。安得纖",
    "X25n0485_001:0199a04": "毫有我。莊嚴佛土。便是心有能所。便是罣礙。皆不",
    "X25n0485_001:0199a05": "通達無我．法也。鈔云。佛土者。心土也。以定慧之寶。",
    "X25n0485_001:0199a06": "莊嚴心內佛土者。菩薩也。不言其功。而人莫見其",
    "X25n0485_001:0199a07": "跡。以金珠之寶。莊嚴世間佛土者。凡夫也。自言其",
    "X25n0485_001:0199a08": "功。而常急於人見。文殊般若經云。為一切眾生。發",
    "X25n0485_001:0199a09": "大莊嚴之心。不見莊嚴之相是也。無我．法者。即楞",
    "X25n0485_001:0199a10": "伽經所云二無我。謂人無我與法無我也。人無我",
    "X25n0485_001:0199a11": "者。謂人無本體。因業而生。法無我者。謂法無本體。",
    "X25n0485_001:0199a12": "因事而立。若作富貴之業。則生於富貴中。作貧賤",
    "X25n0485_001:0199a13": "之業。則生於貧賤中。是人本無體也。若因欲渡水。",
    "X25n0485_001:0199a14": "則為舟楫之法。因欲行陸。則為車輿之法。是法本",
    "X25n0485_001:0199a15": "無體也。馬祖云。自性本來具足。但於善惡事上不",
    "X25n0485_001:0199a16": "滯。方喚作修道人。取善捨惡。觀空入定。皆屬造作。",
    "X25n0485_001:0199a17": "一念妄想。便是三界生死根本。但無一念。是除生",
    "X25n0485_001:0199a18": "死根本。即得法王無上珍寶。故曰真是菩薩。",
    "X25n0485_001:0199a19": "莊子云。黃帝遺珠。惟象罔得之。若有法能得菩",
    "X25n0485_001:0199a20": "提。便是無象中著象。故唯無所得。乃為真得。故",
    "X25n0485_001:0199a21": "老子曰。失者同于失。同于失者失亦樂得之。知",
    "X25n0485_001:0199a22": "失之為得。永得矣。",
    "X25n0485_001:0199a23": "○一體同觀分第十八",
    "X25n0485_001:0199a24": "須菩提。於意云何。如來有肉眼不。如是。世尊。如來有",
    "X25n0485_001:0199b01": "肉眼。須菩提。於意云何。如來有天眼不。如是。世尊。如",
    "X25n0485_001:0199b02": "來有天眼。須菩提。於意云何。如來有慧眼不。如是。世",
    "X25n0485_001:0199b03": "尊。如來有慧眼。須菩提。於意云何。如來有法眼不。如",
    "X25n0485_001:0199b04": "是。世尊。如來有法眼。須菩提。於意云何。如來有佛眼",
    "X25n0485_001:0199b05": "不。如是。世尊。如來有佛眼。",
    "X25n0485_001:0199b06": "十七分中。所言菩薩亦如是。言菩薩當學如來也。",
    "X25n0485_001:0199b07": "故節節言如來分上事。如是。世尊。極其讚美。亦不",
    "X25n0485_001:0199b08": "能於如是下。別添毫末。五眼皆如是所變現而成。",
    "X25n0485_001:0199b09": "華嚴經云。肉眼見一切色故。天眼見一切眾心故。",
    "X25n0485_001:0199b10": "慧眼見一切眾生諸根境界故。法眼見一切法如",
    "X25n0485_001:0199b11": "實相故。佛眼見如來十方故。般若經所謂清淨五",
    "X25n0485_001:0199b12": "眼是也。一切凡夫。皆具五眼。而被迷心葢覆。不能",
    "X25n0485_001:0199b13": "自見。如無迷心妄念。則翳障退滅。五眼開明。見一",
    "X25n0485_001:0199b14": "切色也。有僧問尊宿云。觀音菩薩用許多手眼作",
    "X25n0485_001:0199b15": "甚麼。尊宿云。通身是手眼。若人於這裏睜得一眼",
    "X25n0485_001:0199b16": "也無。",
    "X25n0485_001:0199b17": "須菩提。於意云何。如恒河中所有沙。佛說是沙不。如",
    "X25n0485_001:0199b18": "是。世尊。如來說是沙。須菩提。於意云何。如一恒河中",
    "X25n0485_001:0199b19": "所有沙。有如是沙等恒河。是諸恒河所有沙數。佛世",
    "X25n0485_001:0199b20": "界如是。寧為多不。甚多。世尊。",
    "X25n0485_001:0199b21": "如來說法。常指恒河為喻。有如是沙等恒河者。謂",
    "X25n0485_001:0199b22": "一粒沙為一恒河也。佛世界者。謂一凡夫世界。必",
    "X25n0485_001:0199b23": "有一佛設化。故凡夫世界。皆謂之佛世界。黃檗云。",
    "X25n0485_001:0199b24": "佛說是沙。諸佛菩薩釋梵諸天步履而過。沙亦不",
    "X25n0485_001:0199c01": "喜。牛羊螻蟻踏踐。沙亦不怒。珍寶馨香。沙亦不貪。",
    "X25n0485_001:0199c02": "糞泥臭味。沙亦不惡。此心即無心之心。眾生與佛。",
    "X25n0485_001:0199c03": "更無分別。",
    "X25n0485_001:0199c04": "佛告須菩提。爾所國土中。所有眾生。若干種心。如來",
    "X25n0485_001:0199c05": "悉知。何以故。如來說。諸心皆為非心。是名為心。",
    "X25n0485_001:0199c06": "若干種心如來悉知。以此心起念時。便屬妄根。自",
    "X25n0485_001:0199c07": "佛觀之。則有形相矣。有形相故。可得而知也。若寂",
    "X25n0485_001:0199c08": "然如虗空。則無得而知矣。且所謂他心通者。謂彼",
    "X25n0485_001:0199c09": "既起心念。則可得而知也。昔有人把碁子於手中。",
    "X25n0485_001:0199c10": "令他心通者觀之。則知其為碁子。以己知為碁子",
    "X25n0485_001:0199c11": "故也。然己則不知其數之多寡。使彼言之。則亦不",
    "X25n0485_001:0199c12": "知其數。以己不知其數故也。如佛者。豈止他心通",
    "X25n0485_001:0199c13": "而已哉。故無量眾生。一起心念。皆悉知已。妄心即",
    "X25n0485_001:0199c14": "非心。覺妄之心亦為非心。本無妄念。不起妄心。是",
    "X25n0485_001:0199c15": "自性本心。故云是名為心。",
    "X25n0485_001:0199c16": "所以者何。須菩提。過去心不可得。現在心不可得。未",
    "X25n0485_001:0199c17": "來心不可得。",
    "X25n0485_001:0199c18": "心意搆逗。隨時流轉。故有三世。若悟真一之心。即",
    "X25n0485_001:0199c19": "無過去現在未來。若有過去心可滅。即是自滅。若",
    "X25n0485_001:0199c20": "有未來心可生。即是自生。既有生有滅。即非常住",
    "X25n0485_001:0199c21": "真心。即成六十二種邪見。九百種煩惱。過去未來",
    "X25n0485_001:0199c22": "現在三心。皆不可得。即此是為非心。亦即此是名",
    "X25n0485_001:0199c23": "為心。種心之心屬妄。非心之心屬真。為心之心則",
    "X25n0485_001:0199c24": "真妄混一。即中道也。二祖云。覓心了不可得。初祖",
    "X25n0485_001:0200a01": "云。與汝安心竟。此能覓之心。即了不可得之心也。",
    "X25n0485_001:0200a02": "與安心。豈非是名為心乎。可以知心之義矣。",
    "X25n0485_001:0200a03": "昔妙吉祥菩薩見一人云。我造殺業。決墮地獄。",
    "X25n0485_001:0200a04": "如何救度。菩薩教之謁佛。佛曰。汝造殺業。從何",
    "X25n0485_001:0200a05": "心而起。為過去耶。未來耶。現在耶。若起過去心",
    "X25n0485_001:0200a06": "者。過去已滅。若起未來心者。未來未生。若起現",
    "X25n0485_001:0200a07": "在心者。現在不住。三心俱不可得故。即無起作。",
    "X25n0485_001:0200a08": "無起作。於其罪相。何所見耶。心之自性即諸法",
    "X25n0485_001:0200a09": "性。諸法性空即真實性。汝不應妄生怖畏。是人",
    "X25n0485_001:0200a10": "聞佛說法。即悟罪業性空。不生怖畏。",
    "X25n0485_001:0200a11": "羅山問巖頭。起滅不停時如何。頭咄云。是誰起",
    "X25n0485_001:0200a12": "滅。天童頌云。紛紛起滅是何物。過去未來現在。",
    "X25n0485_001:0200a13": "皆心起滅而成。但識是誰起滅。即便心空境",
    "X25n0485_001:0200a14": "寂。",
    "X25n0485_001:0200a15": "○法界通化分第十九",
    "X25n0485_001:0200a16": "須菩提。於意云何。若有人滿三千大千世界七寶以",
    "X25n0485_001:0200a17": "用布施。是人以是因緣。得福多不。如是。世尊。此人以",
    "X25n0485_001:0200a18": "是因緣。得福甚多。須菩提。若福德有實。如來不說得",
    "X25n0485_001:0200a19": "福德多。以福德無故。如來說得福德多。",
    "X25n0485_001:0200a20": "此再發明無住相布施。以明福德。亦歸無相之意。",
    "X25n0485_001:0200a21": "疏鈔云。若據捨大千珍寶布施。其福極多。若執著",
    "X25n0485_001:0200a22": "希望福德。有為則有盡。故不為多。福德無故者。無",
    "X25n0485_001:0200a23": "希望心也。是名無為福。正如空谷來風。谷不與風",
    "X25n0485_001:0200a24": "期。而風自至。又如深山產木。山不與木期。而木自",
    "X25n0485_001:0200b01": "生。故福德為多。因緣二字是眼。此分為佛因。下二",
    "X25n0485_001:0200b02": "十分色身諸相為佛果。因無相。果亦無相。故次第",
    "X25n0485_001:0200b03": "明之。",
    "X25n0485_001:0200b04": "溈山問仰山。一切眾生但有業識。茫茫無本可",
    "X25n0485_001:0200b05": "據。博山別曰。業識茫茫。與諸佛不動智。相去幾",
    "X25n0485_001:0200b06": "何。譬夫貧者握金成土。富者握土成金。其變動",
    "X25n0485_001:0200b07": "一也。福德有無之義。明矣。",
    "X25n0485_001:0200b08": "蘇軾阿羅漢頌曰。爾以捨來。我以慈受。各獲其",
    "X25n0485_001:0200b09": "心。寶則誰有。",
    "X25n0485_001:0200b10": "○離色離相分第二十",
    "X25n0485_001:0200b11": "須菩提。於意云何。佛可以具足色身見不。不也。世尊。",
    "X25n0485_001:0200b12": "如來不應以具足色身見。何以故。如來說。具足色身。",
    "X25n0485_001:0200b13": "即非具足色身。是名具足色身。須菩提。於意云何。如",
    "X25n0485_001:0200b14": "來可以具足諸相見不。不也。世尊。如來不應以具足",
    "X25n0485_001:0200b15": "諸相見。何以故。如來說。諸相具足。即非具足。是名諸",
    "X25n0485_001:0200b16": "相具足。",
    "X25n0485_001:0200b17": "十九分之福德。因無相也。二十八之具足。果無相",
    "X25n0485_001:0200b18": "也。具足色身三十二相。具足諸相八十種好。壇經",
    "X25n0485_001:0200b19": "云。皮肉是色身。華嚴經云。色身非是佛。觀此則知",
    "X25n0485_001:0200b20": "肉身無如來。殊不知有真如來存焉。知色身非法",
    "X25n0485_001:0200b21": "身。殊不知有妙色身存焉。華嚴經云。清淨妙色身。",
    "X25n0485_001:0200b22": "神力故顯現。曰妙色身。則現一切色身三昧。便是",
    "X25n0485_001:0200b23": "法身。非別有神力以顯法身也。凡夫見說諸相不",
    "X25n0485_001:0200b24": "可得。恐著於空。謂觀空莫非見色。見色莫不皆空。",
    "X25n0485_001:0200c01": "則失之枯寂矣。殊不知空色一如。有無不異。能於",
    "X25n0485_001:0200c02": "無身而見一切身。無相而見一切相。則色身諸相。",
    "X25n0485_001:0200c03": "何甞欠缺哉。具足諸相。便有住相意。諸相具足。便",
    "X25n0485_001:0200c04": "是無我相作用。",
    "X25n0485_001:0200c05": "東坡居士曰。眾生剛狼自用。莫肯信入。故諸賢",
    "X25n0485_001:0200c06": "聖。皆隱不見。獨峨眉五臺廬山天台。猶出光景",
    "X25n0485_001:0200c07": "變異。葢慈悲深重。急于接物。具足諸相。其應現",
    "X25n0485_001:0200c08": "亦然。故有頌曰。願解此相。是誰縛爾。具足諸相。",
    "X25n0485_001:0200c09": "是急于接物處。即非具足。是解相縛處。",
    "X25n0485_001:0200c10": "大悲閣記云。牽一髮而頭為之動。拔一毛而身",
    "X25n0485_001:0200c11": "為之變。然則髮皆吾頭。而毛孔皆吾身也。彼皆",
    "X25n0485_001:0200c12": "吾頭。而不能為頭之用。皆吾身。而不能具身之",
    "X25n0485_001:0200c13": "智。則物有以亂之矣。又云。非無身。無以舉千萬",
    "X25n0485_001:0200c14": "億身之眾。非千萬億身。無以示無心之至。",
    "X25n0485_001:0200c15": "○非說所說分第二十一",
    "X25n0485_001:0200c16": "須菩提。汝勿謂如來作是念。我當有所說法。莫作是",
    "X25n0485_001:0200c17": "念。何以故。若人言。如來有所說法。即為謗佛。不能解",
    "X25n0485_001:0200c18": "我所說故。須菩提。說法者。無法可說。是名說法。",
    "X25n0485_001:0200c19": "前云。無定法可說。但隨宜所說。而所說皆不可取。",
    "X25n0485_001:0200c20": "是猶有說。至此。則徹底掃去。直云。無法可說。莫作",
    "X25n0485_001:0200c21": "是念。乃決言之。不惟無其說。并無其念也。楞伽云。",
    "X25n0485_001:0200c22": "若不說一切法者。教化則壞。故知無說。非杜默不",
    "X25n0485_001:0200c23": "言。但以無所住心而說。此說遍天下。無乖法之過",
    "X25n0485_001:0200c24": "也。顏曰。終日喫飯。不曾喫著一粒米。終日著衣。不",
    "X25n0485_001:0201a01": "曾掛著一莖絲。是以我佛橫說直說。四十九年。未",
    "X25n0485_001:0201a02": "曾道著一字。若言如來有所說法。便不能解會我",
    "X25n0485_001:0201a03": "所說。直饒說得天華亂墜。也落在第二著。唯能坐",
    "X25n0485_001:0201a04": "斷十方。打成一片。非言語可到。是名真說法也。孔",
    "X25n0485_001:0201a05": "云。予欲無言。老云。知者不言。要知無言不言是所",
    "X25n0485_001:0201a06": "以言。便知無說處是所以說矣。",
    "X25n0485_001:0201a07": "爾時。慧命須菩提白佛言。世尊。頗有眾生。於未來世。",
    "X25n0485_001:0201a08": "聞說是法。生信心不。佛言。須菩提。彼非眾生。非不眾",
    "X25n0485_001:0201a09": "生。何以故。須菩提。眾生眾生者。如來說非眾生。是名",
    "X25n0485_001:0201a10": "眾生。",
    "X25n0485_001:0201a11": "慧命者。善現達佛智海。入深悟門。慧悟無生。覺本",
    "X25n0485_001:0201a12": "原之命。非去非來。故曰慧命。生信心。則著佛見。故",
    "X25n0485_001:0201a13": "曰非眾生。不信。則著凡夫見。故曰非不眾生。此二",
    "X25n0485_001:0201a14": "見者。皆須掃除。聖凡同盡。不隔二界。故曰眾生眾",
    "X25n0485_001:0201a15": "生者。如來說非眾生。是名眾生。",
    "X25n0485_001:0201a16": "有人問。如何是大地眾生同成佛。西影曰。他見",
    "X25n0485_001:0201a17": "得眾生是佛。纔是自信自佛。你若不信。還是眾",
    "X25n0485_001:0201a18": "生。",
    "X25n0485_001:0201a19": "道德經云。絕聖棄智。民利百倍。又云。常使民無",
    "X25n0485_001:0201a20": "知無欲。孔子曰。民可使由之。此眾生本來面目。",
    "X25n0485_001:0201a21": "三教聖人。別無法門。",
    "X25n0485_001:0201a22": "○無法可得分第二十二",
    "X25n0485_001:0201a23": "須菩提白佛言。世尊。佛得阿耨多羅三藐三菩提。為",
    "X25n0485_001:0201a24": "無所得耶。佛言如是。如是。須菩提。我於阿耨多羅三",
    "X25n0485_001:0201b01": "藐三菩提乃至無有少法可得。是名阿耨多羅三藐",
    "X25n0485_001:0201b02": "三菩提。",
    "X25n0485_001:0201b03": "須菩提恐聽法者雖屢聞無得。尚未能生實信之",
    "X25n0485_001:0201b04": "心。或仍謂如來於菩提為有所得。故復問以決明",
    "X25n0485_001:0201b05": "之。佛言如是如是。則無復可言矣。又申言。無有少",
    "X25n0485_001:0201b06": "法可得。此不但空有二法不可得也。即中道亦不",
    "X25n0485_001:0201b07": "可得。故隨說是法平等。三諦俱圓矣。",
    "X25n0485_001:0201b08": "阿難問迦葉尊者云。世尊傳金襴袈裟外。別傳",
    "X25n0485_001:0201b09": "個甚麼。迦葉云。倒却門前剎竿著。阿難言下大",
    "X25n0485_001:0201b10": "悟。方知此道。只在當人分上。本無傳受。",
    "X25n0485_001:0201b11": "西影示眾云。學道求明白的心。是最痛的病根。",
    "X25n0485_001:0201b12": "世人貪愛情境。便落苦海。你今貪戀佛法。亦名",
    "X25n0485_001:0201b13": "苦海。",
    "X25n0485_001:0201b14": "○淨心行善分第二十三",
    "X25n0485_001:0201b15": "復次。須菩提。是法平等。無有高下。是名阿耨多羅三",
    "X25n0485_001:0201b16": "藐三菩提。以無我．無人．無眾生．無壽者。修一切善法。",
    "X25n0485_001:0201b17": "則得阿耨多羅三藐三菩提。須菩提。所言善法者。如",
    "X25n0485_001:0201b18": "來說即非善法。是名善法。",
    "X25n0485_001:0201b19": "如是本體。在六道中心亦不減。在諸佛中心亦不",
    "X25n0485_001:0201b20": "增。是名平等。報父母恩重經云。物不能平物。惟水",
    "X25n0485_001:0201b21": "不動則可以平物。物不能等物。惟權衡則可以等",
    "X25n0485_001:0201b22": "物。平則無高無下。等則無重無輕。此可謂法之至",
    "X25n0485_001:0201b23": "善者矣。雖然佛凡同是一法。豈有所謂善法者為",
    "X25n0485_001:0201b24": "佛偏得哉。故曰。即非善法。因上言無少法可得。此",
    "X25n0485_001:0201c01": "即言是法平等。則得與無得。總平等也。",
    "X25n0485_001:0201c02": "平等者。正覺本體。若一切聖賢。皆以無為法而",
    "X25n0485_001:0201c03": "有差別。如何得平等。故所謂善法者即非善法。",
    "X25n0485_001:0201c04": "葢求佛．求菩提涅槃。便屬貪病。故曰。佛病最難",
    "X25n0485_001:0201c05": "治。",
    "X25n0485_001:0201c06": "○福智無比分第二十四",
    "X25n0485_001:0201c07": "須菩提。若三千大千世界中所有諸須彌山王。如是",
    "X25n0485_001:0201c08": "等七寶聚。有人持用布施。若人以此般若波羅蜜經。",
    "X25n0485_001:0201c09": "乃至四句偈等。受持讀誦。為他人說。於前福德百分",
    "X25n0485_001:0201c10": "不及一。百千萬億分。乃至算數譬喻所不能及。",
    "X25n0485_001:0201c11": "此示修一切善法者。勿離無我等觀。而墮有漏之",
    "X25n0485_001:0201c12": "因也。佛以性上福德為最上。以身中七寶為希有。",
    "X25n0485_001:0201c13": "須彌雖大。七寶雖多。若誦真經并四句偈。說與他",
    "X25n0485_001:0201c14": "人。是修自性上福德。煩惱生死。各人自了。是何等",
    "X25n0485_001:0201c15": "觀照。何等持行。故曰算數譬喻所不能及。六祖曰。",
    "X25n0485_001:0201c16": "乘船永世求珠。不知身是七寶。",
    "X25n0485_001:0201c17": "湯若望曰。欲明地球之廣。當論經緯一度為幾",
    "X25n0485_001:0201c18": "何里。今約二百五十里為一度。乘以周地之數",
    "X25n0485_001:0201c19": "得九萬里。佛氏乃云。須彌山上至忉利天。下至",
    "X25n0485_001:0201c20": "崑崙際。又云。四天下皆有一須彌山。則塞滿地",
    "X25n0485_001:0201c21": "球不能容也。此理極是。然儒曰。共工氏頭觸不",
    "X25n0485_001:0201c22": "周山。又曰女媧補天。釋與儒皆寓言耳。未偏廢",
    "X25n0485_001:0201c23": "也。",
    "X25n0485_001:0201c24": "○化無所化分第二十五",
    "X25n0485_001:0202a01": "須菩提。於意云何。汝等勿謂如來作是念。我當度眾",
    "X25n0485_001:0202a02": "生。須菩提。莫作是念。何以故。實無有眾生如來度者。",
    "X25n0485_001:0202a03": "若有眾生如來度者。如來則有我人眾生壽者。",
    "X25n0485_001:0202a04": "實無眾生得滅度。前已兩見。皆在菩薩分上說。至",
    "X25n0485_001:0202a05": "此。專在如來分上說。所以示菩薩也。眾生本來寂",
    "X25n0485_001:0202a06": "滅。實無有待如來滅度。若如來欲滅度眾生。是於",
    "X25n0485_001:0202a07": "本寂滅之眾生上。添出我人等相。而曰我當度眾",
    "X25n0485_001:0202a08": "生。豈其然乎。",
    "X25n0485_001:0202a09": "作念字。最是病根。墨子曰。兼者大利之所生也。別",
    "X25n0485_001:0202a10": "者大害之所生也。有利兼愛之心。便是作念度眾",
    "X25n0485_001:0202a11": "生處。此未達一間之論。世儒不知。以墨為佛。取笑",
    "X25n0485_001:0202a12": "孟軻氏矣。",
    "X25n0485_001:0202a13": "須菩提。如來說。有我者。即非有我。而凡夫之人以為",
    "X25n0485_001:0202a14": "有我。須菩提。凡夫者。如來說即非凡夫。是名凡夫。",
    "X25n0485_001:0202a15": "如來既無我人等相。云何有時稱我。又有時稱凡",
    "X25n0485_001:0202a16": "夫。此所謂隨舉隨掃也。上言我與凡夫。是謂舉。下",
    "X25n0485_001:0202a17": "言我與凡夫。是謂掃。與其掃之。曷若不舉。葢不舉。",
    "X25n0485_001:0202a18": "則無以明其理。譬如過渡而不用筏者也。不掃。則",
    "X25n0485_001:0202a19": "恐人泥其說。譬如到岸而不登。乃住於筏上者也。",
    "X25n0485_001:0202a20": "此所以必舉之。而又必掃之。凡夫著我相故有我。",
    "X25n0485_001:0202a21": "如來不著我相故無我。著四相即是凡夫。離四相",
    "X25n0485_001:0202a22": "即非凡夫。",
    "X25n0485_001:0202a23": "孔子得力曰毋我。釋氏得力亦曰無我。我之為",
    "X25n0485_001:0202a24": "病。不特以色聲求者為有我。即說斷滅者亦為",
    "X25n0485_001:0202b01": "有我。比之孟子求在我者。深矣。",
    "X25n0485_001:0202b02": "○法身非相分第二十六",
    "X25n0485_001:0202b03": "須菩提。於意云何。可以三十二相觀如來不。須菩提",
    "X25n0485_001:0202b04": "言。如是。如是。以三十二相觀如來。佛言。須菩提。若以",
    "X25n0485_001:0202b05": "三十二相觀如來者。轉輪聖王即是如來。須菩提白",
    "X25n0485_001:0202b06": "佛言。世尊。如我解佛所說義。不應以三十二相觀如",
    "X25n0485_001:0202b07": "來。",
    "X25n0485_001:0202b08": "第五分已言此意矣。恐須菩提執相之病未除。故",
    "X25n0485_001:0202b09": "又作此問。且欲明無斷滅相。先從有相者徵之。空",
    "X25n0485_001:0202b10": "生疑謂肉相非真。固不可以三十二相見如來。然",
    "X25n0485_001:0202b11": "法．化非二。似欲觀如來者。亦不必離三十二相也。",
    "X25n0485_001:0202b12": "以無實無虗。即如是之心。如是之法。此固大阿羅",
    "X25n0485_001:0202b13": "漢之解也。佛恐眾生不達空生之解。但執應身相",
    "X25n0485_001:0202b14": "好以觀如來。故又以轉輪聖王即是如來難之。而",
    "X25n0485_001:0202b15": "空生即悟復云。不可以三十二相觀如來也。轉輪",
    "X25n0485_001:0202b16": "者。如輪之轉。以照四天下。故名轉輪聖王。其色身",
    "X25n0485_001:0202b17": "亦具足三十二相。雖修好眾相。即是心有生滅。生",
    "X25n0485_001:0202b18": "滅心多。終不是清淨本心。佛乃說偈以證之。",
    "X25n0485_001:0202b19": "爾時。世尊而說偈言。若以色見我。以音聲求我。是人",
    "X25n0485_001:0202b20": "行邪道。不能見如來。",
    "X25n0485_001:0202b21": "音聲色相。本自心生。分別之心。皆落邪道。若能見",
    "X25n0485_001:0202b22": "無所見。聞無所聞。知無所知。證無所證。邪正都冥。",
    "X25n0485_001:0202b23": "方見如來。上言有我者即非有我。而凡夫之人以",
    "X25n0485_001:0202b24": "為有我。故我相者不可著也。我相每從色聲而入。",
    "X25n0485_001:0202c01": "即是邪道。非觀自在菩薩之道也。故曰。不能見如",
    "X25n0485_001:0202c02": "來。華嚴經云。色相非是佛。音聲亦復然。亦不離色",
    "X25n0485_001:0202c03": "聲。見佛神通力。佛法不離處。便是不即處。若離却",
    "X25n0485_001:0202c04": "色聲。又于何地覓如來。",
    "X25n0485_001:0202c05": "此偈不能見如來。與後偈作如是觀同意。陰符",
    "X25n0485_001:0202c06": "經曰。心生於物死於物。機在於目。老子曰。不見",
    "X25n0485_001:0202c07": "可欲。孔子答回問仁。以視為首。朱氏云。求於心",
    "X25n0485_001:0202c08": "須目在。佛氏之學。以觀門為最。故屢及之。",
    "X25n0485_001:0202c09": "此偈反言以見性。葢道之微妙者。非言說可及。",
    "X25n0485_001:0202c10": "佛之所謂禪。即儒之所謂仁。道之所謂丹。皆不",
    "X25n0485_001:0202c11": "可說也。孔子終日言仁。曰為仁。曰不違仁。曰好",
    "X25n0485_001:0202c12": "仁。曰近仁。曰鮮矣仁。終未言仁是何物。故曰。子",
    "X25n0485_001:0202c13": "罕言仁。道家玄牝守中。終未言丹是何物。此偈",
    "X25n0485_001:0202c14": "曰。以色見。以音聲求。不能見如來。終不能言如",
    "X25n0485_001:0202c15": "來在何處。後偈言。有為法如夢幻泡影。終不能",
    "X25n0485_001:0202c16": "言無為是何法。微乎。微乎。非顏回．莊周．須菩提。",
    "X25n0485_001:0202c17": "不能解此。",
    "X25n0485_001:0202c18": "○無斷無滅分第二十七",
    "X25n0485_001:0202c19": "須菩提。汝若作是念。如來不以具足相故。得阿耨多",
    "X25n0485_001:0202c20": "羅三藐三菩提。須菩提。莫作是念。如來不以具足相",
    "X25n0485_001:0202c21": "故。得阿耨多羅三藐三菩提。須菩提。汝若作是念。發",
    "X25n0485_001:0202c22": "阿耨多羅三藐三菩提心者。說諸法斷滅。莫作是念。",
    "X25n0485_001:0202c23": "何以故。發阿耨多羅三藐三菩提心者。於法不說斷",
    "X25n0485_001:0202c24": "滅相。",
    "X25n0485_001:0203a01": "二十分中。言如來不應以具足色身見。恐人過執。",
    "X25n0485_001:0203a02": "反墮頑空。故又深一層。說如來雖不著色身。然不",
    "X25n0485_001:0203a03": "可作離色身一念。若作是念。便落斷滅之見。斷滅",
    "X25n0485_001:0203a04": "者。槁木死灰。豈有相。但作是念。則有是念。故作有",
    "X25n0485_001:0203a05": "相觀。固是一邊見。不作有相觀。即是斷滅見。真如",
    "X25n0485_001:0203a06": "法性。不是有。不是無。湛然不動。觀與不觀。皆是生",
    "X25n0485_001:0203a07": "滅。故云莫作是念也。學者不可墮於常見。亦不可",
    "X25n0485_001:0203a08": "墮於斷見。常見。則即相見佛。緣相發心。非也。斷見。",
    "X25n0485_001:0203a09": "則離相覓佛。相外發心。亦非也。",
    "X25n0485_001:0203a10": "昔張拙秀才。參西堂藏禪師。問。三世諸佛。是有",
    "X25n0485_001:0203a11": "是無。藏答云。有。拙不解。藏云。曾參見什麼人來。",
    "X25n0485_001:0203a12": "拙云。參見徑山來。某甲問徑山。皆言無。藏云。居",
    "X25n0485_001:0203a13": "士有何骨肉。曰。有一妻二僕。藏云。徑山有何骨",
    "X25n0485_001:0203a14": "肉。曰。無。藏云。待先輩得似徑山時。便可一切皆",
    "X25n0485_001:0203a15": "無。大凡未見性人。如何便說一切皆無。",
    "X25n0485_001:0203a16": "此一分。是全經中鐵門限。前後俱以無相．無得．",
    "X25n0485_001:0203a17": "無說．無法為宗。非此一分定執空矣。往訪黃檗。",
    "X25n0485_001:0203a18": "經卓吾中郎參禪處。得壁上無念和尚偈云。三",
    "X25n0485_001:0203a19": "十年來不住功。窮來窮去却無蹤。而今窮得無",
    "X25n0485_001:0203a20": "依倚。不是真空定執空。無念不識文字。經師王",
    "X25n0485_001:0203a21": "瓜茄子一語點破。遂大悟。",
    "X25n0485_001:0203a22": "按。佛氏以無相為宗。忽出無斷無滅一分。以救",
    "X25n0485_001:0203a23": "空虗之障。後儒何得以寂滅病之。試看顏氏仰",
    "X25n0485_001:0203a24": "鑽瞻忽卓立末由。與佛氏夢幻泡影何異。倘非",
    "X25n0485_001:0203b01": "有博文約禮二語。後儒亦將以異端非之矣。微",
    "X25n0485_001:0203b02": "乎。微乎。如通此解。乃知喟然而歎。即所謂凡所",
    "X25n0485_001:0203b03": "有相皆是虗妄也。循循善誘。即所謂諸相非相。",
    "X25n0485_001:0203b04": "即見如來也。欲從末由。即所謂如來于法實無",
    "X25n0485_001:0203b05": "所得也。聖門第一學問人。自然如是。",
    "X25n0485_001:0203b06": "○不受不貪分第二十八",
    "X25n0485_001:0203b07": "須菩提。若菩薩以滿恒河沙等世界七寶。持用布施。",
    "X25n0485_001:0203b08": "若復有人知一切法無我。得成於忍。此菩薩勝前菩",
    "X25n0485_001:0203b09": "薩所得功德。何以故。須菩提。以諸菩薩不受福德故。",
    "X25n0485_001:0203b10": "須菩提白佛言。世尊。云何菩薩不受福德。須菩提。菩",
    "X25n0485_001:0203b11": "薩所作福德。不應貪著。是故說不受福德。",
    "X25n0485_001:0203b12": "通達一切法。無能所心。是名為忍。大般若有安受",
    "X25n0485_001:0203b13": "忍．觀察忍。修此二忍。便得無生法忍。此處知字。便",
    "X25n0485_001:0203b14": "是觀察忍。成字。便是安受忍。合之便得無生法忍。",
    "X25n0485_001:0203b15": "菩薩了悟真性。同於太虗。不曾生滅。凡夫隨六塵",
    "X25n0485_001:0203b16": "轉。即有生滅。故塵起即心起。塵滅即心滅。不知所",
    "X25n0485_001:0203b17": "起滅心。皆非心也。若見起滅不生。功德有何著處。",
    "X25n0485_001:0203b18": "天親菩薩云。無我即無作者。無作者亦無受者。諸",
    "X25n0485_001:0203b19": "法清淨。是名順忍。由一事以至事事。忍力成就。自",
    "X25n0485_001:0203b20": "得無生樂。故云得成於忍。福德自然隨之。如人行",
    "X25n0485_001:0203b21": "日中。本不為日影。而日影自然隨之。非為作福德",
    "X25n0485_001:0203b22": "而度眾生也。雖受而不貪著其受。故說不受。不是",
    "X25n0485_001:0203b23": "說斷滅相。取於非法。不修諸度也。",
    "X25n0485_001:0203b24": "忍字。刃在心上。非大力不能。老子曰。勇於敢則",
    "X25n0485_001:0203c01": "殺。勇於不敢則活。孔子云。小不忍則亂大謀。然",
    "X25n0485_001:0203c02": "非徒恃忍力也。淮南子曰。萬物有所生。而知守。",
    "X25n0485_001:0203c03": "其根。藏于不敢。行於不能。唯知無我法。則觀察",
    "X25n0485_001:0203c04": "所至。不忍者誰。忍者又誰。此佛所以為大雄氏",
    "X25n0485_001:0203c05": "也。",
    "X25n0485_001:0203c06": "○威儀寂靜分第二十九",
    "X25n0485_001:0203c07": "須菩提。若有人言。如來若來若去．若坐若臥。是人不",
    "X25n0485_001:0203c08": "解我所說義。何以故。如來者。無所從來。亦無所去。故",
    "X25n0485_001:0203c09": "名如來。",
    "X25n0485_001:0203c10": "妙性中。原無來去坐臥。眾生亦如是。如來亦如是。",
    "X25n0485_001:0203c11": "行住坐臥四威儀中。非動非靜。上合諸佛。下等群",
    "X25n0485_001:0203c12": "生。一性平等。故號如來。此分三言如來。皆謂真性",
    "X25n0485_001:0203c13": "佛也。無所從來者不生也。亦無所去者不滅也。色",
    "X25n0485_001:0203c14": "聲起時從何而起。色聲滅時從何而滅。色聲自有",
    "X25n0485_001:0203c15": "起滅。我心湛然。豈有來去。寂而常照。照而常寂。行",
    "X25n0485_001:0203c16": "住坐臥。無不清淨也。",
    "X25n0485_001:0203c17": "昔肅宗皇帝詔國一禪師入內道場。師見帝起",
    "X25n0485_001:0203c18": "身。帝曰。禪師何必見寡人起身。師曰。檀越何得",
    "X25n0485_001:0203c19": "於四威儀中見貧道。",
    "X25n0485_001:0203c20": "要知來去坐臥中。無不是如來。",
    "X25n0485_001:0203c21": "○一合理相分第三十",
    "X25n0485_001:0203c22": "須菩提。若善男子．善女人。以三千大千世界碎為微",
    "X25n0485_001:0203c23": "塵。於意云何。是微塵眾寧為多不。甚多。世尊。何以故。",
    "X25n0485_001:0203c24": "若是微塵眾實有者。佛即不說是微塵眾。所以者何。",
    "X25n0485_001:0204a01": "佛說。微塵眾。即非微塵眾。是名微塵眾。世尊。如來所",
    "X25n0485_001:0204a02": "說三千大千世界。即非世界。是名世界。",
    "X25n0485_001:0204a03": "世界碎而為微塵。微塵積而為世界。皆是因果相",
    "X25n0485_001:0204a04": "生。愈出愈多。自己真性。非因非果。能與六道眾生",
    "X25n0485_001:0204a05": "為因果。故世界起於微塵。輪迴由於一念。因果原",
    "X25n0485_001:0204a06": "是妄心。自作自受。一念悟來。即無微塵。世界何有。",
    "X25n0485_001:0204a07": "空生因佛問塵界二字。深悟佛旨。遂發明塵界俱",
    "X25n0485_001:0204a08": "非實有。佛亦不煩再示。故言一合相不可說以答",
    "X25n0485_001:0204a09": "之。",
    "X25n0485_001:0204a10": "何以故。若世界實有者。即是一合相。如來說。一合相。",
    "X25n0485_001:0204a11": "則非一合相。是名一合相。須菩提。一合相者。即是不",
    "X25n0485_001:0204a12": "可說。但凡夫之人貪著其事。",
    "X25n0485_001:0204a13": "真形徧虗空。世界又無形相。故一而不可分之以",
    "X25n0485_001:0204a14": "為二。合而不可析之以為離。非有相也。但強名為",
    "X25n0485_001:0204a15": "一合相而已。六祖云。一合相者。眼見色愛色。即與",
    "X25n0485_001:0204a16": "色合。耳聞聲愛聲。即與聲合。至於六塵皆然。合即",
    "X25n0485_001:0204a17": "是凡夫。散即非凡夫。凡夫之人。於一切法皆合相。",
    "X25n0485_001:0204a18": "若菩薩於一切法皆不合而散。何以故。合即是繫",
    "X25n0485_001:0204a19": "縛生滅處。即是凡夫。所以經云。貪著其事。顏曰。微",
    "X25n0485_001:0204a20": "塵雖多。未足為多。世界幻成。終無實義。若說實有",
    "X25n0485_001:0204a21": "微塵。實有世界。即是彼此著相。彼既是相。我又著",
    "X25n0485_001:0204a22": "相。兩相相合。謂一合相。圓悟禪師云。你但上不見",
    "X25n0485_001:0204a23": "有諸佛。下不見有眾生。外不見有山河大地。內不",
    "X25n0485_001:0204a24": "見有見聞覺知。好惡長短。打成一片。一一拈出。更",
    "X25n0485_001:0204b01": "無異見。",
    "X25n0485_001:0204b02": "地藏問修山主。近日南方佛法如何。爭如我這",
    "X25n0485_001:0204b03": "裏種田博飯喫。修云。如三界何。藏云。你喚甚麼",
    "X25n0485_001:0204b04": "處作三界。微塵世界。亦如是觀。",
    "X25n0485_001:0204b05": "○知見不生分第三十一",
    "X25n0485_001:0204b06": "須菩提。若人言。佛說我見．人見．眾生見．壽者見。須菩",
    "X25n0485_001:0204b07": "提。於意云何。是人解我所說義不。不也世尊。是人不",
    "X25n0485_001:0204b08": "解如來所說義。何以故。世尊說。我見．人見．眾生見．壽",
    "X25n0485_001:0204b09": "者見。即非我見．人見．眾生見．壽者見。是名我見．人見．",
    "X25n0485_001:0204b10": "眾生見．壽者見。",
    "X25n0485_001:0204b11": "心生則種種法生。相之為病。皆起於見也。佛言此",
    "X25n0485_001:0204b12": "四相。只見其性。不見其相。疊前三遍再說者。是佛",
    "X25n0485_001:0204b13": "分別棄身見性之義也。始即令諸學人先除粗重",
    "X25n0485_001:0204b14": "四相。如大乘正宗分所說也。次即令見自性之後。",
    "X25n0485_001:0204b15": "復除微細四相。如究竟無我分中說也。此二分中。",
    "X25n0485_001:0204b16": "即皆顯出理中清淨四相。若於自心無求無得。湛",
    "X25n0485_001:0204b17": "然常住。是清淨我見。若見自性本自具足。是清淨",
    "X25n0485_001:0204b18": "人見。於自心中無煩惱可斷。是清淨眾生見。自性",
    "X25n0485_001:0204b19": "無變無異。不生不滅。是清淨壽者見。",
    "X25n0485_001:0204b20": "須菩提。發阿耨多羅三藐三菩提心者。於一切法。應",
    "X25n0485_001:0204b21": "如是知。如是見。如是信解。不生法相。須菩提。所言法",
    "X25n0485_001:0204b22": "相者。如來說即非法相。是名法相。",
    "X25n0485_001:0204b23": "如是二字。直指法身實際。以所見之妄相既空。則",
    "X25n0485_001:0204b24": "能見之妄見亦泯。知見信解。總應如是。此真實般",
    "X25n0485_001:0204c01": "若。究竟極則。不必另求法相。然初入道時。不假法",
    "X25n0485_001:0204c02": "相。故無入頭處。既見性了。亦當遠離此相。所謂得",
    "X25n0485_001:0204c03": "魚忘却筌。到岸不須船之說。所以末後為汝剗却",
    "X25n0485_001:0204c04": "云。即非法相。是名法相。學佛者不但形相不可著。",
    "X25n0485_001:0204c05": "法相亦不可著也。",
    "X25n0485_001:0204c06": "百丈禪師云。法身即虗空。虗空即法身。虗空與",
    "X25n0485_001:0204c07": "法身無異相。佛與眾生無異相。生死與涅槃無",
    "X25n0485_001:0204c08": "異相。煩惱與菩提無異相。離一切相即是佛。",
    "X25n0485_001:0204c09": "○應化非真分第三十二",
    "X25n0485_001:0204c10": "須菩提。若有人以滿無量阿僧祗世界七寶持用布",
    "X25n0485_001:0204c11": "施。若有善男子．善女人。發菩提心者。持於此經。乃至",
    "X25n0485_001:0204c12": "四句偈等。受持讀誦。為人演說。其福勝彼。",
    "X25n0485_001:0204c13": "前言恒河沙等世界七寶。尚屬有量。此則言無量",
    "X25n0485_001:0204c14": "阿僧祗世界七寶。是極言其多也。以是布施。尚不",
    "X25n0485_001:0204c15": "及受持演說得福為多。葢發菩提心者。是大乘最",
    "X25n0485_001:0204c16": "上乘人也。凡夫四大色身。豈能說法聽法。是他本",
    "X25n0485_001:0204c17": "來孤明。通徹十方的解說解聽。如此持經。其心自",
    "X25n0485_001:0204c18": "是不生不滅。無掛無礙。其福可知。",
    "X25n0485_001:0204c19": "云何為人演說。不取於相。如如不動。何以故。一切有",
    "X25n0485_001:0204c20": "為法。如夢幻泡影。如露亦如電。應作如是觀。",
    "X25n0485_001:0204c21": "如何為人演說。可見不是口吻邊話說。不取於相。",
    "X25n0485_001:0204c22": "如如不動。心體本空。相亦是空。人法俱空。是真演",
    "X25n0485_001:0204c23": "說也。真如之性。不生不滅。不斷不常。不來不去。無",
    "X25n0485_001:0204c24": "顛倒。無變異。是真如如。上如字是體。下如字是。用",
    "X25n0485_001:0205a01": "心境一如。本無動搖。譬如鏡中現影。無如不可。有",
    "X25n0485_001:0205a02": "為法者。一落于法。皆有為也。經云。一切法皆是佛",
    "X25n0485_001:0205a03": "法。佛豈離法者哉。但著于法。則為法所泥。故有夢",
    "X25n0485_001:0205a04": "幻泡影露電之喻。以見所謂佛法者。即非佛法也。",
    "X25n0485_001:0205a05": "如夢者。心之所想。而非本心也。如幻者。謂假此以",
    "X25n0485_001:0205a06": "設教。非可挑燈更覓火也。如泡者。水聚成泡。泡散",
    "X25n0485_001:0205a07": "復為水。如影者。形生影見。形消即影滅。如露者。滋",
    "X25n0485_001:0205a08": "潤草木之長。草木自有性也。如電者。光燭陰黑之",
    "X25n0485_001:0205a09": "際。光去還成空也。夢幻泡影四喻。喻法本空。露電",
    "X25n0485_001:0205a10": "二喻。喻法無常。本空則無常。無常則歸空。故法法",
    "X25n0485_001:0205a11": "本無法也。如是觀者。不動不靜。不生不滅。無為無",
    "X25n0485_001:0205a12": "不為。定觀止觀。更無異法。",
    "X25n0485_001:0205a13": "佛鑑和尚示眾。舉僧問法眼。不取於相。如如不",
    "X25n0485_001:0205a14": "動。如何。法眼云。日出東方夜落西。其僧有省。若",
    "X25n0485_001:0205a15": "也於此見得。方知道旋風偃岳。本來常靜。江河",
    "X25n0485_001:0205a16": "兢注。元自不流。",
    "X25n0485_001:0205a17": "憨山曰。琴瑟雖有妙音。非妙指不能發。眾生雖",
    "X25n0485_001:0205a18": "具妙心。非妙觀不能顯。故示三觀門。曰空觀。曰",
    "X25n0485_001:0205a19": "不空觀。曰中道觀。觀至中道。非寂非照。如如平",
    "X25n0485_001:0205a20": "等。",
    "X25n0485_001:0205a21": "佛說是經已。長老須菩提及諸比丘．比丘尼．優婆塞．",
    "X25n0485_001:0205a22": "優婆夷．一切世間．天．人．阿修羅。聞佛所說。皆大歡喜。",
    "X25n0485_001:0205a23": "信受奉行。",
    "X25n0485_001:0205a24": "僧謂之比丘。尼姑謂之比丘尼。居士謂之優婆塞。",
    "X25n0485_001:0205b01": "道姑謂之優婆夷。一切世間之人。及天上之人。阿",
    "X25n0485_001:0205b02": "修羅神。乃六道中之三道也。此照應首章與大比",
    "X25n0485_001:0205b03": "丘眾等語。聞佛所說。具聞慧也。皆大歡喜。具思慧",
    "X25n0485_001:0205b04": "也。信受奉行。具修慧也。至理無言。真空無相。說是",
    "X25n0485_001:0205b05": "經已。仍歸無言。諸色天人。終歸無相。金剛之義盡",
    "X25n0485_001:0205b06": "矣。",
    "X25n0485_001:0205b07": "皆大歡喜。是佛法普度廣大結願處。凡人有得",
    "X25n0485_001:0205b08": "則歡喜。佛法無得故為大歡喜。凡人具足則歡",
    "X25n0485_001:0205b09": "喜。佛法具足非具足故為大歡喜。皆大歡喜。則",
    "X25n0485_001:0205b10": "人人菩提。人人彼岸。人人涅槃也。不獨摩頂受",
    "X25n0485_001:0205b11": "記為歡喜。即為人輕賤亦歡喜。不獨福德不可",
    "X25n0485_001:0205b12": "思量為歡喜。即割截身體亦歡喜。道川頌曰。如",
    "X25n0485_001:0205b13": "客歸鄉。如子見孃。是為如是大道場。",
    "X25n0485_001:0205b14": "按。是經開首。便說如是兩字。中間節節。皆詮如",
    "X25n0485_001:0205b15": "是義。故總結全經。則曰作如是觀。如是觀者。比",
    "X25n0485_001:0205b16": "如是知．如是見．如是信解。更為了徹。禪之正諦",
    "X25n0485_001:0205b17": "不過觀照而已。心經開首。即曰觀自在菩薩。易",
    "X25n0485_001:0205b18": "曰。觀盥而不薦。道德經曰。內觀其心。心無其心。",
    "X25n0485_001:0205b19": "陰符經曰。觀天之道。又曰。機在於目。孔曰。觀其",
    "X25n0485_001:0205b20": "所由。顏曰。瞻之在前。孟曰。莫良於眸子。莊曰。冥",
    "X25n0485_001:0205b21": "冥之中能見曉焉。觀之一法。原為入禪機竅。故",
    "X25n0485_001:0205b22": "木經人我等見皆曰見。佛法等眼皆曰眼。如是",
    "X25n0485_001:0205b23": "觀則以不觀為觀而無不觀。如如不動。諸法如",
    "X25n0485_001:0205b24": "義。即其所為觀也。故曰作如是觀。乃妙智正覺。",
    "X25n0485_001:0205c01": "金剛般若全經之宗旨也。每見詮道之書。皆以",
    "X25n0485_001:0205c02": "起首為結證。如中庸天命之謂性。末則曰上天",
    "X25n0485_001:0205c03": "之載。上論曰時習。末則曰時哉時哉。大學曰明",
    "X25n0485_001:0205c04": "德。通篇總是明德於天下。孟軻曰仁義而已矣。",
    "X25n0485_001:0205c05": "通篇皆是仁義。又何疑此經如是起首。不如是",
    "X25n0485_001:0205c06": "結束乎。由此言之。則四句偈。即以此當之。何嘗",
    "X25n0485_001:0205c07": "不是自此偈出。佛再無言。阿難再不問。皆大歡",
    "X25n0485_001:0205c08": "喜。佛與凡夫。皆如是人。全經皆如是說。",
    "X25n0485_001:0205c10": "金剛經如是解(終)"
}