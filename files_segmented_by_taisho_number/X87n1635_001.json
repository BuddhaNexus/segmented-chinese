{
    "X87n1635_001:0524c07": "金剛經持驗目錄",
    "X87n1635_001:0524c09": "上卷",
    "X87n1635_001:0524c10": "魏博士盧景裕梁釋琰法師",
    "X87n1635_001:0524c11": "隋趙文若隋寺丞趙文昌",
    "X87n1635_001:0524c12": "隋博士徐孝克隋書生荀氏",
    "X87n1635_001:0524c13": "隋邑令睦彥通隋參軍杜之亮",
    "X87n1635_001:0524c14": "隋宋國公蕭瑀隋釋法藏",
    "X87n1635_001:0524c15": "唐蘇仁欽唐陳昭",
    "X87n1635_001:0524c16": "唐刺史任義方唐趙文信",
    "X87n1635_001:0524c17": "唐大理司馬喬卿唐陳文達",
    "X87n1635_001:0524c18": "唐尉白仁哲唐尉陳利賓",
    "X87n1635_001:0524c19": "唐元初唐判司王令望",
    "X87n1635_001:0524c20": "唐將軍魏恂唐王陁",
    "X87n1635_001:0524c21": "唐田參軍唐丞李丘一",
    "X87n1635_001:0524c22": "唐司馬崔文簡唐博士吳思玄",
    "X87n1635_001:0524c23": "唐縣丞呂文展唐王虞候",
    "X87n1635_001:0524c24": "唐陳哲唐丞蘇朗",
    "X87n1635_001:0525a01": "唐邑令李虗唐吳逵",
    "X87n1635_001:0525a02": "唐王待制唐邑令李惟燕(附惟玉)",
    "X87n1635_001:0525a03": "唐孫明唐推司楊旬",
    "X87n1635_001:0525a04": "唐孫翁唐宋參軍",
    "X87n1635_001:0525a05": "唐節度張齊丘唐府掾陸康成",
    "X87n1635_001:0525a06": "唐張國英唐徐玘",
    "X87n1635_001:0525a07": "唐王孝廉唐別駕周伯玉",
    "X87n1635_001:0525a08": "唐任自信唐太常段成式",
    "X87n1635_001:0525a09": "唐節度吳少陽唐強伯達",
    "X87n1635_001:0525a10": "唐司空嚴綬唐吳可久",
    "X87n1635_001:0525a11": "唐邢行立唐趙安",
    "X87n1635_001:0525a12": "唐倪勤唐兖州軍將",
    "X87n1635_001:0525a13": "唐牙將甯勉唐張政",
    "X87n1635_001:0525a14": "唐房翥唐竇夫人盧氏",
    "X87n1635_001:0525a15": "唐烽子母唐善化縣婆",
    "X87n1635_001:0525a16": "唐何軫妻劉氏唐康仲戚母",
    "X87n1635_001:0525a17": "唐宋衎妻楊氏唐釋明度",
    "X87n1635_001:0525a18": "唐釋明濬唐釋虔慧",
    "X87n1635_001:0525a19": "唐三刀師唐釋會宗",
    "X87n1635_001:0525a20": "唐釋法正唐釋靈幽(後續唐盧弁唐張無是)",
    "X87n1635_001:0525a21": "下卷",
    "X87n1635_001:0525a22": "宋宋承信宋朱進士",
    "X87n1635_001:0525a23": "宋承局周興宋參軍郭承恩",
    "X87n1635_001:0525a24": "宋范文正公宋馮侍御",
    "X87n1635_001:0525b01": "宋司理柴注宋華友",
    "X87n1635_001:0525b02": "宋陸翁宋李玄宗女",
    "X87n1635_001:0525b03": "宋王廸功妻宋王氏",
    "X87n1635_001:0525b04": "宋蔣大士宋釋道寧",
    "X87n1635_001:0525b05": "宋釋嵩明教宋釋清虗",
    "X87n1635_001:0525b06": "元釋聰禪師明孫廿二",
    "X87n1635_001:0525b07": "明道士陳入玄明嚴江",
    "X87n1635_001:0525b08": "明周廷璋明少保戚繼光",
    "X87n1635_001:0525b09": "明馮勤明大參顏光裕",
    "X87n1635_001:0525b10": "明周少岳明進士陳明遠",
    "X87n1635_001:0525b11": "明州守李時英明侍中鍾復秀徐遵壽",
    "X87n1635_001:0525b12": "明盛在德明進士王泮",
    "X87n1635_001:0525b13": "明縣令屠隆明張元",
    "X87n1635_001:0525b14": "明大司寇姜寶明王公方麓",
    "X87n1635_001:0525b15": "明沈濟寰明沈公光華",
    "X87n1635_001:0525b16": "明晉陵訟師明鄒軏",
    "X87n1635_001:0525b17": "明內監張愛明范氏僕",
    "X87n1635_001:0525b18": "明胡燃明憲副項希憲",
    "X87n1635_001:0525b19": "明文伯仁明吳奕德",
    "X87n1635_001:0525b20": "明(邑令王立轂閬州龍義)明郡守蔡槐庭",
    "X87n1635_001:0525b21": "明汪公可受明二府文元發",
    "X87n1635_001:0525b22": "明朱恭靖公明鄧少峰",
    "X87n1635_001:0525b23": "明吳君平明(計仲偉高貴)",
    "X87n1635_001:0525b24": "明李受伯明施嶧陽",
    "X87n1635_001:0525c01": "明張守誠明揮使朱壽增",
    "X87n1635_001:0525c02": "明別駕唐時明布政冐宗起",
    "X87n1635_001:0525c03": "明庠生高孝纘明錢永明妻張氏",
    "X87n1635_001:0525c04": "明劉道隆母李氏明唐別駕姪女",
    "X87n1635_001:0525c05": "明譚工部母明濮可重妻王氏",
    "X87n1635_001:0525c06": "明費氏明釋懷林",
    "X87n1635_001:0525c07": "明釋楚石明洞庭寺僧",
    "X87n1635_001:0525c08": "明釋普靜明釋廣徹",
    "X87n1635_001:0525c09": "明釋寒灰明釋法禪",
    "X87n1635_001:0525c10": "明釋周淨山明獨目金剛尼",
    "X87n1635_001:0525c11": "明尼慧貞大清孝廉虞庶顏",
    "X87n1635_001:0525c12": "大清周德聞大清王有義",
    "X87n1635_001:0525c13": "大清袁應和",
    "X87n1635_001:0525c17": "念經儀式",
    "X87n1635_001:0525c18": "若有人受持金剛經者。先須淨手焚香開卷。至心念",
    "X87n1635_001:0525c19": "淨口業真言。淨法界真言。各三遍。然後啟請八金剛。",
    "X87n1635_001:0525c20": "四菩薩名號。",
    "X87n1635_001:0525c21": "淨口業真言",
    "X87n1635_001:0525c22": "脩唎脩唎摩訶脩唎。脩脩唎。薩婆訶",
    "X87n1635_001:0525c23": "淨法界真言",
    "X87n1635_001:0525c24": "唵[口*藍]",
    "X87n1635_001:0526a01": "請八金剛",
    "X87n1635_001:0526a02": "奉請青除災金剛奉請辟毒金剛",
    "X87n1635_001:0526a03": "奉請黃隨求金剛奉請白淨水金剛",
    "X87n1635_001:0526a04": "奉請赤聲火金剛奉請定持災金剛",
    "X87n1635_001:0526a05": "奉請紫賢金剛奉請大神金剛",
    "X87n1635_001:0526a06": "請四菩薩",
    "X87n1635_001:0526a07": "奉請金剛眷菩薩奉請金剛索菩薩",
    "X87n1635_001:0526a08": "奉請金剛愛菩薩奉請金剛語菩薩",
    "X87n1635_001:0526a09": "發願文",
    "X87n1635_001:0526a10": "　稽首三界尊　　歸命十方佛　　我今發弘願",
    "X87n1635_001:0526a11": "　持此金剛經　　上報四重恩　　下濟三途苦",
    "X87n1635_001:0526a12": "　若有見聞者　　悉發菩提心　　盡此一報身",
    "X87n1635_001:0526a13": "　同生極樂國",
    "X87n1635_001:0526a14": "開經偈",
    "X87n1635_001:0526a15": "　無上甚深微妙法　　百千萬劫難遭遇",
    "X87n1635_001:0526a16": "　我今見聞得受持　　願解如來真實義",
    "X87n1635_001:0526a19": " 金剛經持驗紀序",
    "X87n1635_001:0526a21": "佛說般若經六百卷。金剛則其中第五百七十七卷",
    "X87n1635_001:0526a22": "也。中峰云。六百卷廣說般若。專為小乘人。融通陶汰。",
    "X87n1635_001:0526a23": "欲其淨治心器。然後以上乘圓頓甘露之味貯之。故",
    "X87n1635_001:0526a24": "此經大旨。以無相無住無為為宗。重疊翻覆。隨立隨",
    "X87n1635_001:0526b01": "掃。極是談空。究竟不是談空。所謂如來是真實語者。",
    "X87n1635_001:0526b02": "不誑語者。故又云。信心清淨。即生實相。如龜毛兔角。",
    "X87n1635_001:0526b03": "只說龜無毛。兔無角。此語最堪破俗。只看中間無實",
    "X87n1635_001:0526b04": "無虗四字。世尊已自道破全經註脚矣。實處都虗。虗",
    "X87n1635_001:0526b05": "處都實。不生不滅。滅滅生生。塵勞法相。一刀齊斷。勇",
    "X87n1635_001:0526b06": "猛撇脫。直尋本來。是之謂阿耨多羅三藐三菩提心。",
    "X87n1635_001:0526b07": "是之謂金剛般若波羅蜜。然經中一邊說應住降伏。",
    "X87n1635_001:0526b08": "即一邊說信心淨信。一邊說經義。即一邊說果報。一",
    "X87n1635_001:0526b09": "片婆心。千般苦舌。其欲度善男子女人。急於護念。囑",
    "X87n1635_001:0526b10": "付諸菩薩。其欲度一切眾生。更急於度善男子女人。",
    "X87n1635_001:0526b11": "故凡所言諸法相。如潭中雲影。雪上爪痕。空靈脫化。",
    "X87n1635_001:0526b12": "說無可說。獨至來世有人。於此經受持演說。乃至四",
    "X87n1635_001:0526b13": "句偈等。輒盛推荷擔。讚嘆希有。極口許以無量無邊",
    "X87n1635_001:0526b14": "福德。此語前後凡十數見。無非鼓舞五百歲以後人。",
    "X87n1635_001:0526b15": "一下破除諸相。親證般若故。此經者世尊誨人不倦",
    "X87n1635_001:0526b16": "之書也。以眾生度眾生。以非眾生度眾生。實則眾生",
    "X87n1635_001:0526b17": "各各自度。我非度眾生。眾生亦不見為我度眾生。故",
    "X87n1635_001:0526b18": "眾生即佛。佛即眾生。無分相。亦無合相。或謂果報之",
    "X87n1635_001:0526b19": "說。專為第三等人說法。似於六祖諸師。高占地步。將",
    "X87n1635_001:0526b20": "作是紀者。不應以第一第二等人待來世耶。古云滿",
    "X87n1635_001:0526b21": "街是聖。即可云滿塵界是佛。既云是佛。何分三等。為",
    "X87n1635_001:0526b22": "此說者。所稱凡夫之以我為見。猶之四相未空者耳。",
    "X87n1635_001:0526b23": "佛曾說應以某身得度者。即現某身而為說法。我今",
    "X87n1635_001:0526b24": "亦不論第一第二第三等人。只是有三千大千世界",
    "X87n1635_001:0526c01": "千萬億受持此經者。即不難現三千大千世界千萬",
    "X87n1635_001:0526c02": "億佛身而為說法。但令得聞是說。歡喜奉行。是諸佛",
    "X87n1635_001:0526c03": "慧命不斷。自然虗空落地。鐵樹夜花。任搜羅增續。繁",
    "X87n1635_001:0526c04": "辭累冊。如叚柯古以來諸人。不過以佛語證明佛語。",
    "X87n1635_001:0526c05": "非另添一般說法也。佛又云。我若具說。人或狂亂。狐",
    "X87n1635_001:0526c06": "疑不信。今日倘有淨信無疑之人。佛將以所欲具說。",
    "X87n1635_001:0526c07": "歡喜向其人傾倒吐之。佛固是真實語者。不誑語者。",
    "X87n1635_001:0526c08": "況此編紀事。徵信古今。又何狂亂狐疑之有。雖然。菩",
    "X87n1635_001:0526c09": "薩於法。應無所住。寧福德相可如是住乎。知無相無",
    "X87n1635_001:0526c10": "我。即知福德不應貪著。佛非但為諸菩薩言也。請為",
    "X87n1635_001:0526c11": "受持者轉一語曰。佛說果報即非果報。是名果報。佛",
    "X87n1635_001:0526c12": "說不受福德。即非不受福德。是名不受福德。",
    "X87n1635_001:0526c15": " 勸流通金剛經引",
    "X87n1635_001:0526c17": "金剛經為最上乘法。五祖於般若六百卷中。獨推此",
    "X87n1635_001:0526c18": "經。為見性成佛要門。普勸僧俗受持。自秦魏諸法師",
    "X87n1635_001:0526c19": "翻譯後。帝王宰官以迄士庶。無不奉行轉誦。其持驗",
    "X87n1635_001:0526c20": "靈應。代著明徵。唐有叚太常鳩異。宋太宗有太平廣",
    "X87n1635_001:0526c21": "記。近代則唐宜之巾馭乘。王載生新異錄。冒宗起受",
    "X87n1635_001:0526c22": "持果報諸編。莫不竭力宣揚聖鐸。廣度迷津。弘法施",
    "X87n1635_001:0526c23": "而續慧命。厥功誠不朽哉。集中所載。因果縷縷。火可",
    "X87n1635_001:0526c24": "使返。水可使出。疾可使甦。厄可使脫。算可使綿。名可",
    "X87n1635_001:0527a01": "使成。嗣可使續。福可使集。枷杻可使自開。刀鋸可使",
    "X87n1635_001:0527a02": "自落。上可超拔先亡。下可消釋宿冤。陰吏鬼使不敢",
    "X87n1635_001:0527a03": "近。太山神君不敢錄。諸天設寶葢浮圖覆貯之。閻羅",
    "X87n1635_001:0527a04": "具金榻銀床供奉之。更能解脫塵勞。往生淨土。冥府",
    "X87n1635_001:0527a05": "稱之。曰續命經。功德經。其為幽明尊禮。至極可知。即",
    "X87n1635_001:0527a06": "書寫誦讀功德。已不可思議如是。而況能發明心地。",
    "X87n1635_001:0527a07": "精進受持者哉。所謂護法諸神。既護法寶。自護闡法。",
    "X87n1635_001:0527a08": "載寶之人。斷斷如矣。(克復)甫發心纂次記事。適遇同",
    "X87n1635_001:0527a09": "志善友。共發菩提。捐費助刊。彚古今。參聞見。頗竭心",
    "X87n1635_001:0527a10": "目之力。未能僭謂大成。較昔庶云善本。念從來諸刻",
    "X87n1635_001:0527a11": "多在吳中。他省尚希刊布。並生莊嚴佛土之中。未睹",
    "X87n1635_001:0527a12": "法事流通之勝。豈非天壤間一缺陷事。謹告同志善",
    "X87n1635_001:0527a13": "信。獲見是紀。不吝廣為刻施。或仍原本。或易新編。其",
    "X87n1635_001:0527a14": "見聞所及。有關持驗者。尤冀續輯。俾足鼓勵將來。歸",
    "X87n1635_001:0527a15": "依不朽。昔賢有為劈窠圖者。勸人念佛。卒以他人念",
    "X87n1635_001:0527a16": "佛。往往得生淨土。乃歸功施圖之人。亦生淨上。又善",
    "X87n1635_001:0527a17": "過格云。能以最上乘法授人。使之因言省悟。傳一人",
    "X87n1635_001:0527a18": "者當十善。十人當百善。傳大貴人。大力量。大豪傑者。",
    "X87n1635_001:0527a19": "當千善。蒐採繕梓。印卷施人者。當萬善。今此般若要",
    "X87n1635_001:0527a20": "典。無上密諦。誠能羽翼傳播。自覺覺他。將見慧光不",
    "X87n1635_001:0527a21": "斷。善果同圓。八部天龍。共擁琅函之軸。六塵火宅。齊",
    "X87n1635_001:0527a22": "開曇鉢之花。謹疏短引。用勸同人。",
    "X87n1635_001:0527a23": "同善道人　克復　敬懇",
    "X87n1635_001:0527b04": "凡例八則",
    "X87n1635_001:0527b05": "經文流傳久遠。前後凡六譯。字句不無稍殊。茲一",
    "X87n1635_001:0527b06": "遵姚秦三藏法師原譯。則諸疑可決矣。",
    "X87n1635_001:0527b07": "本經三十二分。相傳分自昭明太子。南唐保大五",
    "X87n1635_001:0527b08": "年。壽春所刻。遵原藏本。不標分數。實稱融貫。近多",
    "X87n1635_001:0527b09": "因之。但標分世傳已久。中峰略義。亦仍彼分。便誦",
    "X87n1635_001:0527b10": "持也。",
    "X87n1635_001:0527b11": "經中字音。梵與華異。一字有讀作數音。本字另讀",
    "X87n1635_001:0527b12": "別音者。及間有難字。俱明註以便初學。",
    "X87n1635_001:0527b13": "紀事首敘歷朝。始自後魏。迄昭代。古今並列。方信",
    "X87n1635_001:0527b14": "從有據。但唐及明事頗詳。而宋元遂爾寥寥。以時",
    "X87n1635_001:0527b15": "無叚太常唐別駕諸賢故也。善事湮沒。令名不彰。",
    "X87n1635_001:0527b16": "後起纂述之功。其可少乎。",
    "X87n1635_001:0527b17": "紀事先善男子。善女人。次比丘比丘尼。往刻多廣",
    "X87n1635_001:0527b18": "列緇屬。空門弟子。崇信佛典。分固應爾。唯俗家學",
    "X87n1635_001:0527b19": "道。真如青蓮。出污泥而不染。尤嘆希有。故集中編",
    "X87n1635_001:0527b20": "次為詳。",
    "X87n1635_001:0527b21": "稗官野史。類多荒唐。風聞塗說。未堪傳信。茲集考",
    "X87n1635_001:0527b22": "據最嚴。凡事跡稍涉可疑。俱行刪汰。務使表章真",
    "X87n1635_001:0527b23": "實。足供激勸。每條下詳注所出。以昭信也。",
    "X87n1635_001:0527b24": "評論所以發明本案旨意。必言之前後。觸處醒發。",
    "X87n1635_001:0527c01": "則閱者心眼頓開。自然關著痛癢。巵言無當之誚。",
    "X87n1635_001:0527c02": "庶幾免之。男石百拜敬述",
    "X87n1635_001:0527c08": "歷朝金剛持驗紀上卷",
    "X87n1635_001:0527c10": "荊溪周克復重朗纂男周石訂",
    "X87n1635_001:0527c11": "吳門陳濟生皇士參",
    "X87n1635_001:0527c12": "後魏盧景裕字仲儒。節閔初。為國子博士。崇信釋氏。",
    "X87n1635_001:0527c13": "註周易論語。族兄神禮據鄉人謀叛。逼裕同力以應",
    "X87n1635_001:0527c14": "西魏。繫晉陽獄中。至心念金剛經。枷鎻自脫。齊神武",
    "X87n1635_001:0527c15": "作相。特見原宥。嗟夫。人有受陽世陰司之枷鎻桎梏。",
    "X87n1635_001:0527c16": "而不求脫者乎。然眼前之恩愛枷鎻。快樂桎梏。何以",
    "X87n1635_001:0527c17": "認為性命。而不知脫。且重重糾結。而不肯脫也大惑",
    "X87n1635_001:0527c18": "不解。可悲可憐。若能等一受持如景裕。則前因後際。",
    "X87n1635_001:0527c19": "一齊斷絕。得大自在矣(出報應記)。",
    "X87n1635_001:0527c20": "梁天監中。有琰法師。居長安招提寺。年十一。出家。偶",
    "X87n1635_001:0527c21": "同寺僧。往相士家。相士謂琰曰。可惜聰明。止十八歲",
    "X87n1635_001:0527c22": "耳。琰聞不樂。歸詣藏經殿。焚香禮佛。願賜經一卷。畢",
    "X87n1635_001:0527c23": "世受持。隨手於藏函內。抽得金剛經。晝夜持誦。忽一",
    "X87n1635_001:0527c24": "日更深。房中有五色光明。須臾見一梵僧。身長丈五",
    "X87n1635_001:0528a01": "許。語琰曰。汝壽十八當亡。以真誠持大乘經力增延",
    "X87n1635_001:0528a02": "矣。言訖不見。琰年踰十九。復遇相士。愕然曰。吾夭師",
    "X87n1635_001:0528a03": "相全消。何脩至此。琰曰。專心持念金剛經。相士曰。師",
    "X87n1635_001:0528a04": "壽當至九十二矣。屆期坐化。異香滿室(出金剛證果)。",
    "X87n1635_001:0528a05": "隋趙文若。開皇初。病亡。經七日。家人將殮。忽縮一足",
    "X87n1635_001:0528a06": "遂停。既蘇云。被一人追入冥城。王問在生有何功德。",
    "X87n1635_001:0528a07": "答云。惟持金剛經。王曰。此第一功德。算雖盡可延。又",
    "X87n1635_001:0528a08": "曰。諸罪更重殺生。卿每以猪羊充庖。遣使領至受苦",
    "X87n1635_001:0528a09": "處。北行二三里。高牆下有穴。僅可容身。從此穴出。登",
    "X87n1635_001:0528a10": "一高阜。四望遙濶。一城極高峻。煙火接天。黑氣溢地。",
    "X87n1635_001:0528a11": "備聞哀號聲。文若掩蔽耳目。叩頭求出。仍覺心破。口",
    "X87n1635_001:0528a12": "中出血。使者引回見王曰。汝好啖肉。薄罰難免。索長",
    "X87n1635_001:0528a13": "釘五枚。釘頭及兩手足。痛楚異常。從此絕肉持經。後",
    "X87n1635_001:0528a14": "因公事至驛。忽夢一青衣女求救。因問驛吏。有何物",
    "X87n1635_001:0528a15": "食。報云。一羊甚肥嫰。視之則。青牸也。文若云。我不食",
    "X87n1635_001:0528a16": "肉。遂贖放之。楞嚴經云。以人食羊。羊死為人。人死為",
    "X87n1635_001:0528a17": "羊。乃至死死生生。互來相啖。趙文若雖持經延算。終",
    "X87n1635_001:0528a18": "以嗜肉受長釘。若無此功德。則殺報輪迴。無休息矣",
    "X87n1635_001:0528a19": "(出太平廣記)。",
    "X87n1635_001:0528a20": "隋開皇十一年。大府寺丞趙文昌暴卒。惟心尚煖。復",
    "X87n1635_001:0528a21": "活云。初死。有人引見閻羅王。王問曾作福業否。文昌",
    "X87n1635_001:0528a22": "答以家貧。無力營善事。惟專心持誦金剛經。王合掌",
    "X87n1635_001:0528a23": "讚言善哉。汝持此因果甚大。使人引向藏內取經。昌",
    "X87n1635_001:0528a24": "西行五六里。見屋數十間甚華麗。滿貯經典。信手抽",
    "X87n1635_001:0528b01": "取一卷。即金剛經也。捧至王所。一人執卷在西。文昌",
    "X87n1635_001:0528b02": "東立向誦。一字不遺。王大歡喜。即放昌還。令引從南",
    "X87n1635_001:0528b03": "門出。見周武帝在門側房。身著三重鉗鎻。喚昌云。汝",
    "X87n1635_001:0528b04": "是我本國人。識我否。文昌云。臣昔宿衛陛下。帝曰。卿",
    "X87n1635_001:0528b05": "是舊臣。還家。可向隋皇帝說。吾諸罪辯了。唯滅佛法",
    "X87n1635_001:0528b06": "罪重難免。望代營功德。得離地獄。昌辭行出南門。見",
    "X87n1635_001:0528b07": "一人在大糞坑中。頭髮上出。引人指云。此是秦將白",
    "X87n1635_001:0528b08": "起寄禁於此。罪猶未了。昌既蘇。奏聞。詔天下戶口錢。",
    "X87n1635_001:0528b09": "為武帝轉。金剛經。仍錄事狀入隋史。桉周世宗毀銅",
    "X87n1635_001:0528b10": "佛像曰。佛教以頭目髓腦。有利眾生。尚無所惜。寧復",
    "X87n1635_001:0528b11": "以銅像為愛乎。鎮州大悲像。甚有靈應。擊毀之。以斧",
    "X87n1635_001:0528b12": "鉞自胸鑱破。其後世宗北征。疽發洞胸。果報亦何慘",
    "X87n1635_001:0528b13": "也(出法苑珠林)。",
    "X87n1635_001:0528b14": "隋國子博士徐孝克。自少欽信釋典。經論多所解釋。",
    "X87n1635_001:0528b15": "陳天嘉中。除剡令。大建四年。徵秘書丞不就。遭侯景",
    "X87n1635_001:0528b16": "亂鬻妻養母。蔬食長齋。持菩薩戒。都宮省多鬼怪。孝",
    "X87n1635_001:0528b17": "克居之。妖變皆息。陳亡入長安。文帝聞其名行。召令",
    "X87n1635_001:0528b18": "於尚書都堂。講金剛般若經。時開皇十二年。卒年七",
    "X87n1635_001:0528b19": "十三。臨終念佛。室有異香。隣里驚異。史載孝克。徐陵",
    "X87n1635_001:0528b20": "弟。性至孝。出家改名法整(出受持果報)。",
    "X87n1635_001:0528b21": "隋書生荀氏。居益州。新繁縣西四十里王李村。素行",
    "X87n1635_001:0528b22": "韜晦。人莫知之。甞於村東空地上。遙望虗空。手書金",
    "X87n1635_001:0528b23": "剛經。遂感諸天龍神覆護。此地丈許。遇雨不濕。如屋",
    "X87n1635_001:0528b24": "覆然。諸牧牛小兒。皆於此處避雨。至唐武德中。有異",
    "X87n1635_001:0528c01": "僧語村人曰。此地空中。有人書金剛經於此。諸天設",
    "X87n1635_001:0528c02": "寶葢於其上。不可汙褻。自是設欄圍遶。供養佛像。每",
    "X87n1635_001:0528c03": "齋日。遠近設供誦經。常聞天樂。聲震一方。按金剛般",
    "X87n1635_001:0528c04": "若。體同虗空。世人書經。多繇福報起念。荀子向空書",
    "X87n1635_001:0528c05": "經。明是解空榜樣。書而無書。所謂無住相書也。證悟",
    "X87n1635_001:0528c06": "從虗空不可思議來。感諸寶葢天樂。福德亦不可思",
    "X87n1635_001:0528c07": "議(出三寶感通記)。",
    "X87n1635_001:0528c08": "隋睦彥通宰武牢邑。日持金剛經十卷。李密盜起。人",
    "X87n1635_001:0528c09": "欲殺之。以應義旗。彥通遂投身城下。賊拔刀逼殺。前",
    "X87n1635_001:0528c10": "有深澗。遂躍入。空中見金剛神。以手接彥通臂。置盤",
    "X87n1635_001:0528c11": "石上。都無傷損。呼曰。感汝念經。故來相救。彥通還家。",
    "X87n1635_001:0528c12": "所接右臂。奇香累日不散。後位至方伯。一日無病。索",
    "X87n1635_001:0528c13": "筆書偈。沐浴而逝。偈曰。八十九年在世。隨身做些活",
    "X87n1635_001:0528c14": "計。今日撒手便行。明月清風自在。冒宗起曰。今日殺",
    "X87n1635_001:0528c15": "運相續。人命如絲。余與宜之。皆從箭鋒頭弄弗律也。",
    "X87n1635_001:0528c16": "此時聞此因果者。急急發願持誦。借刀兵地獄。為解",
    "X87n1635_001:0528c17": "脫津梁。莫到沒巴鼻處。呌苦呌屈(出報應記)。",
    "X87n1635_001:0528c18": "隋杜之亮。仁壽中。為漢王諒府參軍。後諒於并州舉",
    "X87n1635_001:0528c19": "兵反敗。亮與僚屬皆繫獄。日夜涕泣。忽夜夢一僧曰。",
    "X87n1635_001:0528c20": "汝但念誦金剛經。此厄可度。至曉。取經專誠習念。及",
    "X87n1635_001:0528c21": "主者引眾就戮。唱者俱死。惟無亮姓名。主者皆坐罰。",
    "X87n1635_001:0528c22": "俄以赦免。顯慶中。卒於黃州刺史。異哉亮當引頸就",
    "X87n1635_001:0528c23": "戮時。忽失姓名。轉無頭之鬼。為不壞之身。則以專。誠",
    "X87n1635_001:0528c24": "勝口誦也。視枷鎻自脫者。更奇矣(出太平廣記)。",
    "X87n1635_001:0529a01": "隋蕭瑀梁武帝玄孫。入隋。為中書令。封宋國公。女為",
    "X87n1635_001:0529a02": "帝后。瑀篤信佛法。常持金剛經。因議伐高麗。忤帝旨。",
    "X87n1635_001:0529a03": "與賀若弼高熲同禁。欲寘於法。瑀八日間。念金剛經",
    "X87n1635_001:0529a04": "七百遍。明日桎梏忽自脫。守者失色。復為著至殿前",
    "X87n1635_001:0529a05": "瑀獨蒙宥。弼熲俱重罰。瑀因著。般若靈驗十八條。造",
    "X87n1635_001:0529a06": "三尺檀香塔貯經。按唐太宗以瑀好佛。甞齎繡佛一",
    "X87n1635_001:0529a07": "軀。竝繡瑀狀於像側。又賜王褒所書大般若經。并賜",
    "X87n1635_001:0529a08": "袈裟。充講誦用。又甞稱瑀。不可以利誘。不可以死脇。",
    "X87n1635_001:0529a09": "想是金剛定力(出報應記)。",
    "X87n1635_001:0529a10": "隋沙門法藏。居鄜州寶室寺。性淳行古。開皇中。在洛",
    "X87n1635_001:0529a11": "川縣。建造寺宇。變賣衣鉢。起葢殿屋二所。又寫經八",
    "X87n1635_001:0529a12": "百餘卷。至唐武德二年二月。染疾。昏寐中。見金剛神",
    "X87n1635_001:0529a13": "執經一卷。謂汝造寺寫經。有互用之罪。我今授金剛",
    "X87n1635_001:0529a14": "經一卷。果能至心書寫。流通讀誦。互用之罪悉滅矣。",
    "X87n1635_001:0529a15": "俄疾愈。遂罄鬻所有。寫經百卷。修諸善行。不涉世緣。",
    "X87n1635_001:0529a16": "壽至九十九歲。正月十五日。延眾念法華。金剛。各一",
    "X87n1635_001:0529a17": "七卷。端坐書偈。別大眾曰。今年九十九。看看無所有。",
    "X87n1635_001:0529a18": "更莫問如何。憑空打筋斗。一時緇素。咸覩阿彌陀佛",
    "X87n1635_001:0529a19": "化身接引。往生極樂。按張安道寫楞伽寘金山。後世",
    "X87n1635_001:0529a20": "轉生。覺為己書。東坡屬公書完。藏為家寶。坡寫一卷。",
    "X87n1635_001:0529a21": "藏之山中。古人寫經。願力如此。又佛門中因果。較世",
    "X87n1635_001:0529a22": "法更嚴。所云磚錢不許買瓦也。均之善法。尚錯不得。",
    "X87n1635_001:0529a23": "矧不善法哉。昔靈覺寺僧寶明。自云。出家之前。曾作",
    "X87n1635_001:0529a24": "隴西太守。造靈覺寺成。即棄官入道。雖不禪誦。禮拜",
    "X87n1635_001:0529b01": "不缺。死後。冥王責之曰。卿作守時。屈理枉法。劫取民",
    "X87n1635_001:0529b02": "財。雖造佛寺。非卿之力。合此案觀之。凡世自謂功德。",
    "X87n1635_001:0529b03": "而竟成惡業者多矣。寧獨造寺寫經。有互用之罪(出",
    "X87n1635_001:0529b04": "金剛證果)。",
    "X87n1635_001:0529b05": "唐武德間。長安富豪蘇仁欽。恣意宰割烹炮。被殺者。",
    "X87n1635_001:0529b06": "陳訴陰司。追魂繫獄。仁欽重病經年。減算夭亡。冥王",
    "X87n1635_001:0529b07": "語曰。緣爾前生修善。現世富饒。爾今恣殺業重。惡報",
    "X87n1635_001:0529b08": "當償。即令驅至刀山劒樹。欽惶怖哀告。在生雖未作",
    "X87n1635_001:0529b09": "善。曾請金剛經一卷。捨與安國寺已化僧神敬受持。",
    "X87n1635_001:0529b10": "僧雖遷化。可以對證。須臾異香芬馥。一僧執經至殿。",
    "X87n1635_001:0529b11": "言久。與仁欽受持。有般若功。王即合掌放還。得再生。",
    "X87n1635_001:0529b12": "因印施法華經一百部。金剛經一千卷。修水陸大齋",
    "X87n1635_001:0529b13": "濟眾。忽夜夢亡父文忠曰。我為富不仁。殺生害命。老",
    "X87n1635_001:0529b14": "墮廁中。死陷地獄。因汝修功德。得生天界矣(出金剛證果)。",
    "X87n1635_001:0529b15": "唐武德年間。江陵人陳昭。奉齋持念金剛經。累積功",
    "X87n1635_001:0529b16": "行。有大蟒。每日在座側。聽經畢。即退。隣人力昌勇悍。",
    "X87n1635_001:0529b17": "疑為妖。擊殺之。蛇訴冥司。追攝力昌。令蛇纏身噬囓。",
    "X87n1635_001:0529b18": "遂託夢告妻曰。蛇願聽經百卷。便可昇騰。只欠七卷",
    "X87n1635_001:0529b19": "耳。我誤殺之。今受苦厄。速請僧寫金剛經七卷。懺悔",
    "X87n1635_001:0529b20": "救我。妻貧甚不能為。有五歲男名僧護。見母悲泣。謂",
    "X87n1635_001:0529b21": "曰。何不賣兒救父乎。母遂抱兒出市。賣蜀客得錢兩",
    "X87n1635_001:0529b22": "貫。請僧寫經。禮祝三寶。一願亡夫滅罪。二願母子重",
    "X87n1635_001:0529b23": "逢。自是憶子目盲。日誦金剛。行乞於市。其子隨客往",
    "X87n1635_001:0529b24": "蜀三十年。繼父母俱亡。忽念生母。回江陵尋覓未見。",
    "X87n1635_001:0529c01": "買宅暫居。偶值節臘祭祖。祝云。我不幸幼孤。母賣子",
    "X87n1635_001:0529c02": "薦父。今尋母無踪。願父母同超三界。適其母就齋求",
    "X87n1635_001:0529c03": "乞。聞此語。大呼云。我是汝母。當年賣契。現在住處籃",
    "X87n1635_001:0529c04": "內。護抱母痛哭。焚香拜天。取水潄口。與母舐目。左右",
    "X87n1635_001:0529c05": "皆明(出金剛證果)。",
    "X87n1635_001:0529c06": "唐括州刺史。樂安任義方。武德年中。死經數日而蘇。",
    "X87n1635_001:0529c07": "自云。被引見王。王令人引觀地獄。與佛經所說不殊。",
    "X87n1635_001:0529c08": "地下盡夜昏暗。如霧中行。家人以義方心有溫氣。即",
    "X87n1635_001:0529c09": "請僧誦金剛經。義方於地下。隱隱聞經聲。王檢其案。",
    "X87n1635_001:0529c10": "謂吏曰。彼算未盡。何錯追。遂放歸。送者云。但隨經聲",
    "X87n1635_001:0529c11": "即到舍。忽見一大坑當道。意欲跳越。遂落坑中。應時",
    "X87n1635_001:0529c12": "即起。既得回生。因論說地獄。畫地成圖。所得俸祿。皆",
    "X87n1635_001:0529c13": "造經像。延僧寫金剛般若千餘部。冒宗起曰。經聲出",
    "X87n1635_001:0529c14": "於僧口。便出鬼門關。若妙法攝入信心。永斷生死種",
    "X87n1635_001:0529c15": "矣(出法苑珠林)。",
    "X87n1635_001:0529c16": "唐遂州人趙文信。貞觀元年暴死。三日復蘇云。初死",
    "X87n1635_001:0529c17": "時。被人擁逐。同伴十人。相隨至閻羅王所。中有一僧。",
    "X87n1635_001:0529c18": "王先問云。師在世修何功德。答云。唯誦金剛經。王起",
    "X87n1635_001:0529c19": "合掌曰。師當昇天。何錯至此。言未訖。忽有天衣來下。",
    "X87n1635_001:0529c20": "引師上天去。王復喚文信問之。答言。一生不讀佛經。",
    "X87n1635_001:0529c21": "唯好庾信文章。王言庾信是大罪人。現受罪於此。汝",
    "X87n1635_001:0529c22": "見識否。答以雖讀渠文章。未識其人。王令引信出。乃",
    "X87n1635_001:0529c23": "龜也。隨令引去。少時復作人來。語云。我為生時好作",
    "X87n1635_001:0529c24": "文章。妄引佛經。雜揉俗書。又誹謗佛法謂言不及孔",
    "X87n1635_001:0530a01": "老之教。受此惡報。不能解脫文信回生。為人具述其",
    "X87n1635_001:0530a02": "事。按唐扶溝令田霽。歿已歲餘。見夢其妻云。生前叨",
    "X87n1635_001:0530a03": "中科第。自恃才俊。於往古聖喆之書。妄有譏駁。遇當",
    "X87n1635_001:0530a04": "世名流。摘其所短。今在地下。日有兩蛇。三蜈蚣。出入",
    "X87n1635_001:0530a05": "七竅歷諸苦痛。滿三百六十日。方得託生。然則口業",
    "X87n1635_001:0530a06": "不除。雖誦經何益(出法苑珠林)。",
    "X87n1635_001:0530a07": "唐大理司直司馬喬卿天性純謹。有志行。永徽中。為",
    "X87n1635_001:0530a08": "揚州司戶曹。母亡。毀瘠骨立。刺血寫金剛經二卷。方",
    "X87n1635_001:0530a09": "畢。忽見墓側。生二芝草。九日長尺有八寸。綠莖朱葢。",
    "X87n1635_001:0530a10": "日瀝汁一升。味甘如蜜。取而復生(出法苑珠林)。",
    "X87n1635_001:0530a11": "唐陳文達郪縣人。常持金剛經。為亡父母誦至八萬",
    "X87n1635_001:0530a12": "四千卷。多見祥瑞。為人轉經。疾厄皆免。銅山人陳約。",
    "X87n1635_001:0530a13": "曾追赴陰司。見地下築臺曰。此般若臺。待陳文達者。",
    "X87n1635_001:0530a14": "其為冥司所敬如此。雲棲竹窗隨筆云。予生也晚。甫",
    "X87n1635_001:0530a15": "聞佛法。而風木之悲已至。雖欲追之。末由也已。奉勸",
    "X87n1635_001:0530a16": "世人。父母在堂。早勸念佛。父母亡日。誦經報恩(出法",
    "X87n1635_001:0530a17": "苑珠林)。",
    "X87n1635_001:0530a18": "唐白仁哲龍朔中。為虢州朱陽尉。運米遼東。過海遇",
    "X87n1635_001:0530a19": "罡風。四望昏黑。仁哲焚香。急念金剛經。纔數遍。忽如",
    "X87n1635_001:0530a20": "夢寐。見空中有一梵僧。謂曰。汝念真經。故來救汝。須",
    "X87n1635_001:0530a21": "臾風定。八十餘人俱濟(出報應記)。",
    "X87n1635_001:0530a22": "唐陳利賓會稽人。弱冠擢第。善屬詩文。釋褐長城尉。",
    "X87n1635_001:0530a23": "少誦金剛經。遇厄多獲其助。開元中。賓自會稽江。赴",
    "X87n1635_001:0530a24": "東陽。天久雨。江水瀰漫。同行二十餘船。乘風掛帆。須",
    "X87n1635_001:0530b01": "臾天晦風烈。至界石竇。上水急流而下。波濤衝擊。不",
    "X87n1635_001:0530b02": "得泊。前二十餘舟。皆至竇口敗。舟人恐懼無措。利賓",
    "X87n1635_001:0530b03": "急誦金剛經。至急流所。忽有一物。狀如赤龍。橫出扶",
    "X87n1635_001:0530b04": "舟。因得上。咸謂誦經之功(出廣異記)。",
    "X87n1635_001:0530b05": "唐元初九江人。販薪於市。年七十。常持金剛經。晚歸",
    "X87n1635_001:0530b06": "江北。中流風浪大起。同舟俱沒。惟初浮水上。即漂南",
    "X87n1635_001:0530b07": "岸。羣舟泊者皆大商。見初背上光高數尺。疑是貴人。",
    "X87n1635_001:0530b08": "爭遺之衣服與飯。乃知為村叟也。因詰光所自。云讀",
    "X87n1635_001:0530b09": "金剛經五十年矣。在背者經也(出太平廣記)。",
    "X87n1635_001:0530b10": "唐王令望。少持金剛經。還卭州臨溪。路極險阻。突遇",
    "X87n1635_001:0530b11": "猛獸。急念此經。猛獸熟視。曳尾去。曾任安州判司。過",
    "X87n1635_001:0530b12": "揚子江。夜暴風起。泊船百艘。相接盡沒。惟令望船獨",
    "X87n1635_001:0530b13": "全。後終亳州譙令。閱此知罡風不能壞。大水不能沒。",
    "X87n1635_001:0530b14": "猛獸不能傷。乃見不驚不怖之實際(出報應記)。",
    "X87n1635_001:0530b15": "唐魏恂。左庶子尚德之子。持金剛經。神功初。為監門",
    "X87n1635_001:0530b16": "衛大將軍。時京有蔡策者。暴亡數日方蘇。自云。初至",
    "X87n1635_001:0530b17": "冥司官以追人不得。將撻其使者。使者云。魏將軍持。",
    "X87n1635_001:0530b18": "金剛經。善神擁護。追之不得。即別遣使復追。須臾還。",
    "X87n1635_001:0530b19": "報並同。冥官曰。且罷追。恂聞之。更加精進(出廣異記)。",
    "X87n1635_001:0530b20": "唐王陀為鷹揚府果毅。因病斷葷酒。發心誦。金剛經",
    "X87n1635_001:0530b21": "日五遍。後染瘴疾。見羣鬼來。聞陀誦經聲便退。遙曰。",
    "X87n1635_001:0530b22": "王令追汝。且止誦經。陀歇。鬼悉向前。陀乃昏迷欲絕。",
    "X87n1635_001:0530b23": "須臾又來一鬼云。念經人。王令權放六月。既寤。遂一",
    "X87n1635_001:0530b24": "心持誦。昏旦不息。過六月而鬼寂然矣。夜聞空中有",
    "X87n1635_001:0530c01": "聲呼曰。汝以持經功德當壽九十。竟符其數(出太平廣記)。",
    "X87n1635_001:0530c02": "唐易州田參軍慣畜鷹犬。畋獵為事。天寶初。易州放",
    "X87n1635_001:0530c03": "鷹。於叢林棘上。見書一卷。乃金剛經也。遂發心持誦。",
    "X87n1635_001:0530c04": "越數年。誦及二千餘遍。畋獵如故。後遇疾暴卒。至地",
    "X87n1635_001:0530c05": "府。見諸鳥獸。周迴數畝索命。王問作罪何多。田無以",
    "X87n1635_001:0530c06": "對。因發往吏局推問。其徒十人。吏令啟口。以一丸藥",
    "X87n1635_001:0530c07": "擲入口。便生烈火。遍身焦爛。須臾灰滅。俄復成人。如",
    "X87n1635_001:0530c08": "是六七輩。至田氏。累三丸不見火狀。吏怪之。復引見",
    "X87n1635_001:0530c09": "王。具白初好畋獵。曾得金剛經於易州棘上。持誦二",
    "X87n1635_001:0530c10": "千餘遍。王云。只此滅一切罪。命左右檢其福簿。果如",
    "X87n1635_001:0530c11": "所白。王因令誦。經纔三紙。庭中禽獸。忽然不見。遂放",
    "X87n1635_001:0530c12": "還。更延壽十五年。葢世人縱然一日戒殺。但得今日",
    "X87n1635_001:0530c13": "無業而已。其已作之冤。依然猶在。惟持經。則息冤仇",
    "X87n1635_001:0530c14": "於既往。種善果於將來。大有利益(出廣異記)。",
    "X87n1635_001:0530c15": "唐李丘一。好鷹犬畋獵。萬歲通天元年。任高郵丞。忽",
    "X87n1635_001:0530c16": "暴死。見兩人來追。一云姓段。同被追者。男女百餘人。",
    "X87n1635_001:0530c17": "丘一被鏁前驅。行可十餘里。見數十大槐樹。下有馬",
    "X87n1635_001:0530c18": "槽。段云。五道大神。巡察人間善惡。於此歇馬。丘一方",
    "X87n1635_001:0530c19": "知身死。至王門。段指一胥云。此人姓焦名策承行公",
    "X87n1635_001:0530c20": "事。遂被領見。王曰。汝好殺造業。忽見所殺禽獸。皆作",
    "X87n1635_001:0530c21": "人語。乞早處分。策進云。丘一未合死。曾造金剛經一",
    "X87n1635_001:0530c22": "卷。王云。冥間號金剛經。為最上功德。即令領向經藏",
    "X87n1635_001:0530c23": "親驗。至一殿。眾經充滿。丘一手。抽一卷。果是所造。既",
    "X87n1635_001:0530c24": "迴見王。所殺生類。求造功德。丘一願。寫金剛經一百",
    "X87n1635_001:0531a01": "卷眾歡喜盡散。王曰。放去。策領出城云。盡力如此。何",
    "X87n1635_001:0531a02": "以相報。丘一許。錢三百千。不受。云與造經二十部。至",
    "X87n1635_001:0531a03": "一坑。策推之。遂活。身在棺中。已三日矣。惟聞哭聲。驚",
    "X87n1635_001:0531a04": "呼人至。破棺而出。旬日。寫經二十卷。焦策復來謝。尋",
    "X87n1635_001:0531a05": "百卷亦畢。揚州刺史奏其事。敕加丘一五品。仍充嘉",
    "X87n1635_001:0531a06": "州招討使(出報應記)。",
    "X87n1635_001:0531a07": "唐崔文簡先天中。任坊州司馬。屬吐蕃奄至。同被驅",
    "X87n1635_001:0531a08": "掠。鎻械甚嚴。至心念金剛經。三日。鎻忽自開。吐蕃疑",
    "X87n1635_001:0531a09": "有奸。箠撻。具以實對。復鎻之。念未終又解。眾皆嘆異。",
    "X87n1635_001:0531a10": "遂送出境。昔劉公安世。甞取楞嚴經。謂弟子馬永卿",
    "X87n1635_001:0531a11": "曰。觀音大士。音性圓通。觀聽返入。離諸塵妄。能令眾",
    "X87n1635_001:0531a12": "生。禁繫枷鎻。所不能著。謂人得無畏力。則枷鎻不能",
    "X87n1635_001:0531a13": "為害。吾友可以此理諭人。使後人不至謗佛。夫元城",
    "X87n1635_001:0531a14": "從司馬溫公受學者。其言如是。可開俗學之眼矣(出",
    "X87n1635_001:0531a15": "太平廣記)。",
    "X87n1635_001:0531a16": "唐吳思玄。天后朝。為太學博士。持金剛經日兩遍。多",
    "X87n1635_001:0531a17": "有靈應。在京有疾。有巫褚細兒。星下祈禱。言事如神。",
    "X87n1635_001:0531a18": "思玄往就見。細兒驚曰。公有何術。鬼見皆走。思玄知。",
    "X87n1635_001:0531a19": "是經力。倍加精勵。日念五遍兒病。醫無效。思玄至。心",
    "X87n1635_001:0531a20": "念經三日愈。又曾於渭橋見一老人。鬚髮皓然。著粗",
    "X87n1635_001:0531a21": "縗服。怪問之。曰為所生母也。因言母年四十三時。有",
    "X87n1635_001:0531a22": "異僧教云。汝欲長壽否。但念金剛經。母發心。日念兩",
    "X87n1635_001:0531a23": "遍。終一百七歲。姨及鄰母誦之。並過百歲。余遵母訓。",
    "X87n1635_001:0531a24": "年業已九十矣(出報應記)。",
    "X87n1635_001:0531b01": "唐呂文展開元三年。任閬中縣丞。雅好佛典。尤專心",
    "X87n1635_001:0531b02": "持誦金剛經至三萬餘遍。靈應奇異。年既衰暮。三牙",
    "X87n1635_001:0531b03": "并落。忽牙生如舊。在閬中。時屬亢旱。刺史劉浚令祈",
    "X87n1635_001:0531b04": "雨。纔持一遍。遂獲沛然。又苦霖潦。別駕又令誦經祈",
    "X87n1635_001:0531b05": "晴。應時開霽。前後證驗。不能徧舉(出太平廣記)。",
    "X87n1635_001:0531b06": "唐劉逸淮在汴時。韓弘為右廂虞候。王某為左廂虞",
    "X87n1635_001:0531b07": "候。與弘相善。或謂二人取軍情。將不利於劉。劉大怒。",
    "X87n1635_001:0531b08": "召詰之。弘即劉甥。控地碎首大言。劉意稍解。王某年",
    "X87n1635_001:0531b09": "老。股戰不能辯。劉叱杖三十。時新造赤棒。頭徑數寸。",
    "X87n1635_001:0531b10": "固以筋漆。受杖必死。弘昏造其家探之。無哭聲。又謂",
    "X87n1635_001:0531b11": "其懼不敢哭。直入臥內。王竟無恙云。我讀金剛經四",
    "X87n1635_001:0531b12": "十年。今方得力。初被杖時。見巨手如簸箕。翕然遮背。",
    "X87n1635_001:0531b13": "因袒示韓。都無撻痕。弘素不好佛。自此與僧來往。日",
    "X87n1635_001:0531b14": "自寫經十紙。積之計數百軸。後在中書。盛暑。有諫官",
    "X87n1635_001:0531b15": "以事謁見。弘方洽汗寫經。怪問之。因具述王某事(出",
    "X87n1635_001:0531b16": "鳩異)。",
    "X87n1635_001:0531b17": "唐臨安陳哲。家住餘杭。精一練行。持金剛經。廣德初。",
    "X87n1635_001:0531b18": "武康賊宋潭宼餘杭。哲富於財。將移徒避。之賊尋至。",
    "X87n1635_001:0531b19": "哲謂是官軍。問賊今近遠。賊大怒曰。何物老奴。敢辱",
    "X87n1635_001:0531b20": "我。爭以劒刺之。每下一劒。有五色圓光。徑五六尺。蔽",
    "X87n1635_001:0531b21": "哲身不能中。賊驚嘆慚悔。捨之去(出廣異記)。",
    "X87n1635_001:0531b22": "唐開元間。京兆武功丞蘇朗。持金剛經。闔門五十餘",
    "X87n1635_001:0531b23": "口。歷年蔬食。妻崔氏亦誦此經。有親表見其因疾減",
    "X87n1635_001:0531b24": "食。勸崔暫開肉禁。因市羊肉。啖之。纔入一臠。忽變為",
    "X87n1635_001:0531c01": "骨。咽塞不下。又不能出。日暮氣絕。以體煖未殮。六日",
    "X87n1635_001:0531c02": "方蘇云。冥王言汝夫是大菩薩。汝因食肉。金剛善神",
    "X87n1635_001:0531c03": "變肉為骨。以此警汝。合年七十。為汝受持金剛般若。",
    "X87n1635_001:0531c04": "今增至九十。放還。氏因悔悟不再犯。帝聞。御注經文。",
    "X87n1635_001:0531c05": "流布天下。按唐玄宗開元二十三年。親註金剛經。中",
    "X87n1635_001:0531c06": "書令張九齡等。請降御文。內外傳授。帝手詔報曰。偶",
    "X87n1635_001:0531c07": "有所感。疏其所見。今請頒布。仍慮未愜。檢校沙門恩",
    "X87n1635_001:0531c08": "有。請具幡花。奉迎於敬愛寺。以示天下。宣付史舘。從",
    "X87n1635_001:0531c09": "之。豈因蘇武功之事乎(出受持果報)。",
    "X87n1635_001:0531c10": "唐開元十五年。敕天下佛堂。小者並拆。除功德移入",
    "X87n1635_001:0531c11": "側近佛寺。一時望風希旨。雖大屋大像。亦遭殘毀。敕",
    "X87n1635_001:0531c12": "到豫州。新息令李虗。嗜酒倔強方醉。州符至。勒限三",
    "X87n1635_001:0531c13": "日。虗見大怒。便約胥正。毀拆者死。一界並全。歲餘。虗",
    "X87n1635_001:0531c14": "暑月病死。隔宿即殮。明日將殯。母與子。繞棺號哭。夜",
    "X87n1635_001:0531c15": "久。聞棺中若指爪戞棺聲。斯須增甚。妻子驚走。母獨",
    "X87n1635_001:0531c16": "不去。即命開棺。左右曰。溽暑恐壞。母怒促開之而虗",
    "X87n1635_001:0531c17": "生矣。身頗瘡爛。沐浴將養月餘。虗曰。初拘攝至王前",
    "X87n1635_001:0531c18": "王不在。見堦前典吏。乃新息吏也。亡經年矣。見虗拜。",
    "X87n1635_001:0531c19": "問長官何得來此。虗曰。被錄至。吏曰。長官素。多殺害。",
    "X87n1635_001:0531c20": "不知罪福。今受報奈何。虗惶懼請救。吏曰。長官界內",
    "X87n1635_001:0531c21": "佛堂獨全。有大功德。雖死。亦不合此間追攝。少間但",
    "X87n1635_001:0531c22": "以此對。虗方憶及往事。而主者已引虗見王。王命索",
    "X87n1635_001:0531c23": "善惡簿來。即有人持一通案到。大至合抱。王命啟牘",
    "X87n1635_001:0531c24": "唱罪。階吏讀曰。專好割羊脚。吏曰。合杖一百。仍割其",
    "X87n1635_001:0532a01": "身肉百斤。王曰可。虗曰。去歲有敕。拆毀佛堂佛像。虗",
    "X87n1635_001:0532a02": "界內獨存。可折罪否。王驚曰。審有此乎。新息吏進曰。",
    "X87n1635_001:0532a03": "有福簿在天堂。王命吏登殿前垣南樓上。檢取未至。",
    "X87n1635_001:0532a04": "有二僧至殿前。王問師何所有。一曰。甞誦金剛經。一",
    "X87n1635_001:0532a05": "曰。甞讀金剛經。王起合掌。請法師登堦。王座後。右金",
    "X87n1635_001:0532a06": "座。左銀座。王請誦者坐金。讀者坐銀。開經誦讀將畢。",
    "X87n1635_001:0532a07": "忽有五色雲。至金座前。紫雲至銀座前。二僧乘雲。飛",
    "X87n1635_001:0532a08": "去空中遂滅。王謂階下人曰。見二僧乎。皆生天矣。時",
    "X87n1635_001:0532a09": "吏檢福簿至。惟一紙讀曰。十五年敕毀佛堂。新息一",
    "X87n1635_001:0532a10": "縣獨全。合折一生之罪。延年三十。仍生善道。言畢。罪",
    "X87n1635_001:0532a11": "簿中火出焚盡。王敕兩吏送歸。出城南門。見夾道皆",
    "X87n1635_001:0532a12": "高樓大屋。男女雜坐。樂飲笙歌。虗好絲竹。悅之。吏謂",
    "X87n1635_001:0532a13": "曰。急過此無顧。顧當有損。虗佇立觀之。店中人呼曰。",
    "X87n1635_001:0532a14": "來。吏曰。此非善處。既不相信。可任其去。虗未悟。至飲",
    "X87n1635_001:0532a15": "處。人皆起。就坐。奏絲竹。酒至。乃一杯糞汁也。臭穢特",
    "X87n1635_001:0532a16": "甚。虗不肯飲。即有牛頭獄卒。出於床下。叉刺之洞胸。",
    "X87n1635_001:0532a17": "虗連飲數杯。乃出。吏引虗南入荒田小徑中。遙見一",
    "X87n1635_001:0532a18": "燈烱然。旁有一大坑。昏黑不見底。吏推墮之。遂蘇。夫",
    "X87n1635_001:0532a19": "李虗素性兇頑。罔知罪福。以被酒違戾。致全佛堂。原",
    "X87n1635_001:0532a20": "非從佛起見也。然猶身得生天。火焚罪簿。非護法之",
    "X87n1635_001:0532a21": "報乎。若能日夜精勤禮誦。既持僧律。復行佛事。而不",
    "X87n1635_001:0532a22": "脫離生死者。未之有也。二僧生天。誦經勝讀經者何。",
    "X87n1635_001:0532a23": "誦者背也。無經文在前。心逾靜耳(出紀聞)。",
    "X87n1635_001:0532a24": "唐天寶年中。常州義興人吳逵。每日五更。佛前誦金",
    "X87n1635_001:0532b01": "剛經七卷。禮拜念佛。有詩曰。五更鐘動莫貪眠。抖搜",
    "X87n1635_001:0532b02": "精神向佛前。一拜一聲彌陀佛。花池已種一枝蓮。年",
    "X87n1635_001:0532b03": "至九十二。無疾告終。引見冥王。自述從。幼至老。專念",
    "X87n1635_001:0532b04": "金剛經。王合掌命坐。逵朗誦一卷。方念至舍衛國。口",
    "X87n1635_001:0532b05": "中即出妙香。見佛顯現。王喜曰。君有般若功。敕送生",
    "X87n1635_001:0532b06": "舍衛國中。承品官後。享富貴。福子孫。逵過舊舍。空中",
    "X87n1635_001:0532b07": "報兒女曰。吾得經力。生舍衛國。汝等宜。受持金剛法",
    "X87n1635_001:0532b08": "華。陰府深敬此二經也。若不能受持。以諸花香。恭敬",
    "X87n1635_001:0532b09": "供養。得福無量。更慎勿殺生。能放生。得長壽報。兒女",
    "X87n1635_001:0532b10": "聞之悲哭。曰不用傷感。人生世間。有一善可憑。命盡",
    "X87n1635_001:0532b11": "如夜眠天曉。還覩日月。一向在惡中行。必入黑闇。勉",
    "X87n1635_001:0532b12": "之。言訖不見(出金剛證果)。",
    "X87n1635_001:0532b13": "唐王待制。船至漢江。風濤洶湧。檣傾楫斷。人盡驚怖。",
    "X87n1635_001:0532b14": "待制不得已。以平日持誦金剛經投江中。遂爾風息",
    "X87n1635_001:0532b15": "波平。待制深憶此經。鬱鬱不樂。踰兩月。抵鎮江。見舟",
    "X87n1635_001:0532b16": "尾百步許。有物如毬。出沒無時。眾異之。待制命漁人",
    "X87n1635_001:0532b17": "網取。乃螺螄結聚成團。剖之則外濕內乾。漢江所投",
    "X87n1635_001:0532b18": "之經在焉。待制嘆曰。漢水會於九江。至南徐。動數千",
    "X87n1635_001:0532b19": "里。舟船不可計數。經得至此。異矣。夫以恒情度之。不",
    "X87n1635_001:0532b20": "過待制憶經一念所感。乃宋清了禪師則曰。螺螄見",
    "X87n1635_001:0532b21": "經不捨。其為名耶。利耶。財耶。色耶。必求脫輪迴生死",
    "X87n1635_001:0532b22": "者也。嗚呼。萬物惟人最靈。有畢世不聞是經。有聞而",
    "X87n1635_001:0532b23": "不見。見而不信。信而為名利財色役其心。不能受持",
    "X87n1635_001:0532b24": "者。孰謂之最靈哉。讀此又增一警策(出金剛證果)。",
    "X87n1635_001:0532c01": "唐建德縣令李惟燕。少持金剛經。天寶末。為餘姚郡",
    "X87n1635_001:0532c02": "參軍。秩滿北歸。過五丈店。屬上虞江埭。值水竭難行。",
    "X87n1635_001:0532c03": "中夜晦暝。四曠無人。此路舊多盜。惟燕舟中有吳綾",
    "X87n1635_001:0532c04": "數百疋。懼為賊取。因持一劒。至船前誦經。三更後。見",
    "X87n1635_001:0532c05": "堤上兩炬火。自遠至。去船百步却迴。心頗異之。益厲",
    "X87n1635_001:0532c06": "聲誦經。復念水竭。當得水助。時內塘竭而外塘滿。半",
    "X87n1635_001:0532c07": "夕後。忽聞船頭有流聲。驚曰。塘濶數丈。何繇得破。久",
    "X87n1635_001:0532c08": "之覺船浮。及明河水已滿。對船所一孔大數。尺乃知",
    "X87n1635_001:0532c09": "水火皆金剛神力所助云。惟燕弟惟玉。見任虔州別",
    "X87n1635_001:0532c10": "駕。效兄誦金剛經。後泛舟出峽。水急櫓拆。船將沒。乃",
    "X87n1635_001:0532c11": "力念經。忽見一櫓隨流而下。遂獲濟(出廣異記)。",
    "X87n1635_001:0532c12": "唐孫明。鄭州陽武人。世貧賤。為盧氏莊。客絕葷持金",
    "X87n1635_001:0532c13": "剛經。日誦二十遍。經二十年。後正念誦時。忽見二吏",
    "X87n1635_001:0532c14": "來追。明謂是縣吏。便偕往。行可五六里。至一府門。值",
    "X87n1635_001:0532c15": "王出巡。吏因閉明空室中。甚幽暗。經七日。王至。吏引",
    "X87n1635_001:0532c16": "明入見。自陳二十年持金剛經。王言此。大因果也。延",
    "X87n1635_001:0532c17": "算二十年。令吏送還。已殯矣。神雖復體。家人不知。會",
    "X87n1635_001:0532c18": "獵者過其棺前。聞號呼聲。報其家人。剖棺得活。天寶",
    "X87n1635_001:0532c19": "末年事。冒宗起曰。多才之人。自迷識神。不悟本性。萬",
    "X87n1635_001:0532c20": "緣交擾。八面應酬。一念來。一念去。如空中風。無依止",
    "X87n1635_001:0532c21": "處。如石壓草。旋止旋生。安得志誠持誦。即談經說典",
    "X87n1635_001:0532c22": "者不少。往往功闕行虧。著相隕根。良可痛惜。孫莊客",
    "X87n1635_001:0532c23": "廿年持誦。信心專念。其植果甚深。政在混沌不鑿。故",
    "X87n1635_001:0532c24": "妙喜云。若使聰明靈俐。無擔荷分(出廣異記)。",
    "X87n1635_001:0533a01": "唐大曆中。夔州推司楊旬。常持金剛經。正直積善。子",
    "X87n1635_001:0533a02": "年二十三。將應試。忽夜夢。金剛神曰。汝子改名楊椿。",
    "X87n1635_001:0533a03": "中第六名。次年赴省試。又夢試題。行王道而王。中九",
    "X87n1635_001:0533a04": "十六名。殿試出。又夢云。汝子策不中主文意。置第三",
    "X87n1635_001:0533a05": "甲。吾於御榻上。換第一名矣。此汝生平來念經積德",
    "X87n1635_001:0533a06": "之報也。夔守聞旬子中殿元。賜坐。令解職。答曰。旬家",
    "X87n1635_001:0533a07": "無資產。惟勉積陰德。留得三囊。乞取開看。第一箇有",
    "X87n1635_001:0533a08": "大錢三十九文。第二箇有中錢四千餘文。第三箇計",
    "X87n1635_001:0533a09": "萬數小錢。守問之。旬曰。每年鞠勘死囚。詳其情理可",
    "X87n1635_001:0533a10": "逭。定為流。即投一大錢。有犯流罪者。定為徒。投一中",
    "X87n1635_001:0533a11": "錢。有犯杖罪者。量輕或釋放之。便投一小錢。又效周",
    "X87n1635_001:0533a12": "箎行太上感應篇十種善業。一收遺棄嬰孩。倩人看",
    "X87n1635_001:0533a13": "養。俟年稍長。還其父母。二每仲冬朔。收貧困無依者。",
    "X87n1635_001:0533a14": "六十已上。十五已下。日給升米養之。又與錢十五文。",
    "X87n1635_001:0533a15": "至季春聽其自便。三施應驗湯藥。救人疾苦。四施棺",
    "X87n1635_001:0533a16": "木。周急無力津送之家。五女婢長大。不計身價。量給",
    "X87n1635_001:0533a17": "適人。六持殺生戒遇物買放。七每遇荒年。貴糴賤糶。",
    "X87n1635_001:0533a18": "賑濟貧民。八修造寺觀橋梁。九資助窮旅還鄉。十身",
    "X87n1635_001:0533a19": "任推司。每遇囚犯。無不矜恤。今徼倖得子一第。或亦",
    "X87n1635_001:0533a20": "旬奉公行善所致。豈敢遽爾退職公門。而自求安逸",
    "X87n1635_001:0533a21": "耶。守聞言嘆服不已。語云。一命之士。苟存心干利物。",
    "X87n1635_001:0533a22": "必有所濟。況行之不倦耶。以陰隲得殿元。視為兒孫",
    "X87n1635_001:0533a23": "作馬牛者何如(出金剛證果)。",
    "X87n1635_001:0533a24": "唐政和中。真州石匠孫翁。每日持金剛經三卷。一日",
    "X87n1635_001:0533b01": "同二十餘人。入山鑿石。山崩盡沒。惟孫在石罅處。歷",
    "X87n1635_001:0533b02": "十二年。子孫鑿石穿山。見翁端坐。容貌如故。子驚拜",
    "X87n1635_001:0533b03": "問。何以得生。翁曰甞持金剛經。問饑否。曰。初啖一酥",
    "X87n1635_001:0533b04": "餅。至今不饑。翁曰。我昔所誦之經。尚在否。子曰。尚在。",
    "X87n1635_001:0533b05": "還家取經視之。經上有一圓孔。恰如餅大(出金剛證果)。",
    "X87n1635_001:0533b06": "唐坊州宋參軍少。持金剛經。及之官。權寓司士宅。宅",
    "X87n1635_001:0533b07": "素凶。每夕恒誦經。忽見婦人立戶外。宋問非鬼耶。曰",
    "X87n1635_001:0533b08": "然。又問若有冤乎。婦人泣告曰。身是前司士婦。司士",
    "X87n1635_001:0533b09": "奉使。其弟見逼不從。遂被殺。以氈裹屍。投堂西北角",
    "X87n1635_001:0533b10": "溷廁中。久欲陳訴。俗人見形必懼。幽憤難白。執事以",
    "X87n1635_001:0533b11": "持念為功。大庇含識。眷言枉穢。豈不憫之。宋云。吾職",
    "X87n1635_001:0533b12": "卑。當為白上官。及明。掘地及溷。不獲尸。宋誦經。婦人",
    "X87n1635_001:0533b13": "又至。曰。西北只差一尺耳。依言獲之。氈內但存餘骨。",
    "X87n1635_001:0533b14": "洗濯移之別所。其夕又來拜謝。曰。深恩難答。冥昧有",
    "X87n1635_001:0533b15": "知。君二子。小者有後。且有榮位。兼言宋後改官。當遷",
    "X87n1635_001:0533b16": "桂州別駕。皆驗。宋問何不報讐。云。其弟今尚為官。命",
    "X87n1635_001:0533b17": "未合死。是以未也。冒宗起曰。婦人訴冤於參軍。寧愛",
    "X87n1635_001:0533b18": "此委蛻哉。葢欲藉經力拔沉淪也。至於命未合死。是",
    "X87n1635_001:0533b19": "以未報二語。尤堪醒世。每見亂臣賊子。無不以惡因",
    "X87n1635_001:0533b20": "得惡果。而曹阿瞞。秦繆醜輩。凶惡絕世延祚考終。令",
    "X87n1635_001:0533b21": "人致疑於因果之無定。不知特數未盡耳。一旦眼光",
    "X87n1635_001:0533b22": "落地。累劫輪迴。地獄之苦。雷斧之災。牛馬蛇虺之腹。",
    "X87n1635_001:0533b23": "業報政不知何時得滿。此婦餘骨雖出廁中。異日未",
    "X87n1635_001:0533b24": "必不索債於地下也(出廣異記)。",
    "X87n1635_001:0533c01": "唐張鎰相公。先君齊丘。虔奉空王。每旦更新衣向佛。",
    "X87n1635_001:0533c02": "念金剛經十五遍。積數十年不懈。永泰初。為朔方節",
    "X87n1635_001:0533c03": "度使。衙內有小將負罪。懼事露。乃扇動軍人數百。謀",
    "X87n1635_001:0533c04": "叛。齊丘退衙。閒步廳前。忽有兵數十。露刃突入。齊丘",
    "X87n1635_001:0533c05": "遽奔宅門。過廳數步。迴顧無人。疑為鬼也。將及門。其",
    "X87n1635_001:0533c06": "妻女奴婢。復羣呼云。有兩甲士。身出廳屋上。時衙隊",
    "X87n1635_001:0533c07": "軍健聞變。持兵直至廳前。見十數人。垂手張口。棄兵",
    "X87n1635_001:0533c08": "於地。遂擒之。五六人瘖不能言。餘者具首云。欲上廳。",
    "X87n1635_001:0533c09": "忽見二甲士。長數丈。怒目叱之。忽然中惡。齊丘聞之。",
    "X87n1635_001:0533c10": "感佛神力。遂斷酒肉。持誦終身。凡在家居士。一面誦",
    "X87n1635_001:0533c11": "經。一面應世。跨兩頭馬。操作輟心。即一日數遍者。尚",
    "X87n1635_001:0533c12": "不可得。張節度每旦十五遍。積數十年。每年約有五",
    "X87n1635_001:0533c13": "千餘卷。善根熟矣。怒目甲士。即金剛善神。摧伏自其",
    "X87n1635_001:0533c14": "餘事(出鳩異)。",
    "X87n1635_001:0533c15": "唐陸康成。甞任京兆府。法曹掾。不避強禦。公退忽見",
    "X87n1635_001:0533c16": "亡吏抱案數百紙請押。問曰。汝去世。何得來此。曰。此",
    "X87n1635_001:0533c17": "幽府文簿。康成視之。但有人姓名。無他事。吏曰。皆來",
    "X87n1635_001:0533c18": "年兵刃死者。問曰。有我乎。吏曰。有。因大駭。曰舊吏得",
    "X87n1635_001:0533c19": "無情乎。曰故來啟明公耳。惟金剛經可解。即失之。康",
    "X87n1635_001:0533c20": "成遂讀金剛經日數十遍。明年。朱泚反。署為御史。康",
    "X87n1635_001:0533c21": "成叱曰。賊臣敢干國士。泚震怒。命數百騎環射之。康",
    "X87n1635_001:0533c22": "成默念金剛經。矢不能傷。泚曰。儒以忠信為甲冑。信",
    "X87n1635_001:0533c23": "矣。乃捨去。康成遂隱終南山。不復仕(出太平廣記)。",
    "X87n1635_001:0533c24": "唐崔寧。大曆初。鎮西蜀時。會楊林反。健兒張國英與",
    "X87n1635_001:0534a01": "戰。射中腹。鏃沒不出。醫曰。一夕必死。家人將備葬具。",
    "X87n1635_001:0534a02": "與同伍泣別。國英常持金剛經。至夜。夢胡僧以一丸",
    "X87n1635_001:0534a03": "藥投之。及旦。瀉箭鏃出。瘡便合瘥(出報應記)。",
    "X87n1635_001:0534a04": "唐徐[王*(厄厂)]。家巨富。充浙西府吏。每夜五更。誦金剛經三",
    "X87n1635_001:0534a05": "卷。方入公門。有賊百人。劫其家。縛[王*(厄厂)]箭射。[王*(厄厂)]云。金剛",
    "X87n1635_001:0534a06": "不壞身。今如之何。須臾。見佛現空中。發箭百無一中。",
    "X87n1635_001:0534a07": "賊驚問。知其為誦經之感。遂釋之。眾賊皆棄兵改行。",
    "X87n1635_001:0534a08": "合觀康成箭蝟集而不傷。國英鏃沒腹而得活。乃知",
    "X87n1635_001:0534a09": "在必死中仍有全生之捷徑(出金剛證果)。",
    "X87n1635_001:0534a10": "唐大曆中。太原偷馬賊。以舊怨誣王孝廉同情。拷掠",
    "X87n1635_001:0534a11": "旬日。苦極強服。推吏疑其冤。未即成獄。孝廉專持金",
    "X87n1635_001:0534a12": "剛經。聲極哀切。晝夜不息。忽空中墮竹一段。兩頭有",
    "X87n1635_001:0534a13": "節。墜獄中。正在王前。他囚爭取之。獄卒驚疑。對眾劈",
    "X87n1635_001:0534a14": "視。乃金剛經中半偈云。法尚應捨。何況非法。書蹟甚",
    "X87n1635_001:0534a15": "工。賊首悲悔。孝廉得釋。獄不通風。此竹從何處來。兩",
    "X87n1635_001:0534a16": "頭有節。此經從何處入。豈思議所能及。安得不令賊",
    "X87n1635_001:0534a17": "人悲悔(出鳩異)。",
    "X87n1635_001:0534a18": "唐大曆十一年。衛州別駕周伯玉。日持念金剛經。公",
    "X87n1635_001:0534a19": "私不易其心。一日忽見梵僧來。問曰。是何尊者。答曰。",
    "X87n1635_001:0534a20": "吾是般若會上須菩提也。汝誦經數年。惜未斷肉。若",
    "X87n1635_001:0534a21": "果至心求佛。非長齋不可。伯玉自此蔬食誦經。後預",
    "X87n1635_001:0534a22": "事前知。至九十坐化(出金剛證果)。",
    "X87n1635_001:0534a23": "唐任自信。嘉州人。貞元十五年。曾住湖南。常持金剛",
    "X87n1635_001:0534a24": "經。過洞庭湖中。忽有異物如雲冐舟上。俄頃方散。舟",
    "X87n1635_001:0534b01": "中遂失自信。不知所在。久之。乃凌波至云。至龍宮謁",
    "X87n1635_001:0534b02": "王。命昇殿。念金剛經。贈珠寶數事。二僧相送出宮。一",
    "X87n1635_001:0534b03": "僧憑附信。至南嶽觀音臺。付紹真師。云是汝和尚送",
    "X87n1635_001:0534b04": "來。令轉金剛經。比至嶽見紹真。知附信和尚滅度。已",
    "X87n1635_001:0534b05": "五六年矣(出太平廣記)。",
    "X87n1635_001:0534b06": "唐太常卿叚成式曰。貞元十七年。先君自荊入蜀。應",
    "X87n1635_001:0534b07": "韋臯。南康王辟命。洎韋暮年。為劉闢讒搆。遂攝尉靈",
    "X87n1635_001:0534b08": "池縣。韋尋薨。闢知留後。先君舊與不合。聞之。連夜離",
    "X87n1635_001:0534b09": "縣。至城東門。闢尋有帖。不令諸縣官離縣。其夕陰風",
    "X87n1635_001:0534b10": "昏黑。出郭二里。見火兩炬。夾道百步為導。初意縣吏",
    "X87n1635_001:0534b11": "迎候。且怪其不前。高下遠近不差。將及縣郭方滅。及",
    "X87n1635_001:0534b12": "問縣吏。尚未知府帖也。向先君念金剛經。已五六年。",
    "X87n1635_001:0534b13": "並無虗日。所見導火。乃經所著迹也。後闢逆節漸露。",
    "X87n1635_001:0534b14": "詔袁公滋。為節度使。成式再從叔少從軍。知左營事。",
    "X87n1635_001:0534b15": "懼及禍。與監軍定計。以蠟書通於袁。事發。悉為魚肉。",
    "X87n1635_001:0534b16": "賊謂先君知其計。時先君。念經夜久。不覺困寐。門戶",
    "X87n1635_001:0534b17": "悉閉。忽覺聞開戶而入。言不畏者三。若物投案。爆然",
    "X87n1635_001:0534b18": "有聲。驚起之際。音猶在耳。顧視左右。吏僕皆睡。俾燭",
    "X87n1635_001:0534b19": "四案。初無所見。向之門扄已開闢矣。先君受持此經",
    "X87n1635_001:0534b20": "十餘萬遍。徵應孔著。成式近觀歷代傳記。足徵感應。",
    "X87n1635_001:0534b21": "又先命受持講解金剛靈驗三卷。日念書寫。猶希傳",
    "X87n1635_001:0534b22": "照罔極。摭拾流通。以備闕佛事。號金剛鳩異。成式父。",
    "X87n1635_001:0534b23": "諱文昌。心空朱氏曰。唐世豪傑之士。皆去而主法席。",
    "X87n1635_001:0534b24": "葢當其時。內而妖牝貂雄。外則叛藩悍將。皆手懸富",
    "X87n1635_001:0534c01": "貴。以鼻息籠天下士。士之無識者爭趨焉。顧可以笯",
    "X87n1635_001:0534c02": "龍檻象乎。趙州臨濟諸人。皆具王侯將相才。而息心",
    "X87n1635_001:0534c03": "皈佛。大機大用。煞活自由。無俟外學相助也。是以金",
    "X87n1635_001:0534c04": "剛果報記載。自晉迄宋。惟唐最多。因上有太宗玄宗",
    "X87n1635_001:0534c05": "之御注。大轉法輪。故朝野士庶。無不承風向道。雖以",
    "X87n1635_001:0534c06": "傅奕昌黎堅排痛毀。如蚍撼大樹。無損分毫。叚太常。",
    "X87n1635_001:0534c07": "文章識力。柱礎一時。據所舉夾道雙炬。自明自滅。門",
    "X87n1635_001:0534c08": "扃忽啟。有言有聲。家庭之實見實聞。詎道聽而耳食",
    "X87n1635_001:0534c09": "者哉。鳩異一書。誠般若金湯矣(出鳩異)。",
    "X87n1635_001:0534c10": "唐憲宗元和八年。三月。河南節度使吳少陽。出巡各",
    "X87n1635_001:0534c11": "郡。舟行間。遠視一驛夫。足不蹈地。問其姓名。對曰。小",
    "X87n1635_001:0534c12": "人全信。為公差捉充驛夫。問何生理。答曰。夫婦賣酒",
    "X87n1635_001:0534c13": "腐營生。素食三十餘年。每日持誦金剛經三卷。得閒",
    "X87n1635_001:0534c14": "念佛。又曰。汝所看金剛經肯賣否。信曰。可。吳曰。每月",
    "X87n1635_001:0534c15": "計銀一兩。三十餘年。共與汝三百六十兩何如。即取",
    "X87n1635_001:0534c16": "銀與信。吳再視之。信登岸。足著地矣。至九年。閏月十",
    "X87n1635_001:0534c17": "五日。吳病。被拘執。忽天降一金剛神。叱鬼曰。此人買",
    "X87n1635_001:0534c18": "有般若經功。不得繩縛。既數終。任散行可也。鬼吏跪",
    "X87n1635_001:0534c19": "曰。諾。吳醒。告妻子曰。我生不持齋。罪業甚大。舊年途",
    "X87n1635_001:0534c20": "次。買全信經力。罪減一半。爾等亟宜奉持金剛。莫到",
    "X87n1635_001:0534c21": "臨終時悔是遲也。更囑以延僧虔誦。救我冥中之苦。",
    "X87n1635_001:0534c22": "言訖而終(出金剛證果)。",
    "X87n1635_001:0534c23": "唐強伯達。元和九年。家房州。世傳惡疾。二百年矣。伯",
    "X87n1635_001:0534c24": "達纔冠。即患風癩。囑父兄曰。疾必不起。慮貽後患。父",
    "X87n1635_001:0535a01": "兄裹糧。置之空山巖下。泣而去。絕食未幾。忽有僧過",
    "X87n1635_001:0535a02": "傷之曰。汝可念金剛經內偈四句。或脫斯苦。伯達受",
    "X87n1635_001:0535a03": "教。念不絕口。數日間忽見一虎至。伯達懼甚。但瞑目",
    "X87n1635_001:0535a04": "至誠念偈。虎遍舐其瘡。氷冷如傅藥。了無他苦。虎去",
    "X87n1635_001:0535a05": "而瘡漸瘥矣。明旦僧復至。於山邊拾青草一握授之。",
    "X87n1635_001:0535a06": "令就澗水浸草洗瘡。伯達嗚咽拜謝。僧推其背去。去",
    "X87n1635_001:0535a07": "後洗之。風癩如脫。歸見父兄親族。無不驚異。從此傳",
    "X87n1635_001:0535a08": "染之疾遂止(出報應記)。",
    "X87n1635_001:0535a09": "唐嚴司空綬。元和中。在江陵時。涔陽鎮將王沔。常持",
    "X87n1635_001:0535a10": "金剛經。因歸州勘事回。至咤灘船破。五人同溺。沔入",
    "X87n1635_001:0535a11": "水若有人授竹一竿。隨波出沒。三百餘里。至下牢鎮。",
    "X87n1635_001:0535a12": "著岸不死。視手中物。乃受持金剛經也(出鳩異)。",
    "X87n1635_001:0535a13": "唐吳可久。越人。元和十五年。可久居長安。奉摩尼教。",
    "X87n1635_001:0535a14": "妻王氏。亦從之。歲餘。妻暴亡。經三載。見夢其夫曰。某",
    "X87n1635_001:0535a15": "坐邪見為蛇。在皇子陂浮圖下。明旦當死。願請僧就",
    "X87n1635_001:0535a16": "彼轉金剛經。脫免業報。可久夢中叱之。妻怒。唾其面",
    "X87n1635_001:0535a17": "驚覺。面腫痛不可忍。妻復夢於夫之兄曰。可於園中。",
    "X87n1635_001:0535a18": "取龍舌草搗傅之。兄寤取授其弟。立愈。詰旦兄弟。請",
    "X87n1635_001:0535a19": "僧轉經。有大蛇從塔中出。舉首徧視。經終而斃。可久",
    "X87n1635_001:0535a20": "舉家皈佛。誠奉此經。嗟夫。世亂則邪教繁興。今日之",
    "X87n1635_001:0535a21": "長生無為涅槃等教。通國若狂從之。按可久妻王氏。",
    "X87n1635_001:0535a22": "奉摩尼教而得蛇報。卒以正可治邪。轉誦金剛經。皈",
    "X87n1635_001:0535a23": "依正等正覺。為解脫之門。亦可喚醒謬迷矣(出報應記)。",
    "X87n1635_001:0535a24": "唐邢行立。陝州人。為商不識一字。長慶初。甞隨善友。",
    "X87n1635_001:0535b01": "口授金剛經。一年始能背誦。偶販布帛三百貫。出同",
    "X87n1635_001:0535b02": "州。過嶺。遇賊持刀追逼。棄箱篋。投嶺下深澗中。忽見",
    "X87n1635_001:0535b03": "金剛神。以手指行立。便覺身在水上。如履平地。行李",
    "X87n1635_001:0535b04": "僅重五六十斤。賊舉之不能起。相視驚異。招行立扣",
    "X87n1635_001:0535b05": "問。汝果有何法術。對曰。吾生平只虔誦金剛經。出入",
    "X87n1635_001:0535b06": "不離耳。賊發囊出經。五色光現。眾皆合掌悔過。盡捐",
    "X87n1635_001:0535b07": "凶器。出錢百貫。請經持誦。誓不作賊。天下不識字人",
    "X87n1635_001:0535b08": "讀經。每優於識字人。以其無雜想也。背誦經文。恒優",
    "X87n1635_001:0535b09": "於看本誦經。以其能攝心也。佛門始進工夫。要在攝",
    "X87n1635_001:0535b10": "心一處(出太平廣記)。",
    "X87n1635_001:0535b11": "唐郭司空釗。離蜀之年。有百姓趙安。甞念金剛經。行",
    "X87n1635_001:0535b12": "野外。見衣一樸。遺墓側。安以無主。遂持還。隣人告趙",
    "X87n1635_001:0535b13": "盜物。捕送縣。縣怒安不承。以大關挾脛折三段。後令",
    "X87n1635_001:0535b14": "杖脊。杖下輒折。令疑有他術問之。答云。惟念金剛經。",
    "X87n1635_001:0535b15": "及申郭。郭亦異之。遂判放還。其妻云。某日聞經函中。",
    "X87n1635_001:0535b16": "震裂數聲。懼不敢發。安馳視之。帶斷軸折。紙盡破裂",
    "X87n1635_001:0535b17": "矣(出鳩異)。",
    "X87n1635_001:0535b18": "唐倪勤。梓州人。以武略稱。太和五年。典涪州興教倉。",
    "X87n1635_001:0535b19": "素持金剛經。倉有廳事面江。稱勝槩。勤設佛像。讀經",
    "X87n1635_001:0535b20": "其中。六月九日。江水大漲。不至廳下。勤讀誦益虔。洎",
    "X87n1635_001:0535b21": "水退。周視數里。牆屋盡以淹沒傾壞。惟此廳與倉無",
    "X87n1635_001:0535b22": "恙(出報應記)。",
    "X87n1635_001:0535b23": "唐乾符中。兖州節度使崔尚書。法令嚴峻。一軍將衙",
    "X87n1635_001:0535b24": "參不到。即令左右斬之。斬後顏色不變。眾咸驚異。是",
    "X87n1635_001:0535c01": "夜三更歸家。妻子疑為鬼。軍將曰。初被斬時。如醉如",
    "X87n1635_001:0535c02": "夢。不知痛苦。夜覺身倒街中。遂起還家耳。明旦入謝。",
    "X87n1635_001:0535c03": "崔咤曰。爾有幻術耶。答云。素無幻術。但自少至今。讀",
    "X87n1635_001:0535c04": "金剛經日三遍。昨日失曉。誦經過期。故悞衙參。崔問",
    "X87n1635_001:0535c05": "記得斬時否。云初押出戟門外。便如醉夢。都不記憶。",
    "X87n1635_001:0535c06": "崔又問經在何處。云在家中佛龕函內。急令人取到。",
    "X87n1635_001:0535c07": "開函。經已兩斷矣。崔大驚悔。慰諭再三。賜衣一襲。銀",
    "X87n1635_001:0535c08": "書此經一百卷。誦讀供養。仍令於兖州延壽寺門外。",
    "X87n1635_001:0535c09": "圖畵就戮之處。及斬經之像。以顯靈跡。軍將壽至一",
    "X87n1635_001:0535c10": "百四歲(出太平廣記)。",
    "X87n1635_001:0535c11": "唐甯勉。雲中人。少勇。善騎射。能力格猛獸。不用兵杖。",
    "X87n1635_001:0535c12": "時北都守壯其勇。署為牙將。繼以兵四千。令守飛狐",
    "X87n1635_001:0535c13": "城。值薊門帥驕悍。棄天子法。反書聞闕下。文宗詔北",
    "X87n1635_001:0535c14": "都守攻其南。未至而薊門兵。夜襲飛狐。鉦鼓震地。城",
    "X87n1635_001:0535c15": "中人心洶洶。咸求暫退。勉自度兵少。固不能折薊帥",
    "X87n1635_001:0535c16": "之鋒。將聽父老之言。慮得罪天子。欲堅壁自守。又虞",
    "X87n1635_001:0535c17": "一邑之人。盡屠賊手。深憂而策未決。忽有諜者告曰。",
    "X87n1635_001:0535c18": "賊潰散矣。勉即登城瞭望。時月頗明。見賊眾馳走。顛",
    "X87n1635_001:0535c19": "躓接踵。若有大軍追擊其後。勉大喜。不知救兵從何",
    "X87n1635_001:0535c20": "處來。開門。縱士卒逐之。生擒數十人。得遺甲器械甚",
    "X87n1635_001:0535c21": "多。先是勉好浮圖氏。甞閱佛書。喜誦金剛經。既敗薊",
    "X87n1635_001:0535c22": "帥。擒叛黨鞫之。曰是夕望見城上。有大將四人。長二",
    "X87n1635_001:0535c23": "丈餘。雄悍可畏。下城執劒驅殺。眾人驚怖走避。敢有",
    "X87n1635_001:0535c24": "鬬心乎。勉悟四將。乃金剛神也。益自奇之。後官御史",
    "X87n1635_001:0536a01": "中丞。為清塞副使(出宣室志)。",
    "X87n1635_001:0536a02": "唐張政。邛州人。開成三年七月暴亡。初見四人來拘。",
    "X87n1635_001:0536a03": "行半日。至大江甚廣。度深三尺許。細看皆膿血。便小",
    "X87n1635_001:0536a04": "聲念金剛經。使者色變。入城見僧長八尺餘。罵使者",
    "X87n1635_001:0536a05": "云。汝何得亂捉善人。使者驚拜。及引見王。僧上坐。告",
    "X87n1635_001:0536a06": "曰。政係本家弟子。妄被拘來。王曰。待略勘問。僧色怒。",
    "X87n1635_001:0536a07": "王即判放還。僧自領出城外。不復見所渡之水。僧曰。",
    "X87n1635_001:0536a08": "吾是汝所宗和尚須菩提。始知持經之力。合掌叩禮。",
    "X87n1635_001:0536a09": "僧曰。弟子合眼。以杖一擊。不覺失聲乃活。死已三日。",
    "X87n1635_001:0536a10": "唯心熱。故家人未就殮也(出報應記)。",
    "X87n1635_001:0536a11": "唐房翥。生平崇信覺王。每日念佛持金剛經。一日暴",
    "X87n1635_001:0536a12": "死。至冥司。主者謂曰。據案簿。君有般若功。且曾勸一",
    "X87n1635_001:0536a13": "老人念佛。已生淨土。君承此福力。亦合往生。翥曰。余",
    "X87n1635_001:0536a14": "發願誦金剛萬卷。今尚未完。俟畢願往生可也。主云。",
    "X87n1635_001:0536a15": "誦經滿願。固為好事。不如早生淨土為佳。知其志決。",
    "X87n1635_001:0536a16": "遣吏送還(出金剛靈應)。",
    "X87n1635_001:0536a17": "唐陳國竇公夫人盧氏。芮公寬姊。素信罪福。常誦金",
    "X87n1635_001:0536a18": "剛經。未竟。忽頭痛。至夜愈甚。自念儻死。不得終卷矣。",
    "X87n1635_001:0536a19": "力疾索燭。而火悉滅。忽見燭炬。漸升堂陛。直入臥內。",
    "X87n1635_001:0536a20": "去地三尺許。無人執持。光明若晝。夫人驚喜。取經讀",
    "X87n1635_001:0536a21": "誦。有頃。家人鑽燧得火。燭光即滅。自此病痊。日誦五",
    "X87n1635_001:0536a22": "卷。一日芮公將死。謂夫人曰。吾姊誦經精恪。冥司記",
    "X87n1635_001:0536a23": "注姓名。增遐壽矣。後年至九十。無疾終(出法苑珠林)。",
    "X87n1635_001:0536a24": "唐永泰初。豐州烽子。其母常念金剛經。烽子暮出。為",
    "X87n1635_001:0536b01": "党項縛入西蕃易馬。蕃將贊普。令穴肩骨貫皮索。以",
    "X87n1635_001:0536b02": "馬數百蹄配之。經半歲馬息一倍。蕃將愛其了事。賞",
    "X87n1635_001:0536b03": "以羊革數百。因轉近牙帳。令執纛左右。有剩肉餘酪。",
    "X87n1635_001:0536b04": "輒與之。居半載。因與酪肉。悲泣不食。問之。云有老母。",
    "X87n1635_001:0536b05": "頻夜夢見。贊普聞之悵然。夜召帳中語云。蕃法嚴。無",
    "X87n1635_001:0536b06": "放還例。我與爾有力馬兩匹。於某道縱爾歸。無言我",
    "X87n1635_001:0536b07": "也。烽子得馬極騁。俱乏死。晝潛夜走。數日。為刺傷足。",
    "X87n1635_001:0536b08": "倒磧中。忽有風吹物過其前。攬之裹足。不復痛。走如",
    "X87n1635_001:0536b09": "故。及豐州界。歸見其母。母悲且喜。曰自爾被掠。惟念",
    "X87n1635_001:0536b10": "金剛經。以祈見爾。今果如誓。因取經拜之。縫斷亡數",
    "X87n1635_001:0536b11": "幅矣。烽子因道磧中傷足事。母解。視所裹者。乃經也。",
    "X87n1635_001:0536b12": "瘡亦尋愈。凡世間孝慈最能感格幽冥。烽子子母。更",
    "X87n1635_001:0536b13": "益以金剛神力。故能使猛毒蕃漢。如贊普者。倐回惡",
    "X87n1635_001:0536b14": "意。漸轉喜心。假馬縱歸。卒得母子重逢。異矣。然贊普",
    "X87n1635_001:0536b15": "帳中數語。不滅子情。不壞國法。豈非宿因大有慧根",
    "X87n1635_001:0536b16": "者乎(出鳩異)。",
    "X87n1635_001:0536b17": "唐廖等觀。知善化縣時。有婆。每日誦金剛經於街市",
    "X87n1635_001:0536b18": "乞食。夜則歸宿山阿。忽數日不見。羣鴉噪集於其止",
    "X87n1635_001:0536b19": "處。人爭往視之。則懷金剛經傍巖而化。羣鴉銜土以",
    "X87n1635_001:0536b20": "覆之。遂名鴉葬婆(出湖廣通志)。",
    "X87n1635_001:0536b21": "唐何軫妻劉氏。年二十六歲。生一男三歲。一女方周",
    "X87n1635_001:0536b22": "滿。夜夢入冥司。判云。來春三月命終。覺後憂泣。遂繪",
    "X87n1635_001:0536b23": "佛斷葷。晝夜虔持金剛經。惟願得滿四十五歲。兒女",
    "X87n1635_001:0536b24": "娶嫁。死亦目瞑。至三十八歲娶媳。及四十三歲嫁女。",
    "X87n1635_001:0536c01": "至太和四年冬。恰滿四十五歲矣。劉悉捨衣資供佛。",
    "X87n1635_001:0536c02": "遍告親戚。死期已至。軫以魅語不信。至歲除日。劉自",
    "X87n1635_001:0536c03": "請沙門受戒。沐浴更衣。跏趺一室。高誦金剛經畢。寂",
    "X87n1635_001:0536c04": "然長逝。惟頂上熱氣灼手。軫依僧禮葬。塔在荊州北",
    "X87n1635_001:0536c05": "郭。世人暫時發心學道。未幾又復退轉。究其因緣。有",
    "X87n1635_001:0536c06": "三種累。無論男女僧俗。各為身口眷屬家計所累。忙",
    "X87n1635_001:0536c07": "了一世。苦了一世。又因此三累。起了無量貪嗔癡。造",
    "X87n1635_001:0536c08": "種種惡業。只是不悟。那知此臭皮囊。不由你作主。炎",
    "X87n1635_001:0536c09": "天暑月。一箇健漢。夜間忽得急症而死。到天明。便看",
    "X87n1635_001:0536c10": "聞不得。至於眷屬。誰能替代。眼光纔合。各不相識。隨",
    "X87n1635_001:0536c11": "他受用家計。一毫也將不去。何不撥轉念頭。一心學",
    "X87n1635_001:0536c12": "道。此善知識一字一血至言也。劉氏欲完婚嫁。持念",
    "X87n1635_001:0536c13": "金剛。是為眷屬所累。非能頓空塵念者。但佛教中。最",
    "X87n1635_001:0536c14": "重一信。故雖見未明了。亦生勝處(出荊州志)。",
    "X87n1635_001:0536c15": "唐康仲戚。於元和十一年。別母往海東。數歲不歸。其",
    "X87n1635_001:0536c16": "母唯一子。日久憶念。有僧化食。母具語之。僧曰。但持",
    "X87n1635_001:0536c17": "金剛經。兒即回矣。母不識字。乞人寫經。乃鑿屋柱以",
    "X87n1635_001:0536c18": "貯之。加漆其上。晨暮敬禮。一夕雷霆大震。拔此柱去。",
    "X87n1635_001:0536c19": "月餘兒果還。携巨木至家。見母泣拜。母問之。仲戚曰。",
    "X87n1635_001:0536c20": "海中遇風。舟破墜水。忽有雷震。投此木於波上。兒抱",
    "X87n1635_001:0536c21": "浮至岸。得以再生。母驚曰。豈即吾藏經之柱乎。即破",
    "X87n1635_001:0536c22": "柱得經。母子終身誦念。鑿柱供經。事奇。震木投波。報",
    "X87n1635_001:0536c23": "奇。不識字老媼。勝於三心兩意。乾打閧者百倍(出報應記)。",
    "X87n1635_001:0536c24": "唐楊氏。江淮人宋衎妻。衎應明經舉。元和初。至河陰",
    "X87n1635_001:0537a01": "縣。因病廢業。為鹽鐵院書手。月錢兩千。娶氏為妻甚",
    "X87n1635_001:0537a02": "賢。安居無事。年餘。有為米綱過三門者。請衎同去。通",
    "X87n1635_001:0537a03": "管簿書。當月給錢八千文。衎以告妻。妻止之曰。三門",
    "X87n1635_001:0537a04": "險惡。利不勝害。衎不納而往。果遇暴風。擊沒羣船。惟",
    "X87n1635_001:0537a05": "衎入水。捫得粟藁一束。漸漂至岸。餘數十人皆不救。",
    "X87n1635_001:0537a06": "因祝曰。吾命藁所賜也。誓存沒不捨。抱之疾行數里。",
    "X87n1635_001:0537a07": "投宿於老嫗茶舍。具白其事。嫗憐之。為設粥。明旦於",
    "X87n1635_001:0537a08": "屋南暴衣。解曬其藁。於中得一竹筒。開之。乃金剛經",
    "X87n1635_001:0537a09": "也。愕然不解其故。嫗曰。自汝出門。汝妻蓬頭叩祝。求",
    "X87n1635_001:0537a10": "人寫金剛經。持誦誠切。故能救汝。衎感泣告歸。嫗與",
    "X87n1635_001:0537a11": "米二升。指東南一徑曰。此去二百里。後日可到家。後",
    "X87n1635_001:0537a12": "二日果達河陰。見妻媿謝。妻問何以知之。衎盡述本",
    "X87n1635_001:0537a13": "末。妻益驚異。衎乃出經。與妻涕泣頂禮。又問有記色",
    "X87n1635_001:0537a14": "否。妻曰。寫時執筆者。悞羅漢羅字。維上脫四。遂詣護",
    "X87n1635_001:0537a15": "國寺和尚請添。和尚年老眼昏。半字獨黑。十日來不",
    "X87n1635_001:0537a16": "知所去。驗之悉如所說。越日往謝老嫗。其人及居。皆",
    "X87n1635_001:0537a17": "不見。詰牧豎。曰此處水漲無涯。何人鬻茶。數歲後。鄭",
    "X87n1635_001:0537a18": "相國絪。留守東都。召衎問前事。授其男武職。月給俸",
    "X87n1635_001:0537a19": "五千。因求其經。至今為鄭氏所尊奉。岳州刺史丞相",
    "X87n1635_001:0537a20": "弘農公。覩其事。遂敘之。合觀康母宋妻。一以禮拜為",
    "X87n1635_001:0537a21": "奉持。一以寫念為拯救。經藏屋柱。母所為也。經入竹",
    "X87n1635_001:0537a22": "筒。籍誰手乎。柱木投波上。賴有雷神。水門如奔馬。豈",
    "X87n1635_001:0537a23": "客粟藁。自非設室授餐。步步接引。不死於溺。亦死於",
    "X87n1635_001:0537a24": "饑矣(出楊媛徵驗)。",
    "X87n1635_001:0537b01": "唐貞觀末。僧明度。慈濟為心。勤修淨業。日誦金剛般",
    "X87n1635_001:0537b02": "若為課。有鴿巢於屋楹。乳抱二雛。度每以餘粥哺之。",
    "X87n1635_001:0537b03": "復呪曰。乘吾經力。羽翼速成。雛忽學飛。墜地皆殞。度",
    "X87n1635_001:0537b04": "憫瘞畢。旬餘。夢二小兒曰。兒等本受卵生。蒙上人育",
    "X87n1635_001:0537b05": "養。誦持迴向。今幸轉生人道。距此東十里間。某家是",
    "X87n1635_001:0537b06": "也。度默誌之。約過歲餘。往其家詢視。果雙生二子。度",
    "X87n1635_001:0537b07": "因呼為鴿兒。二子相視嘻笑。如熟識(出金剛靈應)。",
    "X87n1635_001:0537b08": "唐永徽元年。釋明濬暴死。見二青衣引見冥王。問一",
    "X87n1635_001:0537b09": "生何藝。濬答以但誦金剛經。王曰。善哉。若誦十萬遍。",
    "X87n1635_001:0537b10": "明年必生淨土。弟子不見師也。乃放還。濬愈加精進。",
    "X87n1635_001:0537b11": "至二年三月坐化。咸聞異香。經云。眾生愚鈍。觀不能",
    "X87n1635_001:0537b12": "解。但令念聲相續。自得往生淨國。明師精進發異香",
    "X87n1635_001:0537b13": "是也(出金剛證果)。",
    "X87n1635_001:0537b14": "唐乾元年中。廣州僧虔慧。自幼受持金剛經。無間寒",
    "X87n1635_001:0537b15": "暑。後與十數人泛海。往南安都護府。風濤大作。舟人",
    "X87n1635_001:0537b16": "覆沒。惟虔慧在浪中。偶遇蓬蒿一叢。以手緊抱。隨浪",
    "X87n1635_001:0537b17": "三日夜。得至岸。解視蒿中。則金剛經一卷也。虔慧拜",
    "X87n1635_001:0537b18": "持彌進。年至百三十歲。端坐告終。其經本自出香煙。",
    "X87n1635_001:0537b19": "漸成五色雲氣。徐徐上昇天界。僧眾與太守官僚。遠",
    "X87n1635_001:0537b20": "近老幼。咸見之(出金剛證果)。",
    "X87n1635_001:0537b21": "唐三刀師者。俗姓張。名伯英。乾元中。為壽州健兒。性",
    "X87n1635_001:0537b22": "至孝。以父在潁州。竊取官馬迎省。至淮陰。為邏者所",
    "X87n1635_001:0537b23": "得。刺史崔昭。令押市曹處斬。劊手連斫三刀自折。刺",
    "X87n1635_001:0537b24": "史問曰。汝有何術。答曰。年十五時。即齋食誦金剛經",
    "X87n1635_001:0537c01": "者十餘年。以世亂從軍遂輟。昨罹不測。惟至心念誦",
    "X87n1635_001:0537c02": "爾。遣人開函。經已作三段。遂得釋罪。出家。時人號為",
    "X87n1635_001:0537c03": "三刀和尚。經曰。我若向刀山。刀山自摧折。佛語了然。",
    "X87n1635_001:0537c04": "而天性至孝。其種子也。若心作逆而口誦經。何異蒸",
    "X87n1635_001:0537c05": "砂作飯(出廣異記)。",
    "X87n1635_001:0537c06": "唐長慶初。荊州僧會宗。姓蔡。甞中蠱。體削骨存。發願",
    "X87n1635_001:0537c07": "念金剛經以待盡。至五百遍。晝夢有人令開口。喉中",
    "X87n1635_001:0537c08": "引出髮十餘莖。夜又夢吐大蚘。長一肘餘。病尋愈。荊",
    "X87n1635_001:0537c09": "山僧行堅。見其事。姚萇河間王之癥瘕。乃六世餘殃。",
    "X87n1635_001:0537c10": "悟達師之膝痬。為十代冤債。此謂定業。第患不得道",
    "X87n1635_001:0537c11": "耳。得道則何定之有。故河間卒逢玄俗。悟達終遇諾",
    "X87n1635_001:0537c12": "迦也。會宗之業。定否未可知。而能消垂危之蠱毒。信",
    "X87n1635_001:0537c13": "道足勝魔矣(出鳩異)。",
    "X87n1635_001:0537c14": "唐江陵般若院僧法正。日持金剛經三七遍。長慶初。",
    "X87n1635_001:0537c15": "年六旬。得病卒。至冥司。王詰問。答以甞念金剛經。王",
    "X87n1635_001:0537c16": "揖上殿。令登繡座。念經七遍。侍衛悉合掌。階下拷掠",
    "X87n1635_001:0537c17": "論對。皆停息。聽誦畢。遣吏引還。王下階送云。上人更",
    "X87n1635_001:0537c18": "得三十年在人間。勿廢讀誦。勉出生死。隨行數十里。",
    "X87n1635_001:0537c19": "至一大坑。吏自後推之。若隕空焉。死已七日。惟面不",
    "X87n1635_001:0537c20": "冷。今享年八十餘矣。荊州僧常靖。親見其事(出鳩異)。",
    "X87n1635_001:0537c21": "唐釋靈幽。在京大興善寺出家。長慶二年。暴亡。七日",
    "X87n1635_001:0537c22": "未殯。自見二使者。引見冥王。敕問所作。以一生甞持",
    "X87n1635_001:0537c23": "金剛經為對。王合掌賜坐。命幽朗誦一遍。地獄諸苦。",
    "X87n1635_001:0537c24": "一時停息。誦畢。又問幽曰。經中尚少一章。師算合終。",
    "X87n1635_001:0538a01": "今增壽十年。歸勸世人受持。真本在濠州鍾離寺石",
    "X87n1635_001:0538a02": "碑上。幽還魂。具表奏聞。敕遣中使往濠州。碑上。無法",
    "X87n1635_001:0538a03": "可說。是名說法後。增爾時慧命須菩提。至如來說非",
    "X87n1635_001:0538a04": "眾生。是名眾生是也。補闕真言。與石碑真本。俱自冥",
    "X87n1635_001:0538a05": "府傳授。世世眾生。有佛引其前。有閻羅鞭其後。始知",
    "X87n1635_001:0538a06": "佛與閻羅。都是慈悲功德主(出巾馭乘續集)。",
    "X87n1635_001:0538a07": "唐盧弁。有伯任湖城令。自東都赴省。夜宿邸中。夢見",
    "X87n1635_001:0538a08": "黃衣吏攝入冥。將見判官。會有使至出迎。吏領往一",
    "X87n1635_001:0538a09": "所。其屋上有石壁。下無梁柱。內置大磨十數部。傍有",
    "X87n1635_001:0538a10": "婦女百餘人。磨恒自轉。牛頭卒。又擲婦人入孔。隨磨",
    "X87n1635_001:0538a11": "而出。血肉淋漓。骨亦粉碎。號痛之聲。慘不忍聞。弁見",
    "X87n1635_001:0538a12": "湖城伯母亦在其中。驚問此等受罪因何。伯母曰。坐",
    "X87n1635_001:0538a13": "生前妬忌。死受此報。又痛求曰。汝素持金剛經。急為",
    "X87n1635_001:0538a14": "我誦。或得減罪。弁因至誠念經。磨遂不轉。受罪者俱",
    "X87n1635_001:0538a15": "獲少息。卒持又前向曰。何人來此誦經。轉法度厄。弁",
    "X87n1635_001:0538a16": "對曰。欲救伯母。卒曰。急稟主者。判官仍遣黃衣吏。送",
    "X87n1635_001:0538a17": "弁與伯母還陽。初弁唯小奴同行。見其死已半日。驚",
    "X87n1635_001:0538a18": "惶無措。甦後至湖城。入門。遇伯方禮懺諷經。伯母迎",
    "X87n1635_001:0538a19": "執其手曰。不遇汝。骸骨已入磨中矣。今得重生。大乘",
    "X87n1635_001:0538a20": "與汝力也(出廣異記此則應入善男子)。",
    "X87n1635_001:0538a21": "唐天寶間。張無是。居布政坊。暮歸門閉。蹲伏大橋下。",
    "X87n1635_001:0538a22": "夜半忽數騎至橋。云一騎至布政坊。取張無是妻。及",
    "X87n1635_001:0538a23": "同曲王叟。又一騎往某處取數人。無是聞之大驚。俄",
    "X87n1635_001:0538a24": "取者至。云諸人盡得。唯無是妻誦金剛經。善神護之。",
    "X87n1635_001:0538b01": "故不得。唱所得人名皆應。無是素識王叟聲。亦應。俄",
    "X87n1635_001:0538b02": "鼓絕急歸。見妻猶端坐誦經。妻曰。吾恐汝犯夜。誦經",
    "X87n1635_001:0538b03": "相待。忽聞南鄰哭聲。則王叟死矣。無是因以所見告",
    "X87n1635_001:0538b04": "妻。夫婦大懼。遂發誓持長齋。日誦般若四十九遍。得",
    "X87n1635_001:0538b05": "不死(出記聞此則應入善女人)。",
    "X87n1635_001:0538b07": "金剛持驗紀上卷"
}