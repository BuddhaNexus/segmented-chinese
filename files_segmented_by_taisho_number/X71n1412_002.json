{
    "X71n1412_002:0217a11": "古林和尚語錄卷第二",
    "X71n1412_002:0217a13": "饒州永福禪寺語錄",
    "X71n1412_002:0217a14": "饒州路崇報禪寺住持嗣法小師應槐編",
    "X71n1412_002:0217a15": "師於延祐二年十二月初六日。就平江路天平松下",
    "X71n1412_002:0217a16": "受請。陞座。僧問。干木隨身。逢場作戲。學人上來。請師",
    "X71n1412_002:0217a17": "答話。師云。七九六十三。進云。如是則一言該萬象。無",
    "X71n1412_002:0217a18": "處不流通。師云。毫釐有差。天地懸隔。進云。昔日汾陽",
    "X71n1412_002:0217a19": "禪師不肯出世。石門聰和尚排闥而起。此意如何。師",
    "X71n1412_002:0217a20": "云。傾盡此時心。進云。可謂無心行樂易。荷法得人難。",
    "X71n1412_002:0217a21": "師云。三日後看取。進云。今日和尚。韜光晦迹松下閑",
    "X71n1412_002:0217a22": "房。永福專使三請。畢竟與古人是同是別。師云。它家",
    "X71n1412_002:0217a23": "得自由。進云。恁麼則法隨法行。法幢隨處建立去也。",
    "X71n1412_002:0217a24": "師云。天闊地闊。進云。臨行一句。還許學人道也無。師",
    "X71n1412_002:0217b01": "云。何不領話。進云。摘楊花摘楊花。師云。緊峭草鞋。僧",
    "X71n1412_002:0217b02": "禮拜　師乃云。無心是道。道本無心。捨妄求真。真元",
    "X71n1412_002:0217b03": "是妄。以虗空為正體。法法全彰。將大地作禪床。頭頭",
    "X71n1412_002:0217b04": "合轍。所以道。法隨法行。法幢隨處建立。主丈橫分世",
    "X71n1412_002:0217b05": "界。草鞵踏斷乾坤。明明百草頭邊。突出衲僧巴鼻。一",
    "X71n1412_002:0217b06": "不得有。二不得無。摘楊花。摘楊花。三千里外無人會。",
    "X71n1412_002:0217b07": "種豆何曾得稻麻　復舉雪峰一日訪涌泉欣和尚。",
    "X71n1412_002:0217b08": "別次。欣指轎云。者箇四人舁。那箇幾人舁。峰起身云。",
    "X71n1412_002:0217b09": "道甚麼。欣再舉。峰云。行行。它不會我語。欣云。知即知。",
    "X71n1412_002:0217b10": "只是道不得。師云。欣和尚重關大啟。不妨力敵勢均。",
    "X71n1412_002:0217b11": "老雪峰雖則縱奪可觀。大似因行掉臂。山僧即不然。",
    "X71n1412_002:0217b12": "忽有人問。者箇四人舁。那箇幾人舁。只向它道。一任",
    "X71n1412_002:0217b13": "添取。畢竟如何。平蕪盡處是青山。行人更在青山外。",
    "X71n1412_002:0217b14": "入寺。指山門云。一見便見。有甚誵訛。龍門客少。閙市",
    "X71n1412_002:0217b15": "人多。",
    "X71n1412_002:0217b16": "祖堂。一二三四五。五四三二一。渡水不穿靴。黃昏候",
    "X71n1412_002:0217b17": "日出。",
    "X71n1412_002:0217b18": "據室云。從上來事。不異如今。開口不在舌頭上。大力",
    "X71n1412_002:0217b19": "量人。擡脚不起。明眼人落井。猫有軟血之功。虎有起",
    "X71n1412_002:0217b20": "屍之德。",
    "X71n1412_002:0217b21": "拈山門疏云。屋裏生涯。有甚難見。急須著眼看仙人。",
    "X71n1412_002:0217b22": "莫看仙人手中扇。",
    "X71n1412_002:0217b23": "拈路疏云。若論此事。向文彩未發已前。一印印定。方",
    "X71n1412_002:0217b24": "為好手。點出金剛眼睛。試聽獅子哮吼。",
    "X71n1412_002:0217c01": "指法座云。無路莫行。有路便上。須彌頂上浪激千尋。",
    "X71n1412_002:0217c02": "日月天人面前地平如掌。遂陞座。拈香祝",
    "X71n1412_002:0217c03": "聖罷就座。僧問。三幅天機錦帳春。江東叢席又重新。",
    "X71n1412_002:0217c04": "自從聵祖提綱後。百有餘年少見聞。祝",
    "X71n1412_002:0217c05": "聖開堂。願聞提唱。師云。家家門前赫日月。進云。楊岐",
    "X71n1412_002:0217c06": "一笛超今古。四海從茲樂太平。師云。恩無重報。進云。",
    "X71n1412_002:0217c07": "記得僧問趙州。萬法歸一。一歸何處。意旨如何。師云。",
    "X71n1412_002:0217c08": "十字街頭石敢當。進云。趙州道。我在青州作一領布",
    "X71n1412_002:0217c09": "衫重七斤。又作麼生。師云。鎮州蘿蔔。進云。學人今日",
    "X71n1412_002:0217c10": "亦如是問。未審師還答否。師云。問箇甚麼。進云。萬法",
    "X71n1412_002:0217c11": "歸一。一歸何處。師云。山門頭佛殿裏。進云。只如適來",
    "X71n1412_002:0217c12": "道。十字街頭石敢當。與七斤衫相去多少。師云。鐵作",
    "X71n1412_002:0217c13": "秤錘。僧禮拜　僧問。適來禪客已涉繁詞。學人不啟",
    "X71n1412_002:0217c14": "一言。請師答話。師云。答汝了也。進云。一言截斷千江",
    "X71n1412_002:0217c15": "口。萬仞峰頭始得玄。師云。亂統禪和。如麻似粟。僧禮",
    "X71n1412_002:0217c16": "拜　師乃云。番城古郡。澹水名藍。塔聳雲霄。門連市",
    "X71n1412_002:0217c17": "井。大檀越揮金布地。革律為禪。名尊宿建立法幢。廣",
    "X71n1412_002:0217c18": "延儔侶。淨緣際會正在斯時。拓開無上妙門。顯示真",
    "X71n1412_002:0217c19": "實義諦。有佛處不得住。天高地厚。無佛處急走過。水",
    "X71n1412_002:0217c20": "闊山遙。三千威儀。八萬細行。三百法會。撒向諸人面",
    "X71n1412_002:0217c21": "前。便請一時證入。直得天垂甘露。地涌金蓮。人人頂",
    "X71n1412_002:0217c22": "門上輝大寶光。箇箇脚跟下徹證生佛未具已前奇",
    "X71n1412_002:0217c23": "特大事。然雖如是。只如世尊拈花。迦葉微咲。二祖禮",
    "X71n1412_002:0217c24": "三拜依位而立。達磨云。汝得吾髓。所謂靈山密付。少",
    "X71n1412_002:0218a01": "室親傳。爝火不息。至於燎原。是汝諸人。到者裏作麼",
    "X71n1412_002:0218a02": "生話會。若也道得。古迦釋不先。今彌勒不後。驅逐文",
    "X71n1412_002:0218a03": "殊普賢。走使觀音勢至。然後安其家。樂其業。耕而食。",
    "X71n1412_002:0218a04": "鑿而食。熈熈然如登春臺。不知帝力於我何有。其或",
    "X71n1412_002:0218a05": "未然。山僧捩轉面皮。與諸人露箇消息。擊拂子云。不",
    "X71n1412_002:0218a06": "向藍田射石虎。幾乎誤殺李將軍。",
    "X71n1412_002:0218a07": "檀越請上堂。有情之本。依智海以還源。含識之流。總",
    "X71n1412_002:0218a08": "法身而為體。一塵入正受。諸塵三昧起。不動本際。現",
    "X71n1412_002:0218a09": "諸威儀。與它眾魔。同作佛事。插枝竹建梵剎竟。會人",
    "X71n1412_002:0218a10": "天為說法之場。乘願力現宰官身。活疲民享太平之",
    "X71n1412_002:0218a11": "治。功資九有。德恊二儀。塵塵爾。剎剎爾。念念爾。不動",
    "X71n1412_002:0218a12": "纖毫修證心。一超直入如來地　復說偈云。善哉最",
    "X71n1412_002:0218a13": "勝大丈夫。能作世間希有事。住大解脫不思議。盡諸",
    "X71n1412_002:0218a14": "所有悉能捨。翦除荊棘建伽藍。殊勝莊嚴極完美。毗",
    "X71n1412_002:0218a15": "盧遮那大樓閣。寶華湧現千如來。交光相羅帝絲網。",
    "X71n1412_002:0218a16": "具足勝妙諸功德。於中安住僧伽耶。善能信受第一",
    "X71n1412_002:0218a17": "義。身心清淨如蓮花。性地圓明無與等。譬如虗空含",
    "X71n1412_002:0218a18": "眾像。於諸境界無分別。於無分別境界中。種種幻化",
    "X71n1412_002:0218a19": "悉充滿。願力如山不動搖。佛功德海亦無盡。證此金",
    "X71n1412_002:0218a20": "剛不壞身。永為山門作依怙。",
    "X71n1412_002:0218a21": "上堂。睦州云。諸人未得箇入頭。須得箇入頭。既得箇",
    "X71n1412_002:0218a22": "入頭。不得孤負老僧。所以山僧尋常將諸人頂在額",
    "X71n1412_002:0218a23": "角上。諸人行山僧亦行。諸人坐山僧亦坐。諸人有沒",
    "X71n1412_002:0218a24": "量罪過。山僧亦有沒量罪過。下座。",
    "X71n1412_002:0218b01": "上堂。春日融和。景物明媚。慕道高人。起居輕利。長連",
    "X71n1412_002:0218b02": "牀上。粥足飯足。三文錢買箇黑老婆。頭不梳。面不洗。",
    "X71n1412_002:0218b03": "且腦後一句。是第幾機。下座。",
    "X71n1412_002:0218b04": "上堂。九烏射盡。一翳猶存。一箭墮地。天下皆黑。百草",
    "X71n1412_002:0218b05": "頭薦取老僧。閙市裏識取自己。教中道。一切諸佛及",
    "X71n1412_002:0218b06": "諸佛阿耨多羅三藐三菩提。皆從此經出。卓主丈下",
    "X71n1412_002:0218b07": "座。",
    "X71n1412_002:0218b08": "上堂。舉鵝湖示眾云。莫道未了底人。浮逼逼地。直饒",
    "X71n1412_002:0218b09": "了得底人。明見自己去處。亦乃浮逼逼地。時雲門在",
    "X71n1412_002:0218b10": "眾中。問首座云。適來堂頭道。未了底人浮逼逼地。固",
    "X71n1412_002:0218b11": "是。因甚麼了得底人也浮逼逼地。首座云。浮逼逼地。",
    "X71n1412_002:0218b12": "門云。首座頭白齒黃。作者箇見解。座云。上座莫道得",
    "X71n1412_002:0218b13": "麼。門云。道則不難。會則便會。若不會。莫亂統。座云。只",
    "X71n1412_002:0218b14": "如堂頭意作麼生。門云。頭上著枷。脚下著杻。座云。恁",
    "X71n1412_002:0218b15": "麼則無佛法也。門云。此是文殊普賢大人境界。師云。",
    "X71n1412_002:0218b16": "首座橫身為物。雲門觸處孤危。直饒八面四方。未免",
    "X71n1412_002:0218b17": "浮逼逼地。只如頭上著枷。脚下著杻。又作麼生。牙齒",
    "X71n1412_002:0218b18": "一具骨。下座。",
    "X71n1412_002:0218b19": "上堂。拈主丈云。一大藏教。只說者箇。有底道不說。坐",
    "X71n1412_002:0218b20": "深井者。不知太虗之寬廣。忘偏見者。方明至理之圓",
    "X71n1412_002:0218b21": "融。豈不見。僧問五祖云。一大藏教。是箇切脚。未審切",
    "X71n1412_002:0218b22": "箇甚麼。祖云。鉢羅娘。卓主丈云。野色更無山隔斷。天",
    "X71n1412_002:0218b23": "光直與水相通。",
    "X71n1412_002:0218b24": "佛誕上堂。釋迦不曾生。今朝四月八。白牯與狸奴。稱",
    "X71n1412_002:0218c01": "念摩訶薩。老雲門休打殺。留與兒孫作話端。千古萬",
    "X71n1412_002:0218c02": "古活鱍鱍。",
    "X71n1412_002:0218c03": "上堂。僧問。古人道。達磨不來東土。二祖不往西天。還",
    "X71n1412_002:0218c04": "端的也無。師云。目前無闍黎。座上無老僧。進云。恁麼",
    "X71n1412_002:0218c05": "則空盡世界去也。師云。一句合頭語。萬劫繫驢橛。僧",
    "X71n1412_002:0218c06": "禮拜。師云。好不惺惺　乃云。上乘菩薩信無疑。中下",
    "X71n1412_002:0218c07": "聞之必生怪。千年常住一朝僧。蘇武不受單于拜。下",
    "X71n1412_002:0218c08": "座。",
    "X71n1412_002:0218c09": "上堂。森羅及萬象。一法之所印。永嘉大師云。一月普",
    "X71n1412_002:0218c10": "現一切水。一切水月一月攝。真淨和尚云。家家門前",
    "X71n1412_002:0218c11": "赫日月。太平不用將軍威。還知二大老落處麼。若也",
    "X71n1412_002:0218c12": "不知。山僧更說道理一遍。於心所生。即名為色。即色",
    "X71n1412_002:0218c13": "空故。當生不生。拈主丈云。主丈子走入灯籠裏去也。",
    "X71n1412_002:0218c14": "青苗上堂。南無佛陀耶。南無達摩耶。南無僧伽耶。斗",
    "X71n1412_002:0218c15": "充佛座功德難量。琖子燒香紫雲靉靆。豈不見祖師",
    "X71n1412_002:0218c16": "道。汝學心地法門。如下種子。我說法要。譬彼天澤。汝",
    "X71n1412_002:0218c17": "緣合故。當得見道。便恁麼去。三乘十二分教。菩提涅",
    "X71n1412_002:0218c18": "槃。真如解脫。無不透頂透底。其或不然。山僧開方便",
    "X71n1412_002:0218c19": "門。向第二義。與諸人露箇消息。言言祖師心印任它",
    "X71n1412_002:0218c20": "傳。默默無上菩提從此得。管取今年勝去年。大家記",
    "X71n1412_002:0218c21": "取波羅蜜　復說偈云。異苗翻茂處。深密固靈根。楊",
    "X71n1412_002:0218c22": "廣山前事。今朝喜再論。應真機不借。轉物道常存。湖",
    "X71n1412_002:0218c23": "水添新綠。苔階長舊痕。更看今夜月。和影落前村。",
    "X71n1412_002:0218c24": "上堂。舉楊岐示眾云。雲盖不會禪。一味要噇眠。打動",
    "X71n1412_002:0219a01": "震天皷。不直半文錢。師云。兀兀癡癡。愛討便宜。傍觀",
    "X71n1412_002:0219a02": "者哂。天下楊岐。",
    "X71n1412_002:0219a03": "上堂。舉僧問瑯瑘和尚。清淨本然。云何忽生山河大",
    "X71n1412_002:0219a04": "地。瑘厲聲云。清淨本然。云何忽生山河大地。僧於言",
    "X71n1412_002:0219a05": "下大悟。松源和尚拈云。晝長夜短。諸人還猛省麼。青",
    "X71n1412_002:0219a06": "天復青天。打失髑髏前。不覺日又夜。爭教人少年。師",
    "X71n1412_002:0219a07": "云。老松源大似看錮鏴著鐵。直教盡大地人著手脚",
    "X71n1412_002:0219a08": "不辨。山僧即不然。清淨本然。云何忽生山河大地。諸",
    "X71n1412_002:0219a09": "人悟也好。不悟也好。下座。",
    "X71n1412_002:0219a10": "請頭首上堂。首座也有了。藏主也有了。維那也有了。",
    "X71n1412_002:0219a11": "獅子窟中獅子。旃檀林裏旃檀。爪牙未備。已見英靈。",
    "X71n1412_002:0219a12": "枝葉纔敷。爭看馥郁。且道。侍者還有長處也無。寸不",
    "X71n1412_002:0219a13": "如尺。",
    "X71n1412_002:0219a14": "上堂。収來放去。妙在無私。減少添多。當機有準。若要",
    "X71n1412_002:0219a15": "千差合轍。直須草偃風行。更言向上提持。直是徹骨",
    "X71n1412_002:0219a16": "徹髓。正與麼時如何。竚看汗血八駿駒。何啻日馳三",
    "X71n1412_002:0219a17": "萬里。卓主丈。喝一喝。",
    "X71n1412_002:0219a18": "中秋上堂。十五日已前。掘地覓青天。十五日已後。擕",
    "X71n1412_002:0219a19": "籃盛水走。正當十五日。天明日頭出。待得黃昏月到",
    "X71n1412_002:0219a20": "窻。無限清光滿虗空。豈不見。寒山子曾有言。巖前獨",
    "X71n1412_002:0219a21": "靜坐。圓月當空耀。萬象影現中。一輪本無照。若謂中",
    "X71n1412_002:0219a22": "秋分外圓。墮它光影何時了。下座。",
    "X71n1412_002:0219a23": "上堂。有利無利。不離行市。買帽相頭。長人入水。",
    "X71n1412_002:0219a24": "上堂。今朝九月初一。次第寒風凜慄。衲僧主丈化龍。",
    "X71n1412_002:0219b01": "吞却青天白日。江東西湖南北即不問。笠子下拶破",
    "X71n1412_002:0219b02": "洛浦遍參底。不勞拈出。因甚如此。玄沙道底。",
    "X71n1412_002:0219b03": "散藏經上堂。依經解義。三世佛冤。離經一字。還同魔",
    "X71n1412_002:0219b04": "說。去此二途。有箇商量處。舉拂子云。看看。有情之本。",
    "X71n1412_002:0219b05": "依智海以還源。含識之流。總法身而為體。處處全彰",
    "X71n1412_002:0219b06": "寶印。頭頭普現威權。明明生佛以前。一一風行草偃。",
    "X71n1412_002:0219b07": "金波自涌性海無虧。佛日高懸義天長朗。以此報國",
    "X71n1412_002:0219b08": "則君聖臣賢。以此安民則民康物阜。囚無宿禁。路不",
    "X71n1412_002:0219b09": "賷粮。一人端拱無為。萬國咸歸至化。正與麼時如何。",
    "X71n1412_002:0219b10": "劫石有消日。君恩無盡時。",
    "X71n1412_002:0219b11": "復舉雲門和尚云。三乘十二分教。橫說竪說。與我拈",
    "X71n1412_002:0219b12": "針鋒許說底道理來看。師云。不經一事。不長一智。諦",
    "X71n1412_002:0219b13": "觀法王法。法王法如是。",
    "X71n1412_002:0219b14": "重陽上堂。舉真淨和尚云。九日無白醪。飽飡黃栗糕。",
    "X71n1412_002:0219b15": "十日有黃菊。催人打禾糓。五更鍾未鳴。隣雞已數聲。",
    "X71n1412_002:0219b16": "相逢不下馬。各自奔前程。師云。右軍筆畫入石三分。",
    "X71n1412_002:0219b17": "李杜文章光焰萬丈。山僧亦賡一偈。舉似諸人。九日",
    "X71n1412_002:0219b18": "無白醪。免得醉陶陶。十日有黃菊。喚人牮廊屋。五更",
    "X71n1412_002:0219b19": "鍾未鳴。簷前雨滴聲。思量無限事。斫起佛前燈。雖然。",
    "X71n1412_002:0219b20": "若要扶竪宗乘。更須別資一路。時節不相饒。今朝九",
    "X71n1412_002:0219b21": "月九。滿城風雨寒。相逢懶擡手。籬下黃花開。路傍人",
    "X71n1412_002:0219b22": "送酒。悠然見南山。急急向東走。",
    "X71n1412_002:0219b23": "上堂。盡大地是你自己。只是可惜許。然爐鞴之所。鈍",
    "X71n1412_002:0219b24": "鐵尤多。若是伶俐漢。便見築著磕著。拍禪床云。常因",
    "X71n1412_002:0219c01": "送人處。憶得別家時。",
    "X71n1412_002:0219c02": "上堂。五日陞堂。三八念誦。老大少藂林。一味要打閧。",
    "X71n1412_002:0219c03": "雖然動靜無妨。未免勞煩大眾。三十年後話行。也是",
    "X71n1412_002:0219c04": "一番賣弄。",
    "X71n1412_002:0219c05": "謝秉拂上堂。窮諸玄辯。若一毫置於太虗。竭世摳機。",
    "X71n1412_002:0219c06": "似一滴投於巨壑。舉一豪現無邊寶王剎海。納太虗",
    "X71n1412_002:0219c07": "於一豪之中。洒一滴遍滿三千大千。置巨壑於一滴",
    "X71n1412_002:0219c08": "之內。可以津濟四生。可以梯航九有。可以開衲僧頂",
    "X71n1412_002:0219c09": "門正眼。可以翦邪魔異見稠林。然後改禾莖為粟柄。",
    "X71n1412_002:0219c10": "變瓦礫作黃金。換北斗作南辰。轉金烏為玉兔。所以",
    "X71n1412_002:0219c11": "道。我此法印。為欲利益世間故說。在所由方。勿妄宣",
    "X71n1412_002:0219c12": "傳。首座藏主。斯其人乎。久參先德。已足見聞。後學初",
    "X71n1412_002:0219c13": "機。宜加敬信。",
    "X71n1412_002:0219c14": "上堂。舉雲門云。十五日已前即不問。十五日已後道",
    "X71n1412_002:0219c15": "將一句來。自代云。日日是好日。師云。大小雲門。巧盡",
    "X71n1412_002:0219c16": "拙出。山僧即不然。十五日已前既不問。十五日已後",
    "X71n1412_002:0219c17": "何用繁辭。正當十五日。好本天下同。無事晚來江上",
    "X71n1412_002:0219c18": "望。三三兩兩釣魚翁。",
    "X71n1412_002:0219c19": "上堂。十二時中。不依倚一物。脚跟下浮逼逼地。七十",
    "X71n1412_002:0219c20": "三八十四。癩馬繫枯樁。黑牛臥死水。三十年後。覓一",
    "X71n1412_002:0219c21": "个舉話底也難得。下座。",
    "X71n1412_002:0219c22": "進退兩班上堂。楊岐輔慈明三十年。風行草偃。仰山",
    "X71n1412_002:0219c23": "夢說法。五百眾膽顫魂驚。年來世殊事異。名存實亡。",
    "X71n1412_002:0219c24": "無本可據。澹湖者裏。不比諸方。非公言直道不萌于",
    "X71n1412_002:0220a01": "心。非截鐵斬釘不施其用。當進退行藏之際。是全機",
    "X71n1412_002:0220a02": "出沒之時。道箇如龍如虎如鳳如麟。早是相埋沒了",
    "X71n1412_002:0220a03": "也。良久召侍者云。三十年後。不得忘却者話。下座。",
    "X71n1412_002:0220a04": "上堂。舉僧問雲門。如何是雲門一曲。門云。臘月二十",
    "X71n1412_002:0220a05": "五。師云。會得雲門一曲。便會臘月二十五。會得臘月",
    "X71n1412_002:0220a06": "二十五。便會雲門一曲。有底道。臘月二十五。便是雲",
    "X71n1412_002:0220a07": "門一曲。錯了也。僧又問。唱者如何。且緩緩。依稀越國。",
    "X71n1412_002:0220a08": "彷彿揚州。",
    "X71n1412_002:0220a09": "上堂。新年頭有佛法也。瞞你諸人不得。新年頭無佛",
    "X71n1412_002:0220a10": "法也。瞞你諸人不得。因甚如此。日日是好日。",
    "X71n1412_002:0220a11": "請都寺上堂。拈却漏燈盞。放出自己光明。踏碎破砂",
    "X71n1412_002:0220a12": "盆。突出衲僧巴鼻。颺下從前活計。斬新舊日規模。同",
    "X71n1412_002:0220a13": "心同德。翊贊藂林。利己利人。荷檐佛祖。所以道。化育",
    "X71n1412_002:0220a14": "之本。物我同途。離相離名。古今不易。正與麼時。出格",
    "X71n1412_002:0220a15": "一句作麼生道。驚羣須是英靈漢。敵勝還它獅子兒。",
    "X71n1412_002:0220a16": "上堂。舉雪竇和尚云。春力不到處。枯樹亦開花。九年",
    "X71n1412_002:0220a17": "人不識。幾度過流沙。師云。日不待火而熱。月不待風",
    "X71n1412_002:0220a18": "而凉。雖然。志士苦日短。愁人知夜長。",
    "X71n1412_002:0220a19": "謝覺非鄧山長上堂。舉郭功甫請東山演和尚陞座。",
    "X71n1412_002:0220a20": "於法座前燒香云。此一瓣香。爇向鑪中。為光明雲遍",
    "X71n1412_002:0220a21": "法界。供養堂頭禪師。伏願。於此雲中方廣座上。擘開",
    "X71n1412_002:0220a22": "面門。放出先師形相。與諸人描貌。何以如此。白雲巖",
    "X71n1412_002:0220a23": "畔舊相逢。往日今朝事不同。夜靜水寒魚不食。一鑪",
    "X71n1412_002:0220a24": "香散白蓮風。五祖遂云。曩謨薩怛陀鉢怛囉。恁麼恁",
    "X71n1412_002:0220b01": "麼。幾度白雲溪上望。黃梅花向雪中開。不恁麼不恁",
    "X71n1412_002:0220b02": "麼。嫩柳條金線。且要應時來。不見龐居士問馬大師",
    "X71n1412_002:0220b03": "云。不與萬法為侶者。是什麼人。大師云。待汝一口吸",
    "X71n1412_002:0220b04": "盡西江水。即向汝道。一口吸盡西江水。萬丈深潭窮",
    "X71n1412_002:0220b05": "到底。略彴不是趙州橋。明月清風安可比。師云。大凡",
    "X71n1412_002:0220b06": "是過量人。明過量事。於過量境界中。顯過量機。發過",
    "X71n1412_002:0220b07": "量用。直下如平地上險崖坦夷處孤峻。然美則美矣。",
    "X71n1412_002:0220b08": "其奈五祖老人有打破虗空。回互不犯底手段。所謂",
    "X71n1412_002:0220b09": "動絃別曲。葉落知秋。如珠走盤。不留影跡。山僧與覺",
    "X71n1412_002:0220b10": "非山長。三十年吳門交遊之舊知。其出處大節任重",
    "X71n1412_002:0220b11": "斯道。有古君子之風。又能留心佛祖奧妙之學。至目",
    "X71n1412_002:0220b12": "擊道存處。亦不在楊大年郭功甫之下。二千里水陸",
    "X71n1412_002:0220b13": "之遙。不易來此相訪。擊鼓陞堂。聊伸敘謝。因舉郭功",
    "X71n1412_002:0220b14": "甫見五祖機緣。效顰一偈。舉似大眾。恁麼恁麼。三載",
    "X71n1412_002:0220b15": "泮宮名已播。塵勞世事合忘言。百歲光陰等閑過。不",
    "X71n1412_002:0220b16": "恁麼不恁麼。話別還吳誠未可。三千里外既相逢。一",
    "X71n1412_002:0220b17": "室寥寥且同坐。休論世俗文章。說甚馬師龐大。侏儒",
    "X71n1412_002:0220b18": "自古飽死。方朔依然受餓。不如一種平懷。形迹相忘",
    "X71n1412_002:0220b19": "彼我。詩書自有家傳。孫丁已添兩箇。聖明天子求賢。",
    "X71n1412_002:0220b20": "傳說更教誰做。擊拂子云。急急如律令勑。下座。",
    "X71n1412_002:0220b21": "上堂。僧問。睦州見僧來參便喝云。上座因甚麼偷常",
    "X71n1412_002:0220b22": "住菓子。且道有指示也無。師云。金將火試。進云。那僧",
    "X71n1412_002:0220b23": "道某甲方來。因甚麼道偷常住菓子。是會睦州意。不",
    "X71n1412_002:0220b24": "會睦州意。師云。路貧愁殺人。進云。睦州道贓物見在。",
    "X71n1412_002:0220c01": "畢竟如何。師云。面赤不如語直。進云。只如松源和尚",
    "X71n1412_002:0220c02": "頌云。傾盡寶山寶。全身入荒草。若是鳳皇兒。不向那",
    "X71n1412_002:0220c03": "邊討。還契他睦州意也無。師云。矢上更加尖。進云。古",
    "X71n1412_002:0220c04": "今無異路。達者共同途。師云。早是千里萬里　乃云。",
    "X71n1412_002:0220c05": "華嚴六相義。同中還有異。異若異於同。即非諸佛意。",
    "X71n1412_002:0220c06": "只如杜順和尚道。懷州牛喫禾。益州馬腹脹。天下覓",
    "X71n1412_002:0220c07": "醫人。灸豬左膊上。且道是同是異。點石化為金即易。",
    "X71n1412_002:0220c08": "勸人除却是非難。下座。",
    "X71n1412_002:0220c09": "謝監收上堂。舉五祖和尚云。四五百檐麥。二三千石",
    "X71n1412_002:0220c10": "稻。好箇休粮方。耆婆不得妙。師云。老東山。家法森嚴。",
    "X71n1412_002:0220c11": "不通水泄。有底道。神仙妙訣。父子不傳。殊不知。正是",
    "X71n1412_002:0220c12": "隨語生解。澹湖者裏。鞭長不及馬腹。索短不勾深泉。",
    "X71n1412_002:0220c13": "三莊盡數收來。都盧不滿一千。道是監收失職。豐凶",
    "X71n1412_002:0220c14": "又屬天年。窮廝炒餓廝煎。攪得身心一團麻線。下座。",
    "X71n1412_002:0220c15": "上堂。舉溈山問仰山。甚處來。仰山云。田中來。溈山云。",
    "X71n1412_002:0220c16": "田中多少人。仰山插鍬而立。溈山云。今日南山大有",
    "X71n1412_002:0220c17": "人刈茅。仰山拔鍬便去。師云。插鍬而立。拔鍬便去。數",
    "X71n1412_002:0220c18": "目甚分明。幾箇知來處。大眾會麼。金輪天子勑。草舍",
    "X71n1412_002:0220c19": "家風別。",
    "X71n1412_002:0220c20": "佛涅槃上堂。淨法界身。水無出沒。好事大家知。跳出",
    "X71n1412_002:0220c21": "無明窟。豈不見。僧問汾陽云。佛身無為。因甚向雙林",
    "X71n1412_002:0220c22": "示滅。汾陽和尚云示。汾陽示太容易。涅槃心祖師意。",
    "X71n1412_002:0220c23": "上上人須薦取。擬思量失却鼻。灯籠嗔露柱喜。疥狗",
    "X71n1412_002:0220c24": "泥猪逞唇觜。盡道今年勝去年。落花依舊隨流水。",
    "X71n1412_002:0221a01": "上堂。三春景暮。萬物敷榮。梁間紫燕呢喃。枝上黃鸝",
    "X71n1412_002:0221a02": "睍睆。處處全彰海印。頭頭示現真機。文殊普賢。昨夜",
    "X71n1412_002:0221a03": "三更起佛見法見。貶向二鐵圍山。三家村裏李翁子。",
    "X71n1412_002:0221a04": "醉倒街頭呵呵大笑。且道咲箇甚麼。有智無智較三",
    "X71n1412_002:0221a05": "十里。",
    "X71n1412_002:0221a06": "橫川和尚忌辰拈香云。巴陵報雲門之恩。垂三轉語。",
    "X71n1412_002:0221a07": "石中有玉。楊岐為慈明設齋。作女人拜。沙裏無油。楚",
    "X71n1412_002:0221a08": "江東畔。澹水湖頭。慚愧絲無繫螘。等閑賣弄風流。打",
    "X71n1412_002:0221a09": "瓦鼓唱村田樂。奏清廟朱絃之韻。燒榾柮蒸尖米飯。",
    "X71n1412_002:0221a10": "薦純陀酥酪之羞。會醫少病。知分無愁。遺劒在此。刻",
    "X71n1412_002:0221a11": "舟奚求。",
    "X71n1412_002:0221a12": "浴佛上堂。大眾。道釋迦如來今日降生。是瞎眾生眼。",
    "X71n1412_002:0221a13": "道釋迦如來今日不降生。是瞎眾生眼。寧可碎身如",
    "X71n1412_002:0221a14": "微塵。終不瞎箇眾生眼。",
    "X71n1412_002:0221a15": "上堂。舉僧問同安察和尚云。如何是向去底人。答云。",
    "X71n1412_002:0221a16": "寒蟬抱枯木。泣盡不回頭。問。如何是却來底人。答云。",
    "X71n1412_002:0221a17": "火裏蘆花秀。逢春恰似秋。問。如何是不來不去底人。",
    "X71n1412_002:0221a18": "答云。石羊遇石虎。相逢早晚休。松源和尚拈云。入理",
    "X71n1412_002:0221a19": "深談。隨機應物。還它同安老人。若是衲僧門下。未免",
    "X71n1412_002:0221a20": "漏逗。何故。只解須水張帆。不能逆風把柂。有問冶父",
    "X71n1412_002:0221a21": "如何是向去底人。云眼睛突出。如何是却來底人。云",
    "X71n1412_002:0221a22": "天闊地闊。如何是不來不去底人。云明月照幽谷。寒",
    "X71n1412_002:0221a23": "濤響夜砧。師云。老同安和盤托出。爭奈袖短臂長。埋",
    "X71n1412_002:0221a24": "沒它洞上宗風不少。松源和尚雖則向斬釘截鐵處。",
    "X71n1412_002:0221b01": "略露鋒鋩。檢點將來。未免隨語生解。有問澹湖。如何",
    "X71n1412_002:0221b02": "是向去底人。築著磕著。如何是却來底人。口似匾檐。",
    "X71n1412_002:0221b03": "如何是不來不去底人。觀音買胡餅。笑倒金剛神。",
    "X71n1412_002:0221b04": "上堂。簷聲不斷前旬雨。電影還連後夜雷。喚取瞎驢",
    "X71n1412_002:0221b05": "來趂隊。明朝依樣舞三臺。",
    "X71n1412_002:0221b06": "上堂。善言言者言所不能言。善迹迹者迹所不能迹。",
    "X71n1412_002:0221b07": "文殊請世尊。再轉法輪。世尊云。吾四十九年。未曾說",
    "X71n1412_002:0221b08": "著一字。汝請吾再轉法輪。是吾曾轉法輪耶。此釋迦",
    "X71n1412_002:0221b09": "老子。言所不能言也。六祖大師云。吾有一物。無頭無",
    "X71n1412_002:0221b10": "尾。無名無字。無背無面。諸人還識麼。時有荷澤神會",
    "X71n1412_002:0221b11": "出云。是諸佛之本源。神會之佛性。六祖打一棒云。者",
    "X71n1412_002:0221b12": "饒舌沙彌。我喚作一物尚不中。何況本源佛性乎。此",
    "X71n1412_002:0221b13": "子設有把茅盖頭。只成箇知解宗徒。此六祖大師。迹",
    "X71n1412_002:0221b14": "所不能迹也。更有幾箇老凍膿。不能盡舉。下座。",
    "X71n1412_002:0221b15": "上堂拈主丈云。多不添。水不減。卓主丈。舌是斬身之",
    "X71n1412_002:0221b16": "本。",
    "X71n1412_002:0221b17": "重陽上堂。不知月之大小。不知歲之餘閏。纔逢此日",
    "X71n1412_002:0221b18": "重陽。又見冬行春令。一九二九。三九二十七。九九八",
    "X71n1412_002:0221b19": "十一。數目甚分明。超過百千億。此時若不究根源。更",
    "X71n1412_002:0221b20": "待當來問彌勒。",
    "X71n1412_002:0221b21": "上堂。舉古者道。上士聞道勤而行之。中士聞道如存",
    "X71n1412_002:0221b22": "若亡。下士聞道而大咲之。師云。澹湖即不然。上士聞",
    "X71n1412_002:0221b23": "道大笑。中士聞道大笑。下士聞道大笑。畢竟如何。到",
    "X71n1412_002:0221b24": "頭霜夜月。任運落前溪。",
    "X71n1412_002:0221c01": "開爐上堂。火爐頭。無賓主。非即言非。是即言是。丹霞",
    "X71n1412_002:0221c02": "燒木佛。院主眉鬚墮。正是者箇道理。忽有箇漢出來",
    "X71n1412_002:0221c03": "道。是甚麼道理。只向道。舉一隅不以三隅反則不復",
    "X71n1412_002:0221c04": "也。",
    "X71n1412_002:0221c05": "上堂。古人道。天寒人寒。大家在者裏。山僧道。天寒人",
    "X71n1412_002:0221c06": "寒。各自歸寮歇去。三界無法。何處求心。四大本空。佛",
    "X71n1412_002:0221c07": "依何住。夜行莫踏白。不是水便是石。下座。",
    "X71n1412_002:0221c08": "冬節上堂。時復時。日復日。捱到陰極陽生。依舊寒風",
    "X71n1412_002:0221c09": "凜慄。一逕直。二周遮。九年人不識。幾度過流沙。",
    "X71n1412_002:0221c10": "謝秉拂上堂。一句語具三玄。一玄中具三要。首座也",
    "X71n1412_002:0221c11": "與麼道。藏主也與麼道。只有山僧不與麼道。何也。若",
    "X71n1412_002:0221c12": "與麼道。是汝諸人。決定不會三玄三要底道理。豈不",
    "X71n1412_002:0221c13": "見雲門大師云。三乘十二分教。橫說竪說。與我拈針",
    "X71n1412_002:0221c14": "鋒說底道理來看。菩提涅槃。真如解脫。三九二十七。",
    "X71n1412_002:0221c15": "喝一喝。洎錯下注脚。",
    "X71n1412_002:0221c16": "上堂。舉古人道。言而足。終日言而盡道。言而不足。終",
    "X71n1412_002:0221c17": "日言而盡物。道物之極。言默不足以載。非言非默。議",
    "X71n1412_002:0221c18": "有所極。師云。登山須到頂。入海須到底。黃河三千年",
    "X71n1412_002:0221c19": "一清。蟠桃三千年結實。五祖和尚云。牛角長三寸。兔",
    "X71n1412_002:0221c20": "角長八尺。四溟東海流。般若波羅蜜。下座。",
    "X71n1412_002:0221c21": "為珣首座秉炬。聰明不敵生死。乾慧豈免輪廻。開人",
    "X71n1412_002:0221c22": "天眼目是死句。瞎人天眼目是死句。三世諸佛在火",
    "X71n1412_002:0221c23": "燄裏轉大法輪是死句。火燄為三世諸佛說法。三世",
    "X71n1412_002:0221c24": "諸佛立地聽是死句。所以道。平地上死人無數。過得",
    "X71n1412_002:0222a01": "荊棘林是好手。火裏迸出青蓮花。水中驚起泥牛吼。",
    "X71n1412_002:0222a02": "元宵上堂。燈燈相續。物我俱忘。一句無私。當陽顯示。",
    "X71n1412_002:0222a03": "竪起拂子云。看看。今佛放光明。助發實相義。古佛與",
    "X71n1412_002:0222a04": "露柱交參。猫兒咬殺老鼠。",
    "X71n1412_002:0222a05": "上堂。拈主丈云。佛佛授手。祖祖相傳。只說者箇。不說",
    "X71n1412_002:0222a06": "那箇。有底道。山河大地不碍眼光。者箇那箇。摠在裏",
    "X71n1412_002:0222a07": "許。雖然。且道馬大師自從胡亂後。因甚麼三十年不",
    "X71n1412_002:0222a08": "少鹽醬。卓主丈云。大家齊著力。",
    "X71n1412_002:0222a09": "佛涅槃上堂。召大眾云。釋迦老子。有五種過患。至今",
    "X71n1412_002:0222a10": "二千餘年。無人破口說著。山僧不惜口業。今日為諸",
    "X71n1412_002:0222a11": "人說破。乘自象降王宮。是一。出王宮入雪山。是二。覩",
    "X71n1412_002:0222a12": "明星成正覺。是三。起道樹詣鹿苑。是四。乃至摩胷告",
    "X71n1412_002:0222a13": "眾入般涅槃。是五。雖然。若教頻下淚。滄海也須乾。",
    "X71n1412_002:0222a14": "上堂。三日前五日後。祖祖相傳。佛佛授手。分開泰華。",
    "X71n1412_002:0222a15": "裂破黃河。薩怛阿竭二千年。摩醯首羅三隻眼。喝一",
    "X71n1412_002:0222a16": "喝。下座。",
    "X71n1412_002:0222a17": "上堂。僧問。古人道。一人發真歸元。十方虗空悉皆消",
    "X71n1412_002:0222a18": "殞時如何。師云。天闊地闊。進云。又有道。一人發真歸",
    "X71n1412_002:0222a19": "元。十方虗空。築著磕著。又作麼生。師云。碍塞殺人。",
    "X71n1412_002:0222a20": "乃云。今朝五月二十五。不說從前佛與祖。炎暑蒸人",
    "X71n1412_002:0222a21": "汗似湯。荷風拂拂來庭戶。入荒田不揀。信手拈來草。",
    "X71n1412_002:0222a22": "認得大哥妻。元來是阿嫂。喝一喝。",
    "X71n1412_002:0222a23": "青苗會上堂。風以時雨以時。麥頴呈祥。嘉禾秀穗。樵",
    "X71n1412_002:0222a24": "叟盡謳歌。農夫極歡喜。惟有衲僧家。從來沒巴鼻。飯",
    "X71n1412_002:0222b01": "罷便噇眠。看經先瞌睡。南無主百穀苗稼大神。切不",
    "X71n1412_002:0222b02": "得忘却靈山授記。下座。",
    "X71n1412_002:0222b03": "上堂。四大本空。佛依何住。是汝諸人。十二時中。還曾",
    "X71n1412_002:0222b04": "夢見也未。東廊上西廊下。三家村裏破草鞋甚麼處",
    "X71n1412_002:0222b05": "著。下座。",
    "X71n1412_002:0222b06": "上堂。舉五祖和尚上堂。顧視大眾云。八十翁翁輥繡",
    "X71n1412_002:0222b07": "毬。便下座。時。無為泰和尚在會。欣然出眾云。和尚試",
    "X71n1412_002:0222b08": "輥看。祖乃以手。作打杖鼓勢。操蜀音唱綿州巴歌云。",
    "X71n1412_002:0222b09": "投子山打瓦鼓。楊平山撒白雨。白雨下取龍女織得",
    "X71n1412_002:0222b10": "絹二丈五。一半屬羅江。一半属玄武。無為以手掩祖",
    "X71n1412_002:0222b11": "口云。和尚。只消念到者裏。祖乃大咲。師云。五祖老人。",
    "X71n1412_002:0222b12": "有迴乾轉坤。移星換斗底作略。惜乎。當時不遇其人。",
    "X71n1412_002:0222b13": "若是山僧。見它作打杖鼓勢。則以手約住云。低聲低",
    "X71n1412_002:0222b14": "聲。墻壁有耳。",
    "X71n1412_002:0222b15": "謝後堂首座。上堂。夢中說六波羅蜜。與覺時是同是",
    "X71n1412_002:0222b16": "別。前三三後三三。摩訶演法。離四句絕百非。是第二",
    "X71n1412_002:0222b17": "句。還我第一句來。",
    "X71n1412_002:0222b18": "上藍客至。上堂。須彌山突出諸人額角邊。大海水在",
    "X71n1412_002:0222b19": "諸人脚跟底。昨日有人從江西來。却往徑山去。馬大",
    "X71n1412_002:0222b20": "師接八十員善知識。正是上藍寺裏。卓主丈。喝一喝。",
    "X71n1412_002:0222b21": "上堂。實際理地。不受一塵。法堂前淨潔打疊了也。是",
    "X71n1412_002:0222b22": "汝諸人。正好踏步向前。雖然。更須向異類中行始得。",
    "X71n1412_002:0222b23": "忽有箇漢出來道。如何是異類中行。只向它道。行畜",
    "X71n1412_002:0222b24": "生行者是。更問如何是行畜生行。入水見長人。畢竟",
    "X71n1412_002:0222c01": "如何。猫兒偏解捉老鼠。",
    "X71n1412_002:0222c02": "定慧和尚至。上堂。至人應世。如月行空。燭昏衢之不",
    "X71n1412_002:0222c03": "夜。闡定慧之真宗。闢三玄之要路。開異見之盲聾。高",
    "X71n1412_002:0222c04": "亭訪德山。望剎竿便去。聞時富貴。興化遇同參。打下",
    "X71n1412_002:0222c05": "法堂。見後貧窮。澹湖將長補短。不躡前蹤。二十年前",
    "X71n1412_002:0222c06": "道伴。三千里外相逢。阿呵呵。庭前黃葉落。聽我話西",
    "X71n1412_002:0222c07": "東。",
    "X71n1412_002:0222c08": "達磨祖師忌辰拈香云。來東土不識梁王。坐少林瞞",
    "X71n1412_002:0222c09": "殺神光。兩處牢關把斷。至今道絕人荒。不覩惡而生",
    "X71n1412_002:0222c10": "嫌。不觀善而勤措。不捨智而近愚。不拋迷而就悟。水",
    "X71n1412_002:0222c11": "闊山高。雲開月露。",
    "X71n1412_002:0222c12": "上堂。枯桑知天風。海水知天寒。衲僧家。知甚麼茄子",
    "X71n1412_002:0222c13": "瓠子。豈不見。黃帝失玄珠於赤水。使智索之而不得。",
    "X71n1412_002:0222c14": "使離朱索之而不得。使契詬索之而不得。乃使罔象",
    "X71n1412_002:0222c15": "索之。五祖和尚云。直饒罔象得之。也未是好手。大眾",
    "X71n1412_002:0222c16": "會麼。歸堂向火。",
    "X71n1412_002:0222c17": "謝秉拂上堂。記得首座垂語云。向上一路。千聖不言。",
    "X71n1412_002:0222c18": "痛惜今時翻成戲論。今夜禪客不請相見。好兄弟。如",
    "X71n1412_002:0222c19": "是則禪客無問。首座藏主無答。無問無答。賓主歷然。",
    "X71n1412_002:0222c20": "既無問無答。賓主歷然。有問有答。不可無賓主也。賓",
    "X71n1412_002:0222c21": "主既定。尊卑自分。所以山僧二十年來。據此曲彔棚。",
    "X71n1412_002:0222c22": "不知戲了多多少少。就中覓一箇頭對。直是難得。豈",
    "X71n1412_002:0222c23": "不見。劉宜翁。問真淨和尚云。長老。寫戲來得幾年。真",
    "X71n1412_002:0222c24": "淨云。專候樂官來。翁云。我不入這保社。淨云。爭奈即",
    "X71n1412_002:0223a01": "今在這塲子裏。又不見。五祖和尚。舉雲門示眾云。聞",
    "X71n1412_002:0223a02": "聲悟道。見色明心。觀世音菩薩。將錢買胡餅。放下手",
    "X71n1412_002:0223a03": "元來却是饅頭。五祖即不然。以手作打杖鼓勢云。彭",
    "X71n1412_002:0223a04": "八刺扎。二大老。神頭鬼面。雖則聳動傍觀。檢點將來。",
    "X71n1412_002:0223a05": "也只做得棚前走使。若是掌樂司官。未夢見在。山僧",
    "X71n1412_002:0223a06": "即不然。以手作相撲勢。召大眾云。看。忽若五祖真淨",
    "X71n1412_002:0223a07": "出來道。長老長老。我戲你也戲。只向它道。齊之以禮。",
    "X71n1412_002:0223a08": "上堂。鍾聲咬破七條。梁燕深談實義。可憐拾得寒山。",
    "X71n1412_002:0223a09": "借它鼻孔出氣。只如達磨面壁九年。二祖立雪斷臂。",
    "X71n1412_002:0223a10": "又明甚麼邊事。一花五葉無分付。幾箇男兒是丈夫。",
    "X71n1412_002:0223a11": "喝一喝。下座。",
    "X71n1412_002:0223a12": "進退兩班上堂。今古何人道可齊。主山高又按山低。",
    "X71n1412_002:0223a13": "澹湖出處渾相似。前是東兮後是西。所以道。行藏取",
    "X71n1412_002:0223a14": "舍。各有其時。動靜去來。無非緣斷。到者裏。是非杳絕。",
    "X71n1412_002:0223a15": "凡聖兩忘。自然山是山水是水。僧是僧俗是俗。知事",
    "X71n1412_002:0223a16": "自知事。頭首自頭首。豈不見。石頭和尚云。本末須歸",
    "X71n1412_002:0223a17": "宗。尊卑用其語。驀拈主丈云。主丈子。不覺手之舞之。",
    "X71n1412_002:0223a18": "足之蹈之。何故。不見道。賓主歷然。",
    "X71n1412_002:0223a19": "上堂。舉洞山云。五臺山上雲蒸飯。佛殿階前狗尿天。",
    "X71n1412_002:0223a20": "剎竿頭上煎[飢-几+追]子。三箇胡孫夜簸錢。石霜云。風吹石",
    "X71n1412_002:0223a21": "臼爭哮吼。泥捏金剛水裏走。踏翻海月亂波生。驚起",
    "X71n1412_002:0223a22": "土星犯牛斗。道吾云。三面狸奴脚踏月。兩頭白牯牛",
    "X71n1412_002:0223a23": "拏烟。戴冠碧兔立庭柏。脫殻烏龜飛上天。保寧勇云。",
    "X71n1412_002:0223a24": "此三頌。一頌堪與佛祖為師。一頌堪作人天榜樣。一",
    "X71n1412_002:0223b01": "頌驗衲僧眼目。有眼者辨取。師云。大小保寧。譬如畫",
    "X71n1412_002:0223b02": "蛇。只知添足。不知露出尾巴。山僧別下一著。非唯勦",
    "X71n1412_002:0223b03": "絕保寧葛藤。且要與石霜洞山道吾。兩得相見。我不",
    "X71n1412_002:0223b04": "我渠不渠。是不是非不非。三更半夜唱巴歌。無端驚",
    "X71n1412_002:0223b05": "起梵王睡。金剛神惡發。打落帝釋鼻。大眾。試下一轉",
    "X71n1412_002:0223b06": "語看。",
    "X71n1412_002:0223b07": "上堂。雷動雲興。冬行春令。三草二木。一雨普滋。麻三",
    "X71n1412_002:0223b08": "斤殿裏底。是甚麼拭不淨故紙。喝一喝。",
    "X71n1412_002:0223b09": "上堂。今朝二月初一。門外寒風凜慄。雪消定是春來。",
    "X71n1412_002:0223b10": "天曉還看日出。釋迦老子。三七日中。思惟是事。啟口",
    "X71n1412_002:0223b11": "無門。達磨大師。盡力提持。也只道得箇不識。文殊普",
    "X71n1412_002:0223b12": "賢。昨夜三更。起佛見法見。貶向二鐵圍山。澹湖寺裏。",
    "X71n1412_002:0223b13": "德山棒教甚麼人喫。喝一喝。",
    "X71n1412_002:0223b14": "上堂。入林不動草。入鳥不亂羣。說醋口不酸。過水脚",
    "X71n1412_002:0223b15": "不濕。雖然是箇沒量大人。若到澹湖門下。未免鈍置。",
    "X71n1412_002:0223b16": "且道。澹湖有甚長處。當斷不斷。不招其亂。下座。",
    "X71n1412_002:0223b17": "佛誕上堂。釋迦老子。曠大劫來。未嘗入滅。四月八日。",
    "X71n1412_002:0223b18": "何曾降生。若謂周行七步。目顧四方。指地指天。作獅",
    "X71n1412_002:0223b19": "子吼。正是瞞你諸人。豈不見。遵布衲。在藥山浴佛次。",
    "X71n1412_002:0223b20": "山云。汝只浴得者箇。不浴得那箇。衲云。把將那箇來。",
    "X71n1412_002:0223b21": "山便休去。藥山釣頭有餌。不妨擲去拋來。遵布衲脚",
    "X71n1412_002:0223b22": "下泥深。未免東撑西柱。檢點將來。一人浴得者箇。不",
    "X71n1412_002:0223b23": "浴得那箇。一人浴得那箇。不浴得者箇。澹湖即不然。",
    "X71n1412_002:0223b24": "者箇那箇。總與一杓惡水。何故。功不浪施。",
    "X71n1412_002:0223c01": "上堂。舉松源和尚。舉馬祖入室罷。西堂百丈南泉。隨",
    "X71n1412_002:0223c02": "侍翫月次。祖云。正當恁麼時如何。堂云。正好供養。源",
    "X71n1412_002:0223c03": "云。望梅林止渴。丈云。正好修行。源云。金不博金。泉拂",
    "X71n1412_002:0223c04": "袖便行。源云。只得一橛。祖云。經歸藏。禪歸海。唯有普",
    "X71n1412_002:0223c05": "願。獨超物外。源云。唵摩尼噠哩吽潑吒。這一火落。鼻",
    "X71n1412_002:0223c06": "孔摠被穿了也。你諸人。向甚麼處出氣。擊拂子下座。",
    "X71n1412_002:0223c07": "師云。一轉語。看樓打樓。一轉語。泥裏洗土。一轉語。草",
    "X71n1412_002:0223c08": "繩自縛。一轉語。隔[革*(華-(十*〡*十)+(人*〡*人))]用拳頭抓痒。更有一轉語。山僧",
    "X71n1412_002:0223c09": "不敢自瞞。何故。也怕被它穿却鼻孔。下座。",
    "X71n1412_002:0223c10": "謝西蜀講主首座。上堂。舉應菴和尚云。大宋國裏。只",
    "X71n1412_002:0223c11": "有兩箇僧。川僧浙僧。其餘盡是子。淮南子福建子江",
    "X71n1412_002:0223c12": "西子。不見道。父慈子孝。道在其中矣。師云。老應菴。如",
    "X71n1412_002:0223c13": "將折箸擬探滄溟。雖然用力不多。直是窮教到底。澹",
    "X71n1412_002:0223c14": "湖則不然。大元國裏。能有幾人。周金剛陳尊宿。若不",
    "X71n1412_002:0223c15": "墮泥犂。決定入地獄。五千餘卷沒商量。斷絃須是鸞",
    "X71n1412_002:0223c16": "膠續。",
    "X71n1412_002:0223c17": "上堂。釋迦老子道。如我按指。海印發光。汝蹔舉心。塵",
    "X71n1412_002:0223c18": "勞先起。塵勞既起。業識茫茫。所以祖師道。汝若坐時",
    "X71n1412_002:0223c19": "我須立。我若坐時汝須立。然即一期方便。爭奈土嚝",
    "X71n1412_002:0223c20": "人稀。拍禪床云。禹力不到處。河聲流向西。",
    "X71n1412_002:0223c21": "出鄉歸上堂。一出經旬。拋離大眾。此日歸來。不勝慶",
    "X71n1412_002:0223c22": "愜。然則動是靜之體。靜是動之用。動靜俱忘。體用雙",
    "X71n1412_002:0223c23": "泯。如是則溪山雲月。處處同風。水鳥樹林。頭頭顯道。",
    "X71n1412_002:0223c24": "便與麼去。入理深談即不無。祖師門下。未夢見在。豈",
    "X71n1412_002:0224a01": "不見。雪峰問僧。甚處去來。僧云。識得即知去處。峯云。",
    "X71n1412_002:0224a02": "你是了事人。亂走作什麼。僧云。和尚莫塗污人好。峰",
    "X71n1412_002:0224a03": "云。我不塗污你。古人吹起布毛。又作麼生。僧云。殘羮",
    "X71n1412_002:0224a04": "餿飯。已有人喫了。峰休去。後來雲門別前語云。築著",
    "X71n1412_002:0224a05": "便作屎臭氣。又別後語云。將謂是鑽天鷂子。元來是",
    "X71n1412_002:0224a06": "死水蝦蟇。者僧既知去處。雪峰只合便休。雲門忍俊",
    "X71n1412_002:0224a07": "不禁。未免為蛇畫足。古人且置。只如今日又作麼生。",
    "X71n1412_002:0224a08": "大盡三十日。小盡二十九。",
    "X71n1412_002:0224a09": "上堂。相逢不拈出。舉意便知有。和底盡掀翻。面南看",
    "X71n1412_002:0224a10": "北斗。驀拈主丈云。看看。無智人前莫說。打你頭破額",
    "X71n1412_002:0224a11": "裂。下座。",
    "X71n1412_002:0224a12": "上堂。僧問。眹兆未分已前消息。請和尚指示。師云。兔",
    "X71n1412_002:0224a13": "馬有角。牛羊無角　乃云。三乘十二分教。五千四十",
    "X71n1412_002:0224a14": "八卷。不說菩提涅槃真如解脫。不說月之大小。歲之",
    "X71n1412_002:0224a15": "餘閏。不說晝明夜暗。日上月下。火是柴燒。飯是米做。",
    "X71n1412_002:0224a16": "因甚如此。衲僧家。百不知百不會。便是箇無事人。忽",
    "X71n1412_002:0224a17": "若有箇漢出來道。長老說了也。只向它道。我也知你",
    "X71n1412_002:0224a18": "親。下座。",
    "X71n1412_002:0224a19": "達磨祖師忌辰拈香云。度流沙。脚廋鞋寬。坐少林。頭",
    "X71n1412_002:0224a20": "童齒豁。槌不殺。打不殺。罵不殺。此土西天。君子可八。",
    "X71n1412_002:0224a21": "進退兩班上堂。僧問。今朝十二月半。衲僧有則公案。",
    "X71n1412_002:0224a22": "不屬歲序推迁。不被陰陽轉換。正與麼時。請師提唱。",
    "X71n1412_002:0224a23": "師云。冬不寒臘後看。進云。與麼則括地該天。騰今耀",
    "X71n1412_002:0224a24": "古去也。師云。大似不知時。進云。有物先天地。無形本",
    "X71n1412_002:0224b01": "寂寥。能為萬象主。不逐四時凋。是同是別。師云。總沒",
    "X71n1412_002:0224b02": "交涉。進云。古今無異路。達者共同途。說甚麼有物先",
    "X71n1412_002:0224b03": "天地。師云。正要與麼。進云。天地凜然。萬象樅然。因甚",
    "X71n1412_002:0224b04": "麼道無形本寂寥。師云。千年無影樹。今時沒底靴。進",
    "X71n1412_002:0224b05": "云。無名無字。無背無面。作麼生能為萬象主。師云。今",
    "X71n1412_002:0224b06": "古歷然。進云。劫火洞然。大千俱壞。為甚麼不逐四時",
    "X71n1412_002:0224b07": "凋。師云。天上天下。進云。萬古碧潭空界月。再三撈漉",
    "X71n1412_002:0224b08": "始應知。師云。只恐勞而無功。進云。大眾沾恩。學人禮",
    "X71n1412_002:0224b09": "謝。師云。果然。乃舉五祖和尚示眾云。趙州道箇柏樹",
    "X71n1412_002:0224b10": "子。廬陵隨後雪白米。中間有箇白蓮峰。一口吸盡西",
    "X71n1412_002:0224b11": "江水。喜美囉囉哩。我自我你自你。深村有箇白額蟲。",
    "X71n1412_002:0224b12": "吒腮鬣頷九條尾。良久云。咦。好怕人師云。五祖老人。",
    "X71n1412_002:0224b13": "將頭作尾。將尾作頭。不落宮商。自成曲調。較之村歌",
    "X71n1412_002:0224b14": "社舞。一時非不美觀。若是黃鍾大呂。白雪陽春。大欠",
    "X71n1412_002:0224b15": "音律在。山僧今日舉似東班知事。使其知有楊岐直",
    "X71n1412_002:0224b16": "下家法森嚴。不比諸方和泥合水。首座藏主。全身奉",
    "X71n1412_002:0224b17": "重。別有生涯。同心同德。翊贊藂林。逸格超宗。光揚祖",
    "X71n1412_002:0224b18": "道。噁。洎乎錯下注脚。",
    "X71n1412_002:0224b19": "上堂。一即三。三即一。黃河輥底流。日輪海中出。還會",
    "X71n1412_002:0224b20": "麼。深水取魚長信命。不曾將酒祭江神。下座。",
    "X71n1412_002:0224b21": "初三日賀正上堂。年年是好年。日日是好日。今日是",
    "X71n1412_002:0224b22": "初三。前日是初一。新年頭佛法。不属有與無。明教與",
    "X71n1412_002:0224b23": "鏡清。盡力道不出。因甚如此。王令稍嚴。",
    "X71n1412_002:0224b24": "上堂。新年已過十日。堪嘆時光易失。看看便是清明。",
    "X71n1412_002:0224c01": "虼蚤蚊蟲又出。雖然自古自今。且要一朝事畢。古人",
    "X71n1412_002:0224c02": "云。不登泰山。不知太虗之寬廣。不探滄海。不知滄溟",
    "X71n1412_002:0224c03": "之淺深。與麼說話。平地上險崖。坦夷處孤峻。山僧有",
    "X71n1412_002:0224c04": "條活路。要與諸人共行。拍禪床云。看。",
    "X71n1412_002:0224c05": "元宵上堂。上八不見參星。下八不見紅燈。唯有衲僧",
    "X71n1412_002:0224c06": "正眼。常時赫赫明明。風吹不入。雨洒不濕。雪珠床上",
    "X71n1412_002:0224c07": "跳。欲言言不及。只將此景做元宵。千聖從教下風立。",
    "X71n1412_002:0224c08": "上堂。謝黃龍首座。拈主丈云。白額爪牙。黃龍頭角。拈",
    "X71n1412_002:0224c09": "起也霧卷長空。放下也風生萬壑。佛手驢脚生緣。突",
    "X71n1412_002:0224c10": "出神光閃爍。舉一不得舉二。放過一著。落在第二。門",
    "X71n1412_002:0224c11": "外春光已半過。落花幾度隨流水。卓主丈。下座。",
    "X71n1412_002:0224c12": "佛涅槃上堂。心不是佛。心與佛俱非。智不是道。智與",
    "X71n1412_002:0224c13": "道俱遣。今日即有。明日即無。蒼天蒼天。波旬失途。",
    "X71n1412_002:0224c14": "上堂。雪竇道。三分光陰二早過。靈臺一點不揩磨。貪",
    "X71n1412_002:0224c15": "生逐日區區去。喚不回頭爭奈何。山僧道。只者喚不",
    "X71n1412_002:0224c16": "迴頭。三世諸佛。六代祖師。是他同參。與麼說話。雖則",
    "X71n1412_002:0224c17": "向上提持。未免循途守轍。畢竟如何。不是弄潮人。莫",
    "X71n1412_002:0224c18": "入洪波裏。",
    "X71n1412_002:0224c19": "結制上堂。今朝四月十五。大好一塲莽鹵。人人禁足",
    "X71n1412_002:0224c20": "護生。未免殺佛殺祖。僧問雲門。殺父殺母。佛前懺悔。",
    "X71n1412_002:0224c21": "殺佛殺祖。甚處懺悔。雲門云。露。大小雲門。也是看窟",
    "X71n1412_002:0224c22": "籠著榍。",
    "X71n1412_002:0224c23": "上堂。黃檗打臨濟。興化打克賓。古今商量咸謂。事有",
    "X71n1412_002:0224c24": "多途。理無二致。然則明大機顯大用。乃上古之風規。",
    "X71n1412_002:0225a01": "亦今時之樞要。澹湖。當言不避截舌。當爐不避火迸。",
    "X71n1412_002:0225a02": "敢謂天下宗師。箇箇眼橫鼻直。只是不曾向頂門上。",
    "X71n1412_002:0225a03": "下者一槌。所以不知古人赤心片片。畢竟如何。關羽",
    "X71n1412_002:0225a04": "斬顏良。下座。",
    "X71n1412_002:0225a05": "上堂。舉白雲端和尚示眾云。此事。如萬仞崖頭。摠知",
    "X71n1412_002:0225a06": "道放著手便一撲到底。只是捨命不得。山僧不動毫",
    "X71n1412_002:0225a07": "頭。教汝諸人到底去。乃擲下主丈。師云。者箇說話。諸",
    "X71n1412_002:0225a08": "方錯會者多。且道。那裏是他錯會處。捨命不得。便是",
    "X71n1412_002:0225a09": "錯會。端和尚。雖則力盡烏江。檢點將來。也是按牛頭",
    "X71n1412_002:0225a10": "喫草。畢竟如何。路從平處險。人向靜中忙。下座。",
    "X71n1412_002:0225a11": "上堂。今朝七月初一。九夏相將告畢。衲僧正眼豁開。",
    "X71n1412_002:0225a12": "徹見青天白日。趙州和尚道。諸人被十二時辰使。老",
    "X71n1412_002:0225a13": "僧使得十二時辰。脫籠頭卸角馱。一丸消眾病。不假",
    "X71n1412_002:0225a14": "藥方多。",
    "X71n1412_002:0225a15": "上堂。拈主丈云。衲僧家。秋初夏末。東去西去。且道。主",
    "X71n1412_002:0225a16": "丈子。還肯它也無。若肯它。隨例顛倒。若不肯它。有甚",
    "X71n1412_002:0225a17": "長處。不顛倒。沒長處。放在臥床頭。準備打老鼠。",
    "X71n1412_002:0225a18": "開爐上堂。三世諸佛在火燄裏轉大法輪。面赤不如",
    "X71n1412_002:0225a19": "語直。火燄為三世諸佛說法。三世諸佛立地聽。入水",
    "X71n1412_002:0225a20": "見長人。是法住法位。世間相常住。然常住之法。非目",
    "X71n1412_002:0225a21": "前萬象森羅。四聖六凡。各安其住。是謂常住。何也。不",
    "X71n1412_002:0225a22": "見道。是法非思量分別之所能解。又云。不是目前法。",
    "X71n1412_002:0225a23": "非耳目之所到。阿呵呵。也大奇。向道是龍剛不信。果",
    "X71n1412_002:0225a24": "然奪得錦標歸。",
    "X71n1412_002:0225b01": "上堂。天道久不雨。大地盡焦枯。衲子終朝打坐。園丁",
    "X71n1412_002:0225b02": "引水澆蔬。鉢裏飯桶裏水。四七二三難下觜。舉起手",
    "X71n1412_002:0225b03": "云。蘇嚧蘇嚧。",
    "X71n1412_002:0225b04": "上堂。十五日已前。珠回玉轉。拈放一邊。十五日已後。",
    "X71n1412_002:0225b05": "截鐵斬釘。置之一處。正當十五日。天寒人寒。地爐頻",
    "X71n1412_002:0225b06": "著火。收足上蒲團。驀拈主丈云。祖師鼻孔在這裏。卓",
    "X71n1412_002:0225b07": "主丈云。長三尺。",
    "X71n1412_002:0225b08": "上堂。孟冬薄寒。仲冬嚴寒。江上霜風凜凜。天邊紅日",
    "X71n1412_002:0225b09": "團團。動即影現。覺即氷生。九年人不識。今古競頭爭。",
    "X71n1412_002:0225b10": "卓主丈云。關。",
    "X71n1412_002:0225b11": "為開監寺秉炬。開示悟入。常樂我淨。生死到來。增益",
    "X71n1412_002:0225b12": "重病。坐斷上頭關。顯出毗盧印。如大火聚。近之燎却",
    "X71n1412_002:0225b13": "面門。如百千燈。攝之入大圓鏡。楊岐一頭驢。頭正尾",
    "X71n1412_002:0225b14": "亦正。",
    "X71n1412_002:0225b15": "歲旦上堂。舉雲門喫茶次。擎起盞子云。三世諸佛聽",
    "X71n1412_002:0225b16": "法了。鑽入盞子裏去也。你諸人。若也不知。向多年曆",
    "X71n1412_002:0225b17": "日裏會取。師云。雲門一代宗師。只認得箇盞子。山僧",
    "X71n1412_002:0225b18": "道。三世諸佛。在多年曆日裏。諸人若也不知。不免又",
    "X71n1412_002:0225b19": "從頭起。",
    "X71n1412_002:0225b20": "上堂。簷聲不斷前旬雨。電影還連後夜雷。待到天晴",
    "X71n1412_002:0225b21": "日頭出。不妨同步上高臺。三世諸佛。眼覷不及。歷代",
    "X71n1412_002:0225b22": "祖師。口說不到。拈主丈云。諸人識得主丈子。許你入",
    "X71n1412_002:0225b23": "阿字法門。",
    "X71n1412_002:0225b24": "佛涅槃上堂。拘尸水邊。雙林樹下。摩胷告眾。入般涅",
    "X71n1412_002:0225c01": "槃。釋迦孝子。面皮厚三寸。東震旦國鄱陽城裏。證法",
    "X71n1412_002:0225c02": "界身。示生滅法。釋迦孝子。面皮厚三寸。只者兩處。面",
    "X71n1412_002:0225c03": "皮共厚六寸。我輩沙門釋子。聞與麼道。慚惶殺人。若",
    "X71n1412_002:0225c04": "是外道波旬。又爭恠得。",
    "X71n1412_002:0225c05": "上堂。釋迦彌勒。猶是它奴。文殊普賢。泥猪疥狗。麻三",
    "X71n1412_002:0225c06": "斤殿裏底。總是非時語。且道。同心同德。者邊那邊。通",
    "X71n1412_002:0225c07": "古通今。全殺全活一句。作麼生道。卓主丈云。煩惱海",
    "X71n1412_002:0225c08": "中為雨露。無明山上作雲雷。",
    "X71n1412_002:0225c09": "青苗會上堂。看經不識字。字義常炳然。禮拜不低頭。",
    "X71n1412_002:0225c10": "功德難比況。所以道。一切諸佛。及諸佛阿耨多羅三",
    "X71n1412_002:0225c11": "藐三菩提。皆從此經出。有底便道。畢竟此經從甚處",
    "X71n1412_002:0225c12": "出。恁麼說話。勞而無功。澹湖即不然。薩達阿竭二千",
    "X71n1412_002:0225c13": "年。一句該通五千卷。十風五雨樂升平。慚愧水賤米",
    "X71n1412_002:0225c14": "亦賤。",
    "X71n1412_002:0225c15": "槐首座赴西山崇報請。上堂。諸佛不出世。祖師不西",
    "X71n1412_002:0225c16": "來。人人頂門上。輝大寶光。箇箇脚跟下。縱橫十字。不",
    "X71n1412_002:0225c17": "在聲前句後。自然八面玲瓏。迨乎靈山會上。少室峰",
    "X71n1412_002:0225c18": "前。赤手持來。橫身荷負。便有祖翁田地。契券分明。的",
    "X71n1412_002:0225c19": "的相承。安家樂業。山僧三十年來。亦在裏許。深耕淺",
    "X71n1412_002:0225c20": "種。帶水拖泥。挈挈波波。因誰致得。今日人天眾前。分",
    "X71n1412_002:0225c21": "付崇報長老。西山那畔古佛塲中。放兩拋三。貴買賤",
    "X71n1412_002:0225c22": "賣。所謂驅耕夫牛。奪飢人食。若不如是。影響奚為。豈",
    "X71n1412_002:0225c23": "不見。五祖和尚道。山前一片閑田地。叉手叮嚀問祖",
    "X71n1412_002:0225c24": "翁。幾度買來還自賣。為憐松竹引清風。卓主丈云。更",
    "X71n1412_002:0226a01": "有破砂盆一隻。盡情書在契憑中。",
    "X71n1412_002:0226a02": "上堂。一夏九十日。今朝又過半。一句沒商量。大家著",
    "X71n1412_002:0226a03": "眼看。南斗七北斗八。鳧脛長鶴脛短。會麼。從來驀直",
    "X71n1412_002:0226a04": "為人。不比諸方擔板。",
    "X71n1412_002:0226a05": "上堂。僧問。兩劒交鋒時如何。師云險。進云。如是則一",
    "X71n1412_002:0226a06": "塵不立。鼓腹謳歌去也。師云。且喜天下太平　乃云。",
    "X71n1412_002:0226a07": "一夏九十日。尚有十五日。報汝參玄人。光陰莫虗擲。",
    "X71n1412_002:0226a08": "天高高不窮。地厚厚無極。開單展鉢時。札札用心力。",
    "X71n1412_002:0226a09": "忽若寒山子。騎牛入你鼻孔裏去。又作麼生。直得額",
    "X71n1412_002:0226a10": "頭汗出。",
    "X71n1412_002:0226a11": "師一日云。紅爐焰上雪花飛。僧擬進語。師云。退後退",
    "X71n1412_002:0226a12": "後。",
    "X71n1412_002:0226a13": "上堂。舉臨濟栽松次。黃檗問云。深山中栽許多松作",
    "X71n1412_002:0226a14": "甚麼。濟云。一為山門作境致。二為後人作標榜。道了",
    "X71n1412_002:0226a15": "以钁钁地三下。檗云。雖然。子已喫吾三十棒了也。濟",
    "X71n1412_002:0226a16": "又钁地一下。檗云。吾宗到汝大興于世。溈山問仰山",
    "X71n1412_002:0226a17": "云。黃檗只囑臨濟一人。別更有麼。山云。有。只是年代",
    "X71n1412_002:0226a18": "深遠。不欲舉似和尚。山云。我也要知。汝但舉看。山云。",
    "X71n1412_002:0226a19": "有一人令行吳越。遇大風則止。師云。後來諸方咸謂。",
    "X71n1412_002:0226a20": "讖風穴和尚。大行臨濟之道於江南兩浙之間。是皆",
    "X71n1412_002:0226a21": "己見不明。妄生穿鑿。應菴和尚云。當時何止遇大風",
    "X71n1412_002:0226a22": "則止。直得虗空界盡。此話方始大行。喝一喝。聽事不",
    "X71n1412_002:0226a23": "真。喚鍾作甕。",
    "X71n1412_002:0226a24": "重陽上堂。青青翠竹。盡是真如。鬱鬱黃花。無非般若。",
    "X71n1412_002:0226b01": "古人言教。本自現成。後學商量。徒增話會。說翠竹着",
    "X71n1412_002:0226b02": "翠竹。說黃花着黃花。殊不知。三年一閏。九日重陽。時",
    "X71n1412_002:0226b03": "節不相饒。總是自家底。卓主丈。喝一喝。",
    "X71n1412_002:0226b04": "師一日坐次。僧纔入。師云。適來上座亂統。打出了也。",
    "X71n1412_002:0226b05": "你因甚麼也亂統。僧擬議。即喝出。次有僧入。師云。適",
    "X71n1412_002:0226b06": "來那僧。不曾開口。因甚麼道他亂統。僧云。某甲是某",
    "X71n1412_002:0226b07": "州某縣人氏。師云。却是你亂統。便打出。",
    "X71n1412_002:0226b08": "為常菴主秉炬。常光現前。壁立萬仞。生死涅槃。本來",
    "X71n1412_002:0226b09": "清淨。貧窮孤露。是真道場。如火宅中。示以清凉。菴內",
    "X71n1412_002:0226b10": "不知菴外事。一堆紅焰藕花香。",
    "X71n1412_002:0226b11": "上堂。舉五祖和尚。因白雲忌日上堂云。去年正當恁",
    "X71n1412_002:0226b12": "麼時。多前年三件事。今年正當恁麼時。多去年七件",
    "X71n1412_002:0226b13": "事。者十件事。數不過者甚多。何也。去却七三存一。事",
    "X71n1412_002:0226b14": "是去年。說是今日。急如箭。黑似漆。無言童子口吧吧。",
    "X71n1412_002:0226b15": "無足仙人劈胸踢。良久云。交。師云。五祖老人。與麼說",
    "X71n1412_002:0226b16": "話。也是靈龜曳尾。者十件事。有甚麼難數。前年底。去",
    "X71n1412_002:0226b17": "年底。今年底。牛頭南馬頭北。和底盡掀翻。從來沒蹤",
    "X71n1412_002:0226b18": "跡。二由一有。一亦莫守。前三後三。烏飛兔走。今朝天",
    "X71n1412_002:0226b19": "氣嚴寒。不出頭是好手。暖處商量也未然。須知不在",
    "X71n1412_002:0226b20": "口皮邊。展兩手云。了。",
    "X71n1412_002:0226b21": "上堂。乾坤之內。宇宙之間。中有一寶。祕在形山。眼覷",
    "X71n1412_002:0226b22": "不到時。填溝塞壑。言思不及處。天寬地寬。卓主丈云。",
    "X71n1412_002:0226b23": "剛被賣油翁發笑。忙者自忙閑者閑。下座。",
    "X71n1412_002:0226b24": "佛涅槃上堂。涅槃無自性。自性無涅槃。諸佛無涅槃。",
    "X71n1412_002:0226c01": "亦無涅槃佛。五臺山上雲蒸飯。佛殿階前狗尿天。剎",
    "X71n1412_002:0226c02": "竿頭上煎[飢-几+追]子。三箇胡孫夜簸錢。",
    "X71n1412_002:0226c03": "上堂。古人道。明知只是者箇。只是用不着。山僧道。明",
    "X71n1412_002:0226c04": "知只是者箇。入地獄如箭射。牛角長兔角短。減少與",
    "X71n1412_002:0226c05": "添多。大家着眼看。卓主丈一下。",
    "X71n1412_002:0226c06": "上堂。僧問。陞堂久不問話。今朝放過不可。拈來一句",
    "X71n1412_002:0226c07": "無私。便請當陽剖破。師云。道甚麼。進云。與麼則騰今",
    "X71n1412_002:0226c08": "耀古去也。師云。何處不稱尊。進云。記得羅漢琛禪師。",
    "X71n1412_002:0226c09": "與長慶保福。入州見牡丹花。慶云。好一朵花。福云。莫",
    "X71n1412_002:0226c10": "眼花。漢云。可惜一朵花。且道。明箇甚麼邊事。師云。好",
    "X71n1412_002:0226c11": "一朵花。進云。且道。三大老。還有優劣也無。師云。分身",
    "X71n1412_002:0226c12": "兩處看。進云。學人敢道。三大老說則不無。要且不曾",
    "X71n1412_002:0226c13": "見牡丹花在。師云。可惜一朵花。進云。學人只與麼。和",
    "X71n1412_002:0226c14": "尚作麼生。師云。我不與麼。進云。既不與麼。畢竟如何。",
    "X71n1412_002:0226c15": "師云。矢上更如尖。進云。末後一句。也要大眾共知。師",
    "X71n1412_002:0226c16": "云。無你下口處。進云。一等共行山下路。眼頭各自看",
    "X71n1412_002:0226c17": "風烟。師云。莫眼花　乃云。未舉先知。未言先領。廓人",
    "X71n1412_002:0226c18": "天未證之門。行佛祖不傳之令。鳥窠吹布毛。侍者便",
    "X71n1412_002:0226c19": "悟去。會麼。花須連夜發。莫待曉風吹。",
    "X71n1412_002:0226c20": "師因浴佛次。問僧。佛真法身。猶若虗空。今日九龍吐",
    "X71n1412_002:0226c21": "水。沐个甚麼。僧云。渡水不乘槎。師云。你因甚麼。打失",
    "X71n1412_002:0226c22": "鼻孔。僧無語。師云。笑殺土地。",
    "X71n1412_002:0226c23": "結夏上堂。舉五祖和尚云。結夏無可供養。作一家燕。",
    "X71n1412_002:0226c24": "管顧諸人。遂擡手云。囉囉招。囉囉搖。囉囉送。莫恠空",
    "X71n1412_002:0227a01": "踈。伏惟珍重。師云。五祖老人。將無作有。固有飽歸湖",
    "X71n1412_002:0227a02": "海之心。若是明窻下安排。大欠事在。澹湖即不然。鉢",
    "X71n1412_002:0227a03": "裏飯桶裏水。塞斷咽喉不唇齒。下座。",
    "X71n1412_002:0227a04": "上堂。洞明生佛未具已前。一段奇特大事。只在如今。",
    "X71n1412_002:0227a05": "舉一明三。目機銖兩。置之不問。輕如鴻毛。重如泰山。",
    "X71n1412_002:0227a06": "伶俐漢。到者裏七縱八橫。管取粥足飯足。卓主丈云。",
    "X71n1412_002:0227a07": "三十年後。",
    "X71n1412_002:0227a08": "上堂。僧問。淺聞深悟則固是。既深聞。因甚麼不悟。師",
    "X71n1412_002:0227a09": "云。海水不生氷。僧禮拜　師乃云。淺聞深悟。深聞不",
    "X71n1412_002:0227a10": "悟。截斷葛藤。掀翻露布。一句恰相當。東西沒分付。卓",
    "X71n1412_002:0227a11": "主丈云。啄破瑠璃海上鳥。挨開碧落天邊兔。下座。",
    "X71n1412_002:0227a12": "謝道舊上堂。舉慈明和尚云。颯颯凉風景。同人訪寂",
    "X71n1412_002:0227a13": "寥。煑茶山下水。燒鼎洞中樵。師云。國清才子貴。家富",
    "X71n1412_002:0227a14": "小兒嬌。",
    "X71n1412_002:0227a15": "上堂。般若如大火聚。近之則燎却面門。遠之則打失",
    "X71n1412_002:0227a16": "鼻孔。不近不遠。正是開眼尿床。直饒十二時中。不依",
    "X71n1412_002:0227a17": "倚一物。如水上葫蘆。也是杓卜聽虗聲。總不與麼時",
    "X71n1412_002:0227a18": "如何。卓主丈云。放過一着。",
    "X71n1412_002:0227a19": "開爐上堂。古人道。風頭稍硬。且歸暖處商量。大眾且",
    "X71n1412_002:0227a20": "道。商量箇甚麼。纔到煖處。便見瞌睡。業識茫茫。無本",
    "X71n1412_002:0227a21": "可據。蒲團上火爐頭。突出無賓主話。直得額頭汗流。",
    "X71n1412_002:0227a22": "上堂。舉雲門大師云。北鬱單越人。見諸人搬柴不易。",
    "X71n1412_002:0227a23": "在中庭裏相撲供養汝。更為念般若經云。一切智智",
    "X71n1412_002:0227a24": "清淨。無二無二分。無別無斷故。時有僧出問。如何是",
    "X71n1412_002:0227b01": "一切智智清淨。門云。西天斬頭截臂。這裏自領出去。",
    "X71n1412_002:0227b02": "師云。雲門慈悲之故。有落草之談。者僧忍俊不禁。墮",
    "X71n1412_002:0227b03": "在漆桶隊裏。竪起拂子云。看看。北鬱單越人。即今在",
    "X71n1412_002:0227b04": "山僧拂子頭上。見汝諸人在者裏立地。乃呵呵大笑",
    "X71n1412_002:0227b05": "云。奇哉奇哉。南閻浮提人。一箇箇盡是會佛法底。較",
    "X71n1412_002:0227b06": "之西天九十六種。大段不同。因甚如此。垂手不過膝。",
    "X71n1412_002:0227b07": "上堂。舉文殊。一日令善財採藥。善財遍觀大地。無不",
    "X71n1412_002:0227b08": "是藥者。乃白文殊云。盡大地。無不是藥者。文殊云。是",
    "X71n1412_002:0227b09": "藥者採將來。善財拈一莖草。度與文殊。文殊接得。示",
    "X71n1412_002:0227b10": "眾云。此藥亦能殺人。亦能活人。師云。善財熟處難忘。",
    "X71n1412_002:0227b11": "文殊將錯就錯。諸人若善參詳。救取靈山一會。久立。",
    "X71n1412_002:0227b12": "上堂。念念遷謝。新新不停。如汲井輪無有休息。與麼",
    "X71n1412_002:0227b13": "說話。大似惡水驀頭澆。殊不知。動則起生死之本。靜",
    "X71n1412_002:0227b14": "則沈昏醉之鄉。動靜雙泯。則落空亡。動靜雙行。則瞞",
    "X71n1412_002:0227b15": "頇佛性。將長補短。捨重從輕。卓主丈云。劒為不平離",
    "X71n1412_002:0227b16": "寶匣。藥因救病出金缾。",
    "X71n1412_002:0227b17": "上堂。僧問。乾峰和尚示眾云。舉一不得舉二。放過一",
    "X71n1412_002:0227b18": "著。落在第二。此意如何。師云。須彌安鼻孔。進云。雲門",
    "X71n1412_002:0227b19": "出眾云。昨日有人從天台來。却往徑山去。為復啐啄",
    "X71n1412_002:0227b20": "同時。為復別有道理。師云。脚跟下黑洞洞地。進云。乾",
    "X71n1412_002:0227b21": "峰云。典座來日不得普請。是肯他不肯它。師云。始末",
    "X71n1412_002:0227b22": "一時收。進云。只如昨日有人從江西來。却往浙西去。",
    "X71n1412_002:0227b23": "又作麼生。師云。與雲門鼻孔一般。進云。五湖四海春",
    "X71n1412_002:0227b24": "風裏。千古藂林正令行。師云。斫額有分。僧禮拜　師",
    "X71n1412_002:0227c01": "乃云。道可道非常道。是甚麼道。名可名非常名。是甚",
    "X71n1412_002:0227c02": "麼名。名不得。狀不得。不屬有。不屬無。不屬玄。不屬妙。",
    "X71n1412_002:0227c03": "不屬知。不屬不知。知是妄覺。不知是無記。到者裏。三",
    "X71n1412_002:0227c04": "世諸佛。只可自知。六代祖師。全提不起。一大藏教。詮",
    "X71n1412_002:0227c05": "註不及。直饒與麼。衲僧門下。正是就地彈雀。有甚麼",
    "X71n1412_002:0227c06": "共語處。豈不見。首山和尚云。我若坐時你須立。你若",
    "X71n1412_002:0227c07": "坐時我須立。坐則共你坐。立則共你立。箇事如隔窓",
    "X71n1412_002:0227c08": "看馬騎。擬議即沒交涉。大眾還會麼。拈得便用。把得",
    "X71n1412_002:0227c09": "便撲。一句定綱宗。青天飛雪雹。卓主丈。下座。",
    "X71n1412_002:0227c10": "上堂。如來非智巧。智者必以如來為宗。祖師非妙得。",
    "X71n1412_002:0227c11": "得者必以祖師為旨。宗旨既定。清濁自分。一句全提。",
    "X71n1412_002:0227c12": "當陽顯示。聞無聞而聞盡。見無見而見忘。重重鐵壁",
    "X71n1412_002:0227c13": "銀山。處處通天活路。所以道。九霄絕翳。何用穿通。一",
    "X71n1412_002:0227c14": "道神光。未甞昏昧。正與麼時如何。萬緣脫去輕浮世。",
    "X71n1412_002:0227c15": "一性常來看落花。",
    "X71n1412_002:0227c16": "劉總領入山齋僧。上堂。舉朱行軍。一日入寺齋僧。行",
    "X71n1412_002:0227c17": "嚫次。有云。直下是直下是。一僧云。直下是箇甚麼。行",
    "X71n1412_002:0227c18": "軍便喝。僧云。幸是佛法中人。惡發作麼。行軍云。喚作",
    "X71n1412_002:0227c19": "惡發得麼。僧便喝。行軍云。鉤在不疑之地。師云。朱行",
    "X71n1412_002:0227c20": "軍。廣陳供養。功不浪施。者僧不肯承當。遂成虗設。應",
    "X71n1412_002:0227c21": "菴和尚云。行軍拈出倚天長劒。者僧披襟敢衝雪刃。",
    "X71n1412_002:0227c22": "雖然兩不相傷。爭奈二俱弄險。與麼說話。曲為當時。",
    "X71n1412_002:0227c23": "忽若劉總領。今日堂中行嚫。道箇直下是直下是。是",
    "X71n1412_002:0227c24": "汝諸人。作麼生酬對。若也道得。恩無重報。其或未然。",
    "X71n1412_002:0228a01": "三十年後。不得忘却。下座。",
    "X71n1412_002:0228a02": "上堂。召大眾云。日來好雨。且道。雨作何色。有底便道。",
    "X71n1412_002:0228a03": "點點不落別處。與麼說話。還契得從上宗乘也無。山",
    "X71n1412_002:0228a04": "僧即不然。日來好雨。且道。雨作何色。是青是黃。是白",
    "X71n1412_002:0228a05": "是黑。豈不見。五祖和尚云。投子山打瓦鼓。楊平山撒",
    "X71n1412_002:0228a06": "白雨。白雨下取龍女。織得絹二丈五。一半屬羅江。一",
    "X71n1412_002:0228a07": "半屬玄武。下座。",
    "X71n1412_002:0228a08": "上堂。舉夾山示眾云。百草頭上薦取老僧。閙市裏識",
    "X71n1412_002:0228a09": "取自己。保寧勇和尚云。百草頭邊。明明顯露。因甚麼",
    "X71n1412_002:0228a10": "不薦。閙市門頭。終日相逢。因甚麼不識。未開眼底。且",
    "X71n1412_002:0228a11": "莫錯恠夾山。雖然。干保寧甚麼事。師云。百草頭上。只",
    "X71n1412_002:0228a12": "為明明顯露。所以不薦。閙市門頭。只為終日相逢。所",
    "X71n1412_002:0228a13": "以不識。澹湖與麼道。較它保寧三千里。雖然。且道。夾",
    "X71n1412_002:0228a14": "山具甚麼眼。",
    "X71n1412_002:0228a15": "師一日云。舌是斬身之本。須菩提巖間宴坐。因甚麼",
    "X71n1412_002:0228a16": "天雨四花　又云。明知四大五蘊。是生死根本。因甚",
    "X71n1412_002:0228a17": "麼入者皮袋裏　又云。喫粥了也。洗鉢盂去。衲僧家。",
    "X71n1412_002:0228a18": "因甚麼口挂壁上。",
    "X71n1412_002:0228a19": "師因僧參次。師云。萬法歸一。一歸何處。以竹篦指香",
    "X71n1412_002:0228a20": "爐云。在者裏。你作麼生會。僧無語。師云。者裏也不識。",
    "X71n1412_002:0228a21": "師問僧。一切處不明。是面前有物。拈却了也。作麼生",
    "X71n1412_002:0228a22": "會。僧云。[祝/土]著磕著。師云。天台普請。南嶽遊山。僧禮拜。",
    "X71n1412_002:0228a23": "師云。七棒對十三。",
    "X71n1412_002:0228a24": "師一日云。南山起雲。北山下雨。佛殿上蚩吻。因甚麼",
    "X71n1412_002:0228b01": "不濕。僧下語。俱不契。師代云。今古歷然。",
    "X71n1412_002:0228b02": "師問僧。七十三八十四。明明向汝道了也。切忌與麼",
    "X71n1412_002:0228b03": "會。僧云。與麼會。又爭得。師云。伎死禪和。僧云。某甲只",
    "X71n1412_002:0228b04": "與麼。和尚又如何。師云。只與麼也難得。僧禮拜。師休",
    "X71n1412_002:0228b05": "去。",
    "X71n1412_002:0228b06": "端午上堂。若論此事。如競渡一般。眼眼相看。心心相",
    "X71n1412_002:0228b07": "屬。呈橈舞棹。不觸波瀾。出沒卷舒。爭先快覩。錦標獨",
    "X71n1412_002:0228b08": "奪。滿路歌謠。撥轉船頭。歸家穩坐。所以龍牙和尚道。",
    "X71n1412_002:0228b09": "學道先須有悟由。還如曾鬪快龍舟。雖然舊閣閑田",
    "X71n1412_002:0228b10": "地。一度贏來方始休。休休。龍王宮殿裏。不見一人游。",
    "X71n1412_002:0228b11": "上堂。大智非明。真空絕迹。二百箇衲僧。阿轆轆地。其",
    "X71n1412_002:0228b12": "間一箇半箇。不受人瞞。澹湖。一夏也不枉與諸人東",
    "X71n1412_002:0228b13": "語西語。畢竟如何。南泉斬猫兒。",
    "X71n1412_002:0228b14": "赴保寧辭眾。上堂。去住本無情。官舟迫去程。風清甘",
    "X71n1412_002:0228b15": "露室。潮滿石頭城。祖道如天遠。皇恩似海平。擬將肝",
    "X71n1412_002:0228b16": "膽瀝。葵藿向陽傾。",
    "X71n1412_002:0228b18": "古林和尚語錄卷第二"
}