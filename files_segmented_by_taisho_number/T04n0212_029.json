{
    "T04n0212_029:0764c09": "出曜經卷第二十九",
    "T04n0212_029:0764c11": "姚秦涼州沙門竺佛念譯",
    "T04n0212_029:0764c12": "◎沙門品第三十三",
    "T04n0212_029:0764c13": "　比丘乞求，　　以得無積，　　天人所譽，",
    "T04n0212_029:0764c14": "　生淨無穢。",
    "T04n0212_029:0764c15": "比丘乞求，以得無積者，乞食比丘恒作是念：",
    "T04n0212_029:0764c16": "「我今所求索者自足而已，不留遺餘計為財",
    "T04n0212_029:0764c17": "貨，設有遺餘尋施與人不留遺長。如佛律禁",
    "T04n0212_029:0764c18": "所說，父母年邁老病著床，及同學比丘久抱",
    "T04n0212_029:0764c19": "重患不堪行來，聽使乞索，不問多少供養老",
    "T04n0212_029:0764c20": "病。」是故說曰，比丘乞食，以得無積也。天人所",
    "T04n0212_029:0764c21": "譽，生淨無穢者，比丘執行少欲知足，到時乞",
    "T04n0212_029:0764c22": "求無所藏積，諸天衛護稱歎其德，名聞四遠",
    "T04n0212_029:0764c23": "靡不聞知。論此比丘生淨無穢，所以諸天稱",
    "T04n0212_029:0764c24": "歎其德者，持戒之人，死必生天增益諸天眾，",
    "T04n0212_029:0764c25": "減損阿須倫眾，是故說曰，天人所譽，生淨無",
    "T04n0212_029:0764c26": "穢也。",
    "T04n0212_029:0764c27": "　比丘為慈，　　愛敬佛教，　　深入止觀，",
    "T04n0212_029:0764c28": "　滅行乃安。",
    "T04n0212_029:0764c29": "比丘執意行四等心，慈悲喜護愍念一切，愛",
    "T04n0212_029:0765a01": "敬三寶信心不斷，深入分別止觀所趣，在在",
    "T04n0212_029:0765a02": "乞求處處留化；所以除貪制意者，欲除世榮",
    "T04n0212_029:0765a03": "不貪利養，究盡生死滅諸惡行，度有至無乃",
    "T04n0212_029:0765a04": "謂永安。是故說曰，比丘為慈，愛敬佛教，深入",
    "T04n0212_029:0765a05": "止觀，滅行乃安也。",
    "T04n0212_029:0765a06": "　比丘盡諸愛，　　捨愛去貢高，",
    "T04n0212_029:0765a07": "　無我去吾我，　　此義孰不親。",
    "T04n0212_029:0765a08": "比丘盡諸愛，捨愛去貢高者，彼苦行比丘滅",
    "T04n0212_029:0765a09": "諸想著，欲色色色無色色、欲愛色愛無色愛，",
    "T04n0212_029:0765a10": "三界憍慢眾邪顛倒泓然除盡，是故說曰，比",
    "T04n0212_029:0765a11": "丘盡諸愛，捨愛去貢高也。無我去吾我，此義",
    "T04n0212_029:0765a12": "孰不親者，苦行比丘不滯三界，解知內外悉",
    "T04n0212_029:0765a13": "無有主，計我之人撗來求福，雖得從願後",
    "T04n0212_029:0765a14": "必墮落；在凡夫地不見吾我之人者，解知內",
    "T04n0212_029:0765a15": "外萬物虛寂，孰者吾我？吾我是誰？為人所繫",
    "T04n0212_029:0765a16": "及得罵詈，悉虛悉寂都無所有，為人所罵音",
    "T04n0212_029:0765a17": "聲來往，中間內外悉無所有。是故說曰，無我",
    "T04n0212_029:0765a18": "去吾我，此義孰不親也。",
    "T04n0212_029:0765a19": "　當知是法，　　身之出要，　　如象御敵，",
    "T04n0212_029:0765a20": "　比丘習行。",
    "T04n0212_029:0765a21": "當知是法，身之出要者，習行比丘得博採眾",
    "T04n0212_029:0765a22": "要，擇脩善德以補不及，如人欲所至必由其",
    "T04n0212_029:0765a23": "徑，求道窠窟必有其路，出要路者四諦真如",
    "T04n0212_029:0765a24": "是。是故說曰，當知是法，身之出要也。如象御",
    "T04n0212_029:0765a25": "敵，比丘習行者，如彼暴象飲以醲酒奔逸向",
    "T04n0212_029:0765a26": "敵，雖被刀射至死不退，要有所擒乃還本營。",
    "T04n0212_029:0765a27": "所以然者，畏上御者不畏外寇：習行比丘亦",
    "T04n0212_029:0765a28": "復如是，要從導師承受苦教，隱在心懷反覆",
    "T04n0212_029:0765a29": "思惟不失義跡。是故說曰，如象御敵，比丘習",
    "T04n0212_029:0765b01": "行也。",
    "T04n0212_029:0765b02": "　人不壽劫，　　內與心諍，　　護身念諦，",
    "T04n0212_029:0765b03": "　比丘惟安。",
    "T04n0212_029:0765b04": "夫脩學之人得四神足晝夜脩習，意欲住壽",
    "T04n0212_029:0765b05": "一劫若過一劫，隨意所念則無有難，離諸縛",
    "T04n0212_029:0765b06": "著常與心諍，不使流馳斷諸悕望，去是非意",
    "T04n0212_029:0765b07": "與欲永別，亦復不見三界窠窟，然後乃應",
    "T04n0212_029:0765b08": "無虧損行，是故說曰，人不壽劫，內與心諍，護",
    "T04n0212_029:0765b09": "身念諦，比丘惟安。",
    "T04n0212_029:0765b10": "　念親同朋友，　　正命無雜糅，",
    "T04n0212_029:0765b11": "　施知應所施，　　亦令威儀具，",
    "T04n0212_029:0765b12": "　比丘備眾行，　　乃能盡苦際。",
    "T04n0212_029:0765b13": "行人成就皆由朋友，功成德滿稱過四遠，稟",
    "T04n0212_029:0765b14": "受之人日有其新，所行真正不著外部，所出",
    "T04n0212_029:0765b15": "惠施，施佛比丘僧與師及諸尊長。所以然者？",
    "T04n0212_029:0765b16": "斯等諸人皆有威儀，執諸禮節知苦之所由。",
    "T04n0212_029:0765b17": "是故說曰，念親同朋友，正命無雜糅，施知應所",
    "T04n0212_029:0765b18": "施，亦令威儀具，比丘備眾行，乃能盡苦際。",
    "T04n0212_029:0765b19": "　手足莫妄犯，　　節言慎所行，",
    "T04n0212_029:0765b20": "　常內樂定意，　　守行謂比丘。",
    "T04n0212_029:0765b21": "世多有人凶暴為惡，手捲相加遂致傷害，內",
    "T04n0212_029:0765b22": "恣六情，著色聲香味細滑之法。如斯之人雖",
    "T04n0212_029:0765b23": "得為道，不應法行，進無脩道之法，退失賢聖",
    "T04n0212_029:0765b24": "之儀，如擔死人種，無所復中直。此比丘等亦",
    "T04n0212_029:0765b25": "復如是，能自專意所行隨順，坐禪定意六時",
    "T04n0212_029:0765b26": "行道，不失本行，是故說曰，手足莫妄犯，節言",
    "T04n0212_029:0765b27": "慎所行，常內樂定意，守行謂比丘也。",
    "T04n0212_029:0765b28": "　樂法欲法，　　思惟安法，　　比丘依法，",
    "T04n0212_029:0765b29": "　正而不費。",
    "T04n0212_029:0765c01": "學人脩行分別諸法，見法得法深入觀法，若",
    "T04n0212_029:0765c02": "坐若臥眾神往來思惟安法，比丘依法乃得",
    "T04n0212_029:0765c03": "滅度，於諸聖道益而無費，日有增益終無減",
    "T04n0212_029:0765c04": "損，亦使正法久存於世，是故說曰，樂法欲法，",
    "T04n0212_029:0765c05": "思惟安法，比丘依法，正而不費也。",
    "T04n0212_029:0765c06": "　當學入空，　　比丘靜居，　　樂非人處，",
    "T04n0212_029:0765c07": "　觀察等法。",
    "T04n0212_029:0765c08": "執行之人觀此五陰，計為是常牢固不敗，不",
    "T04n0212_029:0765c09": "能捨離興於塵勞，然執行之人，分別五陰內",
    "T04n0212_029:0765c10": "外悉空，正使在于曠野之中樹下塚間，思",
    "T04n0212_029:0765c11": "惟法本求於道果，先當習空乃應道真。昔諸",
    "T04n0212_029:0765c12": "道人室內坐禪空行，須菩提在外求索開門，",
    "T04n0212_029:0765c13": "內人應曰：「汝是誰乎？」須菩提對曰：「世人假名",
    "T04n0212_029:0765c14": "須菩提者也。」人所樂者，彈琴皷瑟作倡伎樂，",
    "T04n0212_029:0765c15": "此是人所樂，非人所樂者，禪定數息繫意在",
    "T04n0212_029:0765c16": "一，非人所念。是故說曰，當學入空，比丘靜居，",
    "T04n0212_029:0765c17": "樂非人處，觀察等法也。",
    "T04n0212_029:0765c18": "　當制五陰，　　服意如水，　　清淨和悅，",
    "T04n0212_029:0765c19": "　為甘露味。",
    "T04n0212_029:0765c20": "初學之人觀此五陰，皆當壞敗無一可貪，分",
    "T04n0212_029:0765c21": "別諸持悉不牢固，意均平等顏色和悅，清淨",
    "T04n0212_029:0765c22": "無瑕盡諸苦際，是故說曰，當制五陰，服意如",
    "T04n0212_029:0765c23": "水，清淨和悅，為甘露味。",
    "T04n0212_029:0765c24": "　如彼極峻山，　　不為風所動，",
    "T04n0212_029:0765c25": "　比丘盡愚癡，　　所在不傾動。",
    "T04n0212_029:0765c26": "猶若安明山不為四種風所傾動，盡癡比丘",
    "T04n0212_029:0765c27": "亦復如是，不為色聲香味細滑之法所動，是",
    "T04n0212_029:0765c28": "故說曰，如彼極峻山，不為風所動，比丘盡愚",
    "T04n0212_029:0765c29": "癡，所在不傾動也。",
    "T04n0212_029:0766a01": "　一切名色，　　非有莫惑，　　不近不愛，",
    "T04n0212_029:0766a02": "　乃為比丘。",
    "T04n0212_029:0766a03": "名色六入，行者之所棄，我所非我所都無所",
    "T04n0212_029:0766a04": "有，不近於危嶮之法。法有種種，或有真實",
    "T04n0212_029:0766a05": "或有危嶮，所謂真正者諸度無極，所謂危嶮",
    "T04n0212_029:0766a06": "者世俗常則。比丘具足此者乃謂應真，是故",
    "T04n0212_029:0766a07": "說曰，一切名色，非有莫惑，不近不愛，乃為比丘。",
    "T04n0212_029:0766a08": "　比丘非別，　　慢誕無戒，　　捨貪思道，",
    "T04n0212_029:0766a09": "　乃應比丘。",
    "T04n0212_029:0766a10": "　息心非別，　　放逸無信，　　能滅眾苦，",
    "T04n0212_029:0766a11": "　為上沙門。",
    "T04n0212_029:0766a12": "爾時世尊，到時持鉢整頓衣服，徑向乞求婆",
    "T04n0212_029:0766a13": "羅墮者婆羅門所。爾時梵志遙見世尊，梵志",
    "T04n0212_029:0766a14": "自歎說曰：「我亦乞士君亦乞士，二乞士中",
    "T04n0212_029:0766a15": "何者為勝？」爾時世尊便說此偈：",
    "T04n0212_029:0766a16": "「比丘非別，　　慢誕無戒，　　捨貪思道，",
    "T04n0212_029:0766a17": "　乃應比丘。",
    "T04n0212_029:0766a18": "「息心非別，　　放逸無信，　　能滅眾苦，",
    "T04n0212_029:0766a19": "　為上沙門。」",
    "T04n0212_029:0766a20": "爾時梵志聞斯偈已，即以所有財貨施於世",
    "T04n0212_029:0766a21": "尊。爾時如來尋不受之，語梵志曰：「我今所說",
    "T04n0212_029:0766a22": "非歌頌所讚，何緣取汝所施之物？」梵志白佛：",
    "T04n0212_029:0766a23": "「不審今者以此所施為付何人？」世尊告曰：「汝",
    "T04n0212_029:0766a24": "今持此所施持著淨處，若著無草之地，若著",
    "T04n0212_029:0766a25": "清淨水中。」爾時梵志受如來教，即以所施寫",
    "T04n0212_029:0766a26": "著水中。是時，水中自然涌出，作若干種聲，",
    "T04n0212_029:0766a27": "漸漸於中出大光明。梵志見已踊躍歡喜不",
    "T04n0212_029:0766a28": "能自勝，如來即說真如四諦，尋於坐上諸塵",
    "T04n0212_029:0766a29": "垢盡得法眼淨。",
    "T04n0212_029:0766b01": "　比丘得慈定，　　承受諸佛教，",
    "T04n0212_029:0766b02": "　極得滅盡跡，　　無親慎莫覩。",
    "T04n0212_029:0766b03": "比丘得慈所在解脫，分別萬行無事不達。設",
    "T04n0212_029:0766b04": "復有人見眾生之類，步兵象兵馬兵車兵共",
    "T04n0212_029:0766b05": "相鬪訟，入慈之人愍彼不及，拔濟眾生至無",
    "T04n0212_029:0766b06": "為岸，猶如平稱平等無二。於如來所得四",
    "T04n0212_029:0766b07": "堅固之心不可傾動，猶如最勝長者及以比",
    "T04n0212_029:0766b08": "丘覩佛無厭足，正使化佛在其前者，亦不能",
    "T04n0212_029:0766b09": "使心有所傾動。行人得滅盡之跡無復眾惱，",
    "T04n0212_029:0766b10": "知可近知近可從知從，如是行蹤跡，滅行則",
    "T04n0212_029:0766b11": "為本。略說其要，如是結使本為火之所燒，如",
    "T04n0212_029:0766b12": "是漸以次斷諸結使源，如是頗有梵志無",
    "T04n0212_029:0766b13": "乃至於泥洹。",
    "T04n0212_029:0766b14": "　心喜極歡悅，　　加以愛念者，",
    "T04n0212_029:0766b15": "　比丘多熙怡，　　盡空無根源。",
    "T04n0212_029:0766b16": "彼修行之人，歡喜踊躍無有懈怠，聞喜不以",
    "T04n0212_029:0766b17": "為歡，聞惡不以為慼，比丘入定無有錯亂，恒",
    "T04n0212_029:0766b18": "自思念，從無數劫以來，修行眾德不失行本，",
    "T04n0212_029:0766b19": "究盡空源無邊無崖，是故說曰，心喜極歡悅，",
    "T04n0212_029:0766b20": "加以愛念者，比丘多熙怡，盡空無根源。",
    "T04n0212_029:0766b21": "　息身而息意，　　攝口亦其善，",
    "T04n0212_029:0766b22": "　捨世謂比丘，　　渡淵無有礙。",
    "T04n0212_029:0766b23": "彼修行人執持威儀不失其則，護口四過無",
    "T04n0212_029:0766b24": "所違失，不使其心有所流馳，所說言教無有",
    "T04n0212_029:0766b25": "麤獷，先笑後言適可人情。捨世謂比丘，何者",
    "T04n0212_029:0766b26": "為比丘？所謂比丘者，離色聲香味細滑法，去",
    "T04n0212_029:0766b27": "婬怒癡，是故說曰，息身而息意，攝口亦其善，",
    "T04n0212_029:0766b28": "捨世謂比丘，渡淵無有礙也。",
    "T04n0212_029:0766b29": "　無禪不智，　　無智不禪，　　道從禪智，",
    "T04n0212_029:0766c01": "　得近泥洹。",
    "T04n0212_029:0766c02": "夫人學問，先從誦四阿含三藏具足，然後乃",
    "T04n0212_029:0766c03": "名稱為禪定，此是世俗之智。無智不禪者，無",
    "T04n0212_029:0766c04": "漏慧觀必有所至無有罣礙，設有二事具足",
    "T04n0212_029:0766c05": "者，便近於泥洹，是故說曰，無禪不智，無智",
    "T04n0212_029:0766c06": "不禪，道從禪智，得近泥洹。",
    "T04n0212_029:0766c07": "　禪無放逸，　　莫為欲亂，　　無吞洋銅，",
    "T04n0212_029:0766c08": "　自惱燋形。",
    "T04n0212_029:0766c09": "如彼脩行之人攝身口意，少欲知足不大慇",
    "T04n0212_029:0766c10": "懃，雖得衣被飲食床臥具病瘦醫藥，趣自",
    "T04n0212_029:0766c11": "支形不慕世榮，威儀禮節不失其度，床臥坐",
    "T04n0212_029:0766c12": "具恒知止足，莫受後世洋銅灌口，是故說曰，",
    "T04n0212_029:0766c13": "禪無放逸，莫為欲亂，無吞洋銅，自惱燋形。",
    "T04n0212_029:0766c14": "　能自護身口，　　護意無有惡，",
    "T04n0212_029:0766c15": "　後獲禁戒法，　　故號為比丘。",
    "T04n0212_029:0766c16": "夫人習行，身不行惡、口不罵詈、意不妬嫉，",
    "T04n0212_029:0766c17": "具此三者乃為比丘。是故說曰，能自護身口，",
    "T04n0212_029:0766c18": "護意無有惡，後獲禁戒法，故號為比丘也。",
    "T04n0212_029:0766c19": "　諸有修善法，　　七覺意為本，",
    "T04n0212_029:0766c20": "　此名為妙法，　　故曰定比丘。",
    "T04n0212_029:0766c21": "如彼行人善脩其法，先得無漏盡苦之源，便",
    "T04n0212_029:0766c22": "得七覺意華，漸至無為得近泥洹。是故說曰，",
    "T04n0212_029:0766c23": "諸有脩善法，七覺意為本，此名為妙法，故曰",
    "T04n0212_029:0766c24": "定比丘也。",
    "T04n0212_029:0766c25": "　如今現所說，　　自知苦盡源，",
    "T04n0212_029:0766c26": "　此名為善本，　　是無漏比丘。",
    "T04n0212_029:0766c27": "於現法中而自觀了，求其巧便盡於苦際，所",
    "T04n0212_029:0766c28": "謂盡苦際者滅盡泥洹，是故諸根具足成就",
    "T04n0212_029:0766c29": "無漏行，所行如意無所違失。是故說曰，如",
    "T04n0212_029:0767a01": "今現所說，自知盡苦源，此名為善法，是無漏比",
    "T04n0212_029:0767a02": "丘也。",
    "T04n0212_029:0767a03": "　不以持戒力，　　及以多聞義，",
    "T04n0212_029:0767a04": "　正使得定慧，　　不著於文飾，",
    "T04n0212_029:0767a05": "　比丘有所持，　　盡於無漏行。",
    "T04n0212_029:0767a06": "夫人習行，不但精進忍辱一心智慧求於解",
    "T04n0212_029:0767a07": "脫，亦復不以多聞解慧知內外法至於無為，",
    "T04n0212_029:0767a08": "要得世俗定意，然後至於妙際，或在山野空",
    "T04n0212_029:0767a09": "閑之處，與善知識相遇，說其正徑不說邪路。",
    "T04n0212_029:0767a10": "比丘當知此行習無漏法，所以盡苦際者，皆",
    "T04n0212_029:0767a11": "是漏盡羅漢，須陀洹、斯陀含、阿那含猶尚涉",
    "T04n0212_029:0767a12": "諸苦惱。是故說曰，不以持戒力，及以多聞義，",
    "T04n0212_029:0767a13": "正使得定意，不著於文飾，比丘有所持，盡於無",
    "T04n0212_029:0767a14": "漏行也。",
    "T04n0212_029:0767a15": "　當觀正覺樂，　　勿近於凡夫，",
    "T04n0212_029:0767a16": "　觀此現世事，　　分別於五陰。",
    "T04n0212_029:0767a17": "如彼學人觀正覺樂，以自娛樂不近於凡夫。",
    "T04n0212_029:0767a18": "所以然者？非彼境界所有。觀此世事者，知",
    "T04n0212_029:0767a19": "眾生之類生者滅者進退所趣，知苦所由，分",
    "T04n0212_029:0767a20": "別五陰成敗所趣，是故說曰，當觀正覺樂，勿",
    "T04n0212_029:0767a21": "近於凡夫，觀此現世事，分別於五陰。",
    "T04n0212_029:0767a22": "　為之為之，　　必強自制，　　捨家而解，",
    "T04n0212_029:0767a23": "　意猶復染。　　行懈緩者，　　勞意弗除，",
    "T04n0212_029:0767a24": "　非淨梵行，　　焉致大寶？",
    "T04n0212_029:0767a25": "執行之人興諸想著起結使本，或有分別計",
    "T04n0212_029:0767a26": "有今世後世之累，於苦而不自免，比丘莫",
    "T04n0212_029:0767a27": "著此，自謂清淨之行。諸有沙門婆羅門不知",
    "T04n0212_029:0767a28": "出要之法，我不說此人應得度也。所以然者？",
    "T04n0212_029:0767a29": "不離縛著之所致。比丘當知，非有而言有，此",
    "T04n0212_029:0767b01": "習邪見非真諦法。何以故？皆由五陰身本",
    "T04n0212_029:0767b02": "而興此病，以有此病復生惡行，由此諸病不",
    "T04n0212_029:0767b03": "得盡苦際。比丘當知究盡其源，解知無常",
    "T04n0212_029:0767b04": "為變易法。",
    "T04n0212_029:0767b05": "夫學之人觀此法者，無堅無牢為無有要，解",
    "T04n0212_029:0767b06": "知無身則知生死，不以為死魔之所沮壞，以",
    "T04n0212_029:0767b07": "得勝彼更不造有，盡一切之有，此名苦際更",
    "T04n0212_029:0767b08": "無有上。",
    "T04n0212_029:0767b09": "　心得永休息，　　比丘攝意行，",
    "T04n0212_029:0767b10": "　以盡老病死，　　便脫魔縛著。",
    "T04n0212_029:0767b11": "如彼行人永盡諸結，意所染著不復造行，色",
    "T04n0212_029:0767b12": "聲香味細滑之法不復在懷，自知罪畢更不",
    "T04n0212_029:0767b13": "受胎，永離魔界亦不與欲塵相應，是故說曰，",
    "T04n0212_029:0767b14": "心得永休息，比丘攝意行，以盡老病死，便脫魔",
    "T04n0212_029:0767b15": "縛著。",
    "T04n0212_029:0767b16": "　心以得永寂，　　比丘攝意行，",
    "T04n0212_029:0767b17": "　以盡老病死，　　更不復受有。",
    "T04n0212_029:0767b18": "有者生死之累，所以沈漂周旋五道者，皆由",
    "T04n0212_029:0767b19": "意惑不盡其源故，是故說曰，心以得永寂，",
    "T04n0212_029:0767b20": "比丘攝意行，以盡老病死，更不復受有。行人",
    "T04n0212_029:0767b21": "執意多有所濟，常求方便以自濟渡。",
    "T04n0212_029:0767b22": "　以斷於愛根，　　比丘攝意行，",
    "T04n0212_029:0767b23": "　以盡老病死，　　更不復受有。",
    "T04n0212_029:0767b24": "愛之為病多所危害，欲界愛者其事有二：一",
    "T04n0212_029:0767b25": "者食愛，二者欲愛。色界無色界禪味愛。是",
    "T04n0212_029:0767b26": "故說曰，以斷於愛根。",
    "T04n0212_029:0767b27": "　無有結使心，　　比丘攝意行，",
    "T04n0212_029:0767b28": "　以盡老病死，　　更不復受有。",
    "T04n0212_029:0767b29": "所謂結使者，眾行之本漏諸穢濁，是故說曰，",
    "T04n0212_029:0767c01": "無有結使心，比丘攝意行，以盡老病死，更不復",
    "T04n0212_029:0767c02": "受有。",
    "T04n0212_029:0767c03": "　不以斷有根，　　比丘攝意行，",
    "T04n0212_029:0767c04": "　以盡老病死，　　更不復受有。",
    "T04n0212_029:0767c05": "以度生死，更不受有。",
    "T04n0212_029:0767c06": "　比丘攝意行，　　以盡老病死，",
    "T04n0212_029:0767c07": "　更不復受有，　　以脫於魔界。",
    "T04n0212_029:0767c08": "永離於魔界，更不處於欲界，以脫永脫更不",
    "T04n0212_029:0767c09": "受有。",
    "T04n0212_029:0767c10": "　以勝叢林刺，　　及除罵詈者，",
    "T04n0212_029:0767c11": "　猶如憑泰山，　　比丘不受苦。",
    "T04n0212_029:0767c12": "以勝叢林刺者，此名為色聲香味細滑法，更",
    "T04n0212_029:0767c13": "復有者，何者為林刺？所謂林刺者，婬怒癡病",
    "T04n0212_029:0767c14": "最為根本，唯有諸佛世尊乃能除耳。設彼罵",
    "T04n0212_029:0767c15": "我，解知無形，內自思惟，身為苦器內外無主，",
    "T04n0212_029:0767c16": "分別此身何可貪樂？一病以發，四百四病同",
    "T04n0212_029:0767c17": "時俱作，此名身之內患。所謂外患者，荊棘",
    "T04n0212_029:0767c18": "叢林誹謗之名毀形污辱，或被撾打，如斯之",
    "T04n0212_029:0767c19": "類從外而至，或被蚖蛇毒害百足之虫，此皆",
    "T04n0212_029:0767c20": "外事來逼其身。猶若泰山，不用幻呪奇術之",
    "T04n0212_029:0767c21": "法所可移動，是以比丘欲得離眾苦之本，唯",
    "T04n0212_029:0767c22": "有真如四諦。彼比丘不知苦樂，所謂不知苦",
    "T04n0212_029:0767c23": "樂者，苦至不以為酸楚，樂到不以歡娛。是",
    "T04n0212_029:0767c24": "故說曰，以勝叢林刺，及除罵詈者，猶如憑泰",
    "T04n0212_029:0767c25": "山，比丘不受苦。",
    "T04n0212_029:0767c26": "　不念今後世，　　觀世如幻夢，",
    "T04n0212_029:0767c27": "　比丘勝彼此，　　如蛇脫故皮。",
    "T04n0212_029:0767c28": "猶若明行人，意知今世後世變易不停，是故",
    "T04n0212_029:0767c29": "說曰，不念今後世，觀世如幻夢，比丘勝彼此，",
    "T04n0212_029:0768a01": "如蛇脫故皮。",
    "T04n0212_029:0768a02": "　能斷愛根本，　　盡竭欲深泉，",
    "T04n0212_029:0768a03": "　比丘勝彼此，　　如蛇脫故皮。",
    "T04n0212_029:0768a04": "所以說此喻者，欲使行人知其深淺，料量正",
    "T04n0212_029:0768a05": "行皆順於法。爾時世尊訓以道德，恐後眾生",
    "T04n0212_029:0768a06": "不別愛本，是故演說知其出源。是故說曰，能",
    "T04n0212_029:0768a07": "斷愛根本，盡竭欲深泉，比丘勝彼此，如蛇脫故",
    "T04n0212_029:0768a08": "皮。略說其要，欲怒癡憍慢亦復如是，著欲者",
    "T04n0212_029:0768a09": "說其欲，著瞋者說其瞋，著騃者說其騃。",
    "T04n0212_029:0768a10": "　能斷於五欲，　　斷於欲根本，",
    "T04n0212_029:0768a11": "　比丘勝彼此，　　如蛇脫故皮。",
    "T04n0212_029:0768a12": "猶如有人身被五繫，愁憂苦惱無復情意，後",
    "T04n0212_029:0768a13": "得蒙赦得免危厄。是以如來為喻，欲使後生",
    "T04n0212_029:0768a14": "審知明白，是故說曰，能斷於五欲，斷於欲根",
    "T04n0212_029:0768a15": "本，比丘勝彼此，如蛇脫故皮。",
    "T04n0212_029:0768a16": "　能斷於五結，　　拔於愛欲刺，",
    "T04n0212_029:0768a17": "　比丘勝彼此，　　如蛇脫故皮。",
    "T04n0212_029:0768a18": "所謂五結者，貪欲結、瞋恚結、睡眠結、調戲結、",
    "T04n0212_029:0768a19": "疑結，覆蓋人心使不覩慧明，使人盲冥不覩",
    "T04n0212_029:0768a20": "光明，滅於智慧永斷諸趣，不得至於泥洹。",
    "T04n0212_029:0768a21": "是故說曰，能斷於五結，拔於愛欲刺，比丘勝",
    "T04n0212_029:0768a22": "彼此，如蛇脫故皮。拔於愛欲刺者，刺有三義：",
    "T04n0212_029:0768a23": "欲刺、恚刺、無明刺，盡斷無餘更不復生，無起",
    "T04n0212_029:0768a24": "滅法見斷五蓋。是故說曰，拔於愛欲刺也。",
    "T04n0212_029:0768a25": "　諸有無家業，　　又斷不善根，",
    "T04n0212_029:0768a26": "　比丘勝彼此，　　如蛇脫故皮。",
    "T04n0212_029:0768a27": "彼修行人執苦來久，脩菩薩德終日不捨，捨",
    "T04n0212_029:0768a28": "家出學不貪世榮，是故說曰，諸有無家業，又",
    "T04n0212_029:0768a29": "斷不善根，比丘勝彼此，如蛇脫故皮。",
    "T04n0212_029:0768b01": "　諸不有熱惱，　　又斷不善根，",
    "T04n0212_029:0768b02": "　比丘勝彼此，　　如蛇脫故皮。",
    "T04n0212_029:0768b03": "所謂熱惱者，一者欲熱惱，二者瞋恚熱惱，",
    "T04n0212_029:0768b04": "三者愚癡熱惱，三熱惱中恚最為上，火所焚",
    "T04n0212_029:0768b05": "燒從欲界乃至初禪地；三毒熾火燒欲界至",
    "T04n0212_029:0768b06": "無色界，能滅此三毒界者，乃為第一無為之",
    "T04n0212_029:0768b07": "樂。是故說曰，諸不有熱惱，又斷不善根，比丘",
    "T04n0212_029:0768b08": "勝彼此，如蛇脫故皮。",
    "T04n0212_029:0768b09": "　斷欲不遺餘，　　如拔不牢固，",
    "T04n0212_029:0768b10": "　比丘勝彼此，　　如蛇脫故皮。",
    "T04n0212_029:0768b11": "人之著欲無不喪命。所以然者？皆由意斷心",
    "T04n0212_029:0768b12": "惑之所致。是以聖人先制婬欲。是故說曰，",
    "T04n0212_029:0768b13": "斷欲不遺餘，如拔不牢固，比丘勝彼此，如蛇脫",
    "T04n0212_029:0768b14": "故皮。略說其要，貪欲瞋恚愚癡憍慢，亦復如",
    "T04n0212_029:0768b15": "是。",
    "T04n0212_029:0768b16": "　愛生而流溢，　　猶蛇含毒藥，",
    "T04n0212_029:0768b17": "　比丘勝彼此，　　如蛇脫故皮。",
    "T04n0212_029:0768b18": "人隨愛意不自禁制，漸從欲界乃至三有，流",
    "T04n0212_029:0768b19": "轉五趣不離四生。所以論比丘勝彼此者，彼",
    "T04n0212_029:0768b20": "者六塵此者六情，比丘能滅彼此者，如蛇脫",
    "T04n0212_029:0768b21": "故皮。",
    "T04n0212_029:0768b22": "　諸有斷想觀，　　內不造其心，",
    "T04n0212_029:0768b23": "　比丘勝彼此，　　如蛇脫故皮。",
    "T04n0212_029:0768b24": "觀有三觀：欲觀、恚觀、無明觀，能滅此者乃",
    "T04n0212_029:0768b25": "謂為道士。是故說曰，諸有斷想觀，內不造其",
    "T04n0212_029:0768b26": "心，比丘勝彼此，如蛇脫故皮。",
    "T04n0212_029:0768b27": "　持戒謂比丘，　　有空乃行禪，",
    "T04n0212_029:0768b28": "　行者究其源，　　無為最為樂。",
    "T04n0212_029:0768b29": "比丘執行以威儀為本，戒以檢形服以法衣，",
    "T04n0212_029:0768c01": "所行法則不違先聖，有空定意然後名為禪，",
    "T04n0212_029:0768c02": "不捨假號。如彼行人受則信解分別其義，求",
    "T04n0212_029:0768c03": "於無為快樂之處，無有飢寒苦惱之患。是故",
    "T04n0212_029:0768c04": "說曰，持戒謂比丘，有空乃行禪，行者究其源，",
    "T04n0212_029:0768c05": "無為最為樂也。",
    "T04n0212_029:0768c06": "　比丘憂忍憂，　　分別床臥具，",
    "T04n0212_029:0768c07": "　當念無放逸，　　斷有愛無餘。",
    "T04n0212_029:0768c08": "比丘修行，處樂不以為歡，遭難不以為苦，",
    "T04n0212_029:0768c09": "利衰毀譽無增減心，在閑靜處一意端坐心",
    "T04n0212_029:0768c10": "不流馳，斷諸結使念無想著，是故說曰，比",
    "T04n0212_029:0768c11": "丘憂忍憂，分別床臥具，當念無放逸，斷有愛無",
    "T04n0212_029:0768c12": "餘也。◎",
    "T04n0212_029:0768c13": "◎出曜經梵志品第三十四",
    "T04n0212_029:0768c14": "　所謂梵志，　　不但倮形，　　居嶮臥棘，",
    "T04n0212_029:0768c15": "　名為梵志。",
    "T04n0212_029:0768c16": "爾時有一比丘至世尊所，頭面禮足白世尊",
    "T04n0212_029:0768c17": "言：「唯然世尊！自今以後，聽諸弟子皆悉倮",
    "T04n0212_029:0768c18": "形不著衣服。」世尊告曰：「咄！愚所戾不應法",
    "T04n0212_029:0768c19": "律，此梵志之法，非是內藏所修行也。人懷",
    "T04n0212_029:0768c20": "慚愧，便有尊卑高下，知有父母兄弟，何為",
    "T04n0212_029:0768c21": "復說倮形行世？」爾時復有一異比丘詣佛所，",
    "T04n0212_029:0768c22": "頭面禮足白世尊言：「唯然世尊！自今以後，",
    "T04n0212_029:0768c23": "聽諸道人各留頭髮。」佛告比丘：「咄！愚所戾",
    "T04n0212_029:0768c24": "不應法律，此梵志之法，非是內藏所修行也。」",
    "T04n0212_029:0768c25": "復有異比丘詣世尊所，頭面禮足前白世尊",
    "T04n0212_029:0768c26": "言：「唯然世尊！聽諸道人皆白灰塗身。」復有",
    "T04n0212_029:0768c27": "異比丘白世尊言：「自今以後聽諸道人服氣",
    "T04n0212_029:0768c28": "不食。」復有比丘白世尊言：「自今以後聽諸",
    "T04n0212_029:0768c29": "道人倮形露地臥。」世尊告曰：「咄！愚所戾。」復",
    "T04n0212_029:0769a01": "有異比丘頭面禮足白世尊言：「唯然世尊！自",
    "T04n0212_029:0769a02": "今以後，聽諸道人在浴池沐浴清淨。」佛告",
    "T04n0212_029:0769a03": "比丘：「不以此法得至于道。」",
    "T04n0212_029:0769a04": "　棄身無猗，　　不誦異言，　　兩行以除，",
    "T04n0212_029:0769a05": "　是謂梵志。",
    "T04n0212_029:0769a06": "昔佛在波羅奈國仙人鹿野苑中。爾時世尊",
    "T04n0212_029:0769a07": "度五比丘未經數日。爾時波羅奈國有一長",
    "T04n0212_029:0769a08": "者，名曰夜輸，種姓豪族饒財多寶，顏貌端",
    "T04n0212_029:0769a09": "正世之無雙。欻一日之中得非常觀，自觀家",
    "T04n0212_029:0769a10": "里男女之屬，斯如死身無一可念，視己形",
    "T04n0212_029:0769a11": "體塚間無異，即從坐起並作是說：「惑愚至深",
    "T04n0212_029:0769a12": "不別幻化。」爾時長者即自捨家逃走出城，脫",
    "T04n0212_029:0769a13": "琉璃履屣價直一萬，即渡江水奔趣世尊，",
    "T04n0212_029:0769a14": "頭面禮足在一面立尋白佛言：「世事多故變",
    "T04n0212_029:0769a15": "易非一，萬物幻化不可恃怙，我今自歸，欲求",
    "T04n0212_029:0769a16": "無為安樂之處。」佛告長者：「善哉善哉！族姓子！",
    "T04n0212_029:0769a17": "賢聖法中甚大寬弘，正是汝身之所願樂。」爾",
    "T04n0212_029:0769a18": "時長者聞如來教，歡喜踊躍不能自勝。爾時",
    "T04n0212_029:0769a19": "世尊漸與說法，所謂論者，施論戒論生天之",
    "T04n0212_029:0769a20": "論，欲不淨想，漏為大患。爾時長者聞斯法已，",
    "T04n0212_029:0769a21": "即於坐上諸塵垢盡得法眼淨，彼以見法得",
    "T04n0212_029:0769a22": "法成就諸法，即從坐起重自歸命，頭面禮足",
    "T04n0212_029:0769a23": "白世尊言：「唯然天中天！聽在道次出家學道。」",
    "T04n0212_029:0769a24": "佛告長者：「善來比丘！」鬚髮自落自然法服，重",
    "T04n0212_029:0769a25": "聞說法得羅漢道。爾時長者家中父母兄弟",
    "T04n0212_029:0769a26": "男女，儀從嚴駕象馬追跡，求覓夜輸長者，",
    "T04n0212_029:0769a27": "到江水側見琉璃履。父自思惟：「我子將渡",
    "T04n0212_029:0769a28": "江水必然不疑，所以知其然，今脫此琉璃",
    "T04n0212_029:0769a29": "履價直億萬，吾今渡江所在求覓。」即渡江",
    "T04n0212_029:0769b01": "水，遙見世尊光相炳然，至世尊所頭面禮足，",
    "T04n0212_029:0769b02": "白世尊言：「唯然世尊！頗見夜輸童子遊此過",
    "T04n0212_029:0769b03": "乎？」佛以神足隱彼夜輸比丘使父不見，佛告",
    "T04n0212_029:0769b04": "長者：「汝今求子不如自求，汝但速坐吾與汝",
    "T04n0212_029:0769b05": "說法。」長者尋坐，佛為說法，即於坐上諸塵垢",
    "T04n0212_029:0769b06": "盡得法眼淨。爾時世尊即捨三昧使父見子，",
    "T04n0212_029:0769b07": "父告子曰：「汝速還家，汝母愁苦恐汝不還。」",
    "T04n0212_029:0769b08": "佛告長者：「止止長者！勿作斯語。云何長者！",
    "T04n0212_029:0769b09": "如有修行之人，本在學地愛欲未盡，後得無",
    "T04n0212_029:0769b10": "學離於學地，欲使無學之人習於學法，於長",
    "T04n0212_029:0769b11": "者意云何！為可爾乎？」長者對曰：「不也。世尊！」佛",
    "T04n0212_029:0769b12": "告長者：「汝子今日以得無著住無學地，長者",
    "T04n0212_029:0769b13": "當知以得無著，焉得還家習於五欲？」長者聞",
    "T04n0212_029:0769b14": "之歡喜踊躍，即起禮子五體投地，自歸真人",
    "T04n0212_029:0769b15": "永無所著。爾時世尊即與長者而說斯偈：",
    "T04n0212_029:0769b16": "「棄身無猗，　　不誦異言，　　兩行以除，",
    "T04n0212_029:0769b17": "　是謂梵志。　　今世行淨，　　後世無穢，",
    "T04n0212_029:0769b18": "　無習無捨，　　是謂梵志。」",
    "T04n0212_029:0769b19": "人執邪見至死不改，計常之人不與斷滅見",
    "T04n0212_029:0769b20": "相應，斷滅見不與計常見相應，能捨此見不",
    "T04n0212_029:0769b21": "著三世，是故說曰：「今世行淨，後世無穢，無習",
    "T04n0212_029:0769b22": "無捨，是謂梵志。」",
    "T04n0212_029:0769b23": "　若猗與愛，　　心無所著，　　已捨已正，",
    "T04n0212_029:0769b24": "　是滅終苦。",
    "T04n0212_029:0769b25": "初習行之人雖在學次，未能分別思惟道果",
    "T04n0212_029:0769b26": "一一明了不失其緒，未獲者獲、未得者得，",
    "T04n0212_029:0769b27": "是故說曰，若猗與愛，心無所著，已捨已正，是",
    "T04n0212_029:0769b28": "滅終苦。",
    "T04n0212_029:0769b29": "　諸有無所猗，　　恒習於正見，",
    "T04n0212_029:0769c01": "　常念盡有漏，　　是謂為梵志。",
    "T04n0212_029:0769c02": "猶如大象從寸孔出，欲得出城門不容象，眾",
    "T04n0212_029:0769c03": "人見之各各驚愕，謂彼象曰：「汝今出於寸孔",
    "T04n0212_029:0769c04": "往來無難，然欲出城反更不受。」是以聖人借",
    "T04n0212_029:0769c05": "以為喻，眾生之類雖得出家脩習道法，不能",
    "T04n0212_029:0769c06": "盡有漏成無漏，心解脫智慧解脫，是故說曰，",
    "T04n0212_029:0769c07": "諸有無所猗，恒習於正見，常念盡有漏，是謂",
    "T04n0212_029:0769c08": "為梵志。",
    "T04n0212_029:0769c09": "　愚者受猥髮，　　并及床臥具，",
    "T04n0212_029:0769c10": "　內懷貪濁意，　　文飾外何求？",
    "T04n0212_029:0769c11": "愚者不自覺長養其髮，所以剃髮者剃其結",
    "T04n0212_029:0769c12": "使，非但剃髮，愚人執迷長養其髮以為文飾。",
    "T04n0212_029:0769c13": "過去恒沙諸佛之法，各各相授，剃除鬚髮法",
    "T04n0212_029:0769c14": "服齊整，自古有之非適今日。今日愚人貪著",
    "T04n0212_029:0769c15": "臥具，然我法中制以三衣不畜遺餘，樹下塚",
    "T04n0212_029:0769c16": "間以此為常，廣說如其本。內懷邪見興貪濁",
    "T04n0212_029:0769c17": "意，外自文飾謂為無瑕，捨迷就道其法不",
    "T04n0212_029:0769c18": "惑，是故說曰，愚者受猥髮，并及床臥具，內",
    "T04n0212_029:0769c19": "懷貪濁意，文飾外何求也。",
    "T04n0212_029:0769c20": "　被服弊惡，　　躬承法行，　　閑居思惟，",
    "T04n0212_029:0769c21": "　是謂梵志。",
    "T04n0212_029:0769c22": "脩行之人，被服麁惡不著文飾，思惟法行無",
    "T04n0212_029:0769c23": "所貪求，節言省語不鬪亂彼此，是故說曰，",
    "T04n0212_029:0769c24": "被服弊惡，躬承法行，閑居思惟，是謂梵志。",
    "T04n0212_029:0769c25": "　見癡往來，　　墮壍受苦，　　欲單渡岸，",
    "T04n0212_029:0769c26": "　不好他語，　　唯滅不起，　　是謂梵志。",
    "T04n0212_029:0769c27": "夫人執癡意不開悟，亦復不能越次取證，恒",
    "T04n0212_029:0769c28": "在嫌疑不淨之地，此則非淨行之人。斷諸有",
    "T04n0212_029:0769c29": "漏永盡無餘，是謂梵志。是故說曰，見癡往",
    "T04n0212_029:0770a01": "來，墮壍受苦，欲單渡岸，不好他語，唯滅不起，是",
    "T04n0212_029:0770a02": "謂梵志。",
    "T04n0212_029:0770a03": "　截流而渡，　　無欲如梵，　　知行以盡，",
    "T04n0212_029:0770a04": "　是謂梵志。",
    "T04n0212_029:0770a05": "若使以水沐浴其身得至於道者，水性之類",
    "T04n0212_029:0770a06": "皆稱於道，但非沐浴而至於道，分別諸法審",
    "T04n0212_029:0770a07": "諦其義，清淨無瑕眾結智行永盡無餘，是故",
    "T04n0212_029:0770a08": "說曰，截流而渡，無欲如梵，知行以盡，是謂梵",
    "T04n0212_029:0770a09": "志。",
    "T04n0212_029:0770a10": "　不以水清淨，　　多有人沐浴，",
    "T04n0212_029:0770a11": "　能除弊惡法，　　是謂為梵志。",
    "T04n0212_029:0770a12": "夫人沐浴不能去腹裏垢，盡除惡法更亦不",
    "T04n0212_029:0770a13": "造，乃名為梵志。是故說曰，不以水清淨，多",
    "T04n0212_029:0770a14": "有人沐浴，能除弊惡法，是謂為梵志。",
    "T04n0212_029:0770a15": "　非剃為沙門，　　稱吉為梵志，",
    "T04n0212_029:0770a16": "　謂能滅眾惡，　　是則為道人。",
    "T04n0212_029:0770a17": "所謂沙門者，未必剃除鬚髮，內有正行應於",
    "T04n0212_029:0770a18": "律法乃應為沙門。夫為梵志，終日稱吉得生",
    "T04n0212_029:0770a19": "梵天者，見人盡當生於彼處，但彼稱吉生於",
    "T04n0212_029:0770a20": "梵天，謂能滅眾惡修清淨行。是故說曰，非",
    "T04n0212_029:0770a21": "剃為沙門，稱吉為梵志，謂能滅眾惡，是則為道",
    "T04n0212_029:0770a22": "人。",
    "T04n0212_029:0770a23": "　彼以無二，　　清淨無瑕，　　諸欲結解，",
    "T04n0212_029:0770a24": "　是謂梵志。",
    "T04n0212_029:0770a25": "盡捨一切弊惡之法，出入行來周旋之處，言",
    "T04n0212_029:0770a26": "不及殺、不害一切無所傷損，清淨無瑕永無",
    "T04n0212_029:0770a27": "諸縛，是故說曰，彼以無二，清淨無瑕，諸欲結",
    "T04n0212_029:0770a28": "解，是謂梵志。",
    "T04n0212_029:0770a29": "　出惡為梵志，　　入正為沙門，",
    "T04n0212_029:0770b01": "　棄我眾穢行，　　是則為捨家。",
    "T04n0212_029:0770b02": "梵志之行去諸惡法，內外清徹眾穢永盡，不",
    "T04n0212_029:0770b03": "懷悕望貢高於人，意定不移覺寤一切諸法",
    "T04n0212_029:0770b04": "之本，梵行已立所作已辦，更不復受有，脩清",
    "T04n0212_029:0770b05": "淨行無所遺失，是故說曰，出惡為梵志，入正",
    "T04n0212_029:0770b06": "為沙門，棄我眾穢行，是則為捨家。",
    "T04n0212_029:0770b07": "　人無幻惑意，　　無慢無愚惑，",
    "T04n0212_029:0770b08": "　無貪無我想，　　是謂為梵志。",
    "T04n0212_029:0770b09": "人之在世不懷幻惑，梵志自謂言：「百劫一過",
    "T04n0212_029:0770b10": "大海之中，自然有幻惑食噉天下人。」去諸",
    "T04n0212_029:0770b11": "憍慢不興著想，如來，至真，等正覺，離世八法",
    "T04n0212_029:0770b12": "不染於世，亦名為比丘亦名為沙門亦名佛。",
    "T04n0212_029:0770b13": "是故說曰，人無幻惑意，無慢無愚惑，無貪無",
    "T04n0212_029:0770b14": "我想，是謂為梵志。",
    "T04n0212_029:0770b15": "　我不說梵志，　　託父母生者，",
    "T04n0212_029:0770b16": "　彼多眾瑕穢，　　滅則為梵志。",
    "T04n0212_029:0770b17": "所謂梵志從父母生多諸瑕穢，或復出家離",
    "T04n0212_029:0770b18": "諸世俗，脩清淨行無選擇施，平等無二不雜",
    "T04n0212_029:0770b19": "想施，或復施時求作國王生天，此名雜想之",
    "T04n0212_029:0770b20": "施。無雜想施者，盡為一切不自為己。是故",
    "T04n0212_029:0770b21": "說曰，我不說梵志，託父母生者，彼多眾瑕穢，",
    "T04n0212_029:0770b22": "滅則為梵志。",
    "T04n0212_029:0770b23": "　身口與意，　　淨無過失，　　能攝三行，",
    "T04n0212_029:0770b24": "　是謂梵志。",
    "T04n0212_029:0770b25": "出言柔和初無罵詈，分別義趣如掌觀珠，音",
    "T04n0212_029:0770b26": "響清淨聽者樂受，多所成就，淨無過失不觸",
    "T04n0212_029:0770b27": "嬈人，是故說曰，身口與意，淨無過失，能攝三",
    "T04n0212_029:0770b28": "行，是謂梵志。",
    "T04n0212_029:0770b29": "　見罵見擊，　　默受不怒，　　有忍辱力，",
    "T04n0212_029:0770c01": "　是謂梵志。",
    "T04n0212_029:0770c02": "擊人得擊罵人得罵，皆由不忍致此患害，夫",
    "T04n0212_029:0770c03": "能忍者戰中為上，忍為良藥能愈眾病，若有",
    "T04n0212_029:0770c04": "罵者默然不對。是故說曰，見罵見擊，默受不",
    "T04n0212_029:0770c05": "怒，有忍辱力，是謂梵志。",
    "T04n0212_029:0770c06": "◎出曜經卷第二十九"
}