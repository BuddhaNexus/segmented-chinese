{
    "X60n1113_008:0123a18": "律苑事規卷第八",
    "X60n1113_008:0123a20": "四明演忠律寺住持嗣祖比丘省悟編述",
    "X60n1113_008:0123a21": "鹹　住持",
    "X60n1113_008:0123a22": "毗尼戒藏佛法壽命諸祖傳持延洪教觀軌範三界",
    "X60n1113_008:0123a23": "拯拔四生明出世事轉大法輪解行兼濟名實相當",
    "X60n1113_008:0123a24": "如說而行師承有據開發上根提誘中上成就勝緣",
    "X60n1113_008:0123b01": "權衡縱奪致若行道說法之暇勾稽錢糓簿書豐儉",
    "X60n1113_008:0123b02": "隨宜供眾修造雖曰世間餘事古今亦號難濟苟能",
    "X60n1113_008:0123b03": "兼濟斯謂全才不及此者竭力運謀修造盡心供眾",
    "X60n1113_008:0123b04": "安僧列財住賢庶毋曠役斯謂三等住持良非細事",
    "X60n1113_008:0123b05": "焚修祈禱貴在專誠臨眾閑居無幔易叢林之設先",
    "X60n1113_008:0123b06": "病為先照拂矜怜猶須介念方來高士加禮送迎率",
    "X60n1113_008:0123b07": "身以先無事不辨如禪宗密菴尚且披衣夜臥代先",
    "X60n1113_008:0123b08": "師持戒克振家聲此乃千故典刑佛法重任也。",
    "X60n1113_008:0123b09": "河　前堂",
    "X60n1113_008:0123b10": "表卛叢林人天眼目分座說法開鑿後昆喫粥飰赴",
    "X60n1113_008:0123b11": "茶湯[(厂@((既-旡)-日+口))*頁]後瞻前訓兄弟行典刑中規合矩開講提誨",
    "X60n1113_008:0123b12": "悉有條章粥飰精粗分付執事亡僧後事撿察主行",
    "X60n1113_008:0123b13": "赴眾稍違傳語同室習讀有失委曲開示繩繩百世",
    "X60n1113_008:0123b14": "豈細事哉任斯職者可不嚴謹也耶。",
    "X60n1113_008:0123b15": "淡　後堂",
    "X60n1113_008:0123b16": "位居後板輔贊宗風講說軌儀晚生標格行叢林事",
    "X60n1113_008:0123b17": "訓責弟兄屬在前堂如闕前堂住持別日講後說及",
    "X60n1113_008:0123b18": "却轉前板會眾茶禮送歸前堂寮既揖前堂開講訓",
    "X60n1113_008:0123b19": "徒餘事一體(或有律寺課佛誦經是首座舉唱宜詳緩合節可也)。",
    "X60n1113_008:0123b20": "鱗　都監寺(今都寺也)",
    "X60n1113_008:0123b21": "山門重貴在得人幹辨公私責在都寺朝夕勤於香",
    "X60n1113_008:0123b22": "火歲計攷於簿書參辭官員賀謝檀越出納収支準",
    "X60n1113_008:0123b23": "備供眾齋粥常運勝心待物不可輕易行僕有犯量",
    "X60n1113_008:0123b24": "過行移罪無重科誠告听恕莊庫職務擇舉公心尊",
    "X60n1113_008:0123c01": "賢容眾和氣靄然供眾缺乏竭力運謀修造事務盡",
    "X60n1113_008:0123c02": "心成美同事才德推揚行止涉私密諭或有大過累",
    "X60n1113_008:0123c03": "及山門密覆住持毋聞清眾方便處置萬不失一世",
    "X60n1113_008:0123c04": "二時撥忙赴堂他營語及大事公私纖粟分別種種",
    "X60n1113_008:0123c05": "愛護常住異日遇緣即眾人天模範盛大光明未可",
    "X60n1113_008:0123c06": "量也。",
    "X60n1113_008:0123c07": "潛　懺首",
    "X60n1113_008:0123c08": "鈔云結成罪種理須懺除則形清心淨應同僧法故",
    "X60n1113_008:0123c09": "薩婆多云無有一法疾於心者不可以暫惡便永棄",
    "X60n1113_008:0123c10": "之故須懺悔今欲定其綱位格其心境使是非鏡其",
    "X60n1113_008:0123c11": "耳目得失明其能所者何患妄業不除妄心無託矣",
    "X60n1113_008:0123c12": "須知事理二懺通道含俗罪相難明懺首之責其任",
    "X60n1113_008:0123c13": "非輕若也務在馳名所職何事也耶。",
    "X60n1113_008:0123c14": "羽　維那",
    "X60n1113_008:0123c15": "梵語維那唐言悅眾叢林典則一一舉行職列西班",
    "X60n1113_008:0123c16": "講通小部送往迎來禮須勤重病僧將息令得其宜",
    "X60n1113_008:0123c17": "兄弟麤心委曲調護挂搭歸堂撿示度牒僧堂上簾",
    "X60n1113_008:0123c18": "打扇閉戶糊牕當計寒暖亡僧衣物務要公明習讀",
    "X60n1113_008:0123c19": "拈鬮莫循私曲白佛舉經詳緩合節參假行事茶禮",
    "X60n1113_008:0123c20": "莫缺請益說文當勉來學或有他緣戒臈簿假簿當",
    "X60n1113_008:0123c21": "送過客司細大事務列諸條章凡眾僧關係之事一",
    "X60n1113_008:0123c22": "一提點使眾為懷可也。",
    "X60n1113_008:0123c23": "翔　知客",
    "X60n1113_008:0123c24": "官貴檀越尊宿諸山門子報及預當門迎次報方丈",
    "X60n1113_008:0124a01": "庫司知客即同引見接禮輕重臨時通變送安下已",
    "X60n1113_008:0124a02": "相引人事遊山披覽不得妄談鄙事接迎方來兄弟",
    "X60n1113_008:0124a03": "茶湯管顧如儀施主入山須預引接一宗祖又切須",
    "X60n1113_008:0124a04": "留意禮誦舉唱使有可觀言須涉典莫悞來學維那",
    "X60n1113_008:0124a05": "假出而叢林事一體行之或自有他緣須白維那侍",
    "X60n1113_008:0124a06": "者事同一也僧堂前撿點行益客人粥飰整齋遇亡",
    "X60n1113_008:0124a07": "僧同侍者把帳暫到死主其喪事夏間習讀茶湯之",
    "X60n1113_008:0124a08": "禮却與維那一同區處。",
    "X60n1113_008:0124a09": "龍　知浴",
    "X60n1113_008:0124a10": "凡遇開浴齋前挂牌寒月五日一浴暑月每日淋汗",
    "X60n1113_008:0124a11": "粥了發火鋪設浴室挂手巾出面盆整挹鞋鋪脚布",
    "X60n1113_008:0124a12": "參頭差行者直浴半晚浴頭覆首座方丈維那鳴皷",
    "X60n1113_008:0124a13": "三下浴聖桶內皆著湯次第巡廊鳴板三下鳴開浴",
    "X60n1113_008:0124a14": "一通僧眾二通頭首三通知事行者四通人力監作",
    "X60n1113_008:0124a15": "彈壓浴次刊揭門首古來住持例在三皷入浴用屏",
    "X60n1113_008:0124a16": "風者遮行者也今來住持二皷前後入浴室禮小牌",
    "X60n1113_008:0124a17": "白字一湯二水三滿看有設浴施主課經回向盖玅",
    "X60n1113_008:0124a18": "觸宣明成佛子住前念是凡後念是聖則功不浪施",
    "X60n1113_008:0124a19": "矣。",
    "X60n1113_008:0124a20": "師　知殿",
    "X60n1113_008:0124a21": "嚴淨几案常滿灯油聖像時時拂塵供養隨宜修設",
    "X60n1113_008:0124a22": "施主香錢油錢無移互用責兩行僕勤奉香灯或遇",
    "X60n1113_008:0124a23": "風起須滅爐火結起幡脚勿近琉璃朔望節假開設",
    "X60n1113_008:0124a24": "殿門士庶往來隨心瞻仰抄覔油錢令生厭心返招",
    "X60n1113_008:0124b01": "惡果也。",
    "X60n1113_008:0124b02": "火　侍者",
    "X60n1113_008:0124b03": "燒香之職近侍左右听教朝昏期法道集大成舉賢",
    "X60n1113_008:0124b04": "能合輿論相看通覆委曲周旋尊宿諸山送迎合禮",
    "X60n1113_008:0124b05": "每事博問先知不致貼笑上下方丈如子侍父餘時",
    "X60n1113_008:0124b06": "不可預坐方丈行僕失事時時誡之住持事繁是事",
    "X60n1113_008:0124b07": "關抱維那知客他出回向舉喝事同一也亡僧輪把",
    "X60n1113_008:0124b08": "帳目諸山訪相在兩班後人事插香展拜官員到來",
    "X60n1113_008:0124b09": "拱听答對住持恐有失忘處當代言之白席因緣開",
    "X60n1113_008:0124b10": "講口議隨即呈錄祖文難處不住請益若慶喜之侍",
    "X60n1113_008:0124b11": "瞿曇其可忽諸。",
    "X60n1113_008:0124b12": "○書狀之職英機特立黼黻宗門官員書尺往還山",
    "X60n1113_008:0124b13": "門製疏作榜方丈命下具單稟呈乃輔贊住持也。",
    "X60n1113_008:0124b14": "○請客之職出類㧞萃輔贊叢林官貴尊宿諸山相",
    "X60n1113_008:0124b15": "訪須當具禮欵延節臘茶湯特為管待先當具請狀",
    "X60n1113_008:0124b16": "書自己名燒香侍者他故回向舉唱把帳一同上位",
    "X60n1113_008:0124b17": "到門或住持未知首先迎接早晚咨參克成道業異",
    "X60n1113_008:0124b18": "日領袖叢林自茲發軔矣。",
    "X60n1113_008:0124b19": "○衣鉢之職諳歷叢林老成之士迺住厥責諸方通",
    "X60n1113_008:0124b20": "用晚輩德悞事非輕進納賢良忠諫過失應緣接物",
    "X60n1113_008:0124b21": "不可違時方丈一應禮節究心提點頭首寮舍缺典",
    "X60n1113_008:0124b22": "一一以時而照拂之兩序進退須預咨謀貴在得人",
    "X60n1113_008:0124b23": "庶符輿論。",
    "X60n1113_008:0124b24": "○直日之職乃是眾中年臈少者維那輪差多是未",
    "X60n1113_008:0124c01": "諳規矩維那及請益師須委曲教示使有可觀受戒",
    "X60n1113_008:0124c02": "布薩安居自恣鳴引儀法已亦於前出堂入戶須於",
    "X60n1113_008:0124c03": "住持前下手鳴引常離六尺恐踏師影故也僧堂。",
    "X60n1113_008:0124c04": "二時打槌候堂前鐘鳴離位入堂左手上香一炷退",
    "X60n1113_008:0124c05": "兩步半問訊合掌而入槌邊立先看逐日回向神示",
    "X60n1113_008:0124c06": "鐘絕打槌一下合掌回向當日神明至念清淨法身",
    "X60n1113_008:0124c07": "處左手作盖勢側按槌墪右手打槌高不過五寸聲",
    "X60n1113_008:0124c08": "絕方下槌急緩合度行食時朝龕轉身退立板頭食",
    "X60n1113_008:0124c09": "遍進前打槌一下誦下畢合掌出堂至門限裏轉身",
    "X60n1113_008:0124c10": "面聖僧問訊合掌歸鉢位其餘軌儀皆當詳緩合節",
    "X60n1113_008:0124c11": "可也。",
    "X60n1113_008:0124c12": "帝　列項職員",
    "X60n1113_008:0124c13": "副寺之職職小任重眾人命脉所繫米麵當須細潔",
    "X60n1113_008:0124c14": "粥飰貴得精豐醬黃豆豉合辨及時鹽醋姜油滿足",
    "X60n1113_008:0124c15": "供眾缺乏預謀上首剋落常慎下流無徇私情勿圖",
    "X60n1113_008:0124c16": "己計推情保惜如護眼睛先德分司列任本為眾人",
    "X60n1113_008:0124c17": "今昧其源深加刻削麤飯薄粥臭醋淡韲任責者之",
    "X60n1113_008:0124c18": "無知實在住持之有過。",
    "X60n1113_008:0124c19": "○典座之職無真心供養者不宜徇情妄請當與前",
    "X60n1113_008:0124c20": "堂首座謀議從眾擢用萬不一失也當廣種菜蔬力",
    "X60n1113_008:0124c21": "除草穢四時合種雜物勤看老圃須知園丁當以私",
    "X60n1113_008:0124c22": "惠優其寒暑調和羮菜五味須全油醬姜料常住有",
    "X60n1113_008:0124c23": "限須出己囊及化施主以助堂供一人辨心諸天打",
    "X60n1113_008:0124c24": "供多見所在假名職圖監収却將園地半佔栽麻種",
    "X60n1113_008:0125a01": "苧以為園丁補洗遞代相承習以成弊厨中不許棄",
    "X60n1113_008:0125a02": "賤諸物執役選用苦行老成若設大齋品食須與上",
    "X60n1113_008:0125a03": "首知事商議過多減除皆不可也行者不律誨而至",
    "X60n1113_008:0125a04": "再不受訓者責之罰之同利均俵粥飰上桶焚香望",
    "X60n1113_008:0125a05": "僧堂設拜常把眾人頂在頭上自獲福利不汝欺也。",
    "X60n1113_008:0125a06": "○直歲之職日生事務無爽其時護惜山林以庇風",
    "X60n1113_008:0125a07": "水牧養火佃成褫常住掃洒廊廡疏決溝渠措辨柴",
    "X60n1113_008:0125a08": "薪巡警火盜灰記漏跡待晴整捉凡大修造各有司",
    "X60n1113_008:0125a09": "存勤苦向前以盡厥職古人一日不作一日不食思",
    "X60n1113_008:0125a10": "之。",
    "X60n1113_008:0125a11": "○莊主之職提督農務不可失時撿察田段牧養客",
    "X60n1113_008:0125a12": "佃頑暴者懲戒之貧病者優補之單丁者以時差役",
    "X60n1113_008:0125a13": "之旱澇災氛課誦禳保勿縱淫祀恣害物命諸佃重",
    "X60n1113_008:0125a14": "過具申山門暫到經過溫存食宿若塗田守莊者時",
    "X60n1113_008:0125a15": "時提點塘塍修補堅窂搜尋漏洞不住築塞春則積",
    "X60n1113_008:0125a16": "水早理秧苗秋防風潮黑夜尤急冬耕夏種無失其",
    "X60n1113_008:0125a17": "時不虞之具常備於莊其塘內有淡水閘無容潮水",
    "X60n1113_008:0125a18": "闇入忽遇天旱若發鹹氣則稻死矣毋尚刻剝竭力",
    "X60n1113_008:0125a19": "運謀使火佃有追思之心常住有羮餘之益方為善",
    "X60n1113_008:0125a20": "美(矣)。",
    "X60n1113_008:0125a21": "○街坊之職緣化施主添助常住隨彼施心毫釐無",
    "X60n1113_008:0125a22": "易緣事若多不可重扣初檀令生厭賤世尊乞食不",
    "X60n1113_008:0125a23": "越七家如阿難之歷街坊貧女寄破氈奉佛生難遭",
    "X60n1113_008:0125a24": "之想則可也。",
    "X60n1113_008:0125b01": "○水頭之職每朝燒湯眾人洗面手巾乾淨冬月焙",
    "X60n1113_008:0125b02": "烘常備灯燭牙藥更點未出鋪排面盆候洗面畢盆",
    "X60n1113_008:0125b03": "覆元處揭起手巾妨污染也盆留一二集舊巾一條",
    "X60n1113_008:0125b04": "以待後來者預積柴薪善緣為念。",
    "X60n1113_008:0125b05": "○炭頭之職暑月做造炭團辨積白炭或化施主或",
    "X60n1113_008:0125b06": "出庫司預當究心備準足用冬月齋舍均而送之以",
    "X60n1113_008:0125b07": "道為懷可也。",
    "X60n1113_008:0125b08": "○磨頭之職清眾喉襟麥用淘洗乾溫令均羅厨細",
    "X60n1113_008:0125b09": "蜜麵分頭次舂米潔白篩簸糠碎依時出來或歸庫",
    "X60n1113_008:0125b10": "司或俵同利務在公明為眾辨事外修持道業可也。",
    "X60n1113_008:0125b11": "○園頭之職勤苦卛先灌溉地段栽布蔬苗存撫園",
    "X60n1113_008:0125b12": "丁朝夕無怠収種下子及節依時火種刀耕以古為",
    "X60n1113_008:0125b13": "念可也。",
    "X60n1113_008:0125b14": "○樹頭之職山門松徑陰攁竹木護惜山林以備修",
    "X60n1113_008:0125b15": "造常切巡視栽補及時因果歷然功不浪施人少松",
    "X60n1113_008:0125b16": "枯再來良未晚也。",
    "X60n1113_008:0125b17": "○淨頭之職果自因生每朝掃地裝香及時剔燈點",
    "X60n1113_008:0125b18": "燭換籌洗廁出桶拖鞋手巾乾淨湯水寬容灰土常",
    "X60n1113_008:0125b19": "滿或時狼藉打併宜勤討柴洗籌俯恤人力觸邊明",
    "X60n1113_008:0125b20": "淨道業圓淨豈小補哉。",
    "X60n1113_008:0125b21": "鳥　百丈規繩",
    "X60n1113_008:0125b22": "按百丈大智禪師以禪宗自少室至曹溪而來多居",
    "X60n1113_008:0125b23": "律寺雖曰別院然於說法住持未合軌度別立規繩",
    "X60n1113_008:0125b24": "五條禪宗盛行然此五條雖則非律明制示應知其",
    "X60n1113_008:0125c01": "法云。",
    "X60n1113_008:0125c02": "堂中及寮內失去衣物等須供衣物色數時節處",
    "X60n1113_008:0125c03": "所聞白主事驗認有無虗實如情重者白堂司集眾",
    "X60n1113_008:0125c04": "搜堂及寮犯者公行妄者棄眾。",
    "X60n1113_008:0125c05": "○聖眾內或有盜竊酒色及鬪諍污眾喧亂不律",
    "X60n1113_008:0125c06": "等事皆集眾棄逐出院不從即聞公。",
    "X60n1113_008:0125c07": "或有假號竊形混于清眾并別致喧撓之事堂司",
    "X60n1113_008:0125c08": "撿舉抽下挂搭擯令出院以安眾也。",
    "X60n1113_008:0125c09": "或有重犯玷辱僧倫并院門即須集眾以杖杖之",
    "X60n1113_008:0125c10": "焚燒道具逐出偏門者示耻辱也。",
    "X60n1113_008:0125c11": "堂內清眾如不充主首掌握山門但隨眾齋粥參",
    "X60n1113_008:0125c12": "請外當各自省己守分積德隆道用光嚴席不可己",
    "X60n1113_008:0125c13": "外于管院務擅自更張生事走扇是非有撓清眾無",
    "X60n1113_008:0125c14": "令安靜違者即遵院令。",
    "X60n1113_008:0125c15": "南山聖師有云一方行化立法須通處眾斷量必憑",
    "X60n1113_008:0125c16": "律教若法出恒情言無所據科罰同於鄙俗教網唯",
    "X60n1113_008:0125c17": "事重麤能施已是於非所被固多喧亂如是能令眾",
    "X60n1113_008:0125c18": "法速滅不值佛世生地獄如箭射如今叢林若有知",
    "X60n1113_008:0125c19": "法者須行律中七九治罰方符佛制。",
    "X60n1113_008:0125c20": "謂訶責　擯出　依止　遮不至白衣家　并不",
    "X60n1113_008:0125c21": "見舉　不懺舉　惡見不捨舉　及惡馬治　默",
    "X60n1113_008:0125c22": "擯(共九法也)須者尋之(出僧綱篇)。",
    "X60n1113_008:0125c23": "官　日用清規",
    "X60n1113_008:0125c24": "夫律乃戒也禪乃定也非戒則不生定非律制則不",
    "X60n1113_008:0126a01": "成禪規其實皆一也無量壽禪師宋嘉定間分座信",
    "X60n1113_008:0126a02": "之龜峰而筆日用清規多符律範余令取其相同者",
    "X60n1113_008:0126a03": "以備日用庶完吾宗行事中間或有新學得箇入處",
    "X60n1113_008:0126a04": "而三千威儀八萬細行自然而然矣。",
    "X60n1113_008:0126a05": "兄弟初來須知入眾之法睡不在人前起不在人後",
    "X60n1113_008:0126a06": "五更鐘未鳴輕身先起莫驚同房抖搜精神端坐於",
    "X60n1113_008:0126a07": "床思其日所誦文或製作未完或看讀未到祖師云",
    "X60n1113_008:0126a08": "靜處思微道之正軌次第轉身下床取手巾搭左手",
    "X60n1113_008:0126a09": "想念偈云(朝從寅旦直至暮　一切眾生〔令〕回護",
    "X60n1113_008:0126a10": "　若於足下悞傷形　願汝即時生淨土　唵逸帝律儀",
    "X60n1113_008:0126a11": "娑婆訶)輕輕開門去後架不得[掐-臼+也]鞋咳嗽作聲輕手",
    "X60n1113_008:0126a12": "取盆洗面湯不宜多嗽口須仾頭吐水以手引下直",
    "X60n1113_008:0126a13": "腰吐水恐濺隣桷不得洗頭有四件自他不利(一污桶二",
    "X60n1113_008:0126a14": "膩巾三枯髮四損眼)不得鼻內作聲不得噴水撲面不得高嘔",
    "X60n1113_008:0126a15": "吐不得涕唾污桶古云(五更沸面本為修行　嘔吐",
    "X60n1113_008:0126a16": "拖盆喧堂聒眾)燒香禮拜須披袈裟先合掌頂戴念",
    "X60n1113_008:0126a17": "云(善哉解脫服　無相福田衣　我今頂戴受　世世",
    "X60n1113_008:0126a18": "常得披　唵悉陀那娑婆訶)。",
    "X60n1113_008:0126a19": "摺袈裟須齊整置衣架上問訊而去若先去殿堂禮",
    "X60n1113_008:0126a20": "拜不得佔中央(尊住持也)不得出聲念佛不得行於禮人",
    "X60n1113_008:0126a21": "頭邊過次第板鳴眾人歸殿禮懺須各至誠懺畢過",
    "X60n1113_008:0126a22": "當歸鉢位左肩順轉上床不得背人入堂門時從南",
    "X60n1113_008:0126a23": "頰入不得中央及北頰入(尊住持也)歸鉢位低躬問訊上",
    "X60n1113_008:0126a24": "中下座若己先坐而上中下座來亦須合掌古云(不",
    "X60n1113_008:0126b01": "敬上中下座婆羅門聚會無殊)登牀偈云(登此天得解",
    "X60n1113_008:0126b02": "脫床　平等智慧清淨光)聞長板鳴下鉢擡身起須",
    "X60n1113_008:0126b03": "正立然後轉身(亦從左肩)合掌念偈云(執持應器　當〔傾〕眾",
    "X60n1113_008:0126b04": "生　成就法器　受人天供)取鉢以左手托鉢右手解",
    "X60n1113_008:0126b05": "鈎轉身令正蹲身放鉢免將腰背撞人不得頓身坐",
    "X60n1113_008:0126b06": "不得麤暴上床不得以手左右搖曳取鉢安面前聞",
    "X60n1113_008:0126b07": "槌聲合掌想念云(佛生迦毗羅　成道摩竭陀　說",
    "X60n1113_008:0126b08": "法波羅柰　入滅俱絺羅)展鉢之法先合掌想偈云",
    "X60n1113_008:0126b09": "(如來應量器　我今得敷展　願共諸眾生　等三輪",
    "X60n1113_008:0126b10": "空寂)然後解袱展淨巾覆膝上其袱摺轉三角莫令",
    "X60n1113_008:0126b11": "垂下次展鉢單仰手取鉢安卓上以兩手頭指併定",
    "X60n1113_008:0126b12": "取壎子從小次第展開不得敲磕作聲護第四五為",
    "X60n1113_008:0126b13": "觸指摺鉢拭橫身前匙筯放上橫袋放鉢拭下出則",
    "X60n1113_008:0126b14": "先匙入則先筯把處為淨頭不可向上肩鉢刷安第",
    "X60n1113_008:0126b15": "三壎縫中出半寸許以盛生飯匙筯頭不可出生飰",
    "X60n1113_008:0126b16": "不過七粒太少為慳食頭首舉唱大眾念佛合掌不",
    "X60n1113_008:0126b17": "得參差須高低當胸得中不得以手托口邊古云(參",
    "X60n1113_008:0126b18": "差合掌不當胸　十指交加插鼻中　拖履指簾無細行",
    "X60n1113_008:0126b19": "　嘔聲泄氣逞英雄)兩手捧鉢受食想念偈云(若受",
    "X60n1113_008:0126b20": "食時當願眾生　禪悅為食　法喜充滿)若見滿鉢",
    "X60n1113_008:0126b21": "念偈云(若見滿鉢　當願眾生　具足飽滿　一切善",
    "X60n1113_008:0126b22": "根)若食與多起手止之念偈云(此食色香味云云如",
    "X60n1113_008:0126b23": "后)聞遍食槌看上下肩以面相朝揖食不得正面以",
    "X60n1113_008:0126b24": "手搖兩邊也(作五觀法小食飰食時偈及出生偈並如后)。",
    "X60n1113_008:0126c01": "喫食之法不得將口就食不得將食就口盛食不許",
    "X60n1113_008:0126c02": "呼索取鉢放鉢拈匙放筯不得有聲不得咳嗽不得",
    "X60n1113_008:0126c03": "畜鼻涕若發噴嚏當以衣袖揜之不得抓頭恐風屑",
    "X60n1113_008:0126c04": "落隣鉢中不得挑牙不得嚼飰啜羮作聲不得挑鉢",
    "X60n1113_008:0126c05": "中央食不得大摶飰食不得張口待飰食不得遺落",
    "X60n1113_008:0126c06": "飰食不得手把散飰食如有菜滓可安屏處若使扇",
    "X60n1113_008:0126c07": "莫扇隣肩若自己怕風白維那堂外坐不得手肘枕",
    "X60n1113_008:0126c08": "膝上隨量受食不得請折律云量腹而食也頭鉢不",
    "X60n1113_008:0126c09": "許盛濕食不得將羮汁頭鉢內淘飰食不得挑菜頭",
    "X60n1113_008:0126c10": "鉢內和飰食食時須看上下肩不得太緩不得太速",
    "X60n1113_008:0126c11": "未再請不得先刷鉢不得吮鉢刷作聲食未至不得",
    "X60n1113_008:0126c12": "生嗔逼討古云(獃獃四顧起貪嗔　念食吞津咳嗽頻",
    "X60n1113_008:0126c13": "　摝粥啜羮包滿口　開單展鉢響諸隣)洗鉢之法頭",
    "X60n1113_008:0126c14": "鉢盛水不許在內洗匙筯次第洗壎子不得灌漱不",
    "X60n1113_008:0126c15": "得吐水鉢中不得先盛熟水洗鉢未折水不得先収",
    "X60n1113_008:0126c16": "盖膝巾不得將膝中拭汗不得瀝水地上折水偈云",
    "X60n1113_008:0126c17": "(我此洗鉢水　如天甘露味　施汝諸鬼神　悉令得飽",
    "X60n1113_008:0126c18": "滿　唵摩休羅細娑婆訶)収鉢以指按定次第而入",
    "X60n1113_008:0126c19": "袱了合掌念(飯食已訖偈如后其飯食已訖色力充偈乃教家所誦)食畢不許",
    "X60n1113_008:0126c20": "先起鳴槌了住持下地次第挂鉢不得脚踏床緣下",
    "X60n1113_008:0126c21": "地出堂上殿諷誦了各歸房課經禮佛或誦文者至",
    "X60n1113_008:0126c22": "請益師處上文或看讀或覆述各自著鞭不得輕負大",
    "X60n1113_008:0126c23": "眾若赴茶湯不得垂衣坐不得聚頭語笑不得雙手",
    "X60n1113_008:0126c24": "揖人若看經不得長展經紙不得垂下經帶不得把",
    "X60n1113_008:0127a01": "經行誦不得高聲不得背靠板頭古云(出聲持誦",
    "X60n1113_008:0127a02": "　吵噪稠人　背靠板頭　輕欺大眾)若後架時律制",
    "X60n1113_008:0127a03": "比丘須披五條令以手巾搭左手或無巾解絛繫笐",
    "X60n1113_008:0127a04": "上摺衣與裰令整齊絆定仍各懸尺許以為記認不",
    "X60n1113_008:0127a05": "得在外催逼不可共人語笑右手提水入廁換鞋不",
    "X60n1113_008:0127a06": "得參差安淨桶當前鳴指三下驚噉糞鬼蹲身須正",
    "X60n1113_008:0127a07": "不得努氣作聲不可隔壁共人語古云(戶扄須合輕",
    "X60n1113_008:0127a08": "彈指　人擁那堪亂作聲　入〔處〕用籌分觸淨　出時須",
    "X60n1113_008:0127a09": "水忌縱橫)不得以水澆兩邊洗淨護大指二指不得",
    "X60n1113_008:0127a10": "多用籌子古云(浴湯少使籌子休拈)乾手將內衣入",
    "X60n1113_008:0127a11": "袴口出門(左手)提桶換鞋濕手不得拏門扇并門頰淨",
    "X60n1113_008:0127a12": "桶仍安舊處右手挑灰後挑土濕手不可拏灰土不",
    "X60n1113_008:0127a13": "得吐[涅-日+乖]和泥洗手須用皂角洗至肘前出廁入廁須",
    "X60n1113_008:0127a14": "逐一念真言。",
    "X60n1113_008:0127a15": "入廁(唵恨魯陀耶娑訶)洗淨(唵賀曩蜜律帝娑訶)。",
    "X60n1113_008:0127a16": "淨手(唵主迦囉耶娑訶)。",
    "X60n1113_008:0127a17": "淨身(唵室利〔曳娑〕醯娑訶)。",
    "X60n1113_008:0127a18": "去穢(唵㧞枳羅腦迦吒娑訶)。",
    "X60n1113_008:0127a19": "若小遺亦用水洗手若著草履遊山不許經行佛殿",
    "X60n1113_008:0127a20": "古云　(衩祖登溷　草履遊山　莫踐法堂　回互耆",
    "X60n1113_008:0127a21": "舊)廊行須讓耆宿徐步下肩赤肩脚不許著僧鞋不",
    "X60n1113_008:0127a22": "得把手行談世諦是非古云(別了雙親棄本師　訪",
    "X60n1113_008:0127a23": "尋知識擬何為　不曾說著宗門事　白首無成過在",
    "X60n1113_008:0127a24": "誰)不得殿前倚靠欄干不得猖狂急走古云(行須緩",
    "X60n1113_008:0127b01": "步習馬勝之威儀　語要低聲學波離之軌範)殿塔",
    "X60n1113_008:0127b02": "內不許閑行古云(無事不須登佛殿　等閑休向搭",
    "X60n1113_008:0127b03": "中行　不因換水添香火　縱有河沙福也傾)齋了",
    "X60n1113_008:0127b04": "洗衣不許衩祖不得傾用湯瓶竹竿使了仍歸元處",
    "X60n1113_008:0127b05": "新來兄弟規矩生踈善言誘諭勿起嫌心不得衩祖",
    "X60n1113_008:0127b06": "廊下行不得手弄數珠而同戲物放參後不許出山",
    "X60n1113_008:0127b07": "門不得入小寮如開浴以右手携浴具律制須披五",
    "X60n1113_008:0127b08": "條下門入浴門內問訊目視空處歸位須揖上下肩",
    "X60n1113_008:0127b09": "笐上先搭中次搭五條展浴袱取浴具放一邊解上",
    "X60n1113_008:0127b10": "衣脫下裳以脚布圍身繫浴裙却將裩袴摺袱內次",
    "X60n1113_008:0127b11": "挂直裰與五條一處繫淨衣裳入袱包內拖鞋入浴",
    "X60n1113_008:0127b12": "古云(三通浴皷入堂時　觸淨須分上下衣　笑語",
    "X60n1113_008:0127b13": "高聲皆不可　莫將麤行破威儀)不可亦脚入浴室",
    "X60n1113_008:0127b14": "須下間空處待次而浴上間讓頭首耆宿也勿令湯",
    "X60n1113_008:0127b15": "水濺人及己拭浴人身上不得桶內泡脚及洗僻處",
    "X60n1113_008:0127b16": "不得將脚閣桶上不得槽上揩脚不得室內小遺不",
    "X60n1113_008:0127b17": "得語笑不得戽水不得掇桶澆身須當遮護渾身不",
    "X60n1113_008:0127b18": "得露醜脚布不可離身若有脚病不可入桶或洗灸",
    "X60n1113_008:0127b19": "瘡或用疥藥並宜在後入浴不可多用湯水不得將",
    "X60n1113_008:0127b20": "公界手巾拭面出浴須揖上下肩而坐次第著上衣",
    "X60n1113_008:0127b21": "先以直裰遮盖其身方著下裳解去裙衫而脚布安",
    "X60n1113_008:0127b22": "裙衫內免濕袱角不得將濕脚布搭手上仍揖左右",
    "X60n1113_008:0127b23": "出堂若有設浴施主隨意課經回向黃昏鐘鳴合掌",
    "X60n1113_008:0127b24": "念偈云(聞鐘聲煩惱輕　菩提長智慧生　離地獄",
    "X60n1113_008:0127c01": "出火坑　願成佛度眾生)尋常出處直裰宜露袴口",
    "X60n1113_008:0127c02": "袴裏不宜著小袖夜睡披五條眠右脇為尊左肩衣",
    "X60n1113_008:0127c03": "也仰為屍臥覆為婬睡故多惡夢辨道兄弟行住坐",
    "X60n1113_008:0127c04": "臥不越規矩晝三夜三正好用工禮儀疎怠有動眾",
    "X60n1113_008:0127c05": "念赴眾法律各有條章舉措看他上流慎勿隨於庸",
    "X60n1113_008:0127c06": "鄙叢林所貴在乎整肅一日何止三省吾身今編日",
    "X60n1113_008:0127c07": "用則乃舉其大略耳若欲免其頭頭敗缺直須一一",
    "X60n1113_008:0127c08": "遵行然後敢言依教建修破惑顯理超越生死得至",
    "X60n1113_008:0127c09": "涅槃上求佛道下化群萠也耶。",
    "X60n1113_008:0127c10": "人　十威儀頌",
    "X60n1113_008:0127c11": "十威儀頌乃禪宗笑翁和尚力行古道而作也中有",
    "X60n1113_008:0127c12": "洗面展鉢登廁入浴四偈全用其言餘之六章脫胎",
    "X60n1113_008:0127c13": "換骨述以足之云爾。",
    "X60n1113_008:0127c14": "　日亦然兮夜亦然　　睡時宜後起宜先",
    "X60n1113_008:0127c15": "　殿堂禮誦候開靜　　動止回施向左肩(一)",
    "X60n1113_008:0127c16": "　晨朝洗面莫猖狂　　盥漱低頭少使湯",
    "X60n1113_008:0127c17": "　頭若痒時須待浴　　手巾乾淨不相妨(二)",
    "X60n1113_008:0127c18": "　寫字吟詩遣睡魔　　不須將此當嘍囉",
    "X60n1113_008:0127c19": "　南山教觀多玄旨　　好把工夫去琢磨(三)",
    "X60n1113_008:0127c20": "　寂靜身心展鉢時　　出宜先筯入先匙",
    "X60n1113_008:0127c21": "　食巾収摺須臨後　　左右和南禮莫虧(四)",
    "X60n1113_008:0127c22": "　粥了和南齋了茶　　說文習讀莫喧譁",
    "X60n1113_008:0127c23": "　出堂入戶清規合　　要見叢林有作家(五)",
    "X60n1113_008:0127c24": "　說恣差僧行事時　　從規自合具威儀",
    "X60n1113_008:0128a01": "　近來一輩無羞恥　　直裰中間小袖兒(六)",
    "X60n1113_008:0128a02": "　誦文鬮出不尋常　　莫教無聲靜法堂",
    "X60n1113_008:0128a03": "　賞物雖無猶自可　　僧前罰拜最難當(七)",
    "X60n1113_008:0128a04": "　脫著衣衫貴整齊　　掩門須緩放籌仾",
    "X60n1113_008:0128a05": "　密持呪語輕彈指　　淨讀常將右手提(八)",
    "X60n1113_008:0128a06": "　入浴披衫貴靖恭　　需湯擊板合從容",
    "X60n1113_008:0128a07": "　不應脚布安槽上　　双脚如何著桶中(九)",
    "X60n1113_008:0128a08": "　負笈尋師號學人　　業精名遂在乎勤",
    "X60n1113_008:0128a09": "　秋堂雨後凉生夜　　誰解明燈照祖父(十)",
    "X60n1113_008:0128a11": "律苑事規卷第八"
}