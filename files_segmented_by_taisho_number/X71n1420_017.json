{
    "X71n1420_017:0637b15": "佛日普照慧辯楚石禪師語錄卷第十七",
    "X71n1420_017:0637b17": "偈頌三",
    "X71n1420_017:0637b18": "侍者　文斌等　編",
    "X71n1420_017:0637b19": "贈五臺體法師",
    "X71n1420_017:0637b20": "惟一文殊。無二文殊。百千萬億。徧滿塵區。或作老人。",
    "X71n1420_017:0637b21": "或為童子。或在山林。或居廛市。或乘獅子跨空行。或",
    "X71n1420_017:0637b22": "現光明從地起。法師久矣駐五臺。一雙淨眼長舒開。",
    "X71n1420_017:0637b23": "黃金雖貴著不得。六凡四聖皆塵埃。如今更莫思量",
    "X71n1420_017:0637b24": "著。六用門頭空索索。不坐禪不看經。白雲自白青山",
    "X71n1420_017:0637c01": "青。飯罷繞廊行一轉。剎那圓滿菩提願。",
    "X71n1420_017:0637c02": "送徒弟巘書記參方",
    "X71n1420_017:0637c03": "當年洛浦辭臨濟。不比尋常赤稍鯉。未落夾山虀甕",
    "X71n1420_017:0637c04": "中。好將一喝重扶起。巘禪卓錫秦水濵。再涉寒暑忘",
    "X71n1420_017:0637c05": "艱辛。何獨叢林重名節。灼然父母非我親。黃龍只是",
    "X71n1420_017:0637c06": "南書記。道德文章可名世。還他直截老楊岐。流出胸",
    "X71n1420_017:0637c07": "襟葢天地。",
    "X71n1420_017:0637c08": "送有侍者游天台",
    "X71n1420_017:0637c09": "天台一萬八千丈。正眼觀來平似掌。不待崎嶇走路",
    "X71n1420_017:0637c10": "岐。塵塵剎剎皆方廣。頭上笠腰下包。青山綠水長逍",
    "X71n1420_017:0637c11": "遙。衲僧本自無覊絆。萬兩黃金也合消。",
    "X71n1420_017:0637c12": "送虎丘應藏主",
    "X71n1420_017:0637c13": "真參第一著。妙悟第一藥。若是過量人。其心自昭廓。",
    "X71n1420_017:0637c14": "虎丘掃蕩邪見師。電光石火舒先機。伶俐衲僧俱直",
    "X71n1420_017:0637c15": "截。不須更問今何時。大藏小藏從此去。豈有意根樁",
    "X71n1420_017:0637c16": "立處。十字街頭沒底鞋。千年石上無根樹。",
    "X71n1420_017:0637c17": "送淨慈海藏主",
    "X71n1420_017:0637c18": "永明門前一湖水。更有荷花香十里。三世如來說不",
    "X71n1420_017:0637c19": "到。一大藏教提不起。禪和未許亂承當。却是虗空解",
    "X71n1420_017:0637c20": "舉揚。塞却耳根何處聽。舌頭不動語琅琅。諦觀堂上",
    "X71n1420_017:0637c21": "老師偈。勿以區區情識會。昨日下雨今日晴。張公喫",
    "X71n1420_017:0637c22": "酒李公醉。",
    "X71n1420_017:0637c23": "送印侍者遊南岳",
    "X71n1420_017:0637c24": "君不見。馬祖坐禪圖作佛。奈何無事尋窠窟。讓師渾",
    "X71n1420_017:0638a01": "不費鈎錐。平白家財遭籍沒。又不見。五百比丘常在",
    "X71n1420_017:0638a02": "定。獼猴各佩菱華鏡。問君底處是誵訛。切忌逢人說",
    "X71n1420_017:0638a03": "邪正。盤陀石上青松根。日輪卓午天無雲。曜古騰今",
    "X71n1420_017:0638a04": "只這是。跏趺印出莓苔痕。放即收收即放。天下衲僧",
    "X71n1420_017:0638a05": "為榜樣。新羅依舊海東邊。門口不在舌頭上。七十二",
    "X71n1420_017:0638a06": "峯皆可游。異花靈草無春秋。石橋踏斷成兩截。方見",
    "X71n1420_017:0638a07": "橋流水不流。",
    "X71n1420_017:0638a08": "送心姪參方",
    "X71n1420_017:0638a09": "慈明竄身火隊中。只要勘辨汾陽翁。半夜亡親索祭",
    "X71n1420_017:0638a10": "祀。明朝大嚼盃盤空。其時在座多象龍。未免散去隨",
    "X71n1420_017:0638a11": "西東。滾滾百川流入海。皮膚脫落真實在。將軍疋馬",
    "X71n1420_017:0638a12": "過袁州。臨行記莂增光彩。如今滿地皆兒孫。未有一",
    "X71n1420_017:0638a13": "人能滅門。壽山但道看脚下。佛祖不勞開口吞。",
    "X71n1420_017:0638a14": "送雲居玉維那禮補陀",
    "X71n1420_017:0638a15": "玉禪南方轉一遭。會佛法底如牛毛。拄杖頭邊撥得",
    "X71n1420_017:0638a16": "著。為渠畫斷天雲高。撲滅祖燈。掃除胡種。諸聖不慕。",
    "X71n1420_017:0638a17": "己靈不重。連城白璧本無瑕。滿掬摩尼為誰捧。甞愛",
    "X71n1420_017:0638a18": "疎山老。解云肯諾不得全。又聞雲居翁。閨閤中物須",
    "X71n1420_017:0638a19": "棄捐。破家散宅作活計。透出威音王以前。天台南石",
    "X71n1420_017:0638a20": "橋北。觀音院裏有彌勒。發揮二十五圓通。屋角桃花",
    "X71n1420_017:0638a21": "露春色。",
    "X71n1420_017:0638a22": "送義藏主",
    "X71n1420_017:0638a23": "你問訊了。一邊立地。不是如來禪。亦非祖師意。用時",
    "X71n1420_017:0638a24": "便用沒商量。說甚了義不了義。眾生本來是佛。更要",
    "X71n1420_017:0638b01": "靈山授記。七縱八橫。遠問近對。如此師僧。果然伶利。",
    "X71n1420_017:0638b02": "等閑撒出摩尼珠。直得神光照天外。",
    "X71n1420_017:0638b03": "送玄禪人之江西",
    "X71n1420_017:0638b04": "馬祖自從胡亂後。分明對眾揚家醜。來來去去是龐",
    "X71n1420_017:0638b05": "公。吸盡西江不開口。方外八十有四人。搖頭擺尾皆",
    "X71n1420_017:0638b06": "金鱗。却從平地起波浪。大坐當軒據要津。殘羮餿飯",
    "X71n1420_017:0638b07": "不知數。縱展炊巾無著處。好提古劍髑髏前。日炙風",
    "X71n1420_017:0638b08": "吹全體露。",
    "X71n1420_017:0638b09": "送成侍者參方",
    "X71n1420_017:0638b10": "侍者參得禪。我未敢相許。職滿說游方。臨行求贈語。",
    "X71n1420_017:0638b11": "後生真可畏。老僧全望汝。諸方善知識。說法如雲雨。",
    "X71n1420_017:0638b12": "行脚要帶眼。入門須辨主。壽山一句子。請分明記取。",
    "X71n1420_017:0638b13": "送大藏主歸里奔喪",
    "X71n1420_017:0638b14": "父母俱亡。覔偈奔喪。誰是報恩者。何處是故鄉。行徧",
    "X71n1420_017:0638b15": "天涯海角。沒參學處參學。十方不離目前。只麼寂寥",
    "X71n1420_017:0638b16": "寬廓。君不見荷澤師。走向僧堂裏白槌。摩訶般若未",
    "X71n1420_017:0638b17": "開口。露柱燈籠已哮吼。",
    "X71n1420_017:0638b18": "送晟侍者",
    "X71n1420_017:0638b19": "秋風處處飄黃葉。正坐蒲團縫壞衲。道人別我去游",
    "X71n1420_017:0638b20": "方。三度問渠渠不答。試看如今是甚時。千鈞祖道懸",
    "X71n1420_017:0638b21": "於絲。師求弟子固未暇。可有弟子求其師。君不見。投",
    "X71n1420_017:0638b22": "針徹底驚龍猛。叉手向前參瑞像。拈得山僧兔角杖。",
    "X71n1420_017:0638b23": "他年卓在孤峯上。",
    "X71n1420_017:0638b24": "送彝藏主",
    "X71n1420_017:0638c01": "一大藏教是切脚。平上去入切不著。釋迦老子口門",
    "X71n1420_017:0638c02": "窄。煩惱菩提盡拈却。所在叢林黃葉落。生天癩狗翔",
    "X71n1420_017:0638c03": "雲鶴。從他夷岳而盈壑。且把烏藤束高閣。",
    "X71n1420_017:0638c04": "送淨慈顏藏主游廬山",
    "X71n1420_017:0638c05": "拈起一片木葉。移來一座廬山。古人真實相為。且免",
    "X71n1420_017:0638c06": "區區往還。著草鞋拖拄杖。游州獵縣。極意妄想。若是",
    "X71n1420_017:0638c07": "出格道流。必然別有伎倆。恁麼中不恁麼。擊木無聲。",
    "X71n1420_017:0638c08": "不恁麼中却恁麼。敲空作響。欲知廬山高。更聽廬山",
    "X71n1420_017:0638c09": "謠。百億贍部洲。都盧入秋毫。東西二林在山北。自古",
    "X71n1420_017:0638c10": "遠公標勝跡。結社同修十八人。臨終盡向蓮華國。南",
    "X71n1420_017:0638c11": "則歸宗開先萬杉栖賢羅漢慧日。六剎相連。五老峯",
    "X71n1420_017:0638c12": "明月泉。香爐師子金輪玉淵。遙瞻瀑布不可近。迸雪",
    "X71n1420_017:0638c13": "崩雷崖石穿。千樹萬樹青松交加屈曲。一箇兩箇白",
    "X71n1420_017:0638c14": "鶴鼓舞蹁蹮。滿地嘉華美草。隨時瑞靄祥煙。何消尊",
    "X71n1420_017:0638c15": "宿開口。但管森羅說禪。不是長行短偈。亦非直指單",
    "X71n1420_017:0638c16": "傳。革五宗之舊轍。掃諸祖之頹傳。針眼魚吞大千界。",
    "X71n1420_017:0638c17": "扶桑人種陝西田。",
    "X71n1420_017:0638c18": "送聰禪人",
    "X71n1420_017:0638c19": "出門步步清猋起。一棹鐵船三萬里。大魚剛被小魚",
    "X71n1420_017:0638c20": "吞。縮却龍頭展虵尾。未到中原俱歷徧。浙山如黛江",
    "X71n1420_017:0638c21": "如練。臨風側耳聽鄉談。故國依然海西岸。佛不論先",
    "X71n1420_017:0638c22": "後。道不揀精麤。禪不屬迷悟。智不得有無。釋迦彌勒",
    "X71n1420_017:0638c23": "是他奴。那箇男兒不丈夫。",
    "X71n1420_017:0638c24": "送大慈讓維那",
    "X71n1420_017:0639a01": "折旋俯仰須臾頃。抹過普超三昧頂。靈利衲僧終不",
    "X71n1420_017:0639a02": "凡。徧參豈為觀風景。一毫端上慈雲峯。草鞋踏破山",
    "X71n1420_017:0639a03": "重重。當年法戰既得勝。後來自可興吾宗。陷虎之機",
    "X71n1420_017:0639a04": "險崖句。何待西齋再分付。",
    "X71n1420_017:0639a05": "送中天竺吾藏主還日本",
    "X71n1420_017:0639a06": "初來大唐國。此道已圓成。而況歲月多。煅煉金愈精。",
    "X71n1420_017:0639a07": "添不得減不得。應用恒沙有何極。莫問凡流與上賢。",
    "X71n1420_017:0639a08": "誰論大智并情識。西湖之水西湖山。動靜不離方寸",
    "X71n1420_017:0639a09": "間。月在中峯夜將半。天香桂子誰能攀。亦不喚作心。",
    "X71n1420_017:0639a10": "亦不喚作佛。亦不喚作半滿偏圓。亦不喚作照月權",
    "X71n1420_017:0639a11": "實。掇轉船頭是故鄉。龍吞不盡瑠璃碧。",
    "X71n1420_017:0639a12": "送儀侍者游天台鴈蕩",
    "X71n1420_017:0639a13": "前釋迦。後彌勒。心不見心。無相可得。出門綠水青山。",
    "X71n1420_017:0639a14": "到處花紅草碧。如斯舉似。魚魯參差。直下承當。天地",
    "X71n1420_017:0639a15": "懸隔。寒山子道。千年石上古人蹤。萬丈巖前一點空。",
    "X71n1420_017:0639a16": "此一點空不可取。天台鴈蕩隨西東。衲僧行脚休輕",
    "X71n1420_017:0639a17": "議。略以虗懷標此位。非凡非聖強安名。高踏毗盧頂",
    "X71n1420_017:0639a18": "上行。",
    "X71n1420_017:0639a19": "送伊藏主游四明天台",
    "X71n1420_017:0639a20": "出門拈起拄杖子。不擇山林與城市。第一穿過玲瓏",
    "X71n1420_017:0639a21": "巖。先聽主翁敷妙音。翻身直上玉几峯。踏著從前自",
    "X71n1420_017:0639a22": "家底。八萬四千設利羅。須知不在金壜裏。好風穩送",
    "X71n1420_017:0639a23": "寶陀船。剎剎塵塵逢大士。訪雪竇游清涼。觸目無非",
    "X71n1420_017:0639a24": "聖道場。天寧定水善知識。師子哮吼羣狐藏。霞城豈",
    "X71n1420_017:0639b01": "獨觀風景。五百聲聞須喚醒。一一教他出世來。閙中",
    "X71n1420_017:0639b02": "不礙身心靜。直饒茶盞現奇花。也待眾生心自肯。國",
    "X71n1420_017:0639b03": "清三聖誰不知。興發到處題新詩。虗空作紙大海墨。",
    "X71n1420_017:0639b04": "稻麻竹葦皆毛錐。諸方說禪浩浩地。解舉此話今其",
    "X71n1420_017:0639b05": "誰。滑石橋難措足。下有龍蟠無底谷。多少游人不敢",
    "X71n1420_017:0639b06": "窺。懸崖日夜飛銀瀑。舉頭更望華頂雲。千里萬里長",
    "X71n1420_017:0639b07": "相逐。摩挲拄杖。又向西州還。一毫頭上。忽然突出須",
    "X71n1420_017:0639b08": "彌山。",
    "X71n1420_017:0639b09": "送諸侍者游天台鴈蕩",
    "X71n1420_017:0639b10": "台山青。雁山碧。滿眼滿耳。非聲非色。先過嵊縣禮彌",
    "X71n1420_017:0639b11": "勒。莫道通身是崖壁。撑天拄地更有誰。往往示人人",
    "X71n1420_017:0639b12": "不識。試點五伯羅漢茶。一枚盞現一枝花。分明拈出",
    "X71n1420_017:0639b13": "這壹著。多少師僧蹉過他。游華頂了國清去。名藍正",
    "X71n1420_017:0639b14": "在幽深處。豐干寒拾面目真。屈曲寒藤上高樹。欵欵",
    "X71n1420_017:0639b15": "行入芙蓉村。奇峯峭壁雲吐吞。靈巖左右十八寺。寺",
    "X71n1420_017:0639b16": "寺皆有山當門。詎那終日抱膝坐。仰觀瀑布從空墮。",
    "X71n1420_017:0639b17": "勿云尊者不說法。撒出驪珠千萬顆。逐事與君提話",
    "X71n1420_017:0639b18": "頭。如今不了何時休。大唐國裏無佛法。看取鐵船水",
    "X71n1420_017:0639b19": "上浮。",
    "X71n1420_017:0639b20": "送壽禪人",
    "X71n1420_017:0639b21": "真正舉揚誰辨的。白雲鎻斷寒山色。參方衲子太惺",
    "X71n1420_017:0639b22": "惺。剔起眉毛雙眼碧。有祖以來提唱多。而今莫問如",
    "X71n1420_017:0639b23": "之何。饑餐渴飲無餘事。脫却籠頭卸角馱。",
    "X71n1420_017:0639b24": "送吾禪人",
    "X71n1420_017:0639c01": "古藤橫瘦肩。兩屨踏殘雪。陽烏啼未休。春山若為別。",
    "X71n1420_017:0639c02": "朦朧睡眼何處開。應向前途指明月。",
    "X71n1420_017:0639c03": "送日本建長佐侍者之廬山",
    "X71n1420_017:0639c04": "大唐國裏宗乘。未有一人舉唱。信手拈起布毛。慚愧",
    "X71n1420_017:0639c05": "鳥窠和尚。此話傳來幾伯秋。五雙十箇徒悠悠。燈籠",
    "X71n1420_017:0639c06": "露柱太饒舌。萬象森羅齊唱酬。此行舟過湓城口。峯",
    "X71n1420_017:0639c07": "頂已聞獅子吼。五老同時笑展眉。瀑布不溜青山走。",
    "X71n1420_017:0639c08": "除却平常與奇特。逢人作麼通消息。倒騎鐵馬上須",
    "X71n1420_017:0639c09": "彌。嬴得清風生八極。",
    "X71n1420_017:0639c10": "送明禪人參徑山。兼柬古鼎和尚",
    "X71n1420_017:0639c11": "近離何處來。曾到此間否。不許俊衲僧。人前亂開口。",
    "X71n1420_017:0639c12": "天寧拄杖子。未免劈脊摟。決不至三十。但打二十九。",
    "X71n1420_017:0639c13": "留一棒自喫。諸方若為剖。凌霄老宗匠。管取橫點首。",
    "X71n1420_017:0639c14": "不作野干鳴。亦非師子吼。若人會此意。堪續牟尼後。",
    "X71n1420_017:0639c15": "送日本侍者",
    "X71n1420_017:0639c16": "大唐日本東西國。一樣眼橫并鼻直。海底泥牛摘角",
    "X71n1420_017:0639c17": "牽。雲中石女拋梭織。日禪幸自可憐生。却道西來有",
    "X71n1420_017:0639c18": "消息。西來本也無消息。平地茫茫種荊棘。文遠何曾",
    "X71n1420_017:0639c19": "見趙州。善財亦不參彌勒。",
    "X71n1420_017:0639c20": "送天寧元首座",
    "X71n1420_017:0639c21": "靈山第二座。不與諸方同。解笑小釋迦。夢昇兜率宮。",
    "X71n1420_017:0639c22": "百非及四句。落落開談叢。說處却成默。塞時無不通。",
    "X71n1420_017:0639c23": "毒虵吞鼈鼻。猛虎咬大蟲。坐斷佛祖舌。初非修證功。",
    "X71n1420_017:0639c24": "三冬枯木秀。九夏雪葉紅。持此似老僧。將以明己躬。",
    "X71n1420_017:0640a01": "直下兜一喝。未免三日聾。三日聾尚可。嚇殺東村翁。",
    "X71n1420_017:0640a02": "送中竺宏侍者",
    "X71n1420_017:0640a03": "大機大用無傳授。誰解金毛獅子吼。千歲巖頭七十",
    "X71n1420_017:0640a04": "翁。通身是眼通身手。若道今年已涅槃。男兒終不受",
    "X71n1420_017:0640a05": "人謾。犀牛扇子依然在。直得清風滿座寒。",
    "X71n1420_017:0640a06": "送徑山一藏主",
    "X71n1420_017:0640a07": "一大藏教閑葛藤。盡大地人跳不出。夢庵本是奇衲",
    "X71n1420_017:0640a08": "子。夜半扶桑吐紅日。拈起凌霄峯頂茶。却是洞庭湖",
    "X71n1420_017:0640a09": "上橘。三千世界庵摩勒。放開揑聚誰能詰。松風磵水",
    "X71n1420_017:0640a10": "自談玄。却笑區區論權實。權非權。實非實。白雲道箇",
    "X71n1420_017:0640a11": "鉢囉娘。帶累兒孫空受屈。",
    "X71n1420_017:0640a12": "送中竺岳藏主",
    "X71n1420_017:0640a13": "道人特地咨參我。有我有人成話墮。纔跨門來剔起",
    "X71n1420_017:0640a14": "眉。分明寶藏開金鎻。唐國之西日本東。都盧攝在微",
    "X71n1420_017:0640a15": "塵中。珊瑚樹林知幾幾。照見海日三更紅。釋迦四十",
    "X71n1420_017:0640a16": "九年說。貴買朱砂畫明月。中竺果然機用別。金剛寶",
    "X71n1420_017:0640a17": "劍當頭截。",
    "X71n1420_017:0640a18": "贈遠侍者",
    "X71n1420_017:0640a19": "佛佛授手。祖祖相傳。黃頭碧眼。白日青天。動念即乖。",
    "X71n1420_017:0640a20": "開口即錯。不用續鳧截鶴。何必夷岳盈壑。參之者離",
    "X71n1420_017:0640a21": "心意識參。學之者出聖凡路學。昔年日本來。紅爐一",
    "X71n1420_017:0640a22": "朵芙蓉開。此日諸方去。鐵鞭擊碎珊瑚樹。東西南北",
    "X71n1420_017:0640a23": "任縱橫。嬴得清風布地生。",
    "X71n1420_017:0640a24": "送靈隱文藏主",
    "X71n1420_017:0640b01": "古釋迦不先。今彌勒不後。兔角不用無。牛角不用有。",
    "X71n1420_017:0640b02": "何人同得入。與誰同音吼。叨叨四十九年說。帶水拖",
    "X71n1420_017:0640b03": "泥裙半截。出格還他俊衲僧。打刀須是邠州鐵。眼對",
    "X71n1420_017:0640b04": "眼機對機。冷泉收得摩尼歸。逢人傾出一栲栳。白日",
    "X71n1420_017:0640b05": "青天雷電飛。",
    "X71n1420_017:0640b06": "送慧藏主",
    "X71n1420_017:0640b07": "入門便棒德山老。入門便喝臨濟師。子孫一一滅胡",
    "X71n1420_017:0640b08": "種。曠大劫來曾絕疑。此行正值風帆便。吹落梅華三",
    "X71n1420_017:0640b09": "五片。一大藏教。只說這箇法。趙州老人。空繞禪牀轉。",
    "X71n1420_017:0640b10": "且喜南湖職已圓。拈華百萬人天前。飲光笑眼自開",
    "X71n1420_017:0640b11": "合。良馬不用珊瑚鞭。",
    "X71n1420_017:0640b12": "送日本丘侍之金陵",
    "X71n1420_017:0640b13": "十月朔風號古木。金陵遠也行何速。菩提達磨未來",
    "X71n1420_017:0640b14": "前。淮北淮南山簇簇。不立文字。直指人心。盲龜值木。",
    "X71n1420_017:0640b15": "輥芥投針。從本以來無佛祖。了知此事非今古。國師",
    "X71n1420_017:0640b16": "侍者意如何。汝負吾兮吾負汝。",
    "X71n1420_017:0640b17": "送端侍者",
    "X71n1420_017:0640b18": "趙州文遠侍者。白雲清凝二師。相與作成法社。象王",
    "X71n1420_017:0640b19": "獅子交馳。靈山幸自龍鐘了。左右無人話懷抱。慚愧",
    "X71n1420_017:0640b20": "端禪日本來。鐵牛不喫欄邊草。朝來問訊。客至燒香。",
    "X71n1420_017:0640b21": "上一畫短。下一畫長。若更近前求指示。山僧正值接",
    "X71n1420_017:0640b22": "官忙。",
    "X71n1420_017:0640b23": "月菴",
    "X71n1420_017:0640b24": "天上月水中月。惟一月無二月。再三撈漉也無端。十",
    "X71n1420_017:0640c01": "五團欒又何別。憶著當年馬大師。渾家共翫清秋時。",
    "X71n1420_017:0640c02": "南泉拂袖便歸去。豁開戶牖當軒誰。數伯年來無此",
    "X71n1420_017:0640c03": "作。遇夜纔昇曉還落。自家屋裏暗昏昏。向外馳求都",
    "X71n1420_017:0640c04": "是錯。喚回頭為伊道。靈光一點同昏曉。輝天鑑地如",
    "X71n1420_017:0640c05": "未知。江北江南問王老。",
    "X71n1420_017:0640c06": "雲海",
    "X71n1420_017:0640c07": "未明雲海直截。且就一波上說。一波動則萬波生。一",
    "X71n1420_017:0640c08": "波止則萬波滅。所以眾生煩惱。不離生滅。一法到得",
    "X71n1420_017:0640c09": "諸佛之地。煩惱翻為智慧。智慧煩惱本虗。眾生諸佛",
    "X71n1420_017:0640c10": "皆如。却向其中指出。浩浩滔天沃日。滔天沃日也無",
    "X71n1420_017:0640c11": "端。未審流從何處畢。或時作伯億洲中盡潮落。或時",
    "X71n1420_017:0640c12": "乾三千界內起波瀾。海雲大士觀雲海。但見重重無",
    "X71n1420_017:0640c13": "障礙。我觀雲海初不同。顛倒日月吞虗空。聲聞不是",
    "X71n1420_017:0640c14": "馬兔。菩薩亦非象龍。釋迦老子謾多口。欲談雲海詞",
    "X71n1420_017:0640c15": "先窮。謂之雲非五色。謂之海絕涓滴。碎須彌消劫石。",
    "X71n1420_017:0640c16": "盡未來時不可測。不可測。對現分明有何極。",
    "X71n1420_017:0640c17": "雲庵",
    "X71n1420_017:0640c18": "雲兮飄忽。太虗出沒。謂其出也本無心。謂其沒也離",
    "X71n1420_017:0640c19": "窠窟。或從龍。千里萬里長相逢。或抱石。一片兩片不",
    "X71n1420_017:0640c20": "可覔。水邊林下露幽奇。好手丹青誰貌得。收來直是",
    "X71n1420_017:0640c21": "沒纖毫。放去從教吞八極。一有多種。二無兩般。遠在",
    "X71n1420_017:0640c22": "方寸。近隔大千。凡夫不證法雲地。聖人不住無雲天。",
    "X71n1420_017:0640c23": "德雲長在妙峯頂。海靈普應眾生前。百帀千重。是何",
    "X71n1420_017:0640c24": "人境界。左舒右卷。乃列聖機權。君不見。關西子沒頭",
    "X71n1420_017:0641a01": "腦。假號雲庵顯其道。佛手未伸驢脚開。灼然孤負黃",
    "X71n1420_017:0641a02": "龍老。汝今亦復號雲庵。此義蒼茫吾未了。三問渠儂",
    "X71n1420_017:0641a03": "三不知。白雲依舊連芳草。",
    "X71n1420_017:0641a04": "鏡庵",
    "X71n1420_017:0641a05": "有一物。黑似漆明如日。六窻無處著塵埃。萬象不能",
    "X71n1420_017:0641a06": "逃影貭。東平盡力撲不碎。靈利師僧欠靈利。獼猴各",
    "X71n1420_017:0641a07": "佩古菱花。落落神光照天地。胡來漢現幾經春。認主",
    "X71n1420_017:0641a08": "人人是甚人。更問中間并內外。無塵未免又生塵。",
    "X71n1420_017:0641a09": "古航",
    "X71n1420_017:0641a10": "陰陽未判。形殻未離。上無片瓦。下無卓錐。敢與龍王",
    "X71n1420_017:0641a11": "鬬富。從教衲子生疑。不此岸不彼岸。不住中流。隨機",
    "X71n1420_017:0641a12": "應變。揚清激濁兮浪靜風恬。滅跡收聲兮雷奔電轉。",
    "X71n1420_017:0641a13": "三世諸佛知不知。六代祖師見不見。擬議隄防。驀口",
    "X71n1420_017:0641a14": "橈逡巡。賣弄竿頭線。便與麼涉波瀾。不與麼隔關山。",
    "X71n1420_017:0641a15": "兩頭坐斷乾坤闊。一棹江西十八灘。",
    "X71n1420_017:0641a16": "無文",
    "X71n1420_017:0641a17": "始從鹿野苑。終至跋提河。未嘗談一字。笑倒病維摩。",
    "X71n1420_017:0641a18": "維摩大士默然處。演出演入河沙數。三十二說徒紛",
    "X71n1420_017:0641a19": "紛。一切數句非數句。缺齒老禪。面壁九年。分皮擘髓。",
    "X71n1420_017:0641a20": "漢語胡言。直饒以龍龕手鑑。唐韻玉篇。從頭註解解",
    "X71n1420_017:0641a21": "不得。自擕隻履歸西天。冬瓜印子傳來久。古篆分明",
    "X71n1420_017:0641a22": "拈在手。上人一擊百襍碎。露柱燈籠盡哮吼。錢塘十",
    "X71n1420_017:0641a23": "月天風高。示余頌軸如牛腰。白者是紙黑是字。香墨",
    "X71n1420_017:0641a24": "何曾蘸紫毫。",
    "X71n1420_017:0641b01": "斯道贈萬壽由藏主",
    "X71n1420_017:0641b02": "佛佛授手。祖祖相傳。直下便是。不涉言詮。所以匡徒",
    "X71n1420_017:0641b03": "領眾。因而說妙談玄。譬如接竹打月。又似膠柱調絃。",
    "X71n1420_017:0641b04": "分明日用中。逼塞虗空內。築著又磕著。誰會誰不會。",
    "X71n1420_017:0641b05": "貴如土賤如金。須彌山未高。大海水未深。東西南北",
    "X71n1420_017:0641b06": "謾參尋。塵世幾人知此心。",
    "X71n1420_017:0641b07": "梅隱",
    "X71n1420_017:0641b08": "七伯年前老古錐。松花為食荷為衣。人皆欲見不可",
    "X71n1420_017:0641b09": "得。茆屋四面青山圍。採藤衲子忽然到。口縫纔開遭",
    "X71n1420_017:0641b10": "怪笑。從此惡名傳世間。誰知出語無玄妙。即心即佛",
    "X71n1420_017:0641b11": "錯承當。非心非佛也尋常。殘羮餿飯誰肯喫。好肉更",
    "X71n1420_017:0641b12": "來剜作瘡。有佛處不得住。無佛處急走過。勸君莫學",
    "X71n1420_017:0641b13": "守株人。七箇蒲團空坐破。",
    "X71n1420_017:0641b14": "大徹贈中竺奯藏主",
    "X71n1420_017:0641b15": "大徹投機一句子。突出咽喉與牙齒。藕絲竅裏騎大",
    "X71n1420_017:0641b16": "鵬。蟭螟眼中放夜市。片言不為少。全藏不為多。燈籠",
    "X71n1420_017:0641b17": "見露柱。拍手笑呵呵。虗空撲落在地上。鉢盂開口吞",
    "X71n1420_017:0641b18": "山河。蜜怛哩孤。蜜怛哩智。一字不著畫。兄弟添十字。",
    "X71n1420_017:0641b19": "當年黃檗大無端。六十蒿枝打臨濟。",
    "X71n1420_017:0641b20": "松石贈中竺貞書記",
    "X71n1420_017:0641b21": "青松落落。白石鑿鑿。上摩星漢。下帶雲壑。若使為棟",
    "X71n1420_017:0641b22": "為梁。為政事之堂。為珪為璋。為公矦之光。不如道人",
    "X71n1420_017:0641b23": "無事。日與松石相忘。清風起而龍吟。芳草映而虎踞。",
    "X71n1420_017:0641b24": "紅塵閙市任喧譁。家在青山更深處。",
    "X71n1420_017:0641c01": "無相贈日本訥藏主",
    "X71n1420_017:0641c02": "法身無相。直下分明。眼不見色。耳不聞聲。雖是不聞",
    "X71n1420_017:0641c03": "不見。却解隨幾應變。自從打破太虗空。舜若多神常",
    "X71n1420_017:0641c04": "對面。",
    "X71n1420_017:0641c05": "龍淵贈驪藏主",
    "X71n1420_017:0641c06": "龍無龍句。淵非淵句。要問龍淵。在甚麼處。盡大地是",
    "X71n1420_017:0641c07": "浪。忽青天起雷。日月陡黑。山岳傾摧。散四海五湖之",
    "X71n1420_017:0641c08": "甘澤。活三草二木之枯荄。葉公不解描貌。未免將錯",
    "X71n1420_017:0641c09": "就錯。赤手誰來得頷珠。古今不露真頭角。",
    "X71n1420_017:0641c10": "無外贈日本嚴藏主",
    "X71n1420_017:0641c11": "有不有空不空。聖凡總在圓光中。浮幢王剎香水海。",
    "X71n1420_017:0641c12": "莫問南北并西東。一即一切。一切即一。亘古亘今。誰",
    "X71n1420_017:0641c13": "得誰失。都盧只在毫端。却向那邊尋覔。縱然覔得亦",
    "X71n1420_017:0641c14": "非真。直下分明能幾人。諸佛假言三十二。切須體認",
    "X71n1420_017:0641c15": "本來身。",
    "X71n1420_017:0641c16": "鼇山贈仙巖金長老",
    "X71n1420_017:0641c17": "有鼇山兮甚奇特。鎮黃巖兮浮翠色。峭崔嵬兮高崱",
    "X71n1420_017:0641c18": "屴。直上雲端望何極。君不見。雪峯昔遇巖頭老。三十",
    "X71n1420_017:0641c19": "年來盡傾倒。流出胷襟葢天地。鼇山店上方成道。龍",
    "X71n1420_017:0641c20": "鱗鱗魚鱗鱗。幾番滄海飛紅塵。毗嵐猛風鼓不動。十",
    "X71n1420_017:0641c21": "洲三島長如春。",
    "X71n1420_017:0641c22": "古木贈榮藏主",
    "X71n1420_017:0641c23": "天地未分時。槎牙第一枝。閻浮雖有樹。爭奈結根遲。",
    "X71n1420_017:0641c24": "幾回寒幾回熱。柯似青銅葉如鐵。挺立何愁動地風。",
    "X71n1420_017:0642a01": "高標可怕連山雪。楩楠杞梓總凡材。莫不皆從尺寸",
    "X71n1420_017:0642a02": "栽。不是千年萬年物。轉頭便化為塵埃。莊生之椿今",
    "X71n1420_017:0642a03": "已朽。少林之桂君知否。撑天拄地是何物。一一面南",
    "X71n1420_017:0642a04": "看北斗。",
    "X71n1420_017:0642a05": "心源贈悅維那",
    "X71n1420_017:0642a06": "三點如流水。曲似刈禾鎌。佛祖莫能說。餘人誰解拈。",
    "X71n1420_017:0642a07": "五聞寒山子。有偈非極談。徒然掛唇齒。秋月照碧潭。",
    "X71n1420_017:0642a08": "更誰知無物比。冷涵空兮清徹底。回光返照剎那間。",
    "X71n1420_017:0642a09": "一脉本從何處起。",
    "X71n1420_017:0642a10": "碩林贈中竺果首座",
    "X71n1420_017:0642a11": "睦州老人識臨濟。陰涼大樹親授記。果然葢覆天下",
    "X71n1420_017:0642a12": "人。今日兒孫鋪滿地。一一高枝撑太空。重重密葉來",
    "X71n1420_017:0642a13": "清風。碩林挺出萬物表。非與尋常花木同。徧界氷霜",
    "X71n1420_017:0642a14": "渠不受。隨時變異渠不朽。等閑鳥獸那敢栖。長有金",
    "X71n1420_017:0642a15": "毛獅子吼。",
    "X71n1420_017:0642a16": "大機贈日本全藏主",
    "X71n1420_017:0642a17": "大機須兼大用說。機用直教心路絕。德山一棒山岳",
    "X71n1420_017:0642a18": "崩。臨濟一喝虗空裂。君不見長沙岑大蟲。作用不與",
    "X71n1420_017:0642a19": "諸方同。寂子親曾舉到此。被渠一踏傳無窮。道人素",
    "X71n1420_017:0642a20": "有冲霄志。發明宗門向上事。等閑拈起蒺[卄/梨]槌。百億",
    "X71n1420_017:0642a21": "須彌成粉碎。",
    "X71n1420_017:0642a22": "無盡贈登山主",
    "X71n1420_017:0642a23": "百億三千大千界。拈來地上土一塊。虗空尚有消損",
    "X71n1420_017:0642a24": "時。塵世光陰易凋謝。不滅不生唯此心。縱經曠劫長",
    "X71n1420_017:0642b01": "如今。如今直至未來際。却笑目連窮佛音。",
    "X71n1420_017:0642b02": "智隱贈愚禪人",
    "X71n1420_017:0642b03": "有無但較三十里。晦跡韜光樂於己。詔書飛出鳳凰",
    "X71n1420_017:0642b04": "樓。三度入山徵不起。聖人具足凡夫法。凡夫具足聖",
    "X71n1420_017:0642b05": "人心。非凡非聖盡超絕。路在白雲深更深。",
    "X71n1420_017:0642b06": "無隱贈吾禪人",
    "X71n1420_017:0642b07": "日用堂堂全體露。著衣喫飯朝還暮。靈山拈起一枝",
    "X71n1420_017:0642b08": "花。伯萬人天皆罔措。色且不是色。聲且不是聲。描也",
    "X71n1420_017:0642b09": "描不就。畫也畫不成。只在目前休外覔。青山綠水轉",
    "X71n1420_017:0642b10": "分明。",
    "X71n1420_017:0642b11": "思遠贈日本聞侍者",
    "X71n1420_017:0642b12": "一念普觀無量劫。無去無來亦無住。三際求之不可",
    "X71n1420_017:0642b13": "得。生鐵稱錘被蟲蛀。達磨度流沙。特地到中華。雖云",
    "X71n1420_017:0642b14": "十萬里。畢竟不離家。饒君走徧浮幢剎。南北東西沒",
    "X71n1420_017:0642b15": "差別。寒則普天普地寒。熱則普天普地熱。這一處心",
    "X71n1420_017:0642b16": "行滅。虗空包不盡。千聖莫能說。靈利衲僧知不知。不",
    "X71n1420_017:0642b17": "知却問天邊月。",
    "X71n1420_017:0642b18": "桂巖贈日本淨居月長老",
    "X71n1420_017:0642b19": "月中桂子飄巖幽。長成一樹三千秋。秋風吹開枝上",
    "X71n1420_017:0642b20": "花。花所及處清香浮。月公本是菅公裔。道譽之香塞",
    "X71n1420_017:0642b21": "天地。金粟如來夢幻身。不須更受菩提記。",
    "X71n1420_017:0642b22": "絕照贈用首座",
    "X71n1420_017:0642b23": "淨倮倮絕承當。赤洒洒沒可把。龍潭吹滅紙燭時。眼",
    "X71n1420_017:0642b24": "光爍破四天下。日月不到處。乾坤難覆藏。三千大千",
    "X71n1420_017:0642c01": "界。正體露堂堂。緣見因明。暗成無見。明暗兩忘。心靈",
    "X71n1420_017:0642c02": "百變。目前無闍梨。座上無老僧。一念不生三際斷。扶",
    "X71n1420_017:0642c03": "桑夜半日輪昇。",
    "X71n1420_017:0642c04": "香山贈果長老",
    "X71n1420_017:0642c05": "五分法身收不得。非栴檀也非[蒝(白/小)+(儿/言)]蔔。妙峯孤頂露堂",
    "X71n1420_017:0642c06": "堂。少室真機明歷歷。嗅著能令鼻觀通。白雲掩映碧",
    "X71n1420_017:0642c07": "玲瓏。花開葉落年年事。依舊須彌聳太空。",
    "X71n1420_017:0642c08": "中山贈頴首座",
    "X71n1420_017:0642c09": "乾坤之內。宇宙之間。丹青莫狀。手足難攀。通上既孤",
    "X71n1420_017:0642c10": "危。直下尤峭絕。曠劫無動搖。羣峯自環列。君不見。混",
    "X71n1420_017:0642c11": "沌開闢分七金。須彌坐斷滄溟心。衲僧不解中山義。",
    "X71n1420_017:0642c12": "只管區區向外尋。",
    "X71n1420_017:0642c13": "大岳贈日本積首座",
    "X71n1420_017:0642c14": "除却須彌山總小。只消芥子都吞了。與他拈起一微",
    "X71n1420_017:0642c15": "塵。富士嵯峨接蓬島。中國岱衡華霍嵩。寶刀削出青",
    "X71n1420_017:0642c16": "芙蓉。回光返照方寸裏。積塊浮漚三界中。捏不聚吹",
    "X71n1420_017:0642c17": "不碎。是何物在乾坤外。臨崖望海海茫茫。觸石起雲",
    "X71n1420_017:0642c18": "雪隊隊。",
    "X71n1420_017:0642c19": "大心",
    "X71n1420_017:0642c20": "摩訶兩字如何譯。不落時人情與識。上乘菩薩信無",
    "X71n1420_017:0642c21": "疑。中下之流豈能測。古釋迦今彌勒。是處分身千伯",
    "X71n1420_017:0642c22": "億。怛怛忉忉空費力。為人曲指何曾直。饑飡渴飲任",
    "X71n1420_017:0642c23": "天真。便是降魔轉法輪。",
    "X71n1420_017:0642c24": "無方",
    "X71n1420_017:0643a01": "一拳打破虗空。一脚踏翻大地。東西南北不分。上下",
    "X71n1420_017:0643a02": "四維安寄。大華藏界雲水寬。伯千剎土秋毫端。放開",
    "X71n1420_017:0643a03": "捏聚總在我。左拋右擲胡為難。既非襍染與清淨。畢",
    "X71n1420_017:0643a04": "竟如何辨邪正。直下全提摩竭令。繁興永處那伽定。",
    "X71n1420_017:0643a05": "南隱",
    "X71n1420_017:0643a06": "五十三人善知識。善財無處尋踪跡。文殊指示太分",
    "X71n1420_017:0643a07": "明。踏破草鞋空費力。不住山林不住塵。非凡非聖非",
    "X71n1420_017:0643a08": "疎親。衲僧了了見得徹。大道茫茫沒却身。謂之有離",
    "X71n1420_017:0643a09": "窠臼。謂之無塞寰區。閻浮夜半日卓午。只在目前何",
    "X71n1420_017:0643a10": "不覩。",
    "X71n1420_017:0643a11": "實菴",
    "X71n1420_017:0643a12": "棒打虗空鳴剝剝。石人木人齊應諾。十方惟一堅密",
    "X71n1420_017:0643a13": "身。鐵壁銀山難入作。無形相亘古今。不除妄想覔真",
    "X71n1420_017:0643a14": "心。牛頭自見四祖後。百鳥銜花何處尋。",
    "X71n1420_017:0643a15": "笑雲",
    "X71n1420_017:0643a16": "山中人笑雲來去。幾度欲留留不住。一片西兮一片",
    "X71n1420_017:0643a17": "東。為誰掛在青松樹。有時卷。不論高低并近遠。有時",
    "X71n1420_017:0643a18": "舒。南北西東滿太虗。本自無心休問跡。悠揚散漫隨",
    "X71n1420_017:0643a19": "風力。白衣蒼狗任縱橫。返寂還空何處覔。却恐山中",
    "X71n1420_017:0643a20": "雲笑人。區區未免走紅塵。但能放下便安樂。所以長",
    "X71n1420_017:0643a21": "將雲喻身。",
    "X71n1420_017:0643a22": "少林",
    "X71n1420_017:0643a23": "達磨面壁。可祖安心。二株嫩桂。布影垂陰。上撑天兮",
    "X71n1420_017:0643a24": "下拄地。往不古兮來非今。自從隻履歸西域。歲歲春",
    "X71n1420_017:0643b01": "風添翠色。莫道庭無立雪人。一花五葉香何極。",
    "X71n1420_017:0643b02": "西源贈遠首座",
    "X71n1420_017:0643b03": "阿耨達池分四河。四河競注同其波。不獨魚龍與蝦",
    "X71n1420_017:0643b04": "蠏。大身復有阿修羅。天台遠也侍吾久。出紙乞我西",
    "X71n1420_017:0643b05": "源歌。歌西源無滴水。佛也祖也徹頭徹尾。今兮古兮",
    "X71n1420_017:0643b06": "透頂透底。更說甚麼竺乾震旦。南岳石頭馬大師龐",
    "X71n1420_017:0643b07": "居士。只因一口吸西江。無限波濤從此起。",
    "X71n1420_017:0643b08": "一源",
    "X71n1420_017:0643b09": "羣靈一源。假名為佛。佛既假名。源從何出。釋迦老子",
    "X71n1420_017:0643b10": "曾未悟。四十九年曲流布。誰言教外有別傳。百萬人",
    "X71n1420_017:0643b11": "天空罔措。先聖道。流泉是命。湛寂是身。從本不清不",
    "X71n1420_017:0643b12": "濁。即今非古非新。四大海收歸涓滴。五須彌卷入微",
    "X71n1420_017:0643b13": "塵。徧界金波常帀帀。與他凡聖無交涉。",
    "X71n1420_017:0643b14": "海屋",
    "X71n1420_017:0643b15": "普門道人索我謌。未免平地生風波。屋為海耶海為",
    "X71n1420_017:0643b16": "屋。海屋之義當如何。百千瀛渤從此起。起亦不離涓",
    "X71n1420_017:0643b17": "滴水。沃日滔天也大奇。卷舒只在軒窻裡。我觀觀音",
    "X71n1420_017:0643b18": "心海空。一一佛屋羅其中。接影連輝寶樓閣。珠幢玉",
    "X71n1420_017:0643b19": "樹光玲瓏。及乎斂念元無有。試問道人知此否。不下",
    "X71n1420_017:0643b20": "禪牀徧十方。春風自裊金瓶柳。",
    "X71n1420_017:0643b21": "谷隱",
    "X71n1420_017:0643b22": "龍以角聽。蟻以身聽。人聽在耳。風鳴谷應。聽到無聲",
    "X71n1420_017:0643b23": "谷自空。山河石壁遙相通。直饒千手掩不得。所以八",
    "X71n1420_017:0643b24": "面俱玲瓏。雖然隱也何曾隱。白日青天雷輥輥。",
    "X71n1420_017:0643c01": "閒閒",
    "X71n1420_017:0643c02": "終日忙忙。那事無妨。行住坐臥。一絲不掛。看經費眼",
    "X71n1420_017:0643c03": "力。作福受奔波。饑來喫飯困來睡。如此閑閑快活何。",
    "X71n1420_017:0643c05": "佛日普照慧辯"
}