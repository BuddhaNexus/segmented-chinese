{
    "T41n1823_009:0868b12": "俱舍論頌疏論本第九",
    "T41n1823_009:0868b14": "從此第三。諸門分別。總有十一門。就中有",
    "T41n1823_009:0868b15": "三。一明中有形狀。二明眼等九門。三明入",
    "T41n1823_009:0868b16": "胎門。且第一明中有形狀者。論云。當往何",
    "T41n1823_009:0868b17": "趣。所起中有形狀如何。頌曰。",
    "T41n1823_009:0868b18": "　此一業引故　　如當本有形",
    "T41n1823_009:0868b19": "　本有謂死前　　居生剎那後",
    "T41n1823_009:0868b20": "釋曰。上兩句明形狀。下兩句釋本有。此一",
    "T41n1823_009:0868b21": "業引故如當本有形者。此謂中有。與當本有。",
    "T41n1823_009:0868b22": "同一業引。由業同故。中有形狀。如當本有。",
    "T41n1823_009:0868b23": "謂本有是人形。中有亦人形。餘趣亦然。問",
    "T41n1823_009:0868b24": "於一狗等腹中。容有五趣中有頓起。既有",
    "T41n1823_009:0868b25": "地獄中有現前。如何不能焚燒母腹。答彼",
    "T41n1823_009:0868b26": "居本有。亦不恒燒。如暫遊增。況居中有。",
    "T41n1823_009:0868b27": "言遊增者。遊十六增。彼無火也。又解。諸",
    "T41n1823_009:0868b28": "趣中有。雖居一腹。非互觸燒。業所遮故。又",
    "T41n1823_009:0868b29": "論云。欲中有量。雖如小兒年五六歲。而根",
    "T41n1823_009:0868c01": "明利。菩薩中有。如盛年時。形量周圓。具諸",
    "T41n1823_009:0868c02": "相好。故住中有。將入胎時。照百俱胝四",
    "T41n1823_009:0868c03": "大洲等(此明菩薩中有)　若爾何故。菩薩母夢。見白",
    "T41n1823_009:0868c04": "象子來入己右脇(難也)此吉瑞相。非關中有。",
    "T41n1823_009:0868c05": "菩薩久捨傍生趣故(答也)如訖栗枳王夢。所",
    "T41n1823_009:0868c06": "見十事(訖栗枳王者。云作事王也)　謂大象井麨。栴檀妙",
    "T41n1823_009:0868c07": "園林。小象。二獼猴。廣堅衣。鬪諍。白象相端",
    "T41n1823_009:0868c08": "嚴。具六牙四足。正知入母胎。寢如仙隱",
    "T41n1823_009:0868c09": "林。如是所見夢。但表當來餘事先兆。非",
    "T41n1823_009:0868c10": "如所見(已上論文)　解云。訖栗枳王。迦葉佛父。",
    "T41n1823_009:0868c11": "作此十夢。來白世尊。佛言此表當來釋迦",
    "T41n1823_009:0868c12": "如來遺法弟子之先兆也。王夢見有一大",
    "T41n1823_009:0868c13": "象。被閉室中。更無門戶。唯有小窓。其象方",
    "T41n1823_009:0868c14": "便。投身得出。尾猶窓礙。不能出者。此表",
    "T41n1823_009:0868c15": "釋迦遺法弟子。能捨父母妻子。出家而於其",
    "T41n1823_009:0868c16": "中。尚懷名利。如尾礙窓　又夢見一渴人。",
    "T41n1823_009:0868c17": "求覓水飲。便有一井。具八功德。井隨逐",
    "T41n1823_009:0868c18": "渴人。人不欲飲。此表釋迦遺法弟子諸道",
    "T41n1823_009:0868c19": "俗等。不肯學法。有知法者。為名利故。隨",
    "T41n1823_009:0868c20": "彼為說。而猶不學　又夢見一人。將一升",
    "T41n1823_009:0868c21": "真珠。博一升麨。此表釋迦遺法弟子。為求",
    "T41n1823_009:0868c22": "利故。將佛正法。為他人說。又夢見有",
    "T41n1823_009:0868c23": "人。將栴檀木。博以凡木。此表遺法弟子。",
    "T41n1823_009:0868c24": "以內正法。博外書典　又夢見有妙園林。",
    "T41n1823_009:0868c25": "華菓茂盛。狂賊壞盡。此表遺法弟子。廣滅",
    "T41n1823_009:0868c26": "如來正法園也　又夢見有諸小象。驅一",
    "T41n1823_009:0868c27": "大象。令之出群。此表遺法弟子諸惡朋黨。",
    "T41n1823_009:0868c28": "破戒眾僧。擯斥有德人也　又夢有一獼",
    "T41n1823_009:0868c29": "猴。身塗糞穢。溏突己眾。眾皆避也。此",
    "T41n1823_009:0869a01": "表遺法弟子。以諸惡事。誣謗良善。見皆遠",
    "T41n1823_009:0869a02": "避　又夢見一獼猴。實無有德。眾共扶捧。",
    "T41n1823_009:0869a03": "海水灌頂。立以為王。此表遺法弟子諸惡",
    "T41n1823_009:0869a04": "朋黨舉破戒僧。猶以為眾首。又夢見一衣",
    "T41n1823_009:0869a05": "堅而亦廣。有十八人。各執少分。四面爭挽。",
    "T41n1823_009:0869a06": "衣猶不破。此表遺法弟子。分佛正法。成十",
    "T41n1823_009:0869a07": "八部。雖有少異執。而真法尚存。依之修行。",
    "T41n1823_009:0869a08": "皆得解脫。又夢見多人共集。互相征伐。死",
    "T41n1823_009:0869a09": "亡略盡。此表遺法弟子。十八部內。各有門",
    "T41n1823_009:0869a10": "人。部執不同。互興鬪諍也。此之十夢。但表",
    "T41n1823_009:0869a11": "先兆。非如所見。菩薩母夢見白象者。是善",
    "T41n1823_009:0869a12": "瑞先應非白象也。色界中有量如本有。",
    "T41n1823_009:0869a13": "與衣俱生。慚愧增故。欲界中有不與衣俱。",
    "T41n1823_009:0869a14": "由皆宿習無慚愧故。唯有鮮白苾芻尼。由",
    "T41n1823_009:0869a15": "本願力。世世有自然衣。恒不離身。隨時改",
    "T41n1823_009:0869a16": "變。乃至最後般涅槃時。亦以此衣。纏屍焚",
    "T41n1823_009:0869a17": "葬也。本有謂死前居生剎那後者。本過去",
    "T41n1823_009:0869a18": "業所感之有。名為本有。此之本有。在死",
    "T41n1823_009:0869a19": "有前。居生有後。中間諸蘊。為本有體。言生",
    "T41n1823_009:0869a20": "有者。初受生時一剎那蘊也。言死有者。最",
    "T41n1823_009:0869a21": "後命終一剎那死蘊也。欲色二界。具足四有。",
    "T41n1823_009:0869a22": "若無色界。唯闕中有。有餘三有。",
    "T41n1823_009:0869a23": "從此第二。明眼等九門。論云。已辨形狀。餘",
    "T41n1823_009:0869a24": "義當辨。頌曰。",
    "T41n1823_009:0869a25": "　同淨天眼見　　業通疾具根",
    "T41n1823_009:0869a26": "　無對不可轉　　食香非久住",
    "T41n1823_009:0869a27": "　倒心趣欲境　　濕化染香處",
    "T41n1823_009:0869a28": "　天首上三橫　　地獄頭歸下",
    "T41n1823_009:0869a29": "釋曰。此有九門。同淨天眼見者。第一眼境",
    "T41n1823_009:0869b01": "門。謂中有身。唯兩眼境。一同類眼見。五趣中",
    "T41n1823_009:0869b02": "有。各見自類也。二淨天眼見。言淨天眼者。",
    "T41n1823_009:0869b03": "修得天眼。極清淨故。能見中有。生得天眼。",
    "T41n1823_009:0869b04": "則不能觀。以中有身極微細故。有餘師說。",
    "T41n1823_009:0869b05": "天中有眼。能見五趣。人中有眼。能見四趣。",
    "T41n1823_009:0869b06": "除天中有也。鬼中有眼。能見三趣。除人",
    "T41n1823_009:0869b07": "天也。傍生中有眼。能見二趣。除人天鬼也。",
    "T41n1823_009:0869b08": "地獄中有眼。唯見自類也　業通疾者。第二",
    "T41n1823_009:0869b09": "行速門。凌空自在。是謂通義。通由業得。名",
    "T41n1823_009:0869b10": "為業通。此通勢用速故名疾。中有獲得最",
    "T41n1823_009:0869b11": "疾業通。上至世尊。無能遮抑。以業勢力最",
    "T41n1823_009:0869b12": "強盛故　具根者。第三具根門　一切中",
    "T41n1823_009:0869b13": "有。皆具五根　無對者。第四無礙門。對謂",
    "T41n1823_009:0869b14": "對礙。中有凌空。金剛山等。所不能遮。故",
    "T41n1823_009:0869b15": "名無對。曾聞析破炎赤鐵團。見有生蟲",
    "T41n1823_009:0869b16": "故　不可轉者。第五不可轉門。謂五趣中有。",
    "T41n1823_009:0869b17": "不可轉也。人中有起。但往人趣。必不可",
    "T41n1823_009:0869b18": "令人中有沒。餘中有起。天等亦然　食香",
    "T41n1823_009:0869b19": "者。第六所食門。中有以香為食。由食香故。",
    "T41n1823_009:0869b20": "名健達縛。若少福者。唯食惡香。若多福者。",
    "T41n1823_009:0869b21": "妙香為食　非久住者。第七住時門。婆娑師",
    "T41n1823_009:0869b22": "說。此住少時。一切中有。樂求生故。速往受",
    "T41n1823_009:0869b23": "生。必不久住。更有餘師說。極多七七日。尊",
    "T41n1823_009:0869b24": "者世友說。極至七日。法救大德說。時無定",
    "T41n1823_009:0869b25": "限。生緣未合。中有恒存。故輪王中有。要至",
    "T41n1823_009:0869b26": "人壽八萬歲時。方頓與果。以世尊說業力不",
    "T41n1823_009:0869b27": "思議故　倒心趣欲境濕化染香處者。第八",
    "T41n1823_009:0869b28": "結生門。倒心者。此明中有先起倒心。馳趣",
    "T41n1823_009:0869b29": "欲境。彼由業力所起眼根。雖住遠方。能",
    "T41n1823_009:0869c01": "見生處父母交會。而起倒心。若男中有。緣",
    "T41n1823_009:0869c02": "母起愛。生於欲心。若女中有。緣父起愛。",
    "T41n1823_009:0869c03": "生於欲想。翻此二緣。俱起瞋心。故施設論",
    "T41n1823_009:0869c04": "云。時健達縛。於二心中。隨一現行。謂愛或",
    "T41n1823_009:0869c05": "恚。彼由起此二種倒心。便謂己身與所愛",
    "T41n1823_009:0869c06": "合。所泄不淨。流至胎時。謂是己有。便生",
    "T41n1823_009:0869c07": "歡喜。此心生已。中有便沒。受生有身。若男",
    "T41n1823_009:0869c08": "處胎。依母右脇。向背蹲坐。若女處胎。依",
    "T41n1823_009:0869c09": "母左脇。向腹而住。若非男非女。住於母胎。",
    "T41n1823_009:0869c10": "隨所起貪。如應而住。必無中有非女非男。",
    "T41n1823_009:0869c11": "以中有身必具根故。然中有身。或男或女。",
    "T41n1823_009:0869c12": "後胎增長。方作不男女。如上所明。是胎卵",
    "T41n1823_009:0869c13": "生。餘濕化生。今次當說。濕化染香處者。夫",
    "T41n1823_009:0869c14": "論受生。皆須起染。濕化無胎。依何起染。",
    "T41n1823_009:0869c15": "故說濕生染香故生。謂遠臭知生處香氣。",
    "T41n1823_009:0869c16": "便生愛染。往彼受生。業有勝劣。香有淨",
    "T41n1823_009:0869c17": "穢。若化生者。染處故生。謂遠觀知當所生",
    "T41n1823_009:0869c18": "處。便生愛染。往彼受生。業隨善惡。處有",
    "T41n1823_009:0869c19": "淨穢。於地獄趣。起倒心故。亦生愛染。謂彼",
    "T41n1823_009:0869c20": "中有。或見自身冷雨寒風之所逼切。見極",
    "T41n1823_009:0869c21": "熱地獄。情欣煖觸。投身於彼。或見自身熱",
    "T41n1823_009:0869c22": "風盛火之所逼害。見寒地獄。心欲清涼。投",
    "T41n1823_009:0869c23": "身於彼。先舊諸師。作如是說。由先見彼造",
    "T41n1823_009:0869c24": "惡業時己身伴類。馳往赴彼　天首上三橫",
    "T41n1823_009:0869c25": "地獄頭歸下者。第九行狀門。謂天中有。首正",
    "T41n1823_009:0869c26": "上昇。如從坐起。人鬼傍生中有。行相還如",
    "T41n1823_009:0869c27": "人等。地獄中有。頭下足上。故有頌曰。顛墜",
    "T41n1823_009:0869c28": "於地獄。足上頭歸下。由毀謗諸仙樂寂修",
    "T41n1823_009:0869c29": "苦行。此上所論。據人中死還生人趣。若",
    "T41n1823_009:0870a01": "通餘趣。行相不定。故婆娑云。若地獄死。還",
    "T41n1823_009:0870a02": "生地獄。不必頭下足上。若天中死。還生天",
    "T41n1823_009:0870a03": "中。不必首上足下。若地獄死。生於人趣。應",
    "T41n1823_009:0870a04": "首上昇。若天中死。生於人趣。應頭歸下。",
    "T41n1823_009:0870a05": "從此第三明入胎門。論云。前說倒心。入",
    "T41n1823_009:0870a06": "母胎藏。一切中有。皆定爾耶　不爾。經言",
    "T41n1823_009:0870a07": "入胎有四　其四者何。頌曰。",
    "T41n1823_009:0870a08": "　一於入正知　　二三兼住出",
    "T41n1823_009:0870a09": "　四於一切位　　及卵恒無知",
    "T41n1823_009:0870a10": "　前三種入胎　　謂輪王二佛",
    "T41n1823_009:0870a11": "　業智俱勝故　　如次四餘生",
    "T41n1823_009:0870a12": "釋曰。此兩行頌。是第十一入胎門。一切入",
    "T41n1823_009:0870a13": "胎。不過四位。一於入正知者。一入胎位也。",
    "T41n1823_009:0870a14": "唯知入胎。不知住出。二三兼住出者。二兼",
    "T41n1823_009:0870a15": "住者。二入胎位也。謂知住胎。亦知入胎。",
    "T41n1823_009:0870a16": "三兼出者。三入胎位也。謂知出胎兼知住",
    "T41n1823_009:0870a17": "入。兼言為顯後帶前故。四於一切位者。第",
    "T41n1823_009:0870a18": "四入胎位也。入住出位。一切不知。及卵恒",
    "T41n1823_009:0870a19": "無知者。此前四位。唯說胎生。若卵生者。入",
    "T41n1823_009:0870a20": "胎等位。三時不知。名恒無知。恒無知同前",
    "T41n1823_009:0870a21": "胎生第四位故。頌言及也。問如何卵生。言",
    "T41n1823_009:0870a22": "入胎藏。答謂卵生者。先必入胎。從初名",
    "T41n1823_009:0870a23": "說。或可卵言據當名說。謂先入胎。後從卵",
    "T41n1823_009:0870a24": "生。說胎名卵。據當名說。如煮米時。即言",
    "T41n1823_009:0870a25": "煮飯。據當名也。前三種入胎謂輪王二佛",
    "T41n1823_009:0870a26": "者。約人以配也。第一入胎。謂轉輪王。於入",
    "T41n1823_009:0870a27": "胎時。無倒想解。正知入胎。不知住出。第",
    "T41n1823_009:0870a28": "二入胎。謂獨勝覺。於入胎位。正知入住。不",
    "T41n1823_009:0870a29": "知出位。第三入胎。謂無上覺。入住出位。皆",
    "T41n1823_009:0870b01": "能正知。言二佛者。獨覺大覺也。業智俱勝",
    "T41n1823_009:0870b02": "故者。釋前所以也。第一業勝。正知入胎。謂",
    "T41n1823_009:0870b03": "轉輪王。宿世曾修廣大福故。第二智勝。正",
    "T41n1823_009:0870b04": "知入住。謂獨勝覺。久習多聞勝思擇故。第",
    "T41n1823_009:0870b05": "三福智俱勝。謂無上覺。曠劫修行勝福智",
    "T41n1823_009:0870b06": "故。如次四餘生者。如次兩字。配上業智俱",
    "T41n1823_009:0870b07": "勝。是輪王二佛也。四餘生者。四謂第四入胎。",
    "T41n1823_009:0870b08": "即入住出位。皆不正知。除前三種。餘胎卵",
    "T41n1823_009:0870b09": "生。福智俱劣。皆是第四入胎位攝。",
    "T41n1823_009:0870b10": "從此大文第二遮外道難。是數論勝論外道",
    "T41n1823_009:0870b11": "難也。論云。此中外道執我者言。若許有情",
    "T41n1823_009:0870b12": "轉趣餘世。即我所執有我義成。今為遮彼。",
    "T41n1823_009:0870b13": "頌曰。",
    "T41n1823_009:0870b14": "　無我唯諸蘊　　煩惱業所為",
    "T41n1823_009:0870b15": "　由中有相續　　入胎如燈焰",
    "T41n1823_009:0870b16": "　如引次第增　　相續由惑業",
    "T41n1823_009:0870b17": "　更趣於餘世　　故有輪無初",
    "T41n1823_009:0870b18": "釋曰。前一行。明無我。但有由惑業。相續",
    "T41n1823_009:0870b19": "入胎也。後一行。明生死輪轉。無我唯諸蘊",
    "T41n1823_009:0870b20": "者。無我者。正遮外道。謂外道執我。臨命終",
    "T41n1823_009:0870b21": "時。能捨此蘊。於受生時。能續餘蘊。若無有",
    "T41n1823_009:0870b22": "我。誰能蘊續。故有我也。為破此執。故言",
    "T41n1823_009:0870b23": "無我。故論云。內用士夫。此定非有。如色眼",
    "T41n1823_009:0870b24": "等不可得故(注曰)解云。外道執我。名為士",
    "T41n1823_009:0870b25": "夫。如士夫用也。故論主破言。此定非有如",
    "T41n1823_009:0870b26": "色等五境。是現量知。眼等五根。是比量知。汝",
    "T41n1823_009:0870b27": "今執我。非如色眼等現比量知。故不可得",
    "T41n1823_009:0870b28": "也。世尊亦言。有業有異熟。作者不可得。謂",
    "T41n1823_009:0870b29": "能捨此蘊。及能續餘蘊。唯除法假(注曰)解",
    "T41n1823_009:0870c01": "云。作者我之異名也。眾生生死。由業異熟。",
    "T41n1823_009:0870c02": "非由作者實我也。法假謂何(問也)依此有",
    "T41n1823_009:0870c03": "故。彼有。依此生故彼生。廣說緣起(注曰)已上",
    "T41n1823_009:0870c04": "論文。解云。依此無明等有故。彼行等得有。",
    "T41n1823_009:0870c05": "彼無明等生故。彼行等得生。十二緣起假立",
    "T41n1823_009:0870c06": "於我。名為法假也　唯諸蘊者。正立義也。",
    "T41n1823_009:0870c07": "唯有五蘊。更無實我。於此蘊上。假立為我。",
    "T41n1823_009:0870c08": "是正道理。非所遮遣。煩惱業所為由中有相",
    "T41n1823_009:0870c09": "續者。釋難也。既無實我。應許諸蘊即能從",
    "T41n1823_009:0870c10": "此轉趣餘世。中有入胎。為遮此難。故有斯",
    "T41n1823_009:0870c11": "頌。蘊剎那滅。不可從此轉趣餘世。但由數",
    "T41n1823_009:0870c12": "習煩惱業力。令中有蘊相續入胎。入胎如",
    "T41n1823_009:0870c13": "燈焰如引次第增者。正明相續也。譬如燈",
    "T41n1823_009:0870c14": "焰雖剎那滅。而能相續轉趣餘世。諸蘊亦",
    "T41n1823_009:0870c15": "然。名轉無失。故雖無我。但由惑業以為因",
    "T41n1823_009:0870c16": "故。諸蘊相續入胎義成。如業所引。令胎中",
    "T41n1823_009:0870c17": "蘊次第轉增。次第增者。謂從羯羅藍。乃",
    "T41n1823_009:0870c18": "至鉢羅奢佉。名次第轉增也。相續由惑業更",
    "T41n1823_009:0870c19": "趣於餘世者。明三有輪轉也。謂次第增。乃",
    "T41n1823_009:0870c20": "至命終現蘊相續。於現在世。復起惑業。以",
    "T41n1823_009:0870c21": "此為因。更趣於餘世。故有輪無初者。明無",
    "T41n1823_009:0870c22": "始也。如是惑業。為因故生。生復為因。起",
    "T41n1823_009:0870c23": "於惑業。從此惑業。更復有生。故知有輪旋環",
    "T41n1823_009:0870c24": "無始　又論文明次第增義。引經頌曰。",
    "T41n1823_009:0870c25": "　最初羯剌藍(此云凝滑亦云和合)　次生頞部曇(此云皰)",
    "T41n1823_009:0870c26": "　從此生閉尸(此云血肉也)　閉尸生健南(此云堅肉)",
    "T41n1823_009:0870c27": "　次鉢羅奢佉(此云支節)　後髮毛爪等　及色根",
    "T41n1823_009:0870c28": "形相　漸次而轉增(髮毛等。總是第五位。此上是胎內五位也)。",
    "T41n1823_009:0870c29": "從此大文第八。明十二緣起。第一廣明十",
    "T41n1823_009:0871a01": "二緣起。第二略攝喻顯。就第一廣明十二緣",
    "T41n1823_009:0871a02": "起中。一總辨。二別明。就總辨中。又分六段。",
    "T41n1823_009:0871a03": "一總判支位。二別顯體性。三明本說意。四",
    "T41n1823_009:0871a04": "以略攝廣。五遣通疑難。六會釋經文。且初",
    "T41n1823_009:0871a05": "第一總判支位者。論云。如是蘊相續說三",
    "T41n1823_009:0871a06": "生為位。頌曰。",
    "T41n1823_009:0871a07": "　如是諸緣起　　十二支三際",
    "T41n1823_009:0871a08": "　前後際各二　　中八據圓滿",
    "T41n1823_009:0871a09": "釋曰。前兩句標名列數。下兩句依世立支。",
    "T41n1823_009:0871a10": "十二支者。一無明。二行。三識。四名色。五六",
    "T41n1823_009:0871a11": "處。六觸。七受。八愛。九取。十有。十一生。十二",
    "T41n1823_009:0871a12": "老死。言三際者。一前際。即是過去。二後際。",
    "T41n1823_009:0871a13": "即是未來也。三中際。謂現在世也。前後際",
    "T41n1823_009:0871a14": "各二者。謂前後際各立二支。無明行在前",
    "T41n1823_009:0871a15": "際。生老死在後際。中八據圓滿者。此明中",
    "T41n1823_009:0871a16": "際立八支也。除前後際所餘八支在現在",
    "T41n1823_009:0871a17": "世。據圓滿者。中際八支非諸有情皆悉具有。",
    "T41n1823_009:0871a18": "今言八者。據圓滿說。歷八支位。名為圓",
    "T41n1823_009:0871a19": "滿。若中夭者。不具八支。有歷二支等。謂胎",
    "T41n1823_009:0871a20": "內死等也。又此八支。據欲界說。非色無色。",
    "T41n1823_009:0871a21": "謂色界中。無名色支。以彼化生。諸根頓具",
    "T41n1823_009:0871a22": "故。若無色界無名色及六處支。以無色故",
    "T41n1823_009:0871a23": "　故大緣起經說具有故。彼說。佛告阿難。",
    "T41n1823_009:0871a24": "識若不入胎。名色得廣大增長不。不也。世",
    "T41n1823_009:0871a25": "尊乃至廣說。解云。此經既云。入胎方有名",
    "T41n1823_009:0871a26": "色等增長。明知八支據欲界說。以色界不",
    "T41n1823_009:0871a27": "入胎故。有時但說二分緣起。一前際攝。二",
    "T41n1823_009:0871a28": "後際攝。謂無明乃至受支。此七支前際攝。",
    "T41n1823_009:0871a29": "若愛乃至老死。此五支後際攝。前後因果。二",
    "T41n1823_009:0871b01": "分攝故。前因果者。謂無明行為因。識等五",
    "T41n1823_009:0871b02": "為果也。後因果者。謂愛取有為因。生老死",
    "T41n1823_009:0871b03": "為果。此約因果。分為二際。",
    "T41n1823_009:0871b04": "從此第二。別顯體性。論云。無明等支。何法",
    "T41n1823_009:0871b05": "為體。頌曰。",
    "T41n1823_009:0871b06": "　宿惑位無明　　宿諸業名行",
    "T41n1823_009:0871b07": "　識正結生蘊　　六處前名色",
    "T41n1823_009:0871b08": "　從生眼等根　　三和前六處",
    "T41n1823_009:0871b09": "　於三受因異　　未了知名觸",
    "T41n1823_009:0871b10": "　在婬愛前受　　貪資具婬愛",
    "T41n1823_009:0871b11": "　為得諸境界　　遍馳求名取",
    "T41n1823_009:0871b12": "　有謂正能造　　牽當有果業",
    "T41n1823_009:0871b13": "　結當有名生　　至當受老死",
    "T41n1823_009:0871b14": "釋曰。宿惑位無明者。謂過去生。起煩惱時。",
    "T41n1823_009:0871b15": "名宿惑位。此位五蘊。至今果熟。總名無明。",
    "T41n1823_009:0871b16": "既是五蘊。獨標無明者。論云。彼與無明。俱",
    "T41n1823_009:0871b17": "時行故。由無明力。彼現行故。如說王行。非",
    "T41n1823_009:0871b18": "無導從。王但勝故。總謂王行(解云。彼者彼宿惑位。五蘊",
    "T41n1823_009:0871b19": "也)。宿諸業名行者。謂宿生中。起諸業位。此",
    "T41n1823_009:0871b20": "位五蘊。總名為業。業名為行。造作義故。此",
    "T41n1823_009:0871b21": "十二支。皆有位字。故初句位言流至生老",
    "T41n1823_009:0871b22": "死　識正結生蘊者。若於母胎等。正結生",
    "T41n1823_009:0871b23": "時一剎那位五蘊名識。受生識強。故別標識",
    "T41n1823_009:0871b24": "　六處前名色者。從結生後。六處生前。中間",
    "T41n1823_009:0871b25": "諸位。所有五蘊。總稱名色。中間諸位者。即",
    "T41n1823_009:0871b26": "是胎中。從羯羅藍。至鉢羅奢佉。五位也。論",
    "T41n1823_009:0871b27": "云。此中應說四處生前。而言六者。據滿立",
    "T41n1823_009:0871b28": "故(四處除身意也)從生眼等根三和前六處者。此",
    "T41n1823_009:0871b29": "是鉢羅奢佉。此位通多念也。從名色後三",
    "T41n1823_009:0871c01": "和已前生眼等根。此位五蘊。說名六處。六",
    "T41n1823_009:0871c02": "處創圓。根相顯故。但標六處。於三受因異未",
    "T41n1823_009:0871c03": "了知名觸者。三受因者。謂三受境。境名為",
    "T41n1823_009:0871c04": "因。能生受也。謂出胎後。三兩歲來。根境識",
    "T41n1823_009:0871c05": "三能有對觸。此位五蘊。總名為觸。觸相顯",
    "T41n1823_009:0871c06": "故。故標觸名。於三受境。未能了知。故未",
    "T41n1823_009:0871c07": "名受。在婬愛前受者。謂五六歲已去。十四",
    "T41n1823_009:0871c08": "十五已來。已了三受因差別之相。未起婬",
    "T41n1823_009:0871c09": "貪。此位五蘊總名為受。受用勝故。故別標",
    "T41n1823_009:0871c10": "受名。貪資具婬愛者。十五已去。貪妙資具。",
    "T41n1823_009:0871c11": "婬愛現行。未廣追求。此位五蘊總名為愛。",
    "T41n1823_009:0871c12": "愛用勝故。別標愛名。為得諸境界遍馳求名",
    "T41n1823_009:0871c13": "取者。取謂貪也。年既長大。貪五欲境。四方",
    "T41n1823_009:0871c14": "馳求。不憚勞倦。此位五蘊總名為取。以取",
    "T41n1823_009:0871c15": "勝故。標以取名。愛取別者。初起名愛。相續",
    "T41n1823_009:0871c16": "轉盛。別立取名。相續取境。轉堅猛故　有",
    "T41n1823_009:0871c17": "謂正能造牽當有果業者。因馳求故。積集",
    "T41n1823_009:0871c18": "能牽當有果業。此位五蘊總名為有。業名",
    "T41n1823_009:0871c19": "為有。有當果故。以業勝故。標以有名",
    "T41n1823_009:0871c20": "　結當有名生者。從此捨命。正結當有。此位",
    "T41n1823_009:0871c21": "五蘊總立生名。當來生支。即如今識。當來",
    "T41n1823_009:0871c22": "生顯。立以生名。現在識強。當體受稱。至當",
    "T41n1823_009:0871c23": "受老死者。於當來世。受生已後。有名色支。",
    "T41n1823_009:0871c24": "次生六處支。次生觸支。次生受支。此之四",
    "T41n1823_009:0871c25": "位所有五蘊。總名老死。如是老死。即如今",
    "T41n1823_009:0871c26": "世名色六處觸受四支。從生支後老死相顯。",
    "T41n1823_009:0871c27": "標老死名　論云。又緣起支差別有四。一",
    "T41n1823_009:0871c28": "者剎那。二者連縛。三者分位。四者遠續。云何",
    "T41n1823_009:0871c29": "剎那。謂剎那頃。由貪行殺。具十二支。癡",
    "T41n1823_009:0872a01": "謂無明。思即是行(通大地思貪必有也)。於諸境事了別",
    "T41n1823_009:0872a02": "名識(貪起有識。了境者也)。識俱三蘊。總稱名色(注曰)言",
    "T41n1823_009:0872a03": "三蘊者。色想行三。此之三蘊與識俱起",
    "T41n1823_009:0872a04": "　想蘊取全　色蘊少分。除五根及表無表色。",
    "T41n1823_009:0872a05": "以別立支故。取餘色蘊。即扶根四境是也",
    "T41n1823_009:0872a06": "　行蘊亦取少分。除無明思觸受貪及無慚",
    "T41n1823_009:0872a07": "無愧惛沈掉舉並生異滅。以別立支故。取",
    "T41n1823_009:0872a08": "餘行蘊。即作意等是也　住名色根。說為",
    "T41n1823_009:0872a09": "六處(眼等五根住名色故。說此五根以為六處。雖然是五。六處攝故。說名六處也)　六處",
    "T41n1823_009:0872a10": "對餘。和合有為觸(六處即是根。對餘境識。三和有觸)　領觸",
    "T41n1823_009:0872a11": "名受(貪相應受)　貪即是愛(即行殺時。本貪心也)　與此相應",
    "T41n1823_009:0872a12": "諸纏名取(謂無慚無愧惛沈掉舉。名為諸纏。與貪相應也)　所起身語",
    "T41n1823_009:0872a13": "二業名有(謂行殺時。起身語二業　名為有支也)　如是諸法起位",
    "T41n1823_009:0872a14": "名生。熟變名老。滅壞名死(此是三相。熟變是異相)　復",
    "T41n1823_009:0872a15": "有說者。剎那連縛。如品類足。俱遍有為十",
    "T41n1823_009:0872a16": "二支位所有五蘊。皆分位攝。即此懸遠相續",
    "T41n1823_009:0872a17": "無始。說名遠續(已上論文)　解云。言剎那者。一",
    "T41n1823_009:0872a18": "剎那也。連縛者。因果無間相連起也。若情",
    "T41n1823_009:0872a19": "非情。皆有生滅。念念相續故。剎那連縛。遍",
    "T41n1823_009:0872a20": "一切有為也。前解剎那唯是有情。此師解",
    "T41n1823_009:0872a21": "剎那亦通非情也。分位緣起。約順生受業",
    "T41n1823_009:0872a22": "及不定受業。三世十二支五蘊分位也。遠續",
    "T41n1823_009:0872a23": "者。即前分位。約順後受業。及不定受業。隔",
    "T41n1823_009:0872a24": "越多生。無始遠續之因果也。",
    "T41n1823_009:0872a25": "從此第三明本說意。此中有兩。一正明說",
    "T41n1823_009:0872a26": "意。二遣他愚惑。且初說意者。論云。世尊於",
    "T41n1823_009:0872a27": "此只說意者何。頌曰。",
    "T41n1823_009:0872a28": "　傳許約位說　　從勝立支名",
    "T41n1823_009:0872a29": "釋曰。傳許約位說者。傳許。世尊唯約分位。",
    "T41n1823_009:0872b01": "說十二支。不據剎那等也。分位緣起。經部",
    "T41n1823_009:0872b02": "有破。論主意明故言傳許。從勝立支名者。",
    "T41n1823_009:0872b03": "此通外難。分位緣起。皆具五蘊。何緣但立",
    "T41n1823_009:0872b04": "無明等名。為通止此難。以諸位中無明等",
    "T41n1823_009:0872b05": "勝。雖有五蘊。從勝立名。標無明等。廣如",
    "T41n1823_009:0872b06": "前釋　經說分位唯是有情。論說剎那連縛",
    "T41n1823_009:0872b07": "通情非情。分位遠續亦同經說。唯是有情。",
    "T41n1823_009:0872b08": "經為斷惑唯說有情。論依法相。通情非",
    "T41n1823_009:0872b09": "情。為明此義。次下問起。即當第二遣惑門",
    "T41n1823_009:0872b10": "也。論云。契經何故唯說有情。頌曰。",
    "T41n1823_009:0872b11": "　於前後中際　　為遣他愚惑",
    "T41n1823_009:0872b12": "釋曰。世尊為遣三際愚惑故說緣起。唯",
    "T41n1823_009:0872b13": "約有情　問如何有情前際愚惑。答謂於前",
    "T41n1823_009:0872b14": "際。生如是疑。我於過去世。為曾有非有。何",
    "T41n1823_009:0872b15": "等我曾有。云何我曾有。解云。曾有非有者。",
    "T41n1823_009:0872b16": "疑我有無也。何等我者。疑我自性。為即蘊",
    "T41n1823_009:0872b17": "我。為離蘊我也。云何曾有者。疑我差別。為",
    "T41n1823_009:0872b18": "當常我。無常我耶　問如何有情。後際愚惑。",
    "T41n1823_009:0872b19": "答謂於後際。生如是疑。我於未來。為當有",
    "T41n1823_009:0872b20": "非有。何等我當有。云何我當有。解云。當有非",
    "T41n1823_009:0872b21": "有者。疑我有無也。何等我者。疑我自性也。",
    "T41n1823_009:0872b22": "云何我者。疑我差別也。問如何有情。中際",
    "T41n1823_009:0872b23": "愚惑。答謂於中際。生如是疑。何等是我。此",
    "T41n1823_009:0872b24": "我云何。我誰所有。我當有誰。解云。何等是",
    "T41n1823_009:0872b25": "我者。疑我自性也。此我云何者。疑我差別",
    "T41n1823_009:0872b26": "也。我誰所有者。疑我因也。謂此現在我。過",
    "T41n1823_009:0872b27": "去誰因所有也。我當有誰者。疑我果也。謂",
    "T41n1823_009:0872b28": "我當有誰果也。為除如是三際愚惑故。經",
    "T41n1823_009:0872b29": "唯說有情緣起。以契經說。苾芻諦聽。若有",
    "T41n1823_009:0872c01": "苾芻。於諸緣起緣已生法。能以如實正慧。",
    "T41n1823_009:0872c02": "觀見彼。必不於三際愚惑。謂我於過去",
    "T41n1823_009:0872c03": "世。為曾有非有等。",
    "T41n1823_009:0872c04": "從此第四。以略攝廣。論云。又應知此緣起",
    "T41n1823_009:0872c05": "支。雖有十二支。而二三為性。三謂惑業事。",
    "T41n1823_009:0872c06": "二謂果與因。其義云何。頌曰。",
    "T41n1823_009:0872c07": "　三煩惱二業　　七事亦名果",
    "T41n1823_009:0872c08": "　略果及略因　　由中可比二",
    "T41n1823_009:0872c09": "釋曰。前兩句。正明相攝。下兩句釋妨也。三",
    "T41n1823_009:0872c10": "煩惱者。無明愛取煩惱為性。二業者。行有二",
    "T41n1823_009:0872c11": "支。以業為體。七事亦名果者。除前五支。餘",
    "T41n1823_009:0872c12": "識等七。名之為事。是煩惱業所依事故。如",
    "T41n1823_009:0872c13": "是七事。亦名為果。義准。餘法即亦名因。謂",
    "T41n1823_009:0872c14": "無明行為因。識等五為果。愛取有為因。生",
    "T41n1823_009:0872c15": "老死為果。略果及略因者。此舉略門。由以",
    "T41n1823_009:0872c16": "為妨。後際略果。說二果故。謂識等五合為",
    "T41n1823_009:0872c17": "二果。是略果也　前際略因。惑唯一故。謂",
    "T41n1823_009:0872c18": "愛取二惑。為無明一因。是略因也　而於",
    "T41n1823_009:0872c19": "中際。廣說果因。開事為五。謂識等五果",
    "T41n1823_009:0872c20": "也。惑為二故。謂開無明為愛取二也。何緣",
    "T41n1823_009:0872c21": "中際。廣說果因。前後際略因略果。由中可",
    "T41n1823_009:0872c22": "比二者。釋前妨也。由中際廣。可以比度前",
    "T41n1823_009:0872c23": "後二際。廣義已成。故不別說。說便無用。",
    "T41n1823_009:0872c24": "從此第五釋通疑難。論云。若緣起支唯十二",
    "T41n1823_009:0872c25": "者。不說老死果。生死應有終。不說無明",
    "T41n1823_009:0872c26": "因。生死應有始。或應更立餘緣起支。餘復",
    "T41n1823_009:0872c27": "有餘。成無窮失(問也)。不應更立。然無前過。",
    "T41n1823_009:0872c28": "此中世尊由義已顯。云何已顯(徵也)。頌曰。",
    "T41n1823_009:0872c29": "　從惑生惑業　　從業生於事",
    "T41n1823_009:0873a01": "　從事事惑生　　有支理唯此",
    "T41n1823_009:0873a02": "釋曰。從惑生惑業者。一從惑生惑。謂愛生",
    "T41n1823_009:0873a03": "取也。二從惑生業。謂取生有。無明生行也",
    "T41n1823_009:0873a04": "　從業生於事者。謂行生識。從有生生也",
    "T41n1823_009:0873a05": "　從事事惑生者。一從事事生。二從事惑",
    "T41n1823_009:0873a06": "生。從事事生者。即是事能生事也。謂識",
    "T41n1823_009:0873a07": "生名色。乃至觸生於受也。從事惑生者。即",
    "T41n1823_009:0873a08": "是事能生惑也。謂受生愛也。有支理唯此者",
    "T41n1823_009:0873a09": "　正釋難也。由立有支其理如此。謂說名",
    "T41n1823_009:0873a10": "色生於六處。受生於愛。已顯老死為事惑",
    "T41n1823_009:0873a11": "因。謂名色與受是老死。既受生愛。愛生於",
    "T41n1823_009:0873a12": "取。已表無明為事惑果。謂愛與取是無明",
    "T41n1823_009:0873a13": "也。無明有因。生死無始。老死有果。生死無",
    "T41n1823_009:0873a14": "終。故不須立餘緣起支。故經言如是純大",
    "T41n1823_009:0873a15": "苦蘊集。解云。如是者。如是十二因緣起",
    "T41n1823_009:0873a16": "也。無我我所。故名為純。為果義邊名為苦",
    "T41n1823_009:0873a17": "蘊。為因義邊名為集也。此苦蘊集無始無",
    "T41n1823_009:0873a18": "終。故名為大。既十二支皆名苦集。故知無",
    "T41n1823_009:0873a19": "明有因。老死有果。若不爾者。此經言何用。",
    "T41n1823_009:0873a20": "從此第六會釋經文。論云。如世尊說。吾今",
    "T41n1823_009:0873a21": "為汝說緣起法緣已生法。此二何異(問也)且本",
    "T41n1823_009:0873a22": "論文。此二無差別。以俱言攝一切法故",
    "T41n1823_009:0873a23": "(解云。本論說緣起攝一切有為。緣已生法。亦攝一切有為。既言此二俱攝一切有為。明知無別也)。",
    "T41n1823_009:0873a24": "從此論主。正釋經意。頌曰。",
    "T41n1823_009:0873a25": "　此中意正說　　因起果已生",
    "T41n1823_009:0873a26": "釋曰。此兩句正釋經意。言此中者。此契經",
    "T41n1823_009:0873a27": "中也。因起果已生者。此經中意。諸支因分說",
    "T41n1823_009:0873a28": "名緣起。由因有緣。能起果故。故知因分",
    "T41n1823_009:0873a29": "名為緣起。諸支果分說緣已生。由果皆從",
    "T41n1823_009:0873b01": "緣所生故。故知果分。名緣已生。由此理",
    "T41n1823_009:0873b02": "故。如是一切二義俱成。諸支皆有因果性",
    "T41n1823_009:0873b03": "故。解云。一切者。十二因緣也。二義者。緣起",
    "T41n1823_009:0873b04": "緣已生也。又論云。若爾安立。應不俱成。解",
    "T41n1823_009:0873b05": "云。難也。諸支因果體既無別。如何安立緣",
    "T41n1823_009:0873b06": "起緣已生法。故云應不俱成。論云。不爾。所",
    "T41n1823_009:0873b07": "觀有差別故。謂若能觀此。名緣已生。非即",
    "T41n1823_009:0873b08": "觀斯復名緣起。猶如因果父子等名。解云。",
    "T41n1823_009:0873b09": "答前難也。所望不同。二義常別。如行望無",
    "T41n1823_009:0873b10": "明。常名緣已生。不名緣起也。若行望識常",
    "T41n1823_009:0873b11": "名緣起。不名緣已生也。故體雖一。得成",
    "T41n1823_009:0873b12": "二義。如世間子望父邊常名子。不名父。父",
    "T41n1823_009:0873b13": "望子邊常名父。不名子。雖是一得有二",
    "T41n1823_009:0873b14": "名。況法可知。",
    "T41n1823_009:0873b15": "俱舍論頌疏論本第九"
}