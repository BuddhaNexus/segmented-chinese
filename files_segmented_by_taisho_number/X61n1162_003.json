{
    "X61n1162_003:0559c15": "淨土資糧全集卷之三",
    "X61n1162_003:0559c17": "古杭雲棲寺蓮池禪師　袾宏　校正",
    "X61n1162_003:0559c18": "[橘-矛+隹]李桐邑淨業弟子　莊廣還　輯",
    "X61n1162_003:0559c19": "淨土誓願章",
    "X61n1162_003:0559c20": "論修淨業人宜發願(梵網經有不發願戒)",
    "X61n1162_003:0559c21": "歸元直指曰。慈照宗主云。有行無願。其行必孤。有",
    "X61n1162_003:0559c22": "願無行。其願必虗。無願無行。空住閻浮。有願有行。",
    "X61n1162_003:0559c23": "直入無為。此乃佛祖修淨業之根本也。何以故。理",
    "X61n1162_003:0559c24": "由智導。行由願興。行願得均。理智兼俻。夫願者。樂",
    "X61n1162_003:0560a01": "也。欲也。欲生西方淨土。樂見阿彌陀佛。必須發願。",
    "X61n1162_003:0560a02": "乃得往生。若無願心。善根沉沒。華嚴經云。不發大",
    "X61n1162_003:0560a03": "願。魔所攝持。一切佛事。從大願起。欲成無上道。故",
    "X61n1162_003:0560a04": "須得願波羅蜜。所以普賢廣無邊願海。彌陀有六",
    "X61n1162_003:0560a05": "八願門。是知十方諸佛。上古先賢。皆因願力成就",
    "X61n1162_003:0560a06": "菩提。",
    "X61n1162_003:0560a07": "攷證　阿含經云。須彌山南有天下。名閻浮提。",
    "X61n1162_003:0560a08": "其土有大樹。名閻浮。此樹下有閻浮那檀金聚。",
    "X61n1162_003:0560a09": "以此勝金出樹下。故因以名樹名洲○新娑婆",
    "X61n1162_003:0560a10": "論。又名贍部。其土南狹北廣。此土有大樹。名贍",
    "X61n1162_003:0560a11": "部。其葉上廣下狹。地形象之。故名贍部。",
    "X61n1162_003:0560a12": "經曰。歸依佛。歸依法。歸依僧。我今發心。不為自求人",
    "X61n1162_003:0560a13": "天福報。聲聞緣覺。乃至權乘諸位菩薩。惟依最上乘",
    "X61n1162_003:0560a14": "發菩提心。願與法界眾生。一時同得阿耨多羅三藐",
    "X61n1162_003:0560a15": "三菩提。",
    "X61n1162_003:0560a16": "(還)謹按此經。乃發願之大綱。後願文。俻諸節目",
    "X61n1162_003:0560a17": "耳。綱以立其體。目以達其用。發願其庶幾哉。",
    "X61n1162_003:0560a18": "考證三歸初門曰。歸依佛者。歸以返還為",
    "X61n1162_003:0560a19": "義。返邪師。還事正師。故名歸。依者憑也。歸依佛",
    "X61n1162_003:0560a20": "者。終不更歸依其餘諸外天神也。歸依法者。返",
    "X61n1162_003:0560a21": "邪法。還修正法。憑佛所說。得出三塗及三界生",
    "X61n1162_003:0560a22": "死。歸依僧者。返九十五種邪行之侶。歸心出家",
    "X61n1162_003:0560a23": "三乘正行之伴。及出三界生死○發隱曰。按折",
    "X61n1162_003:0560a24": "伏羅漢經云。忉利天子。壽終當受猪身。詣佛求",
    "X61n1162_003:0560b01": "救。佛教歸命佛法僧。於七日七夜。精勤三歸。得",
    "X61n1162_003:0560b02": "免猪胎。為長者子。又木槵子經云。佛告琉璃王。",
    "X61n1162_003:0560b03": "穿木槵子稱三寶。當斷結業。得無上果。故知三",
    "X61n1162_003:0560b04": "寶。一切眾生歸依處也。",
    "X61n1162_003:0560b05": "人天福報經云。人天路上。作福為先。廣修善",
    "X61n1162_003:0560b06": "事。是名作福。必有福報也。",
    "X61n1162_003:0560b07": "聲聞四教儀與發隱相參○聲聞位分二。曰",
    "X61n1162_003:0560b08": "凡。曰聖。凡有二。外凡內凡。身居有漏。聖道未生。",
    "X61n1162_003:0560b09": "皆號曰凡。外凡則未見法性。尚在理外。內凡則",
    "X61n1162_003:0560b10": "漸見法性。心遊理內故也。外凡中。自分三。初。五",
    "X61n1162_003:0560b11": "停心。多貪不淨觀。多嗔慈悲觀。多散數息觀。愚",
    "X61n1162_003:0560b12": "癡因緣觀。多障念佛觀。二。別想念處。即四念處。",
    "X61n1162_003:0560b13": "身念不淨。受念是苦。心念無常。法念無我也。三。",
    "X61n1162_003:0560b14": "總相念處。念身不淨。亦念身是苦。身無常。身無",
    "X61n1162_003:0560b15": "我。受心法皆然也。已上三科名外凡。內凡四者。",
    "X61n1162_003:0560b16": "謂暖。頂。忍。世第一。煖者。從總相念生煖善根。具",
    "X61n1162_003:0560b17": "觀四諦。修十六行。發相似解。伏煩惱惑。得佛法",
    "X61n1162_003:0560b18": "氣分。如鑽木先熱。將春先和。名曰煖也。頂者。用",
    "X61n1162_003:0560b19": "觀同前。轉更明朗。如登高遠視。名曰頂也。忍者。",
    "X61n1162_003:0560b20": "堪忍。又忍可義。分下中上。下忍遍視八諦。修三",
    "X61n1162_003:0560b21": "十二行。中忍漸減。乃至上忍。惟有一行三剎那",
    "X61n1162_003:0560b22": "在。名曰忍也。世第一者。從上忍二剎那心。一剎",
    "X61n1162_003:0560b23": "那盡。餘一剎那猶在忍。更一剎那心盡。即入世",
    "X61n1162_003:0560b24": "第一。有漏名世。世間最勝。名第一也。此四位為",
    "X61n1162_003:0560c01": "內凡。此七方便。入聖之階。過此。則聖位教義。聖",
    "X61n1162_003:0560c02": "位分三。一。見道。初果。二。修道。二果三果。三。無學",
    "X61n1162_003:0560c03": "道。四果。一。須陀洹。此云預流。此位斷三界八十",
    "X61n1162_003:0560c04": "八使見惑。見真諦。故名為見道。二。斯陀含。此云",
    "X61n1162_003:0560c05": "一來。此位斷欲界九品思中。斷六品思盡。後三",
    "X61n1162_003:0560c06": "品猶在。故更一來。三。阿那含。此云不來。此位斷",
    "X61n1162_003:0560c07": "欲界殘思盡。進斷上八地思。此二位名修道。四。",
    "X61n1162_003:0560c08": "阿羅漢。此云無學。此位斷見思俱盡。子縛已斷。",
    "X61n1162_003:0560c09": "果縛猶在。名有餘涅槃。此名無學道。聲聞如此",
    "X61n1162_003:0560c10": "○永嘉集曰。因聲教而悟解。故號聲聞。原其所",
    "X61n1162_003:0560c11": "修。四諦而為本行。見苦常懷厭離。斷集恒畏其",
    "X61n1162_003:0560c12": "生。證滅獨契無為。修道惟論自度。大誓之心未",
    "X61n1162_003:0560c13": "普。設化之道無施。六和之敬空然。三界之慈靡",
    "X61n1162_003:0560c14": "運。因乖萬行。果闕圓常。六度未修。非小何類。如",
    "X61n1162_003:0560c15": "是。則聲聞之道也。",
    "X61n1162_003:0560c16": "緣覺華嚴疏曰。辟支。此云緣覺。又云獨覺。獨",
    "X61n1162_003:0560c17": "但自悟。緣依教悟也。獨覺自分二類。其利根者",
    "X61n1162_003:0560c18": "曰麟喻。喻麟之獨出無佛世。見物變易。自覺無",
    "X61n1162_003:0560c19": "生。其鈍根者曰部行。亦出無佛世。部黨而行。師",
    "X61n1162_003:0560c20": "徒訓化也。緣覺依佛教。觀十二緣。作流轉還滅",
    "X61n1162_003:0560c21": "二觀法者也○四教儀曰。緣覺值佛出世。稟十",
    "X61n1162_003:0560c22": "二因緣教。與前四諦開合之異耳。謂無明。行。愛。",
    "X61n1162_003:0560c23": "取。有。此之五支。合為集諦。七支為苦諦也。緣覺",
    "X61n1162_003:0560c24": "先觀集諦。所謂明緣行。行緣識。乃至生緣老死。",
    "X61n1162_003:0561a01": "此則生起。若滅觀者。無明滅。則行滅。乃至生滅。",
    "X61n1162_003:0561a02": "則老死滅。因觀十二緣。覺真諦理。故言緣覺。又",
    "X61n1162_003:0561a03": "言獨覺。兩名不同。行位無別。此人斷三界。與聲",
    "X61n1162_003:0561a04": "聞同。獨覺發真無漏。功德力大。能侵除習氣。聲",
    "X61n1162_003:0561a05": "聞但斷正使。不侵除習氣。故緣覺居聲聞之上",
    "X61n1162_003:0561a06": "○永嘉集曰。緣散而體真。故名緣覺。原其所習。",
    "X61n1162_003:0561a07": "十二因緣而為本行。觀無明而即空。達諸行而",
    "X61n1162_003:0561a08": "無作。二因既非其業。五果之報何醻。愛取有以",
    "X61n1162_003:0561a09": "無疵。老死亦何所累。心唯善寂。意翫清虗。獨宿",
    "X61n1162_003:0561a10": "孤峯。觀緣散滅。利他不普。自益未圓。於下有餘。",
    "X61n1162_003:0561a11": "於上不足。兩非其類。位處中央。如此。辟支佛道",
    "X61n1162_003:0561a12": "也。",
    "X61n1162_003:0561a13": "菩薩四教儀曰。從初發心。緣四諦觀。發四弘",
    "X61n1162_003:0561a14": "誓○初門曰。四弘誓者。一未度者令度。言未度",
    "X61n1162_003:0561a15": "苦諦。令度苦諦。苦者生死也。生死有二種。一。分",
    "X61n1162_003:0561a16": "段生死。謂六道眾生。有形質分段之成壞。二。變",
    "X61n1162_003:0561a17": "易生死。謂羅漢。辟支。及大力菩薩。三種得意生",
    "X61n1162_003:0561a18": "身。雖無分段之麤報。猶有細微因轉果移。變易",
    "X61n1162_003:0561a19": "生成之所遷也。若一切未度二種生死苦者。菩",
    "X61n1162_003:0561a20": "薩發心。願令得度。即眾生無邊誓願度也。二。未",
    "X61n1162_003:0561a21": "解者令解。言未解集諦。令解集諦。集者。即是煩",
    "X61n1162_003:0561a22": "惱潤業。能招聚生死。亦有二種。一。四住地煩惱。",
    "X61n1162_003:0561a23": "潤分段生死業。能招集煩惱生死苦果也。二。無",
    "X61n1162_003:0561a24": "明住地煩惱。潤變易生死業。能招集變易生死",
    "X61n1162_003:0561b01": "苦果也。若一切未解此二種集者。菩薩發心。願",
    "X61n1162_003:0561b02": "令得解。即煩惱無盡誓願斷也。三。未安者令安。",
    "X61n1162_003:0561b03": "言未安道諦。令安道諦。即是能通涅槃之正助",
    "X61n1162_003:0561b04": "道也。亦有二種。一。偏緣真諦。修正助道。此道但",
    "X61n1162_003:0561b05": "得至小乘盡苦涅槃。二。正緣中道實相。修正助",
    "X61n1162_003:0561b06": "道。此道能到大乘大般涅槃。若一切未安此二",
    "X61n1162_003:0561b07": "種道者。菩薩發心。願令得安。即法門無量誓願",
    "X61n1162_003:0561b08": "學也。四。未涅槃者。令得涅槃。言未得滅諦。令得",
    "X61n1162_003:0561b09": "滅諦。滅諦者。即是業煩惱滅。生死苦果滅也。亦",
    "X61n1162_003:0561b10": "有二種。一。分段生死業。四住地煩惱滅。則分段",
    "X61n1162_003:0561b11": "生死苦果滅。即二乘所得滅諦也。一。變易生死",
    "X61n1162_003:0561b12": "業。無明住地煩惱滅。即變易生死苦果滅。諸佛",
    "X61n1162_003:0561b13": "及大菩薩。所得不共。究竟滅諦也。若一切未得",
    "X61n1162_003:0561b14": "此二種滅諦者。菩薩發心。願令得滅。即佛道無",
    "X61n1162_003:0561b15": "上誓願成也。既已發心。須行行填願。於三阿僧",
    "X61n1162_003:0561b16": "祇修六度行。百劫種相好○永嘉集曰。如其心",
    "X61n1162_003:0561b17": "無所緣。而能利物。慈悲至大。愛見不拘。人法俱",
    "X61n1162_003:0561b18": "空。故名菩薩。原其所修六度而為正因。行施。則",
    "X61n1162_003:0561b19": "盡命傾財。持戒。則吉羅無犯。忍辱。則深明非我。",
    "X61n1162_003:0561b20": "割截何傷。精進。則勤求至道。剎那無間。禪那。則",
    "X61n1162_003:0561b21": "身心寂泊。安般希微。智慧。則了知緣起。自性無",
    "X61n1162_003:0561b22": "生。廣修萬行。等觀羣方。下及諦緣。上該不共。大",
    "X61n1162_003:0561b23": "誓之心普被。四攝之道通收。悲智雙運。福慧兩",
    "X61n1162_003:0561b24": "嚴。超越二乘。獨居其上。如是。則大乘之道也○",
    "X61n1162_003:0561c01": "權乘諸位菩薩。即二乘。聲聞未得圓證者。非大",
    "X61n1162_003:0561c02": "乘菩薩也。",
    "X61n1162_003:0561c03": "最上乘黃檗心要曰。如來欲說一乘真法。則",
    "X61n1162_003:0561c04": "眾生不信。沒於苦海。若都不說。則墮慳貪。不為",
    "X61n1162_003:0561c05": "眾生溥捨妙道。遂設方便。說三乘法。乘有大小。",
    "X61n1162_003:0561c06": "得有淺深。皆非本性。故云惟有一乘道。餘二則",
    "X61n1162_003:0561c07": "非真。然終不能顯一心法。故召迦葉。別付一心。",
    "X61n1162_003:0561c08": "離言說法。此一枝令別行。若契悟者。便至佛道",
    "X61n1162_003:0561c09": "矣○宗鏡錄曰。眾盲觸象。各言己得見象。其觸",
    "X61n1162_003:0561c10": "牙者。言象形如萊菔。觸耳者。言象形如箕。觸鼻",
    "X61n1162_003:0561c11": "者。言象形如杵。觸蹄者。言象形如臼。觸腹者。言",
    "X61n1162_003:0561c12": "象形如床。眾相之外。更無別象。但非象之全體。",
    "X61n1162_003:0561c13": "不可以言見象也。欲見象之全體者。其唯明眼",
    "X61n1162_003:0561c14": "之人乎。今聲聞之四諦。緣覺之十二緣。菩薩之",
    "X61n1162_003:0561c15": "六度。雖皆佛法。終非佛道之全。不可以言佛也",
    "X61n1162_003:0561c16": "欲得佛之全體者。其唯最上乘乎。",
    "X61n1162_003:0561c17": "發菩提心華嚴經曰。發菩提心者。發大悲心。",
    "X61n1162_003:0561c18": "普救一切眾生故。發大慈心。等祐一切世間故。",
    "X61n1162_003:0561c19": "發安樂心。令一切眾生滅諸苦故。發饒益心。令",
    "X61n1162_003:0561c20": "一切眾生離惡法故。發哀愍心。有怖畏者咸守",
    "X61n1162_003:0561c21": "護故。發無碍心。捨離一切諸障碍故。發廣大心。",
    "X61n1162_003:0561c22": "一切法界咸徧滿故。發無邊心。等虗空界。無不",
    "X61n1162_003:0561c23": "往故。發寬愽心。悉見一切諸如來故。發智慧心。",
    "X61n1162_003:0561c24": "普入一切智慧海故。是名發菩提心○宗鏡錄",
    "X61n1162_003:0562a01": "曰。海中有寶。名曰寶藏。普現海中莊嚴事。菩提",
    "X61n1162_003:0562a02": "心寶。亦復如是。普現一切智海諸莊嚴事。",
    "X61n1162_003:0562a03": "阿耨多羅三藐三菩提蓮師疏云。阿者。此云",
    "X61n1162_003:0562a04": "無。耨多羅。此云上。三藐。此云正等。三菩提。此云",
    "X61n1162_003:0562a05": "正覺。言無上正等正覺也。鈔云。究竟極果。對下",
    "X61n1162_003:0562a06": "而言。名之曰無上。正觀真諦。對邪而言。名之曰",
    "X61n1162_003:0562a07": "正。等觀俗諦。對偏而言。名之曰等。亦名曰徧。覺",
    "X61n1162_003:0562a08": "者靈明自心。正覺者。兼上正等二義。言此覺者。",
    "X61n1162_003:0562a09": "是無上正等之正覺也。良以蠢動含靈。皆有佛",
    "X61n1162_003:0562a10": "性則菩提者。佛與眾生本來無二。無明所覆。遂",
    "X61n1162_003:0562a11": "成迷妄。是則邪覺。不名為正。聲聞辟支。止破見",
    "X61n1162_003:0562a12": "思。雖得菩提其道未中。是則偏覺。不名為等。一",
    "X61n1162_003:0562a13": "切菩薩。已盡塵沙。未盡無明。雖得正等菩提。佛",
    "X61n1162_003:0562a14": "道猶遠。不名無上。惟佛一人。妄盡覺滿。如望夜",
    "X61n1162_003:0562a15": "月更無有覺過於此者。名無上正等正覺也○",
    "X61n1162_003:0562a16": "維摩經曰。菩提者。不可以身得。不可以心得。寂",
    "X61n1162_003:0562a17": "滅是也。菩提滅諸相故。不觀是菩提。離諸緣故。",
    "X61n1162_003:0562a18": "不行是菩提。無憶念故。斷是菩提。捨諸見故。離",
    "X61n1162_003:0562a19": "是菩提。離諸妄想故。障是菩提。障諸願故。不入",
    "X61n1162_003:0562a20": "是菩提。無貪著故。順是菩提。順於如來故。住是",
    "X61n1162_003:0562a21": "菩提。住法性故。至是菩提。至實際故。不二是菩",
    "X61n1162_003:0562a22": "提。離意法故。等是菩提。等虗空故。無為是菩提。",
    "X61n1162_003:0562a23": "無生住滅故。知是菩提。了眾生心行故。不會是",
    "X61n1162_003:0562a24": "菩提。諸入不會故。不合是菩提。離煩惱習故。無",
    "X61n1162_003:0562b01": "處是菩提。無形色故。假名是菩提。名字空故。如",
    "X61n1162_003:0562b02": "化是菩提。無取捨故。無是菩提。常自靜故。善寂",
    "X61n1162_003:0562b03": "是菩提。性清靜故。無取是菩提。離攀緣故。無異",
    "X61n1162_003:0562b04": "是菩提。諸法等故。無比是菩提。無所諭故。微妙",
    "X61n1162_003:0562b05": "是菩提。諸法難知故○僧肇曰。道之極者。稱曰",
    "X61n1162_003:0562b06": "菩提。盖是正覺無相之真智乎。",
    "X61n1162_003:0562b07": "○附四諦初門曰。諦以審實為義。此四諦法",
    "X61n1162_003:0562b08": "門。正為聲聞人。從聞生解。故必藉教詮理。今明",
    "X61n1162_003:0562b09": "教理不虗。故云審實也○一。苦諦。苦以逼惱為",
    "X61n1162_003:0562b10": "義。一切有為心行。常為無常患累之所逼惱。故",
    "X61n1162_003:0562b11": "名苦諦。二。集諦者。集以招聚為義。若心與結業",
    "X61n1162_003:0562b12": "相應。未來定能招聚生死之苦。故名集諦。三滅",
    "X61n1162_003:0562b13": "諦者。滅以滅無為義。結業既盡。則無生死之患",
    "X61n1162_003:0562b14": "累。故名為滅。若發見思無漏真明。而斷結者。則",
    "X61n1162_003:0562b15": "三界九十八使俱滅。以煩惱結使滅。故三界業",
    "X61n1162_003:0562b16": "亦滅。若三界業煩惱滅者。即是滅諦。有餘涅槃",
    "X61n1162_003:0562b17": "也。因滅故果滅。捨此報身時。後世苦果。永不相",
    "X61n1162_003:0562b18": "續。名入無餘涅槃。真滅度也。四。道諦者。道以能",
    "X61n1162_003:0562b19": "通為義。正道及助道。是二相扶。能通至涅槃。故",
    "X61n1162_003:0562b20": "名為道正道實觀三十七品。三解脫門。緣理慧",
    "X61n1162_003:0562b21": "行。名為正道。助道者。得解觀中。種種諸對治法。",
    "X61n1162_003:0562b22": "及諸禪定。皆為助道。審定不虗。即是道諦○四",
    "X61n1162_003:0562b23": "教儀云。四諦之中。分世出世間。前二諦為世間",
    "X61n1162_003:0562b24": "因果。苦因集果也。後二諦為出世間因果。滅果",
    "X61n1162_003:0562c01": "道因也。問。何故世出世前果後因耶。答。聲聞根",
    "X61n1162_003:0562c02": "鈍。知苦斷集。慕果修因。是故然也○合七法為",
    "X61n1162_003:0562c03": "三十七品。一。四念處。二。四正勤。三。四如意足。四。",
    "X61n1162_003:0562c04": "五根。五。五力。六。七覺分。七。八正道也。一。四念處",
    "X61n1162_003:0562c05": "者。一身念處二受念處。三心念處。四法念處也。",
    "X61n1162_003:0562c06": "二。四正勤者。一。已生惡法為除斷。一心勤精進。",
    "X61n1162_003:0562c07": "二。未生惡法不令生。一心勤精進。三。未生善法",
    "X61n1162_003:0562c08": "為生。一心勤精進。四。已生善法增長。一心勤精",
    "X61n1162_003:0562c09": "進。三。四如意足者。一。欲如意足。二。精進如意足。",
    "X61n1162_003:0562c10": "三。心如意足。四。思惟如意足也。下四五六七。俱",
    "X61n1162_003:0562c11": "見阿彌陀經考證三解脫門者。見修禪章明宗",
    "X61n1162_003:0562c12": "篇考證。",
    "X61n1162_003:0562c13": "西方願文(蓮池禪師撰)",
    "X61n1162_003:0562c14": "　稽首西方安樂國　　接引眾生大導師",
    "X61n1162_003:0562c15": "　我今發願願往生　　惟願慈悲哀攝受",
    "X61n1162_003:0562c16": "弟子(某甲眾等)普為四恩三有。法界眾生。求於諸佛。一",
    "X61n1162_003:0562c17": "乘無上菩提道故。專心持念阿彌陀佛。萬德洪名。",
    "X61n1162_003:0562c18": "期生淨土。又以業重福輕。障深慧淺。染心易熾。淨",
    "X61n1162_003:0562c19": "德難成。今於佛前。翹勤五體。披瀝一心。投誠懺悔。",
    "X61n1162_003:0562c20": "我及眾生。曠劫至今。迷本淨心。縱貪嗔癡。染穢三",
    "X61n1162_003:0562c21": "業。無量無邊所作罪垢。無量無邊所結冤業。願悉",
    "X61n1162_003:0562c22": "消滅。從於今日。立深誓願。遠離惡法。誓不更造。勤",
    "X61n1162_003:0562c23": "脩聖道。誓不退隋。誓成正覺。誓度眾生。阿彌陀佛",
    "X61n1162_003:0562c24": "以慈悲願力。當證知我。當哀愍我。當加被我。願禪",
    "X61n1162_003:0563a01": "觀之中。夢寐之際。得見阿彌陀佛金色之身。得歷",
    "X61n1162_003:0563a02": "阿彌陀佛寶嚴之土。得蒙阿彌陀佛。甘露灌頂。光",
    "X61n1162_003:0563a03": "明照身。手摩我頭。衣覆我體。使我宿障自除。善根",
    "X61n1162_003:0563a04": "增長。疾空煩惱。頓破無明。圓覺妙心。廓然開悟。寂",
    "X61n1162_003:0563a05": "光真境。常得現前。至於臨欲命終。預知時至。身無",
    "X61n1162_003:0563a06": "一切病苦厄難。心無一切貪戀迷惑。諸根悅豫。正",
    "X61n1162_003:0563a07": "念分明。捨報安詳。如入禪定。阿彌陀佛。與觀音勢",
    "X61n1162_003:0563a08": "至諸聖賢眾。放光接引。垂手提携。樓閣幢旛。異香",
    "X61n1162_003:0563a09": "天樂。西方聖境。昭示目前。令諸眾生。見者聞者。歡",
    "X61n1162_003:0563a10": "喜感嘆。發菩提心。我於爾時。乘金剛臺。隨從佛後。",
    "X61n1162_003:0563a11": "如彈指頃。生極樂國。七寶池內。勝蓮華中。華開見",
    "X61n1162_003:0563a12": "佛。見諸菩薩。聞妙法音。獲無生忍。於須臾間承事",
    "X61n1162_003:0563a13": "諸佛。親蒙授記得授記已。三身四智。五眼六通。無",
    "X61n1162_003:0563a14": "量百千陀羅尼門。一切功德。皆悉成就。然後不違",
    "X61n1162_003:0563a15": "安養。迴入娑婆。分身無數。徧十方剎。以不可思議",
    "X61n1162_003:0563a16": "自在神力種種方便。度脫眾生。咸令離染。還得淨",
    "X61n1162_003:0563a17": "心。同生西方。入不退地。如是大願。世界無盡。眾生",
    "X61n1162_003:0563a18": "無盡。業及煩惱。一切無盡。我願無盡。願今禮佛發",
    "X61n1162_003:0563a19": "願。修持功德。回施有情。四恩總報。三有齊資。法界",
    "X61n1162_003:0563a20": "眾生。同圓種智。",
    "X61n1162_003:0563a21": "考證四恩父母。師長。國王。施主。",
    "X61n1162_003:0563a22": "三有欲有。色有。無色有。即三界之因果不忘。",
    "X61n1162_003:0563a23": "故名為有也。",
    "X61n1162_003:0563a24": "五體二肘。二膝。及額也。",
    "X61n1162_003:0563b01": "懺悔壇經曰。懺悔者。懺其前非。從前所有惡",
    "X61n1162_003:0563b02": "業。愚迷憍誑嫉妬等罪。悉皆盡懺。永不復起。是",
    "X61n1162_003:0563b03": "名為懺。悔者。悔其後過。從今已後。所有惡業。愚",
    "X61n1162_003:0563b04": "迷憍誑嫉妬等罪。今已覺悟。悉皆永斷。更不復",
    "X61n1162_003:0563b05": "作。是名為悔。故稱懺悔。凡夫愚迷。只知懺其前",
    "X61n1162_003:0563b06": "愆。不知悔其後過。以不悔故。前愆不滅。後過又",
    "X61n1162_003:0563b07": "生。何名懺悔○發隱曰。冥祥記云。沙門慧達。於",
    "X61n1162_003:0563b08": "地府見觀世音菩薩。言沙門白衣。見身為過。及",
    "X61n1162_003:0563b09": "宿世罪。種種惡業。能於眾中盡自發露。勤誠懺",
    "X61n1162_003:0563b10": "悔罪即消滅。觀此。則知懺悔功德。不可勝量。菩",
    "X61n1162_003:0563b11": "薩於幽顯中。皆教人悔罪也○宗鏡錄曰。若欲",
    "X61n1162_003:0563b12": "懺悔者。端坐念實相。則直了無生之心。當處解",
    "X61n1162_003:0563b13": "脫。此大懺悔也。故云斷惑懺罪。比餘漸教。如[疊*毛]",
    "X61n1162_003:0563b14": "花千斤。不如真金一兩○四教儀論懺悔有二。",
    "X61n1162_003:0563b15": "一事懺。二理懺。今壇經發隱所論。事懺也。宗鏡",
    "X61n1162_003:0563b16": "所言。理懺也。未悟其理者。事為急矣。",
    "X61n1162_003:0563b17": "手摩衣覆法華經云。若有受持讀誦法華經",
    "X61n1162_003:0563b18": "者。當知是人。為釋迦牟尼手摩其頭。衣之所覆",
    "X61n1162_003:0563b19": "○往生集云。晉劉遺民於定中。見阿彌陀佛手",
    "X61n1162_003:0563b20": "摩其頭。引袈裟覆之。",
    "X61n1162_003:0563b21": "三身法數曰。法身如月之體。報身如月之光。",
    "X61n1162_003:0563b22": "應身如月之影○如來三身者。毗盧遮那。此云",
    "X61n1162_003:0563b23": "遍一切處。法身也。盧舍那。此云淨滿。報身也。釋",
    "X61n1162_003:0563b24": "迦牟尼。此云能仁寂默。化身也○黃檗曰。佛有",
    "X61n1162_003:0563c01": "三身。法身說自性虗通法。報身說一切清淨法。",
    "X61n1162_003:0563c02": "化身說六度萬行法。法身說法。不可以言語音",
    "X61n1162_003:0563c03": "聲形相文字而求。無所說。無所證。自性虗通而",
    "X61n1162_003:0563c04": "已。故曰無法可說。是名說法。報身化身。皆隨機",
    "X61n1162_003:0563c05": "感現。所說法。亦隨事應為攝化。皆非真法。故曰。",
    "X61n1162_003:0563c06": "報化非真佛也。",
    "X61n1162_003:0563c07": "四智證道歌云。三身四智體中圓。註云。四智",
    "X61n1162_003:0563c08": "者。大圓鏡智。平等性智。妙觀察智。成所作智也。",
    "X61n1162_003:0563c09": "束四智為三身者。以成所作智妙觀察智為化",
    "X61n1162_003:0563c10": "身。平等性智為報身。圓鏡智為法身也。",
    "X61n1162_003:0563c11": "五眼金剛經有肉眼。天眼。慧眼。法眼。佛眼○",
    "X61n1162_003:0563c12": "肉眼者。照見胎卵濕化色身起滅因緣也。天眼",
    "X61n1162_003:0563c13": "者。照見諸天宮殿。雲雨明暗。五星二曜旋復因",
    "X61n1162_003:0563c14": "緣也。慧眼者。照見眾生慧性深淺。上品下生。輪",
    "X61n1162_003:0563c15": "迴托蔭因緣也。法眼者。照見法身徧充三界。無",
    "X61n1162_003:0563c16": "形無相。盡虗空徧法界因緣也。佛眼者。照見佛",
    "X61n1162_003:0563c17": "光普照。無障無碍。圓滿十方。尋光見體。知有涅",
    "X61n1162_003:0563c18": "槃國土也。若上根上智之人。能識此五者因緣。",
    "X61n1162_003:0563c19": "即名大乘菩薩。",
    "X61n1162_003:0563c20": "六通天眼。天耳。他心。宿命。漏盡。身得如意。詳",
    "X61n1162_003:0563c21": "見一卷往生勝果篇○正訛集曰。道與通自別。",
    "X61n1162_003:0563c22": "眼徹視。耳徹聽者。通也。入色界。眼不受色惑。入",
    "X61n1162_003:0563c23": "聲界。耳不受聲惑者。道也。如以通而已矣。則神",
    "X61n1162_003:0563c24": "亦有通。鬼亦有通。妖亦有通。與道何涉。認通為",
    "X61n1162_003:0564a01": "道。遂至墮魔羅境。生外道種。可勿慎諸。",
    "X61n1162_003:0564a02": "迴入娑婆賾禪師曰。若位居不退。果證無生。",
    "X61n1162_003:0564a03": "在欲。無欲居塵。出塵方能興無緣慈。運同體悲。",
    "X61n1162_003:0564a04": "迴入塵勞。和光五濁。其有淺聞單慧。或與少善",
    "X61n1162_003:0564a05": "相應。便謂永出四流。高超十地。詆訶淨土。耽戀",
    "X61n1162_003:0564a06": "娑婆。掩目空歸。宛然流浪。並肩牛馬。接武泥犂。",
    "X61n1162_003:0564a07": "不知自是何人。擬此大權菩薩。由此觀之。則迴",
    "X61n1162_003:0564a08": "入娑婆。未可易言也。",
    "X61n1162_003:0564a09": "法界出三界者。不受輪迴生死。四種聖人。諸",
    "X61n1162_003:0564a10": "佛菩薩緣覺聲聞是也。四聖得意生身。於三界",
    "X61n1162_003:0564a11": "內外。無住無不住。總而言之。有十法界。在人用",
    "X61n1162_003:0564a12": "心不同。各循行業。諸趣攝之。",
    "X61n1162_003:0564b01": "十法界之圖",
    "X61n1162_003:0564b15": "諸佛(修六度萬行三心圓發得證法身)",
    "X61n1162_003:0564b16": "菩薩(修次第觀行六度行得成大乘菩薩)",
    "X61n1162_003:0564b17": "緣覺(修體法空觀十二因緣行道成緣覺)",
    "X61n1162_003:0564b18": "聲聞(修祈法空觀依四諦行道成阿羅漢)",
    "X61n1162_003:0564b19": "諸天(修上品十善兼修禪定故得生天道)",
    "X61n1162_003:0564b20": "人倫(修中品十善五戒五常故得為人倫)",
    "X61n1162_003:0564b21": "修羅(修下品十善五常欲勝他故為修羅)",
    "X61n1162_003:0564b22": "餓鬼(作下等十惡正作能悔故為餓鬼道)",
    "X61n1162_003:0564b23": "畜生(作中等十惡作已能悔故為之畜生)",
    "X61n1162_003:0564b24": "地獄(作上等十惡作已不能悔故墮地獄)",
    "X61n1162_003:0564c01": "天如祖師十法界圖解○天如祖師升座云。若",
    "X61n1162_003:0564c02": "人欲了知三世一切佛。應觀法界性。一切惟心",
    "X61n1162_003:0564c03": "造。世出世間。聖凡境界。只此一偈。包括無餘。所",
    "X61n1162_003:0564c04": "言法界者。有四聖六凡。合成為十界。是十法界。",
    "X61n1162_003:0564c05": "本無自體。本無自性。亦無自種亦無自根。皆惟",
    "X61n1162_003:0564c06": "一心之所造也。所言心者。如大虗空。本來清淨。",
    "X61n1162_003:0564c07": "不知何故而言法界惟心造哉。原夫此心。雖曰",
    "X61n1162_003:0564c08": "不變。而亦隨緣。以其隨緣。故曰能造。隨緣者。或",
    "X61n1162_003:0564c09": "因一念瞥生。或因外境相觸。故曰因緣。纔有因",
    "X61n1162_003:0564c10": "緣。便成法界譬如水體本淨。遭遇風觸。則波浪",
    "X61n1162_003:0564c11": "隨生。故曰水能造波。波因水而有也。心能造法",
    "X61n1162_003:0564c12": "界法界因心而有也。然則一乘任運。萬德莊嚴",
    "X61n1162_003:0564c13": "者。諸佛之法界也。圓修六度。總攝萬行者。菩薩",
    "X61n1162_003:0564c14": "之法界也。見局因緣。證偏空理者。緣覺之法界",
    "X61n1162_003:0564c15": "也。功成四諦。歸小涅槃者。聲聞之法界也。廣修",
    "X61n1162_003:0564c16": "戒善作有漏因者。天道之法界也。愛染不息。雜",
    "X61n1162_003:0564c17": "諸善緣者。人道之法界也。鈍執勝心。常懷嗔鬪",
    "X61n1162_003:0564c18": "者。修羅之法界也。愛見為根。慳貪為業者。餓鬼",
    "X61n1162_003:0564c19": "之法界也。欲貪不息。痴想橫生者。畜生之法界",
    "X61n1162_003:0564c20": "也。造十習因。受六交報者。地獄之法界也。若廣",
    "X61n1162_003:0564c21": "而論之。有種種之法界。皆由此心隨緣變造。若",
    "X61n1162_003:0564c22": "能一心不生。了悟了證。則種種法界。隨其所了",
    "X61n1162_003:0564c23": "而空也。是故十習既斷。六交不生。地獄之心了",
    "X61n1162_003:0564c24": "也。欲貪既斷。痴想不生。畜生之心了也。愛見既",
    "X61n1162_003:0565a01": "斷。慳貪不生。餓鬼之心了也。勝心既斷。嗔鬪不",
    "X61n1162_003:0565a02": "生。修羅之心了也。愛染既斷。正念現前人道之",
    "X61n1162_003:0565a03": "心了也。捨有漏因。修無漏業。天道之心了也。不",
    "X61n1162_003:0565a04": "執四諦。不守真空。聲聞之心了也。不局因緣。回",
    "X61n1162_003:0565a05": "心入大。緣覺之心了也。六度功成。頓超地位。菩",
    "X61n1162_003:0565a06": "薩之心了也。圓滿菩提。歸無所得。諸佛之心了",
    "X61n1162_003:0565a07": "也今我了心於六凡法界之中。必已了悟無疑",
    "X61n1162_003:0565a08": "矣。且道四望法界之中。所了之心。落在甚麼界。",
    "X61n1162_003:0565a09": "喝一喝。下座○纂靈記云。一人死至地獄門。遇",
    "X61n1162_003:0565a10": "地藏菩薩授以一偈。若人欲了知三句。謂之曰。",
    "X61n1162_003:0565a11": "誦得此偈能破地獄苦。故知若觀此心。不惟破",
    "X61n1162_003:0565a12": "地獄界乃至十法界一時破。",
    "X61n1162_003:0565a13": "論發願人宜發誓(梵網經有不發誓戒)",
    "X61n1162_003:0565a14": "戒疏發隱曰。期其志而必到者。願為之先導也。堅",
    "X61n1162_003:0565a15": "其願而不退者。誓為之後驅也。故疏稱誓為願中",
    "X61n1162_003:0565a16": "勇烈意。吾願雖發。若無大誓。安克有終。",
    "X61n1162_003:0565a17": "楞嚴經曰。若我滅度後。其有比丘。發心決定修三摩",
    "X61n1162_003:0565a18": "地。能於如來形像前。身然一燈。燒一指節。爇一香炷。",
    "X61n1162_003:0565a19": "我說是人。雖未即明無上覺路。是人於法已決定心。",
    "X61n1162_003:0565a20": "蓮池禪師曰。燒身燒臂。大乘經中屢開。此得忍大",
    "X61n1162_003:0565a21": "士所為。非初心境界也。求生西方者若能用然臂",
    "X61n1162_003:0565a22": "之精虔勇猛。以治其惡習。則所然亦多矣。古云善",
    "X61n1162_003:0565a23": "學柳下惠。不其然歟。",
    "X61n1162_003:0565a24": "(還)謹按諸佛菩薩。皆有誓願以為究竟之地。今",
    "X61n1162_003:0565b01": "人生於濁世而求[宋-木+取]上乘。不可無決定心。欲發",
    "X61n1162_003:0565b02": "決定心。不可無誓願。予故不效諸經(然臂)之事。而",
    "X61n1162_003:0565b03": "學佛菩薩誓願之規。其以學柳下惠者。而學蓮",
    "X61n1162_003:0565b04": "師歟。",
    "X61n1162_003:0565b05": "考證宜發誓阿含經云。比丘不發誓者。終",
    "X61n1162_003:0565b06": "不成佛道。誓願之福。不可稱計。得至甘露滅盡",
    "X61n1162_003:0565b07": "之處。故願後必須發誓也。○發隱曰。問願多期",
    "X61n1162_003:0565b08": "望之語。誓類呪咀之詞。修行本擬出離。云何動",
    "X61n1162_003:0565b09": "稱地獄。答。誓願中之勇烈意也。呪呾。怨中之毒",
    "X61n1162_003:0565b10": "害意也。柰何以願為怨。以勇烈為毒害乎。世有",
    "X61n1162_003:0565b11": "魔師。教授魔種。閉門塞竇。險語以堅其信根。惡",
    "X61n1162_003:0565b12": "咀以閉其外問。終身蔽錮。累劫牢籠。而莫之能",
    "X61n1162_003:0565b13": "出也。哀哉。",
    "X61n1162_003:0565b14": "善學柳下惠魯男子獨處一室鄰婦之屋。夜",
    "X61n1162_003:0565b15": "為風雨所敗。求寄宿。男子閉門不納。婦曰。汝獨",
    "X61n1162_003:0565b16": "不聞柳下惠之覆寒女乎。男子曰。在柳下惠則",
    "X61n1162_003:0565b17": "可。在我則不可。以我之不可。學柳下惠之可。故",
    "X61n1162_003:0565b18": "曰。善學柳下惠。",
    "X61n1162_003:0565b19": "西方誓文(弟子廣還撰)",
    "X61n1162_003:0565b20": "弟子(某)謹於(某)年(某)月(某)日。發願修持淨業。立",
    "X61n1162_003:0565b21": "誓于",
    "X61n1162_003:0565b22": "佛菩薩之前曰。弟子(某)修持淨業。願依[宋-木+取]上乘發菩",
    "X61n1162_003:0565b23": "提心。願比然臂事。發決定心。奉持齋戒。遵行日",
    "X61n1162_003:0565b24": "課。圓通宗法。必期如西方願文而後已。否則情",
    "X61n1162_003:0565c01": "隨事遷。終致退轉。空過一生。輪迴永劫可不痛",
    "X61n1162_003:0565c02": "哉。自今已後。若違初願。不加精進者。是則欺誑",
    "X61n1162_003:0565c03": "十方",
    "X61n1162_003:0565c04": "如來。必受譴罰。若得往生。見",
    "X61n1162_003:0565c05": "佛聞法。了證無生法忍。成就一切功德。而自利自足。",
    "X61n1162_003:0565c06": "不普度法界眾生者。亦同前誓。惟",
    "X61n1162_003:0565c07": "佛昭明。尚其鑒之。",
    "X61n1162_003:0565c08": "又詣",
    "X61n1162_003:0565c09": "三洲感應護法韋馱尊天之前(先讚後誓)。",
    "X61n1162_003:0565c10": "讚曰。韋馱天將。菩薩化身。永護法佛誓弘深。寶杵",
    "X61n1162_003:0565c11": "鎮魔軍。功德難論。祈禱赴凡忱。",
    "X61n1162_003:0565c12": "誓曰(誓與前同)。",
    "X61n1162_003:0565c13": "考證三洲長阿含經云。須彌山南。名閻浮",
    "X61n1162_003:0565c14": "提。又云贍部。須彌山東。名弗于逮。又名弗菩提。",
    "X61n1162_003:0565c15": "又名東勝神。須彌山西。名瞿耶尼。又名瞿陀尼。",
    "X61n1162_003:0565c16": "又名西牛貨。須彌山北。名北俱蘆。又名鬱單越。",
    "X61n1162_003:0565c17": "四洲而曰三洲感應。何也。佛祖統紀云。北洲佛",
    "X61n1162_003:0565c18": "不出生。故不聞佛法。既無佛法。則韋馱不往矣。",
    "X61n1162_003:0565c19": "故止言三洲也。考經四方皆有佛。何言北洲無",
    "X61n1162_003:0565c20": "佛法。曰。北洲無佛。只言娑婆世界耳。極言四方。",
    "X61n1162_003:0565c21": "有無量四天下。故言有佛。",
    "X61n1162_003:0565c22": "韋馱尊天一百十七世。世世為童真。其所作",
    "X61n1162_003:0565c23": "功德浩大。不能盡述。寶華琉璃光佛時成道。名",
    "X61n1162_003:0565c24": "普眼菩薩。釋迦如來會上成道。名童真菩薩。手",
    "X61n1162_003:0566a01": "持金剛寶杵。重八萬四千斤。發大誓願。若金剛",
    "X61n1162_003:0566a02": "寶杵壞。即破童真身。佛佛出世。擁護佛法。不見",
    "X61n1162_003:0566a03": "僧尼之過。頂戴鳳翅兜鍪。足穿黑履。身著黃金",
    "X61n1162_003:0566a04": "鎻甲○智論云。護世四天王。各有八將軍。周四",
    "X61n1162_003:0566a05": "天下。護助出家人。韋將軍於三十二將中。最存",
    "X61n1162_003:0566a06": "弘護。比丘道力微者。為魔所惑。韋將軍恓惶奔",
    "X61n1162_003:0566a07": "赴。應機剪除。",
    "X61n1162_003:0566a09": "淨土資糧全集卷之三"
}