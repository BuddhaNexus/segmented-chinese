{
    "T39n1799_009:0942b02": "首楞嚴義疏注經卷第九(之一)",
    "T39n1799_009:0942b04": "長水沙門子璿集",
    "T39n1799_009:0942b05": "二色界者。以此界中依正二報色法殊勝。",
    "T39n1799_009:0942b06": "從勝為名也。通名梵世者。梵是淨義。離欲染",
    "T39n1799_009:0942b07": "故。禪所生故。異散動故。此界總有一十八",
    "T39n1799_009:0942b08": "天。若俱舍云。三靜慮各三第四靜慮八。即",
    "T39n1799_009:0942b09": "除無想也。依大眾部。與今經同。即加無想",
    "T39n1799_009:0942b10": "　文三。一總指。",
    "T39n1799_009:0942b11": "阿難。世間一切所修心人。不假禪那。無有智",
    "T39n1799_009:0942b12": "慧　此總明修心之人須假禪定然後發慧。",
    "T39n1799_009:0942b13": "定慧均平方稱靜慮。若不爾者。不得名禪。意",
    "T39n1799_009:0942b14": "顯此四位中皆因禪慧。然於其中所伏惑習",
    "T39n1799_009:0942b15": "差降有異。故分諸天。下自辨釋。或可此文",
    "T39n1799_009:0942b16": "約世間人不修無漏禪定不發無漏正慧。遂感",
    "T39n1799_009:0942b17": "四禪果報不能出離。凡夫雖曰修禪。但是有",
    "T39n1799_009:0942b18": "漏六行事觀不離虛妄不名禪那。如下文云。",
    "T39n1799_009:0942b19": "此三勝流雖非正修真三摩地。又云。但能執",
    "T39n1799_009:0942b20": "身不行婬欲等。又下結云。此皆不了妙覺明",
    "T39n1799_009:0942b21": "心。積妄發生妄有三界等　二列釋四。一初",
    "T39n1799_009:0942b22": "禪二。一釋三。一梵眾天。",
    "T39n1799_009:0942b23": "但能執身不行淫欲。若行若坐想念俱無。愛",
    "T39n1799_009:0942b24": "染不生無留欲界。是人應念身為梵侶。如是",
    "T39n1799_009:0942b25": "一類名梵眾天　專意在此。故云但能執身",
    "T39n1799_009:0942b26": "等。想念俱無者。由行六行厭下欲界是苦麁",
    "T39n1799_009:0942b27": "障忻上色界是淨妙離。故得欲界惑伏。名愛",
    "T39n1799_009:0942b28": "染不生。由是命終即生色界。故云無留欲界。",
    "T39n1799_009:0942b29": "此即麁苦不起淨相現前。即是淨定。味此而",
    "T39n1799_009:0942c01": "生。名為梵眾。即凡夫所修六行伏惑之所感",
    "T39n1799_009:0942c02": "也　二梵輔天。",
    "T39n1799_009:0942c03": "欲習既除。離欲心現。於諸律儀愛樂隨順。是",
    "T39n1799_009:0942c04": "人應時能行梵德。如是一類名梵輔天　已",
    "T39n1799_009:0942c05": "伏欲惑。故云欲習既除。得上初禪定心顯現。",
    "T39n1799_009:0942c06": "故云離欲心現。此結上也。於諸下正明此天。",
    "T39n1799_009:0942c07": "於定共戒愛樂隨順梵行成就防非不失。此",
    "T39n1799_009:0942c08": "則兼護律儀淨戒成德匡弼梵主。故名梵輔",
    "T39n1799_009:0942c09": "　三大梵天。",
    "T39n1799_009:0942c10": "身心妙圓。威儀不鈌。清淨禁戒。加以明悟。",
    "T39n1799_009:0942c11": "是人應時能統梵眾為大梵王。如是一類名",
    "T39n1799_009:0942c12": "大梵天　禪觀轉勝。受生細妙。故云身心妙",
    "T39n1799_009:0942c13": "圓。復具戒德。故云威儀不缺。此結前也。清淨",
    "T39n1799_009:0942c14": "下正明此天。於定戒中發慧明悟。斯則慧解",
    "T39n1799_009:0942c15": "過人。能為梵主統攝梵眾。准俱舍說。威德光",
    "T39n1799_009:0942c16": "明獨一而住。無尋准伺定力所感。下二天具",
    "T39n1799_009:0942c17": "有尋伺。又劫末後去劫成先來。外道不測。便",
    "T39n1799_009:0942c18": "執為常。又因起念見有天生。便執能生世間",
    "T39n1799_009:0942c19": "為一因主　二結。",
    "T39n1799_009:0942c20": "阿難。此三勝流。一切苦惱所不能逼。雖非正",
    "T39n1799_009:0942c21": "修真三摩地。清淨心中諸漏不動。名為初禪",
    "T39n1799_009:0942c22": "　已離欲界八苦。故云所不能逼。但是六行",
    "T39n1799_009:0942c23": "伏惑。故云非真三昧。凡真修禪者。不於三",
    "T39n1799_009:0942c24": "界現身意。縱得勝妙定相現前。了了自知而",
    "T39n1799_009:0942c25": "無取著。今此雖得清淨似三摩地。以不了故",
    "T39n1799_009:0942c26": "味著受生。然能離欲散心麁動。故云諸漏不",
    "T39n1799_009:0942c27": "動。是故結云。此三勝流總名初禪。俱舍云。離",
    "T39n1799_009:0942c28": "生喜樂地離欲界雜惡生得輕安樂。然此初",
    "T39n1799_009:0942c29": "禪所得功德有五支林。一覺。二觀。三喜。四",
    "T39n1799_009:0943a01": "樂。五一心支。行相如天台法界次第中　二",
    "T39n1799_009:0943a02": "二禪二。一釋三。一少光天。",
    "T39n1799_009:0943a03": "阿難。其次梵天。統攝梵人。圓滿梵行。澄心不",
    "T39n1799_009:0943a04": "動。寂湛生光。如是一類名少光天　王為梵",
    "T39n1799_009:0943a05": "主。故云統攝。戒定慧具。故云圓滿梵行。此結",
    "T39n1799_009:0943a06": "前也。澄心下正明此天定心轉勝。故云澄心",
    "T39n1799_009:0943a07": "不動。定光明發。故云寂湛生光。二禪已上。離",
    "T39n1799_009:0943a08": "覺觀故。無有語言。但以定心發光。以光勝劣",
    "T39n1799_009:0943a09": "分其位次。此天喜相初生。慧光尚劣。名少光",
    "T39n1799_009:0943a10": "天　二無量光天。",
    "T39n1799_009:0943a11": "光光相然。照耀無盡。映十方界遍成琉璃。如",
    "T39n1799_009:0943a12": "是一類名無量光天　從前少光。更發多光。",
    "T39n1799_009:0943a13": "光相轉增名光光相然。光相圓明映十方界。",
    "T39n1799_009:0943a14": "境隨光淨遍成琉璃。由定漸增。定光發照必",
    "T39n1799_009:0943a15": "無涯際。名無量光　三光音天。",
    "T39n1799_009:0943a16": "吸持圓光成就教體。發化清淨應用無盡。如",
    "T39n1799_009:0943a17": "是一類名光音天　吸取任持無量淨光。以",
    "T39n1799_009:0943a18": "表言詮。名為教體。此光表詮離諸麁重。故云",
    "T39n1799_009:0943a19": "發化清淨。隨機開示無不明了。故云應用無",
    "T39n1799_009:0943a20": "盡。以二禪界地無前五識。但用光明以為表",
    "T39n1799_009:0943a21": "詮。以光為音。名光音天　二結。",
    "T39n1799_009:0943a22": "阿難。此三勝流。一切憂愁所不能逼。雖非",
    "T39n1799_009:0943a23": "正修真三摩地。清淨心中麁漏已伏。名為二",
    "T39n1799_009:0943a24": "禪　二禪三天又勝下位。故名勝流。以得極",
    "T39n1799_009:0943a25": "喜。故云一切憂愁所不能逼。初禪雖得喜",
    "T39n1799_009:0943a26": "支。極喜未生。在身麁故。但得離苦。猶有憂喜",
    "T39n1799_009:0943a27": "相對。今此二禪。定水潤心慧光明泰。喜支調",
    "T39n1799_009:0943a28": "適憂愁不生。名為定生喜樂地也。麁漏已伏",
    "T39n1799_009:0943a29": "者。忻上厭下但名為伏。以不斷故不名無漏。",
    "T39n1799_009:0943b01": "然此一地具四支林。一內淨。二喜。三樂。四一",
    "T39n1799_009:0943b02": "心。行相如常　三三禪二。一釋三。一少淨天。",
    "T39n1799_009:0943b03": "阿難。如是天人圓光成音。披音露妙。發成精",
    "T39n1799_009:0943b04": "行。通寂滅樂。如是一類名少淨天　初二句",
    "T39n1799_009:0943b05": "躡上。披音下正明此天。謂披能詮之教體現",
    "T39n1799_009:0943b06": "所詮之妙理。成所行之妙行。由是三慧既發",
    "T39n1799_009:0943b07": "妙樂攸通。定慧過前支林轉勝也。言寂滅樂",
    "T39n1799_009:0943b08": "者。滅前喜相而生淨樂。以喜相麁動此異熟",
    "T39n1799_009:0943b09": "樂恬怕寂靜。故名寂滅。定相猶劣。故名為通。",
    "T39n1799_009:0943b10": "始得此樂未廣周遍。名為少淨。淨亦靜也。有",
    "T39n1799_009:0943b11": "處亦名少靜天故　二無量淨天。",
    "T39n1799_009:0943b12": "淨空現前引發無際。身心輕安成寂滅樂。如",
    "T39n1799_009:0943b13": "是一類名無量淨天　淨空即靜樂也。定心",
    "T39n1799_009:0943b14": "轉勝。引發此樂令其無涯。樂既無涯。方是成",
    "T39n1799_009:0943b15": "就淨樂之義。此則名為徹意地樂。遍身輕安",
    "T39n1799_009:0943b16": "名無量淨　三遍淨天。",
    "T39n1799_009:0943b17": "世界身心一切圓淨。淨德成就勝託現前歸",
    "T39n1799_009:0943b18": "寂滅樂。如是一類。名遍淨天　前雖徹意地",
    "T39n1799_009:0943b19": "樂。止在身心未名為遍。今則遍於依正。樂淨",
    "T39n1799_009:0943b20": "圓融。世界身心無處不遍。殊勝妙樂以成淨",
    "T39n1799_009:0943b21": "德。言勝託者即此淨樂。是彼行者所依勝處。",
    "T39n1799_009:0943b22": "證此樂故名之為歸　二結。",
    "T39n1799_009:0943b23": "阿難。此三勝流。具大隨順。身心安隱得無量",
    "T39n1799_009:0943b24": "樂。雖非正修真三摩地。安隱心中歡喜畢",
    "T39n1799_009:0943b25": "具。名為三禪　具大隨順者。一是隨順勝定",
    "T39n1799_009:0943b26": "二是離於憂喜。憂喜望樂俱為所厭。但是違",
    "T39n1799_009:0943b27": "境。故非隨順。今此妙樂世間第一。更無過者。",
    "T39n1799_009:0943b28": "方是隨順具足之義。安隱心中歡喜畢具者。",
    "T39n1799_009:0943b29": "意地異熟隨順自在。樂極於此。純一無雜。名",
    "T39n1799_009:0943c01": "為畢具。以此三禪名離喜妙樂地故。此地禪",
    "T39n1799_009:0943c02": "支具有五種。一捨。二念。三慧。四樂。五一心",
    "T39n1799_009:0943c03": "支　四四禪者。然此一地總報業但有三品。",
    "T39n1799_009:0943c04": "感下三天。其無想天但是廣果天中別報。凡",
    "T39n1799_009:0943c05": "夫境界上極於此。五不還者。自是聖人雜修",
    "T39n1799_009:0943c06": "靜慮。資廣果天故業令五品殊勝。只於廣果",
    "T39n1799_009:0943c07": "總報之身生彼五天。與凡夫不同。由是向下",
    "T39n1799_009:0943c08": "別為一段　文二。一四根本二。一釋四。初福",
    "T39n1799_009:0943c09": "生天。",
    "T39n1799_009:0943c10": "阿難。復次天人不逼身心。苦因已盡。樂非常",
    "T39n1799_009:0943c11": "住。久必壞生。苦樂二心俱時頓捨。麁重相滅。",
    "T39n1799_009:0943c12": "淨福性生。如是一類名福生天　初五句結",
    "T39n1799_009:0943c13": "前生後。俱舍論說。第四禪離八災患。謂尋伺",
    "T39n1799_009:0943c14": "苦樂憂喜及出入息。又不為三災所動。名不",
    "T39n1799_009:0943c15": "動地。今云不逼。即離下位苦也。苦因下釋不",
    "T39n1799_009:0943c16": "逼所以。尋伺憂喜等是苦之因。今既離之。故",
    "T39n1799_009:0943c17": "無逼迫。樂非常住者。別明樂支以對前苦。三",
    "T39n1799_009:0943c18": "禪雖得徹意地樂。然不常住。必須有壞。壞即",
    "T39n1799_009:0943c19": "成苦。此名壞苦。苦樂下正明此天。今第四禪",
    "T39n1799_009:0943c20": "苦樂俱捨。以一一地皆厭下苦麁障忻上淨",
    "T39n1799_009:0943c21": "妙離。棄下苦樂名麁重相滅。得上地定名淨",
    "T39n1799_009:0943c22": "福性生。以此禪定唯一捨受是福之體。既離",
    "T39n1799_009:0943c23": "下染。故名淨福　二福愛天。",
    "T39n1799_009:0943c24": "捨心圓融。勝解清淨。福無遮中。得妙隨順窮",
    "T39n1799_009:0943c25": "未來際。如是一類名福愛天　唯一捨受與",
    "T39n1799_009:0943c26": "定心圓融。捨諸一切苦樂等法。於捨心中仍",
    "T39n1799_009:0943c27": "生勝解。於此決定忍可印持。不為異緣之所",
    "T39n1799_009:0943c28": "引轉。故名勝解清淨。由勝解力。於此圓融勝",
    "T39n1799_009:0943c29": "定之中愛樂隨順。令此勝定得無留礙。住心",
    "T39n1799_009:0944a01": "自在。受用無窮。故云得妙隨順窮未來際等。",
    "T39n1799_009:0944a02": "問此有漏禪壽命有限。何得窮未來際耶。答",
    "T39n1799_009:0944a03": "此約得定報壽長遠動經劫數。云窮未來。非",
    "T39n1799_009:0944a04": "約報後所論也。又此善定雖是有漏。而能隨",
    "T39n1799_009:0944a05": "順妙修行者。依第四禪引發此定。熏無漏禪。",
    "T39n1799_009:0944a06": "修願智無諍邊際定也。下五那含亦依此定。",
    "T39n1799_009:0944a07": "起有漏無漏雜修靜慮。若凡夫得更不進修。",
    "T39n1799_009:0944a08": "即許壽命有限。若聖人修。即得盡未來際。通",
    "T39n1799_009:0944a09": "此兩向。凡聖同修也　三廣果天。",
    "T39n1799_009:0944a10": "阿難。從是天中。有二岐路。若於先心無量淨",
    "T39n1799_009:0944a11": "光。福德圓明修證而住。如是一類名廣果天",
    "T39n1799_009:0944a12": "　於福愛中。分二所向。一直往道。即至廣果。",
    "T39n1799_009:0944a13": "二迂僻道。即至無想。此標也。若於下釋。若從",
    "T39n1799_009:0944a14": "發心已來不帶異計。直修根本四禪四無量",
    "T39n1799_009:0944a15": "善。熏禪福德。離下地染。備歷四位。至此福愛",
    "T39n1799_009:0944a16": "更增勝定。廣福所感。得生勝處。名廣果天",
    "T39n1799_009:0944a17": "　四無想天。",
    "T39n1799_009:0944a18": "若於先心。雙厭苦樂。精研捨心。相續不斷。圓",
    "T39n1799_009:0944a19": "窮捨道。身心俱滅。心慮灰凝。經五百劫　此",
    "T39n1799_009:0944a20": "正明也。若帶異計。六行伏惑。漸厭漸捨。至福",
    "T39n1799_009:0944a21": "愛天得捨圓融。捨心相續。遍窮捨道。捨心亦",
    "T39n1799_009:0944a22": "亡不計身心。故名俱滅。此計無想為涅槃也。",
    "T39n1799_009:0944a23": "以此捨心為方便入無想定也。初捨麁心入",
    "T39n1799_009:0944a24": "於微心復捨微心入微微心。從微微心常修",
    "T39n1799_009:0944a25": "不息。便入無想。此皆修因也。心慮下即無想",
    "T39n1799_009:0944a26": "報。命終果報生無想天。壽命五百大劫。想心",
    "T39n1799_009:0944a27": "不行。故名灰凝。",
    "T39n1799_009:0944a28": "是人既以生滅為因。不能發明不生滅性。初",
    "T39n1799_009:0944a29": "半劫滅。後半劫生。如是一類名無想天　此",
    "T39n1799_009:0944b01": "判成虛妄也。不了妄想體空。乃執生滅勞累。",
    "T39n1799_009:0944b02": "厭此生滅求不生滅。故云以生滅為因。捨生",
    "T39n1799_009:0944b03": "趣不生。未是真不生。見第六識暫爾不行如",
    "T39n1799_009:0944b04": "氷夾魚。不知微細生滅。妄謂涅槃。非真涅槃",
    "T39n1799_009:0944b05": "也。故云不能發明無生滅性。初半劫下却釋",
    "T39n1799_009:0944b06": "彼報行相。准俱舍引婆沙釋彼生死位。多時",
    "T39n1799_009:0944b07": "有想。初生此天。經於半劫。始入無想異熟。名",
    "T39n1799_009:0944b08": "初半劫滅。欲無常時。從異熟出。經半劫有心。",
    "T39n1799_009:0944b09": "後始方死。名後半劫生。生滅中間一向無想。",
    "T39n1799_009:0944b10": "名無想天　二結。",
    "T39n1799_009:0944b11": "阿難。此四勝流。一切世間諸苦樂境所不能",
    "T39n1799_009:0944b12": "動。雖非無為真不動地。有所得心功用純熟。",
    "T39n1799_009:0944b13": "名為四禪　此第四禪離八災患勝下地故。",
    "T39n1799_009:0944b14": "名不動地。然有劫數。壽盡須捨。故云非真不",
    "T39n1799_009:0944b15": "動。俱舍云。然彼器非常。情俱生滅故。凡夫修",
    "T39n1799_009:0944b16": "定味著受生。名有所得。定慧均平能捨苦樂。",
    "T39n1799_009:0944b17": "勝下諸天。名功用純熟　二五不還天三。初",
    "T39n1799_009:0944b18": "標示。",
    "T39n1799_009:0944b19": "阿難。此中復有五不還天。於下界中。九品習",
    "T39n1799_009:0944b20": "氣俱時滅盡。苦樂雙亡。下無卜居。故於捨心",
    "T39n1799_009:0944b21": "眾同分中安立居處　九品習氣者。即欲界",
    "T39n1799_009:0944b22": "初禪二禪三禪各九品也。種現俱無。名為滅",
    "T39n1799_009:0944b23": "盡。此是聖人斷。故名滅。非同凡夫暫伏名滅。",
    "T39n1799_009:0944b24": "習氣既無。苦樂雙泯。離下界繫。故無卜居。然",
    "T39n1799_009:0944b25": "未進斷第四禪惑。故於捨心眾同分中別立",
    "T39n1799_009:0944b26": "居處。以修禪時漏無漏雜。故此別居。俱舍論",
    "T39n1799_009:0944b27": "說。雜修靜慮五品不同。生五淨居。五品別者。",
    "T39n1799_009:0944b28": "謂下品中品上品上勝品上極品。行相如別",
    "T39n1799_009:0944b29": "　二釋相五。初無煩天。",
    "T39n1799_009:0944c01": "阿難。苦樂兩滅。鬪心不交。如是一類名無煩",
    "T39n1799_009:0944c02": "天　苦樂心滅。敵對則亡。形待既無。故云不",
    "T39n1799_009:0944c03": "交。不交則無煩也。初滅苦樂二形待心。雜修",
    "T39n1799_009:0944c04": "初品。稍離定障。名為無煩。煩即障也。然下天",
    "T39n1799_009:0944c05": "亦離苦樂不名無煩者。以凡夫人忻厭暫伏",
    "T39n1799_009:0944c06": "非是永斷。今約畢竟不生。故得此名也　二",
    "T39n1799_009:0944c07": "無熱天。",
    "T39n1799_009:0944c08": "機括獨行。研交無地。如是一類名無熱天",
    "T39n1799_009:0944c09": "　機弩牙也。括筈也。箭受弦處也。皆喻唯一捨",
    "T39n1799_009:0944c10": "心。縱任自在遊諸等至。故云獨行。不與違順",
    "T39n1799_009:0944c11": "二境相應。故云研交無地。此天以中品雜修",
    "T39n1799_009:0944c12": "靜慮。慧用清虛。皆離定障。漸得清涼。名為無",
    "T39n1799_009:0944c13": "熱也　二善見天。",
    "T39n1799_009:0944c14": "十方世界妙見圓澄。更無塵像一切沈垢。如",
    "T39n1799_009:0944c15": "是一類名善見天　十方世界唯一捨心。照",
    "T39n1799_009:0944c16": "了微妙。圓遍澄寂。故云妙見圓澄。塵像慧",
    "T39n1799_009:0944c17": "障也。沈垢定障也。雜修上品。無漏功著。定慧",
    "T39n1799_009:0944c18": "障亡。故能妙見。圓澄十方世界。名善見也",
    "T39n1799_009:0944c19": "　四善現天。",
    "T39n1799_009:0944c20": "精見現前。陶鑄無礙。如是一類名善現天",
    "T39n1799_009:0944c21": "　陶鑄鎔鍊也。範土曰陶。鎔金曰鑄。圓澄之見",
    "T39n1799_009:0944c22": "既彰。定慧之功更著。故能鎔鍊自在顯現無",
    "T39n1799_009:0944c23": "盡。故云善現　五色究竟天。",
    "T39n1799_009:0944c24": "究竟群幾。窮色性性。入無邊際。如是一類名",
    "T39n1799_009:0944c25": "色究竟天　究竟鞠窮也。群幾者群有之幾",
    "T39n1799_009:0944c26": "微也。即去無入有。有理未形之謂也。今此一",
    "T39n1799_009:0944c27": "天。窮到色理未形之際。故云究竟群幾。窮色",
    "T39n1799_009:0944c28": "性性者。性體也。推至色性之元體也。二句",
    "T39n1799_009:0944c29": "　意。前多此例。或前句窮緣色等識。後句窮所",
    "T39n1799_009:0945a01": "依大種。劑此一天即入空處。故云入無邊際。",
    "T39n1799_009:0945a02": "以空又是大種之所依。故名色究竟。如馬勝",
    "T39n1799_009:0945a03": "問佛。四大性當於何位滅盡無餘。佛云空處",
    "T39n1799_009:0945a04": "近分。正在此天也　三結勝。",
    "T39n1799_009:0945a05": "阿難。此不還天。彼諸四禪四位天王。獨有欽",
    "T39n1799_009:0945a06": "聞。不能知見。如今世間。曠野深山聖道場地。",
    "T39n1799_009:0945a07": "皆阿羅漢所住持故。世間麁人所不能見",
    "T39n1799_009:0945a08": "　梵云阿那含。此云不還。此天是彼聖所居故。",
    "T39n1799_009:0945a09": "亦名淨居。非同凡夫有漏住故。以定力殊勝",
    "T39n1799_009:0945a10": "依報亦勝。同在世間境界各別。舉例可知",
    "T39n1799_009:0945a11": "　三總結。",
    "T39n1799_009:0945a12": "阿難。是十八天。獨行無交。未盡形累。自此已",
    "T39n1799_009:0945a13": "還名為色界　純是禪定善想所感。無有情",
    "T39n1799_009:0945a14": "欲所對。故云獨行無交。尚有色礙。故云未",
    "T39n1799_009:0945a15": "盡形累　三無色界。此四無色無業果色。定",
    "T39n1799_009:0945a16": "多慧少。厭下色礙。想無邊空。次厭空處。乃",
    "T39n1799_009:0945a17": "至厭無所有。以非想非非想為究竟涅槃。有",
    "T39n1799_009:0945a18": "此四種分其位次。雖無業果色。然有定果色",
    "T39n1799_009:0945a19": "為識所依。此大乘說實有處所。若俱舍說。無",
    "T39n1799_009:0945a20": "色界無處。由生有四種。依同分及命。令心等",
    "T39n1799_009:0945a21": "相續。餘經說。有無色有情佛邊聽法淚下如",
    "T39n1799_009:0945a22": "雨者。此約大乘有定果說。前文亦說無色界",
    "T39n1799_009:0945a23": "天發願護呪也　文二。初列釋二。一正明感",
    "T39n1799_009:0945a24": "報二。初指迴心不入。",
    "T39n1799_009:0945a25": "復次阿難。從是有頂色邊際中。其間復有二",
    "T39n1799_009:0945a26": "種岐路　此標也。有即是色。頂即究竟。色於",
    "T39n1799_009:0945a27": "此住名色邊際。二岐路者。一出三界路。即迴",
    "T39n1799_009:0945a28": "心人所覆二入無色路。即定性人所履。若凡",
    "T39n1799_009:0945a29": "夫外道既不入此五天。即從廣果無想二天",
    "T39n1799_009:0945b01": "而入。不在此二所履之限。如下自知。",
    "T39n1799_009:0945b02": "若於捨心發明智慧。慧光圓通便出塵界。成",
    "T39n1799_009:0945b03": "阿羅漢。入菩薩乘。如是一類。名為迴心大阿",
    "T39n1799_009:0945b04": "羅漢　此正明迴心也。若於有頂禪中。故云",
    "T39n1799_009:0945b05": "捨心。發無漏智。頓斷上界四地三十六品俱",
    "T39n1799_009:0945b06": "生煩惱。便證無學。仍又迴心向大乘道。更不",
    "T39n1799_009:0945b07": "入於空識等處。以無上地惑故。然迴心入大。",
    "T39n1799_009:0945b08": "有深有淺。但隨破惑有深淺耳。此類仍是樂",
    "T39n1799_009:0945b09": "慧那含。故得慧光圓通便出塵界　二辨入",
    "T39n1799_009:0945b10": "者類殊二。一別明四天四。初空處。",
    "T39n1799_009:0945b11": "若在捨心。捨厭成就。覺身為礙。銷礙入空。如",
    "T39n1799_009:0945b12": "是一類名為空處　初二句躡前也。捨心有",
    "T39n1799_009:0945b13": "二。一有頂。二無想。若於有頂。用無漏道斷有",
    "T39n1799_009:0945b14": "頂惑。銷礙入空。此是樂定那含。即定性聲聞",
    "T39n1799_009:0945b15": "也。若於廣果無想。用有漏道伏惑入空。亦名",
    "T39n1799_009:0945b16": "捨心。即凡夫外道也。以此二天俱在捨心共",
    "T39n1799_009:0945b17": "一地故。覺身下正明此天。銷礙之言亦通前",
    "T39n1799_009:0945b18": "二。然行人厭患色法。如牢獄。心欲出離。即修",
    "T39n1799_009:0945b19": "觀智。破於色法。過於一切色相。滅有對相。不",
    "T39n1799_009:0945b20": "念種種相。入無邊空處。心與虛空相應。名為",
    "T39n1799_009:0945b21": "空處定　二識處。",
    "T39n1799_009:0945b22": "諸礙既銷。無礙無滅。其中唯留阿賴耶識全",
    "T39n1799_009:0945b23": "於末那半分微細。如是一類名為識處　初",
    "T39n1799_009:0945b24": "句結前空處。次句破空入識。銷礙之無亦亡。",
    "T39n1799_009:0945b25": "故云無礙無滅。此即唯觀於識。以破於空也。",
    "T39n1799_009:0945b26": "其中下正釋。唯留賴耶全末那者。此七八二",
    "T39n1799_009:0945b27": "識更互相依。定性愚法全不知有。冥然自",
    "T39n1799_009:0945b28": "留也。半分微細者即第六識。今留一半緣識",
    "T39n1799_009:0945b29": "之分。不留緣色空分。故云半分。以此第六",
    "T39n1799_009:0945c01": "色心俱緣。故留半也。行人入此定時。厭患虛",
    "T39n1799_009:0945c02": "空無邊緣多則散能破於定。即捨虛空。轉心",
    "T39n1799_009:0945c03": "緣識。心與識法相應。故名識處定　三無所",
    "T39n1799_009:0945c04": "有處。",
    "T39n1799_009:0945c05": "空色既亡。識心都滅。十方寂然逈無攸往。如",
    "T39n1799_009:0945c06": "是一類名無所有處　空處無色而存空。識",
    "T39n1799_009:0945c07": "處亡空而存識。皆名所有。今此空識俱亡。故",
    "T39n1799_009:0945c08": "云空色既亡識心都滅。此二句先破三法也。",
    "T39n1799_009:0945c09": "十方下。正明行相。十方者諸法也。所緣色空",
    "T39n1799_009:0945c10": "識心等法一無所存。故云寂然。所緣既寂能",
    "T39n1799_009:0945c11": "緣不行。故云逈無攸往。以行人厭患於識三",
    "T39n1799_009:0945c12": "世之識無邊緣多則散能破於定。故捨緣識。",
    "T39n1799_009:0945c13": "轉心依無所有法。心與無所有法相應。名無",
    "T39n1799_009:0945c14": "所有處定。然今修大乘者多濫此定。但一切",
    "T39n1799_009:0945c15": "無著心無所寄都無一物即是大乘。如頑空",
    "T39n1799_009:0945c16": "無異。而不知。善能了達諸禪境界。斷伏歷然",
    "T39n1799_009:0945c17": "道品次第。如大圓鏡鑒於萬象不差不錯。方",
    "T39n1799_009:0945c18": "是大乘真修禪也　四非非想處。",
    "T39n1799_009:0945c19": "識性不動。以滅窮研。於無盡中發宣盡性。如",
    "T39n1799_009:0945c20": "存不存。若盡非盡。如是一類名為非想非非",
    "T39n1799_009:0945c21": "想處　初二句指所依體。初句雙標。識性者",
    "T39n1799_009:0945c22": "標有細想也。不動者標無麁想也。次句轉釋",
    "T39n1799_009:0945c23": "不動義。前無所有處。猶用心窮研。令不緣識",
    "T39n1799_009:0945c24": "心與無所有法相應。今此一天。研窮心滅。",
    "T39n1799_009:0945c25": "伏令不動。故云以滅窮研。於無下正釋行相。",
    "T39n1799_009:0945c26": "是依此識不動之處。故云於無盡中。辨為非",
    "T39n1799_009:0945c27": "想。故云發宣盡性。雖見盡而識在。故云若盡",
    "T39n1799_009:0945c28": "非盡。雖見在而不起。故云如存不存。由此義",
    "T39n1799_009:0945c29": "故名非想非非想也。此即第六識麁想不起。",
    "T39n1799_009:0946a01": "仍有細分及賴耶流注不息。故約此義以立",
    "T39n1799_009:0946a02": "其名。准俱舍云。前三無色從如行得名。此",
    "T39n1799_009:0946a03": "有頂地約當體立稱也。行人入此定時。厭患",
    "T39n1799_009:0946a04": "無所有處想如癡有想處如癰如瘡。即捨無",
    "T39n1799_009:0946a05": "所有處。緣念非有想非無想之法。心與此法",
    "T39n1799_009:0946a06": "相應。故云非有想非無想也　二總辨二類。",
    "T39n1799_009:0946a07": "此等窮空。不盡空理　滅色取空。非真空性。",
    "T39n1799_009:0946a08": "妄謂為盡。故云不盡。以不能灰滅心智故。言",
    "T39n1799_009:0946a09": "此等者總指四天也。",
    "T39n1799_009:0946a10": "從不還天。聖道窮者。如是一類。名不迴心鈍",
    "T39n1799_009:0946a11": "阿羅漢　即從色究竟天。捨厭成就。覺身為",
    "T39n1799_009:0946a12": "礙。銷礙入空者。既不能發明智慧頓斷上惑",
    "T39n1799_009:0946a13": "成無學果迴心向大。即以無漏聖道漸次厭",
    "T39n1799_009:0946a14": "捨。隨定感果。生此四天。受劫數報。方斷有頂",
    "T39n1799_009:0946a15": "地惑成阿羅漢。故名為鈍。言不迴心者。且約",
    "T39n1799_009:0946a16": "對前利根者說。非畢竟不迴。已如前說。",
    "T39n1799_009:0946a17": "若從無想諸外道天。窮空不歸。迷漏無聞便",
    "T39n1799_009:0946a18": "入輪轉　若從無想。用有漏道忻上厭下。漸",
    "T39n1799_009:0946a19": "至非想。認此有漏作無為解。便謂涅槃。至此",
    "T39n1799_009:0946a20": "不進。以不廣聞聖教不辨諸禪漏與無漏修",
    "T39n1799_009:0946a21": "證行相。壽終隨業必入諸趣也。言從無想來",
    "T39n1799_009:0946a22": "者。應是廣果天來。與無想同地。對五聖天",
    "T39n1799_009:0946a23": "名為外道。是外道類。故云從無想來。若實入",
    "T39n1799_009:0946a24": "無想。必定退墮更不進修。准經論釋。無想外",
    "T39n1799_009:0946a25": "道業盡必墮。無上生義故　二辨異王臣。",
    "T39n1799_009:0946a26": "阿難。是諸天上各各天人。則是凡夫業果酬",
    "T39n1799_009:0946a27": "答。答盡入輪。彼之天王。即是菩薩遊三摩提",
    "T39n1799_009:0946a28": "漸次增進迴向聖倫所修行路　四空天人容",
    "T39n1799_009:0946a29": "是業報。彼四天王即是權化。以入大乘首楞",
    "T39n1799_009:0946b01": "嚴定為欲遊戲四禪四空諸禪三昧成佛事",
    "T39n1799_009:0946b02": "故。問前四禪王亦是權化。通凡夫耶。答四禪",
    "T39n1799_009:0946b03": "天王必兼凡聖。如前文說。五不還天四禪天",
    "T39n1799_009:0946b04": "王獨有欽聞不能知見。此約一分凡夫所說。",
    "T39n1799_009:0946b05": "故知兼二也　二結示。",
    "T39n1799_009:0946b06": "阿難。是四空天。身心滅盡。定性現前。無業果",
    "T39n1799_009:0946b07": "色。從此逮終。名無色界　身心滅盡者。色身",
    "T39n1799_009:0946b08": "必盡。其心若盡非盡。妄謂為盡。定性現前者。",
    "T39n1799_009:0946b09": "有定果色。若無此色。四心何依。故知有也",
    "T39n1799_009:0946b10": "　二總結虛妄。",
    "T39n1799_009:0946b11": "此皆不了妙覺明心。積妄發生。妄有三界中",
    "T39n1799_009:0946b12": "間妄隨七趣沈溺補特伽羅。各從其類　由",
    "T39n1799_009:0946b13": "不如實知真如法一。妄認所明。分別既生。從",
    "T39n1799_009:0946b14": "妄積妄。故云不了等。當知。修禪觀人不達此",
    "T39n1799_009:0946b15": "門。或空處。或無所有處。或非非想處。動經六",
    "T39n1799_009:0946b16": "萬八萬大劫。身心寂滅報盡還墮。總名長壽",
    "T39n1799_009:0946b17": "天難。佛口親宣。那不明信。補特伽羅此云數",
    "T39n1799_009:0946b18": "取趣　七修羅趣。",
    "T39n1799_009:0946b19": "復次阿難。是三界中。復有四種阿脩羅類。若",
    "T39n1799_009:0946b20": "於鬼道。以護法力。乘通入空。此阿脩羅從卵",
    "T39n1799_009:0946b21": "而生。鬼趣所攝。若於天中降德貶墜。其所卜",
    "T39n1799_009:0946b22": "居隣於日月。此阿脩羅從胎而出。人趣所攝。",
    "T39n1799_009:0946b23": "有脩羅王。執持世界。力洞無畏。能與梵王及",
    "T39n1799_009:0946b24": "天帝釋四天爭權。此阿脩羅因變化有。天趣",
    "T39n1799_009:0946b25": "所攝。阿難。別有一分下劣脩羅。生大海心。沈",
    "T39n1799_009:0946b26": "水冘口。旦遊虛空。暮歸水宿。此阿脩羅因",
    "T39n1799_009:0946b27": "濕氣有。畜生趣攝　法華瑜伽亦說有四脩",
    "T39n1799_009:0946b28": "羅。大同於此。諸說脩羅。或天或鬼。皆不明",
    "T39n1799_009:0946b29": "了。此經分明。可為標准　三結妄因以誡離",
    "T39n1799_009:0946c01": "二。一結妄因四。初總結虛妄。",
    "T39n1799_009:0946c02": "阿難。如是地獄餓鬼畜生人及神仙天洎脩",
    "T39n1799_009:0946c03": "羅　結指諸趣。",
    "T39n1799_009:0946c04": "精研七趣。皆是昏沈諸有為相。妄想受生。妄",
    "T39n1799_009:0946c05": "想隨業。於妙圓明無作本心。皆如空花。元無",
    "T39n1799_009:0946c06": "所著。但一虛妄更無根緒　結成虛妄也。精",
    "T39n1799_009:0946c07": "研猶細尋也。妄想受生七趣果也。妄想隨業",
    "T39n1799_009:0946c08": "七趣因也。此妄因果皆是無明有為虛相。無",
    "T39n1799_009:0946c09": "實可得。若望圓明如虛空華。本無所有。何根",
    "T39n1799_009:0946c10": "緒而可得耶　二通示業因。",
    "T39n1799_009:0946c11": "阿難。此等眾生不識本心受此輪迴。經無量",
    "T39n1799_009:0946c12": "劫不得真淨　此示妄想受生也。",
    "T39n1799_009:0946c13": "皆由隨順殺盜婬故。反此三種。又則出生無",
    "T39n1799_009:0946c14": "殺盜婬　此示妄想隨業也。",
    "T39n1799_009:0946c15": "有名鬼倫。無名天趣。有無相傾起輪迴性",
    "T39n1799_009:0946c16": "　結輪轉也。鬼倫天趣。略舉四惡三善之二也。",
    "T39n1799_009:0946c17": "有無相待互成傾奪。升而復墜。有輪無初",
    "T39n1799_009:0946c18": "　三顯正修行。",
    "T39n1799_009:0946c19": "若得妙發三摩提者。則妙常寂。有無二無。無",
    "T39n1799_009:0946c20": "二亦滅。尚無不殺不偷不婬。云何更隨殺盜",
    "T39n1799_009:0946c21": "婬事　若發三昧。唯見一體三德祕藏。妙般",
    "T39n1799_009:0946c22": "若也。常法身也。寂解脫也。有無二無非生死",
    "T39n1799_009:0946c23": "也。無二亦滅非涅槃也。唯一中道實相之理。",
    "T39n1799_009:0946c24": "離實相外更無別法。故云云何更隨殺盜婬",
    "T39n1799_009:0946c25": "事　四別示重結。",
    "T39n1799_009:0946c26": "阿難。不斷三業。各各有私。因各各私眾私同",
    "T39n1799_009:0946c27": "分。非無定處。自妄發生。生妄無因無可尋究",
    "T39n1799_009:0946c28": "　殺盜婬三隨人別造。名各各私。所造攸同。故",
    "T39n1799_009:0946c29": "云同分。業苦相對必無參差。故云定處。即所",
    "T39n1799_009:0947a01": "感處也。既稱為妄。云何有因。故無尋究。此即",
    "T39n1799_009:0947a02": "結答前文為有定處為復自然彼彼發業各各",
    "T39n1799_009:0947a03": "私受之問也　二勸除斷。",
    "T39n1799_009:0947a04": "汝勗修行欲得菩提。要除三惑。不盡三惑。縱",
    "T39n1799_009:0947a05": "得神通。皆是世間有為功用。習氣不滅。落於",
    "T39n1799_009:0947a06": "魔道。雖欲除妄倍加虛偽。如來說為可哀憐",
    "T39n1799_009:0947a07": "者。汝妄自造。非菩提咎。作是說者名為正說。",
    "T39n1799_009:0947a08": "若他說者即魔王說　要除三惑者此正勸",
    "T39n1799_009:0947a09": "也。前云。三緣斷故三因不生。狂性自歇歇即",
    "T39n1799_009:0947a10": "菩提等。不盡下明不斷之失。修禪不持戒。是",
    "T39n1799_009:0947a11": "即魔羅業。以妄修於妄。真實可憐愍。汝妄下",
    "T39n1799_009:0947a12": "重指結答以示正邪也。前問云。此道為復本",
    "T39n1799_009:0947a13": "來自有。為是眾生妄習生起。今結答云。汝妄",
    "T39n1799_009:0947a14": "自造非菩提咎。即以前句答後問。後句答前",
    "T39n1799_009:0947a15": "問也　大文第七。陳禪那現境者。此之境界。",
    "T39n1799_009:0947a16": "是修行人。由戒定慧漸修有力。內動煩惱。外",
    "T39n1799_009:0947a17": "動魔王。於觀行中五陰漸滅。從麁至細。滅一",
    "T39n1799_009:0947a18": "陰時。有十境界被境激發。或煩惱。或業種。或",
    "T39n1799_009:0947a19": "邪思。或天魔鬼神等。現諸異相禪中而發。行",
    "T39n1799_009:0947a20": "人若無多聞智慧。不能覺察。即便取著認非",
    "T39n1799_009:0947a21": "為是先雖修正。返入邪倫。佛哀此等無問而",
    "T39n1799_009:0947a22": "說。然諸經論。明坐禪次亦略說之。微細廣說",
    "T39n1799_009:0947a23": "無過此典。天台止觀。或引禪經說魔境界。亦",
    "T39n1799_009:0947a24": "出少分耳　文二。初如來無問自說三。一如",
    "T39n1799_009:0947a25": "來告語三。初結前生後。",
    "T39n1799_009:0947a26": "即時如來將罷法座。於師子床。攬七寶几。迴",
    "T39n1799_009:0947a27": "紫金山。再來凭倚。普告大眾及阿難言　此",
    "T39n1799_009:0947a28": "經家敘。佛答阿難七趣已竟。慶喜既默。眾又",
    "T39n1799_009:0947a29": "無辭。合住說法。故云將罷法座。然禪發境界。",
    "T39n1799_009:0947b01": "非一切智孰能知之。若不與說。末代修行遇",
    "T39n1799_009:0947b02": "此難敵。故再凭几顯悲深也。",
    "T39n1799_009:0947b03": "汝等有學緣覺聲聞。今日迴心。趣大菩提無",
    "T39n1799_009:0947b04": "上妙覺。吾今已說　真修行法。汝猶未識修奢",
    "T39n1799_009:0947b05": "摩他毘婆舍那微細魔事　真修行法。即前",
    "T39n1799_009:0947b06": "二決定義觀音觀門內戒外呪兼前正解。俱",
    "T39n1799_009:0947b07": "是修行入覺之方法也　二示迷顯失二。初",
    "T39n1799_009:0947b08": "認魔境。",
    "T39n1799_009:0947b09": "魔境現前。汝不能識。洗心非正。落於邪見。或",
    "T39n1799_009:0947b10": "汝陰魔。或復天魔。或著鬼神。或遭魑魅。心中",
    "T39n1799_009:0947b11": "不明。認賊為子　修妙觀智滌內垢障。故云",
    "T39n1799_009:0947b12": "洗心。由魔引起分別念著。故名非正。陰魔等",
    "T39n1799_009:0947b13": "者。常說四魔。謂煩惱魔生死因也。陰魔死魔",
    "T39n1799_009:0947b14": "生死果也。天魔生死緣也。今云鬼神等即天",
    "T39n1799_009:0947b15": "魔屬。若涅槃云。皆是先世犯初重禁乃至餘",
    "T39n1799_009:0947b16": "篇而現者。此則業因種子被激而生也。是故",
    "T39n1799_009:0947b17": "行人先須明擇　二取少證。",
    "T39n1799_009:0947b18": "又復於中得少為足。如第四禪無聞比丘。妄",
    "T39n1799_009:0947b19": "言證聖。天報已畢哀相現前。謗阿羅漢身遭",
    "T39n1799_009:0947b20": "後有。墮阿鼻獄　智論所說。此比丘者。不廣",
    "T39n1799_009:0947b21": "尋經論。師心修行。無廣聞慧。不識諸禪三界",
    "T39n1799_009:0947b22": "地位。但精勤不息。證得初禪謂是初果。乃至",
    "T39n1799_009:0947b23": "四禪離八災患。便謂已證阿羅漢果。阿羅漢",
    "T39n1799_009:0947b24": "者此云無生。我已證得無生果。已離三界分",
    "T39n1799_009:0947b25": "段生死。所作已辦。更不進修。至無常時。四禪",
    "T39n1799_009:0947b26": "中陰見有生處。忽然起謗。我聞羅漢已得無",
    "T39n1799_009:0947b27": "生。今日云何更有生處。若如是者。佛說羅漢",
    "T39n1799_009:0947b28": "竝是虛妄。故知無有得涅槃者。由此起謗決",
    "T39n1799_009:0947b29": "定邪見。天中陰滅。墮阿鼻獄　三勅聽許說。",
    "T39n1799_009:0947c01": "汝應諦聽。吾今為汝子細分別　可知　二",
    "T39n1799_009:0947c02": "阿難佇聞。",
    "T39n1799_009:0947c03": "阿難起立。并其會中同有學者。歡喜頂禮。伏",
    "T39n1799_009:0947c04": "聽慈誨如文　三正為分別三。初總明三。一",
    "T39n1799_009:0947c05": "通明真妄二。初顯生佛體同。",
    "T39n1799_009:0947c06": "佛告阿難及諸大眾。汝等當知。有漏世界十",
    "T39n1799_009:0947c07": "二類生本覺妙明覺圓心體。與十方佛無二",
    "T39n1799_009:0947c08": "無別　一真妙體本無二相。前文云。我與如",
    "T39n1799_009:0947c09": "來真妙淨心無二圓滿。斯則心佛眾生三無",
    "T39n1799_009:0947c10": "差別也　二明迷妄成異二。一迷真妄起。",
    "T39n1799_009:0947c11": "由汝妄想迷理為咎。癡愛發生。生發遍迷。故",
    "T39n1799_009:0947c12": "有空性。化迷不息。有世界生。則此十方微塵",
    "T39n1799_009:0947c13": "國土非無漏者。皆是迷頑妄想安立　此正",
    "T39n1799_009:0947c14": "敘也。無明妄想迷真常理遂成四惑。略舉其",
    "T39n1799_009:0947c15": "二。故云癡愛發生。若具對者。先由不如實知",
    "T39n1799_009:0947c16": "真如法一。即我癡。次於迷處見有所相。即我",
    "T39n1799_009:0947c17": "見。所相既現執而不捨。即我愛。恃此為體轉",
    "T39n1799_009:0947c18": "增麁顯。即是我慢。楞伽云。七識生滅。如來藏",
    "T39n1799_009:0947c19": "不生滅。此二和合成阿梨耶。此即內識成也。",
    "T39n1799_009:0947c20": "故云遍迷。故有下外器具也。則此下重指。非",
    "T39n1799_009:0947c21": "無漏者。反顯諸佛淨土即是鏡智所現。唯識",
    "T39n1799_009:0947c22": "云。大圓鏡智能現能生身土智影。今此有漏。",
    "T39n1799_009:0947c23": "皆妄安立。",
    "T39n1799_009:0947c24": "當知虛空生汝心內。猶如片雲點太清裏。況",
    "T39n1799_009:0947c25": "諸世界在虛空耶　此結指也。前文云。空生",
    "T39n1799_009:0947c26": "大覺中如海一漚發有漏微塵國皆依空所",
    "T39n1799_009:0947c27": "生。下文云。乃至虛空皆因妄想之所安立。故",
    "T39n1799_009:0947c28": "云況此世界在虛空耶　二悟真妄除。",
    "T39n1799_009:0947c29": "汝等一人發真歸元。此十方空皆悉銷殞。云",
    "T39n1799_009:0948a01": "何空中所有國土而不振裂　前文云。漚滅",
    "T39n1799_009:0948a02": "空本無況復諸三有。故知。眾生共業所感國",
    "T39n1799_009:0948a03": "土及空。一人返妄歸真始覺合本。其所感者",
    "T39n1799_009:0948a04": "隨妄消殞。前文云。諸器世間應念化成無上",
    "T39n1799_009:0948a05": "知覺。然發真者。合覺之時。雖但見覺無妄可",
    "T39n1799_009:0948a06": "生。此無生妄。未發真者見是實有。其妄所感",
    "T39n1799_009:0948a07": "共變國土。為智所了。寧不振裂。由是諸佛成",
    "T39n1799_009:0948a08": "道。動諸世界。必不徒然　二別示降魔二。一",
    "T39n1799_009:0948a09": "致魔興二。初因悟動魔二。一正明。",
    "T39n1799_009:0948a10": "汝輩修禪飾三摩地。十方菩薩及諸無漏大",
    "T39n1799_009:0948a11": "阿羅漢。心精通[泳永+曶]。當處湛然　此顯悟也。飾",
    "T39n1799_009:0948a12": "亦修也。[泳永+曶]合也。一法界心生佛同體。佛究竟",
    "T39n1799_009:0948a13": "證。菩薩羅漢亦已分證。今三昧者同彼所證。",
    "T39n1799_009:0948a14": "融合一體。妄處全覺。故云當處湛然。",
    "T39n1799_009:0948a15": "一切魔王及與鬼神諸凡夫天。見其宮殿無",
    "T39n1799_009:0948a16": "故崩裂。大地振坼水陸飛騰。無不驚慴　此",
    "T39n1799_009:0948a17": "動魔也。",
    "T39n1799_009:0948a18": "凡夫昏暗。不覺遷訛。彼等咸得五種神通。唯",
    "T39n1799_009:0948a19": "除漏盡　此料揀也。魔與諸天皆修禪定。故",
    "T39n1799_009:0948a20": "得五通。凡夫煩惱一未曾伏。故云昏暗。彼諸",
    "T39n1799_009:0948a21": "魔王。欲界之主。統此國土以為所居。總攝有",
    "T39n1799_009:0948a22": "情以為民眾。故得道者。必出魔界。共感國土",
    "T39n1799_009:0948a23": "必傾搖耳　二反顯。",
    "T39n1799_009:0948a24": "戀此塵勞。如何令汝摧裂其處　如文　二",
    "T39n1799_009:0948a25": "正為留難。",
    "T39n1799_009:0948a26": "是故鬼神及諸天魔魍魎妖精。於三昧時。僉",
    "T39n1799_009:0948a27": "來惱汝　僉皆也。餘如文　二辨降伏二。初",
    "T39n1799_009:0948a28": "順明二。初引喻廣明。",
    "T39n1799_009:0948a29": "然彼諸魔。雖有大怒彼塵勞內。汝妙覺中如",
    "T39n1799_009:0948b01": "風吹光。如刀斷水。了不相觸。汝如沸湯。彼如",
    "T39n1799_009:0948b02": "堅氷。煖氣漸隣不日銷殞。徒恃神力但為其",
    "T39n1799_009:0948b03": "客。成就破亂由汝心中五陰主人。主人若迷。",
    "T39n1799_009:0948b04": "客得其便　首楞嚴定實相智慧。如光如水",
    "T39n1799_009:0948b05": "如湯如主。風刀氷客孰能動焉。此以清淨道",
    "T39n1799_009:0948b06": "力。破彼昏濁魔心。如空無礙。物何能沮。或",
    "T39n1799_009:0948b07": "一念動如主心迷。客得其便即成破亂。終不",
    "T39n1799_009:0948b08": "成就　二結勸降伏。",
    "T39n1799_009:0948b09": "當處禪那覺悟無惑。則彼魔事。無奈汝何。陰",
    "T39n1799_009:0948b10": "銷入明。則彼群邪咸受幽氣。明能破暗。近自",
    "T39n1799_009:0948b11": "銷殞。如何敢留擾亂禪定　初二句勸依本",
    "T39n1799_009:0948b12": "修治智慧觀察也。則彼下顯魔不得便。一人",
    "T39n1799_009:0948b13": "發真。世界消殞。今入三昧寧不動魔。苟能",
    "T39n1799_009:0948b14": "深入禪定唯觀實相。魔界佛界一如無二。生",
    "T39n1799_009:0948b15": "死涅槃山河大地。皆即狂勞虛妄華相。故云",
    "T39n1799_009:0948b16": "如何敢留擾亂禪定　二反顯。",
    "T39n1799_009:0948b17": "若不明悟被陰所迷。則汝阿難。必為魔子。成",
    "T39n1799_009:0948b18": "就魔人　慇懃啟悟令識魔惑。五陰所迷。魔",
    "T39n1799_009:0948b19": "得其便。故正理論云。五蘊者。積聚藏隱諸不",
    "T39n1799_009:0948b20": "善因。譬如群賊藏隱山中時出人間劫奪財",
    "T39n1799_009:0948b21": "物。故知五陰魔所依處。若能觀破。魔自消",
    "T39n1799_009:0948b22": "歇　二引事例證。",
    "T39n1799_009:0948b23": "如摩登伽殊為眇劣。彼唯呪汝破佛律儀。八",
    "T39n1799_009:0948b24": "萬行中秖毀一戒。心清淨故尚未淪溺。此乃",
    "T39n1799_009:0948b25": "墮汝寶覺全身。如宰臣家忽逢籍沒。宛轉零",
    "T39n1799_009:0948b26": "落。無可哀救　殊為眇劣者。殊異也。即異常",
    "T39n1799_009:0948b27": "之眇劣也。魔鬼相望。魔勝而鬼劣。今登伽是",
    "T39n1799_009:0948b28": "人。但有呪力。非具五通。若望於魔。即眇劣中",
    "T39n1799_009:0948b29": "又眇劣者。彼唯下釋眇劣相。據摩登伽。期心",
    "T39n1799_009:0948c01": "甚淺。但欲毀汝淫之一戒。由汝無心。尚不成",
    "T39n1799_009:0948c02": "犯。此乃下顯魔勝。此此魔也。魔欲令汝三昧",
    "T39n1799_009:0948c03": "不成流浪輪轉法身慧命絕滅銷殞。如宰輔",
    "T39n1799_009:0948c04": "家犯國極法削沒其藉世無食祿。深可悲夫",
    "T39n1799_009:0948c05": "　二別顯五。一破色陰三。一盡未盡相二。初",
    "T39n1799_009:0948c06": "明區宇。",
    "T39n1799_009:0948c07": "阿難當知。汝坐道場銷落諸念。其念若盡。則",
    "T39n1799_009:0948c08": "諸離念一切精明。動靜不移。憶忘如一　示",
    "T39n1799_009:0948c09": "入正定之方便也。此如前文以湛旋其虛妄",
    "T39n1799_009:0948c10": "滅生伏還元覺。即此文云消落諸念等。圓覺",
    "T39n1799_009:0948c11": "亦云於一切時不起妄念也。分別不起。故云",
    "T39n1799_009:0948c12": "念盡。離念精明者。即前文云。得元明覺無生",
    "T39n1799_009:0948c13": "滅性為因地心也。動靜下釋離念行相也。入",
    "T39n1799_009:0948c14": "流亡所。境不能隨。故云動靜不移。由澄諸念。",
    "T39n1799_009:0948c15": "分別稍寂。故云憶忘如一。起信即云止一切",
    "T39n1799_009:0948c16": "境界相。今經即云消落諸念。能所二緣。經",
    "T39n1799_009:0948c17": "論互舉耳。",
    "T39n1799_009:0948c18": "當住此處入三摩提　依前方便入正定也。",
    "T39n1799_009:0948c19": "應當依此離念之處深入正受。",
    "T39n1799_009:0948c20": "如明目人處大幽暗。精性妙淨。心未發光。此",
    "T39n1799_009:0948c21": "則名為色陰區宇　正顯未盡色陰也。心入",
    "T39n1799_009:0948c22": "正定如明目人。未破色陰如大幽暗。精性妙",
    "T39n1799_009:0948c23": "淨定心顯也。心未發光慧未生也區宇寰區",
    "T39n1799_009:0948c24": "此。如王所統有諸國土。故云區。區別也。皆",
    "T39n1799_009:0948c25": "一天所覆。故云宇。宇猶覆也。今色陰二字。即",
    "T39n1799_009:0948c26": "同區宇。同一陰覆色等別故。舉此喻者。表在",
    "T39n1799_009:0948c27": "其中也　二明盡相。",
    "T39n1799_009:0948c28": "若目明朗。十方洞開。無復幽黯。名色陰盡",
    "T39n1799_009:0948c29": "　正明也。前已目明。今復暗破。故無幽黯。",
    "T39n1799_009:0949a01": "色既質礙。障隔不通。故成幽暗。今定慧發明。",
    "T39n1799_009:0949a02": "破其陰覆。洞然明顯。故云陰盡。",
    "T39n1799_009:0949a03": "是人則能超越劫濁。觀其所由。堅固妄想以",
    "T39n1799_009:0949a04": "為其本　結益也。超劫濁者。以劫濁是色陰",
    "T39n1799_009:0949a05": "之體。最初一念能所纔立。即是空見不分。名",
    "T39n1799_009:0949a06": "為劫濁。從無忽有。有即色也。今破色陰。是故",
    "T39n1799_009:0949a07": "超越。堅固妄想者。覺明堅執。質礙便成為色",
    "T39n1799_009:0949a08": "之體。故云堅固。問色陰麁顯。觀中先破劫濁",
    "T39n1799_009:0949a09": "最細。何得却超。答以起時無前後。故破時兼",
    "T39n1799_009:0949a10": "麁細。文不累書。故見生起有次第耳。又色陰",
    "T39n1799_009:0949a11": "屬現相。現相是本識。今色陰破即現相破。現",
    "T39n1799_009:0949a12": "相破即動本識。本識豈非劫濁。故得超也。信",
    "T39n1799_009:0949a13": "哉初心便有破無明分耳　二正明現境十。",
    "T39n1799_009:0949a14": "一身能出礙。",
    "T39n1799_009:0949a15": "阿難。當在此中精研妙明。四大不織。少選之",
    "T39n1799_009:0949a16": "間身能出礙。此名精明流溢前境。斯但功用",
    "T39n1799_009:0949a17": "暫得如是非為聖證。不作聖心名善境界。若",
    "T39n1799_009:0949a18": "作聖解即受群邪　於三昧中。精究研窮妙",
    "T39n1799_009:0949a19": "明元體。無色陰相。由斯研究。深觀此理。故得",
    "T39n1799_009:0949a20": "四大不相交織。須臾之際身能出障。猶行虛",
    "T39n1799_009:0949a21": "空。斯則心不主形。四大亡質。觀心無礙流溢",
    "T39n1799_009:0949a22": "前塵。功用暫然。非是聖證。苟知此是禪者功",
    "T39n1799_009:0949a23": "力。則無有失。故云善境。若總撥為魔。則抑善",
    "T39n1799_009:0949a24": "功用。若言即聖。又未斷惑。故令善識而無取",
    "T39n1799_009:0949a25": "捨。下皆倣此　二體拾蟯蛔。",
    "T39n1799_009:0949a26": "阿難。復以此心精研妙明。其身內徹。是人忽",
    "T39n1799_009:0949a27": "然於其身內拾出蟯蛔。身相宛然。亦無傷毀。",
    "T39n1799_009:0949a28": "此名精明流溢形體。斯但精行暫得如是非",
    "T39n1799_009:0949a29": "為聖證。不作聖心名善境界。若作聖解即受",
    "T39n1799_009:0949b01": "群邪　蟯蛔腹中虫也。觀心精明。內融身體。",
    "T39n1799_009:0949b02": "內之四大因觀而變。遂能體內拾出蟯蛔故",
    "T39n1799_009:0949b03": "無傷毀。此境現前。不生取捨即為善境。不爾",
    "T39n1799_009:0949b04": "受邪　三密義聞空。",
    "T39n1799_009:0949b05": "又以此心內外精研。其時魂魄意志精神。除",
    "T39n1799_009:0949b06": "執受身。餘皆涉入互為賓主。忽於空中聞說",
    "T39n1799_009:0949b07": "法聲。或聞十方同敷密義。此名精魄遞相離",
    "T39n1799_009:0949b08": "合。成就善種暫得如是非為聖證。不作聖心",
    "T39n1799_009:0949b09": "名善境界。若作聖解即受群邪　初至賓主",
    "T39n1799_009:0949b10": "者。明境發所由也。主肝曰魂。主肺曰魄。主",
    "T39n1799_009:0949b11": "脾為意。主腎為志。主心為精神。根身種子皆",
    "T39n1799_009:0949b12": "為第八所執受故。定心精究。內外唯空。遂令",
    "T39n1799_009:0949b13": "五內主神無所依附。流出于外迭互相依。故",
    "T39n1799_009:0949b14": "云互為賓主。忽於下四句正明發相。此則先",
    "T39n1799_009:0949b15": "所修習聞慧種子。定力所激。禪中發生。遂寄",
    "T39n1799_009:0949b16": "神魂現於說法也。此名下結判邪正。離合即",
    "T39n1799_009:0949b17": "賓主也。或離心主而賓於肝等。餘如文　四",
    "T39n1799_009:0949b18": "華臺踞佛。",
    "T39n1799_009:0949b19": "又以此心澄露皎徹內光發明。十方遍作閻",
    "T39n1799_009:0949b20": "浮檀色。一切種類化為如來。于時忽見毘盧",
    "T39n1799_009:0949b21": "遮那踞天光臺千佛圍遶。百億國土及與蓮",
    "T39n1799_009:0949b22": "花俱時出現。此名心魂靈悟所染心光研明",
    "T39n1799_009:0949b23": "照諸世界。暫得如是非為聖證。不作聖心名",
    "T39n1799_009:0949b24": "善境界。若作聖解即受群邪　初三句內由",
    "T39n1799_009:0949b25": "觀慧也。定心澄靜顯露皎明。內光既發。外相",
    "T39n1799_009:0949b26": "則變。十方下外現其相也。以先熏習名言善",
    "T39n1799_009:0949b27": "種。染影而來。故見十方如金種類皆佛。心念",
    "T39n1799_009:0949b28": "不動。斯須自滅。或起取著。正定難存。如修念",
    "T39n1799_009:0949b29": "佛三昧。此境現前與修多羅合者。名為親證。",
    "T39n1799_009:0949c01": "若修樹觀。設見佛形亦不為正。以心境不相",
    "T39n1799_009:0949c02": "應故。何況修真如三昧法界一相。有所取著。",
    "T39n1799_009:0949c03": "豈非魔耶。此名下結判邪正。靈悟所染者。靈",
    "T39n1799_009:0949c04": "善也。先所熏染圓頓覺慧。悟知眾生本來是",
    "T39n1799_009:0949c05": "佛。此之種子因定激發。故現其相也。餘如文",
    "T39n1799_009:0949c06": "　五空呈寶色。",
    "T39n1799_009:0949c07": "又以此心精研妙明。觀察不停。抑按降伏。制",
    "T39n1799_009:0949c08": "止超越於時忽然十方虛空成七寶色或百寶",
    "T39n1799_009:0949c09": "色。同時遍滿。不相留礙。青黃赤白各各純現。",
    "T39n1799_009:0949c10": "此名抑按功力逾分。暫得如是非為聖證。不",
    "T39n1799_009:0949c11": "作聖心名善境界。若作聖解即受群邪　定",
    "T39n1799_009:0949c12": "功研妙。觀察逾深。制止既過。寶色分現。本為",
    "T39n1799_009:0949c13": "制止分別。今由過分異境却生。與心相違。豈",
    "T39n1799_009:0949c14": "非魔事。不起取心。自然消歇。如前文云。不取",
    "T39n1799_009:0949c15": "無非幻。非幻尚不生。幻法云何立　六物見",
    "T39n1799_009:0949c16": "暗中。",
    "T39n1799_009:0949c17": "又以此心研究澄徹精光不亂。忽於夜合。在",
    "T39n1799_009:0949c18": "暗室內。見種種物不殊白晝。而暗室物亦不",
    "T39n1799_009:0949c19": "除滅。此名心細密澄其見所視洞幽。暫得如",
    "T39n1799_009:0949c20": "是非為聖證。不作聖心名善境界。若作聖解",
    "T39n1799_009:0949c21": "即受群邪　定中研究心光澄靜。由澄靜故。",
    "T39n1799_009:0949c22": "忽然發見。暗中見物物是實境。故不隨定出",
    "T39n1799_009:0949c23": "入有無。故云亦不除滅心細密澄者。觀心微",
    "T39n1799_009:0949c24": "細密爾澄靜。精光既定暗境不隱。故夜見物。",
    "T39n1799_009:0949c25": "悟則無咎　七傷體無知。",
    "T39n1799_009:0949c26": "又以此心圓入虛融。四體忽然同於草木。火",
    "T39n1799_009:0949c27": "燒刀斫曾無所覺。又則火光不能燒爇。縱割",
    "T39n1799_009:0949c28": "其肉猶如削木。此名塵併排四大性一向入",
    "T39n1799_009:0949c29": "純。暫得如是非為聖證。不作聖心名善境界。",
    "T39n1799_009:0950a01": "若作聖解即受群邪　圓遍也。入觀達也。以",
    "T39n1799_009:0950a02": "此定心。遍了一切。己身他物無不虛寂。此即",
    "T39n1799_009:0950a03": "心融思寂執受不行。四大五塵忽然排併。既",
    "T39n1799_009:0950a04": "無能執。割截如空。念想一純暫得如是八遍",
    "T39n1799_009:0950a05": "觀諸界。",
    "T39n1799_009:0950a06": "又以此心成就清淨淨心功極。忽見大地十",
    "T39n1799_009:0950a07": "方山河皆成佛國。具足七寶。光明遍滿。又見",
    "T39n1799_009:0950a08": "恒沙諸佛如來遍滿空界樓殿華麗。下見地",
    "T39n1799_009:0950a09": "獄。上觀天宮。得無障礙。此名欣厭凝想日深",
    "T39n1799_009:0950a10": "想久化成。非為聖證。不作聖心名善境界。若",
    "T39n1799_009:0950a11": "作聖解即受群邪　厭穢忻淨積想所凝。圓",
    "T39n1799_009:0950a12": "定功深感斯妙境耳　九他方夜覩。",
    "T39n1799_009:0950a13": "又以此心研究深遠。忽於中夜。遙見遠方市",
    "T39n1799_009:0950a14": "井街巷親族眷屬。或聞其語。此名迫心逼極",
    "T39n1799_009:0950a15": "飛出故多隔見。非為聖證。不作聖心名善境",
    "T39n1799_009:0950a16": "界。若作聖解即受群邪　識心通靈因定功",
    "T39n1799_009:0950a17": "發。飛出隔見。遠近皆然。逼極之功。非因妙證",
    "T39n1799_009:0950a18": "　十師體變移。",
    "T39n1799_009:0950a19": "又以此心研究精極。見善知識。形體變移。少",
    "T39n1799_009:0950a20": "選無端種種遷改。此名邪心含受魑魅或遭",
    "T39n1799_009:0950a21": "天魔入其心腹無端說法通達妙義。非為聖",
    "T39n1799_009:0950a22": "證。不作聖心魔事消歇。若作聖解即受群邪",
    "T39n1799_009:0950a23": "　此人曾有邪心種子。合外魔境相因而來。",
    "T39n1799_009:0950a24": "然此一章非善境界。純是魔嬈。不同前文皆",
    "T39n1799_009:0950a25": "稱善種起心作證方始成魔　三結勸弘宣。",
    "T39n1799_009:0950a26": "阿難。如是十種禪那現境。皆是色陰用心交",
    "T39n1799_009:0950a27": "互。故現斯事。眾生頑迷不自忖量。逢此因緣",
    "T39n1799_009:0950a28": "迷不自識。謂言登聖。大妄語成。墮無間獄。汝",
    "T39n1799_009:0950a29": "等當依如來滅後於末法中宣示斯義。無令",
    "T39n1799_009:0950b01": "天魔得其方便。保持覆護成無上道　此是",
    "T39n1799_009:0950b02": "於觀行中。色陰將盡未盡。用心差異。有此十",
    "T39n1799_009:0950b03": "境。若不識知皆認聖證。即為魔惑。故佛勸令",
    "T39n1799_009:0950b04": "開示後世也。問此不作五陰次第觀門。何得",
    "T39n1799_009:0950b05": "陰次第盡明其境耶。答觀雖總相五陰同觀。",
    "T39n1799_009:0950b06": "陰有麁細。麁者先盡。譬如浣衣麁垢先去。此",
    "T39n1799_009:0950b07": "陰既積妄所成。妄盡自然陰滅。從麁至細。理",
    "T39n1799_009:0950b08": "必然也。",
    "T39n1799_009:0950b09": "首楞嚴義疏注經卷第九(之一)"
}