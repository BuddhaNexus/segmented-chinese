{
    "T36n1739_023:0874b20": "新華嚴經論卷第二十三",
    "T36n1739_023:0874b22": "長者李通玄撰",
    "T36n1739_023:0874b23": "第二會於普光明殿。此承上。古德說云。去菩",
    "T36n1739_023:0874b24": "提樹三里。又云龍造。此將未可也。普光明殿",
    "T36n1739_023:0874b25": "者。約所顯得普光明智所報居之殿。智體廣",
    "T36n1739_023:0874b26": "大無限重重也。所報之境無限重重。等同法",
    "T36n1739_023:0874b27": "界。如經初所陳。其地堅固金剛所成。寶樹行",
    "T36n1739_023:0874b28": "列宮殿樓閣等是。皆煥曜光明遍周法界。此",
    "T36n1739_023:0874b29": "明智體報居之宅遍一切處一切處總在纖毫",
    "T36n1739_023:0874c01": "之內不可拘其處所。以智遍觀。其宅亦復遍",
    "T36n1739_023:0874c02": "周十方。總是無限之境也。於此普光明殿說",
    "T36n1739_023:0874c03": "十信法門。明以舉果成信。還將智果報得。宅",
    "T36n1739_023:0874c04": "中說本不動智佛。以為信位。明信自心是不",
    "T36n1739_023:0874c05": "動智佛。約此以為信體。心外有法不成信心",
    "T36n1739_023:0874c06": "故。即如來根本智宅。還信自心所有分別是",
    "T36n1739_023:0874c07": "如來根本普光明大智本無動故。只為迷本",
    "T36n1739_023:0874c08": "妄為動故。",
    "T36n1739_023:0874c09": "第三會於須彌山頂說十住。表入理契智非",
    "T36n1739_023:0874c10": "生滅心所得至故。如須彌山在大海中。高八",
    "T36n1739_023:0874c11": "萬四千由旬。非手足攀攬所及。明八萬四千",
    "T36n1739_023:0874c12": "塵勞山住煩惱大海。於一切法無思無為。即",
    "T36n1739_023:0874c13": "煩惱海枯竭。塵勞山便成一切智山。煩惱海",
    "T36n1739_023:0874c14": "便成性海。若起心思慮。所有攀緣塵勞山逾",
    "T36n1739_023:0874c15": "高。煩惱海逾深。不可至其智頂。明以定為方",
    "T36n1739_023:0874c16": "便。是故法慧菩薩入方便三昧。方說此法門。",
    "T36n1739_023:0874c17": "當知亡思即智現在想即迷存。滯寂智潛情",
    "T36n1739_023:0874c18": "虛智發。此乃見道之初。生佛智慧家之始。約",
    "T36n1739_023:0874c19": "表出凡超世同天自在得智慧山之頂。又以",
    "T36n1739_023:0874c20": "方便定止心不亂為山體故。以艮為山為止。",
    "T36n1739_023:0874c21": "此為十住位也。初生佛智慧家住佛所住。明",
    "T36n1739_023:0874c22": "依定發慧像須彌山故。",
    "T36n1739_023:0874c23": "第四會夜摩天宮說十行。已上空居。表約智",
    "T36n1739_023:0874c24": "慧法空而為行體即處世無染。又明此天名",
    "T36n1739_023:0874c25": "時分明菩薩處行知根生熟時非時。不妄利",
    "T36n1739_023:0874c26": "生。又知何惑增多何惑減少。隨惑增減而成",
    "T36n1739_023:0874c27": "熟之。表知根利生名為時分。法空隨行名為",
    "T36n1739_023:0874c28": "空居也。",
    "T36n1739_023:0874c29": "第五會兜率天宮說十迴向。此天於欲界處",
    "T36n1739_023:0875a01": "中。又名樂知足天。明迴向法門不貪涅槃不",
    "T36n1739_023:0875a02": "貪生死常處生死常處涅槃無二性故。處中",
    "T36n1739_023:0875a03": "道故。餘四天皆放逸。如色界無色界天。樂淨",
    "T36n1739_023:0875a04": "不可和會中道義故。雖他化自在天說十地",
    "T36n1739_023:0875a05": "法。還以此位中道之法。成十地蘊修成功故。",
    "T36n1739_023:0875a06": "說十迴向法以膝上放光表卷舒自在莫不由",
    "T36n1739_023:0875a07": "膝故。明理智大願大悲滿周十方會融無礙",
    "T36n1739_023:0875a08": "莫不皆由十迴向位。如十地依此而行蘊積",
    "T36n1739_023:0875a09": "令熟故。無別法故。",
    "T36n1739_023:0875a10": "第六會他化自在天宮說十地。表至欲際之",
    "T36n1739_023:0875a11": "頂。又表依眾生而應化故。無自化也。故借此",
    "T36n1739_023:0875a12": "天處。以表化他之智故。又此天處是魔波旬",
    "T36n1739_023:0875a13": "所居。明十地位智伏心魔也。成大慈悲之行",
    "T36n1739_023:0875a14": "令成熟故。",
    "T36n1739_023:0875a15": "第七會在第三禪。表普賢行滿法悅利生。表",
    "T36n1739_023:0875a16": "此天唯禪悅喜動故。",
    "T36n1739_023:0875a17": "第八會普光明殿說十定及如來出現品。明",
    "T36n1739_023:0875a18": "佛出現進修道極不離本處。明不離一箇普",
    "T36n1739_023:0875a19": "光明智以為進修。云昇天上者。表法昇進。元",
    "T36n1739_023:0875a20": "來不離一箇普光明大智本定之宅。明雖修",
    "T36n1739_023:0875a21": "昇進行滿元不移本不動智中普光大用。",
    "T36n1739_023:0875a22": "第九會又在普光明殿說離世間法。明以普",
    "T36n1739_023:0875a23": "光明智遍周十方普利眾生不染眾法名離世",
    "T36n1739_023:0875a24": "間。以普光明智具普賢行恒在世間不出不",
    "T36n1739_023:0875a25": "入。名之離世間故。以智體恒用而無依故名",
    "T36n1739_023:0875a26": "為離。非厭離故。如此三會總在普光明殿者。",
    "T36n1739_023:0875a27": "明行因與果并普賢行滿總是一箇普光明。無",
    "T36n1739_023:0875a28": "始終依住自在大智故。若眾生發菩提心者。",
    "T36n1739_023:0875a29": "不見此智不名發心。見此智者方名發心。若",
    "T36n1739_023:0875b01": "心外見佛者。及取相求真者。皆且作善。未",
    "T36n1739_023:0875b02": "名發一切智心故。經云。乘一切智乘直至道",
    "T36n1739_023:0875b03": "場。以乘普光明大智之乘。還不出普光明",
    "T36n1739_023:0875b04": "大智道場。名之為至。此名發心畢竟二不別。",
    "T36n1739_023:0875b05": "如是二心先心難。是故發心難明此智難信。",
    "T36n1739_023:0875b06": "信得即能入故。夫證發心易先起信發心難",
    "T36n1739_023:0875b07": "信極即入位故。但須方便三昧現之。即智境",
    "T36n1739_023:0875b08": "便現。此三會總在普光明殿者。明定體用始",
    "T36n1739_023:0875b09": "終因果萬行同一智也。如前所述。",
    "T36n1739_023:0875b10": "第十會在給孤獨園說法界品。明法界不離",
    "T36n1739_023:0875b11": "世間給養之義故。表世間生死園林即法界",
    "T36n1739_023:0875b12": "體用。是故如來所居重閣講堂。包含法界師",
    "T36n1739_023:0875b13": "子之座。暨乎十方。唯應度者知之。處迷者不",
    "T36n1739_023:0875b14": "覺。即五百聲聞及餘眾生是也。",
    "T36n1739_023:0875b15": "第十一會在覺城東。文殊師利為諸大眾說",
    "T36n1739_023:0875b16": "普照法界修多羅門及善財童子善知識等。",
    "T36n1739_023:0875b17": "明文殊是引蒙之首。十方諸佛及一切眾生。",
    "T36n1739_023:0875b18": "總依此法為師首故。為無性妙慧之首故。即",
    "T36n1739_023:0875b19": "以普賢為行首故。二首同發無前後也。已上",
    "T36n1739_023:0875b20": "敘會處所及所表意竟。但約如來自身表法",
    "T36n1739_023:0875b21": "放光有十度。",
    "T36n1739_023:0875b22": "第二敘放光之處及意趣者。約敘表昇進修",
    "T36n1739_023:0875b23": "行光明。約有其十。",
    "T36n1739_023:0875b24": "第一會中如來現相品兩度放光。一放齒間",
    "T36n1739_023:0875b25": "光十方告眾知佛成道。令眾咸集說佛因果",
    "T36n1739_023:0875b26": "之法。二眉間毫中放光普照十方。名一切菩",
    "T36n1739_023:0875b27": "薩力智光明照曜十方藏照十方已。其光來",
    "T36n1739_023:0875b28": "入佛足下輪中。明舉果成因入信光。又於毫",
    "T36n1739_023:0875b29": "中出佛剎微塵數菩薩勝音為首。明如來自",
    "T36n1739_023:0875c01": "所行之行遍周。明佛自覺行遍周之果。用成",
    "T36n1739_023:0875c02": "信故。此光入佛足下輪中。明此光與說十地",
    "T36n1739_023:0875c03": "放眉間光相似。此是所信之佛果。彼是自己",
    "T36n1739_023:0875c04": "修行昇進所得之果光也。",
    "T36n1739_023:0875c05": "第二會如來兩足下輪中放光。此是普光明",
    "T36n1739_023:0875c06": "殿成信位之光。是初會中放入足下輪中之",
    "T36n1739_023:0875c07": "光。今放出以成十信果故。明說十信光。以足",
    "T36n1739_023:0875c08": "下表之。輪表圓滿故。明說佛果德用成信心。",
    "T36n1739_023:0875c09": "表信心之中信佛果圓滿故。",
    "T36n1739_023:0875c10": "第三會如來足指端放光明。入內位之始。蹬",
    "T36n1739_023:0875c11": "聖道之初。生佛家之首。行聖行之初。故此光",
    "T36n1739_023:0875c12": "表之。此明說十住位光發足入聖之始。",
    "T36n1739_023:0875c13": "第四會如來兩足趺上放光。表依法空行故。",
    "T36n1739_023:0875c14": "此明說十行位光以明依空起行故。",
    "T36n1739_023:0875c15": "第五會如來膝上放光明。表十迴向大願理",
    "T36n1739_023:0875c16": "事互參智悲同濟。猶如人膝是卷舒所由也。",
    "T36n1739_023:0875c17": "此是說十迴向光。表起願興悲生死涅槃智",
    "T36n1739_023:0875c18": "悲自在。",
    "T36n1739_023:0875c19": "第六會眉間放光。名菩薩力焰明。此光是初",
    "T36n1739_023:0875c20": "會中眉間所放之光。名菩薩力智光明。此因",
    "T36n1739_023:0875c21": "果相似。初名力智。表根本智。此名力焰明。表",
    "T36n1739_023:0875c22": "自功達本。即能照俗故名力焰明。如三乘中",
    "T36n1739_023:0875c23": "號名根本智。及緣俗名後得智。此明達根本。",
    "T36n1739_023:0875c24": "智即能照俗。無二體先後。雖立昇進之位。階",
    "T36n1739_023:0875c25": "級智不異。大悲不異。時劫不異。普賢行不異。",
    "T36n1739_023:0875c26": "總無遷法故。乃說無量智慧皆隨用言之不",
    "T36n1739_023:0875c27": "移本也。以智照之可見。以情見之即迷。以大",
    "T36n1739_023:0875c28": "悲門中引俗。即時劫及法各分。若大智約真",
    "T36n1739_023:0875c29": "時劫。元無依止長短。以總別六相言之。",
    "T36n1739_023:0876a01": "第八會如來放眉間光。灌文殊頂。放口中光",
    "T36n1739_023:0876a02": "灌普賢口。表令理智萬行共相參以說佛果",
    "T36n1739_023:0876a03": "德故。意明文殊理及妙慧。普賢是智萬行之",
    "T36n1739_023:0876a04": "用。意表理智妙慧寂用交徹相參問答佛果",
    "T36n1739_023:0876a05": "之門。文殊是如來法身無相善決正邪妙慧",
    "T36n1739_023:0876a06": "之果。普賢是如來大智遍周對現色身知根",
    "T36n1739_023:0876a07": "利俗之行果。一切諸佛用此二法而成佛故。",
    "T36n1739_023:0876a08": "此教之中如來出現品。還令此二法會融參",
    "T36n1739_023:0876a09": "徹。方成佛果理智萬行法界無礙圓融之門",
    "T36n1739_023:0876a10": "故。放光照之令相問答。令後學者見法易明。",
    "T36n1739_023:0876a11": "此二人因果從初發信直至果。終參融交徹",
    "T36n1739_023:0876a12": "思之以理智照自心體用可見。初會佛果是",
    "T36n1739_023:0876a13": "佛自成故。此十地十一地後佛果。是修行者",
    "T36n1739_023:0876a14": "自力所成。以將此文殊普賢二行參徹明理",
    "T36n1739_023:0876a15": "智萬行滿故。",
    "T36n1739_023:0876a16": "第九隨好光明功德品於手中放光照惡道苦",
    "T36n1739_023:0876a17": "明道滿大悲接俗光也。此已上自第二會以",
    "T36n1739_023:0876a18": "來。是自修行者昇進之終。是此一終之教未",
    "T36n1739_023:0876a19": "付囑流通亦在此出現品內。如前所明。",
    "T36n1739_023:0876a20": "第十法界品還於眉間放光。名普照三世法",
    "T36n1739_023:0876a21": "界明。三世總一時故。總以法界為果體。從信",
    "T36n1739_023:0876a22": "住行迴向十地十一地及佛果。總以法界為",
    "T36n1739_023:0876a23": "果體。文殊為法界理。普賢為法界智。理智妙",
    "T36n1739_023:0876a24": "用為一佛門。以此一門為化群蒙分為二法。",
    "T36n1739_023:0876a25": "若也逐根隨俗法門無盡。若論實理不離無",
    "T36n1739_023:0876a26": "性之中一法。一多無礙名為普賢。始接童蒙",
    "T36n1739_023:0876a27": "達無性理中。妙簡正邪入無生慧。名號文殊。",
    "T36n1739_023:0876a28": "亦名童子菩薩。能同苦際興行利生治佛家",
    "T36n1739_023:0876a29": "法名為普賢。二人參體名之為佛。本來自在",
    "T36n1739_023:0876b01": "名為法界。從初徹後。總此法界為體。更無別",
    "T36n1739_023:0876b02": "法。此品為一切諸佛因果之大都。亦是眾聖",
    "T36n1739_023:0876b03": "賢所行之大路。無出此也。亦是自心一切智",
    "T36n1739_023:0876b04": "王之所遊觀之大宅也。亦是一切眾生之所",
    "T36n1739_023:0876b05": "依故名法界。",
    "T36n1739_023:0876b06": "第三敘座體及意趣者。其義有十種同異意",
    "T36n1739_023:0876b07": "趣。一初會座體以摩尼為臺者。約本體以法",
    "T36n1739_023:0876b08": "身性自無垢為摩尼。名離垢寶故。意以佛果",
    "T36n1739_023:0876b09": "菩提。約法身無垢為體。報得佛身及化身為",
    "T36n1739_023:0876b10": "智用故。明依體起智用故。以摩尼為座體",
    "T36n1739_023:0876b11": "故。",
    "T36n1739_023:0876b12": "第二會座體蓮華為藏者。意表第二會約化",
    "T36n1739_023:0876b13": "利眾生令成信種。處信之中表行。在世無染。",
    "T36n1739_023:0876b14": "表以利物無染為功。即蓮華為藏。",
    "T36n1739_023:0876b15": "第三會在帝釋妙勝殿上。安置普光明藏師",
    "T36n1739_023:0876b16": "子之座百千層級。意表從信入位。以方便無",
    "T36n1739_023:0876b17": "念無作寂靜三昧。名為安置。以三昧力顯得",
    "T36n1739_023:0876b18": "如來根本智慧。創生佛家得無畏慧。明普光",
    "T36n1739_023:0876b19": "明藏師子之座。藏者。表此位入如來智慧之",
    "T36n1739_023:0876b20": "藏。師子者。明智慧無畏。普光明者。表契如來",
    "T36n1739_023:0876b21": "本普光明法界大智慧也。",
    "T36n1739_023:0876b22": "百千層級者。表十住進修階級出世越百千",
    "T36n1739_023:0876b23": "情繫無明故。破百千業障故。如佛果座。總不",
    "T36n1739_023:0876b24": "云層級以無。進修昇降覺惑淺深智慧勝劣",
    "T36n1739_023:0876b25": "故。如十住中初且百千層級。為明入位進修",
    "T36n1739_023:0876b26": "超業障之分齊也。",
    "T36n1739_023:0876b27": "第四會夜摩天宮。化作寶蓮華藏師子之座。",
    "T36n1739_023:0876b28": "為表說十行位。約行處世無著。以蓮華所表。",
    "T36n1739_023:0876b29": "師子如前依主釋也。百萬層級者。昇進過前",
    "T36n1739_023:0876c01": "超業勝故。云化作座。不云安置者。表以入如",
    "T36n1739_023:0876c02": "來智慧以智隨行所行行業以智化為故。猶",
    "T36n1739_023:0876c03": "如變化故不云安置。明行從理化故。",
    "T36n1739_023:0876c04": "第五會兜率天宮。即殿上敷摩尼藏師子之",
    "T36n1739_023:0876c05": "座百萬億層級。表十迴向。其中以出世之理",
    "T36n1739_023:0876c06": "智依本法身處世無垢。依本佛果座體為昇",
    "T36n1739_023:0876c07": "進。還歸本故。設以迴向方便願力成其悲智。",
    "T36n1739_023:0876c08": "不易法身自體無垢。為迴向悲願會融令體",
    "T36n1739_023:0876c09": "用均平故云敷座。不云安置及化作故。百萬",
    "T36n1739_023:0876c10": "億層級者。昇進過前故。除染淨二障。成無礙",
    "T36n1739_023:0876c11": "法界大悲智。雖十住十行五位齊修。然以教",
    "T36n1739_023:0876c12": "辨病。明前二位。出俗心勝。大悲心劣。此十",
    "T36n1739_023:0876c13": "迴向位。以願力會融智悲得所故。",
    "T36n1739_023:0876c14": "第六會他化自在天王宮。但云摩尼藏殿。不",
    "T36n1739_023:0876c15": "云座體者。意表座不易兜率天摩尼座。但舉",
    "T36n1739_023:0876c16": "法性無垢大智成大悲門。覆育含生故。故但",
    "T36n1739_023:0876c17": "云殿不云座。以明依前迴向之法長養大悲",
    "T36n1739_023:0876c18": "之殿覆育眾生故無別昇進故。",
    "T36n1739_023:0876c19": "第七會在第三禪。其會法則教行未來。且以",
    "T36n1739_023:0876c20": "普賢行品略舉。其普賢行品在三十六品。是",
    "T36n1739_023:0876c21": "且其略舉。大本未來。有百萬億頌。",
    "T36n1739_023:0876c22": "第八第九會第二會。同在普光明殿。明十信",
    "T36n1739_023:0876c23": "心與昇進。修行所至佛果及離世間品普賢",
    "T36n1739_023:0876c24": "常行及十定十通等總不離普光明一箇智體",
    "T36n1739_023:0876c25": "故。以成五位十信等進修故。總不出此智。此",
    "T36n1739_023:0876c26": "普光明智十方諸佛及一切眾生同共有之。",
    "T36n1739_023:0876c27": "諸佛已達。眾生迷之故。然體用是一迷悟不",
    "T36n1739_023:0876c28": "同。望此教中發心之者。一悟即知見如佛。如",
    "T36n1739_023:0876c29": "法華經。以佛知見示悟眾生。欲令眾生入佛",
    "T36n1739_023:0877a01": "知見。乃至乘一切智乘直至道場。又此經云。",
    "T36n1739_023:0877a02": "乘如來乘不思議乘最勝乘無上乘等。是如初",
    "T36n1739_023:0877a03": "卷中歎諸菩薩德中。善知一切佛平等法已。",
    "T36n1739_023:0877a04": "踐如來普光明地。此普光明智。眾生迷智為",
    "T36n1739_023:0877a05": "迷。悟者悟迷成普光明智為悟。是故初會神",
    "T36n1739_023:0877a06": "天示現入法獲益。入即同佛所。入同佛知見。",
    "T36n1739_023:0877a07": "與眾生作入法之樣。令後學倣之。是故此三",
    "T36n1739_023:0877a08": "會總在普光明殿意者。明五位昇進信亦不",
    "T36n1739_023:0877a09": "離此智悟入修行亦不離此智時劫無體可轉",
    "T36n1739_023:0877a10": "智復不異此普光明智。以十迴向法門和融悲",
    "T36n1739_023:0877a11": "願。即自在神通。總在其內。如一生修有漏十",
    "T36n1739_023:0877a12": "善。尚得生於天上得業報神通。十念成就尚",
    "T36n1739_023:0877a13": "得往生淨土。何況依智發心。又復更加悲",
    "T36n1739_023:0877a14": "願諸波羅蜜之行。豈此一生之後不得智體",
    "T36n1739_023:0877a15": "自在神通。望以智境會實而論。設無盡劫元",
    "T36n1739_023:0877a16": "來不出一念。今言一生者。時終不延。智終不",
    "T36n1739_023:0877a17": "異。生終無生。必不可逐情見生滅之生。但以",
    "T36n1739_023:0877a18": "真智知。即萬迷不惑也。如西方淨土十六觀",
    "T36n1739_023:0877a19": "門。總是作想。想成由自報得神通。何況達理",
    "T36n1739_023:0877a20": "智無依。明淨遍照。了身心無體。內外見亡者。",
    "T36n1739_023:0877a21": "但任理智廓然。興大願海會融悲智。一剎那",
    "T36n1739_023:0877a22": "際對現色身。供養諸佛教化眾生復無作者。",
    "T36n1739_023:0877a23": "性皆平等無心無主無性無相凡聖一如。無",
    "T36n1739_023:0877a24": "所依住以無住法隨無住智供佛利生。如是",
    "T36n1739_023:0877a25": "修行。何慮不獲大力神通。一依十迴向品。修",
    "T36n1739_023:0877a26": "學即得。",
    "T36n1739_023:0877a27": "第十法界品。但云其座普周法界不云層級。",
    "T36n1739_023:0877a28": "但明佛果座體摩尼為體。從初會至第五會。",
    "T36n1739_023:0877a29": "座體同是摩尼為體。會佛果體同故。大意以",
    "T36n1739_023:0877b01": "智行悲。不異一箇普光明智。處世無垢。不異",
    "T36n1739_023:0877b02": "一箇妙理法身智與法身。同為一箇自在無",
    "T36n1739_023:0877b03": "體。用而無作。不往而至。任物而應。以理智會",
    "T36n1739_023:0877b04": "融方可知之。已上表意但令眾生見事知法。",
    "T36n1739_023:0877b05": "令易解故。起進修行無疑惑故。更廣云云。約",
    "T36n1739_023:0877b06": "知所趣。論主頌曰。",
    "T36n1739_023:0877b07": "　普光明智等虛空　　虛空但空智自在",
    "T36n1739_023:0877b08": "　從初發心依此生　　究竟還依此處滿",
    "T36n1739_023:0877b09": "　是故三會光明殿　　和會因果無別體",
    "T36n1739_023:0877b10": "　隨位進修行差別　　智隨生別報境殊",
    "T36n1739_023:0877b11": "　不離本智無生滅　　是故佛坐摩尼座",
    "T36n1739_023:0877b12": "此意明五位佛果中昇進。皆以法界本普光",
    "T36n1739_023:0877b13": "明智為體用故。是故始終因果不離普光明",
    "T36n1739_023:0877b14": "殿中。",
    "T36n1739_023:0877b15": "第四隨文釋義者。於此品經中長科為四段。",
    "T36n1739_023:0877b16": "一序分。二正說分。三動地興供分。四說頌嘆",
    "T36n1739_023:0877b17": "法分。",
    "T36n1739_023:0877b18": "一序分者。從初爾時世尊已下。至法界智印",
    "T36n1739_023:0877b19": "善印故。於中有四段經。名為序分。",
    "T36n1739_023:0877b20": "二正說分者。從爾時十方諸佛各伸右手已",
    "T36n1739_023:0877b21": "下。至三十九卷中受持修習然後至於一切",
    "T36n1739_023:0877b22": "智地。此一段是正說分。",
    "T36n1739_023:0877b23": "三動地興供分者。從爾時佛神力故已下。至",
    "T36n1739_023:0877b24": "而說頌言是。",
    "T36n1739_023:0877b25": "四說頌歎法分者。從其心寂滅恒調順已下。",
    "T36n1739_023:0877b26": "至三十九卷經末是。",
    "T36n1739_023:0877b27": "第一序分中。復分四段。一爾時世尊在他化",
    "T36n1739_023:0877b28": "自在天已下。至說不可盡。有十八行經。歎諸",
    "T36n1739_023:0877b29": "來菩薩志德分。",
    "T36n1739_023:0877c01": "二其名曰已下。至而為上首。有十八行經。是",
    "T36n1739_023:0877c02": "菩薩列名分。",
    "T36n1739_023:0877c03": "三爾時金剛藏菩薩已下。至滿足一切智智",
    "T36n1739_023:0877c04": "故有二十五行經。明金剛藏菩薩入定同號",
    "T36n1739_023:0877c05": "諸佛皆來現前勸念令說十地法門分。",
    "T36n1739_023:0877c06": "四爾時十方諸佛已下。至法界智印善印故。",
    "T36n1739_023:0877c07": "有九行經。明十方諸佛與金剛藏菩薩十種",
    "T36n1739_023:0877c08": "力令說法自在分。",
    "T36n1739_023:0877c09": "隨文釋義者。從爾時世尊在他化自在天王",
    "T36n1739_023:0877c10": "宮者。明如來智身應位而現故託處表法。明",
    "T36n1739_023:0877c11": "此菩薩十地道終至欲界頂故。又為眾生故。",
    "T36n1739_023:0877c12": "而修行十地。非為己自有所求故。名為他化。",
    "T36n1739_023:0877c13": "又為十地道終降心境魔得自在故。入離垢三",
    "T36n1739_023:0877c14": "昧。白淨清潔法合然故。處欲界頂。常處三昧",
    "T36n1739_023:0877c15": "不住淨心。不居禪界故。為明此十地功終法",
    "T36n1739_023:0877c16": "雲普潤不拘垢淨對現色身故。於此天說此",
    "T36n1739_023:0877c17": "十地故。如故初會中自在天王獲益頌曰。佛",
    "T36n1739_023:0877c18": "身周遍等法界。普應眾生悉現前。種種教門",
    "T36n1739_023:0877c19": "常化誘。於法自在能開悟。問曰。何故如來降",
    "T36n1739_023:0877c20": "此他化天中。何故不云天王遙見佛來及敷",
    "T36n1739_023:0877c21": "座迎送莊嚴偈讚等事。答曰。此位但依前兜",
    "T36n1739_023:0877c22": "率天宮法門迴向願行悲智之法。行之更無",
    "T36n1739_023:0877c23": "異法。以此不陳餘事但積德依前願海功終",
    "T36n1739_023:0877c24": "智極。不假更須法事。表其昇進和會。但依前",
    "T36n1739_023:0877c25": "法故。又問。何故不次第至化樂天因何越昇",
    "T36n1739_023:0877c26": "他化天說其十地。答曰。明十地向前須依次",
    "T36n1739_023:0877c27": "第和會理智悲願昇降會融得所十迴向和融",
    "T36n1739_023:0877c28": "悲願理智齊均廣狹稱周法界等眾生量表法",
    "T36n1739_023:0877c29": "處於中道還於處中處說中道之義說十迴向",
    "T36n1739_023:0878a01": "和會悲願理智。即於欲界處中以兜率天。是",
    "T36n1739_023:0878a02": "上下俱有二天故。說十地處中。即於欲界上",
    "T36n1739_023:0878a03": "際色界下際。欲明不拘染淨即理智大悲自",
    "T36n1739_023:0878a04": "在故。又說十一地等覺法門。於第三禪說。",
    "T36n1739_023:0878a05": "表利眾生之行滿法樂利生似彼三禪禪悅為",
    "T36n1739_023:0878a06": "樂。第四禪表佛果周妙用圓滿故。又十地超",
    "T36n1739_023:0878a07": "化樂。十一地超二禪。又明倍倍智高越次第",
    "T36n1739_023:0878a08": "故。摩尼寶藏殿者。表無垢大悲能含覆育物",
    "T36n1739_023:0878a09": "故。明此位一無情取自安樂心但饒益眾生",
    "T36n1739_023:0878a10": "長大悲故。故處摩尼無垢寶藏殿表之。與大",
    "T36n1739_023:0878a11": "菩薩眾俱。即是金剛藏等三十七表三十七助",
    "T36n1739_023:0878a12": "道法眾。解脫月一人明一一助道下當體皆",
    "T36n1739_023:0878a13": "是解脫清涼樂故。明即助即正道為地前見",
    "T36n1739_023:0878a14": "道正見已終十地助顯成熟不同三乘。十地",
    "T36n1739_023:0878a15": "見道地前資糧。為此一乘教。從初依如來",
    "T36n1739_023:0878a16": "根本智發信心修薩婆若智故。不依空觀折",
    "T36n1739_023:0878a17": "伏現行煩惱。十地方得意生身故。此教雖說",
    "T36n1739_023:0878a18": "如來無量色受想行識及心意者。明不壞俗",
    "T36n1739_023:0878a19": "境以達成差別智故。非同伏惑留生往生淨",
    "T36n1739_023:0878a20": "土故。或云三千之境為佛境故望此教中初",
    "T36n1739_023:0878a21": "信心之中。但約無限佛境。塵含十方。毛容法",
    "T36n1739_023:0878a22": "界。為信進修行。不云三千大千為佛報境一",
    "T36n1739_023:0878a23": "如賢首品。是所信忻修之門。發心功德品。是",
    "T36n1739_023:0878a24": "十住悟入之德。經云。其諸菩薩皆於無上正",
    "T36n1739_023:0878a25": "等菩提得不退轉者。菩提有五。一小乘菩提。",
    "T36n1739_023:0878a26": "二二乘菩提。三空觀行六波羅蜜菩薩菩提。",
    "T36n1739_023:0878a27": "四修十種相似真如觀修十波羅蜜有十真",
    "T36n1739_023:0878a28": "如障十一種麁重二十二種愚癡菩提。五依",
    "T36n1739_023:0878a29": "十種如來智修十波羅蜜以無盡劫為一剎那",
    "T36n1739_023:0878b01": "際契無盡多生為一生一念迷解即佛智慧菩",
    "T36n1739_023:0878b02": "提。此明依根本智發菩提心。如起信論。亦有",
    "T36n1739_023:0878b03": "此文。依本覺故而有不覺。又云。覺心源故名",
    "T36n1739_023:0878b04": "究竟覺。明知依如來智上而有不覺。依無明",
    "T36n1739_023:0878b05": "上而有覺者。於此覺者隨根種性。有此五種",
    "T36n1739_023:0878b06": "覺法差別。如此經菩提並一乘佛果根本智",
    "T36n1739_023:0878b07": "上不退菩提。如起信論說。或言超劫成佛。或",
    "T36n1739_023:0878b08": "云。我於無量劫修行成佛道者。皆為懈慢眾",
    "T36n1739_023:0878b09": "生作無數方便。或云。要經三僧祇方得成佛",
    "T36n1739_023:0878b10": "者。此皆逐世情說為三乘。不依根本智發心。",
    "T36n1739_023:0878b11": "此教依智發心。若以智論之不隨迷情。直以",
    "T36n1739_023:0878b12": "不可數阿僧祇劫以為無時。以此無時假施",
    "T36n1739_023:0878b13": "設一剎那際。攝無限三世劫。無限三世劫。總",
    "T36n1739_023:0878b14": "不出一剎那際。經云。智入三世而無來往。如",
    "T36n1739_023:0878b15": "是三僧祇劫。情有智無。以智收情。情居智",
    "T36n1739_023:0878b16": "內。無量劫情有在剎那際智中。若取情虛智",
    "T36n1739_023:0878b17": "實元來總無時體。始終無時可遷。二事校量。",
    "T36n1739_023:0878b18": "只可從實不從虛也。經云。悉從他方世界來",
    "T36n1739_023:0878b19": "集者。以從十迴向法來成十地。名之他方故。",
    "T36n1739_023:0878b20": "法界性中無別他方。以未至位處。名他方故。",
    "T36n1739_023:0878b21": "乃至諸位例然。住一切菩薩智所住境者。但",
    "T36n1739_023:0878b22": "五位菩薩智境。總同。至此十地中佛智境故。",
    "T36n1739_023:0878b23": "入如來智所入處者。為依如來根本智發心",
    "T36n1739_023:0878b24": "入行差別智成大悲故。善入一切菩薩禪定",
    "T36n1739_023:0878b25": "者。一如十定品。說三摩鉢底神通明智明。三",
    "T36n1739_023:0878b26": "昧能起智印神通。三之云正。此云正慧。以三",
    "T36n1739_023:0878b27": "摩者。三昧。鉢底者。慧於一念頃無所動作。悉",
    "T36n1739_023:0878b28": "能往詣一切道場者。以三昧智印性自遍故。",
    "T36n1739_023:0878b29": "無表裏故。明常與智俱無散動故。其名曰金",
    "T36n1739_023:0878c01": "剛藏菩薩者。以智慧為金剛。能破諸惑故。藏",
    "T36n1739_023:0878c02": "者。明智德遍周名之為藏。寶藏菩薩者。法寶",
    "T36n1739_023:0878c03": "遍周名之寶藏。蓮華藏菩薩者。明於眾。行及",
    "T36n1739_023:0878c04": "涅槃生死無所染著故。德藏菩薩者。明眾德",
    "T36n1739_023:0878c05": "圓滿故。蓮華德藏菩薩者。明無染眾行莊嚴",
    "T36n1739_023:0878c06": "智德故。日藏菩薩者。明大智照用也。蘇利耶",
    "T36n1739_023:0878c07": "藏菩薩者。此云日之照用也。無垢月藏菩薩",
    "T36n1739_023:0878c08": "者。明大慈悲心照俗破煩惱焰故。於一切國",
    "T36n1739_023:0878c09": "土普現莊嚴藏菩薩者。明福智二事遍周故。",
    "T36n1739_023:0878c10": "毘盧遮那藏菩薩者。云光明遍照之智。如是",
    "T36n1739_023:0878c11": "諸菩薩。以名下義解之可見。此一段有三十",
    "T36n1739_023:0878c12": "八箇菩薩。如三十七箇菩薩同名為藏者。即",
    "T36n1739_023:0878c13": "表三十七助道行門。如解脫月一人。即表三",
    "T36n1739_023:0878c14": "十七助道行中助菩提分清涼之果故。與諸",
    "T36n1739_023:0878c15": "菩薩作請法之主故。令諸大眾聞法修行得",
    "T36n1739_023:0878c16": "清見者。悅意如華故名悅意華也。優鉢羅德",
    "T36n1739_023:0878c17": "藏菩薩者。取青蓮華為喻。以義取之可知。星",
    "T36n1739_023:0878c18": "宿王者。明自在無礙差別智分明故。第三入",
    "T36n1739_023:0878c19": "定分中。有二十五行經。義分為四段。一爾時",
    "T36n1739_023:0878c20": "金剛藏菩薩。有一行半經。總有三句經文。明",
    "T36n1739_023:0878c21": "金剛藏菩薩入定分。二入是三昧已下。至而",
    "T36n1739_023:0878c22": "現其前。有兩行經。明同號諸佛來現前分。三",
    "T36n1739_023:0878c23": "作如是言已下。至能遍至一切處決定開悟",
    "T36n1739_023:0878c24": "故。有十六行經。明以二十六事因緣入此三",
    "T36n1739_023:0878c25": "昧分。四善男子已下。有五行經。明十方諸佛",
    "T36n1739_023:0878c26": "勸金剛藏菩薩令說法分。經云。金剛藏菩薩",
    "T36n1739_023:0878c27": "承佛神力。入菩薩大智慧光明三昧者。以如",
    "T36n1739_023:0878c28": "來智慧以為信進修行所作一切佛事。總是",
    "T36n1739_023:0878c29": "佛神力無我自作故三昧名。菩薩大智慧光",
    "T36n1739_023:0879a01": "明者。即是如來眉間所放。十地智慧中道之",
    "T36n1739_023:0879a02": "光明。名菩薩力焰明亦是初會中如來放眉",
    "T36n1739_023:0879a03": "間光。明名一切菩薩力智光明。總是十地道",
    "T36n1739_023:0879a04": "終佛智慧光明。今入三昧。還是此之智慧三",
    "T36n1739_023:0879a05": "昧說十地道之智慧。名菩薩大智慧光明。以",
    "T36n1739_023:0879a06": "根本智成菩薩大悲行故。十方各過十億佛",
    "T36n1739_023:0879a07": "剎微塵數世界外。各有十億佛剎微塵數諸",
    "T36n1739_023:0879a08": "佛同號金剛藏者。十億表數之圓滿無盡故。",
    "T36n1739_023:0879a09": "云世界外者。從十住十行十迴向中佛果為",
    "T36n1739_023:0879a10": "外。今成此十地智德佛果名來現其前故。所",
    "T36n1739_023:0879a11": "以與入定菩薩同名者。明入定者。智慧會及",
    "T36n1739_023:0879a12": "與本位佛智合故。言十億佛剎微塵為數者。",
    "T36n1739_023:0879a13": "明無作智用體遍周故。言十億佛剎微塵數",
    "T36n1739_023:0879a14": "佛共加者。明位至會源自力與佛力會故。故",
    "T36n1739_023:0879a15": "下文亦是汝勝智力故。汝以毘盧遮那如來",
    "T36n1739_023:0879a16": "應正等覺本願力故。威神力故者。明昇此十",
    "T36n1739_023:0879a17": "地法門皆以十迴向中一切諸佛本願發起若",
    "T36n1739_023:0879a18": "無十大願迴向此位不能自成故。威神力者。",
    "T36n1739_023:0879a19": "由初發心皆乘如來一切智乘。威神之力而",
    "T36n1739_023:0879a20": "昇此十地故。不離如來所作一切智用故。若",
    "T36n1739_023:0879a21": "不由乘如來一切智乘。云何至此十地之位。",
    "T36n1739_023:0879a22": "此智通因徹果同智地故。是故於此教中十",
    "T36n1739_023:0879a23": "信十住十行十迴向位位有佛果故。此十地",
    "T36n1739_023:0879a24": "十一地中佛果取十迴向中佛果同妙用也。",
    "T36n1739_023:0879a25": "通十信并五位進修中有六十重佛果。若但",
    "T36n1739_023:0879a26": "取入位有五十重佛果。通修行因共有一百",
    "T36n1739_023:0879a27": "重因果。以佛本位中十波羅蜜自具十重因",
    "T36n1739_023:0879a28": "果。明修行者。皆依此佛本因果上起。五位修",
    "T36n1739_023:0879a29": "行昇進。以依本起名一百一十城之法門。總",
    "T36n1739_023:0879b01": "通取十迴向中佛果同名為妙。以此十地十",
    "T36n1739_023:0879b02": "一地不更別立佛果之號。以十地十一地法",
    "T36n1739_023:0879b03": "同十迴向法故。如佛本位十波羅蜜者。如初",
    "T36n1739_023:0879b04": "會舉果勸修中如來是佛果。次十箇菩薩上",
    "T36n1739_023:0879b05": "名同號為普者。明佛果位中普賢菩薩修十波",
    "T36n1739_023:0879b06": "羅蜜隨行名殊。此是佛本因果行門故。四",
    "T36n1739_023:0879b07": "十眾神天倣此而起。隨十住十行十迴向十",
    "T36n1739_023:0879b08": "地位。進修行別。十波羅蜜亦隨昇進行上亦",
    "T36n1739_023:0879b09": "名別。通十普賢四十眾神天有五十。以十波",
    "T36n1739_023:0879b10": "羅蜜隨行五位上昇進。即有五十箇菩薩行",
    "T36n1739_023:0879b11": "因五十箇佛果。通為一百。常不離本佛果本",
    "T36n1739_023:0879b12": "十箇普賢行名十。十通四十眾神天為五十",
    "T36n1739_023:0879b13": "箇波羅蜜行。一中攝十。即有五百種差別智",
    "T36n1739_023:0879b14": "門。方成萬行圓滿佛也。即安立一剎那際。",
    "T36n1739_023:0879b15": "為昇進始終之時。例如龍女是剎那不出三",
    "T36n1739_023:0879b16": "生成佛。亦取十定品中以剎那際降神初生",
    "T36n1739_023:0879b17": "及入涅槃。以為時體本來如是。見時日遷者。",
    "T36n1739_023:0879b18": "情隨妄想也。已上釋汝以毘盧遮那如來應",
    "T36n1739_023:0879b19": "正等覺本願力故威神力故竟。此一段識本",
    "T36n1739_023:0879b20": "發心及成果之因緣。皆乘初會中毘盧遮那",
    "T36n1739_023:0879b21": "智力十普賢行四十眾神天所行行力。倣此",
    "T36n1739_023:0879b22": "而修。名乘佛神力。是如來願力亦是汝勝智",
    "T36n1739_023:0879b23": "力故。已下十二行經。都舉入三昧之所為。有",
    "T36n1739_023:0879b24": "二十四因緣。文義可知。第四段善男子。有",
    "T36n1739_023:0879b25": "五行經。是勸說分。有十事因緣。如文自明。",
    "T36n1739_023:0879b26": "云滿一切智智故者。一滿根本智。二滿差別",
    "T36n1739_023:0879b27": "智。",
    "T36n1739_023:0879b28": "第四諸佛與力加持中。義分為三。一明諸佛",
    "T36n1739_023:0879b29": "十種加持。二明十種因緣法入是三昧。三明",
    "T36n1739_023:0879c01": "諸菩薩請說法。一爾時已下。至具足莊嚴。有",
    "T36n1739_023:0879c02": "五行半經。明十方諸佛與金剛藏菩薩十種",
    "T36n1739_023:0879c03": "力加持分。二何以故已下。有四行經。明舉十",
    "T36n1739_023:0879c04": "種因緣法合入是三昧分。於此欲說十地法",
    "T36n1739_023:0879c05": "時諸佛加持有六。一十方諸佛同名現前加。",
    "T36n1739_023:0879c06": "二毘盧遮那本願威神加。三諸佛與金剛藏",
    "T36n1739_023:0879c07": "十種法力加。四諸佛以言讚歎加。五諸佛各",
    "T36n1739_023:0879c08": "申右手摩頂加。六如來放光灌頂加。三如來",
    "T36n1739_023:0879c09": "菩薩請說有四。一如來放光光臺勸說。二解",
    "T36n1739_023:0879c10": "脫月三請。三諸菩薩同請。四通諸佛放光勸",
    "T36n1739_023:0879c11": "說。總有六種加持四重請二勸說。",
    "T36n1739_023:0879c12": "第二正說分中。從爾時十方諸佛各申右手",
    "T36n1739_023:0879c13": "已下。至動地興供以來。正說十地。且從初第",
    "T36n1739_023:0879c14": "一歡喜地中。長科為十段。一爾時十方諸佛",
    "T36n1739_023:0879c15": "各申右手已下。一段有十六行半經。明十方",
    "T36n1739_023:0879c16": "諸佛手摩金剛藏菩薩頂令起正說十種地名",
    "T36n1739_023:0879c17": "分。二爾時金剛藏菩薩已下。長行有五行。通",
    "T36n1739_023:0879c18": "偈頌有十行經。明金剛藏菩薩默然不說法。",
    "T36n1739_023:0879c19": "解脫月菩薩知眾之心。為眾請說十地法門",
    "T36n1739_023:0879c20": "分。三爾時大智無所畏金剛藏菩薩已下。長",
    "T36n1739_023:0879c21": "行通偈頌有七行經。明金剛藏菩薩以申默",
    "T36n1739_023:0879c22": "然不說之意。四爾時解脫月菩薩已下。通",
    "T36n1739_023:0879c23": "頌有九行經。明解脫月菩薩重請說法分。五",
    "T36n1739_023:0879c24": "爾時金剛藏菩薩已下。長行及頌有九行經。",
    "T36n1739_023:0879c25": "明金剛藏菩薩恐劣解隨識者不能生信分。",
    "T36n1739_023:0879c26": "六爾時解脫月菩薩已下。一段通頌有十四",
    "T36n1739_023:0879c27": "行經。明解脫月三請。此眾堪聞。若有得聞佛",
    "T36n1739_023:0879c28": "所護念願說無疑分。七爾時諸大菩薩眾已",
    "T36n1739_023:0879c29": "下。并頌有六行半經。明大眾同請分。八爾時",
    "T36n1739_023:0880a01": "世尊已下。并頌有二十一行經。明十方世界",
    "T36n1739_023:0880a02": "如來各放眉間光灌金剛藏菩薩頂。互相照",
    "T36n1739_023:0880a03": "燭光作成臺。光臺出音聲勸說十地分。九爾",
    "T36n1739_023:0880a04": "時金剛藏菩薩已下。長行并頌有十三行經。",
    "T36n1739_023:0880a05": "明金剛藏菩薩歎十地法門甚深出過情意",
    "T36n1739_023:0880a06": "識。唯智所知非言所及。承諸佛威神略說少",
    "T36n1739_023:0880a07": "許分。",
    "T36n1739_023:0880a08": "十佛子若有眾生已下。至卷末已來。是正說。",
    "T36n1739_023:0880a09": "第一歡喜地行門分。",
    "T36n1739_023:0880a10": "此十段門中。大意有十。文自具足不煩更釋。",
    "T36n1739_023:0880a11": "其十事者。一諸佛摩頂明印可許說。二總舉",
    "T36n1739_023:0880a12": "十種地名。三默止待請方宣明法可貴不輕",
    "T36n1739_023:0880a13": "授物。四解脫月知時而三請。五金剛藏菩薩",
    "T36n1739_023:0880a14": "恐器劣而三止。六大眾咸同請。七明堪聞者",
    "T36n1739_023:0880a15": "諸佛所加。不堪者元自不聞。八明光臺出音",
    "T36n1739_023:0880a16": "勸說。九明佛光灌頂。十明金剛藏菩薩辭近",
    "T36n1739_023:0880a17": "法深略說少分。大意明此十地體與十信十",
    "T36n1739_023:0880a18": "住十行十迴向十一地互作依止故。是故從",
    "T36n1739_023:0880a19": "十信十住十行十迴向。總有十地行門次第。",
    "T36n1739_023:0880a20": "為以一箇如來自在無礙大智同行一箇十波",
    "T36n1739_023:0880a21": "羅蜜。以為方便進修故。總是初會十普賢法",
    "T36n1739_023:0880a22": "故。是故解脫月菩薩言。以字母等喻一切書",
    "T36n1739_023:0880a23": "字及數說無離字母。一切佛法皆以十地為",
    "T36n1739_023:0880a24": "本。明此十地為本明此十地法通因徹果不",
    "T36n1739_023:0880a25": "離如來根本智。依十普賢行。修差別智。滿薩",
    "T36n1739_023:0880a26": "婆若海故。是故從初舉果勸修中放眉間光。",
    "T36n1739_023:0880a27": "名菩薩力智光明。入佛足下輪中。用成十信。",
    "T36n1739_023:0880a28": "今還於如來眉間放光名菩薩力焰明。灌金",
    "T36n1739_023:0880a29": "剛藏菩薩頂。用說十地。足下光明以果成因",
    "T36n1739_023:0880b01": "生信。此光明說十地是所信之果終。是故今",
    "T36n1739_023:0880b02": "還放初信之十地智果之光。用灌加持金剛",
    "T36n1739_023:0880b03": "藏菩薩頂。令說此十地之行。從頂入者。明十",
    "T36n1739_023:0880b04": "地是一切菩薩中道之智果頂故。至一切智",
    "T36n1739_023:0880b05": "之盡處故。是故如來出現品法界品。總於如",
    "T36n1739_023:0880b06": "來眉間放光。總明果體智光圓滿處故。又光",
    "T36n1739_023:0880b07": "從頂入者。明以從智頂處世行悲。稱十迴向",
    "T36n1739_023:0880b08": "中所發大願令行滿故。明此十地長養大慈",
    "T36n1739_023:0880b09": "悲門赴所願滿足故。是以善財知識以十女",
    "T36n1739_023:0880b10": "天表之。十一地明悲滿從智遍利眾生。以佛",
    "T36n1739_023:0880b11": "母摩耶生佛表之。須妙得其意方可知真。成",
    "T36n1739_023:0880b12": "信解之門昇進之路。不窮大教無可以指南。",
    "T36n1739_023:0880b13": "從第十正說歡喜地行相門中。又分二義。一",
    "T36n1739_023:0880b14": "長科此位。二隨文釋義。",
    "T36n1739_023:0880b15": "第一長科此位者。於此歡喜地中。長科為十",
    "T36n1739_023:0880b16": "二段。一佛子若有眾生深種善根已下。有十",
    "T36n1739_023:0880b17": "七行經。明初從凡夫地起三十種廣大志樂",
    "T36n1739_023:0880b18": "深心入菩薩位生如來家分。二佛子菩薩住",
    "T36n1739_023:0880b19": "歡喜地已下。一段有二十三行經。明菩薩初",
    "T36n1739_023:0880b20": "入地位多歡喜分。三佛子此菩薩以大悲為",
    "T36n1739_023:0880b21": "首已下。一段有十六行經。明入初地已又生",
    "T36n1739_023:0880b22": "三十四種廣大志樂分。四佛子菩薩住此歡",
    "T36n1739_023:0880b23": "喜地已下。有五十八行經。明住歡喜地興發",
    "T36n1739_023:0880b24": "十種無盡廣大誓願分。五佛子此大願已下。",
    "T36n1739_023:0880b25": "有七行半經。明前十無盡願以十無盡句而",
    "T36n1739_023:0880b26": "能成就分。六佛子菩薩發如是大願已下。有",
    "T36n1739_023:0880b27": "八行經。明發十無盡願已得十種利益心十種",
    "T36n1739_023:0880b28": "信功用分。七佛子此菩薩復作是念已下。有",
    "T36n1739_023:0880b29": "十八行經。明菩薩知真愍俗隨迷緣生起大慈",
    "T36n1739_023:0880c01": "悲分。八菩薩摩訶薩已下。有二十一行半經。",
    "T36n1739_023:0880c02": "明入初地菩薩隨順大慈大悲行施分。九佛",
    "T36n1739_023:0880c03": "子菩薩住此歡喜地已下。有十八行半經。明",
    "T36n1739_023:0880c04": "以大願力得見多百千萬億佛及行四攝攝眾",
    "T36n1739_023:0880c05": "生分。十佛子菩薩摩訶薩已下。有二十八",
    "T36n1739_023:0880c06": "行半經。明菩薩入初地時善問地地次第進",
    "T36n1739_023:0880c07": "修對。治障礙分。十一佛子菩薩摩訶薩已下。",
    "T36n1739_023:0880c08": "有二十行半經。明菩薩入位受職分。十二若",
    "T36n1739_023:0880c09": "人集眾善已下。有四十六行頌。頌前之法",
    "T36n1739_023:0880c10": "分。",
    "T36n1739_023:0880c11": "第二隨文釋義者。從初段中。經云。佛子若有",
    "T36n1739_023:0880c12": "眾生深種善根者。即如此段中生三十種志",
    "T36n1739_023:0880c13": "樂廣大是也。善修諸行善集助道者。即十波",
    "T36n1739_023:0880c14": "羅蜜三十七助菩提行觀是也。從四念觀常",
    "T36n1739_023:0880c15": "念觀身空無性相觀。受不在內外中間。觀心",
    "T36n1739_023:0880c16": "無住觀法無我。勤行此觀名四正懃。心稱所",
    "T36n1739_023:0880c17": "觀得法無我名四如意足。以得法無我故獲",
    "T36n1739_023:0880c18": "得五根。以觀達真不退名五根。五根者。信進",
    "T36n1739_023:0880c19": "念定慧。以不退生死正信根成故。隨行不染",
    "T36n1739_023:0880c20": "不與情俱。名之為力。力者。如前五根隨境不",
    "T36n1739_023:0880c21": "退不與情合。但與智俱。名之為力。即便獲得",
    "T36n1739_023:0880c22": "七菩提分法。七覺者。念覺支。擇法覺支。精",
    "T36n1739_023:0880c23": "進覺支。喜覺支。捨覺支。猗覺支。此心稱理為",
    "T36n1739_023:0880c24": "猗定覺支。以得此七種覺支分獲得八種正",
    "T36n1739_023:0880c25": "道分。八正道者。正見。正思惟。正精進。正念。",
    "T36n1739_023:0880c26": "正定。正語。正業。正命。是也。解云。以入佛智",
    "T36n1739_023:0880c27": "名為正見。以智觀法名正思惟。依五位法而",
    "T36n1739_023:0880c28": "行修名正精進。常與智合不與情俱名為正",
    "T36n1739_023:0880c29": "念。心無生滅而能發起諸佛智慧。及起無量",
    "T36n1739_023:0881a01": "大神通力名為正定。善能分別人天外道三",
    "T36n1739_023:0881a02": "乘一乘邪見正見邪定正定邪行正行。名為",
    "T36n1739_023:0881a03": "正語。善簡自他一切邪業。善顯佛智慧等一",
    "T36n1739_023:0881a04": "切眾生同共有之名為正業。令一切眾生人",
    "T36n1739_023:0881a05": "天外道世間生死及三乘出世解脫法門。皆",
    "T36n1739_023:0881a06": "令迴向如來根本一切智心。本無情動。名為",
    "T36n1739_023:0881a07": "正命。如三十種廣大志樂。如經具明。從佛子",
    "T36n1739_023:0881a08": "菩薩始發如是心已下。有五行經。都結菩薩",
    "T36n1739_023:0881a09": "能發此三十種廣大志樂始發如是心。即超",
    "T36n1739_023:0881a10": "凡夫地入菩薩位生如來家。此一段通收前",
    "T36n1739_023:0881a11": "十住中初發心住。同此十地中初歡喜地。生",
    "T36n1739_023:0881a12": "如來家為真佛子。為明同乘一如來智慧為",
    "T36n1739_023:0881a13": "體故。明五位中差別行及差別智無前後始",
    "T36n1739_023:0881a14": "終一時同進故。非同三乘逐情法故。法行雖",
    "T36n1739_023:0881a15": "廣是一佛智印。諸法非前後故。故此十地法",
    "T36n1739_023:0881a16": "返成前十住十行十迴向法。非是此十地別",
    "T36n1739_023:0881a17": "有法來。猶如蘿菔從根生葉。復以葉滋根。亦",
    "T36n1739_023:0881a18": "如種穀以果生苗苗熟果成還初果也。如善",
    "T36n1739_023:0881a19": "財見慈氏如來。慈氏如來還令却見文殊。明",
    "T36n1739_023:0881a20": "果不離因中果也。又如人初生至三十而長",
    "T36n1739_023:0881a21": "終但以長初生為大故。非別有大來。又初生",
    "T36n1739_023:0881a22": "至老大時無先後也。以智為先導。非情所收。",
    "T36n1739_023:0881a23": "無先後異也。此一乘五位法門。智為先導。無",
    "T36n1739_023:0881a24": "先後故。五位之行教辯昇。進同異差別。雖立",
    "T36n1739_023:0881a25": "昇降差別。但明一法界智中階級。非如情見",
    "T36n1739_023:0881a26": "階級故。以智照之可見。亦如龍女一剎那際",
    "T36n1739_023:0881a27": "三生具行成佛是也。三乘之種不體會法華",
    "T36n1739_023:0881a28": "經會權就實之意。反云是化要經三祇劫方",
    "T36n1739_023:0881a29": "得成佛。此是法界大智宅外門前之見也。猶",
    "T36n1739_023:0881b01": "住草庵。且免三界麁苦之樂。得三種意生身。",
    "T36n1739_023:0881b02": "住火宅門外。權設三車。是以机案有憑據之",
    "T36n1739_023:0881b03": "乘以淨土穢土有二別故。未入法界大智生",
    "T36n1739_023:0881b04": "死涅槃無依住故。智悲無限佛本報居華藏",
    "T36n1739_023:0881b05": "海宅故。以眾生海即佛海故。眾生智是如來",
    "T36n1739_023:0881b06": "智。於一毛孔以智所觀。一切剎海凡聖同在",
    "T36n1739_023:0881b07": "其中。於剎那中普見無限三世劫海。無有始",
    "T36n1739_023:0881b08": "終。不同權教定時劫淨穢全作差別法故。此",
    "T36n1739_023:0881b09": "經十地之法門莫以三乘留惑。或以願力不",
    "T36n1739_023:0881b10": "取淨土。留身穢境。以悲化眾生等解。皆不稱",
    "T36n1739_023:0881b11": "此之法界普光明大智本宅之門。須改三乘",
    "T36n1739_023:0881b12": "之見網眇目者。令圓滅存留惑及淨穢土之",
    "T36n1739_023:0881b13": "漏身。始可稱智身之廣大入此不動廣大智",
    "T36n1739_023:0881b14": "身。方名歡喜地不動相應也。亦是十信中不",
    "T36n1739_023:0881b15": "動智佛為體。十住十行十迴向隨昇進立名。",
    "T36n1739_023:0881b16": "至此位。歸本名故。論主乃為頌曰。",
    "T36n1739_023:0881b17": "　無限智悲成佛德　　佛以智悲成十地",
    "T36n1739_023:0881b18": "　還將十地成諸位　　前後五位加行門",
    "T36n1739_023:0881b19": "　不離十地智悲起　　是故十地初發心",
    "T36n1739_023:0881b20": "　發心即入十地智　　雖然五位方便殊",
    "T36n1739_023:0881b21": "　只為成熟十地智　　猶如迅鳥飛虛空",
    "T36n1739_023:0881b22": "　不廢遊行無所至　　亦如魚龍遊水中",
    "T36n1739_023:0881b23": "　不廢常遊不離水　　如是五位行差別",
    "T36n1739_023:0881b24": "　不廢差別不離智　　所有日月歲差別",
    "T36n1739_023:0881b25": "　以智法印無別異　　智體不成亦不壞",
    "T36n1739_023:0881b26": "　以明諸位除習氣　　了習無習悲行成",
    "T36n1739_023:0881b27": "　萬行常興無作智",
    "T36n1739_023:0881b28": "如是無礙智是觀達。無礙因觀所成。皆以自",
    "T36n1739_023:0881b29": "然無作智為體。亦名不動智無依。無可動故。",
    "T36n1739_023:0881c01": "如是安立五位昇進之門。有十一事因緣。何",
    "T36n1739_023:0881c02": "者為十一。一令發菩提心者不滯一法而生",
    "T36n1739_023:0881c03": "懈慢。二令發菩提心者得智修行諸行。三令",
    "T36n1739_023:0881c04": "發菩提心者以願起智從悲。四令行慈悲者",
    "T36n1739_023:0881c05": "堅固圓滿。五令發菩提心者自治隨俗習氣。",
    "T36n1739_023:0881c06": "以諸波羅蜜令昇進智悲之境。六令發菩提",
    "T36n1739_023:0881c07": "心者從位知行對治習惑進修智門。七為發",
    "T36n1739_023:0881c08": "菩提心者簡辨三乘一乘及人天等差別諸",
    "T36n1739_023:0881c09": "行。八令發菩提心者自知自行所至之緣。九",
    "T36n1739_023:0881c10": "令發菩提心者明三乘一乘攝化廣狹福智減",
    "T36n1739_023:0881c11": "增。十明古今諸佛化儀常爾。十一如鍊真金",
    "T36n1739_023:0881c12": "不離金體十度鍊冶轉更明淨。且略釋歡喜",
    "T36n1739_023:0881c13": "地。十二門中初門十七行經竟。自餘如下更",
    "T36n1739_023:0881c14": "明。",
    "T36n1739_023:0881c15": "第三次釋第二段中二十五行經。分為五段。",
    "T36n1739_023:0881c16": "一佛子菩薩住歡喜地已下。至多無瞋恨。有",
    "T36n1739_023:0881c17": "兩行半經。此一段明菩薩入初歡喜地多歡",
    "T36n1739_023:0881c18": "喜分。二佛子已下。至復作是念。有五行半經。",
    "T36n1739_023:0881c19": "明正說此位菩薩歡喜地意有十種歡喜。如",
    "T36n1739_023:0881c20": "此一段。明見聞念諸佛法故生歡喜分。三我",
    "T36n1739_023:0881c21": "轉離一切世間境界故已下。至何以故。有六",
    "T36n1739_023:0881c22": "行半經。有十種歡喜。明自知得佛智慧永離",
    "T36n1739_023:0881c23": "苦源。此一段入法故生歡喜分。四此菩薩得",
    "T36n1739_023:0881c24": "歡喜地已下。至何以故。可有兩行半經。明入",
    "T36n1739_023:0881c25": "此歡喜地已能離五種怖畏分。五此菩薩已",
    "T36n1739_023:0881c26": "下。至毛竪等事。有七行經。正說離五怖畏所",
    "T36n1739_023:0881c27": "緣分。此之已上二十五行經。如文自具。不煩",
    "T36n1739_023:0881c28": "更釋。",
    "T36n1739_023:0881c29": "第三段從佛子已下。有十五行半經。分為三",
    "T36n1739_023:0882a01": "段。一從佛子已下。修一切善根而得成就。有",
    "T36n1739_023:0882a02": "一行半經。此一段更勸勤修信進助菩提行",
    "T36n1739_023:0882a03": "無疲懈分。二所謂信增上故已下。至上上殊",
    "T36n1739_023:0882a04": "勝道故。有十二行半經。此一段明以三十種",
    "T36n1739_023:0882a05": "法增上進修淨治此地法分。三佛子已下。有",
    "T36n1739_023:0882a06": "一行半經。此一段明都結勸修住地分。如上",
    "T36n1739_023:0882a07": "十五行半經。經文自具。不煩更釋。",
    "T36n1739_023:0882a08": "第四段五十七行半經。分為十二段。一佛子",
    "T36n1739_023:0882a09": "已下。至如是大作用。有一行半經。是都舉此",
    "T36n1739_023:0882a10": "地所堪為十大願分。二所謂已下。至無有休",
    "T36n1739_023:0882a11": "息。可三行半經。明願以一切供養具供養一",
    "T36n1739_023:0882a12": "切諸佛如法界虛空界無休息分。三又發大",
    "T36n1739_023:0882a13": "願已下。至無有休息。有三行經。明願一切佛",
    "T36n1739_023:0882a14": "法護持無休息分。四又發大願已下。至無休",
    "T36n1739_023:0882a15": "息。有四行半經。明願一切世界佛出興世皆",
    "T36n1739_023:0882a16": "往詣供養為上首受行正法無休息分。五又",
    "T36n1739_023:0882a17": "發大願已下。至無有休息。可四行半經。明菩",
    "T36n1739_023:0882a18": "薩廣大行不離諸波羅蜜淨治諸地有總別同",
    "T36n1739_023:0882a19": "異成壞等六相如實說教化眾生無休息分。",
    "T36n1739_023:0882a20": "此一段如五位昇進。隨位安立十波羅蜜十",
    "T36n1739_023:0882a21": "菩薩行十佛世界十佛名號。總是一波羅蜜",
    "T36n1739_023:0882a22": "中隨行成名。於五位中俱有五百。為一波羅",
    "T36n1739_023:0882a23": "蜜中具十。十中具百。隨五位上加行同異上",
    "T36n1739_023:0882a24": "有五百。即如初會中菩薩神天等眾。一眾有",
    "T36n1739_023:0882a25": "十。十眾有百。五十眾上有五百。各各位中",
    "T36n1739_023:0882a26": "隨當位菩薩神天名下義。是波羅蜜行。又善",
    "T36n1739_023:0882a27": "財四眾各具五百者。是為一中具足十義。名",
    "T36n1739_023:0882a28": "之為總。其行殊途。名之為別。一智無二。名之",
    "T36n1739_023:0882a29": "為同。隨行報殊。名之為異。能成別報。名之為",
    "T36n1739_023:0882b01": "成。因果本虛。名之為壞。為行行無體故。且如",
    "T36n1739_023:0882b02": "波羅蜜一中有此六門。一能破慳貪等十煩",
    "T36n1739_023:0882b03": "惱結。名之為壞。二能成善果。名之為成。三眾",
    "T36n1739_023:0882b04": "惑雖多捨通多法。名之為總。四殊招別果。名",
    "T36n1739_023:0882b05": "之為別。五終歸一智。名之為同。六隨惑對治。",
    "T36n1739_023:0882b06": "名之為異。此之六相之法。於一切法中總具",
    "T36n1739_023:0882b07": "此六門。一一人法行門中。以智觀之可見。若",
    "T36n1739_023:0882b08": "一一法門中無此六義皆偏見也。又一波羅",
    "T36n1739_023:0882b09": "蜜上見十波羅蜜。即捨義通該無法不遍。餘",
    "T36n1739_023:0882b10": "准例知。",
    "T36n1739_023:0882b11": "新華嚴經論卷第二十三"
}