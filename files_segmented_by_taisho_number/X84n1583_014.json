{
    "X84n1583_014:0485a08": "續燈正統卷十四",
    "X84n1583_014:0485a10": "南海普陀嗣祖沙門西蜀　性統　編集",
    "X84n1583_014:0485a11": "　　臨濟宗",
    "X84n1583_014:0485a12": "　　　大鑑下第二十一世",
    "X84n1583_014:0485a13": "　　　　徑山端禪師法嗣",
    "X84n1583_014:0485a14": "杭州府徑山復原福報禪師台之寧海方氏子。母張。",
    "X84n1583_014:0485a15": "出家杭良渚祟福。時石湖美主淨慈。師從祝髮。受具",
    "X84n1583_014:0485a16": "戒。參徑山元叟。叟問。近離甚處。師曰淨慈。叟曰。來作",
    "X84n1583_014:0485a17": "甚麼。師曰。久慕道風。特來禮拜。叟曰。趙州見南泉。作",
    "X84n1583_014:0485a18": "麼生。師曰。頭頂天脚踏地。叟曰。見後如何。師曰。饑來",
    "X84n1583_014:0485a19": "喫飯。困來打眠。叟曰。何處學得者虗頭來。師曰。今日",
    "X84n1583_014:0485a20": "親見和尚。叟頷之。出世慈谿蘆山。次遷越州東山。四",
    "X84n1583_014:0485a21": "明智門。洪武初。驛召道行沙門。師赴京。館天界。屢入",
    "X84n1583_014:0485a22": "內庭。應對稱旨。留三年。仍賜還智門。後兩主徑山焉。",
    "X84n1583_014:0485a23": "上堂。舉一不得舉二。放過一著。落在第二。古人恁麼",
    "X84n1583_014:0485a24": "說話。正是抱贓呌屈。東山即不然。舉一不得舉二。放",
    "X84n1583_014:0485b01": "過一著。落在第七。到者裡。更須知有向上一路始得。",
    "X84n1583_014:0485b02": "如何是向上一路。良久曰。莫戀寒巖異草青。坐却白",
    "X84n1583_014:0485b03": "雲宗不妙。上堂。一葉落天下秋。一塵起大地收。誰",
    "X84n1583_014:0485b04": "謂北鬱單越。不是南贍部洲。剛自騎牛更覓牛。上",
    "X84n1583_014:0485b05": "堂。語是謗。默是誑。還有二俱不涉者麼。拍禪牀曰。洎",
    "X84n1583_014:0485b06": "合停囚長智。上堂。終日著衣。未甞挂著一縷絲。終",
    "X84n1583_014:0485b07": "日喫飯。未甞齩著一粒米。似地擎山。不知山之孤峻。",
    "X84n1583_014:0485b08": "如石含玉。不知玉之無瑕。不著佛求。不著法求。不著",
    "X84n1583_014:0485b09": "僧求。拈拄杖曰。有時乘好月。特地過滄洲。一日病",
    "X84n1583_014:0485b10": "革。侍者請偈。師叱曰。吾世壽尚有三年。已而果然。及",
    "X84n1583_014:0485b11": "化之日。忽拍手曰。阿呵呵。大眾是甚麼。看取。竟寂。世",
    "X84n1583_014:0485b12": "壽八十四。僧夏六十四。全身瘞寂照之右岡。",
    "X84n1583_014:0485b13": "杭州府靈隱性原慧朗禪師別號幻隱。台州黃巖項",
    "X84n1583_014:0485b14": "氏子。依樂清寶冠寺魯山出家。首參竺元道於紫籜",
    "X84n1583_014:0485b15": "山。繼詣徑山。謁元叟。叟問。東嶺來。西嶺來。師指脚下",
    "X84n1583_014:0485b16": "草鞋曰。者是三文錢買得的。叟曰。未在更道。師曰。某",
    "X84n1583_014:0485b17": "甲只恁麼。未審和尚作麼生。叟曰。念汝遠來。放汝三",
    "X84n1583_014:0485b18": "十棒。師大悟。出世鄞之五峰。遷金峨。洪武壬子。召天",
    "X84n1583_014:0485b19": "下高僧。建會鍾山。師與季潭泐與焉。季奉旨。住天界。",
    "X84n1583_014:0485b20": "師居第一座。提綱舉要。得表率叢林體。明年舉師。主",
    "X84n1583_014:0485b21": "金山。戊午陞靈隱。浴佛日上堂。舉藥山。因遵布衲浴",
    "X84n1583_014:0485b22": "佛次。山問。你祇浴得者箇。還浴得那箇麼。遵曰。把將",
    "X84n1583_014:0485b23": "那箇來。山便休去。師曰。者一箇。那一箇。一一從頭都",
    "X84n1583_014:0485b24": "浴過。藥山布衲謾商量。仔細看來成話墮。成話墮。轉",
    "X84n1583_014:0485c01": "誵譌。拍禪牀曰。武林春已老。臺榭綠陰多。佛誕上",
    "X84n1583_014:0485c02": "堂。世尊纔生下。一手指天。一手指地。周行七步。目顧",
    "X84n1583_014:0485c03": "四方曰。天上天下。唯吾獨尊。真成大人相。不是小兒",
    "X84n1583_014:0485c04": "嬉。雲門曰。我當時若見。一棒打殺。與狗子喫。貴圖天",
    "X84n1583_014:0485c05": "下太平。要作老胡種族。直須恁麼始得。法昌曰。好一",
    "X84n1583_014:0485c06": "棒。太遲生。未離兜率。脚跟下好與一椎。豈到今日。雖",
    "X84n1583_014:0485c07": "然如是。大似賊過後張弓。將謂鬍鬚赤。更有赤鬚鬍。",
    "X84n1583_014:0485c08": "黃面老子末上賣俏。固是旁若無人。雲門法昌。雖則",
    "X84n1583_014:0485c09": "見義勇為。爭奈劍去刻舟。以拄杖畫一畫曰。還會麼。",
    "X84n1583_014:0485c10": "一把柳絲收不得。和煙搭在玉闌干。上堂。今朝閏",
    "X84n1583_014:0485c11": "五月初一。依舊日從東畔出。衲僧箇箇解知音。短咏",
    "X84n1583_014:0485c12": "長吟皆中律。梅雨晴樹陰密。林下優游何得失。無位",
    "X84n1583_014:0485c13": "真人赤肉團。等閒靠倒維摩詰。佛涅槃日。上堂。涅",
    "X84n1583_014:0485c14": "槃生死等是空華。佛及眾生皆為剩語。諸人到者裡",
    "X84n1583_014:0485c15": "作麼生。良久拍禪牀曰。但見落花隨水去。不知流出",
    "X84n1583_014:0485c16": "洞中春。浴佛上堂。香嚴道。去年貧未是貧。今年貧",
    "X84n1583_014:0485c17": "始是貧。去年貧尚有卓錐之地。今年貧錐也無。眾中",
    "X84n1583_014:0485c18": "若有箇漢出來道。長老錯了也。今朝四月八。是佛生",
    "X84n1583_014:0485c19": "日。如何舉此公案。山僧只對他道。住持事繁。便下座。",
    "X84n1583_014:0485c20": "為碧峰和尚闍維奠茶。五臺山拾得來。誠非凡種。",
    "X84n1583_014:0485c21": "關西子沒頭腦。却是靈根。惟茲一盞清茶。蕩滌眾生",
    "X84n1583_014:0485c22": "熱惱。只如則川拋下茶籃。仰山撼動茶樹。畢竟明甚",
    "X84n1583_014:0485c23": "麼邊事。乃度盞曰。踏翻生死海。靠倒涅槃城。室中",
    "X84n1583_014:0485c24": "垂語曰。昨夜蓮華峰。被蜉蝣食却半邊。你因甚麼。不",
    "X84n1583_014:0486a01": "知冷泉亭。吞却壑雷亭即不問。南高峰北高峰。鬬額",
    "X84n1583_014:0486a02": "是第幾機。眾莫有契者。無何遭誣罔被逮。或勸師早",
    "X84n1583_014:0486a03": "自為計。師不顧。怡然詣所司。未鞫。即廡下說偈。端坐",
    "X84n1583_014:0486a04": "而逝。時洪武丙寅六月二十三也。壽六十九。坐夏五",
    "X84n1583_014:0486a05": "十八。",
    "X84n1583_014:0486a06": "杭州府上竺我菴本無禪師黃巖人。從淨慈方山落",
    "X84n1583_014:0486a07": "髮。依寂照於中竺掌綱維。有舅氏。教庠老成。挽之更",
    "X84n1583_014:0486a08": "宗。於是見湛堂澄于演福。研精教部。寂照惜其去。作",
    "X84n1583_014:0486a09": "偈寄之曰。從教入禪今古有。從禪入教古今無。一心",
    "X84n1583_014:0486a10": "三觀門雖別。水滿千江月自孤。後出世弘教。既為湛",
    "X84n1583_014:0486a11": "堂嗣。仍爇一香報寂照。不以跡異而二其心也。寂照",
    "X84n1583_014:0486a12": "示寂時。師住四明延慶。照特遺書。囑其力弘大蘇少",
    "X84n1583_014:0486a13": "林二家宗趣。餘無他言。師於祭筵拈香。乃曰。妙喜五",
    "X84n1583_014:0486a14": "傳最光焰。寂照一代甘露門。等閒觸著肝腦裂。氷霜",
    "X84n1583_014:0486a15": "忽作陽春溫。我思打失鼻孔日。是何氣息今猶存。天",
    "X84n1583_014:0486a16": "風北來歲云暮。掣電討。甚空中痕。後臨終無疾。坐蛻",
    "X84n1583_014:0486a17": "于白雲臺。",
    "X84n1583_014:0486a18": "蘇州府開元愚仲善如禪師吳江人。上堂。佛身充滿",
    "X84n1583_014:0486a19": "于法界。普現一切群生前。為甚麼滬瀆居民黃老之",
    "X84n1583_014:0486a20": "流迎之。而風濤駭吐像即沉沒。吳縣朱膺東靈帛尼",
    "X84n1583_014:0486a21": "請之。而靈相峩峩雙泛。試就提捧忽爾升舟。今山中",
    "X84n1583_014:0486a22": "所奉。維衛迦葉二石相是也。豈非隨緣赴感靡不周。",
    "X84n1583_014:0486a23": "而恒處此菩提座乎。然雖如是。若作恁麼會。大蟲看",
    "X84n1583_014:0486a24": "水磨。不作恁麼會。真州望長蘆。恁麼不恁麼。總拈却",
    "X84n1583_014:0486b01": "又作麼生。清平世界不用譌言。示草菴僧偈曰。國",
    "X84n1583_014:0486b02": "師萬代善知識。鴈宕草菴天下聞。得在其中居住者。",
    "X84n1583_014:0486b03": "生難遭想報深恩。度牒親從天上降。得來何翅萬黃",
    "X84n1583_014:0486b04": "金。時中若不修僧行。孤負皇王一片心。晚年因法",
    "X84n1583_014:0486b05": "門從子瓛瑩中住萬壽。闢一室延之養老。及相本空",
    "X84n1583_014:0486b06": "繼席。待之尤至。故得優游以樂其道。甞居葑門直指",
    "X84n1583_014:0486b07": "菴。人因稱之曰直指和尚。將終。呼諸子訣別。泊然而",
    "X84n1583_014:0486b08": "逝。",
    "X84n1583_014:0486b09": "杭州府靈隱樸隱天鏡元瀞禪師會稽倪氏子。狀貌",
    "X84n1583_014:0486b10": "魁偉。性度坦夷。世間機穽。不識為何物。初從雪庭立",
    "X84n1583_014:0486b11": "祝髮。從昭慶濡受具戒。又從天岸濟。習台衡止觀。嗣",
    "X84n1583_014:0486b12": "有遠志。乃謁無見于華頂。復遊玉几叩石室。室令參",
    "X84n1583_014:0486b13": "元叟于不動軒。入門。叟為厲聲一喝。師不覺汗下。黏",
    "X84n1583_014:0486b14": "縛盡脫。遽稽首三拜而已。叟命居侍司。尋掌記室。至",
    "X84n1583_014:0486b15": "正丙申。出世里之長慶。陞天衣。洪武壬子。詔天下名",
    "X84n1583_014:0486b16": "桑門。建會鍾阜。師應召入內。從容問道。賜食而退。丙",
    "X84n1583_014:0486b17": "辰繼席靈隱。上堂。聲不是聲。觀音三昧。色不是色。",
    "X84n1583_014:0486b18": "文殊法門。聲色無礙。普賢境界。拈拄杖畫一畫曰。大",
    "X84n1583_014:0486b19": "鵬展翹葢十洲。籮邊燕雀空啾啾。上堂。即心即佛。",
    "X84n1583_014:0486b20": "嘉州牛喫禾。非心非佛。益州馬腹脹。不是心不是佛。",
    "X84n1583_014:0486b21": "天下覓醫人。灸豬左膊上。良久曰。啼得血流無用處。",
    "X84n1583_014:0486b22": "不如緘口過殘春。未浹旬嬰誣。坐謫陝西。至寶應。",
    "X84n1583_014:0486b23": "謂從者曰。吾報身頗異常時。殆將盡乎。夜宿寧國寺。",
    "X84n1583_014:0486b24": "其住持總虗了者。與師有舊。相見甚驩。師曰。我骨有",
    "X84n1583_014:0486c01": "所託矣。是夜聚譚飲食如常。翌旦忽合爪端坐。泊然",
    "X84n1583_014:0486c02": "而逝。時洪武戊午正月十九日也。法孫梵譯。携骨以",
    "X84n1583_014:0486c03": "還。骨間舍利。叢布如珠。於浴佛日結竁。于祖隴之側",
    "X84n1583_014:0486c04": "瘞焉。壽六十七。臘五十有五。",
    "X84n1583_014:0486c05": "台州府護聖廸原啟禪師臨海人。為書生時。拜叔父",
    "X84n1583_014:0486c06": "堅上人于里之寶藏寺。偶閱首楞嚴經。至山河大地",
    "X84n1583_014:0486c07": "皆是妙明心中所現物處。置卷紬繹良久。豁然有省。",
    "X84n1583_014:0486c08": "白父母求出家。禮寂照為師。服頭陀行。久而益勤。出",
    "X84n1583_014:0486c09": "世護聖。後退居東堂七年。著有書。曰大普幻海。曰法",
    "X84n1583_014:0486c10": "運通略。曰贅談。曰疣說。曰儒釋精華。總若干卷。又作",
    "X84n1583_014:0486c11": "佛祖大統賦。終時壽四十三。",
    "X84n1583_014:0486c12": "蘇州府萬壽佛初智淳禪師送忠侍者偈曰。鳥窠吹",
    "X84n1583_014:0486c13": "起布毛。侍者當下悟去。一對無孔鐵鎚。賣弄鬼家活",
    "X84n1583_014:0486c14": "計。若是靈利阿師。別有天然氣宇。恢張本地風光。顯",
    "X84n1583_014:0486c15": "出。衲僧巴鼻。以大千攝入毫端。將須彌納向芥子。直",
    "X84n1583_014:0486c16": "踏毗盧頂上行。千手大悲攔不住。",
    "X84n1583_014:0486c17": "寧波府天寧歸菴仲猷祖闡禪師鄞縣陳氏子。從佛",
    "X84n1583_014:0486c18": "智匡剃染。參寂照于徑山得旨。出世蘆山。遷香山。陞",
    "X84n1583_014:0486c19": "郡之天寧。上堂。即心即佛。非心非佛。不是心。不是佛。",
    "X84n1583_014:0486c20": "五臺山上雲烝飯。佛殿堦前狗尿天。剎竿頭上煎[飢-几+追]",
    "X84n1583_014:0486c21": "子。三箇猢猻夜簸錢。上堂。若論第一句。三世諸佛",
    "X84n1583_014:0486c22": "道不得。六代祖師道不得。天下老和尚道不得。山僧",
    "X84n1583_014:0486c23": "道不得。大眾道不得。拈拄杖曰。拄杖子道得麼。道得",
    "X84n1583_014:0486c24": "也是第二句。元宵上堂。十五日已前。脚頭脚尾黃",
    "X84n1583_014:0487a01": "金蓮。十五日已後。白牯狸奴成隊走。正當十五日。樓",
    "X84n1583_014:0487a02": "臺上下火照火。車馬往來人看人。好。大眾且道。好在",
    "X84n1583_014:0487a03": "甚麼處。眾眼難瞞。便下座。",
    "X84n1583_014:0487a04": "江心萬禪師法嗣",
    "X84n1583_014:0487a05": "□□府報恩無方智普禪師桂陽龍氏子。住後上堂。",
    "X84n1583_014:0487a06": "六月行人口吐煙。區區只為利名牽。爭如林下無心",
    "X84n1583_014:0487a07": "客。一覺和衣到曉眠。拍禪牀曰。乾明不惜口業。為你",
    "X84n1583_014:0487a08": "說破。臘月三十日。閻老子要問你索飯錢在。上堂。",
    "X84n1583_014:0487a09": "春色濃春日融。園林暖野花紅。昔日靈雲一見。透脫",
    "X84n1583_014:0487a10": "色空。而今諸人總見。因甚不悟。若也不悟。眼被色籠。",
    "X84n1583_014:0487a11": "擊拂子曰。錯教人恨五更風。",
    "X84n1583_014:0487a12": "南康府雲居小隱師大禪師終日方丈危坐。澹如也。",
    "X84n1583_014:0487a13": "剃餘鬚髮。侍者鑷生。爭取藏之。信次即生舍利。甞有",
    "X84n1583_014:0487a14": "示信禪人偈曰。信是道元功德母。藥如有騐不消多。",
    "X84n1583_014:0487a15": "有人直下承當得。佛祖安能奈爾何。",
    "X84n1583_014:0487a16": "徑山熈禪師法嗣",
    "X84n1583_014:0487a17": "江寧府大龍翔集慶寺。笑隱大訢禪師九江義門陳",
    "X84n1583_014:0487a18": "氏子。從郡之水陸院芟染。自幼開爽絕倫。初見一山",
    "X84n1583_014:0487a19": "萬。既而遣詣百丈。參晦機。機一見器重。命掌記室。一",
    "X84n1583_014:0487a20": "日問。黃龍既得旨於泐潭。及見慈明氣索汗下。過在",
    "X84n1583_014:0487a21": "甚麼處。師抗聲曰。千年桃核裡。覓甚舊時仁。又室中",
    "X84n1583_014:0487a22": "侍立次。機舉野狐話。詰曰。不落因果。便墮野狐身。不",
    "X84n1583_014:0487a23": "昧因果。便脫野狐身。且道利害在甚麼處。師擬答機",
    "X84n1583_014:0487a24": "遽震威一喝。師當下渙然氷釋。因同參苦問。師答頌",
    "X84n1583_014:0487b01": "曰。百丈野狐。野狐百丈。埋作一坑。伏惟尚饗。後出世",
    "X84n1583_014:0487b02": "湖之烏回。遷杭之報國中竺。至順庚午。文宗以潛邸",
    "X84n1583_014:0487b03": "為大龍翔集慶寺。妙簡名德開山。師首膺其選。賜號",
    "X84n1583_014:0487b04": "廣智全悟大禪師。復驛召赴闕。入見奎章閣。賜坐。咨",
    "X84n1583_014:0487b05": "問法要。及順帝御極。待遇益隆。後以老病求退。優詔",
    "X84n1583_014:0487b06": "不許。敕外臺護祝。使安居終老。上堂。安養國中。水",
    "X84n1583_014:0487b07": "鳥樹林悉皆念佛。知足天上。樹相撑觸演說苦空。竪",
    "X84n1583_014:0487b08": "拂子曰。山僧拂子。穿却諸人鼻孔。諸人向甚處出氣。",
    "X84n1583_014:0487b09": "聻。入新寺上堂。第一義諦。明如杲日。寬若太虗。萬彚",
    "X84n1583_014:0487b10": "森然。纖塵不立。若乃明今舉古。無非節外生枝。立主",
    "X84n1583_014:0487b11": "立賓。何異虗空釘橛。然聖旨建寺諸官臨筵。不可只",
    "X84n1583_014:0487b12": "恁麼休去。還有共相激揚底麼。問答不錄。乃曰。釋迦",
    "X84n1583_014:0487b13": "世尊。捨金輪而登佛位。今上皇帝。從佛位而御金輪。",
    "X84n1583_014:0487b14": "收攝三千剎海於一印中。具足八萬法門於一毫上。",
    "X84n1583_014:0487b15": "如華嚴會上菩薩。得無盡福德藏解脫門。於一器中。",
    "X84n1583_014:0487b16": "出生種種美味飲食。又於眾會。仰觀空中。而雨種種",
    "X84n1583_014:0487b17": "珍寶。隨眾生心。悉令滿足。然後得其寶者。盡證法門。",
    "X84n1583_014:0487b18": "食其味者。咸成妙道。無一塵而不具足佛事。無一法",
    "X84n1583_014:0487b19": "而不圓滿正宗。即今崇建寶坊。闡揚法施。諸天音樂。",
    "X84n1583_014:0487b20": "不鼓自鳴。梵唄詠歌。自然敷奏。十方菩薩。咸集道場。",
    "X84n1583_014:0487b21": "八部天龍。同伸慶讚。還有不歷化城。徑登寶所者麼。",
    "X84n1583_014:0487b22": "遂擊拂子曰。四海已歸皇化裡。時清休唱太平歌。",
    "X84n1583_014:0487b23": "上堂。孤峰頂上目視雲霄。無乃埋沒己靈。十字街頭",
    "X84n1583_014:0487b24": "和泥合水。且貴流通正眼。拈拄杖曰。釋迦已滅。彌勒",
    "X84n1583_014:0487c01": "未生。正當今日。千聖命脈列祖鉗鎚。總在新報國手",
    "X84n1583_014:0487c02": "裡。拈起也。七穿八穴。頭頭現無邊妙身。放下也。鑑地",
    "X84n1583_014:0487c03": "輝天。處處彰寶王剎海。說甚麼谿山各異。雲月是同。",
    "X84n1583_014:0487c04": "至化無為。功不宰。蕩然一片古皇風。復舉誌公令人",
    "X84n1583_014:0487c05": "傳語思大曰。何不下山教化眾生去。一向目視雲漢",
    "X84n1583_014:0487c06": "作甚麼。思大曰。三世諸佛。被我一口吞盡。何處更有",
    "X84n1583_014:0487c07": "眾生可度。師曰。思大被誌公一拶。直得倒退三千。",
    "X84n1583_014:0487c08": "進退兩序上堂。心空及第。選佛何必選官。荷負叢林。",
    "X84n1583_014:0487c09": "為眾一以為己。報國為法擇人。量材授職。如樂奏九",
    "X84n1583_014:0487c10": "成。左右進退無不合度。只如一喝分賓主。照用一時",
    "X84n1583_014:0487c11": "行。諸人作麼生甄別。喝一喝曰。九萬里鵬纔奮迅。三",
    "X84n1583_014:0487c12": "千年鶴便翱翔。上堂。言發非聲。色前不物。著甚來",
    "X84n1583_014:0487c13": "由。聲色裡睡眠。聲色裡坐臥。却較些子。所以道。即此",
    "X84n1583_014:0487c14": "見聞非見聞。無餘聲色可呈君。箇中若了全無事。體",
    "X84n1583_014:0487c15": "用何妨分不分。驀拈拄杖曰。水流黃葉來何處。牛帶",
    "X84n1583_014:0487c16": "寒鴉過遠村。卓拄杖下座。上堂。舉黃龍南室中垂",
    "X84n1583_014:0487c17": "語曰。我手何似佛手。我脚何似驢脚。人人有箇生緣。",
    "X84n1583_014:0487c18": "那箇是上座生緣。師曰。黃龍三關。如商君立法。法雖",
    "X84n1583_014:0487c19": "立。而先王之道廢矣。故當時出其門者甚多。得其傳",
    "X84n1583_014:0487c20": "者益寡。使其恪守慈明家法。子孫未致斷絕。僧侍",
    "X84n1583_014:0487c21": "立次。師展兩手曰。八字打開了也。為甚麼不肯承當。",
    "X84n1583_014:0487c22": "僧曰。恐鈍置和尚。師曰。許多時沒一點氣息。便打。",
    "X84n1583_014:0487c23": "問眾曰。青州布衫重七斤。古人已道過了也。畢竟萬",
    "X84n1583_014:0487c24": "法歸一。一歸何處。一僧出曰。東廊頭。西廊下。師曰。甚",
    "X84n1583_014:0488a01": "麼處見趙州。僧擬議。師曰。棒下不成龍。僧參。師曰。",
    "X84n1583_014:0488a02": "竪拂拈椎。古人榜樣。擎叉舞劍。列祖條章。衲僧門下。",
    "X84n1583_014:0488a03": "合作麼生。僧珍重便行。師曰。不消一劄。問僧。甚處",
    "X84n1583_014:0488a04": "來。曰遊山來。師曰。笠子下拶破。洛浦徧參底作麼生。",
    "X84n1583_014:0488a05": "曰未入門時。已呈似和尚了也。師曰。即今為甚麼不",
    "X84n1583_014:0488a06": "拈出。僧擬議。師便打。至正甲申五月。示微疾。作手",
    "X84n1583_014:0488a07": "書別交游。囑其徒。以兩朝所賜金幣。作萬佛閣。上報",
    "X84n1583_014:0488a08": "國恩。二十四日。書偈。趺坐而寂。其年秋八月十有六",
    "X84n1583_014:0488a09": "日。葬於石頭城塔院之後岡。壽六十一。臘四十六。洪",
    "X84n1583_014:0488a10": "武甲寅。遷葬於撥雲山。與康僧會古塔相鄰。",
    "X84n1583_014:0488a11": "江寧府保寧仲方天倫禪師象山張氏子。幼而岐嶷。",
    "X84n1583_014:0488a12": "投廣德天寧竺源剃落。源俾其見虎丘東州。永偶過",
    "X84n1583_014:0488a13": "栴檀林。同一僧看傳燈錄。僧曰。千七百則公案。渾如",
    "X84n1583_014:0488a14": "生鐵鎖子一般。只要鎖匙入手。師言下點首默契。乃",
    "X84n1583_014:0488a15": "參晦機於淨慈。纔入門。機曰。湖山靄靄。湖水漾漾。浸",
    "X84n1583_014:0488a16": "爛你鼻孔。塞破你眼睛。因甚不知。師曰。通身無影象。",
    "X84n1583_014:0488a17": "步步絕形蹤。機曰。未在更道。師拂袖便出。機俾居侍",
    "X84n1583_014:0488a18": "司。旋掌藏鑰。師憚其繁。嘆曰。世降道衰。人根浮薄。即",
    "X84n1583_014:0488a19": "宿師碩德具大知見。猶不為學者信服。無他。葢表裡",
    "X84n1583_014:0488a20": "不純故也。自是遂縛茅於吳興桃華塢。一日灌園次。",
    "X84n1583_014:0488a21": "忽驟雨疾風。摧析林木。霹靂一聲。胸中疑礙頓釋。乃",
    "X84n1583_014:0488a22": "曰。大奇大奇也大奇。掇轉虗空顛倒騎。蟭螟。吞却五",
    "X84n1583_014:0488a23": "須彌。曩於南屏室中。屢叩老和尚。終不肯為我說。使",
    "X84n1583_014:0488a24": "當時說破。安有今日耶。元泰定丁卯。出主廣德東泉。",
    "X84n1583_014:0488b01": "遷明之佛巖。笑隱居龍翔。招師分座說法。南臺治書",
    "X84n1583_014:0488b02": "吐魯。舉師主保寧。僧參。師曰。好箇師僧。恁麼行脚。",
    "X84n1583_014:0488b03": "僧曰。撥草瞻風。豈圖別事。師曰。喫得棒也未。僧擬議。",
    "X84n1583_014:0488b04": "師便喝。問如何是和尚家風。師曰。誰人看不見。",
    "X84n1583_014:0488b05": "問如何是一相三昧。師曰。青黃赤白。問如何是鳳",
    "X84n1583_014:0488b06": "臺境。師曰。鳳臺有甚麼境。上堂。初三十一。中九下",
    "X84n1583_014:0488b07": "七。七九六十三。九九八十一。朝往西天。暮歸唐土。一",
    "X84n1583_014:0488b08": "馬生三寅。石牛欄古路。臘八上堂。昨夜覩明星悟",
    "X84n1583_014:0488b09": "道。後園風打籬笆倒。曉來無蹟可追尋。雪山依舊生",
    "X84n1583_014:0488b10": "青草。上堂。言無展事。語不投機。承言者喪。滯句者",
    "X84n1583_014:0488b11": "迷。與麼也不得。不與麼也不得。與麼不與麼總不得。",
    "X84n1583_014:0488b12": "你有拄杖子。我與你拄杖子。你無拄杖子。我奪却你",
    "X84n1583_014:0488b13": "拄杖子。上堂。舉僧問雲門。久雨不晴時如何。門曰。",
    "X84n1583_014:0488b14": "劄。師曰。雲門一劄。猿啼巴峽。熊耳峰高。石頭路滑。師",
    "X84n1583_014:0488b15": "晚年。卜築鳳臺之西。曰新菴。將終。謂淨覺曇曰。欲以",
    "X84n1583_014:0488b16": "後事相凂。今日何日。覺曰。二十九日。師曰。月窮日不",
    "X84n1583_014:0488b17": "宜去。明日五月一吾行矣。至期召門人付囑。舉手作",
    "X84n1583_014:0488b18": "別。端坐而逝。壽六十六。臘五十一。",
    "X84n1583_014:0488b19": "寧波府育王石室祖瑛禪師吳江陳氏子。幼出家普",
    "X84n1583_014:0488b20": "向寺。年十五。祝髮受具戒。初從虗谷陵于仰山。聞徑",
    "X84n1583_014:0488b21": "山晦機道望。亟往投之。一見契合。遂留掌記。後出世",
    "X84n1583_014:0488b22": "明之隆教。遷杭之萬壽。明之雪竇育王。謝天童。平石",
    "X84n1583_014:0488b23": "砥問疾。有偈曰。是身無我病根深。慚愧文殊遠訪臨。",
    "X84n1583_014:0488b24": "自有巖華談不二。青燈相對笑吟吟。法身徧在一切",
    "X84n1583_014:0488c01": "處。噇飯噇空得自由。太白鄮峰煙雨裡。笋輿來往亦",
    "X84n1583_014:0488c02": "風流。晚年得痿痺疾。造一龕曰木裰。日坐其中。不涉",
    "X84n1583_014:0488c03": "世事。至正癸未三月。見一蓑衣婦人。扣頭請師。應身",
    "X84n1583_014:0488c04": "為國王。師曰。吾不願生天王家。逾十七日趺坐而化。",
    "X84n1583_014:0488c05": "臨終偈曰。五十三年。弄巧成[矢*出]。踏破虗空赤脚行。萬",
    "X84n1583_014:0488c06": "象森羅笑不輟。闍維遵治命。以遺骨煅之。炭盡益以",
    "X84n1583_014:0488c07": "香薪。百煉不回。鎔作金銅色。扣之有聲附。葬於三藏",
    "X84n1583_014:0488c08": "道法師塔右。",
    "X84n1583_014:0488c09": "杭州府中竺一關正逵禪師鄱陽方氏子。參晦機于",
    "X84n1583_014:0488c10": "淨慈。機問。甚處人。師曰鄱陽。機曰。鄱陽湖水深多少。",
    "X84n1583_014:0488c11": "師曰。瞪目不見底。機曰。恁麼則浸爛衲僧鼻孔也。師",
    "X84n1583_014:0488c12": "曰。終不借和尚鼻孔出氣。機曰。畢竟借誰鼻孔出氣。",
    "X84n1583_014:0488c13": "師曰。恭惟和尚萬福。機肯之。命充侍者。逾二年。往依",
    "X84n1583_014:0488c14": "中峰于天目。復謁徑山元叟。典記室。笑隱主中竺。俾",
    "X84n1583_014:0488c15": "師分座。出世金陵崇因。帝師授以佛日普照之號。遷",
    "X84n1583_014:0488c16": "鳳山資福。陞主報國。再遷中竺。示眾。心不是佛。智",
    "X84n1583_014:0488c17": "不是道。一念涉思惟。全身入荒草。所以道。目前無法。",
    "X84n1583_014:0488c18": "意在目前。不是目前法。非耳目之所到。古今天地。古",
    "X84n1583_014:0488c19": "今日月。古今山河。古今人倫。頭頭顯露。物物全彰。不",
    "X84n1583_014:0488c20": "從千聖借。不向萬機求。內外絕承當。古今無處所。恁",
    "X84n1583_014:0488c21": "麼解會。猶是錯認驢鞍橋。作阿爺下頷。雖然。既是泗",
    "X84n1583_014:0488c22": "州大聖。因甚麼在揚州出現。良久曰。參。後示寂。世壽",
    "X84n1583_014:0488c23": "五十七。僧臘四十四。",
    "X84n1583_014:0488c24": "紹興府天衣業海子清禪師上堂。三歲孩兒抱華鼓。",
    "X84n1583_014:0489a01": "八十翁翁輥繡毬。嬌羞老醜都呈露。直得諸人笑不",
    "X84n1583_014:0489a02": "休。山僧昔在南屏山下。糞掃堆頭。拾得一領破襴衫",
    "X84n1583_014:0489a03": "子。抖擻將呈天目。不為顧采。後過崇德。撞著惡辣漢。",
    "X84n1583_014:0489a04": "被渠撦破七孔八穿。收拾歸南屏。深藏四十餘年。不",
    "X84n1583_014:0489a05": "將輕與外人。無端今日來天衣。比看破舊相似。顏色",
    "X84n1583_014:0489a06": "一般。著來嫌袖大。抖擻覺天寬。直得十峰齊起舞。雙",
    "X84n1583_014:0489a07": "澗共鳴湍。盡看當場鮑老。不知笑倒傍觀。遂大笑。拈",
    "X84n1583_014:0489a08": "拄杖畫一畫曰。更把一枝無孔笛。等閒吹出萬年歡。",
    "X84n1583_014:0489a09": "復舉三聖逢人則出話。師曰。二大老。竊得臨濟些子",
    "X84n1583_014:0489a10": "家私。各自賣弄。檢點將來。好與一坑埋却。同參至",
    "X84n1583_014:0489a11": "上堂。颯颯凉風景。同人訪寂寥。煑茶山下水。燒鼎洞",
    "X84n1583_014:0489a12": "中樵。慈祖將常住物作人情。天衣則不然。供佛嬾拈",
    "X84n1583_014:0489a13": "華。延賓不煑茶。莫嫌無禮數。冷淡是僧家。師出世天",
    "X84n1583_014:0489a14": "衣時。年已八十六矣。",
    "X84n1583_014:0489a15": "嘉興府祥符梅屋念常禪師華亭黃氏子。父文祐。母",
    "X84n1583_014:0489a16": "楊。夢老僧託宿因而有娠。元世祖至元壬午三月十",
    "X84n1583_014:0489a17": "二日誕生。是夜神光燭室。異香襲人。既長喜孤坐。年",
    "X84n1583_014:0489a18": "十二。依平江圓明院體志出家。十四薙髮受具。至大",
    "X84n1583_014:0489a19": "戊申。佛智晦機。自江西百丈。遷淨慈。師往參承。值上",
    "X84n1583_014:0489a20": "堂。舉太原孚上座聞角聲悟道因緣。頌曰。琴生入滄",
    "X84n1583_014:0489a21": "海。太史遊名山。從此揚州城外路。令嚴不許早開關。",
    "X84n1583_014:0489a22": "師於言下。豁然有省。投丈室呈所解。佛智頷之。俾掌",
    "X84n1583_014:0489a23": "記室。延祐乙卯。智遷徑山。師職後版表率一眾。丙辰",
    "X84n1583_014:0489a24": "奉朝廷遴選。出世祥符。至治癸亥赴京。出入金門。討",
    "X84n1583_014:0489b01": "論墳典。自帝師以下。皆尊愛之。南還主姑蘇萬壽。所",
    "X84n1583_014:0489b02": "著。有佛祖通載二十二卷。行世。",
    "X84n1583_014:0489b03": "杭州府淨慈元菴會藏主臨安人。參晦機於淨慈。居",
    "X84n1583_014:0489b04": "蒙堂。因修涅槃堂。有偈曰。涅槃一路盡掀翻。觸處工",
    "X84n1583_014:0489b05": "夫見不難。洗面驀然摸著鼻。繡鍼眼裡好藏山。晦機",
    "X84n1583_014:0489b06": "稱賞之。",
    "X84n1583_014:0489b07": "松江府南禪寶洲覺岸禪師吳興吳氏子。從獨孤明。",
    "X84n1583_014:0489b08": "落髮受具。與梅屋同出佛智之門。一日偶為眾演楞",
    "X84n1583_014:0489b09": "嚴。至七徵心處。忽淨瓶水騰湧注師懷。聽眾驚愕。師",
    "X84n1583_014:0489b10": "笑曰。此偶然耳。",
    "X84n1583_014:0489b11": "徑山高禪師法嗣",
    "X84n1583_014:0489b12": "九江府東林古智喆禪師都昌巢氏子。初住興國興",
    "X84n1583_014:0489b13": "聖。遷東林。上堂。過去諸佛已說。未來諸佛當說。現在",
    "X84n1583_014:0489b14": "諸佛今說。且道畢竟說箇甚麼。卓拄杖下座。上堂。",
    "X84n1583_014:0489b15": "盡令提綱。聖凡罔測。放開一線道。普請同參。良久曰。",
    "X84n1583_014:0489b16": "薰風自南來。殿閣生微凉。上堂。明來暗謝。智起惑",
    "X84n1583_014:0489b17": "亡。黑牛臥死水。癩馬繫枯樁。何似東村王四老。黃昏",
    "X84n1583_014:0489b18": "伸脚睡。一覺到天光。山僧與麼道。切忌錯承當。上",
    "X84n1583_014:0489b19": "堂。祖師道。圓同太虗無欠無餘。三條椽下七尺單前。",
    "X84n1583_014:0489b20": "切忌依他作解。莫有向天外出頭底麼。乃曰。巡堂喫",
    "X84n1583_014:0489b21": "茶。禮暹道者塔偈曰。髑髏元自有靈光。雪竇何曾",
    "X84n1583_014:0489b22": "抖尿腸。截斷婆婆三寸舌。至今雙劍倚天長。",
    "X84n1583_014:0489b23": "杭州府中竺一溪自如禪師閩人。幼值元兵下江南。",
    "X84n1583_014:0489b24": "遭遊卒挾至浙。遺之臨安。胡氏收養令伴子讀。師隅",
    "X84n1583_014:0489c01": "立默識無所失。胡氏因子之。既長俾隸里中無相寺",
    "X84n1583_014:0489c02": "為僧。參雲峰於徑山。遂得旨。初住萬壽。天曆年。中竺",
    "X84n1583_014:0489c03": "笑隱訢。奉詔開山龍翔。因舉代住者三人。御筆獨點",
    "X84n1583_014:0489c04": "師名。住未幾化去。茶毗多靈異。其居萬壽時。寺後有",
    "X84n1583_014:0489c05": "大家黃氏者。重師道行。甞供伊蒲塞饌。一日請歸其",
    "X84n1583_014:0489c06": "家。進供愈勤。乃開私帑所藏金玉示師。師歸。語徒眾",
    "X84n1583_014:0489c07": "曰。彼黃氏。以帑中寶示我。將欲誘我死去為其子耳。",
    "X84n1583_014:0489c08": "出家兒。視金玉當如瓦礫。古來墮此轍者頗多。非但",
    "X84n1583_014:0489c09": "為其子。為其牛馬者有之。遂與黃氏絕。",
    "X84n1583_014:0489c10": "杭州府徑山本源善達禪師仙居柴氏子。早年同及",
    "X84n1583_014:0489c11": "菴信行脚。誓不歷職。初見雪巖於仰山。尋還浙。參徑",
    "X84n1583_014:0489c12": "山雲峯。入室有省。峰可之。適慧雲虗席。命師補處。後",
    "X84n1583_014:0489c13": "遷保寧淨慈徑山。皆有成績可紀。居常不設臥榻。夜",
    "X84n1583_014:0489c14": "則焚香然燭。端坐達旦。率以為常。又體所稟與人異。",
    "X84n1583_014:0489c15": "遇嚴寒則衣絺綌。大熱則衣繒絮。甞以盋資建大圓",
    "X84n1583_014:0489c16": "院於東路半山。接待雲侶。一日自知時至。會眾敘平",
    "X84n1583_014:0489c17": "生行脚事畢。端坐而寂。",
    "X84n1583_014:0489c18": "寧波府天童怪石奇禪師示眾此事。如人饑渴。相似",
    "X84n1583_014:0489c19": "說飲說食。豈能救療。直須自飲水自喫飯。方有實効",
    "X84n1583_014:0489c20": "處。示眾舉。從上先德痛切語要。為諸人開發顯示。",
    "X84n1583_014:0489c21": "諸人倘能向者。裡虗却心。不即法相。不離法相。一聞",
    "X84n1583_014:0489c22": "頓悟。便是涅槃會上。廣額屠兒。放下屠刀。立地成佛。",
    "X84n1583_014:0489c23": "底時節是。即是不得恁麼會言多去。道轉遠且截斷",
    "X84n1583_014:0489c24": "葛藤。喝一喝下座。示眾參禪本無難易。只要具大",
    "X84n1583_014:0490a01": "信根。有決烈志。萬機休罷。千聖不携。坐斷諸緣。不存",
    "X84n1583_014:0490a02": "一法。如太虗空。了無朕迹。如須彌廬。吃然不動。無上",
    "X84n1583_014:0490a03": "真乘。方可希冀。",
    "X84n1583_014:0490a04": "龍巖真首座諸方屢聘。高臥不起。常作樂閒歌。其略",
    "X84n1583_014:0490a05": "曰。即心是佛。無心是道。萬事但隨緣。自覺身心好。院",
    "X84n1583_014:0490a06": "子從來不要住。便是佛也。不要做律。亦不曾持戒。亦",
    "X84n1583_014:0490a07": "不曾破放。行把住總由人執法修行。驢拽磨要行。便",
    "X84n1583_014:0490a08": "行要坐便坐也。不精進也。不嬾惰一卷無字經。逐目",
    "X84n1583_014:0490a09": "為功課。有時深深海底行。有時高高山頂臥。幾生修",
    "X84n1583_014:0490a10": "得做閒。人肯為虗名被羈鎖。云云。",
    "X84n1583_014:0490a11": "何山明禪師法嗣",
    "X84n1583_014:0490a12": "寧波府恭都寺者廉介自持。日誦法華。因聆鐵鏡上",
    "X84n1583_014:0490a13": "堂語。遂得心要。甞夜坐有偈曰。點盡山窓一盞油。地",
    "X84n1583_014:0490a14": "爐無火冷如秋。話頭留向明朝舉。道者敲鐘又上樓。",
    "X84n1583_014:0490a15": "鐵鏡因陞堂。特稱賞之。臨終無疾。更衣坐逝。闍維舌",
    "X84n1583_014:0490a16": "根不壞。人爭奇之。",
    "X84n1583_014:0490a17": "天童鑒禪師法嗣",
    "X84n1583_014:0490a18": "湖州府道場玉溪思珉禪師象山張氏子。首參雲峰",
    "X84n1583_014:0490a19": "于徑塢。次謁止泓于天童。泓問。近自何來。師曰。徑山。",
    "X84n1583_014:0490a20": "泓曰。未離徑山。一句作麼生道。師曰。平如鏡面。險似",
    "X84n1583_014:0490a21": "懸崖。泓曰。昨夜山前。因甚虎齩大蟲。師擬進語。泓與",
    "X84n1583_014:0490a22": "一掌。師忽有省一日侍。次泓舉。外道問。世尊不問。有",
    "X84n1583_014:0490a23": "言。不問無言。世尊良久意旨如何。師叉手進前。泓曰。",
    "X84n1583_014:0490a24": "外道讚歎曰。世尊大慈。開我迷雲。令我得入。又作麼",
    "X84n1583_014:0490b01": "生。師曰。君子愛財取之有道。泓喜其類己令典藏。元",
    "X84n1583_014:0490b02": "大德庚子。出世郡之吉祥。遷金文大梅保福。帝師賜",
    "X84n1583_014:0490b03": "佛心明妙之號。至順壬申。廣教府聘主婺之雙林。元",
    "X84n1583_014:0490b04": "統甲戌。行省選住道場。示眾。此事如鐵壁。銀山如",
    "X84n1583_014:0490b05": "大火聚。湊泊不得。回避不得。你輩合作麼生。直饒脚",
    "X84n1583_014:0490b06": "不點地。別有通霄活路也。是不快漆涌。上堂。依經",
    "X84n1583_014:0490b07": "解義。三世佛冤離經一字。即同魔說。拈拄杖卓一下",
    "X84n1583_014:0490b08": "曰。六月不熱正穀不結。至元丁丑四月。示微疾。至",
    "X84n1583_014:0490b09": "二十八日。書偈而逝。",
    "X84n1583_014:0490b10": "蘇州府萬壽竺田汝霖禪師四明昌國王氏子。從慈",
    "X84n1583_014:0490b11": "溪永樂寺梅澗福。祝髮受具。參止泓于天童。典侍者",
    "X84n1583_014:0490b12": "一日室中舉。趙州狗子無佛性話。師忽然有省。已而",
    "X84n1583_014:0490b13": "見悅堂誾於靈隱堂。命典記室。其受業師祖方會。赴",
    "X84n1583_014:0490b14": "隆興上藍。以師侍行。因遊百丈謁晦機。機命分座。未",
    "X84n1583_014:0490b15": "幾繼會席。出世上藍久之。陞明之雪竇。閱三載。松江",
    "X84n1583_014:0490b16": "澱山虗席屈師。俄寺燬。師為新之。晚主萬壽。僅一載。",
    "X84n1583_014:0490b17": "臨寂更衣書偈訣眾而逝。當至正乙酉五月廿五茶",
    "X84n1583_014:0490b18": "毗設利五色如菽粟者。不可勝數。壽六十六。臘五十。",
    "X84n1583_014:0490b19": "靈隱誾禪師法嗣",
    "X84n1583_014:0490b20": "九江府東林無外宗廓禪師南昌魏氏子。久依悅堂。",
    "X84n1583_014:0490b21": "一日室中舉。溪聲盡是廣長舌。因緣機契。遂授記莂。",
    "X84n1583_014:0490b22": "出世雲居。晚遷東林。送僧之東吳偈曰。佛是西天老",
    "X84n1583_014:0490b23": "比丘。何緣臥倒在蘇州。憑君此去輕扶起。問取二千",
    "X84n1583_014:0490b24": "年話頭。臨終集眾說偈曰。吾年七十一。世緣今已畢。",
    "X84n1583_014:0490c01": "挨倒五須彌。夜半日頭出。語畢而逝。",
    "X84n1583_014:0490c03": "續燈正統卷之十四"
}