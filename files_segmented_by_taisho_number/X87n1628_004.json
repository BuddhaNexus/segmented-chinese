{
    "X87n1628_004:0386b03": "佛法金湯編卷第四",
    "X87n1628_004:0386b05": "會稽沙門　心泰　編",
    "X87n1628_004:0386b06": "天台沙門　真清　閱",
    "X87n1628_004:0386b07": "梁",
    "X87n1628_004:0386b08": "都建康。起武帝壬午。盡敬帝丁丑。凡四主。五十六",
    "X87n1628_004:0386b09": "年。",
    "X87n1628_004:0386b10": "武帝",
    "X87n1628_004:0386b11": "帝諱衍。字叔達。南蘭陵中里人。蕭姓。帝登極。思與蒼",
    "X87n1628_004:0386b12": "生同契等覺。共會徧知。垂拱臨朝。盛敷經教(三寶記)。天",
    "X87n1628_004:0386b13": "監元年。寶誌至闕。甚尊寵之。詔曰。迹居塵俗。神遊冥",
    "X87n1628_004:0386b14": "寂。水火不能焚浸。蛇虎不能侵懼。語其佛理則聲聞",
    "X87n1628_004:0386b15": "已上。談其隱淪則遁仙高者。豈得以俗法常情空相",
    "X87n1628_004:0386b16": "拘制。自今隨意行化。勿得禁止(本傳)。二年。法雲寺雲光",
    "X87n1628_004:0386b17": "法師講經。天雨寶花。帝意其證聖。夜於含光殿焚疏",
    "X87n1628_004:0386b18": "請寶誌偕雲光齋。翌日誌獨赴。帝異之(僧史)。三年四月",
    "X87n1628_004:0386b19": "八日。帝率道俗二萬餘人升重雲殿。捨道奉佛。親製",
    "X87n1628_004:0386b20": "願文。帝於本第立光宅寺。鑄金銅大佛。九年。於鐘山",
    "X87n1628_004:0386b21": "建大愛敬寺。供給千僧。四時講論。十年。郝騫等往天",
    "X87n1628_004:0386b22": "竺迎旃檀像。其王模刻一像付騫。是年還。帝迎至太",
    "X87n1628_004:0386b23": "極殿。建齋度僧。大赦斷殺。帝自是蔬飯屏欲(通鑑)。十三",
    "X87n1628_004:0386b24": "年。寶誌將示寂。詣內殿別帝。帝大驚。因謂曰。朕壽幾",
    "X87n1628_004:0386c01": "何。誌不答。指頭及頸而出。及入滅。帝為建塔鍾山寺。",
    "X87n1628_004:0386c02": "曰開善。十八年四月八日。帝請慧約法師於等覺殿。",
    "X87n1628_004:0386c03": "屏袞服。衣田衣。受菩薩戒。普通庚子七月。菩提達磨",
    "X87n1628_004:0386c04": "至廣州。刺史表聞。帝遣使迎。十一月至金陵。對旨不",
    "X87n1628_004:0386c05": "契。遂渡江入魏。大通元年造同泰寺成。帝幸寺捨身",
    "X87n1628_004:0386c06": "三日。中大通元年。幸同泰寺。設四部無遮大會。行清",
    "X87n1628_004:0386c07": "淨大捨。為四眾開涅槃經題(通鑑僧史)。大同四年。改造長",
    "X87n1628_004:0386c08": "干寺。設無碍法喜食。七年。帝幸華林園。講金字般若",
    "X87n1628_004:0386c09": "三慧經(稽古略)。帝在位四十九年。奉佛遵法。斷酒禁肉。",
    "X87n1628_004:0386c10": "雖居暗室。常理衣冠。暑月未甞褰袒。造光宅．同泰等",
    "X87n1628_004:0386c11": "五寺。常供千僧。製諸疏論。妙理可觀。有淨業。賦年八",
    "X87n1628_004:0386c12": "十六卒(釋監)。",
    "X87n1628_004:0386c13": "簡文帝",
    "X87n1628_004:0386c14": "帝諱綱。字世纘。或云字六通。武帝第三子。大寶元年",
    "X87n1628_004:0386c15": "四月八日詔度人出家。親製願文。略云。弟子蕭綱以",
    "X87n1628_004:0386c16": "此建齋度人功德。普度六道四生出離愛欲。永拔無",
    "X87n1628_004:0386c17": "明。修習般若。為真佛子(弘明集)。帝委心玅法。徧覧玄章。",
    "X87n1628_004:0386c18": "撰法集記二百卷。法寶聯璧四百餘篇。造資敬．報恩",
    "X87n1628_004:0386c19": "二寺(辨正錄)。",
    "X87n1628_004:0386c20": "元帝",
    "X87n1628_004:0386c21": "帝諱繹。字世誠。武帝第七子。為湘東王時。捨宮造天",
    "X87n1628_004:0386c22": "宮寺。請法聰居之。修崇佛事。即位於江陵。改元承聖。",
    "X87n1628_004:0386c23": "甞著書曰金樓子。",
    "X87n1628_004:0386c24": "蕭統",
    "X87n1628_004:0387a01": "統。字德施。小字維摩。武帝長子。卒諡昭明。五歲徧誦",
    "X87n1628_004:0387a02": "五經。天性好佛。於東宮立慧義殿。招延天下名僧居",
    "X87n1628_004:0387a03": "之。謂之法集之所。凡釋部經論披覧略徧。撰次法事",
    "X87n1628_004:0387a04": "儀注及立三諦等義。自出宮二十年。不畜聲樂。唯以",
    "X87n1628_004:0387a05": "法為樂。感疾而終。天下哭之如喪其親(梁史)。",
    "X87n1628_004:0387a06": "邵陵王",
    "X87n1628_004:0387a07": "王。諱綸。武帝子。上啟云。綸聞如來嚴相巍巍架于有",
    "X87n1628_004:0387a08": "頂。微妙色身蕩蕩顯乎無際。假金輪而啟物。託銀粟",
    "X87n1628_004:0387a09": "以應凡。砥般若之利刀。收涅槃之妙果。泛生死之苦",
    "X87n1628_004:0387a10": "海。濟常樂於彼岸。故能降慈悲雲垂甘露雨。七處八",
    "X87n1628_004:0387a11": "會教化之義不窮。四諦四時利益之方無盡。使稠林",
    "X87n1628_004:0387a12": "邪見之人景法門而無倦。渴愛聾盲之士慕探頥而",
    "X87n1628_004:0387a13": "知迴。道樹始於迦維。德音盛於京洛。資此三明照迷",
    "X87n1628_004:0387a14": "途之失。憑茲七覺㧞長夜之苦。屬值皇帝菩薩應天",
    "X87n1628_004:0387a15": "御物負扆臨民。垂無礙辨以接黎庶。以本願力攝受",
    "X87n1628_004:0387a16": "眾生。故能隨方逗藥示權顯因。崇一乘之旨。廣十地",
    "X87n1628_004:0387a17": "之基。是以萬邦回向俱稟正識。幽顯靈祗皆蒙誘濟。",
    "X87n1628_004:0387a18": "人興等覺之願。物起菩提之心。臣昔未達理源。稟承",
    "X87n1628_004:0387a19": "外道。如欲須甘果翻種苦[栽-木+土]。今啟迷方粗知歸向。受",
    "X87n1628_004:0387a20": "菩薩大戒。戒節身心。捨老子之邪風。入法流之真教。",
    "X87n1628_004:0387a21": "伏願天慈曲垂矜許(弘明集)。甞捨宮建寺(今武昌鐵佛寺)。",
    "X87n1628_004:0387a22": "建安王",
    "X87n1628_004:0387a23": "王諱緯。武帝第八子。齊建武中有沙門僧護。於剡縣",
    "X87n1628_004:0387a24": "石城山見崖間有光。於是鐫為彌勒佛像。纔成佛面。",
    "X87n1628_004:0387b01": "護亡。齊末沙門僧淑繼其功亦未就。梁武帝舉兵東",
    "X87n1628_004:0387b02": "下。以費用不給。建安王取襄陽銅佛毀以為錢。王刺",
    "X87n1628_004:0387b03": "江州。忽感惡疾。天監六年始豐令吳郡陸咸夢僧三",
    "X87n1628_004:0387b04": "人謂咸曰。建安王感疾未瘳。能治剡縣石像必愈。咸",
    "X87n1628_004:0387b05": "經年稍忘。俄又遇僧謂曰。建安王事猶能憶否。僧忽",
    "X87n1628_004:0387b06": "然不見。咸大感悟。遂以白王。王即召定林寺僧祐律",
    "X87n1628_004:0387b07": "師。以金與之令任像事。天監十五年畢功。座高五丈。",
    "X87n1628_004:0387b08": "佛身十丈。像成之後王疾即瘳。初晉沙門曇光至剡",
    "X87n1628_004:0387b09": "山石室宴坐。有虎蠎造前。光為授戒而去。又有山神",
    "X87n1628_004:0387b10": "盛飾而來。光為說法。於是光建伽藍曰隱岳。同學于",
    "X87n1628_004:0387b11": "蘭復創寺其旁曰玄化。護又建剎曰石城。三寺鼎立",
    "X87n1628_004:0387b12": "(劉勰石像碑．高僧傳)。",
    "X87n1628_004:0387b13": "陸倕",
    "X87n1628_004:0387b14": "倕仕至尚書吏部郎中。與兄僚佐並有美名。號三陸。",
    "X87n1628_004:0387b15": "天監初。與劉孝綽等為龍門之遊。甞撰誌法師塔銘。",
    "X87n1628_004:0387b16": "略曰。法師自說姓朱名寶誌。混跡亂詞。居無常所。衣",
    "X87n1628_004:0387b17": "服飲食舛駁不恒。宋泰始中出入鍾山。往來都邑。未",
    "X87n1628_004:0387b18": "知其殊異。宋齊之交稍顯靈跡。被髮徒跣負杖挾鏡。",
    "X87n1628_004:0387b19": "或徵索酒肴。或數日不食。修短安危多所發擿。於是",
    "X87n1628_004:0387b20": "聲馳遠近。競設祀供。其所居地士民成群。齊武帝謂",
    "X87n1628_004:0387b21": "其誑耀。收付建康獄。防守幽固。而旦日仍見游行市",
    "X87n1628_004:0387b22": "道。居肆咸驚傳以相告。縣即搜求而猶在員戶。其夜",
    "X87n1628_004:0387b23": "又語獄吏。門外有兩輿食來。汝可取之。既而文慧太",
    "X87n1628_004:0387b24": "子文宣王修供食。事聞武帝。深用悔服。迎入內苑。厚",
    "X87n1628_004:0387c01": "加尊遇。中大同丙寅十二月六日中夜化於華林園",
    "X87n1628_004:0387c02": "之佛堂。銘曰。欲化毗城。金粟降靈。將賓踰國。玉女託",
    "X87n1628_004:0387c03": "生。屈體申教。顯用藏名。猗與大士。權跡帝京。緒胄莫",
    "X87n1628_004:0387c04": "詳。邑居罕見。譬彼湧出。猶如空現。哀茲景象。愍此風",
    "X87n1628_004:0387c05": "電。將導舟梁。假我方便。言無成則。服匪恒倫。或標異",
    "X87n1628_004:0387c06": "眾。乍顯同人。坐亡立在。析體分神。有敦有化。無跡無",
    "X87n1628_004:0387c07": "津。形煩心寂。外荒內辨。觀往測來。覩微知顯。動足墻",
    "X87n1628_004:0387c08": "立。發言風偃。徒識靈奇。莫究深淺。業窮難紹。因謝弗",
    "X87n1628_004:0387c09": "援。慧雲晝歇。慈燈夜昏。金棺未毀。合窟方存。吁嗟冥",
    "X87n1628_004:0387c10": "默。歸此玄門。",
    "X87n1628_004:0387c11": "傅翕",
    "X87n1628_004:0387c12": "翕。字玄風。義烏人。以齊明帝建武四年五月八日生",
    "X87n1628_004:0387c13": "傅宣慈家。娶劉氏。生子曰普建．普成。西域沙門嵩頭",
    "X87n1628_004:0387c14": "陀命翕臨水觀影。乃見圓光寶盖。翕咲而悟。乃至義",
    "X87n1628_004:0387c15": "烏松山結庵雙檮樹間。自號雙林當來下生善慧大",
    "X87n1628_004:0387c16": "士。令弟子奉書詣闕。稱武帝為國主救世菩薩。詔報",
    "X87n1628_004:0387c17": "曰。大士為度眾生。欲來隨意。帝預勑鎻門以觀其意。",
    "X87n1628_004:0387c18": "大士袖出木槌。一扣諸門盡開。乃見帝於善言殿。謁",
    "X87n1628_004:0387c19": "者贊不拜。直上御榻對語。設齋食竟。出鐘山。坐定林",
    "X87n1628_004:0387c20": "松下。大士東歸建寺寫經。三至京師。以度道俗不可",
    "X87n1628_004:0387c21": "數計。大士一日披衲頂冠靸履見上。上問曰是僧耶。",
    "X87n1628_004:0387c22": "大士以手指冠。是道耶。以手指履。是俗耶。以手指衲",
    "X87n1628_004:0387c23": "衣。大士於山中行道。常見七佛在前。維摩在後。唯釋",
    "X87n1628_004:0387c24": "迦常與大士語。大士示寂七日。縣令陳鐘耆來禮敬。",
    "X87n1628_004:0388a01": "傳香之次猶反掌眾香。舉眾驚異。勑徐陵撰碑山中。",
    "X87n1628_004:0388a02": "大士甞著心王銘行世(本傳)。",
    "X87n1628_004:0388a03": "劉勰",
    "X87n1628_004:0388a04": "勰。字彥和。東菀人。為通事舍人。昭明重之。凡寺塔碑",
    "X87n1628_004:0388a05": "碣皆其所述。是年表求出家。賜名慧地。有文心雕龍",
    "X87n1628_004:0388a06": "五十篇。論古今文體(南史)。",
    "X87n1628_004:0388a07": "何點　胤",
    "X87n1628_004:0388a08": "點。字子皙。偃之子。尚之之孫。點明目秀眉容貌方雅。",
    "X87n1628_004:0388a09": "不以門戶自矜。菜食不飲酒。宋泰始末徵為太子洗",
    "X87n1628_004:0388a10": "馬。齊初累徵中書侍郎。並不就。梁武帝與點有舊。徵",
    "X87n1628_004:0388a11": "為侍中。亦不起。與陳郡謝淪．吳國張融．會稽孔德璋",
    "X87n1628_004:0388a12": "為莫逆友。點門世信佛。弟胤。字子季。仕齊為建安太",
    "X87n1628_004:0388a13": "中。遷尚書令。入鐘山定林寺聽講內典。其業皆通。胤",
    "X87n1628_004:0388a14": "以會稽山多靈異。往遊焉。居若耶山雲門寺。二兄求",
    "X87n1628_004:0388a15": "點並從栖遁。世號點為大山。胤為小山。求為東山。曰",
    "X87n1628_004:0388a16": "何氏三高。胤乃移還吳。至虎丘西寺講經論學。常禁",
    "X87n1628_004:0388a17": "殺。有虞人逐鹿。鹿徑趨胤所伏而不動。又有異鳥如",
    "X87n1628_004:0388a18": "鶴集講堂馴狎。點胤並建大義。申明佛法(南史)。",
    "X87n1628_004:0388a19": "沈約",
    "X87n1628_004:0388a20": "約。字休文。吳郡武康人。不飲酒。少嗜欲。居處儉素。立",
    "X87n1628_004:0388a21": "宅郊阜。甞為郊居賦以序其事。仕至尚書僕射。諡曰",
    "X87n1628_004:0388a22": "隱。甞著懺悔文。略曰。弟子沈約。稽首上白諸佛眾聖。",
    "X87n1628_004:0388a23": "約自今生以前。至於無始。罪業參差。固非詞像所筭。",
    "X87n1628_004:0388a24": "識昧往緣。莫由證舉。爰始成童。有心嗜欲。不識慈悲。",
    "X87n1628_004:0388b01": "莫辨罪報。又追尋少年。血氣方壯。習累所纏。遷怒過",
    "X87n1628_004:0388b02": "直。厲色嚴聲。終朝紛擾。薄暮不休。前念甫謝。後念復",
    "X87n1628_004:0388b03": "興。尺波不息。寸陰驟往。愧悔攢心。罔知云厝。今於十",
    "X87n1628_004:0388b04": "方三世諸佛前。現在眾僧大眾前。誓心尅己。追自悔",
    "X87n1628_004:0388b05": "責。又著中食論一卷。謂一則勢利滎名。二則妖妍靡",
    "X87n1628_004:0388b06": "曼。三則甘旨肥濃。皆使心神昏惑不能得道。故聖人",
    "X87n1628_004:0388b07": "禁此三事。有千僧會願文．慈悲論．禮佛願疏．捨身等",
    "X87n1628_004:0388b08": "文(弘明集)。",
    "X87n1628_004:0388b09": "陶弘景",
    "X87n1628_004:0388b10": "弘景。字通明。秣陵人。母霍氏。夢兩天人手執香爐來",
    "X87n1628_004:0388b11": "至其家。已而有娠。生弘景。宋末為諸王侍讀。齊永明",
    "X87n1628_004:0388b12": "中脫朝服掛神武門。上表辭祿。止句容句曲山華陽",
    "X87n1628_004:0388b13": "洞天。號華陽真人。與梁武有舊。國家每有大事無不",
    "X87n1628_004:0388b14": "咨詢。時謂山中宰相。年八十五無病而逝。諡貞白先",
    "X87n1628_004:0388b15": "生。甞建菩提白塔于三茅山。又夢佛授記名勝力菩",
    "X87n1628_004:0388b16": "薩。乃詣酇縣阿育王塔自誓受五大戒。臨終不用沐",
    "X87n1628_004:0388b17": "浴。以大袈裟覆衾上蒙手足。弟子遵之。弘景撰書曰。",
    "X87n1628_004:0388b18": "真誥有云。清虗裴真人有弟子三十四人。其十八人",
    "X87n1628_004:0388b19": "學佛道。紫陽周真人弟子十五人四人解佛法。桐栢",
    "X87n1628_004:0388b20": "山王子喬弟子廿五人。八人學習佛法(梁書并三武論)。",
    "X87n1628_004:0388b21": "阮孝緒",
    "X87n1628_004:0388b22": "孝緒。陳留人。年十三通五經。十六丁家難。終喪入鐘",
    "X87n1628_004:0388b23": "山聽講。甞以鹿林為精舍。環以林池杜絕交遊。世罕",
    "X87n1628_004:0388b24": "得見。唯與裴子野交好。既卒。門人諡曰文貞處士。嘗",
    "X87n1628_004:0388c01": "擬劉歆七略。遂著七錄。載內外圖書。其六曰佛法錄",
    "X87n1628_004:0388c02": "(南史)。",
    "X87n1628_004:0388c03": "庾詵",
    "X87n1628_004:0388c04": "詵。字彥寶。新野人。幼聰警。通經史。性嗜林泉。蔬食布",
    "X87n1628_004:0388c05": "衣不治生業。武帝起兵詔為平西府記室。普通間詔",
    "X87n1628_004:0388c06": "為黃門侍郎。皆不就。晚年遵釋教。宅內建道場。六時",
    "X87n1628_004:0388c07": "禮誦。忽於夜後見一道人自稱願公。呼詵為上行先",
    "X87n1628_004:0388c08": "生。授香而去。後四年。願公復來云。不可久住。言終而",
    "X87n1628_004:0388c09": "亡。舉室咸聞空中唱上行先生已生阿彌陀佛國矣。",
    "X87n1628_004:0388c10": "武帝敬之。稱貞節先生(南史)。",
    "X87n1628_004:0388c11": "到溉",
    "X87n1628_004:0388c12": "溉。字茂灌。到彥之曾孫。為吏部尚書。家居蔬食。虗室",
    "X87n1628_004:0388c13": "草床。旁無姬侍。朝夕從僧禮誦。武帝為月致三淨饌。",
    "X87n1628_004:0388c14": "所得俸祿皆充蔣山二寺。及卒。顏色如生。屈二指而",
    "X87n1628_004:0388c15": "逝(梁史)。",
    "X87n1628_004:0388c16": "江淹",
    "X87n1628_004:0388c17": "淹。字文通。齊武帝朝除侍郎。天監中遷金紫光祿大",
    "X87n1628_004:0388c18": "夫。封醴陵侯。著無為論。略曰。有奕葉公子造無為先",
    "X87n1628_004:0388c19": "生之門問曰。先生智德光融。道義清遠。無學不窺。無",
    "X87n1628_004:0388c20": "事不達。至如釋迦三藏之典。李君道德之書。宣尼六",
    "X87n1628_004:0388c21": "藝之文。百氏兼該之術。實萬古之師範。一時之高士。",
    "X87n1628_004:0388c22": "先生乃嘉遁卷迹養德不仕。實縉紳之所鄙。先生笑",
    "X87n1628_004:0388c23": "而應之曰。吾聞大人降迹廣樹慈悲。破生死之樊籠。",
    "X87n1628_004:0388c24": "登涅槃之彼岸。闡三乘以誘物。去諸相以歸真。有智",
    "X87n1628_004:0389a01": "者不見其去來。有心者莫知其終始。使得湛然常住。",
    "X87n1628_004:0389a02": "永絕殊途。無變無遷。長祛百慮。恬然養神。以安志為",
    "X87n1628_004:0389a03": "業。欲使自天祐之言無不利。舒卷隨取。進退自然。遁",
    "X87n1628_004:0389a04": "逸無悶。幽居永貞。亦何榮乎。亦何鄙乎。子其得之吾",
    "X87n1628_004:0389a05": "何失之。公子恧然逡巡而退(弘明集)。",
    "X87n1628_004:0389a06": "何敬叔",
    "X87n1628_004:0389a07": "敬叔。東海人。仕梁為長城令。清廉不受禮遺。夏節至。",
    "X87n1628_004:0389a08": "忽榜門受餉。數日中得米一千斛。悉以代貧人輸徂。",
    "X87n1628_004:0389a09": "嘗得栴檀製為佛像。而無圓光。因夢沙門杖錫來曰。",
    "X87n1628_004:0389a10": "何家有桐盾可求。翌日買之。何曰。君胡得知。敬叔以",
    "X87n1628_004:0389a11": "夢告。何氏驚喜。遂與之(南史并感通錄)。",
    "X87n1628_004:0389a12": "後梁",
    "X87n1628_004:0389a13": "都江陵。三主。三十三年。",
    "X87n1628_004:0389a14": "宣帝",
    "X87n1628_004:0389a15": "帝諱詧。昭明太子第三子。即位改元大定。召僧遷為",
    "X87n1628_004:0389a16": "荊州大僧正。帝初封岳陽王。嘗鎮越州。重修甎木二",
    "X87n1628_004:0389a17": "塔。先是沙門曇彥與許詢同造此塔。未就而詢亡。至",
    "X87n1628_004:0389a18": "是彥年百二十歲。預告門人曰。許玄度來也。詧至鎮。",
    "X87n1628_004:0389a19": "便詣寺訪塔。彥出召之曰。許玄度來何暮。昔日浮圖",
    "X87n1628_004:0389a20": "今如故。彥遂以三昧力加之。詧即悟前身為許玄度",
    "X87n1628_004:0389a21": "也。乃增廣其故宇。為母寶林夫人祈福。故號寶林寺",
    "X87n1628_004:0389a22": "(寺記并釋監)。",
    "X87n1628_004:0389a23": "明帝",
    "X87n1628_004:0389a24": "帝諱巋。即位改元天保。於荊州造天皇．陟屺．大明．寶",
    "X87n1628_004:0389b01": "光．四望等寺(辨正錄)。",
    "X87n1628_004:0389b03": "佛法金湯編卷第四天台釋如惺重校"
}