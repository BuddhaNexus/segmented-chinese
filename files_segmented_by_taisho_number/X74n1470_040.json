{
    "X74n1470_040:0343a01": "大方廣佛華嚴經海印道場十重行願常徧禮懺儀",
    "X74n1470_040:0343a02": "卷第四十",
    "X74n1470_040:0343a03": "唐　蘭山雲嚴慈恩寺護法國師行沙門慧覺依經錄",
    "X74n1470_040:0343a04": "宋　蒼山載光寺沙門普瑞補註",
    "X74n1470_040:0343a05": "明　欽褒忠義忠藎四川布政佛弟子木增訂正",
    "X74n1470_040:0343a06": "雞山寂光寺沙門讀徹參閱",
    "X74n1470_040:0343a07": "天台習教觀沙門正止治定",
    "X74n1470_040:0343a08": "第四十晌",
    "X74n1470_040:0343a09": "次顯因廣大攝末歸本普賢菩薩會",
    "X74n1470_040:0343a10": "一切恭敬敬禮無盡三寶。",
    "X74n1470_040:0343a11": "是諸眾等人各胡跪。嚴持香華。如法供養。願此供海",
    "X74n1470_040:0343a12": "雲。徧滿十方界。阿僧祇寶衣列。阿僧祇寶帳設。阿僧",
    "X74n1470_040:0343a13": "祇寶座。阿僧祇寶繒。以敷座上。阿僧祇閻浮檀金童",
    "X74n1470_040:0343a14": "女像。阿僧祇雜寶諸形像。阿僧祇妙寶菩菩像。處處",
    "X74n1470_040:0343a15": "充徧。阿僧祇眾鳥。出和雅音。阿僧祇寶優鉢羅華。阿",
    "X74n1470_040:0343a16": "僧祗寶波頭摩華。阿僧祇寶拘物頭華。阿僧祇寶芬",
    "X74n1470_040:0343a17": "陀利華。以為莊嚴。阿僧祇寶樹。次第行列。阿僧祇摩",
    "X74n1470_040:0343a18": "尼寶。放大光明。如是等無量阿僧祇諸莊嚴具。以為",
    "X74n1470_040:0343a19": "莊嚴。如是等諸供養具。常作供養。帝網重重。諸佛菩",
    "X74n1470_040:0343a20": "薩賢聖海眾。受此供養雲。以為光明臺。廣於無邊界",
    "X74n1470_040:0343a21": "無量無盡。願作佛事。",
    "X74n1470_040:0343a22": "供養已。一切恭敬。",
    "X74n1470_040:0343a23": "次奉施寶錯呪",
    "X74n1470_040:0343a24": "　寶珠自性廣大海　　七寶山等最殊勝",
    "X74n1470_040:0343b01": "　出興如斯供養雲　　諸佛等處我奉獻",
    "X74n1470_040:0343b02": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_040:0343b03": "癹囉捺薩麻英吽",
    "X74n1470_040:0343b04": "寶錯經云。有一總持名無量種呪。皆能成就具大功",
    "X74n1470_040:0343b05": "能。總持曰。",
    "X74n1470_040:0343b06": "唵悉麻囉悉麻囉眉麻捺悉葛囉麻曷令[口*(椔-田+夕)]斡吽",
    "X74n1470_040:0343b07": "次大慧施呪",
    "X74n1470_040:0343b08": "唵捺麻(緊)薩[口*栗]末(二合)怛達(引)遏怛啞斡浪雞矴三末",
    "X74n1470_040:0343b09": "(重)囉三末(重)囉吽",
    "X74n1470_040:0343b10": "梵音讚佛",
    "X74n1470_040:0343b11": "　佛身放光明　　徧滿於十方　　隨應而示現",
    "X74n1470_040:0343b12": "　色相非一種　　一一微塵內　　光明悉充滿",
    "X74n1470_040:0343b13": "　普見十方土　　種種各差別　　法界諸剎土",
    "X74n1470_040:0343b14": "　周行無所礙　　一切眾會中　　常轉妙法輪",
    "X74n1470_040:0343b15": "直言讚佛",
    "X74n1470_040:0343b16": "　佛身普放大光明　　身相無邊極清淨",
    "X74n1470_040:0343b17": "　如雲充滿一切土　　處處稱揚佛功德",
    "X74n1470_040:0343b18": "　一微塵中多剎海　　處所各別悉嚴淨",
    "X74n1470_040:0343b19": "　如是無量入一中　　一一區分無雜越",
    "X74n1470_040:0343b20": "　佛剎極微塵數等　　如是微塵諸國土",
    "X74n1470_040:0343b21": "　皆亦能令一念中　　一一微塵中悉現",
    "X74n1470_040:0343b22": "　如來一一毛孔中　　一切剎塵諸佛座",
    "X74n1470_040:0343b23": "　菩薩眾會共圍繞　　演說普賢之勝行",
    "X74n1470_040:0343b24": "　一毛孔中悉明見　　不思議數無量佛",
    "X74n1470_040:0343c01": "　一切毛孔皆如是　　普禮一切世間燈",
    "X74n1470_040:0343c02": "　於一微塵毛孔中　　不可說剎次第入",
    "X74n1470_040:0343c03": "　毛孔能受彼諸剎　　諸剎不能徧毛孔",
    "X74n1470_040:0343c04": "　如來安坐菩提座　　一毛示現多剎海",
    "X74n1470_040:0343c05": "　一一毛現悉亦然　　如是普周於法界",
    "X74n1470_040:0343c06": "　如於此會見物座　　一切座中悉如是",
    "X74n1470_040:0343c07": "　佛身無去亦無來　　所有國土皆明現",
    "X74n1470_040:0343c08": "　一切剎土微塵數　　常見身雲悉充滿",
    "X74n1470_040:0343c09": "　普為眾生放大光　　各雨法雨稱其心",
    "X74n1470_040:0343c10": "　一一塵中無量身　　佛現種種莊嚴剎",
    "X74n1470_040:0343c11": "　一念沒生普令見　　獲無礙意莊嚴者",
    "X74n1470_040:0343c12": "　一微塵中能悉有　　不可說言蓮華界",
    "X74n1470_040:0343c13": "　一一蓮華世界中　　賢首如來不可說",
    "X74n1470_040:0343c14": "　一毛孔內難思剎　　等為塵數種種處",
    "X74n1470_040:0343c15": "　一一皆有徧照尊　　在眾會中宣妙法",
    "X74n1470_040:0343c16": "　一切剎土入我身　　所住諸佛亦復然",
    "X74n1470_040:0343c17": "　汝應觀我諸毛孔　　我今示汝佛境界",
    "X74n1470_040:0343c18": "南無大方廣佛華嚴經中華藏世界海十身無礙本",
    "X74n1470_040:0343c19": "尊毗盧遮那佛",
    "X74n1470_040:0343c20": "南無大慈大悲五百誓願五濁救苦釋迦牟尼佛",
    "X74n1470_040:0343c21": "南無東方滿月世界十二上願五濁救苦藥師琉璃",
    "X74n1470_040:0343c22": "光王佛",
    "X74n1470_040:0343c23": "南無西方極樂世界四十八願五濁救苦阿彌陀佛",
    "X74n1470_040:0343c24": "南無十方三世盡虗空界微塵剎土中大方廣佛華",
    "X74n1470_040:0344a01": "嚴經圓滿教海",
    "X74n1470_040:0344a02": "南無大方廣佛華嚴經中主於行願真理普賢菩薩",
    "X74n1470_040:0344a03": "摩訶薩",
    "X74n1470_040:0344a04": "南無大方廣佛華嚴經中主於信解證智文殊師利",
    "X74n1470_040:0344a05": "菩薩摩訶薩",
    "X74n1470_040:0344a06": "南無大慈大悲五濁救苦千手千眼觀世音菩薩摩",
    "X74n1470_040:0344a07": "訶薩",
    "X74n1470_040:0344a08": "南無大願弘深五濁救苦出無佛世安慰人心常住",
    "X74n1470_040:0344a09": "琰魔羅界地藏王菩薩摩訶薩",
    "X74n1470_040:0344a10": "南無十方三世盡虗空界微塵剎土中十信菩薩十",
    "X74n1470_040:0344a11": "住菩薩十行菩薩十迴向菩薩十地菩薩等覺菩",
    "X74n1470_040:0344a12": "薩徧法界剎海微塵數菩薩一切海眾",
    "X74n1470_040:0344a13": "南無大方廣佛華嚴經末會中修證五相處五十五",
    "X74n1470_040:0344a14": "聖者",
    "X74n1470_040:0344a15": "南無大方廣佛華嚴經末會中圓器上根百城求法",
    "X74n1470_040:0344a16": "一生之內菩薩行圓為末世頓門修證軌範善財",
    "X74n1470_040:0344a17": "菩薩摩訶薩",
    "X74n1470_040:0344a18": "南無十方三世盡虗空界微塵剎土中法身色身形",
    "X74n1470_040:0344a19": "相舍利寶塔寺宇一切佛事又於法藏及講法處",
    "X74n1470_040:0344a20": "菩薩賢聖一切海眾",
    "X74n1470_040:0344a21": "南無大願摜甲求生淨土末濁夏國護持正法護法",
    "X74n1470_040:0344a22": "國師",
    "X74n1470_040:0344a23": "至心歸命禮大方廣佛華嚴經華藏世界海本尊毗",
    "X74n1470_040:0344a24": "盧遮那佛",
    "X74n1470_040:0344b01": "　十方盡歸命　　滅罪增淨信　　願生華藏海",
    "X74n1470_040:0344b02": "　極樂淨土中",
    "X74n1470_040:0344b03": "第五會顯因廣大相解脫法門",
    "X74n1470_040:0344b04": "經云爾時善財童子(至)一切如來遊戲神通。",
    "X74n1470_040:0344b05": "　願共諸眾生　　往生華藏海　　極樂淨土中",
    "X74n1470_040:0344b06": "南無此金剛藏菩提場內毗盧遮那如來師子座前",
    "X74n1470_040:0344b07": "一切坐寶蓮華座普賢菩薩摩訶薩",
    "X74n1470_040:0344b08": "南無如於此毗盧遮那如來所南西北方四維上下",
    "X74n1470_040:0344b09": "一切世界諸如來所一切普賢菩薩摩訶薩",
    "X74n1470_040:0344b10": "南無如十方一切世界一切佛剎一一塵中皆有法",
    "X74n1470_040:0344b11": "界諸佛眾會一一佛所一切普賢菩薩摩訶薩",
    "X74n1470_040:0344b12": "南無普賢一一毛孔念念中出一切佛剎微塵數清",
    "X74n1470_040:0344b13": "淨佛剎雲",
    "X74n1470_040:0344b14": "南無普賢一一毛孔念念中出一切佛剎微塵數一",
    "X74n1470_040:0344b15": "切正覺身雲",
    "X74n1470_040:0344b16": "南無普賢一一毛孔念念中出一切佛剎微塵數一",
    "X74n1470_040:0344b17": "切菩薩身雲",
    "X74n1470_040:0344b18": "南無重觀普賢一一身分一一毛孔中悉有三千界",
    "X74n1470_040:0344b19": "諸佛出世道場一切海眾",
    "X74n1470_040:0344b20": "南無如是普賢一一毛孔中有如是等世界皆亦如",
    "X74n1470_040:0344b21": "是諸佛出世道場一切海眾",
    "X74n1470_040:0344b22": "　十方盡歸命　　滅罪增淨信　　願生華藏海",
    "X74n1470_040:0344b23": "　極樂淨土中",
    "X74n1470_040:0344b24": "經云善財童子見普賢菩薩(至)解脫自在悉皆同等。",
    "X74n1470_040:0344c01": "　願共諸眾生　　願生華藏海　　極樂淨土中",
    "X74n1470_040:0344c02": "南無此金剛藏菩提場中毗盧遮那如來師子座前",
    "X74n1470_040:0344c03": "坐一切寶蓮華座普賢菩薩摩訶薩",
    "X74n1470_040:0344c04": "南無如此娑婆十方所有世界一一座中一切世界",
    "X74n1470_040:0344c05": "一切佛所一切普賢菩薩摩訶薩",
    "X74n1470_040:0344c06": "南無普賢如實思惟一切法力智慧眼力故得此究",
    "X74n1470_040:0344c07": "竟三世平等清淨法身",
    "X74n1470_040:0344c08": "南無普賢助道法力諸善根力大志樂力修功德力",
    "X74n1470_040:0344c09": "故得此清淨無上法身",
    "X74n1470_040:0344c10": "南無普賢菩薩身相好肢節一一毛孔中皆有不可",
    "X74n1470_040:0344c11": "說不可說佛剎海一一剎海皆有諸佛出興於世",
    "X74n1470_040:0344c12": "大菩薩眾一切所共圍繞",
    "X74n1470_040:0344c13": "南無普賢於一一世界中出一切佛剎海微塵數一",
    "X74n1470_040:0344c14": "切佛化身雲",
    "X74n1470_040:0344c15": "南無圓器上根百城求法一生之內菩薩行圓為末",
    "X74n1470_040:0344c16": "世頓門修證軌範善財菩薩摩訶薩",
    "X74n1470_040:0344c17": "南無今此娑婆三千世界外毗盧遮那佛處普賢面",
    "X74n1470_040:0344c18": "前一切善財菩薩摩訶薩",
    "X74n1470_040:0344c19": "南無如是等不可說佛剎微塵數剎海中一切世界",
    "X74n1470_040:0344c20": "一切佛所普賢面前一切善財菩薩摩訶薩",
    "X74n1470_040:0344c21": "　十方盡歸命　　滅罪增淨信　　願生華藏海",
    "X74n1470_040:0344c22": "　極樂淨土中",
    "X74n1470_040:0344c23": "次不悟一實境界懺悔",
    "X74n1470_040:0344c24": "惟願帝網無盡佛法僧寶毗盧遮那如來。普賢文殊",
    "X74n1470_040:0345a01": "海會聖眾。世出世神慈悲本願。放大光明。炤於法會。",
    "X74n1470_040:0345a02": "證盟護念。哀愍攝受。願我及一切眾生海。自從無始",
    "X74n1470_040:0345a03": "直至今時。無明葢覆。不悟一實境界。發露懺悔。",
    "X74n1470_040:0345a04": "占察善惡業報經云。爾時會中有菩薩。名堅淨信。從",
    "X74n1470_040:0345a05": "座而起整衣服。偏袒右肩。合掌白佛言。我今於此眾",
    "X74n1470_040:0345a06": "中。欲有所問諮請世尊願垂聽許。佛言。善男子。隨汝",
    "X74n1470_040:0345a07": "所問便可說之。堅淨信菩薩言。如佛先說。若我去世",
    "X74n1470_040:0345a08": "正法滅後。像法向盡及入末世。如是之時。眾生福薄。",
    "X74n1470_040:0345a09": "多諸衰惱。國土數亂。災害頻起。種種厄難。怖懼逼嬈。",
    "X74n1470_040:0345a10": "我諸弟子。失其善念。唯長貪嗔嫉妒我慢說有相似。",
    "X74n1470_040:0345a11": "行善法者。但求世間利養名稱。以之為主。不能專心",
    "X74n1470_040:0345a12": "修出要法。爾時眾生。覩世災亂。心常怯弱。憂畏己身",
    "X74n1470_040:0345a13": "及諸親屬。不得衣服。充養軀命。以如是等眾多障礙",
    "X74n1470_040:0345a14": "因緣故。於佛法中鈍根少。信得道者極少。乃至漸漸",
    "X74n1470_040:0345a15": "於三乘中信心成就者。亦復甚尠。所有修學世間禪",
    "X74n1470_040:0345a16": "定。發諸通業。自知宿命者。次轉無有。如是於後入末",
    "X74n1470_040:0345a17": "法中。經久得道。獲信禪定通業等。一切全無我。今為",
    "X74n1470_040:0345a18": "此未來惡世像法向盡。及末法中。有微少善根者。請",
    "X74n1470_040:0345a19": "問。如來設何方便。開化示導。令生信心。得除衰惱。以",
    "X74n1470_040:0345a20": "彼眾生。遭值惡時。多障礙故。退其善心。於世間出世",
    "X74n1470_040:0345a21": "間因果法中。數起疑惑。不能堅心專求善法。如是眾",
    "X74n1470_040:0345a22": "生。可愍可救。世尊大慈一切種智。願興方便。而曉諭",
    "X74n1470_040:0345a23": "之。令離疑網。除諸障礙。信得增長。隨於何乘。速獲不",
    "X74n1470_040:0345a24": "退。佛告堅淨信言。善哉善哉。快問斯事。深適我意今",
    "X74n1470_040:0345b01": "此眾中有菩薩摩訶薩。名曰地藏。汝應以此事。而請",
    "X74n1470_040:0345b02": "問之。彼當為汝建立方便。開示演說。誠汝所願時堅",
    "X74n1470_040:0345b03": "淨信菩薩。復白佛言。如來世尊。無上大智。何意不說。",
    "X74n1470_040:0345b04": "乃欲令彼地藏菩薩。而演說之。佛告堅淨信。汝莫生",
    "X74n1470_040:0345b05": "高下想。此善男子。發心已來。過無量無邊不可思議",
    "X74n1470_040:0345b06": "阿僧祇劫。久已能度薩婆若海。功德滿足。但依本願",
    "X74n1470_040:0345b07": "自在力故。權巧化現。影應十方。雖復普遊一切剎士。",
    "X74n1470_040:0345b08": "常起功業。而於五濁惡世。化益偏厚。亦依本願力所",
    "X74n1470_040:0345b09": "熏習故。及因眾生。應受化業故也。彼從十一劫來。莊",
    "X74n1470_040:0345b10": "嚴此世界。成熟眾生。是故在斯會中。身相端嚴威德",
    "X74n1470_040:0345b11": "殊勝。唯除如來無能過者。又於此世界。所有化業。惟",
    "X74n1470_040:0345b12": "除徧吉。觀世音等諸大菩薩。皆不能及。以是菩薩本",
    "X74n1470_040:0345b13": "誓願力。速滿眾生一切所求。能滅眾生一切重罪。除",
    "X74n1470_040:0345b14": "諸障礙。現得安隱。又是菩薩。名為善安慰說者。所謂",
    "X74n1470_040:0345b15": "巧演深法。能善開導初學發意。求大乘者。令不怯弱。",
    "X74n1470_040:0345b16": "以如是等因緣。於此世界。眾生渴仰。受化得度。是故",
    "X74n1470_040:0345b17": "我今。令彼說之。爾時堅淨信菩薩。既解佛意已。尋即",
    "X74n1470_040:0345b18": "勸請地藏菩薩摩訶薩言。善哉救世真士。善哉大智",
    "X74n1470_040:0345b19": "開士。如我所問。惡世眾生。以何方便。而化導之。使離",
    "X74n1470_040:0345b20": "諸障。得堅固信。如來今者。為欲令汝說是方便。宜當",
    "X74n1470_040:0345b21": "知時。哀愍為說。爾時地藏菩薩摩訶薩。語堅淨信菩",
    "X74n1470_040:0345b22": "薩摩訶薩言。善男子諦聽。當為汝說。若佛滅後惡世",
    "X74n1470_040:0345b23": "之中。有諸比丘。比丘尼。優婆塞。優婆夷。於世間出世",
    "X74n1470_040:0345b24": "間因果法。未得決定信。不能修學無常想。苦想。無我",
    "X74n1470_040:0345c01": "想。不淨想。成就現前。不能勤觀四聖諦法。及十二因",
    "X74n1470_040:0345c02": "緣法。亦不勤觀真如實際無生無滅等法。以不勤觀",
    "X74n1470_040:0345c03": "如是法故。不能畢竟不作十惡根本過罪。於三寶功",
    "X74n1470_040:0345c04": "德。種種境界。不能專信。於三乘中。皆無定向。如是等",
    "X74n1470_040:0345c05": "人。若有種種諸障礙事。增長憂慮。或疑或悔。於一切",
    "X74n1470_040:0345c06": "處心不明了。多求多惱眾事牽纏。所作不定。思想繞",
    "X74n1470_040:0345c07": "亂。廢修道業。不悟此法。今皆懺悔。",
    "X74n1470_040:0345c08": "善男子。若未來世諸眾生等。欲求度脫生老病死。始",
    "X74n1470_040:0345c09": "學發心。修習禪定無相智慧者。應當先觀宿世所作",
    "X74n1470_040:0345c10": "惡業多少。及以輕重。若惡業多厚者。不得即學禪定",
    "X74n1470_040:0345c11": "智慧。應當先修懺悔之法。所以者何。此人宿習惡心",
    "X74n1470_040:0345c12": "猛利故。於今現在。必多造惡。毀犯重禁。以犯重禁故。",
    "X74n1470_040:0345c13": "若不懺悔。令其清淨。而修禪定智慧者。則多有障礙。",
    "X74n1470_040:0345c14": "不能尅獲。或失心錯亂。或外邪所惱。或納受邪法。增",
    "X74n1470_040:0345c15": "長惡見。是故當先修懺悔法。",
    "X74n1470_040:0345c16": "一切眾生六根之聚。皆從如來藏自性清淨心一實",
    "X74n1470_040:0345c17": "境界而起。依一實境界。以之為本。所謂依一實境界",
    "X74n1470_040:0345c18": "故。有彼無明。不了一法界。謬念思惟。現妄境界。分別",
    "X74n1470_040:0345c19": "取著。集業因緣。生眼耳鼻舌身意等六根。以依內六",
    "X74n1470_040:0345c20": "根故。對外色聲香味觸法等六塵。起眼耳鼻舌身意",
    "X74n1470_040:0345c21": "等六識。以依六識故。色聲香味觸法中。起違想順想",
    "X74n1470_040:0345c22": "非違非順等想。生十八種受。不悟此法。今皆懺悔。",
    "X74n1470_040:0345c23": "爾時堅淨信菩薩摩訶薩。問地藏菩薩摩訶薩言。云",
    "X74n1470_040:0345c24": "何開示求向大乘者。進趣方便。地藏菩薩摩訶薩言。",
    "X74n1470_040:0346a01": "善男子。若有眾生。欲向大乘者。應當先知最初所行",
    "X74n1470_040:0346a02": "根本之業。其最初所行根本業者。所謂依止一實境",
    "X74n1470_040:0346a03": "界。以修信解因修信解力增長故。速疾得入菩薩種",
    "X74n1470_040:0346a04": "性。所言一實境界者。謂眾生心體。從本以來。不生不",
    "X74n1470_040:0346a05": "滅。自性清淨。無障無礙。猶如虗空。離分別故。平等普",
    "X74n1470_040:0346a06": "徧。無所不至。圓滿十方。究竟一相。無二無別。不變不",
    "X74n1470_040:0346a07": "異。無增無減。不悟此法。今皆懺悔。",
    "X74n1470_040:0346a08": "以一切眾生心。一切聲聞辟支佛心。一切菩薩心。一",
    "X74n1470_040:0346a09": "切諸佛心。皆同不生不滅無染寂靜真如相故。所以",
    "X74n1470_040:0346a10": "者何。一切有心起分別者。猶如幻化。無有真實。所謂",
    "X74n1470_040:0346a11": "識受想行憶念緣慮覺知等法。種種心數。非青非黃。",
    "X74n1470_040:0346a12": "非赤非白。亦非雜色。無有長短方圓大小。乃至盡於",
    "X74n1470_040:0346a13": "十方虗空。一切世界。求心形狀。無一區分。而可得者。",
    "X74n1470_040:0346a14": "但以眾生無明癡闇熏習因緣。現妄境界。令生念著。",
    "X74n1470_040:0346a15": "所謂此心不能自知。妄自謂有起覺知想。計我我所。",
    "X74n1470_040:0346a16": "而實無有覺知之想。以此妄心畢竟無體。不可見故。",
    "X74n1470_040:0346a17": "不悟此法。今皆懺悔。",
    "X74n1470_040:0346a18": "若無覺知能分別者。則無十方三世一切境界差別",
    "X74n1470_040:0346a19": "之相。以一切法。皆不能自有。但依妄心分別故有。所",
    "X74n1470_040:0346a20": "謂一切境界。各各不自念為有知此為自知彼為他",
    "X74n1470_040:0346a21": "是故一切法。不能自有。則無別異。惟依妄心。不知不",
    "X74n1470_040:0346a22": "了內自無故。謂有前外所知境界。妄生種種法想。謂",
    "X74n1470_040:0346a23": "有謂無。謂彼謂此。謂是謂非。謂好謂惡。乃至妄生無",
    "X74n1470_040:0346a24": "量無邊法想。當如是知一切諸法。皆從妄想生。依妄",
    "X74n1470_040:0346b01": "心為本。不悟此法。今皆懺悔。",
    "X74n1470_040:0346b02": "然此妄心無自相故。亦依境界而有。所謂緣念覺知",
    "X74n1470_040:0346b03": "前境界故。說名為心。又此妄心與前境界。雖俱相依",
    "X74n1470_040:0346b04": "起。無先後而此妄心能為一切境界源主。所以者何。",
    "X74n1470_040:0346b05": "謂依妄心不了法界一相故。說心有無明依無明力",
    "X74n1470_040:0346b06": "因故。現妄境界。亦依無明滅故。一切境界滅非。依一",
    "X74n1470_040:0346b07": "切境界。自不了故。說境界有。無明亦非。依境界故。生",
    "X74n1470_040:0346b08": "於無明。以一切諸佛。於一切境界。不生無明故。又復",
    "X74n1470_040:0346b09": "不依境界滅故。無明心滅。以一切境界。從本以來。體",
    "X74n1470_040:0346b10": "性自滅。未曾有故。因如此義。是故但說一切諸法。依",
    "X74n1470_040:0346b11": "心為本。當知一切諸法。悉名為心。以義體不異。為心",
    "X74n1470_040:0346b12": "所攝故。不悟此法。今皆懺悔。",
    "X74n1470_040:0346b13": "又一切諸法。從心所起。與心作相和合。而有共生共",
    "X74n1470_040:0346b14": "滅。同無有住。以一切境界。但隨心所緣。念念相續故。",
    "X74n1470_040:0346b15": "而得住持。暫時為有。不悟此法。今皆懺悔。",
    "X74n1470_040:0346b16": "如是所說心義者。有二種相。何等為二。一者心內相。",
    "X74n1470_040:0346b17": "二者心外相。心內相者。復有二種。云何為二。一者真。",
    "X74n1470_040:0346b18": "二者妄。所言真者。謂心體本相。如如不異。清淨圓滿。",
    "X74n1470_040:0346b19": "無障無礙。微密難見。以徧一切處。常恒不壞。建立生",
    "X74n1470_040:0346b20": "長一切法故。所言妄者。謂起念分別。覺知緣慮。憶想",
    "X74n1470_040:0346b21": "等事。雖復相續。能生一切種種境界。而內虗偽。無有",
    "X74n1470_040:0346b22": "真實。不可見故。所言心外相者。謂一切諸法。種種境",
    "X74n1470_040:0346b23": "界等。隨有所念境界現前故。知有內心。及內心差別。",
    "X74n1470_040:0346b24": "如是當知。內妄相者。為因為體。外妄相者。為果為用。",
    "X74n1470_040:0346c01": "依如此等義。是故我說一切諸法。悉名為心。不悟此",
    "X74n1470_040:0346c02": "法。今皆懺悔。",
    "X74n1470_040:0346c03": "又復當知心外相者。如夢所見種種境界。惟心想作",
    "X74n1470_040:0346c04": "無實外事一切境界。悉亦如是。以皆依無明夢識所",
    "X74n1470_040:0346c05": "見妄想作故。復次應知內心念念不住故。所見所緣",
    "X74n1470_040:0346c06": "一切境界亦隨心。念念不住。所謂心生故。種種法生",
    "X74n1470_040:0346c07": "心滅故種種法滅。是生滅相。但有名字。實不可得。不",
    "X74n1470_040:0346c08": "悟此法。今皆懺悔。",
    "X74n1470_040:0346c09": "以心不往。至於境界。境界亦不來至於心。如鏡中像。",
    "X74n1470_040:0346c10": "無來無去。是故一切法求生滅定相。了不可得。所謂",
    "X74n1470_040:0346c11": "一切法。畢竟無體。本來常空。實不生滅故。如是一切",
    "X74n1470_040:0346c12": "法。實不生滅者。則無一切境界差別之相。寂靜一味。",
    "X74n1470_040:0346c13": "名為真如。第一義諦。自性清淨心。彼自性清淨心。湛",
    "X74n1470_040:0346c14": "然圓滿。以無分別相故。無分別相者。於一切處。無所",
    "X74n1470_040:0346c15": "不在。無所不在者。以能依持。建立一切法故。不悟此",
    "X74n1470_040:0346c16": "法。今皆懺悔。",
    "X74n1470_040:0346c17": "復次彼心名如來藏所。謂具足無量無邊不可思議",
    "X74n1470_040:0346c18": "無漏清淨功德之業。以諸佛法身。從無始本際來。無",
    "X74n1470_040:0346c19": "障無礙。自在不滅。一切化現種種功業。恒常熾然。未",
    "X74n1470_040:0346c20": "曾休息。所謂徧一切世界。皆示作業種種化益故。以",
    "X74n1470_040:0346c21": "一佛身。即是一切諸佛身。一切諸佛身即是一佛身。",
    "X74n1470_040:0346c22": "所有作業。亦皆共一。所謂無分別相。不念彼此。平等",
    "X74n1470_040:0346c23": "無二。以依一法性。而有作業同。自然化體。無別異故。",
    "X74n1470_040:0346c24": "如是諸佛法身。徧一切處。圓滿不動故。隨諸眾生。死",
    "X74n1470_040:0347a01": "此生彼。恒為作依。譬如虗空。悉能容受一切色像種",
    "X74n1470_040:0347a02": "種形類。以一切色。像種種形類。皆依虗空。而有建立",
    "X74n1470_040:0347a03": "生長。住虗空中。為虗空處所攝。以虗空為體。無有能",
    "X74n1470_040:0347a04": "出。虗空界分者。當知色像之中虗空之界。不可毀滅。",
    "X74n1470_040:0347a05": "色像壞時。還歸虗空。而虗空本界。無增無減。不動不",
    "X74n1470_040:0347a06": "變。諸佛法身亦復如是。悉能容受一切眾生種種果",
    "X74n1470_040:0347a07": "報。以一切眾生種種果報。皆依諸佛法身。而有建立",
    "X74n1470_040:0347a08": "生長。住法身中。為法身處所攝。以法身為體。無有能",
    "X74n1470_040:0347a09": "出。法身界分者。當知一切眾生身中。諸佛法身。亦不",
    "X74n1470_040:0347a10": "可毀滅。若煩惱斷壞時。還歸法身。而法身本界。無增",
    "X74n1470_040:0347a11": "無減。不動不變。但從無始世來。與無明心。俱癡闇因",
    "X74n1470_040:0347a12": "緣。熏習力故。現妄境界。以依妄境界。熏習因緣故。起",
    "X74n1470_040:0347a13": "妄相應。心計我我所。造集諸業。受生死苦。說彼法身。",
    "X74n1470_040:0347a14": "名為眾生。不悟此法。今皆懺悔。",
    "X74n1470_040:0347a15": "若如是眾生中。法身熏習。而有力者。煩惱漸薄。能厭",
    "X74n1470_040:0347a16": "世間。求涅槃道。信歸一實。修六波羅蜜等一切菩提",
    "X74n1470_040:0347a17": "分法。名為菩薩。若如是菩薩中。修行一切善法。滿足",
    "X74n1470_040:0347a18": "究竟。得離無明睡者。轉名為佛。當知如是眾生菩薩",
    "X74n1470_040:0347a19": "佛等。但依世間。假名言說故。而有差別。而法身之體。",
    "X74n1470_040:0347a20": "畢竟平等。無有異相。善男子。是名略說一實境界義。",
    "X74n1470_040:0347a21": "若欲依一實境界。修信解者。應當學習二種觀道。何",
    "X74n1470_040:0347a22": "等為二。一者唯心識觀。二者真如實觀。學唯心識觀",
    "X74n1470_040:0347a23": "者。所謂於一切時一切處。隨身口意所有作業悉當",
    "X74n1470_040:0347a24": "觀察。知惟是心。乃至一切境界。若心住念。皆當察知。",
    "X74n1470_040:0347b01": "勿令使心無記攀緣不自覺知。於念念間。悉應觀察。",
    "X74n1470_040:0347b02": "隨心有所緣。念還當使心隨逐。彼念令心自知。知己",
    "X74n1470_040:0347b03": "內心自生想念。非一切境界。有念有分別也。所謂內",
    "X74n1470_040:0347b04": "心自生長短好惡是非得失衰利有無等見。無量諸",
    "X74n1470_040:0347b05": "想。而一切境界。未曾有想。起於分別。當知一切境界。",
    "X74n1470_040:0347b06": "自無分別想故。即自非長非短非好非惡乃至非有",
    "X74n1470_040:0347b07": "非無離一切相。如是觀察一切法。唯心想生。若使離",
    "X74n1470_040:0347b08": "心。則無一法一相。而能自見有差別也。甞應如是守",
    "X74n1470_040:0347b09": "記內心知唯妄念。無實境界。勿令休廢。是名修學。唯",
    "X74n1470_040:0347b10": "心識觀。若心無記。不知自心念者。即謂有前境界。不",
    "X74n1470_040:0347b11": "名唯心識觀。不悟此法。今皆懺悔。",
    "X74n1470_040:0347b12": "又守記內心者。則知貪想瞋想及愚癡邪見想。知善",
    "X74n1470_040:0347b13": "知不善。知無記。知心勞。慮種種諸苦。若於坐時隨心",
    "X74n1470_040:0347b14": "所緣。念念觀知。唯心生滅。譬如水流。燈燄無暫時住。",
    "X74n1470_040:0347b15": "從是當得色寂三昧。得此三昧已。次應學習信奢摩",
    "X74n1470_040:0347b16": "他觀心。及信毗婆舍那觀心。習信奢摩他觀心者。思",
    "X74n1470_040:0347b17": "惟內心。不可見相。圓滿不動。無來無去。本性不生不",
    "X74n1470_040:0347b18": "滅。離分別故。習信毗婆舍那觀心者。想見內外色。隨",
    "X74n1470_040:0347b19": "心生。隨心滅。乃至習想見佛色身亦復如是。隨心生",
    "X74n1470_040:0347b20": "隨心滅。如幻如化。如水中月。如鏡中像。非心不離心。",
    "X74n1470_040:0347b21": "非來非不來。非去非不去。非生非不生。非作非不作。",
    "X74n1470_040:0347b22": "善男子。若能習信此二觀心者。速得趣會一乘之道。",
    "X74n1470_040:0347b23": "當知如是唯心識觀。名為最上智慧之門。所謂能令",
    "X74n1470_040:0347b24": "其心猛利長信解力。疾入空義。得發無上大菩提心",
    "X74n1470_040:0347c01": "故。不悟此法。今皆懺悔。",
    "X74n1470_040:0347c02": "若學習真如實觀者。思惟心性。無生無滅。不住見聞。",
    "X74n1470_040:0347c03": "覺知永離一切分別之想。漸漸能過空處識處。無少",
    "X74n1470_040:0347c04": "處非想非非想處等定境界相。得相似空三昧。得相",
    "X74n1470_040:0347c05": "似空三昧時。識想受行麤分別相。不現在前。從此修",
    "X74n1470_040:0347c06": "學。為善知識。大慈悲者。守護長養。是故離諸障礙。勤",
    "X74n1470_040:0347c07": "修不廢。展轉能入心寂三昧。得是三昧已。即復能入",
    "X74n1470_040:0347c08": "一行三昧。入是一行三昧已。見佛無數。發深廣行。心",
    "X74n1470_040:0347c09": "住堅信位。所謂於奢摩他毗婆舍那。二種觀道。決定",
    "X74n1470_040:0347c10": "信解。能決定向。隨所修學世間諸禪三昧之業。無所",
    "X74n1470_040:0347c11": "怯畏。不樂二乘。以依能習。向二觀心。最妙巧便。眾智",
    "X74n1470_040:0347c12": "所依。行根本故。復次修學如上信解者。人有二種。何",
    "X74n1470_040:0347c13": "等為二。一者利根。二者鈍根。其利根者。先已能知一",
    "X74n1470_040:0347c14": "切外諸境界。唯心所作。虗誑不實。如夢如幻等。決定",
    "X74n1470_040:0347c15": "無有疑慮。陰葢輕微。散亂心少。如是等人。即應學習。",
    "X74n1470_040:0347c16": "真如實觀。其鈍根者。先未能知一切外諸境界。悉唯",
    "X74n1470_040:0347c17": "是心虗誑不實故。染著情厚。葢障數起。心難調伏。應",
    "X74n1470_040:0347c18": "當先學。唯心識觀。若人雖學。如是信解。而善根業薄。",
    "X74n1470_040:0347c19": "未能進趣。諸惡煩惱。不得漸伏。其心疑怯。畏墮三惡",
    "X74n1470_040:0347c20": "道。生八難處。畏不常值佛菩薩等。不得供養。聽受正",
    "X74n1470_040:0347c21": "法。畏菩提行。難可成就。有如此疑怖。及種種障礙等",
    "X74n1470_040:0347c22": "者。應於一切時一切處。常勤誦念。我之名字。若得一",
    "X74n1470_040:0347c23": "心善根增長。其意猛利。當觀我法身。及一切諸佛法",
    "X74n1470_040:0347c24": "身。與己自身。體性平等。無二無別。不生不滅。常樂我",
    "X74n1470_040:0348a01": "淨。功德圓滿。是可歸依。又復觀察己身心相無常苦",
    "X74n1470_040:0348a02": "無我不淨。如幻如化。是可厭離。若能修學如是觀者。",
    "X74n1470_040:0348a03": "速得增長淨信之心。所有諸障。漸漸損減。不悟此法。",
    "X74n1470_040:0348a04": "今皆懺悔。",
    "X74n1470_040:0348a05": "復次若人欲生他方現在淨國者。應當隨彼世界佛",
    "X74n1470_040:0348a06": "之名字。專意誦念。一心不亂。如上觀察者。決定得生",
    "X74n1470_040:0348a07": "彼佛淨國。善根增長。速獲不退。當知如上一心。繫念",
    "X74n1470_040:0348a08": "思惟諸佛平等法身。一切善根中。其業最勝。所謂勤",
    "X74n1470_040:0348a09": "修習者。漸漸能向一行三昧。若到一行三昧者。則成",
    "X74n1470_040:0348a10": "廣大微妙行心。名得相似無生法忍。不悟此法。今皆",
    "X74n1470_040:0348a11": "懺悔。",
    "X74n1470_040:0348a12": "我等為無明所覆。不悟一實境界。今遇道場。方始覺",
    "X74n1470_040:0348a13": "知。歸命毗盧遮那如來及一切賢聖海眾。燒香散華。",
    "X74n1470_040:0348a14": "一心不悟種種業報。發露懺悔。不敢覆藏。由此因緣。",
    "X74n1470_040:0348a15": "我及法界眾生海。不悟一實境界。一切業報。願皆清",
    "X74n1470_040:0348a16": "淨。",
    "X74n1470_040:0348a17": "次懺悔滅罪印呪",
    "X74n1470_040:0348a18": "唵薩[口*栗]末(二合)巴(引)巴眉悉普怛[口*捺]曷捺末日囉也莎",
    "X74n1470_040:0348a19": "曷(應誦三徧)",
    "X74n1470_040:0348a20": "　百劫積集罪　　一念悉盪除　　如火焚枯草",
    "X74n1470_040:0348a21": "　滅盡無有餘",
    "X74n1470_040:0348a22": "　我昔所造諸惡業　　皆由無始貪嗔癡",
    "X74n1470_040:0348a23": "　從身語意之所生　　一切我今皆懺悔",
    "X74n1470_040:0348a24": "懺悔已。至心歸命禮本尊毗盧遮那佛。",
    "X74n1470_040:0348b01": "○(白)眾等聽說經中無常偈",
    "X74n1470_040:0348b02": "　莫道年年相保守　　功德各自早修持",
    "X74n1470_040:0348b03": "　此會眾徒分散後　　豈知誰死復誰生",
    "X74n1470_040:0348b04": "　一朝入土成塵聚　　家中寂寂不聞聲",
    "X74n1470_040:0348b05": "　縱使靈牀安哭處　　何由可得見真形",
    "X74n1470_040:0348b07": "大方廣佛華嚴經海印道場十重行願常徧禮懺儀",
    "X74n1470_040:0348b08": "卷第四十"
}