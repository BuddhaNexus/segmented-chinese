{
    "T02n0125_046:0794a03": "增壹阿含經卷第四十六",
    "T02n0125_046:0794a05": "東晉罽賓三藏瞿曇僧伽提婆譯",
    "T02n0125_046:0794a06": "放牛品第四十九第四分別誦",
    "T02n0125_046:0794a07": "（一）聞如是：一時，佛在舍衛國祇樹給孤獨",
    "T02n0125_046:0794a08": "園。爾時，世尊告諸比丘：「若放牛兒成就十",
    "T02n0125_046:0794a09": "一法，牛群終不長益，亦復不能將護其牛。",
    "T02n0125_046:0794a10": "云何為十一？於是，放牛人亦不別其色，",
    "T02n0125_046:0794a11": "不解其相，應摩刷而不摩刷，不覆護瘡",
    "T02n0125_046:0794a12": "痍，不隨時放烟，不知良田茂草處，不知",
    "T02n0125_046:0794a13": "安隱之處，亦復不知渡牛處所，不知時",
    "T02n0125_046:0794a14": "宜，若[聲-耳+牛]牛時不留遺餘盡取[聲-耳+牛]之，是時",
    "T02n0125_046:0794a15": "諸大牛可任用者不隨時將護。是謂，比丘！",
    "T02n0125_046:0794a16": "若牧牛人成就此十一法，終不能長養其",
    "T02n0125_046:0794a17": "牛，將護其身。「今此眾中比丘亦復如是，終",
    "T02n0125_046:0794a18": "不能有所長益。云何為十一？於是，比丘",
    "T02n0125_046:0794a19": "不別其色，不曉其相，應摩刷而不摩刷，",
    "T02n0125_046:0794a20": "不覆護瘡痍，不隨時放煙，不知良田茂",
    "T02n0125_046:0794a21": "草處，不知渡處，亦復不知安隱之處，不",
    "T02n0125_046:0794a22": "知時宜，食不知留遺餘，諸長老比丘亦",
    "T02n0125_046:0794a23": "不敬待。「云何比丘不知色？於是，比丘有",
    "T02n0125_046:0794a24": "四大及四大所造色，皆悉不知。如是比丘",
    "T02n0125_046:0794a25": "不別其色。「云何比丘不別其相？於是，比",
    "T02n0125_046:0794a26": "丘不知行愚，亦不知行智，如實而不知。",
    "T02n0125_046:0794a27": "如是比丘不別其相。「云何比丘應摩刷而",
    "T02n0125_046:0794a28": "不摩刷？於是，比丘若眼見色便起色想，",
    "T02n0125_046:0794a29": "有諸亂念，又且不守護眼根，以不善攝",
    "T02n0125_046:0794b01": "念，造眾殃舋，不守護眼根；如是，比丘若",
    "T02n0125_046:0794b02": "耳聞聲，鼻嗅香，舌知味，身知細滑，意",
    "T02n0125_046:0794b03": "知法，起諸亂想，亦不守護意根，不改其",
    "T02n0125_046:0794b04": "行。如是比丘應摩刷而不摩刷。「云何比丘",
    "T02n0125_046:0794b05": "不覆護瘡？於是，比丘起欲想而不捨離，",
    "T02n0125_046:0794b06": "亦不除去其念；若起瞋想、殺害想，起諸",
    "T02n0125_046:0794b07": "惡不善想，終不捨之。如是比丘不覆護瘡。",
    "T02n0125_046:0794b08": "「云何比丘不隨時起煙？於是，比丘所諷誦",
    "T02n0125_046:0794b09": "法，不隨時向人說。如是比丘不隨時放",
    "T02n0125_046:0794b10": "煙。「云何比丘不知良田茂草？於是，比丘不",
    "T02n0125_046:0794b11": "知四意止，如實而不知。如是比丘不知良",
    "T02n0125_046:0794b12": "田茂草處。「云何比丘不知渡處？於是，比丘",
    "T02n0125_046:0794b13": "不別賢聖八品道，如是比丘不知渡處。",
    "T02n0125_046:0794b14": "「云何比丘不知所愛？於是，比丘於十二部，",
    "T02n0125_046:0794b15": "契經、祇夜、授決、偈、因緣、本末、方等、譬喻、",
    "T02n0125_046:0794b16": "生經、說、廣普、未曾有法。如是比丘不知所",
    "T02n0125_046:0794b17": "愛。「云何比丘不知時宜？於是，比丘便往輕",
    "T02n0125_046:0794b18": "賤家、博戲家。如是比丘不知時宜。「云何比",
    "T02n0125_046:0794b19": "丘不留遺餘？於是，比丘有信梵志、優婆塞往",
    "T02n0125_046:0794b20": "而請之，然諸比丘貪著飲食不知止足。",
    "T02n0125_046:0794b21": "如是比丘不留遺餘。「云何比丘不敬長老",
    "T02n0125_046:0794b22": "諸高德比丘？於是，比丘不起恭敬之心向",
    "T02n0125_046:0794b23": "諸有德人，如是比丘多有所犯。是謂比丘",
    "T02n0125_046:0794b24": "不敬長老。若有比丘成就十一法，終不",
    "T02n0125_046:0794b25": "能於此法中多所饒益。「若復牧牛人成就",
    "T02n0125_046:0794b26": "十一法者，能擁護其牛，終不失時，有所饒",
    "T02n0125_046:0794b27": "益。云何為十一？於是，牧牛人知其色，別其",
    "T02n0125_046:0794b28": "相，應摩刷而摩刷，覆護瘡痍，隨時而起煙，",
    "T02n0125_046:0794b29": "知良田茂草處，知渡要處，愛其牛，分別",
    "T02n0125_046:0794c01": "時宜，亦知性行，若[聲-耳+牛]牛時知留遺餘，亦復",
    "T02n0125_046:0794c02": "知隨時將護可任用者。如是牧牛人將",
    "T02n0125_046:0794c03": "護牛。如是，比丘！若牧牛人成就此十一法，不",
    "T02n0125_046:0794c04": "失時節者，終不可沮壞。「如是，比丘若成",
    "T02n0125_046:0794c05": "就十一法者，於此現法中多所饒益。云何",
    "T02n0125_046:0794c06": "十一法？於是，比丘知色，知相，知摩刷，知",
    "T02n0125_046:0794c07": "覆護瘡，知起煙，知良田茂草處，知所愛，",
    "T02n0125_046:0794c08": "知擇道行，知渡處，知食止足，知敬奉長",
    "T02n0125_046:0794c09": "老比丘，隨時禮拜。「云何比丘而知色？於是，",
    "T02n0125_046:0794c10": "比丘知四大色，亦知四大所造色。是謂比",
    "T02n0125_046:0794c11": "丘知色。「云何比丘知相？於是，比丘知愚相，",
    "T02n0125_046:0794c12": "知智相，如實而知之。如是比丘知相。「云何",
    "T02n0125_046:0794c13": "比丘知摩刷？於是，比丘若欲想起，念知捨",
    "T02n0125_046:0794c14": "離，亦不殷勤，永無欲想；若恚想、害想，及諸",
    "T02n0125_046:0794c15": "惡不善想起，念知捨離，亦不殷勤，永無恚",
    "T02n0125_046:0794c16": "想。如是比丘為知摩刷。「云何比丘知覆護",
    "T02n0125_046:0794c17": "瘡？於是，比丘若眼見色不起色想，亦不染",
    "T02n0125_046:0794c18": "著而淨眼根，除去愁憂惡不善法，心不貪",
    "T02n0125_046:0794c19": "樂，於中而護眼根；如是，比丘若耳聞聲，鼻",
    "T02n0125_046:0794c20": "嗅香，舌知味，身知細滑，意知法，不起識",
    "T02n0125_046:0794c21": "想，亦不染著而淨意根。如是比丘知覆",
    "T02n0125_046:0794c22": "護瘡。「云何比丘知起煙？於是，比丘所從聞",
    "T02n0125_046:0794c23": "法廣與人說。如是比丘為知起煙。「云何比",
    "T02n0125_046:0794c24": "丘知良田茂草處？於是，比丘賢聖八品道如",
    "T02n0125_046:0794c25": "實知之。是謂比丘知良田茂草處。「云何比",
    "T02n0125_046:0794c26": "丘知所愛？於是，比丘若聞如來所說法寶，",
    "T02n0125_046:0794c27": "心便愛樂。如是比丘為知所愛。「云何比丘",
    "T02n0125_046:0794c28": "擇道行？於是，比丘於十二部經擇而行之，",
    "T02n0125_046:0794c29": "所謂契經、祇夜、授決、偈、因緣、本末、方等、譬",
    "T02n0125_046:0795a01": "喻、生經、說、廣普、未曾有法。如是比丘知擇",
    "T02n0125_046:0795a02": "道行。「云何比丘知渡處？於是，比丘知四意",
    "T02n0125_046:0795a03": "止。是謂比丘知渡處。「云何比丘知食止足？",
    "T02n0125_046:0795a04": "於是，比丘有信梵志、優婆塞來請者，不貪飲",
    "T02n0125_046:0795a05": "食，能自止足。如是比丘為知止足。「云何比",
    "T02n0125_046:0795a06": "丘隨時恭奉長老比丘？於是，比丘恒以身、",
    "T02n0125_046:0795a07": "口、意善行，向諸長老比丘。如是比丘隨時",
    "T02n0125_046:0795a08": "恭奉長老比丘。如是。若成就十一法者，於",
    "T02n0125_046:0795a09": "現法中多所饒益。」爾時，世尊便說此偈：",
    "T02n0125_046:0795a10": "「牧牛不放逸，　　其主獲其福，",
    "T02n0125_046:0795a11": "　六牛六年中，　　展轉六十牛。",
    "T02n0125_046:0795a12": "　比丘戒成就，　　於禪得自在，",
    "T02n0125_046:0795a13": "　六根而寂然，　　六年成六通。",
    "T02n0125_046:0795a14": "「如是。比丘！若有人能離此惡法，成後十一",
    "T02n0125_046:0795a15": "法者，於現法中多所饒益。如是，比丘！當",
    "T02n0125_046:0795a16": "作是學。」爾時，諸比丘聞佛所說，歡喜奉行。",
    "T02n0125_046:0795a17": "（二）聞如是：一時，佛在舍衛國祇樹給孤獨",
    "T02n0125_046:0795a18": "園。爾時，世尊告諸比丘：「若比丘成就十一",
    "T02n0125_046:0795a19": "法者，必能有所成長。云何為十一？於是，比",
    "T02n0125_046:0795a20": "丘！戒成就，三昧成就，智慧成就，解脫成就，",
    "T02n0125_046:0795a21": "解脫見慧成就，諸根寂靜，飲食知止足，恒",
    "T02n0125_046:0795a22": "修行共法，亦知其方便，分別其義，不著利",
    "T02n0125_046:0795a23": "養。如是，比丘！若成就此十一法者，堪任長",
    "T02n0125_046:0795a24": "養。所以然者，一切諸行正有十一法。」爾",
    "T02n0125_046:0795a25": "時，阿難白世尊言：「何以故，正有十一法",
    "T02n0125_046:0795a26": "無有出者。云何為十一？」「所謂阿練若：乞食，",
    "T02n0125_046:0795a27": "一處坐，一時食，正中食，不擇家食，守三衣，",
    "T02n0125_046:0795a28": "坐樹下，露坐閑靜之處，著補納衣，若",
    "T02n0125_046:0795a29": "在塚間。是謂，比丘！有人成就此十一法，便",
    "T02n0125_046:0795b01": "能有所至。我今復重告汝，若有人十一年",
    "T02n0125_046:0795b02": "中學此法，即於現身成阿那含，轉身便",
    "T02n0125_046:0795b03": "成阿羅漢。諸比丘！且捨十一年，若九、八、七、",
    "T02n0125_046:0795b04": "六、五、四、三、二、一年學此法者，便成二果：若阿",
    "T02n0125_046:0795b05": "那含、若阿羅漢。且捨十二月，若能一月之",
    "T02n0125_046:0795b06": "中修行其法，彼比丘必成二果：若阿那含、",
    "T02n0125_046:0795b07": "若阿羅漢。所以然者，十二因緣皆出十一",
    "T02n0125_046:0795b08": "法中。所謂生、老、病、死、愁、憂、苦、惱。「我今教諸比",
    "T02n0125_046:0795b09": "丘，當如迦葉比丘之比，設有人行謙苦之",
    "T02n0125_046:0795b10": "法，此行難及。所以然者，迦葉比丘成就此",
    "T02n0125_046:0795b11": "十一法。當知過去多薩阿竭成等正覺，亦成",
    "T02n0125_046:0795b12": "就此十一苦法。今迦葉比丘，皆愍念一切",
    "T02n0125_046:0795b13": "眾生，若供養過去諸聲聞，後身方當乃得",
    "T02n0125_046:0795b14": "受報，設供養迦葉者，現身便受其報；設",
    "T02n0125_046:0795b15": "我不成無上等正覺，後當由迦葉成等正",
    "T02n0125_046:0795b16": "覺。由此因緣故，迦葉比丘勝過去諸聲聞，",
    "T02n0125_046:0795b17": "其能如迦葉比丘者，此則上行。如是，比丘！",
    "T02n0125_046:0795b18": "當作是學。」爾時，諸比丘聞佛所說，歡喜奉",
    "T02n0125_046:0795b19": "行。",
    "T02n0125_046:0795b20": "（三）聞如是：一時，佛在舍衛國祇樹給孤獨",
    "T02n0125_046:0795b21": "園。爾時，佛與無數眾生，前後圍遶而為說",
    "T02n0125_046:0795b22": "法。爾時，舍利弗將眾多比丘而經行。大目",
    "T02n0125_046:0795b23": "乾連及大迦葉、阿那律、離越、迦旃延、滿願",
    "T02n0125_046:0795b24": "子，優波離、須菩提、羅云、阿難比丘，各各將",
    "T02n0125_046:0795b25": "眾多比丘自相娛樂。提婆達兜亦復將眾多",
    "T02n0125_046:0795b26": "比丘而自經行。爾時，世尊見諸神足弟子，各",
    "T02n0125_046:0795b27": "將其眾而自經行。爾時，世尊告諸比丘：「人",
    "T02n0125_046:0795b28": "根情性各各相似，善者與善共并，惡者與惡",
    "T02n0125_046:0795b29": "共并，猶如乳與乳相應，酥與酥相應，糞",
    "T02n0125_046:0795c01": "除屎溺各自相應。此亦如是，眾生根源",
    "T02n0125_046:0795c02": "所行法則各自相應，善者與善相應，惡者與",
    "T02n0125_046:0795c03": "惡相應。汝等頗見舍利弗比丘將諸比丘",
    "T02n0125_046:0795c04": "經行乎？」諸比丘白佛言：「唯然，見之。」佛告比",
    "T02n0125_046:0795c05": "丘：「如此諸人皆智慧之士。」又告比丘：「汝等",
    "T02n0125_046:0795c06": "頗見目連比丘將諸比丘經行乎？」諸比丘",
    "T02n0125_046:0795c07": "白佛言：「唯然，見之。」佛告之曰：「此諸比丘皆",
    "T02n0125_046:0795c08": "是神足之士。」又問：「汝等見迦葉將諸比丘",
    "T02n0125_046:0795c09": "而經行乎？」諸比丘對曰：「唯然，見之。」佛告之",
    "T02n0125_046:0795c10": "曰：「此諸上士皆是十一頭陀行法之人也。」",
    "T02n0125_046:0795c11": "又問：「汝等見阿那律比丘不乎？」諸比丘對",
    "T02n0125_046:0795c12": "曰：「唯然，見之。」佛告之曰：「此諸賢士皆天",
    "T02n0125_046:0795c13": "眼第一。」又問：「頗見離越比丘不乎？」諸比",
    "T02n0125_046:0795c14": "丘對曰：「唯然，見之。」佛告比丘：「此諸人皆",
    "T02n0125_046:0795c15": "是入定之士。」又問：「汝等頗見迦旃延比丘不",
    "T02n0125_046:0795c16": "乎？」諸比丘對曰：「唯然，見之。」佛告之曰：「此諸",
    "T02n0125_046:0795c17": "上士皆是分別義理之人。」又問：「汝等頗見",
    "T02n0125_046:0795c18": "滿願子比丘不乎？」諸比丘對曰：「唯然，見之。」",
    "T02n0125_046:0795c19": "佛告比丘：「此諸賢士皆是說法之人。」又問：「汝",
    "T02n0125_046:0795c20": "等頗見優波離將諸比丘而經行乎？」諸比",
    "T02n0125_046:0795c21": "丘對曰：「唯然，見之。」佛告之曰：「此諸人",
    "T02n0125_046:0795c22": "皆是持禁律之人。」又問：「汝等頗見須菩提",
    "T02n0125_046:0795c23": "比丘不乎？」諸比丘對曰：「唯然，見之。」佛告之",
    "T02n0125_046:0795c24": "曰：「此諸上人皆是解空第一。」又問：「汝等頗見",
    "T02n0125_046:0795c25": "羅云比丘不乎？」諸比丘白佛言：「唯然，見之。」",
    "T02n0125_046:0795c26": "佛告之曰：「此諸賢士皆是戒具足士。」又問：「汝",
    "T02n0125_046:0795c27": "等頗見阿難比丘不乎？」諸比丘白佛言：「唯",
    "T02n0125_046:0795c28": "然，見之。」佛告比丘：「此諸賢士皆是多聞第",
    "T02n0125_046:0795c29": "一，所受不忘。」又問：「汝等頗見提婆達兜比",
    "T02n0125_046:0796a01": "丘將諸人而經行乎？」諸比丘對曰：「唯然，見",
    "T02n0125_046:0796a02": "之。」佛告之曰：「此諸人為惡之首，無有善",
    "T02n0125_046:0796a03": "本。」爾時，世尊便說斯頌：",
    "T02n0125_046:0796a04": "「莫與惡知識，　　與愚共從事，",
    "T02n0125_046:0796a05": "　當與善知識，　　智者而交通。",
    "T02n0125_046:0796a06": "　若人本無惡，　　親近於惡人，",
    "T02n0125_046:0796a07": "　後必成惡因，　　惡名遍天下。」",
    "T02n0125_046:0796a08": "爾時，提婆達兜弟子三十餘人，聞世尊說此",
    "T02n0125_046:0796a09": "偈已，便捨提婆達兜來至佛所，頭面禮足，",
    "T02n0125_046:0796a10": "求改重罪，又白世尊：「我等愚惑不識真偽，",
    "T02n0125_046:0796a11": "捨善知識，近惡知識，唯願世尊當見原",
    "T02n0125_046:0796a12": "恕，後更不犯。」佛告比丘：「聽汝悔過，改往修",
    "T02n0125_046:0796a13": "來，勿復更犯。」爾時，提婆達兜弟子承世尊",
    "T02n0125_046:0796a14": "教誡，在閑靜之處，思惟妙義，剋己行法，",
    "T02n0125_046:0796a15": "所以族姓子，剃除鬚髮，出家學道者，欲",
    "T02n0125_046:0796a16": "修無上梵行。爾時，諸比丘皆得阿羅漢。「比丘",
    "T02n0125_046:0796a17": "當知，眾生根源皆自相類，惡者與惡相從，善",
    "T02n0125_046:0796a18": "者與善相從，過去將來眾生根源，亦復如是，",
    "T02n0125_046:0796a19": "以類相從，猶如以淨與淨相應，不淨者與",
    "T02n0125_046:0796a20": "不淨相應。是故，比丘！當學與淨相應；淨，",
    "T02n0125_046:0796a21": "去離不淨。如是，比丘！當作是學。」爾時，諸",
    "T02n0125_046:0796a22": "比丘聞佛所說，歡喜奉行。",
    "T02n0125_046:0796a23": "（四）聞如是：一時，佛在拘留沙法行城中，與",
    "T02n0125_046:0796a24": "大比丘眾五百人俱。爾時，象舍利弗還捨法",
    "T02n0125_046:0796a25": "服，習白衣行。爾時，阿難著衣持鉢，入城乞",
    "T02n0125_046:0796a26": "食，漸漸至象舍利弗家。爾時，象舍利弗馮",
    "T02n0125_046:0796a27": "兩女人肩上，阿難遙見已，便懷愁憂不歡之",
    "T02n0125_046:0796a28": "想。象舍利弗見阿難已，極懷慚愧，獨處而",
    "T02n0125_046:0796a29": "坐。爾時，阿難乞食周訖，還出城至世尊所，",
    "T02n0125_046:0796b01": "頭面禮足，在一面坐。爾時，阿難白佛言：「向",
    "T02n0125_046:0796b02": "入城乞食，漸漸至象舍利弗家，見扶兩婦",
    "T02n0125_046:0796b03": "人肩上，當見之時，甚懷愁憂。」世尊告曰：",
    "T02n0125_046:0796b04": "「汝見已，為生何意？」阿難白佛言：「我念象舍",
    "T02n0125_046:0796b05": "利弗精進多聞，性行柔和，長與諸梵行之人",
    "T02n0125_046:0796b06": "說法無厭足。云何如今還捨法服，習白衣",
    "T02n0125_046:0796b07": "行？時我見已，甚懷愁憂，然此象舍利弗有",
    "T02n0125_046:0796b08": "大神力，威德無量。自念我昔曾見與釋提桓",
    "T02n0125_046:0796b09": "因共論。云何今日習欲為惡？」世尊告曰：「如",
    "T02n0125_046:0796b10": "是。阿難！如汝所言，但非阿羅漢。夫阿羅漢",
    "T02n0125_046:0796b11": "者，終不還捨法服，習白衣行。但今，阿難！勿",
    "T02n0125_046:0796b12": "懷愁悒，象舍利弗却後七日，當來至此",
    "T02n0125_046:0796b13": "間，盡有漏成無漏行。然此象舍利弗，宿行",
    "T02n0125_046:0796b14": "所牽，故致此耳。今行具滿，當盡有漏。」爾時，",
    "T02n0125_046:0796b15": "象舍利弗却後七日，至世尊所，頭面禮足，在",
    "T02n0125_046:0796b16": "一面坐。須臾，退坐白佛言：「唯然，世尊！聽在末",
    "T02n0125_046:0796b17": "行，修沙門行。」爾時，象舍利弗比丘即得作",
    "T02n0125_046:0796b18": "沙門，尋於坐上得阿羅漢。爾時，象舍利",
    "T02n0125_046:0796b19": "弗著衣持鉢，入城乞食。時，有梵志便生",
    "T02n0125_046:0796b20": "斯念：「此諸釋種子，無處不有，無處不遍，又",
    "T02n0125_046:0796b21": "遏絕我等所行呪術。吾今當向城中人民",
    "T02n0125_046:0796b22": "說此沙門瑕愆。」爾時，此梵志語城中人民",
    "T02n0125_046:0796b23": "曰：「汝等諸人頗見象舍利弗乎？昔日自稱",
    "T02n0125_046:0796b24": "言是阿羅漢，中還捨法服，習白衣行，與",
    "T02n0125_046:0796b25": "五欲相娛樂；今復更作沙門，家家乞食，佯",
    "T02n0125_046:0796b26": "現貞廉，觀諸婦人，興欲情想，還至園中，",
    "T02n0125_046:0796b27": "思惟女色不去心首，亦如乏驢，不任負駄，",
    "T02n0125_046:0796b28": "寂然臥住。此釋種子亦復如是，佯現乞食，",
    "T02n0125_046:0796b29": "觀諸女色，思惟挍計。」爾時，象舍利弗聞此",
    "T02n0125_046:0796c01": "梵志有惡聲響，便生此念：「此人極為愚",
    "T02n0125_046:0796c02": "癡，興嫉妬心；見他得利養，起慳嫉心；若己",
    "T02n0125_046:0796c03": "得利養，便懷歡喜，至白衣家主行誹謗。吾",
    "T02n0125_046:0796c04": "今當制令不為惡，無令此人受罪無量。」",
    "T02n0125_046:0796c05": "爾時，象舍利弗飛在空中，告梵志曰：",
    "T02n0125_046:0796c06": "「無眼無巧便，　　興意謗梵行，",
    "T02n0125_046:0796c07": "　自造無益事，　　久受地獄苦。」",
    "T02n0125_046:0796c08": "爾時，象舍利弗說此偈已，便自退還，還歸所",
    "T02n0125_046:0796c09": "在。是時，城中人民聞梵志誹謗，又聞象舍利",
    "T02n0125_046:0796c10": "弗說偈，各生斯念：「若當如梵志語者，然後",
    "T02n0125_046:0796c11": "現神足難及；又我等見還捨法服，習白衣",
    "T02n0125_046:0796c12": "行。」是時，眾多人民各各相將至象舍利弗所，",
    "T02n0125_046:0796c13": "頭禮足下，在一面坐。爾時，眾多人民問象",
    "T02n0125_046:0796c14": "舍利弗曰：「頗有阿羅漢還捨法服，習白衣",
    "T02n0125_046:0796c15": "行？」象舍利弗報曰：「無有阿羅漢還捨法",
    "T02n0125_046:0796c16": "服，習白衣行。」是時，諸人民白象舍利弗言：",
    "T02n0125_046:0796c17": "「阿羅漢頗由本緣而犯戒乎？」象舍利弗報",
    "T02n0125_046:0796c18": "言：「以得阿羅漢，終不犯戒。」諸人民復白",
    "T02n0125_046:0796c19": "言：「在學地之人，由本緣故而犯戒乎？」象",
    "T02n0125_046:0796c20": "舍利弗報言：「有。若住學地之人，由本緣",
    "T02n0125_046:0796c21": "故而犯禁戒。」時，諸人民復言：「尊者先以是",
    "T02n0125_046:0796c22": "阿羅漢，復捨法服，習白衣行，於五欲自",
    "T02n0125_046:0796c23": "相娛樂；今復出家學道，本先有神足，今何",
    "T02n0125_046:0796c24": "故乃爾？」爾時，象舍利弗便說此偈：",
    "T02n0125_046:0796c25": "「遊於世俗禪，　　至竟不解脫，",
    "T02n0125_046:0796c26": "　不得滅盡跡，　　復習於五欲。",
    "T02n0125_046:0796c27": "　無薪火不燃，　　無根枝不生，",
    "T02n0125_046:0796c28": "　石女無有胎，　　羅漢不受漏。」",
    "T02n0125_046:0796c29": "爾時，諸人民復問象舍利弗曰：「尊先非羅",
    "T02n0125_046:0797a01": "漢乎？」象舍利弗報曰：「我先非羅漢也。諸居",
    "T02n0125_046:0797a02": "士當知，五通與六通，各各差別，今當說十",
    "T02n0125_046:0797a03": "一通。夫五通仙人欲愛已盡，若生上界，復來",
    "T02n0125_046:0797a04": "墮欲界。六通阿羅漢如來弟子者，得漏盡",
    "T02n0125_046:0797a05": "通，即於無餘涅槃界而般涅槃。」時，諸人民復",
    "T02n0125_046:0797a06": "白言：「我等觀察舍利弗所說，世間無有阿",
    "T02n0125_046:0797a07": "羅漢捨法服，習白衣行。」時，象舍利弗報曰：",
    "T02n0125_046:0797a08": "「如是。如汝所言，無有阿羅漢還捨法服，",
    "T02n0125_046:0797a09": "習白衣行者。有十一法，阿羅漢所不習者。",
    "T02n0125_046:0797a10": "云何為十一？漏盡阿羅漢終不捨法服，習",
    "T02n0125_046:0797a11": "白衣行；漏盡阿羅漢終不習不淨行；漏盡阿",
    "T02n0125_046:0797a12": "羅漢終不殺生：漏盡阿羅漢終不盜；漏盡阿",
    "T02n0125_046:0797a13": "羅漢食終不留遺餘；漏盡阿羅漢終不妄",
    "T02n0125_046:0797a14": "語；漏盡阿羅漢終不群類相佐；漏盡阿羅",
    "T02n0125_046:0797a15": "漢終不吐惡言；漏盡阿羅漢終不有狐疑；",
    "T02n0125_046:0797a16": "漏盡阿羅漢終不恐懼；漏盡阿羅漢終不受",
    "T02n0125_046:0797a17": "餘師，又不更受胞胎。是謂，諸賢士！漏盡阿",
    "T02n0125_046:0797a18": "羅漢終不處十一之地。」爾時，諸人民白象舍",
    "T02n0125_046:0797a19": "利弗言：「我等聞尊者所說，觀外道異學，",
    "T02n0125_046:0797a20": "如觀空瓶而無所有，今察內法如似蜜",
    "T02n0125_046:0797a21": "瓶，靡不甘美，今如來正法亦復如是。今彼",
    "T02n0125_046:0797a22": "梵志受罪無量。」爾時，象舍利弗飛在虛空，結",
    "T02n0125_046:0797a23": "加趺坐，便說此偈：",
    "T02n0125_046:0797a24": "「不解彼此要，　　習於外道術，",
    "T02n0125_046:0797a25": "　彼此而鬪亂，　　智者所不行。」",
    "T02n0125_046:0797a26": "爾時，拘留沙人民白象舍利弗言：「所說過多，",
    "T02n0125_046:0797a27": "實為難及，猶盲者得眼，耳聾者得聽。今",
    "T02n0125_046:0797a28": "尊者所說亦復如是，無數方便而說法教。",
    "T02n0125_046:0797a29": "我等今日自歸如來、法及比丘僧，唯願尊",
    "T02n0125_046:0797b01": "者聽為優婆塞，盡形壽不復殺生。」爾時，象",
    "T02n0125_046:0797b02": "舍利弗與諸人民說微妙之法，令發歡喜",
    "T02n0125_046:0797b03": "之心，各從坐起，禮足而去。爾時，尊者阿難",
    "T02n0125_046:0797b04": "聞梵志謗象舍利弗，然無所至，尚不能",
    "T02n0125_046:0797b05": "熟視象舍利弗，況與共論！即往世尊所，以",
    "T02n0125_046:0797b06": "此因緣，具白如來。爾時，世尊告阿難曰：「夫",
    "T02n0125_046:0797b07": "論平等阿羅漢，當說象舍利弗是也。所以",
    "T02n0125_046:0797b08": "然者，今象舍利弗已成阿羅漢，昔所傳羅",
    "T02n0125_046:0797b09": "漢名者今日已獲，世俗五通非真實行，後",
    "T02n0125_046:0797b10": "必還失；六通者是真實行。所以然者，此象",
    "T02n0125_046:0797b11": "舍利弗先有五通，今獲六通。汝亦當學及",
    "T02n0125_046:0797b12": "象舍利弗。此是其義，當念奉行。」爾時，阿難聞",
    "T02n0125_046:0797b13": "佛所說，歡喜奉行。",
    "T02n0125_046:0797b14": "（五）聞如是：一時，佛在舍衛國祇樹給孤獨",
    "T02n0125_046:0797b15": "園。爾時，世尊告諸比丘：「今當說因緣之法，",
    "T02n0125_046:0797b16": "善思念之，修習其行。」諸比丘白佛言：「唯然，",
    "T02n0125_046:0797b17": "世尊！」爾時，諸比丘從佛受教。世尊告曰：",
    "T02n0125_046:0797b18": "「彼云何名為因緣之法？所謂無明緣行，行緣",
    "T02n0125_046:0797b19": "識，識緣名色，名色緣六入，六入緣更樂，更",
    "T02n0125_046:0797b20": "樂緣痛，痛緣愛，愛緣受，受緣有，有緣生，",
    "T02n0125_046:0797b21": "生緣死，死緣憂、悲、苦、惱、不可稱計。如",
    "T02n0125_046:0797b22": "是成此五陰之身。「彼云何名為無明？所謂不",
    "T02n0125_046:0797b23": "知苦，不知習，不知盡，不知道，此名為",
    "T02n0125_046:0797b24": "無明。「彼云何名為行？所謂行者有三種。云",
    "T02n0125_046:0797b25": "何為三？所謂身行、口行、意行，是謂為行。「彼",
    "T02n0125_046:0797b26": "云何名為識？所謂六識身是也。云何為六？",
    "T02n0125_046:0797b27": "所謂眼、耳、鼻、舌、身、意識，是謂為識。「云何名",
    "T02n0125_046:0797b28": "為名？所謂名者，痛、想、念、更樂、思惟，是為名。",
    "T02n0125_046:0797b29": "彼云何為色？所謂四大身及四大身所造色，",
    "T02n0125_046:0797c01": "是謂名為色。色異、名異、故曰名色。「彼云何",
    "T02n0125_046:0797c02": "六入？內六入。云何為六？所謂眼、耳、鼻、舌、身、",
    "T02n0125_046:0797c03": "意入，是謂六入。「彼云何名為更樂？所謂六",
    "T02n0125_046:0797c04": "更樂身。云何為六？所謂眼、耳、鼻、舌、身、意更樂，",
    "T02n0125_046:0797c05": "是謂名為更樂。「彼云何為痛？所謂三痛。云",
    "T02n0125_046:0797c06": "何為三？所謂樂痛、苦痛、不苦不樂痛，是謂",
    "T02n0125_046:0797c07": "名為痛。「彼云何名為愛？所謂三愛身是也。",
    "T02n0125_046:0797c08": "欲愛、有愛、無有愛。云何為受？所謂四受是。",
    "T02n0125_046:0797c09": "云何為四？所謂欲受、見受、戒受、我受，是謂四",
    "T02n0125_046:0797c10": "受。「彼云何為有？所謂三有。云何為三？欲有、",
    "T02n0125_046:0797c11": "色有、無色有，是名為有。「彼云何為生？所謂",
    "T02n0125_046:0797c12": "生者，等具出家，受諸有，得五陰，受諸入，",
    "T02n0125_046:0797c13": "是謂為生。「彼云何為老？所謂彼彼眾生，於",
    "T02n0125_046:0797c14": "此身分，齒落髮白，氣力劣竭，諸根純熟，壽命",
    "T02n0125_046:0797c15": "日衰，無復本識，是謂為老。「云何為死？所謂",
    "T02n0125_046:0797c16": "彼彼眾生，展轉受形，身體無熅，無常變易，",
    "T02n0125_046:0797c17": "五親分張，捨五陰身，命根斷壞，是謂為死。",
    "T02n0125_046:0797c18": "比丘當知，故名為老、病、死。此名為因緣之",
    "T02n0125_046:0797c19": "法，廣分別其義。諸佛如來所應施行起大",
    "T02n0125_046:0797c20": "慈哀，吾今已辦。當念在樹下露坐，若在塚",
    "T02n0125_046:0797c21": "間，當念坐禪，勿懷恐難。今不精勤，後悔",
    "T02n0125_046:0797c22": "無益。」爾時，阿難白世尊言：「如來與諸比丘",
    "T02n0125_046:0797c23": "說甚深緣本，然我觀察無甚深之義。」世尊",
    "T02n0125_046:0797c24": "告曰：「止！止！阿難！勿興此意。所以然者，十二",
    "T02n0125_046:0797c25": "因緣者極為甚深，非是常人所能明曉。我",
    "T02n0125_046:0797c26": "昔未覺此因緣法時，流浪生死，無有出期。",
    "T02n0125_046:0797c27": "又復，阿難！不但今日汝言因緣不甚深，昔",
    "T02n0125_046:0797c28": "日已來言不甚深也。所以然者，乃昔過",
    "T02n0125_046:0797c29": "去世時，有須焰阿須倫王竊生此念，欲",
    "T02n0125_046:0798a01": "捉日月，出大海水，化身極大，海水齊腰。",
    "T02n0125_046:0798a02": "「爾時，彼阿須倫王有兒名拘那羅，自白其",
    "T02n0125_046:0798a03": "父：『我今欲於海水沐浴。』須焰阿須倫報曰：",
    "T02n0125_046:0798a04": "『莫樂海水中浴。所以然者，海水極深且廣，",
    "T02n0125_046:0798a05": "終不堪任海水中浴。』時，拘那羅白言：『我今觀",
    "T02n0125_046:0798a06": "水齊大王腰，何以故復言甚深？』是時，阿須",
    "T02n0125_046:0798a07": "倫王即取兒著大海水中。爾時，阿須倫兒足",
    "T02n0125_046:0798a08": "不至水底，極懷恐怖。爾時，須焰告其子曰：",
    "T02n0125_046:0798a09": "『我先勅汝，海水甚深，汝言無苦。唯我能在",
    "T02n0125_046:0798a10": "大海水洗浴，非汝所能欲洗。』「爾時須焰",
    "T02n0125_046:0798a11": "阿須倫者，豈異人乎？莫作是觀。所以然者，",
    "T02n0125_046:0798a12": "須焰者即我身是也。爾時阿須倫兒，即汝身",
    "T02n0125_046:0798a13": "是也。爾時海水甚深，汝言無苦；今復言十",
    "T02n0125_046:0798a14": "二因緣甚深之法，汝復言無是甚深。其有",
    "T02n0125_046:0798a15": "眾生不解十二緣法，流轉生死，無有出",
    "T02n0125_046:0798a16": "期，皆悉迷惑，不識行本，於今世至後世，",
    "T02n0125_046:0798a17": "從後世至今世，永在五惱之中，求出甚難。",
    "T02n0125_046:0798a18": "我初成佛道，思惟十二因緣，降伏魔官屬，",
    "T02n0125_046:0798a19": "以除無明而得慧明，諸闇永除，無塵垢，又",
    "T02n0125_046:0798a20": "我，阿難！三轉十二說此緣本時，即成覺道。",
    "T02n0125_046:0798a21": "以此方便，知十二緣法極為甚深，非常人",
    "T02n0125_046:0798a22": "所能宣暢。如是，阿難！當念甚深，奉持此",
    "T02n0125_046:0798a23": "十二因緣之法，當念作是學。」爾時，阿難聞",
    "T02n0125_046:0798a24": "佛所說，歡喜奉行。",
    "T02n0125_046:0798a25": "（六）聞如是：一時，佛在羅閱城迦蘭陀竹園",
    "T02n0125_046:0798a26": "所，與大比丘眾五百人俱。爾時，羅閱城中",
    "T02n0125_046:0798a27": "有梵志，名曰施羅，備知諸術，外道異學經",
    "T02n0125_046:0798a28": "籍所記，天文、地理靡不貫練，又復教授",
    "T02n0125_046:0798a29": "五百梵志童子。又彼城中有異學之士，名曰",
    "T02n0125_046:0798b01": "翅甯，多有所知，為頻毘娑羅王所見愛",
    "T02n0125_046:0798b02": "敬，隨時供養給與梵志所須之施。爾時，如來",
    "T02n0125_046:0798b03": "名稱遠布，如來、至真、等正覺、明行成為、善逝、",
    "T02n0125_046:0798b04": "世間解、無上士、道法御、天人師，號佛、眾祐，度人",
    "T02n0125_046:0798b05": "無量，出現世間。是時，翅甯梵志興此念：「如",
    "T02n0125_046:0798b06": "來名號甚為難聞，今我欲往問訊，親近禮",
    "T02n0125_046:0798b07": "敬。」是時，翅甯梵志便往佛所，頭面禮足，在一",
    "T02n0125_046:0798b08": "面坐。爾時，梵志白世尊言：「沙門瞿曇！為姓",
    "T02n0125_046:0798b09": "何等？」佛告梵志：「吾姓剎利。」梵志問曰：「諸婆",
    "T02n0125_046:0798b10": "羅門各有此論：『吾姓最豪，無有出者。』或言：",
    "T02n0125_046:0798b11": "『姓白。』或言：『姓黑。』婆羅門自稱言：『梵天所生。』今，",
    "T02n0125_046:0798b12": "沙門瞿曇！欲何等論說？」佛告之曰：「梵志",
    "T02n0125_046:0798b13": "當知，其有婚姻嫁娶，便當求豪貴之姓。然",
    "T02n0125_046:0798b14": "我正法之中，無有高下、是非之名姓也。」梵",
    "T02n0125_046:0798b15": "志復白言：「云何，瞿曇！生處清淨，然後法得清",
    "T02n0125_046:0798b16": "淨？」佛告梵志：「汝用法清淨，生處清淨為乎？」",
    "T02n0125_046:0798b17": "梵志又曰：「諸婆羅門各興此論：『吾姓最豪，無",
    "T02n0125_046:0798b18": "有出者。』或言：『姓白。』或言：『姓黑。』婆羅門自稱",
    "T02n0125_046:0798b19": "言：『梵天所生。』」佛告梵志：「若當剎利女適",
    "T02n0125_046:0798b20": "婆羅門家，設生男兒者，當從何姓？」梵志報",
    "T02n0125_046:0798b21": "曰：「彼當言婆羅門種。所以然者，由父形",
    "T02n0125_046:0798b22": "故，得有此兒。」佛告梵志：「若復婆羅門女出",
    "T02n0125_046:0798b23": "適剎利家，生男兒者，彼當從何姓？」梵志",
    "T02n0125_046:0798b24": "報曰：「彼人當是剎利種。所以然者，由父",
    "T02n0125_046:0798b25": "遺形故，得有此兒。」佛告梵志：「熟自思惟，然",
    "T02n0125_046:0798b26": "後報吾。汝今所說前與後皆不相應。云何，",
    "T02n0125_046:0798b27": "梵志！設驢從馬後生駒者，當言是馬？為是",
    "T02n0125_046:0798b28": "驢也？」梵志報曰：「如此之類當言驢馬。所以",
    "T02n0125_046:0798b29": "然者，由驢遺形故，得此駒也。」佛告梵志：",
    "T02n0125_046:0798c01": "「汝熟思惟，然後報吾。汝今所說前後不相",
    "T02n0125_046:0798c02": "應。汝前所說剎利女出適婆羅門家，若生",
    "T02n0125_046:0798c03": "兒者，便言婆羅門種；今驢逐馬生駒者，便",
    "T02n0125_046:0798c04": "言驢馬。將不違前語乎？設復，梵志！若馬逐",
    "T02n0125_046:0798c05": "驢生駒者，名之云何？」梵志報曰：「當名為馬",
    "T02n0125_046:0798c06": "驢。」佛告之曰：「云何，梵志！馬驢、驢馬豈復有",
    "T02n0125_046:0798c07": "異乎？若復有人言寶一斛，復有人言一斛",
    "T02n0125_046:0798c08": "寶，此二義豈有異乎？」梵志報曰：「此是一義。",
    "T02n0125_046:0798c09": "所以然者，寶一、一寶此義不異也。」佛告梵",
    "T02n0125_046:0798c10": "志：「云何馬驢、驢馬此非一義乎？」梵志報言：",
    "T02n0125_046:0798c11": "「今，沙門瞿曇！雖有斯言，然婆羅門自稱言：",
    "T02n0125_046:0798c12": "『吾姓最豪，無有出者。』」佛告梵志：「汝先稱譽",
    "T02n0125_046:0798c13": "其母，後復歎說其父。若復父亦是婆羅門種，",
    "T02n0125_046:0798c14": "母亦是婆羅門種，後生二兒，彼時其中一兒，",
    "T02n0125_046:0798c15": "多諸技術，無事不覽，第二子者了無所",
    "T02n0125_046:0798c16": "知。是時，父母為敬待何者？為當敬待有智",
    "T02n0125_046:0798c17": "者？為當敬待無所知者？」梵志報曰：「其父母",
    "T02n0125_046:0798c18": "應當敬待高德聰明者，不應敬待無有智",
    "T02n0125_046:0798c19": "者。所以然者，今此一子無事不了，無事不",
    "T02n0125_046:0798c20": "閑，正應敬待此子，不應敬待無智之子。」",
    "T02n0125_046:0798c21": "佛告梵志：「若彼二子，一聰明者，便復興意",
    "T02n0125_046:0798c22": "作殺、盜、淫泆十惡之法；彼一子不聰明",
    "T02n0125_046:0798c23": "者，守護身、口、意行，十善之法一無所犯。",
    "T02n0125_046:0798c24": "彼父母應當敬待何者？」梵志報曰：「彼父母",
    "T02n0125_046:0798c25": "應當敬待行十善之子，彼行不善之人復",
    "T02n0125_046:0798c26": "敬待為？」佛告梵志：「汝先歎其多聞，後歎其",
    "T02n0125_046:0798c27": "戒。云何，梵志！若復有二子，一子父專正，母不",
    "T02n0125_046:0798c28": "專正；一子父不專正，母專正。彼子若母正、",
    "T02n0125_046:0798c29": "父不正者，無事不閑，博知經術。第二子父",
    "T02n0125_046:0799a01": "正、母不正者，既不博學，但持十善。然其父",
    "T02n0125_046:0799a02": "母應敬待何者？為當敬待母淨父不淨者？",
    "T02n0125_046:0799a03": "為當敬待父淨母不淨者？」梵志報曰：「應當",
    "T02n0125_046:0799a04": "敬待母淨之子。所以然者，由知經書，博",
    "T02n0125_046:0799a05": "諸伎術故。所謂第二子父淨母不淨，雖復",
    "T02n0125_046:0799a06": "持戒而無智慧，竟何所至？有聞則有戒。」佛",
    "T02n0125_046:0799a07": "告梵志：「汝前歎說父淨，不歎說母淨；今復",
    "T02n0125_046:0799a08": "歎說母淨，不歎說父淨。先歎聞德，後歎",
    "T02n0125_046:0799a09": "禁戒；復歎說戒，後方說聞。云何，梵志！若彼二",
    "T02n0125_046:0799a10": "梵志子，其中一子多聞博學，兼持十善；其第",
    "T02n0125_046:0799a11": "二子既有智慧，兼行十惡。彼父母應當敬",
    "T02n0125_046:0799a12": "待何者？」梵志報曰：「應當敬父淨、母不淨之",
    "T02n0125_046:0799a13": "子。所以然者，由其博覽諸經，曉諸技術，",
    "T02n0125_046:0799a14": "由父淨生得此子，兼行十善，無所觸犯，",
    "T02n0125_046:0799a15": "一切具足諸德本故。」佛告之曰：「汝本說其",
    "T02n0125_046:0799a16": "姓，後說其聞，不說其姓；後復說戒，不說",
    "T02n0125_046:0799a17": "聞，後復說其聞，不說其戒。汝今歎說父母",
    "T02n0125_046:0799a18": "聞、戒，豈不違前言乎？」梵志白佛言：「沙門瞿",
    "T02n0125_046:0799a19": "曇！雖有斯言，然婆羅門自稱言：『我姓最豪",
    "T02n0125_046:0799a20": "貴，無有出者。』」世尊告曰：「諸有嫁娶之處則論",
    "T02n0125_046:0799a21": "姓，然我法中無有此義。汝頗聞邊國遠",
    "T02n0125_046:0799a22": "邦及餘邊地人乎？」梵志報曰：「唯然，聞之，有",
    "T02n0125_046:0799a23": "此諸人。」世尊告曰：「彼土人民有二種之姓。",
    "T02n0125_046:0799a24": "云何為二？一者人，二者奴，此二姓亦復不",
    "T02n0125_046:0799a25": "定。」又問：「云何不定？」世尊告曰：「或作人，",
    "T02n0125_046:0799a26": "後作奴；或作奴，後作人。然眾生之類，盡",
    "T02n0125_046:0799a27": "同一類而無若干。若復，梵志！天地敗毀，世",
    "T02n0125_046:0799a28": "間皆空。是時，山河石壁草木之徒，皆悉燒盡，",
    "T02n0125_046:0799a29": "人亦命終。若天地還欲成時，未有日月年歲",
    "T02n0125_046:0799b01": "之限。爾時，光音天來至此間。是時，光音天福",
    "T02n0125_046:0799b02": "德稍盡，無復精光，展轉相視，興起欲想。欲意",
    "T02n0125_046:0799b03": "偏多者便成女人，欲意少者成男子。展轉",
    "T02n0125_046:0799b04": "交接，便成胞胎。由此因緣，故最初有人，轉",
    "T02n0125_046:0799b05": "生四姓，流布天下。當以此方便知，人民盡",
    "T02n0125_046:0799b06": "出於剎利種。」爾時，梵志白世尊言：「止，瞿曇！",
    "T02n0125_046:0799b07": "如僂者得申，盲者得眼目，冥者得見明。",
    "T02n0125_046:0799b08": "沙門瞿曇亦復如是，無數方便與我說法。",
    "T02n0125_046:0799b09": "我今自歸沙門瞿曇，唯願與我說法，聽為優",
    "T02n0125_046:0799b10": "婆塞。」爾時，梵志復白世尊：「唯願如來當受",
    "T02n0125_046:0799b11": "我請，將諸比丘眾當至我家。」爾時，世尊默",
    "T02n0125_046:0799b12": "然受請。是時，梵志見佛默然受請，即從坐",
    "T02n0125_046:0799b13": "起，頭面禮足，便退而去。還至家中，辦具飲食，",
    "T02n0125_046:0799b14": "敷諸坐具，香汁灑地，普自吐言：「如來當",
    "T02n0125_046:0799b15": "於此坐。」爾時，施羅梵志將五百弟子，至翅",
    "T02n0125_046:0799b16": "甯梵志家，遙見彼家敷好坐具，見已，問翅",
    "T02n0125_046:0799b17": "甯梵志：「汝今欲與男女嫁娶？為欲請摩竭",
    "T02n0125_046:0799b18": "國頻毘娑羅王乎？」翅甯梵志報曰：「我亦不",
    "T02n0125_046:0799b19": "請頻毘娑羅王，亦無嫁娶之事。我今欲施",
    "T02n0125_046:0799b20": "設大福業。」施羅梵志問曰：「願聞其意，欲施何",
    "T02n0125_046:0799b21": "福業？」爾時，梵志偏露右肩，長跪叉手，白世",
    "T02n0125_046:0799b22": "尊自陳姓名。「施羅當知，有釋種子出家學",
    "T02n0125_046:0799b23": "道，成無上至真、等正覺。我今請佛及比丘僧，",
    "T02n0125_046:0799b24": "是故辦具種種坐具耳。」是時，施羅梵志語",
    "T02n0125_046:0799b25": "翅甯梵志：「汝今言佛乎？」報曰：「吾今言佛。」又",
    "T02n0125_046:0799b26": "問：「甚奇！甚特！今乃聞佛音響，如來竟為所",
    "T02n0125_046:0799b27": "在？吾欲見之。」翅甯報曰：「今在羅閱城外竹",
    "T02n0125_046:0799b28": "園中住，將五百弟子自相娛樂，欲往見",
    "T02n0125_046:0799b29": "者，宜知是時。」此梵志即將五百弟子，往至",
    "T02n0125_046:0799c01": "佛所。到已，共相問訊，在一面坐。爾時，施羅梵",
    "T02n0125_046:0799c02": "志便生此念：「沙門瞿曇為端正，身作黃",
    "T02n0125_046:0799c03": "金色。我等經籍亦有斯言：『如來出世之時，",
    "T02n0125_046:0799c04": "實不可遇，猶如優曇鉢花時時乃現。若成",
    "T02n0125_046:0799c05": "就三十二相、八十種好，當趣二處：若在家者",
    "T02n0125_046:0799c06": "當作轉輪聖王，七寶具足；若出家學道者，",
    "T02n0125_046:0799c07": "必成無上道，為三界世祐。』我今欲觀佛三",
    "T02n0125_046:0799c08": "十二相。」爾時，梵志唯見三十相，而不覩二",
    "T02n0125_046:0799c09": "相，起狐疑猶豫，不見廣長舌、陰馬藏。爾時，",
    "T02n0125_046:0799c10": "施羅梵志即以偈問曰：",
    "T02n0125_046:0799c11": "「吾聞三十二，　　大人之相好，",
    "T02n0125_046:0799c12": "　今不見二相，　　竟為在何所？",
    "T02n0125_046:0799c13": "　貞潔陰馬藏，　　其相甚難喻，",
    "T02n0125_046:0799c14": "　頗有廣長舌，　　舐耳覆面不？",
    "T02n0125_046:0799c15": "　願出廣長舌，　　使我無狐疑，",
    "T02n0125_046:0799c16": "　又使我見之，　　永無疑結網。」",
    "T02n0125_046:0799c17": "增壹阿含經卷第四十六"
}