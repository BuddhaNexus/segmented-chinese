{
    "T38n1782_03a:1033b04": "folio_3a 說無垢稱經贊卷第三本",
    "T38n1782_03a:1033b06": "大慈恩寺沙門基撰",
    "T38n1782_03a:1033b07": "2 顯不思議方便善巧品(三本)顯不思議方便善巧品第二",
    "T38n1782_03a:1033b08": "於中略以四門分別：一科品次第、二諸方便",
    "T38n1782_03a:1033b09": "攝、三釋品名、四出品體。科品次第者，身",
    "T38n1782_03a:1033b10": "下有十一品，是第二正陳本宗分：一〈顯不思",
    "T38n1782_03a:1033b11": "議方便善巧品〉、二〈聲聞品〉、三〈菩薩品〉、四〈問疾",
    "T38n1782_03a:1033b12": "品〉、五〈不思議品〉、六〈觀有情品〉、七〈菩提分品〉、八",
    "T38n1782_03a:1033b13": "〈不二法門品〉、九〈香臺品〉、十〈菩薩行品〉、十一〈觀",
    "T38n1782_03a:1033b14": "如來品〉。〈菩薩地〉云「一切菩薩當云何學？謂有",
    "T38n1782_03a:1033b15": "三種：一所學處、二如是學、三能修學者。」《瑜伽》",
    "T38n1782_03a:1033b16": "十七地、《攝論》十殊勝，皆略為三：一境、二行、",
    "T38n1782_03a:1033b17": "三果，並同〈菩薩地〉，謂先要知所學之處，次應",
    "T38n1782_03a:1033b18": "依彼如是而學，然後方成能修學者。若不識",
    "T38n1782_03a:1033b19": "知苦樂善惡、凡聖真妄一切境界，不能發起",
    "T38n1782_03a:1033b20": "厭苦欣樂、修善斷惡、捨凡就聖、證真離妄種",
    "T38n1782_03a:1033b21": "種勝行。行既不修，果何以獲？故先知境，次修",
    "T38n1782_03a:1033b22": "妙行，後得果成。此經正宗明大乘理，故從〈方",
    "T38n1782_03a:1033b23": "便〉終至〈香臺〉，此九品是菩薩境；次〈菩薩行〉",
    "T38n1782_03a:1033b24": "一品，是菩薩行；後〈觀如來〉一品，是菩薩果。〈菩",
    "T38n1782_03a:1033b25": "薩地〉中，所學處有五：一所化處，此〈觀有情品〉",
    "T38n1782_03a:1033b26": "是，一切眾生為所化故。二利行處，〈方便品〉、〈聲",
    "T38n1782_03a:1033b27": "聞品〉、〈菩薩品〉、〈問疾品〉是，利他行故。三真實義",
    "T38n1782_03a:1033b28": "處，〈菩提分品〉、〈不二法門品〉是，盡所有性、如所",
    "T38n1782_03a:1033b29": "有情，等道理故。四威力處，〈不思議品〉是，神",
    "T38n1782_03a:1033c01": "通威力等故。五菩提處，〈香臺品〉是，明佛所有",
    "T38n1782_03a:1033c02": "殊勝德故。〈菩薩地〉云「最先應達所化機宜，方",
    "T38n1782_03a:1033c03": "名發起利他勝行。次知實義，可斷可修，於",
    "T38n1782_03a:1033c04": "威力門修成自利。次於果位無上菩提，愛樂",
    "T38n1782_03a:1033c05": "希求，精勤修證。」今此不然，九品境中，菩薩所",
    "T38n1782_03a:1033c06": "修他利為首，故初五品明利他行，威力門中",
    "T38n1782_03a:1033c07": "通他利故、神通威力唯他利故。恐言他利有",
    "T38n1782_03a:1033c08": "實眾生，今破執真，顯皆非實，唯有情情以",
    "T38n1782_03a:1033c09": "為所利，故次一品明所化處。他利既周，應修",
    "T38n1782_03a:1033c10": "自利，故次二品明真實義處，此二門中修自",
    "T38n1782_03a:1033c11": "利故。從於果德愛樂希求，故次一品明菩提",
    "T38n1782_03a:1033c12": "處。他利五品中，初四品明隱迹利他，後之一",
    "T38n1782_03a:1033c13": "品明顯迹利他。四品隱迹利他中，初一品總",
    "T38n1782_03a:1033c14": "敘權，後三品別敘權。〈聲聞〉、〈菩薩〉別敘昔權，〈問",
    "T38n1782_03a:1033c15": "疾〉一品別敘今權。此〈方便品〉總敘權也。又初",
    "T38n1782_03a:1033c16": "九品所學境中，分之為二：初八品別明二",
    "T38n1782_03a:1033c17": "利，後〈香臺〉一品總明二利行。別明二利中，",
    "T38n1782_03a:1033c18": "初至〈觀有情六品〉明利他行，後〈菩提分〉、〈不二",
    "T38n1782_03a:1033c19": "法門〉二品明自利行。利他六品中，初五品明",
    "T38n1782_03a:1033c20": "能利，後〈觀有情〉一品明所利。能利五品中，初",
    "T38n1782_03a:1033c21": "四品明密權能利，密為權迹行利他故；後〈不",
    "T38n1782_03a:1033c22": "思議〉一品明顯權能利，顯為權迹利行他",
    "T38n1782_03a:1033c23": "故。密權四品中，初一品總敘密權，後之三",
    "T38n1782_03a:1033c24": "品別敘密權。〈聲聞〉、〈菩薩〉敘昔密權，〈問疾〉一",
    "T38n1782_03a:1033c25": "品敘今密權。今此〈方便〉總敘密權，故為首",
    "T38n1782_03a:1033c26": "唱。〈顯不思議方便善巧品〉諸方便攝者，依〈菩",
    "T38n1782_03a:1033c27": "薩地〉第三十五卷「菩薩方便善巧有十二",
    "T38n1782_03a:1033c28": "種，依內修證一切佛法有其六種，依外成熟",
    "T38n1782_03a:1033c29": "一切有情亦有六種。依內修證有六種者，一於",
    "T38n1782_03a:1034a01": "有情悲心俱行顧戀不捨、二於諸行如實通",
    "T38n1782_03a:1034a02": "知、三於無上菩提妙智深心欣樂、四顧戀",
    "T38n1782_03a:1034a03": "有情不捨生死、五知諸行故輪轉生死而心不",
    "T38n1782_03a:1034a04": "染、六欣佛智故熾然精進。依外成熟有六種",
    "T38n1782_03a:1034a05": "者，一能令有情以少善根感無量果，謂勸有",
    "T38n1782_03a:1034a06": "情捨微劣物，乃至最下唯二󰉓團示，施鄙",
    "T38n1782_03a:1034a07": "穢田乃至蠢動傍生之類，迴求無上正等菩",
    "T38n1782_03a:1034a08": "提。此施善根，物田雖下，由迴向力，感無量果。",
    "T38n1782_03a:1034a09": "二令有情以少功力引大善根，若信耶齋戒，",
    "T38n1782_03a:1034a10": "為說八支聖齋戒法，乃至為他宣示佛教，令",
    "T38n1782_03a:1034a11": "生淨信。彼但由此一念善信，尚能攝愛廣大",
    "T38n1782_03a:1034a12": "善根，況其相續。能以供具及勸他以供具供",
    "T38n1782_03a:1034a13": "養，亦能遍喜十方一切諸供養事。常修六念，",
    "T38n1782_03a:1034a14": "音想歸禮十方一切佛法僧寶。願以自身普",
    "T38n1782_03a:1034a15": "代受苦。有所違犯，想對諸佛發露悔性。如",
    "T38n1782_03a:1034a16": "是自作亦觀他為。又得菩薩勝神通者，化作",
    "T38n1782_03a:1034a17": "種種諸變化事，往於十方佛僧所攝大福聚，",
    "T38n1782_03a:1034a18": "常修無量亦勸他為。三於聖教憎背有情，除",
    "T38n1782_03a:1034a19": "其恚惱。四處中住者，令其趣入。五已趣入者，",
    "T38n1782_03a:1034a20": "令其成熟。六已成就者，令得解脫。為欲成",
    "T38n1782_03a:1034a21": "辨後四種故，復修六種方便善巧：一隨順會",
    "T38n1782_03a:1034a22": "通、二共立要契、三異分意樂、四逼迫所生、五",
    "T38n1782_03a:1034a23": "施恩報恩、六究竟清淨。」隨順會通，為通經義。",
    "T38n1782_03a:1034a24": "共立要契，勤行善事，後以資什方施彼等。彼",
    "T38n1782_03a:1034a25": "若不能速疾修道，後時於彼皆不施與。唯為",
    "T38n1782_03a:1034a26": "利彼，非餘意樂有不施等。若有家立，應告",
    "T38n1782_03a:1034a27": "家屬。有不知恩犯戒者等，當斷常賜衣服等",
    "T38n1782_03a:1034a28": "物，或當搖打。由是彼怖所為治罸，便勤斷",
    "T38n1782_03a:1034a29": "惡、勤修諸善。彼雖不樂，強逼令修。若於有情",
    "T38n1782_03a:1034b01": "隨力施恩，彼希報德，勸令修善。受報恩者，語",
    "T38n1782_03a:1034b02": "言世事，非以相酬。要當知父母恩，乃至受持",
    "T38n1782_03a:1034b03": "淨戒，乃名大報我之恩德。若住第一地，生覩",
    "T38n1782_03a:1034b04": "史多天，令諸有情念其菩薩當得菩提，願在",
    "T38n1782_03a:1034b05": "所生常得值遇，令諸有情起此樂故，乃至廣",
    "T38n1782_03a:1034b06": "說。是名六種方便善巧。今此即是後之六種，",
    "T38n1782_03a:1034b07": "依外成熟一切有情方便善巧。上下文中隨",
    "T38n1782_03a:1034b08": "義皆有，不能繁引。又方便有四，一進趣方",
    "T38n1782_03a:1034b09": "便，如七方便。二施為方便，即方便善巧波羅",
    "T38n1782_03a:1034b10": "密多。三集成方便，諸法同體巧相集成，如",
    "T38n1782_03a:1034b11": "說真如具恒沙德、智為門等，攝一切法，故十",
    "T38n1782_03a:1034b12": "地云總同成別異壞等。四種巧方便，實無此",
    "T38n1782_03a:1034b13": "事，應物施為，謂三業化等。此中即是第二第",
    "T38n1782_03a:1034b14": "四方便。又解有三：一接下方便，唯為下人；二",
    "T38n1782_03a:1034b15": "顯上方便，唯顯勝妙；三通彰方便，遍在上下。",
    "T38n1782_03a:1034b16": "此乃接下名方便也。現身疾等，因說法故，亦",
    "T38n1782_03a:1034b17": "可顯上，敘其德故。讚歎如來功德勝故，亦通",
    "T38n1782_03a:1034b18": "第三通彰方便。此意本是接下方便，為大居",
    "T38n1782_03a:1034b19": "士現身疾等因緣妙法，令發心故。又有二",
    "T38n1782_03a:1034b20": "種：一迴向、二拔濟，此拔濟也。釋品名者，利",
    "T38n1782_03a:1034b21": "樂儀軌曰方，應時而濟曰便，順理益生為善，",
    "T38n1782_03a:1034b22": "智用殊妙為巧。然有方便，下位可知；今顯非",
    "T38n1782_03a:1034b23": "彼言境，超下位之情，說名不思議。今明此事，",
    "T38n1782_03a:1034b24": "故復名顯，其不思議方便乃為所顯、教為能",
    "T38n1782_03a:1034b25": "顯。舊經文闕，如初已陳。出品體者，用後得智",
    "T38n1782_03a:1034b26": "為體。諸教云：十度之中，後五皆以擇法為",
    "T38n1782_03a:1034b27": "性。品下亦言「善於智度，通達方便。」相以身",
    "T38n1782_03a:1034b28": "語而為自體，為大居士現身有疾，是身方便；",
    "T38n1782_03a:1034b29": "因說妙法，勸彼發心，是語方便。下文自顯，故",
    "T38n1782_03a:1034c01": "不引之。發身語本，即是方便，意相難彰，故",
    "T38n1782_03a:1034c02": "經不說。",
    "T38n1782_03a:1034c03": "經　爾時至名無垢稱。贊曰：此一品中大文",
    "T38n1782_03a:1034c04": "有三，初標能為善方便者；次「已曾供養」下，談",
    "T38n1782_03a:1034c05": "其實德；後為「欲成熟諸有情故以善方便」下，",
    "T38n1782_03a:1034c06": "彰其權迹。此即初也。於中有四：一住處，廣嚴",
    "T38n1782_03a:1034c07": "城；二行位，大菩薩；三種姓，離咕毘；四名字，",
    "T38n1782_03a:1034c08": "無垢稱。舊經少者，對尋可知。非宗義處，恐",
    "T38n1782_03a:1034c09": "厭繁文，更不對辨。",
    "T38n1782_03a:1034c10": "經　已曾供養至深殖善根。贊曰：下談實德。",
    "T38n1782_03a:1034c11": "有二十句，分之為二：初十八句，談內實德；後",
    "T38n1782_03a:1034c12": "之二句，諸佛咨嗟等談外實德。舊經雖復前",
    "T38n1782_03a:1034c13": "後不同，句義同此。此中二德：一久值良緣德，",
    "T38n1782_03a:1034c14": "供養諸佛；二先修本行德，深殖善根。此二總",
    "T38n1782_03a:1034c15": "攝四親近行。",
    "T38n1782_03a:1034c16": "經　得妙辨才至遊戲神通。贊曰：此有四德，",
    "T38n1782_03a:1034c17": "一獲七種辨才德、二成三無生忍德、三得四",
    "T38n1782_03a:1034c18": "總持德、四縱任六通德。如文次第，理義可知。",
    "T38n1782_03a:1034c19": "七辨者，一捷辨、二退辨、三應辨、四疎謬",
    "T38n1782_03a:1034c20": "辨、五無斷盡辨、六凡所演說豐義味辨、七一",
    "T38n1782_03a:1034c21": "切世間最上妙辨。三無生忍等，如前已說。若",
    "T38n1782_03a:1034c22": "准《仁王經》，有五忍位：一伏忍，在地前；二信",
    "T38n1782_03a:1034c23": "忍，初二三地；三順忍，四五六地；四無生忍，",
    "T38n1782_03a:1034c24": "七八九地；五寂滅忍，十地及佛地。彼約麁位，",
    "T38n1782_03a:1034c25": "今約成滿，不相違也。",
    "T38n1782_03a:1034c26": "經　護無所畏至通達方便。贊曰：此有四德，",
    "T38n1782_03a:1034c27": "一能摧外道德、獲無畏故；二近佛十力德、",
    "T38n1782_03a:1034c28": "摧魔怨故；三內融真境德、深入法故；四巧濟",
    "T38n1782_03a:1034c29": "群生德、善於智度達方便故。智度者，第十智",
    "T38n1782_03a:1035a01": "波羅密多，成就有情智。所以通達利益方",
    "T38n1782_03a:1035a02": "便，方便善巧波羅密也。",
    "T38n1782_03a:1035a03": "經大願成滿至諸根勝劣。贊曰：此有三德。",
    "T38n1782_03a:1035a04": "一欲解皆圓德，大願成滿故。〈菩薩地〉說，初發",
    "T38n1782_03a:1035a05": "心時唯發一願，願得菩提利樂一切。《勝鬘》一",
    "T38n1782_03a:1035a06": "願，攝受正法。《唯識》二願，求菩提願、利樂他",
    "T38n1782_03a:1035a07": "願。《勝鬘》三願，《彌勒上生》四弘正願，初地十願，",
    "T38n1782_03a:1035a08": "又復菩薩恒沙別願。有經說是金栗如來，故",
    "T38n1782_03a:1035a09": "願皆漏。二善達機器德。善知意樂，意業也。及",
    "T38n1782_03a:1035a10": "行者，身語也。知其心願及其所行，善逗益故。",
    "T38n1782_03a:1035a11": "三善逗機宜德。知根勝劣，說五乘故。此第",
    "T38n1782_03a:1035a12": "三德，舊名「心趣」，三業是所趣，意亦圓也。",
    "T38n1782_03a:1035a13": "經　智度成辦至決定修習。贊曰：此中二德，",
    "T38n1782_03a:1035a14": "一一導利無帶德，由智度說法成就故。二",
    "T38n1782_03a:1035a15": "所作無礙德，於一切大乘教理行果決定作",
    "T38n1782_03a:1035a16": "故。然諸菩薩有四種修作：一決定修作、二委",
    "T38n1782_03a:1035a17": "悉修作、三恒常修作、四無罪修作。〈菩薩地〉中",
    "T38n1782_03a:1035a18": "第四十九說，具四修作故，得三十二相。今舉",
    "T38n1782_03a:1035a19": "一修，餘三影顯，亦皆具矣。舊經云「決定大乘」，",
    "T38n1782_03a:1035a20": "義意難解。",
    "T38n1782_03a:1035a21": "經　於所作業至入心慧海。贊曰：此有三德。",
    "T38n1782_03a:1035a22": "一三乘智先德。三業所作，由智前導，首思量",
    "T38n1782_03a:1035a23": "故。二果業圓滿德。住佛威儀故，若牛王行、如",
    "T38n1782_03a:1035a24": "象王步等。三妙證深廣德。入心慧海故，心",
    "T38n1782_03a:1035a25": "謂真理。《勝鬘經》說自性清淨心，慧者菩提智，",
    "T38n1782_03a:1035a26": "此二深廣，猶如大海，善能證達，名之為入。舊",
    "T38n1782_03a:1035a27": "曰「心大如海」，便闕此義。",
    "T38n1782_03a:1035a28": "經　諸佛咨嗟至常所禮敬。贊曰：上十八句，",
    "T38n1782_03a:1035a29": "別歎內德；此之二句，別歎外德。外德有二：一",
    "T38n1782_03a:1035b01": "諸聖護讚德，諸佛咨嗟稱揚說故。欣其道遠，",
    "T38n1782_03a:1035b02": "所以咨嗟；讚其利弘，由斯稱說。二眾凡歸仰",
    "T38n1782_03a:1035b03": "德，釋梵護世常禮敬故。此中舉勝且說佛歎，",
    "T38n1782_03a:1035b04": "諸菩薩等亦稱揚故，欲歎智者眾聖識故。",
    "T38n1782_03a:1035b05": "舉釋梵等，類餘可知。",
    "T38n1782_03a:1035b06": "經　為欲成熟至居廣嚴城。贊曰：自下第三彰",
    "T38n1782_03a:1035b07": "其權迹。於中有二：初票權意、後顯權事。此",
    "T38n1782_03a:1035b08": "初文也。成就者，利樂義。故為有情，以智善巧",
    "T38n1782_03a:1035b09": "居廣嚴城，機法相符，故發揚此。",
    "T38n1782_03a:1035b10": "經　具無盡財至暴嫉楚毒。贊曰：下顯權事。",
    "T38n1782_03a:1035b11": "文復有二：初顯昔權，未疾前之權迹故；後",
    "T38n1782_03a:1035b12": "「其以方便現身有疾」下，顯其今權。顯昔權中，",
    "T38n1782_03a:1035b13": "初別顯昔權；後「是無垢稱以如是等不思議」",
    "T38n1782_03a:1035b14": "下，總結昔權。別顯昔權中有三：初以有攝無",
    "T38n1782_03a:1035b15": "權；次「雖為白衣」下，同類益流權；後「若在長者」",
    "T38n1782_03a:1035b16": "下，為尊誘下權。初以自有六度妙行，攝他六",
    "T38n1782_03a:1035b17": "障無妙行者；次為同類，益彼時流；後為尊大，",
    "T38n1782_03a:1035b18": "廣誘卑下，此以三度攝無三者。一切無財名",
    "T38n1782_03a:1035b19": "貧窮。無所歸趣名無依，無父母等之類是也。",
    "T38n1782_03a:1035b20": "無勢可恃名無怙。受戒而破曰犯。不受為惡",
    "T38n1782_03a:1035b21": "名越。又破性戒名犯，破遮戒名越。暴者凶暴，",
    "T38n1782_03a:1035b22": "急性之流。𡞸者嫉妬。楚謂苦楚，捶打之類。",
    "T38n1782_03a:1035b23": "毒謂毒害，鴆毒之輩。如其次第，三度別攝。",
    "T38n1782_03a:1035b24": "經　以大精進至妄見惡慧。贊曰：懈怠者，心",
    "T38n1782_03a:1035b25": "無所進。懶墮者，身語無進，初善不進、後惡",
    "T38n1782_03a:1035b26": "唯增。靜慮者，色界四定。正念者，七種念等，",
    "T38n1782_03a:1035b27": "如前已說。親能引定，故此合說。解脫，八解",
    "T38n1782_03a:1035b28": "脫。以十門分別：一列名字、二顯行相、三出",
    "T38n1782_03a:1035b29": "體、四釋名、五所緣境、六凡聖得、七離障別、",
    "T38n1782_03a:1035c01": "八依身起、九二得巽、十有無漏。今辨初四",
    "T38n1782_03a:1035c02": "門，餘如章中說。列名者，依《瑜伽》第十二、十五、",
    "T38n1782_03a:1035c03": "七十三，〈攝事分〉第二，《對法》十三，《顯揚》第四、第",
    "T38n1782_03a:1035c04": "二及第二十，《菩薩藏經》第四等說，一有色觀",
    "T38n1782_03a:1035c05": "諸色解脫、二內無色想觀外諸色解脫、三淨",
    "T38n1782_03a:1035c06": "解脫身作證具足住、四空無邊處解脫、五識",
    "T38n1782_03a:1035c07": "無邊處解脫、六無所有處解脫、七非想非非",
    "T38n1782_03a:1035c08": "想處解脫、八想受滅解脫身作證具足住。",
    "T38n1782_03a:1035c09": "顯行相者，《俱舍》第二十九說，內有色想觀外",
    "T38n1782_03a:1035c10": "色，名初解脫。內未伏除見者色想，觀外諸色",
    "T38n1782_03a:1035c11": "以為不淨，名觀外色。今則不然，准《對法》文，初",
    "T38n1782_03a:1035c12": "修業者身在欲界，已離欲界欲，未依無色定",
    "T38n1782_03a:1035c13": "伏除見者色想，未離色界欲故。若久習業，已",
    "T38n1782_03a:1035c14": "離色欲見者色想安立現前，而觀欲界一切",
    "T38n1782_03a:1035c15": "所有內外諸色作光明想，由前三解脫引發",
    "T38n1782_03a:1035c16": "勝處遍處等故，即觀勝處所攝少多等色作",
    "T38n1782_03a:1035c17": "光明想，由除變化障故作光明想，不除貪欲",
    "T38n1782_03a:1035c18": "故不作淨想。《瑜伽》唯云未得無色定，未離色",
    "T38n1782_03a:1035c19": "界染，觀外諸色是初解脫者，唯依初業說故。",
    "T38n1782_03a:1035c20": "第三解脫，《俱舍論》說，內已伏除見者色想，",
    "T38n1782_03a:1035c21": "唯觀外境而為不淨，名內無色想觀外諸色。",
    "T38n1782_03a:1035c22": "大乘不然，准《對法》云「初習業者，已依無色定",
    "T38n1782_03a:1035c23": "伏除見者色想久習業者，或見者無色想安",
    "T38n1782_03a:1035c24": "立現前，而觀外色作少多等想。不同於初觀，",
    "T38n1782_03a:1035c25": "內外色皆作光明未自在故。」此唯觀彼已離",
    "T38n1782_03a:1035c26": "欲色作少多等，名觀外色。已離除故，立以",
    "T38n1782_03a:1035c27": "外名。觀心漸勝，故稍略觀。故《瑜伽》云「又不思",
    "T38n1782_03a:1035c28": "惟彼相，但於外色而作勝解，即觀少多不作",
    "T38n1782_03a:1035c29": "光明等。若於是處已得離欲，悅彼為外，故",
    "T38n1782_03a:1036a01": "唯觀彼已離染色，名之為外。又由初解脫觀",
    "T38n1782_03a:1036a02": "色不言外，其內有色不言內，其所觀色亦不",
    "T38n1782_03a:1036a03": "言外，通緣內外根塵等諸色作光明想故。」今",
    "T38n1782_03a:1036a04": "此第二內有色，有根等色故。其觀外色，唯觀",
    "T38n1782_03a:1036a05": "外塵作少多等，不緣根等作少多等故。《瑜伽》",
    "T38n1782_03a:1036a06": "又云「無色界定不現在前者，此說觀外色",
    "T38n1782_03a:1036a07": "不依無色定，無色定不能緣外色故。」上二解",
    "T38n1782_03a:1036a08": "脫，初作光明想，後作少多等想。初後寬狹，兩",
    "T38n1782_03a:1036a09": "觀有殊。《顯揚》二十說「此二解脫，除變化障，為",
    "T38n1782_03a:1036a10": "於變化得自在故。」變化既通四靜慮有故，初",
    "T38n1782_03a:1036a11": "二解脫通依四靜慮，但在根本、非近分地，彼",
    "T38n1782_03a:1036a12": "欣趣修都無通果。此容預修，有通果故。不同",
    "T38n1782_03a:1036a13": "《俱舍》初二靜慮能除欲界，初靜慮中顯色貪",
    "T38n1782_03a:1036a14": "故作不淨觀。第三靜慮。《俱舍論》說「清淨相",
    "T38n1782_03a:1036a15": "轉作淨光鮮行相轉故，唯第四靜慮離八災",
    "T38n1782_03a:1036a16": "患，心證淨故。餘地雖有相似解脫而不建",
    "T38n1782_03a:1036a17": "立，非增上故。」今者大乘，謂如有一已得捨念",
    "T38n1782_03a:1036a18": "圓滿淨白，以此為依，修淨請聖行圓滿，於",
    "T38n1782_03a:1036a19": "內淨不淨諸色已得展轉相待想、展轉相入",
    "T38n1782_03a:1036a20": "想、展轉一味想，是第三解脫行相。謂待諸淨",
    "T38n1782_03a:1036a21": "色，於餘色中謂為不淨，非不相待。若唯見一",
    "T38n1782_03a:1036a22": "類，淨與不淨二覺無故，是名初想。又於淨中",
    "T38n1782_03a:1036a23": "不淨性所隨入、於不淨中淨性所隨入，由於",
    "T38n1782_03a:1036a24": "薄皮所䨱共謂為淨之中，現有三十六種不",
    "T38n1782_03a:1036a25": "淨物故，是第二想。如是展轉，總一切色合為",
    "T38n1782_03a:1036a26": "一味清淨想解，是第三想，乃名成就，唯在",
    "T38n1782_03a:1036a27": "第四靜慮地，有捨念淨故，論說超遇諸苦",
    "T38n1782_03a:1036a28": "樂故、一切動亂已寂靜故、善磨瑩故。餘地不",
    "T38n1782_03a:1036a29": "然，故唯第四。此亦內無色想而觀外色，由前",
    "T38n1782_03a:1036b01": "已說，故略不論，而立異稱。次四無色解脫，《俱",
    "T38n1782_03a:1036b02": "舍論》說「以四無色定名為性，非無記染，非",
    "T38n1782_03a:1036b03": "解脫故。亦非散善，性微劣故。近分解脫道，亦",
    "T38n1782_03a:1036b04": "得解脫名。無間不然，所緣下故，彼要背下地",
    "T38n1782_03a:1036b05": "方名解脫故。多說根本者，近分非全故。」今者",
    "T38n1782_03a:1036b06": "大乘，皆已離自地欲，依自根本地，重觀自境",
    "T38n1782_03a:1036b07": "思惟勝解，令障更遠、引生勝德。謂如有一，於",
    "T38n1782_03a:1036b08": "彼空處已得離欲，即於虛空思惟勝解，是名",
    "T38n1782_03a:1036b09": "空處解脫行相。於彼識處已得離欲，即於是",
    "T38n1782_03a:1036b10": "識思惟勝解，是名識處解脫行相。於無所有",
    "T38n1782_03a:1036b11": "處已得離欲，於識無邊處思惟勝解，是名無",
    "T38n1782_03a:1036b12": "所有處解脫行相。空識二名自地所緣行相",
    "T38n1782_03a:1036b13": "為稱無所有處，以識無有為自地名，故於識",
    "T38n1782_03a:1036b14": "處思惟勝解。於有頂地已得離染，更不於餘",
    "T38n1782_03a:1036b15": "而作勝解，乃至遍於想可生處，即於是處應",
    "T38n1782_03a:1036b16": "作勝解。無所有處名想生處，今緣此無所有",
    "T38n1782_03a:1036b17": "心心所，名非想非非想，故遍於此思惟勝解，",
    "T38n1782_03a:1036b18": "至下當知。上說離染，依無學說，故《瑜伽》言「前",
    "T38n1782_03a:1036b19": "七解脫，於已解脫而生勝解身證者得。」若依",
    "T38n1782_03a:1036b20": "《唯識》，有二師說：一云伏初定已上染得滅定；",
    "T38n1782_03a:1036b21": "二云伏第四定已上染得滅定。無所有處已",
    "T38n1782_03a:1036b22": "下染，可有伏義，令障轉遠、引生勝德。有頂一",
    "T38n1782_03a:1036b23": "地，定未能伏故。《瑜伽》第十一，空識二解脫，",
    "T38n1782_03a:1036b24": "有說離自地染言；上之二地，無說離自地染",
    "T38n1782_03a:1036b25": "字，有學無學影略說故，雖在根本，亦非近",
    "T38n1782_03a:1036b26": "分。滅盡解脫，大小乘俱說，即滅盡定。而無",
    "T38n1782_03a:1036b27": "行相，棄想受故。然將入時有二行相，謂依非",
    "T38n1782_03a:1036b28": "想非非想處想及無想界想，初修久熟，二入",
    "T38n1782_03a:1036b29": "別故。出體性者，《俱舍說論》「前三無貪性，眷",
    "T38n1782_03a:1036c01": "屬五蘊性。次四無色，定善為性。」第八滅定性，",
    "T38n1782_03a:1036c02": "大乘之中七十三卷解五法中云，世間出世",
    "T38n1782_03a:1036c03": "間正智為體。有漏者，以分別中世間正智為",
    "T38n1782_03a:1036c04": "體。無漏者，即無分別智及後得智，唯慧為性。",
    "T38n1782_03a:1036c05": "緣色非色及真如境，離諸定障、引生勝德，非",
    "T38n1782_03a:1036c06": "餘能故。若相應體，初七以四蘊為性，眷屬五",
    "T38n1782_03a:1036c07": "蘊性故。《對法》云「若定若慧，及彼相應諸心心",
    "T38n1782_03a:1036c08": "所，無色界中許有定道無表色。第八解脫，",
    "T38n1782_03a:1036c09": "以二十二法厭心種子為體，即不相應行蘊",
    "T38n1782_03a:1036c10": "所攝。」釋名者，初釋總名、後釋別名。總名者，",
    "T38n1782_03a:1036c11": "《瑜伽》云「前七解脫，於已解脫而生勝解。七所",
    "T38n1782_03a:1036c12": "觀法，多分要伏要斷彼地煩惱障染，方始修",
    "T38n1782_03a:1036c13": "作，名已解脫。既今觀已解脫境，為除定障起",
    "T38n1782_03a:1036c14": "神通功德而生勝解，故名解脫。其身證者，於",
    "T38n1782_03a:1036c15": "有頂染定未能離，但除彼地所有定障，起無",
    "T38n1782_03a:1036c16": "諍等諸功德故，故成解脫。」由此前言多分已",
    "T38n1782_03a:1036c17": "離，不爾多言便為無用。第八解脫，棄背想受，",
    "T38n1782_03a:1036c18": "故名解脫。前無間道，雖滅想受障，至滅盡定",
    "T38n1782_03a:1036c19": "位方得解脫名。由入滅定時，暫棄背想受障，",
    "T38n1782_03a:1036c20": "所求今滿足故，立解脫名。非時方始解脫定",
    "T38n1782_03a:1036c21": "障，先已離故，亦解亦脫。八者，是數釋",
    "T38n1782_03a:1036c22": "也。次釋別名。初有色觀諸色解脫者，《瑜伽》",
    "T38n1782_03a:1036c23": "云「由二因緣，名為有色，謂生欲界得色界定",
    "T38n1782_03a:1036c24": "故，又於有光明而生勝解故。」此觀欲界於勝",
    "T38n1782_03a:1036c25": "處所制步多好惡劣勝等色作光明想故，但",
    "T38n1782_03a:1036c26": "名有色觀諸色，不言內有色觀外色，其有",
    "T38n1782_03a:1036c27": "色非唯內故、諸所觀非唯外故。即外之色",
    "T38n1782_03a:1036c28": "觀及有色之觀外色，皆依主釋也。內無色想",
    "T38n1782_03a:1036c29": "觀外色者，由二因緣，名內無色想。一者謂已",
    "T38n1782_03a:1037a01": "證得無色等至，亦自了知得此定故；先依空",
    "T38n1782_03a:1037a02": "處定，已離色界染故。《顯揚》云「內無色想者，依",
    "T38n1782_03a:1037a03": "無色定意解思惟故，二者不思惟內光明想",
    "T38n1782_03a:1037a04": "故，名內無色。」此言意顯已得空處內離色染，",
    "T38n1782_03a:1037a05": "又自內心不作光明相，名內無色。此已離染",
    "T38n1782_03a:1037a06": "色，名之為外故。《瑜伽》云「若於是色已得離",
    "T38n1782_03a:1037a07": "欲，說彼為外，出於染故。即觀此色作少多等",
    "T38n1782_03a:1037a08": "解，名觀外諸色故。」《瑜伽》云「又不思惟彼想明",
    "T38n1782_03a:1037a09": "相，但於外色而作勝解。」此說不作光明色觀，",
    "T38n1782_03a:1037a10": "但作少多好惡等解。初四勝處有色無色，各",
    "T38n1782_03a:1037a11": "別觀色若少若多。此總觀外少多好惡等故，",
    "T38n1782_03a:1037a12": "與勝處別。外諸色之觀及內無色之觀外色，",
    "T38n1782_03a:1037a13": "亦皆依主。內無色時，必須得空處等定，正觀",
    "T38n1782_03a:1037a14": "外色。作勝解時，唯依色定，不依無色，無色不",
    "T38n1782_03a:1037a15": "能觀於諸色少多等故。故《瑜伽》云「無色界定",
    "T38n1782_03a:1037a16": "不現在前。」淨解脫身作證具足住者，《瑜伽》云",
    "T38n1782_03a:1037a17": "「已得捨念圓滿清白，以此為依，修習清白聖",
    "T38n1782_03a:1037a18": "行圓滿，名淨解脫。」此說第四靜慮中，離尋、伺、",
    "T38n1782_03a:1037a19": "喜樂三地障故，捨念圓滿清白名淨故。《瑜伽》",
    "T38n1782_03a:1037a20": "云「謂已超過諸苦樂故、一切亂動已寂靜故、",
    "T38n1782_03a:1037a21": "善摩瑩故、離淨不淨變化障故，名為解脫。」",
    "T38n1782_03a:1037a22": "此亦內無色而觀外色，作淨不淨相待相入一",
    "T38n1782_03a:1037a23": "味淨想。由前已說內無色言，所以今略。既略",
    "T38n1782_03a:1037a24": "於內，故亦略於觀外色等，但言淨解脫。《顯揚",
    "T38n1782_03a:1037a25": "論》說「一向意解思惟淨妙者，隨轉理門。或依",
    "T38n1782_03a:1037a26": "彼觀成滿之時，展轉一味，唯觀淨想，故作是",
    "T38n1782_03a:1037a27": "說。身作證者，於此住中，一切賢聖多所住故。",
    "T38n1782_03a:1037a28": "身者意身。作證者，由於智斷得作證故。諸根",
    "T38n1782_03a:1037a29": "得境，唯身根親，今勝餘根故，獨得證名，故",
    "T38n1782_03a:1037b01": "此亦如是。」前二解脫，意解思惟尚疎遠故，與",
    "T38n1782_03a:1037b02": "其觀名。今此解脫，除障最勝，聖意親取，名身",
    "T38n1782_03a:1037b03": "作證。由此聖者多住於此及第八解脫，此二",
    "T38n1782_03a:1037b04": "勝故、於二界中各在邊故。世尊經中說：身作",
    "T38n1782_03a:1037b05": "證於色無色障斷無餘，證得轉依，勝餘六故。",
    "T38n1782_03a:1037b06": "具足住者，第四靜慮根本圓滿，第八亦爾，九",
    "T38n1782_03a:1037b07": "次第定得圓滿故。空無邊處解脫者，《顯揚》云",
    "T38n1782_03a:1037b08": "「虛空者，謂色對治所緣境界。空其色故無邊",
    "T38n1782_03a:1037b09": "者，十方諸相不可分別，名空無邊。處者，謂彼",
    "T38n1782_03a:1037b10": "地中定等諸所依法能依行者，所緣虛空所",
    "T38n1782_03a:1037b11": "依之處，名為處也。」欲色二界相狀易知，彼界",
    "T38n1782_03a:1037b12": "難了，獨與處名。空無邊是境，處是能緣。空無",
    "T38n1782_03a:1037b13": "邊之處，依主釋也。下皆准知。識無邊處者，謂",
    "T38n1782_03a:1037b14": "緣無邊虛空之識。今緣此識而為境界，十方",
    "T38n1782_03a:1037b15": "諸想不可知故，名識無邊。處即能緣，義如前",
    "T38n1782_03a:1037b16": "說。無所有處者，謂於識上境界推求之時，",
    "T38n1782_03a:1037b17": "無少所得，除無所有無別境界。由唯見此境",
    "T38n1782_03a:1037b18": "極寂靜故，無所有此細超前觀，以上境無少",
    "T38n1782_03a:1037b19": "所有少亦無故，餘義如前。非想非非想處者，",
    "T38n1782_03a:1037b20": "非想者謂超過無所有想，無所有處猶有麁",
    "T38n1782_03a:1037b21": "想故。非非想者謂於無所有處上境界推求",
    "T38n1782_03a:1037b22": "之時，唯得緣無所有極細心心所，由唯見此",
    "T38n1782_03a:1037b23": "極寂靜故。前無處有處，唯緣識處已上諸境",
    "T38n1782_03a:1037b24": "少分亦無。此有頂地，唯緣無所有處能緣心",
    "T38n1782_03a:1037b25": "心所，不同彼地有麁想故，名為非想；仍由有",
    "T38n1782_03a:1037b26": "唯無此極寂靜心在故，名非非想。非者無也，",
    "T38n1782_03a:1037b27": "非全無想故。餘義同前。想受滅解脫身作證",
    "T38n1782_03a:1037b28": "具足住者，由想受二強勝於餘之心行故，厭",
    "T38n1782_03a:1037b29": "患勞慮暫求止息。止息此時，要斷障得，名為",
    "T38n1782_03a:1037c01": "解脫。為滅想受之解脫，依主釋也。上七解脫，",
    "T38n1782_03a:1037c02": "皆持業釋。謂有色觀諸色即解脫，解脫障故，",
    "T38n1782_03a:1037c03": "乃至非想非非想即解脫。亦可以別簡通，得",
    "T38n1782_03a:1037c04": "依主釋，謂有色觀諸色之解脫。經等持者，九",
    "T38n1782_03a:1037c05": "等持。平等持心至境名等持，即定也。此有九",
    "T38n1782_03a:1037c06": "種，如前說。等至者，九等至，色四、無色四，及",
    "T38n1782_03a:1037c07": "滅蓋等至。由定前心折伏沈掉，心不高下，名",
    "T38n1782_03a:1037c08": "等。所以今至途中安和之位，故名等至。或",
    "T38n1782_03a:1037c09": "由定心折伏沈掉，至此平等安和之位，故名",
    "T38n1782_03a:1037c10": "等至。此中等持、等至二法，攝一切盡。更舉勝",
    "T38n1782_03a:1037c11": "定，顯皆安住，故復說言靜慮念等。正決擇者，",
    "T38n1782_03a:1037c12": "無漏慧也。妄見者，一切不正見。惡慧者，一切",
    "T38n1782_03a:1037c13": "邪推求及不正知。如其次第，配後三度。《唯",
    "T38n1782_03a:1037c14": "識》等說六唯自利。今利他者，多分自利，迴即",
    "T38n1782_03a:1037c15": "利他，不相違也。",
    "T38n1782_03a:1037c16": "經　雖為白衣至常樂遠離。贊曰：自下第二同",
    "T38n1782_03a:1037c17": "類益流權。具有十八句，此中四句：一處俗持",
    "T38n1782_03a:1037c18": "真執、二居家不染塵、三妻拏無愛情、四威",
    "T38n1782_03a:1037c19": "里除尋意。菩薩性戒，通俗通持；出家威儀，俗",
    "T38n1782_03a:1037c20": "多缺犯。故今處俗，真軌恒持。諸在家者，三界",
    "T38n1782_03a:1037c21": "所縛；彼雖居家，離三界染。三界者，謂欲界、",
    "T38n1782_03a:1037c22": "色界、無色界。欲所屬界，乃至無色所屬界，故",
    "T38n1782_03a:1037c23": "以為名，如胡椒飲、如金剛環。界中有欲、界唯",
    "T38n1782_03a:1037c24": "有色、界中無色，故名為欲界等。妻子化現，梵",
    "T38n1782_03a:1037c25": "行恒持，無愛染故。雖有眷屬，而無親里之尋，",
    "T38n1782_03a:1037c26": "離諸尋故。",
    "T38n1782_03a:1037c27": "經　雖服寶飾至為味至等。贊曰：此中二句，",
    "T38n1782_03a:1037c28": "一二嚴恒自飾、二兩食常為味。同俗外嚴、同",
    "T38n1782_03a:1037c29": "真內飾，所以雖資寶營而以相好嚴身，濟",
    "T38n1782_03a:1038a01": "物受食自利居禪，二利齊修、定散雙處。凡",
    "T38n1782_03a:1038a02": "食有四，謂段、觸、思、識。靜慮等法，破壞有故，實",
    "T38n1782_03a:1038a03": "非食體，但取味證，故不名食。故《佛地經》云「廣",
    "T38n1782_03a:1038a04": "大法味喜樂所持，與出世法為食，不與世間",
    "T38n1782_03a:1038a05": "法為食。」食者，資長有漏識故，如別章說。",
    "T38n1782_03a:1038a06": "經　雖同樂著至意樂不壞。贊曰：此有二句，",
    "T38n1782_03a:1038a07": "一縱蕩利群生、二形邪心重法。博者六博，",
    "T38n1782_03a:1038a08": "樗蒱之流。奕者碁奕，象戲之屬。而於彼類，不",
    "T38n1782_03a:1038a09": "誑不欺、不誣不詐，方便調化，名熟有情。形雖",
    "T38n1782_03a:1038a10": "同於外道苦行，稟彼軌儀而亦修作，內心於",
    "T38n1782_03a:1038a11": "佛法意樂不壞，得不壞信故。",
    "T38n1782_03a:1038a12": "經　雖明一切至說法上首。贊曰：此有二句，",
    "T38n1782_03a:1038a13": "一明外寶重內、二處會為說首。佛之正法名",
    "T38n1782_03a:1038a14": "為內苑，而於此法樂，常寶贊翫好。或真如",
    "T38n1782_03a:1038a15": "理名為內苑，初地以上得法苑樂。故雖處鄉",
    "T38n1782_03a:1038a16": "邑眾會之中，證達即深，說為上首。舊云「一切",
    "T38n1782_03a:1038a17": "見敬為供養中最」者，由為說上首，所以一切",
    "T38n1782_03a:1038a18": "見敬，皆供養之中為第一也。",
    "T38n1782_03a:1038a19": "經　為隨世教至示有所習。贊曰：此有二句，",
    "T38n1782_03a:1038a20": "一順世現禮儀、二隨俗求財利。世間尊卑禮",
    "T38n1782_03a:1038a21": "儀忠孝，示無與乖。舊云「執持正法，攝諸長",
    "T38n1782_03a:1038a22": "幼」，正法者，世禮儀也。示習俗利，方便攝財，",
    "T38n1782_03a:1038a23": "濟諸貧乏。舊曰「一切治生諧偶獲利之時，",
    "T38n1782_03a:1038a24": "不生喜悅」，大意同也。",
    "T38n1782_03a:1038a25": "經　為益含識至誘開童蒙。贊曰：此有四句，",
    "T38n1782_03a:1038a26": "一演靜能益、二理斷功能平、三法延訓",
    "T38n1782_03a:1038a27": "大乘、四席問教初學。市演衢靜，觸處濟生",
    "T38n1782_03a:1038a28": "也。西方斷事，委在平直之人，故為群生理諸",
    "T38n1782_03a:1038a29": "王家之務，恐有枉曲，以損生故。餘二可知。",
    "T38n1782_03a:1038b01": "經　入諸婬舍至遊諸伎樂。贊曰：此有二句，",
    "T38n1782_03a:1038b02": "一處欲勸超染、二遊偶令念知。令彼正念正",
    "T38n1782_03a:1038b03": "知，不因伎樂業妄憶邪解故。舊云「入諸",
    "T38n1782_03a:1038b04": "酒肆，能立其志」，酒肆多有絃歌，立志令正知",
    "T38n1782_03a:1038b05": "念也。文雖有異，意會可知。",
    "T38n1782_03a:1038b06": "經　若在長者至斷其貪著。贊曰：自下第三",
    "T38n1782_03a:1038b07": "為尊誘下權。室富、眾望權高，稱為長者，故",
    "T38n1782_03a:1038b08": "說勝法勸厭欲塵。齒下家貧、懷道自逸，名",
    "T38n1782_03a:1038b09": "為居士。財食既多不足故，能斷其貪著。",
    "T38n1782_03a:1038b10": "經　若在剎帝利至除其我慢。贊曰：此有二句。",
    "T38n1782_03a:1038b11": "西域好種總有四類：一婆羅門，此云淨行，少",
    "T38n1782_03a:1038b12": "持戒行，以道自居。二剎帝利，此云官族，居位",
    "T38n1782_03a:1038b13": "自怡，化洽人庶。三吠舍，此云坐收，居賤貨",
    "T38n1782_03a:1038b14": "貴，以殉軀形。四戒達羅，此云耕，墾農治",
    "T38n1782_03a:1038b15": "生，以供職貢。初二高勝，所以偏影。官族理",
    "T38n1782_03a:1038b16": "務，人眾輕彼，多生瞋恚，故教忍辱。淨行持",
    "T38n1782_03a:1038b17": "道，自尊卑人，故除其慢。",
    "T38n1782_03a:1038b18": "經　若在大臣至示以忠孝。贊曰：此有二句，",
    "T38n1782_03a:1038b19": "大臣曲濁，多枉無事，故教正法。王子憍奢，",
    "T38n1782_03a:1038b20": "鮮剋遊禮，故示忠孝。",
    "T38n1782_03a:1038b21": "經　若在內官至殊勝意樂。贊曰：官女內嬪，",
    "T38n1782_03a:1038b22": "意多婬逸，故能化正。內官者，掌內之官，西方",
    "T38n1782_03a:1038b23": "立此以治後宮，如長秋監宮官之類也。庶人",
    "T38n1782_03a:1038b24": "修習三福業事，謂施、戒、修，名相似福。似出世",
    "T38n1782_03a:1038b25": "福，名相似福。殊勝意樂者，及上勝信解也。或",
    "T38n1782_03a:1038b26": "相似福之勝意樂，或福與意樂，二種各別。不",
    "T38n1782_03a:1038b27": "能修勝出世之福，唯修勝意。舊本無此殊勝",
    "T38n1782_03a:1038b28": "意樂。",
    "T38n1782_03a:1038b29": "經　若在梵天至利益安樂。贊曰：此有三句，",
    "T38n1782_03a:1038c01": "明在天尊。梵天居在初定，謂天下而獨尊。今",
    "T38n1782_03a:1038c02": "示諸靜慮差別，令知非獨尊故。又在四禪各",
    "T38n1782_03a:1038c03": "能為主，未定差別。舊云「誨以勝慧未諸定",
    "T38n1782_03a:1038c04": "也」。帝釋在天，多為常想，示諸自在一切無常。",
    "T38n1782_03a:1038c05": "護世四王，各領方域，令護一切平等利樂。",
    "T38n1782_03a:1038c06": "經　是無垢稱至饒益有情。贊曰：此即第二總",
    "T38n1782_03a:1038c07": "結昔權。此之善巧，皆方便慧。復名門者，此能",
    "T38n1782_03a:1038c08": "出生諸福慧故。",
    "T38n1782_03a:1038c09": "經　其以方便現身有疾。贊曰：此下第二顯",
    "T38n1782_03a:1038c10": "其今權。於中復二：一現身權，身有疾故。二現",
    "T38n1782_03a:1038c11": "語權，語說法故。此身權也。問：欲現身權，方",
    "T38n1782_03a:1038c12": "便多種，何故今現其身疾也？答：現疾之意，略",
    "T38n1782_03a:1038c13": "有十種：一來問疾者因說化故、二希望世尊",
    "T38n1782_03a:1038c14": "令問疾故、三顯無始來身皆疾故、四明慈悲",
    "T38n1782_03a:1038c15": "心隨生疾故、五為識凡聖病之因故、六令有",
    "T38n1782_03a:1038c16": "疾者調伏心故、七令餘下位知非類故、八妙",
    "T38n1782_03a:1038c17": "詳高德方能對故、九因與對揚為大利故、十",
    "T38n1782_03a:1038c18": "顯如來身威德大故。如下經文，不繁具顯。",
    "T38n1782_03a:1038c19": "經　以其疾故至皆經因疾。贊曰：下顯語權。",
    "T38n1782_03a:1038c20": "於中有二：初明所化、後正明權。此初文也。諸",
    "T38n1782_03a:1038c21": "問疾者，皆所化故。",
    "T38n1782_03a:1038c22": "經　時無垢稱至廣為說法。贊曰：下正明權。",
    "T38n1782_03a:1038c23": "有二：初票、後顯。此票也。",
    "T38n1782_03a:1038c24": "經　言諸仁者至不可保信。贊曰：此顯語權。",
    "T38n1782_03a:1038c25": "有三：初教厭離；次勸欣求，下「諸仁者！於如",
    "T38n1782_03a:1038c26": "來身應生厭離，於如來身應起欣樂」等是，諸",
    "T38n1782_03a:1038c27": "修行門不過二故；後明利益，「是無垢稱為諸",
    "T38n1782_03a:1038c28": "集會來問疾者如應說法」下是。初文有五，教",
    "T38n1782_03a:1038c29": "生五種厭壞觀故。一觀生滅無常義；二「為苦",
    "T38n1782_03a:1039a01": "所惱」下，觀逼迫，是苦義。三「是身如聚沫」下，",
    "T38n1782_03a:1039a02": "觀非實有，是空義。四「是身無主」下，歎不自",
    "T38n1782_03a:1039a03": "在，是無我義。五「是身不淨」下，歎其可污，是不",
    "T38n1782_03a:1039a04": "淨義。夫入觀法，初觀無常，無常故苦，苦故",
    "T38n1782_03a:1039a05": "空，空故無我，便入真諦。今加不淨，令深厭",
    "T38n1782_03a:1039a06": "故。此歎生滅無常者，無彼常有，常無相故。總",
    "T38n1782_03a:1039a07": "標無常，亦別顯生為無常之根本，故得無常",
    "T38n1782_03a:1039a08": "名。真如常有，神我常無，此有為身本無今",
    "T38n1782_03a:1039a09": "有，有非常有，不同真如；本有還無，無非常",
    "T38n1782_03a:1039a10": "無，不同神我。無二常相，故言無常。餘三別",
    "T38n1782_03a:1039a11": "顯。無強者，老死相，壞命力故。此上總顯一",
    "T38n1782_03a:1039a12": "期無常，朽故速疾，念念生滅。剎那百二十是",
    "T38n1782_03a:1039a13": "名呾剎那，咀剎那六十名臘縛，臘縛三十名",
    "T38n1782_03a:1039a14": "一牟呼粟多，牟呼粟多十八名一時，時十",
    "T38n1782_03a:1039a15": "二名一日，三十日為一月，十二月為一年。如",
    "T38n1782_03a:1039a16": "是一生，乃為無量生滅切割。或無常者是總",
    "T38n1782_03a:1039a17": "句，此無常。無強盛之滅、堅牢之勢、剛健之",
    "T38n1782_03a:1039a18": "力，衰朽還故；念念迅速，誑惑人故，不可",
    "T38n1782_03a:1039a19": "保任信之為常住也。又欲界身無強、色界身",
    "T38n1782_03a:1039a20": "無堅、無色界身無力，皆是朽故迅速，不可保",
    "T38n1782_03a:1039a21": "信之法。",
    "T38n1782_03a:1039a22": "經　為苦所惱至變壞之法。贊曰：下觀逼迫。",
    "T38n1782_03a:1039a23": "文中有二：初釋苦相、後勸自恃。此初文也。",
    "T38n1782_03a:1039a24": "苦乃八苦、三苦之所惱故。八苦者，一生苦，此",
    "T38n1782_03a:1039a25": "有二種：一眾苦所逼故、二餘苦所依故。於母",
    "T38n1782_03a:1039a26": "胎中生熟藏間，具受種種極不淨物所逼迫",
    "T38n1782_03a:1039a27": "故。正出胎時，後受支體逼切大苦。自後復",
    "T38n1782_03a:1039a28": "有老病死等眾苦隨遂。二老苦，時分變壞苦",
    "T38n1782_03a:1039a29": "故。三病苦，大種變易苦故。四死苦，壽命變壞",
    "T38n1782_03a:1039b01": "苦故。五怨憎會苦，合會生苦故。六愛別離",
    "T38n1782_03a:1039b02": "苦，別離生苦故。七求不得苦，所希不果生",
    "T38n1782_03a:1039b03": "苦故。如有頌言：趣求諸欲人，常起於希望，",
    "T38n1782_03a:1039b04": "諸欲若不隨，惱壞如箭中。八略攝一切五取",
    "T38n1782_03a:1039b05": "蘊苦，麁重不安生苦故。為此八苦之所惱亂，",
    "T38n1782_03a:1039b06": "與煩惱病為所依器，多諸過患，一百五苦所",
    "T38n1782_03a:1039b07": "隨逐故，變壞之法不久停故，無常故苦。生分",
    "T38n1782_03a:1039b08": "無常，為緣故苦，苦性可了知。滅分無常，為緣",
    "T38n1782_03a:1039b09": "故壞，苦性可了知。俱分無常，為緣故行苦，性",
    "T38n1782_03a:1039b10": "可了知。故以變壞而釋苦義。",
    "T38n1782_03a:1039b11": "經　諸仁者至所不為怙。贊曰：勸其不恃也。",
    "T38n1782_03a:1039b12": "勿恃惡身而生惑業。諸有智人名聽慧者",
    "T38n1782_03a:1039b13": "所不恃故，俱恃皆是愚癡眾生。",
    "T38n1782_03a:1039b14": "經　是身如聚法至徒顛倒起。贊曰：次下十",
    "T38n1782_03a:1039b15": "句，觀非實有。所執實法，五蘊為性，非實故",
    "T38n1782_03a:1039b16": "空。此中五句。身如聚法者，《瑜伽》八十四云",
    "T38n1782_03a:1039b17": "「速增減故、水界生故、思飲食味水所生故、不",
    "T38n1782_03a:1039b18": "可揉捼故、非如泥團可令轉變造作餘物故。」",
    "T38n1782_03a:1039b19": "此經言不可撮摩，撮摩者揉捼義。又實非聚，",
    "T38n1782_03a:1039b20": "似聚現故，乃能發起有情解故。如浮泡者，三",
    "T38n1782_03a:1039b21": "和合生，不久堅住，相似法故。內迷真境，次有",
    "T38n1782_03a:1039b22": "業緣，有煩惱潤，所生起故。又速謝起，不堅住",
    "T38n1782_03a:1039b23": "故，言不久立。如陽炎者，飇動性故，無量種相",
    "T38n1782_03a:1039b24": "變異生故，令於所緣顛倒轉故，故從煩惱湯",
    "T38n1782_03a:1039b25": "愛所生。如春陽炎，遙看似水，諸熱渴惱鹿",
    "T38n1782_03a:1039b26": "多奔趣之。非水水想，名渴愛生。諸有為身，從",
    "T38n1782_03a:1039b27": "諸煩惱渴愛所生，亦復如是。如芭蕉者，中貞",
    "T38n1782_03a:1039b28": "本不堅實故，枝葉廣大速即壞故。如明眼人",
    "T38n1782_03a:1039b29": "持利刀入於林，取端直芭蕉柱，斷其根枝葉，",
    "T38n1782_03a:1039c01": "都無所獲，何況有實。如幻事者，譬如幻士住",
    "T38n1782_03a:1039c02": "四衢道，幻作四種諸幻化事，都非實有，顛倒",
    "T38n1782_03a:1039c03": "起故。",
    "T38n1782_03a:1039c04": "經　是身如夢至念念不住。贊曰：下別五喻。",
    "T38n1782_03a:1039c05": "如夢，意說如夢所見，此境非真，虛妄見故。由",
    "T38n1782_03a:1039c06": "業感身，業為本質，身如影故。谷靜響聲，都",
    "T38n1782_03a:1039c07": "非實有，此聲屬本發處因緣。此身亦爾，屬本",
    "T38n1782_03a:1039c08": "因緣，非今別有。如雲如電，如文可知。然《攝大",
    "T38n1782_03a:1039c09": "乘》八喻依他，《般若》九喻，此中十喻，依他不實，",
    "T38n1782_03a:1039c10": "所以成空。依義異故，各據一門，不可和會。",
    "T38n1782_03a:1039c11": "經　是身無主至四大為家。贊曰：下第四觀",
    "T38n1782_03a:1039c12": "不自在。合有九句，初六句，正顯空故無我；後",
    "T38n1782_03a:1039c13": "三句，復顯無我故空。此初也。主者總名，次四",
    "T38n1782_03a:1039c14": "是別名，後一句總顯無我。主謂主宰，我之總",
    "T38n1782_03a:1039c15": "名故。地無常定主，故以為喻。我是自在，緣",
    "T38n1782_03a:1039c16": "三世故，有情者在過去世至于今故。命者，",
    "T38n1782_03a:1039c17": "現壽可存活故。補特伽羅，此云數取趣，數數",
    "T38n1782_03a:1039c18": "流轉取五趣故，從今現在取未來故。此凡夫",
    "T38n1782_03a:1039c19": "外道計執三世總別之我，今舉四大虛空為",
    "T38n1782_03a:1039c20": "喻，期體皆無。總身以四大為家，假合所成，",
    "T38n1782_03a:1039c21": "由來不實，故無我也。我必常一，非假他故，蘊",
    "T38n1782_03a:1039c22": "界處法非常一故。舊經五句，無此數取趣，仍",
    "T38n1782_03a:1039c23": "非次第。此四別我，與金剛般若天親論同。",
    "T38n1782_03a:1039c24": "經　是身為空至風力所轉。贊曰：下之三句，無",
    "T38n1782_03a:1039c25": "我故空。二行隨一得入真故，以離我及我所",
    "T38n1782_03a:1039c26": "故空無實。知故無我，無我故空。更無有因能",
    "T38n1782_03a:1039c27": "作於身，但為風所動故。無我所無我所故空。",
    "T38n1782_03a:1039c28": "若是我所，必我作故。以彼空行，空我我所故。",
    "T38n1782_03a:1039c29": "《對法論》言「蘊界處中，我我所非有，所以成空。」",
    "T38n1782_03a:1040a01": "經　是身不淨至必歸磨滅。贊曰：下觀可厭",
    "T38n1782_03a:1040a02": "污。合有七句，此中有二。不淨有五：一種子不",
    "T38n1782_03a:1040a03": "淨，感業所招，父母精血所共成故。二住所",
    "T38n1782_03a:1040a04": "不淨，於其母胎生熟藏間，所依位故。三自",
    "T38n1782_03a:1040a05": "相不淨，三十六物所集成故。四共相不淨，九",
    "T38n1782_03a:1040a06": "孔常流清穢惡故。五畢竟不淨，身壞以後成",
    "T38n1782_03a:1040a07": "糞成灰等故。故言不淨穢惡充滿，雖復種種",
    "T38n1782_03a:1040a08": "塗香洗浴，終必歸於不淨臭穢。是身虛危，",
    "T38n1782_03a:1040a09": "誰非不淨？不淨之物必是虛偽，歸磨滅故。",
    "T38n1782_03a:1040a10": "經　是身多患至之所逼迫。贊曰：此中二句。",
    "T38n1782_03a:1040a11": "多過患者，多病患故。四百四病者，一大不調",
    "T38n1782_03a:1040a12": "一百一病生，四大不調故有爾病。一大為本，",
    "T38n1782_03a:1040a13": "所起為百，此據總數，上多至百、下至一故。或",
    "T38n1782_03a:1040a14": "由十十惡業道因，感此四大所起果身，故各",
    "T38n1782_03a:1040a15": "成百。十十惡業道者，返其百福莊嚴身故。一",
    "T38n1782_03a:1040a16": "自作十惡、二教他作、三讚難作、四慶慰作、",
    "T38n1782_03a:1040a17": "五少分作、六多分作、七全分作、八少時作、九",
    "T38n1782_03a:1040a18": "長時作、十盡形作十惡業道，故得果時有此",
    "T38n1782_03a:1040a19": "四大，及四大所生各一百病，合名四百四病。",
    "T38n1782_03a:1040a20": "如水墜級者，西方水井，如此古人旁穿其",
    "T38n1782_03a:1040a21": "井以為近道，近道名墜。級謂階道，以木為",
    "T38n1782_03a:1040a22": "蹬級。扱況坑入出亭中取水，年深日久",
    "T38n1782_03a:1040a23": "自致朽爛，身亦如是。或級謂級索，日久自朽，",
    "T38n1782_03a:1040a24": "身亦如是。舊云「丘井」，乃意難知。",
    "T38n1782_03a:1040a25": "經　是身無定至所共合成。贊曰：此有三句。",
    "T38n1782_03a:1040a26": "不定常主，彼要常死。煩惱如怨賊，四大如",
    "T38n1782_03a:1040a27": "毒蛇，遍體充滿。如腐草為積，名為空聚。蘊處",
    "T38n1782_03a:1040a28": "界聚身，空無有實，其義亦爾。舊亦少異，智者",
    "T38n1782_03a:1040a29": "當知。",
    "T38n1782_03a:1040b01": "經　諸仁者至應起欣樂。贊曰：下次勸求。於",
    "T38n1782_03a:1040b02": "中有三：初總票勸；「所以者何」下，次示相勸；",
    "T38n1782_03a:1040b03": "「諸仁者如來之身功德如是」下，後結成勸。此",
    "T38n1782_03a:1040b04": "初文也。結前生後，標勸相故。",
    "T38n1782_03a:1040b05": "經　所以者何。贊曰：下示相勸，初徵、後顯。此",
    "T38n1782_03a:1040b06": "徵詞也。有何所以，厭如是身、欣如來身？",
    "T38n1782_03a:1040b07": "經　如來身者至共所集成。贊曰：下顯示相。有",
    "T38n1782_03a:1040b08": "三：初示法身相、後示報化相。此初文也。諸",
    "T38n1782_03a:1040b09": "佛法身，真如恒沙萬德性共集成，現隱難",
    "T38n1782_03a:1040b10": "知。但可總說，故言無量善法成也。",
    "T38n1782_03a:1040b11": "經　從修無量至智慧所生。贊曰：下顯報化二",
    "T38n1782_03a:1040b12": "身功德。《金剛般若》云「一切諸佛從此經出，一",
    "T38n1782_03a:1040b13": "切如來從此經生，法身顯故。」報身實德、化體",
    "T38n1782_03a:1040b14": "化成，實假雖殊，因無別故。初總德因，後別德",
    "T38n1782_03a:1040b15": "因。此總德因也。恒沙萬德，福智攝故。佛身功",
    "T38n1782_03a:1040b16": "德，皆唯無漏，此下說因亦皆無漏。",
    "T38n1782_03a:1040b17": "經　修無量至智見所生。贊曰：下顯別德因，",
    "T38n1782_03a:1040b18": "有十五句。此中一因，從五蘊生：一戒蘊，一切",
    "T38n1782_03a:1040b19": "無漏戒為性。二定蘊，一切無漏定為性。三慧",
    "T38n1782_03a:1040b20": "蘊，一切無漏緣有為慧為性。四解脫蘊，一切",
    "T38n1782_03a:1040b21": "無漏勝解數為性。五解脫智見蘊，緣一切無",
    "T38n1782_03a:1040b22": "為解脫無漏智為性。此五勝故、積聚多故，偏",
    "T38n1782_03a:1040b23": "立為蘊。小乘舊名五分法身。",
    "T38n1782_03a:1040b24": "經　從修慈悲至願力智生。贊曰：此有二句。",
    "T38n1782_03a:1040b25": "初四無量，佛為實觀；次十婆羅密多。調伏",
    "T38n1782_03a:1040b26": "寂靜皆唯淨戒，靜慮、解脫、等持、等至皆唯是",
    "T38n1782_03a:1040b27": "定。餘如自名，前已說故。",
    "T38n1782_03a:1040b28": "經　從修一切至修止觀生。贊曰：此有五句。",
    "T38n1782_03a:1040b29": "從修一切到彼岸生者，菩薩所修二利方行，",
    "T38n1782_03a:1040c01": "皆令行者能到彼岸，皆名波羅蜜多。十六勝",
    "T38n1782_03a:1040c02": "故，偏得其名。今顯通義，故餘萬行皆名到彼",
    "T38n1782_03a:1040c03": "岸。舊云「方便」。六通，方便六通之義，如威力",
    "T38n1782_03a:1040c04": "中已略分別。三明者，一宿命明、二生死智明、",
    "T38n1782_03a:1040c05": "三漏盡明，此即三通。除摧障故，妙用難測、",
    "T38n1782_03a:1040c06": "作用弘廣，立以通名。此除三際愚，照深遠",
    "T38n1782_03a:1040c07": "故，復立為明。菩提分法、止觀定慧，並如前說。",
    "T38n1782_03a:1040c08": "經　從修十力至善法生。贊曰：此有四句。十",
    "T38n1782_03a:1040c09": "力、無畏、十八不共，並如前說。斷惡集善，聖道",
    "T38n1782_03a:1040c10": "能故。",
    "T38n1782_03a:1040c11": "經　從修諦實至清淨業生。贊曰：此有三句。",
    "T38n1782_03a:1040c12": "一諦實生，證實諦理。或行實行、或諦實語之",
    "T38n1782_03a:1040c13": "所生故。不放逸生，防惡修善之所起故。清淨",
    "T38n1782_03a:1040c14": "業生，廣運三樂所生起故。",
    "T38n1782_03a:1040c15": "經　諸仁者至發心求證。贊曰：下結成勸。有",
    "T38n1782_03a:1040c16": "二：一勸證果、二歡修因。或初勸證佛法身，後",
    "T38n1782_03a:1040c17": "勸修報化因。此初文也。皆應發心求當果",
    "T38n1782_03a:1040c18": "證，或理不可生，但求證會。舊文唯一，無此二",
    "T38n1782_03a:1040c19": "殊。",
    "T38n1782_03a:1040c20": "經　汝等欲得至三菩提心。贊曰：此勸修因。",
    "T38n1782_03a:1040c21": "因即菩提心，或勸修報化因。報化因者，菩提",
    "T38n1782_03a:1040c22": "心是。欲得此身斷諸有情煩惱業病，乃斷四",
    "T38n1782_03a:1040c23": "大違損病者，當發無上正等覺心。正等覺心，",
    "T38n1782_03a:1040c24": "二利因故。得佛身者自利，斷他病者者利他。",
    "T38n1782_03a:1040c25": "經　是無垢稱至三菩提心。贊曰：此下第三明",
    "T38n1782_03a:1040c26": "利益。",
    "T38n1782_03a:1040c27": "3 聲聞品(三本-四本)1聲聞品",
    "T38n1782_03a:1040c28": "此下二品，別敘昔權。權有二：一權化聲聞、",
    "T38n1782_03a:1040c29": "二權化菩薩。權巧示疾，希問濟生。佛命聲聞，",
    "T38n1782_03a:1041a01": "令慰大士，彼皆詞退，昔屈高人、今辨彼事，",
    "T38n1782_03a:1041a02": "故名聲聞品。舊云弟子品。形同佛相，偏得",
    "T38n1782_03a:1041a03": "其名。佛知聲聞識非彼子對，乃顯彼高德，",
    "T38n1782_03a:1041a04": "所以命之，欲令二乘有取捨故。",
    "T38n1782_03a:1041a05": "經　時無垢稱至來問我癡。贊曰：此品有二，",
    "T38n1782_03a:1041a06": "初巧權心念希佛垂哀、後大聖悲慈別問令",
    "T38n1782_03a:1041a07": "往。此初文也。寢者眠。頓者因。示臥危蔦，招",
    "T38n1782_03a:1041a08": "問疾故。",
    "T38n1782_03a:1041a09": "經　爾時世尊至哀愍彼故。贊曰：下大聖慈悲",
    "T38n1782_03a:1041a10": "別問令往。大文有三：初票令問之意；次命",
    "T38n1782_03a:1041a11": "十德，皆詞不堪；後結類聲聞皆辭不散。此",
    "T38n1782_03a:1041a12": "初文也。十大聲聞，略為五對。內寂身心、外彰",
    "T38n1782_03a:1041a13": "詞理，偏濟貧苦、等現慈悲，訓示初機、教成",
    "T38n1782_03a:1041a14": "先學，隨通御善、令悔息愆，讚說出家、規乞供",
    "T38n1782_03a:1041a15": "侍。彼隨對折，若便緘言，道跡既殊，權方遂",
    "T38n1782_03a:1041a16": "異。由此十聖詞屈，為五對以區分。",
    "T38n1782_03a:1041a17": "經　告舍利子至問安其疾。贊曰：下命十德，",
    "T38n1782_03a:1041a18": "皆詞不堪。文皆有二：一命、二詞。此命也。",
    "T38n1782_03a:1041a19": "經　舍利子至詣彼問疾。贊曰：下調也。文各",
    "T38n1782_03a:1041a20": "有三：初總陳道屈、次別顯理窮、後結答由",
    "T38n1782_03a:1041a21": "詞卑躬請退。此初文也。鶖子雖寂身心，不能",
    "T38n1782_03a:1041a22": "亡形三界。除囂入靜，不能即寂而用。因斯被",
    "T38n1782_03a:1041a23": "屈，故答無堪。",
    "T38n1782_03a:1041a24": "經　所以者何。贊曰：下顯理窮。文皆有二：初",
    "T38n1782_03a:1041a25": "徵、後顯。此徵也。",
    "T38n1782_03a:1041a26": "經　憶念我者至宴坐樹下。贊曰：下顯窮詞。",
    "T38n1782_03a:1041a27": "文皆有二：初陳已事、後顯他詞。此初文也。若",
    "T38n1782_03a:1041a28": "作「晏」烏間反，默也。今為「晏」烏見反，安也。入滅盡定，",
    "T38n1782_03a:1041a29": "以有漏六識起必勞慮，厭患彼故，今令不行。",
    "T38n1782_03a:1041b01": "已無漏七，故唯說六。就二乘者，入非想定",
    "T38n1782_03a:1041b02": "無漏心位，令心心所漸細漸微。微微心時，所",
    "T38n1782_03a:1041b03": "熏成種能令六識不行之用，即說此用為滅",
    "T38n1782_03a:1041b04": "盡定。依種子立，如別章說。或宴坐者，入無",
    "T38n1782_03a:1041b05": "想定安寂身心，非滅定也。",
    "T38n1782_03a:1041b06": "經　時無垢稱至而作是言。贊曰：下顯他詞。",
    "T38n1782_03a:1041b07": "文皆有二：初陳至軌、後正陳詞。此初文也。無",
    "T38n1782_03a:1041b08": "垢德望雖高，形隨凡俗；聲聞道居下位，貌",
    "T38n1782_03a:1041b09": "像如來，故隨類以化群生。來儀稽首，羅什詞",
    "T38n1782_03a:1041b10": "屈姚主、景染欲塵，入俗為長者之客、預僧作",
    "T38n1782_03a:1041b11": "沙彌之服，不能屈折高德、下禮僧流，遂刪來",
    "T38n1782_03a:1041b12": "者之儀，略無稽首之說。准依梵本，皆悉有之。",
    "T38n1782_03a:1041b13": "經　唯舍利子至為宴坐也。贊曰：下正陳詞。",
    "T38n1782_03a:1041b14": "有三：初總非、次別非、後結非。此總非也。唯",
    "T38n1782_03a:1041b15": "者，敬諾之詞。宴者，安寂之義。二乘滅定，止息",
    "T38n1782_03a:1041b16": "勞慮之心，絕攀想於情田、安身形於林野，名",
    "T38n1782_03a:1041b17": "為宴坐。非大乘之寂定，故總非之。非全非，故",
    "T38n1782_03a:1041b18": "言不必。",
    "T38n1782_03a:1041b19": "經　夫宴坐者至是為宴坐。贊曰：下別非。有",
    "T38n1782_03a:1041b20": "六理，此初理非。夫宴坐者，總舉宴詞。《瑜伽》義",
    "T38n1782_03a:1041b21": "者，應理義云：法門有四，一因緣、二唯識、三",
    "T38n1782_03a:1041b22": "無相、四真如。後三法門，理均可解。因緣法",
    "T38n1782_03a:1041b23": "門，是最為難。已下偏依因緣門解。餘三易解，",
    "T38n1782_03a:1041b24": "故不多申。聲聞宴坐，不現顯三界之心。如",
    "T38n1782_03a:1041b25": "來滅定，有漏之身亦滅，所以捨無常色，獲得",
    "T38n1782_03a:1041b26": "常色；受想行識亦復如是。其入寂定，名真宴",
    "T38n1782_03a:1041b27": "坐。佛教初學，但滅其心，身相不亡，非真寂",
    "T38n1782_03a:1041b28": "定。半許半非，故言不必。《中》、《百》義旨，空理義",
    "T38n1782_03a:1041b29": "云：二乘不得色心相空，故隱身於林、滅定，",
    "T38n1782_03a:1041c01": "雖欲隱滅，返為顯現。大士知色心即空，未",
    "T38n1782_03a:1041c02": "必要須安寂故，不於三界現身心，名為宴坐。",
    "T38n1782_03a:1041c03": "經　不起滅定至是為宴坐。贊曰：此第二非。",
    "T38n1782_03a:1041c04": "空理空云：二乘局見，寂用兩分，故息用入",
    "T38n1782_03a:1041c05": "寂名為宴坐。大士弘通，即寂起用，故能滅身",
    "T38n1782_03a:1041c06": "心於寂定，起妙用方威儀。應理義云：二乘",
    "T38n1782_03a:1041c07": "入寂，加行智微，寂身心、無能動作，用而不",
    "T38n1782_03a:1041c08": "寂、寂而不用。菩薩入寂，方便智強，先擊本",
    "T38n1782_03a:1041c09": "識而發威儀，起利生之妙用，後時六識方入",
    "T38n1782_03a:1041c10": "滅定。外彰身語，乍類有心，內息攀緣，真既",
    "T38n1782_03a:1041c11": "入滅，即寂而用，名真宴坐。",
    "T38n1782_03a:1041c12": "經　不捨一切至是為宴坐。贊曰：第三非理。",
    "T38n1782_03a:1041c13": "已下宴坐，非必滅定。空理義云：二乘不能即",
    "T38n1782_03a:1041c14": "淨為垢，故息垢入淨而為宴坐。大士善惡濟",
    "T38n1782_03a:1041c15": "旨，故真俗一觀。應理義云：二乘位省，智用",
    "T38n1782_03a:1041c16": "有殊，觀真智而現前，俗用便息；起俗智而為",
    "T38n1782_03a:1041c17": "用，真智不行。菩薩方便久修、習用齊洽，故內",
    "T38n1782_03a:1041c18": "宴真境、外現異生之法，所證得相，真如理也。",
    "T38n1782_03a:1041c19": "異生法者，煩惱等也。第五地後，正智證真，後",
    "T38n1782_03a:1041c20": "智起俗。八地已上，任運雙觀，故能內息攀",
    "T38n1782_03a:1041c21": "緣、外彰凡法，名真宴坐。舊云「不捨道法內所",
    "T38n1782_03a:1041c22": "證相」，文別意同。",
    "T38n1782_03a:1041c23": "經　心不住內至是為宴坐。贊曰：第四非理。",
    "T38n1782_03a:1041c24": "空理義云：二乘之人觀心性有，內住六根、外",
    "T38n1782_03a:1041c25": "攀六境，為息此故入於寂定。菩薩知心性而",
    "T38n1782_03a:1041c26": "非有，而達根境皆空，而名息分別之心，",
    "T38n1782_03a:1041c27": "故不住內外，名真宴坐。應理義云：二乘觀境",
    "T38n1782_03a:1041c28": "不過內外，內謂六根、外謂六境，此十二處攝",
    "T38n1782_03a:1041c29": "一切法。緣此之心能為厭患，至都盡位，名為",
    "T38n1782_03a:1042a01": "入定。故諸教云：作非想相而入滅定。菩薩入",
    "T38n1782_03a:1042a02": "寂，但觀無相真理而入，不緣內外而成滅心，",
    "T38n1782_03a:1042a03": "名真宴坐。故諸教云：依無相界相而入滅定。",
    "T38n1782_03a:1042a04": "又云住真空，止息攀慮、不遊內外，離安立",
    "T38n1782_03a:1042a05": "相，名真宴坐。",
    "T38n1782_03a:1042a06": "經　住三十七至是為宴坐。贊曰：第五非理。三",
    "T38n1782_03a:1042a07": "十七菩提分法者，證覺正因，故言分法。空理",
    "T38n1782_03a:1042a08": "義云：二乘不能即邪為正，故捨邪入正，名為",
    "T38n1782_03a:1042a09": "宴坐。菩薩即邪為正，故住覺分，不離見趣，名",
    "T38n1782_03a:1042a10": "真宴坐。應理義云：見趣者，薩迦耶見、邊執",
    "T38n1782_03a:1042a11": "見、見取、戒取、邪見，此五見意況名見趣。或",
    "T38n1782_03a:1042a12": "復五見所歸趣處，即外道等趣。二乘住覺分，",
    "T38n1782_03a:1042a13": "不能化諸外道之惡見趣，故名為離。菩薩內",
    "T38n1782_03a:1042a14": "住分法、外化群邪，名為不離，名真宴坐。舊",
    "T38n1782_03a:1042a15": "云「於諸見不動而修行三十七品」，此義便非，",
    "T38n1782_03a:1042a16": "何名真滅？",
    "T38n1782_03a:1042a17": "經　不捨生死至是為宴坐。贊曰：第六非理。",
    "T38n1782_03a:1042a18": "空理義云：二乘不能即縛為解，故斷縛已而",
    "T38n1782_03a:1042a19": "捨生死，證涅槃已而有所住。應理解云：菩",
    "T38n1782_03a:1042a20": "薩雖同凡夫不捨生死，由大智故而亦不同，",
    "T38n1782_03a:1042a21": "故無煩惱；雖同二乘證於涅槃，由大悲故而",
    "T38n1782_03a:1042a22": "亦不同，故無所住。二乘不爾，若捨生死即斷",
    "T38n1782_03a:1042a23": "煩惱，若證涅槃而必住之。故說菩薩名真入",
    "T38n1782_03a:1042a24": "寂。舊云「不斷煩惱而入涅槃」，今言無煩惱，其",
    "T38n1782_03a:1042a25": "理甚乖。亦可言留惑故不斷煩惱，證無住處，",
    "T38n1782_03a:1042a26": "名入涅槃。",
    "T38n1782_03a:1042a27": "經　若能如是至佛所印可。贊曰：此結非也。",
    "T38n1782_03a:1042a28": "能有前德而宴坐者，契順正理，佛所印可，具",
    "T38n1782_03a:1042a29": "足行故。如無前事而入寂者，非佛印可，偏小",
    "T38n1782_03a:1042b01": "行。",
    "T38n1782_03a:1042b02": "經：時我世尊至詣彼問疾。贊曰：此中第三，",
    "T38n1782_03a:1042b03": "結答詞由卑躬請退。",
    "T38n1782_03a:1042b04": "經　爾時世尊至問安其疾。贊曰：下文有二，",
    "T38n1782_03a:1042b05": "此初命也。梵云摩訶沒特伽羅，此云大採菽",
    "T38n1782_03a:1042b06": "氏，者菽豆也。氏謂氏族。上古有仙常食緣",
    "T38n1782_03a:1042b07": "豆，是彼苗裔，故名大採菽氏。此及舍利子、摩",
    "T38n1782_03a:1042b08": "訶迦葉等所有因由，並如《彌勒上生經疏》上",
    "T38n1782_03a:1042b09": "卷說。",
    "T38n1782_03a:1042b10": "經　時大目連至詣彼問疾。贊曰。下辭不堪。",
    "T38n1782_03a:1042b11": "文中有三：初總陳道屈、次別顯理窮、後結答",
    "T38n1782_03a:1042b12": "詞由卑躬請退。此總陳道屈也。目連外彰詞",
    "T38n1782_03a:1042b13": "理、不能內契亡言，雖說我空、不能談法非有，",
    "T38n1782_03a:1042b14": "因斯被屈，故答不堪。",
    "T38n1782_03a:1042b15": "經　所以者何至演說法要。贊曰：下顯理窮。",
    "T38n1782_03a:1042b16": "文中有二：初徵、後顯。顯中復二：初陳已事、後",
    "T38n1782_03a:1042b17": "顯他詞。此初文也。衢者道也。四方道路，名",
    "T38n1782_03a:1042b18": "四衢道。舊云「里巷」。",
    "T38n1782_03a:1042b19": "經　時無垢稱至而作是言。贊曰：下顯他詞。有",
    "T38n1782_03a:1042b20": "二：初陳其執、後正陳詞。此初文也。",
    "T38n1782_03a:1042b21": "經　唯大目連至應如法說。贊曰：下正陳詞。",
    "T38n1782_03a:1042b22": "此文有四：初總非；二却詰；三別非；四陳益，",
    "T38n1782_03a:1042b23": "八百居士發心等是。舊文唯三，無此却詰。",
    "T38n1782_03a:1042b24": "不當應如尊所說者，意言如尊者說法，道理",
    "T38n1782_03a:1042b25": "不當。當，契也。言不契理，名為不當。空理義",
    "T38n1782_03a:1042b26": "云：法理本空，聲聞說有，故言不當。應理義",
    "T38n1782_03a:1042b27": "云：法無二我，性離言故。彼說法有，仍非離",
    "T38n1782_03a:1042b28": "言，故云不當。夫說法者，如法說故。",
    "T38n1782_03a:1042b29": "經　時我問言至如法說耶。贊曰：此却詰也。",
    "T38n1782_03a:1042c01": "經：彼即答言至前後際斷故。贊曰：下別非",
    "T38n1782_03a:1042c02": "也。於中有二：初顯二無我道理；後「夫說法者」",
    "T38n1782_03a:1042c03": "下，明說法道理。初中復二：初明無我；後結無",
    "T38n1782_03a:1042c04": "我，「法相如是豈可說」是。明無我中復二：初明",
    "T38n1782_03a:1042c05": "眾生無我、後明法無我。此明眾生無我也。三",
    "T38n1782_03a:1042c06": "世五蘊本無有我，無我計我，我增如垢，污本",
    "T38n1782_03a:1042c07": "性故。過去諸法本無有情，執為有情，如塵坌",
    "T38n1782_03a:1042c08": "染。現在諸法本無命者，執為命者，增生死",
    "T38n1782_03a:1042c09": "故。現壽存活，名為命者。執此實有，即是執有",
    "T38n1782_03a:1042c10": "實生死故。或彼執現有生有死，故有命者。今",
    "T38n1782_03a:1042c11": "離生死，故無命者。未來諸法無數取趣，執有",
    "T38n1782_03a:1042c12": "現在，前際命根斷已，生於後際六道之中。斷",
    "T38n1782_03a:1042c13": "者，空無之義。既都無前後實際，何得有實數",
    "T38n1782_03a:1042c14": "取趣耶？此四無我，同《般若論》，亦與《勝鬘》如來",
    "T38n1782_03a:1042c15": "藏章所說四同。空理義云：世俗諦有，可有四",
    "T38n1782_03a:1042c16": "種。勝義諦空，何得有四？故說勝義，應說四",
    "T38n1782_03a:1042c17": "空。應理義云：世俗諦中，四亦無實。依勝義",
    "T38n1782_03a:1042c18": "諦，依他圓成亦無實四。故依勝義，應說四",
    "T38n1782_03a:1042c19": "空。聲聞說法，非陳四有；今汎談諸法性離人",
    "T38n1782_03a:1042c20": "離法，故說四空。古人倒錯，取新准知。",
    "T38n1782_03a:1042c21": "經　法常寂然至無所緣故。贊曰：下說法空。有",
    "T38n1782_03a:1042c22": "二十句。空理義云：依世俗諦，法性可有；依勝",
    "T38n1782_03a:1042c23": "義諦，法性皆空。然以破諸差別執故，所以別",
    "T38n1782_03a:1042c24": "顯，可以下句轉釋上句。俗有相故不寂、真無",
    "T38n1782_03a:1042c25": "相故寂然，此境空也。俗有所緣故貪著、真無",
    "T38n1782_03a:1042c26": "所緣故離貪，此能緣空也。應理義云：二十句",
    "T38n1782_03a:1042c27": "中分之為二，初十句顯真如理離所執空、後",
    "T38n1782_03a:1042c28": "十句顯依他性離所執空。或二十句皆說真",
    "T38n1782_03a:1042c29": "如，真如寂然，滅十相故；真如離貪，無分別心",
    "T38n1782_03a:1043a01": "之所緣故。舊云「法離於相」者，貪相亦可無",
    "T38n1782_03a:1043a02": "妨，初離所緣相、後離能緣相，貪著執著能",
    "T38n1782_03a:1043a03": "緣之心，以無境故，其心亦無。",
    "T38n1782_03a:1043a04": "經　法無文字至波浪思故。贊曰：空理義云，",
    "T38n1782_03a:1043a05": "俗有言語，故有文字；真言語斷，故無文字。俗",
    "T38n1782_03a:1043a06": "有思慮，如水波浪汎濫而起，故有譬說。真",
    "T38n1782_03a:1043a07": "離慮思，故無譬說。應理義云：真如言斷，故無",
    "T38n1782_03a:1043a08": "文字。真如離俗波浪思故，無譬說也。舊曰",
    "T38n1782_03a:1043a09": "「法無言說，離覺觀故」，波浪思等即覺觀故。",
    "T38n1782_03a:1043a10": "經　法遍一切至行動事故。贊曰：空理義云，",
    "T38n1782_03a:1043a11": "俗不如空，有性不遍；真理性空，故遍一切。俗",
    "T38n1782_03a:1043a12": "有行動屈申等事，故有顯色，亦有表相，亦有",
    "T38n1782_03a:1043a13": "形色；真無行動屈申等事，寧有顯相形色等",
    "T38n1782_03a:1043a14": "耶？應理義云：真如如空，性無罣礙，故遍一",
    "T38n1782_03a:1043a15": "切，亦無行動屈申等事，故無顯相形色等事。",
    "T38n1782_03a:1043a16": "相者表色。古經二文皆少不同。初如虛空，說",
    "T38n1782_03a:1043a17": "無形相能遍一切；後畢竟空，言無戲論。戲論",
    "T38n1782_03a:1043a18": "即是顯相形色。畢竟空者，無行等故。",
    "T38n1782_03a:1043a19": "經　法無我所至離心識故。贊曰：空理義云，",
    "T38n1782_03a:1043a20": "俗執有我所，故法有我所；真中無執所，故法",
    "T38n1782_03a:1043a21": "無我所。俗有心識，法成所了；真無心識，法",
    "T38n1782_03a:1043a22": "無所了。應理義云：真如非我，所以離我所。故",
    "T38n1782_03a:1043a23": "諸論云：無攝受真如，非我執等所依取故。真",
    "T38n1782_03a:1043a24": "如非所了，離心識境故、心識分別故。真非境",
    "T38n1782_03a:1043a25": "或無能了，離心識故。",
    "T38n1782_03a:1043a26": "經　法無有比至不在緣故。贊曰：空理義云，",
    "T38n1782_03a:1043a27": "俗有待，法有比；真無待，故無比。俗中有緣故",
    "T38n1782_03a:1043a28": "屬因，因所得故；真中無緣故不屬因，因緣生",
    "T38n1782_03a:1043a29": "法皆說空故。應理義云：真如妙無比，更無有",
    "T38n1782_03a:1043b01": "物可相待故。真如不屬因，非緣所得、非因生",
    "T38n1782_03a:1043b02": "故，名不在緣。",
    "T38n1782_03a:1043b03": "經　法同法界至無所隨故。贊曰：空理義云，",
    "T38n1782_03a:1043b04": "俗執法有，不同法界；真諦之中，一切等入真",
    "T38n1782_03a:1043b05": "法界故，並同法界一切皆空。俗有所隨，不隨",
    "T38n1782_03a:1043b06": "於如，隨於有故；真諦無隨，不隨有故，並隨如",
    "T38n1782_03a:1043b07": "空。應理義云：下之十句，明依他起無所執空，",
    "T38n1782_03a:1043b08": "并以依他攝歸真如。依他起性，法同法界，攝",
    "T38n1782_03a:1043b09": "相歸性，入法界故，不同所執分別妄有。古",
    "T38n1782_03a:1043b10": "云「入諸法故」。法界法也，示隨於如，無如所執",
    "T38n1782_03a:1043b11": "而可隨故。",
    "T38n1782_03a:1043b12": "經　法住實際至不依六境故。贊曰：動者亂",
    "T38n1782_03a:1043b13": "動。真實邊際，名為實際，無倒所緣義。空理",
    "T38n1782_03a:1043b14": "義云：俗有所動，不住實際；真無所動，故住",
    "T38n1782_03a:1043b15": "實際。俗依六境，故法動搖；真如不依六，故無",
    "T38n1782_03a:1043b16": "動搖。動搖者，可壞可毀可倒。應理義云：依",
    "T38n1782_03a:1043b17": "他住真際，隨於實際，竟不動故。古云「諸邊",
    "T38n1782_03a:1043b18": "不動」者，諸邊執見不能動故。依他亦無動搖，",
    "T38n1782_03a:1043b19": "隨於真如，不依六境故。",
    "T38n1782_03a:1043b20": "經　法無法去來至增減思故。贊曰：空理義",
    "T38n1782_03a:1043b21": "云，俗有所住，有去有來；真中無住，何去何",
    "T38n1782_03a:1043b22": "來？俗有增益之思，故不順空，執為有故、有損",
    "T38n1782_03a:1043b23": "減思故，不隨無相、不應無願，撥為無故。真",
    "T38n1782_03a:1043b24": "中無增益故，順法空無損減故，隨無相、應無",
    "T38n1782_03a:1043b25": "願。應理義云：依他隨真，亦無去來，無所住",
    "T38n1782_03a:1043b26": "故。去者過去、來者未來，由無現住，便無去",
    "T38n1782_03a:1043b27": "來。若有所住，去來便依他，不隨無相、應無",
    "T38n1782_03a:1043b28": "願；以隨真如，無增減思，故能順空、隨無相、",
    "T38n1782_03a:1043b29": "應無願。古云「法無增損」，乍似別牒，准此新",
    "T38n1782_03a:1043c01": "文乃釋上義。古「法離好醜」，新文所無，理外",
    "T38n1782_03a:1043c02": "加之，不知何也。",
    "T38n1782_03a:1043c03": "經　法無取捨至身意道故。贊曰：空理義云，",
    "T38n1782_03a:1043c04": "俗有生故可取，有滅故可捨；真無生滅，何取",
    "T38n1782_03a:1043c05": "何捨？道者通生之義，根與境為道。俗有六根",
    "T38n1782_03a:1043c06": "為能執藏，故六境之法成所執藏；真非六根",
    "T38n1782_03a:1043c07": "之所藏，故法無所執藏，超六根道故。應理義",
    "T38n1782_03a:1043c08": "云：依他隨真，無取無捨，離生滅故。亦無能執",
    "T38n1782_03a:1043c09": "藏，超過六根，非愛境故，非非所執藏。古云",
    "T38n1782_03a:1043c10": "「法無生滅」，初句可成法無，所歸之者所執",
    "T38n1782_03a:1043c11": "藏義，然不釋所由。",
    "T38n1782_03a:1043c12": "經　法無高下至畢竟斷故。贊曰：空理義",
    "T38n1782_03a:1043c13": "云，動轉者形待義，戲論有虛妄分別。俗非",
    "T38n1782_03a:1043c14": "不動，法有高下；真無動轉，何高何下？俗中戲",
    "T38n1782_03a:1043c15": "論不斷故，是分別心之所行；真中戲論畢竟",
    "T38n1782_03a:1043c16": "皆斷，故離一切分別所行。應理義云：依他隨",
    "T38n1782_03a:1043c17": "真，無高無下，住不動故。亦離一切分別所",
    "T38n1782_03a:1043c18": "行，分別戲論畢竟斷故。古云「法離一切觀",
    "T38n1782_03a:1043c19": "行」，此言分別所行。分別，觀行也。應理義中，",
    "T38n1782_03a:1043c20": "或二十句皆說真如勝義諦法，不如分別心",
    "T38n1782_03a:1043c21": "之所執，亦不如彼所言說性皆說無，非真",
    "T38n1782_03a:1043c22": "如體性亦成空。前且隨殊勝義說，不違理",
    "T38n1782_03a:1043c23": "也。此二十句，應為十對。一一權思，恐厭文",
    "T38n1782_03a:1043c24": "繁，故略而止。",
    "T38n1782_03a:1043c25": "經　唯大目連至豈可說乎。贊曰：此結無我。",
    "T38n1782_03a:1043c26": "空理義云：勝諦中法性空如是，豈可如言",
    "T38n1782_03a:1043c27": "說之者乎？應理義云：法體雖有，不如分別及",
    "T38n1782_03a:1043c28": "所言說之自性有，豈可說乎？",
    "T38n1782_03a:1043c29": "經　夫說法者主謂至增益損減。贊曰：下明",
    "T38n1782_03a:1044a01": "說法道理。於中復二：初汎談說聽道理；後",
    "T38n1782_03a:1044a02": "「尊者目連」下，勸如法說。空理義云：真諦本空，",
    "T38n1782_03a:1044a03": "說聽為有，皆名增益。俗諦本有，若言無空，便",
    "T38n1782_03a:1044a04": "成損減。或總不稱真法自性，名為增損。應理",
    "T38n1782_03a:1044a05": "義云：法外分別及起言說，名為增益，如長",
    "T38n1782_03a:1044a06": "法故。《成唯識》云「能詮所詮，俱非自相。但依增",
    "T38n1782_03a:1044a07": "益相似而轉。」似謂增益，非實有相。諸法自",
    "T38n1782_03a:1044a08": "相假智及詮，俱非境故。言無法體，名為損減，",
    "T38n1782_03a:1044a09": "撥無體故。或增所執、減無二性。舊云「無說無",
    "T38n1782_03a:1044a10": "示無聞無得」，俱不正成，無此文故。",
    "T38n1782_03a:1044a11": "經　若於處是至諸了別。贊曰：此成正理。",
    "T38n1782_03a:1044a12": "若證法智，證會法體無增無減，即一切法都",
    "T38n1782_03a:1044a13": "不可說。古云「無說無示」，若聽者智，證會法",
    "T38n1782_03a:1044a14": "體無增無減，亦不可聞，何所了別，言我了",
    "T38n1782_03a:1044a15": "耶？此中有疑：若法說者及與聽者皆有增",
    "T38n1782_03a:1044a16": "損，佛如何說？諸大菩薩云何聽耶？故釋顯之。",
    "T38n1782_03a:1044a17": "經　尊者目連至乃可說法。贊曰：下勸如法",
    "T38n1782_03a:1044a18": "說。初釋疑示說相、後勸應修。譬如能幻化之",
    "T38n1782_03a:1044a19": "士，夫為幻化者宣說諸法，假人假名，為假",
    "T38n1782_03a:1044a20": "聽者，假說諸法，都無少實，但為栰喻，故離增",
    "T38n1782_03a:1044a21": "減。故佛說法，菩薩能聞，不知分別所說自",
    "T38n1782_03a:1044a22": "性而起執故。",
    "T38n1782_03a:1044a23": "經　應善子知至大悲現前。贊曰：下勸應修，",
    "T38n1782_03a:1044a24": "有八種事。此中有三：一知生根。二慧達諸法",
    "T38n1782_03a:1044a25": "無所罣礙。罣者障義，礙者拘義。三大悲現前。",
    "T38n1782_03a:1044a26": "經　識說大乘至應說法。贊曰：此有五句。",
    "T38n1782_03a:1044a27": "四讚大乘。五念報佛恩。六自意樂淨，深信",
    "T38n1782_03a:1044a28": "勝解故。七法詞善巧，於法善巧，法無礙也；詞",
    "T38n1782_03a:1044a29": "善巧者，詞無礙也。或法詞者，說法之詞，辨才",
    "T38n1782_03a:1044b01": "無滯。八為三寶種能紹隆故。具此八種，乃應",
    "T38n1782_03a:1044b02": "說法。聲聞無此八種事故，不應說法。一一翻",
    "T38n1782_03a:1044b03": "之，義可知也。舊經有六，無意樂淨、法詞善巧。",
    "T38n1782_03a:1044b04": "經　世尊至正等覺心。贊曰：第四陳益。當彼",
    "T38n1782_03a:1044b05": "詰時，徒眾獲益。",
    "T38n1782_03a:1044b06": "經　時我世尊至詣彼問疾。贊曰：此即第三，",
    "T38n1782_03a:1044b07": "結答詞由卑躬請退。我時不報，故言默也。不",
    "T38n1782_03a:1044b08": "能識解此所說解，名無辨也。",
    "T38n1782_03a:1044b09": "經　爾時世尊至問安其疾。贊曰：自下第三，",
    "T38n1782_03a:1044b10": "命大迦葉。文亦有二：初命、後辭。此初命也。",
    "T38n1782_03a:1044b11": "摩訶迦葉波，此云大飲光。上古有仙，身皮金",
    "T38n1782_03a:1044b12": "色，能飲日月之光，迦葉是彼之種。又大迦葉",
    "T38n1782_03a:1044b13": "身亦金光，飲弊日月，故名飲光。說此因緣，",
    "T38n1782_03a:1044b14": "如《彌勒疏》。",
    "T38n1782_03a:1044b15": "說無垢稱經疏卷第三本"
}