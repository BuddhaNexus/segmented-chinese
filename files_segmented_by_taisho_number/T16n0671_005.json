{
    "T16n0671_005:0540b12": "入楞伽經卷第五",
    "T16n0671_005:0540b14": "元魏天竺三藏菩提留支譯",
    "T16n0671_005:0540b15": "4 佛心品(五)佛心品第四",
    "T16n0671_005:0540b16": "爾時佛告聖者大慧菩薩言：「大慧！我今為",
    "T16n0671_005:0540b17": "汝說意生身修行差別。大慧！諦聽！諦聽！當",
    "T16n0671_005:0540b18": "為汝說。」大慧白佛言：「善哉世尊！唯然受教。」",
    "T16n0671_005:0540b19": "佛告大慧：「有三種意生身。何等為三？一者、",
    "T16n0671_005:0540b20": "得三昧樂三摩跋提意生身；二者、如實覺知",
    "T16n0671_005:0540b21": "諸法相意生身；三者、種類生無作行意生身。",
    "T16n0671_005:0540b22": "菩薩從於初地如實修行，得上上地證智之",
    "T16n0671_005:0540b23": "相。大慧！何者菩薩摩訶薩得三昧樂三摩跋",
    "T16n0671_005:0540b24": "提意生身？謂第三第四第五地中，自心寂靜",
    "T16n0671_005:0540b25": "行種種行，大海心波轉識之相三摩跋提樂，",
    "T16n0671_005:0540b26": "名意識生，以見自心境界故，如實知有無",
    "T16n0671_005:0540b27": "相。大慧！是名意生身相。大慧！何者如實覺",
    "T16n0671_005:0540b28": "知諸法相意生身？謂菩薩摩訶薩於八地中",
    "T16n0671_005:0540b29": "觀察覺了，得諸法無相如幻等法悉無所",
    "T16n0671_005:0540c01": "有，身心轉變得如幻三昧及餘無量三摩跋",
    "T16n0671_005:0540c02": "提樂門，無量相力自在神通，妙華莊嚴迅疾",
    "T16n0671_005:0540c03": "如意，猶如幻夢水中月鏡中像，非四大生",
    "T16n0671_005:0540c04": "似四大相具足身分，一切修行得如意自",
    "T16n0671_005:0540c05": "在，隨入諸佛國土大眾。大慧！是名如實覺",
    "T16n0671_005:0540c06": "知諸法相意生身。大慧！何者種類生無作行",
    "T16n0671_005:0540c07": "意生身？謂自身內證一切諸法，如實樂相法",
    "T16n0671_005:0540c08": "相樂故。大慧！是名種類生無作行意生身。大",
    "T16n0671_005:0540c09": "慧！汝當於彼三種身相觀察了知。」爾時世",
    "T16n0671_005:0540c10": "尊重說偈言：",
    "T16n0671_005:0540c11": "「我乘非大乘，　　非說亦非字；",
    "T16n0671_005:0540c12": "非諦非解脫，　　非無有境界。",
    "T16n0671_005:0540c13": "然乘摩訶衍，　　三摩提自在；",
    "T16n0671_005:0540c14": "種種意生身，　　自在華莊嚴。」",
    "T16n0671_005:0540c15": "爾時聖者大慧菩薩復白佛言：「世尊！如世",
    "T16n0671_005:0540c16": "尊說，善男子善女人行五無間業。世尊！何",
    "T16n0671_005:0540c17": "等是五無間業？而善男子善女人，行五無間",
    "T16n0671_005:0540c18": "入於無間？」佛告聖者大慧菩薩言：「善哉！善",
    "T16n0671_005:0540c19": "哉！善哉大慧！諦聽！諦聽！當為汝說。」大慧白",
    "T16n0671_005:0540c20": "佛言：「善哉世尊！唯然受教。」佛告大慧：「五無",
    "T16n0671_005:0540c21": "間者：一者、殺母；二者、殺父；三者、殺阿羅漢；",
    "T16n0671_005:0540c22": "四者、破和合僧；五者、惡心出佛身血。大慧！",
    "T16n0671_005:0540c23": "何者眾生母？謂更受後生，貪喜俱生如緣",
    "T16n0671_005:0540c24": "母立。大慧！何者為父？謂無明為父生六入",
    "T16n0671_005:0540c25": "聚落。大慧！斷彼二種能生根本，名殺父母。",
    "T16n0671_005:0540c26": "大慧！何者殺阿羅漢？謂諸使如鼠毒發，拔",
    "T16n0671_005:0540c27": "諸使怨根本不生。大慧！是名殺阿羅漢。大",
    "T16n0671_005:0540c28": "慧！何者破和合僧？謂五陰異相和合積聚，究",
    "T16n0671_005:0540c29": "竟斷破，名為破僧。大慧！何者惡心出佛身",
    "T16n0671_005:0541a01": "血？謂自相同相見外自心相八種識身，依",
    "T16n0671_005:0541a02": "無漏三解脫門，究竟斷八種識佛，名為惡心",
    "T16n0671_005:0541a03": "出佛身血。大慧！是名內身五種無間。若善",
    "T16n0671_005:0541a04": "男子、善女人行此無間，得名無間者，無間",
    "T16n0671_005:0541a05": "者名證如實法故。",
    "T16n0671_005:0541a06": "「復次，大慧！我為汝等說外五種無間之相，",
    "T16n0671_005:0541a07": "諸菩薩聞是義已，於未來世不生疑心。",
    "T16n0671_005:0541a08": "大慧！何者是外五種無間？謂殺父、母、羅漢，",
    "T16n0671_005:0541a09": "破和合僧，出佛身血，行此無間者，於彼三",
    "T16n0671_005:0541a10": "種解脫門中，不能得證一一解脫，除依如",
    "T16n0671_005:0541a11": "來力住持，應化聲聞菩薩如來神力，為五種",
    "T16n0671_005:0541a12": "罪人懺悔疑心，斷此疑心令生善根，為彼",
    "T16n0671_005:0541a13": "罪人作應化說。大慧！若犯五種無間罪者，",
    "T16n0671_005:0541a14": "畢竟不得證入道分，除見自心惟是虛妄，",
    "T16n0671_005:0541a15": "離身資生所依住處分別見我我所相，於無",
    "T16n0671_005:0541a16": "量無邊劫中遇善知識，於異道身離於自",
    "T16n0671_005:0541a17": "心虛妄見過。」爾時世尊重說偈言：",
    "T16n0671_005:0541a18": "「貪愛名為母，　　無明則為父，",
    "T16n0671_005:0541a19": "了境識為佛，　　諸使為羅漢，",
    "T16n0671_005:0541a20": "陰聚名為僧，　　無間斷相續；",
    "T16n0671_005:0541a21": "更無有業間，　　得真如無間。」",
    "T16n0671_005:0541a22": "爾時聖者大慧菩薩復白佛言：「世尊！惟願為",
    "T16n0671_005:0541a23": "我說諸如來知覺之相。」佛告聖者大慧菩薩",
    "T16n0671_005:0541a24": "摩訶薩言：「大慧！如實知人無我法無我，如",
    "T16n0671_005:0541a25": "實能知二種障故，遠離二種煩惱。大慧！是",
    "T16n0671_005:0541a26": "名如來如實知覺。大慧！聲聞辟支佛得此",
    "T16n0671_005:0541a27": "法者，亦名為佛。大慧！是因緣故我說一乘。」",
    "T16n0671_005:0541a28": "爾時世尊重說偈言：",
    "T16n0671_005:0541a29": "「善知二無我，　　二障二煩惱，",
    "T16n0671_005:0541b01": "得不思議變，　　是名佛知覺。」",
    "T16n0671_005:0541b02": "爾時聖者大慧菩薩復白佛言：「世尊！世",
    "T16n0671_005:0541b03": "尊何故於大眾中說如是言：『我是過去一",
    "T16n0671_005:0541b04": "切佛，及說種種本生經，我於爾時作頂生",
    "T16n0671_005:0541b05": "王，六牙大象，鸚鵡鳥，毘耶娑仙人，帝釋",
    "T16n0671_005:0541b06": "王，善眼菩薩，如是等百千經皆說本生。』」佛",
    "T16n0671_005:0541b07": "告聖者大慧菩薩摩訶薩言：「大慧！依四種",
    "T16n0671_005:0541b08": "平等，如來、應、正遍知於大眾中唱如是言：",
    "T16n0671_005:0541b09": "『我於爾時作拘留孫佛，拘那含牟尼佛，迦",
    "T16n0671_005:0541b10": "葉佛。』何等為四？一者、字平等；二者、語平等；",
    "T16n0671_005:0541b11": "三者、法平等；四者、身平等。大慧！依此四種平",
    "T16n0671_005:0541b12": "等法故，諸佛如來在於眾中說如是言。大",
    "T16n0671_005:0541b13": "慧！何者字平等？謂何等字，過去佛名佛，我",
    "T16n0671_005:0541b14": "同彼字亦名為佛，不過彼字與彼字等，",
    "T16n0671_005:0541b15": "無異無別。大慧！是名字平等。大慧！何者諸",
    "T16n0671_005:0541b16": "佛語平等？謂過去佛有六十四種美妙梵聲",
    "T16n0671_005:0541b17": "言語說法，我亦六十四種微妙梵聲言語說",
    "T16n0671_005:0541b18": "法。大慧！未來諸佛亦以六十四種微妙梵聲",
    "T16n0671_005:0541b19": "言語說法，不增不減，不異無差別，迦陵頻",
    "T16n0671_005:0541b20": "伽梵聲美妙。大慧！是名諸佛語平等。大慧！",
    "T16n0671_005:0541b21": "何者諸佛身平等？大慧！我及諸佛法身色身",
    "T16n0671_005:0541b22": "相好莊嚴，無異無差別，除依可度眾生，",
    "T16n0671_005:0541b23": "彼彼眾生種種生處，諸佛如來現種種身。大",
    "T16n0671_005:0541b24": "慧！是名諸佛身平等。大慧！云何諸佛法平",
    "T16n0671_005:0541b25": "等？謂彼佛及我，得三十七菩提分法、十力、四",
    "T16n0671_005:0541b26": "無畏等。大慧！是名諸佛法平等。大慧！依此",
    "T16n0671_005:0541b27": "四種平等法故，如來於大眾中作如是說：",
    "T16n0671_005:0541b28": "『我是過去頂生王等。』」爾時世尊重說偈言：",
    "T16n0671_005:0541b29": "「迦葉拘留孫，　　拘那含是我；",
    "T16n0671_005:0541c01": "說諸佛子等，　　依四平等故。」",
    "T16n0671_005:0541c02": "大慧菩薩復白佛言：「世尊！如來說言：『我何等",
    "T16n0671_005:0541c03": "夜證大菩提，何等夜入般涅槃，我於中間",
    "T16n0671_005:0541c04": "不說一字。』佛言非言，世尊依何等義說",
    "T16n0671_005:0541c05": "如是語，佛語非語？」佛告大慧言：「大慧！如來",
    "T16n0671_005:0541c06": "依二種法說如是言。何者為二？我說如",
    "T16n0671_005:0541c07": "是：一者、依自身內證法；二者、依本住法。我",
    "T16n0671_005:0541c08": "依此二法作如是言。大慧！云何依自身",
    "T16n0671_005:0541c09": "內證法？謂彼過去諸佛如來所證得法，我",
    "T16n0671_005:0541c10": "亦如是證得不增不減，自身內證諸境界",
    "T16n0671_005:0541c11": "行，離言語分別相離二種字故。大慧！何者",
    "T16n0671_005:0541c12": "本住法？大慧！謂本行路平坦，譬如金銀真珠",
    "T16n0671_005:0541c13": "等寶在於彼處。大慧！是名法性本住處。大",
    "T16n0671_005:0541c14": "慧！諸佛如來出世不出世，法性法界法住法",
    "T16n0671_005:0541c15": "相法證常住如城本道。大慧！譬如有人行",
    "T16n0671_005:0541c16": "曠野中，見向本城平坦正道即隨入城，",
    "T16n0671_005:0541c17": "入彼城已受種種樂作種種業。大慧！於意",
    "T16n0671_005:0541c18": "云何？彼人始作是道隨入城耶？始作種種",
    "T16n0671_005:0541c19": "諸莊嚴耶？」大慧白佛：「不也，世尊。」「大慧！我及",
    "T16n0671_005:0541c20": "過去一切諸佛，法性法界法住法相法證常",
    "T16n0671_005:0541c21": "住亦復如是。大慧！我依此義於大眾中作",
    "T16n0671_005:0541c22": "如是說，我何等夜得大菩提，何等夜入般",
    "T16n0671_005:0541c23": "涅槃，此二中間不說一字，亦不已說當說",
    "T16n0671_005:0541c24": "現說。」爾時世尊重說偈言：",
    "T16n0671_005:0541c25": "「我何夜成道，　　何等夜涅槃，",
    "T16n0671_005:0541c26": "於此二中間，　　我都無所說。",
    "T16n0671_005:0541c27": "內身證法性，　　我依如是說；",
    "T16n0671_005:0541c28": "十方佛及我，　　諸法無差別。」",
    "T16n0671_005:0541c29": "爾時聖者大慧菩薩，復請佛言：「惟願世尊，",
    "T16n0671_005:0542a01": "說一切法有無相，令我及餘菩薩大眾，得",
    "T16n0671_005:0542a02": "聞是已離有無相，疾得阿耨多羅三藐三",
    "T16n0671_005:0542a03": "菩提。」佛告聖者大慧菩薩言：「善哉！善哉！善",
    "T16n0671_005:0542a04": "哉大慧！諦聽！諦聽！當為汝說。」大慧白佛",
    "T16n0671_005:0542a05": "言：「善哉世尊！唯然受教。」佛告大慧：「世間人",
    "T16n0671_005:0542a06": "多墮於二見。何等二見？一者、見有；二者、見",
    "T16n0671_005:0542a07": "無。以見有諸法、見無諸法故，非究竟法",
    "T16n0671_005:0542a08": "生究竟想。大慧！云何世間墮於有見？謂實",
    "T16n0671_005:0542a09": "有因緣而生諸法非不實有，實有法生非",
    "T16n0671_005:0542a10": "無法生。大慧！世間人如是說者，是名為說",
    "T16n0671_005:0542a11": "無因無緣及謗世間，無因無緣而生諸法。大",
    "T16n0671_005:0542a12": "慧！世間人云何墮於無見？謂說言貪瞋癡，實",
    "T16n0671_005:0542a13": "有貪瞋癡，而復說言無貪瞋癡，分別有無。大",
    "T16n0671_005:0542a14": "慧！若復有人作如是言：『無有諸法，以不",
    "T16n0671_005:0542a15": "見諸物相故。』大慧！若復有人作如是言：",
    "T16n0671_005:0542a16": "『聲聞辟支佛，無貪無瞋無癡。』復言先有。此",
    "T16n0671_005:0542a17": "二人者，何等人勝，何等人不如。」大慧菩薩言：",
    "T16n0671_005:0542a18": "「若人言先有貪瞋癡後時無，此人不如。」佛",
    "T16n0671_005:0542a19": "告大慧：「善哉！善哉！善哉大慧！汝解我問。大",
    "T16n0671_005:0542a20": "慧！非但言先實有貪瞋癡，後時言無，同衛世",
    "T16n0671_005:0542a21": "師等，是故不如。大慧！非但不如，滅一切聲聞",
    "T16n0671_005:0542a22": "辟支佛法。何以故？大慧！以實無內外諸法",
    "T16n0671_005:0542a23": "故；以非一非異故；以諸煩惱非一非異",
    "T16n0671_005:0542a24": "故。大慧！貪瞋癡法內身不可得，外法中亦不",
    "T16n0671_005:0542a25": "可得，無實體故，故我不許。大慧！我不許",
    "T16n0671_005:0542a26": "者，不許有貪瞋癡，是故彼人滅聲聞辟支",
    "T16n0671_005:0542a27": "佛法。何以故？諸佛如來知寂靜法，聲聞緣覺",
    "T16n0671_005:0542a28": "不見法故，以無能縛所縛因故。大慧！若有",
    "T16n0671_005:0542a29": "能縛必有所縛，若有所縛必有能縛因。大",
    "T16n0671_005:0542b01": "慧！如是說者名滅諸法。大慧！是名無法相。",
    "T16n0671_005:0542b02": "大慧！我依此義餘經中說，寧起我見如須",
    "T16n0671_005:0542b03": "彌山而起憍慢，不言諸法是空無也。大慧！",
    "T16n0671_005:0542b04": "增上慢人言諸法無者，是滅諸法，墮自相",
    "T16n0671_005:0542b05": "同相見故，以見自心見法故；以見外物無",
    "T16n0671_005:0542b06": "常故；諸相展轉彼彼差別故；以見陰、界、入相",
    "T16n0671_005:0542b07": "續體，彼彼因展轉而生，以自心虛妄分別。",
    "T16n0671_005:0542b08": "是故，大慧！如此人者滅諸佛法。」爾時世尊重",
    "T16n0671_005:0542b09": "說偈言：",
    "T16n0671_005:0542b10": "「有無是二邊，　　以為心境界；",
    "T16n0671_005:0542b11": "離諸境界法，　　平等心寂靜。",
    "T16n0671_005:0542b12": "無取境界法，　　滅非有非無；",
    "T16n0671_005:0542b13": "如真如本有，　　彼是聖境界。",
    "T16n0671_005:0542b14": "本無而有生，　　生已還復滅；",
    "T16n0671_005:0542b15": "非有非無生，　　彼不住我教。",
    "T16n0671_005:0542b16": "非外道非佛，　　非我亦非餘；",
    "T16n0671_005:0542b17": "從因緣不成，　　云何得言有？",
    "T16n0671_005:0542b18": "若因緣不生，　　云何而言無？",
    "T16n0671_005:0542b19": "邪見論生法，　　妄想計有無。",
    "T16n0671_005:0542b20": "若知無所生，　　亦知無所滅；",
    "T16n0671_005:0542b21": "觀世悉空寂，　　彼不墮有無。」",
    "T16n0671_005:0542b22": "爾時聖者大慧菩薩復白佛言：「世尊！惟願如",
    "T16n0671_005:0542b23": "來、應、正遍知、天人師，為我及諸一切菩薩，建",
    "T16n0671_005:0542b24": "立修行正法之相；我及一切菩薩摩訶薩，善",
    "T16n0671_005:0542b25": "知修行正法相已，速得成就阿耨多羅三",
    "T16n0671_005:0542b26": "藐三菩提，不隨一切虛妄覺觀魔事故。」佛",
    "T16n0671_005:0542b27": "告大慧菩薩言：「善哉！善哉！善哉大慧！諦聽！",
    "T16n0671_005:0542b28": "諦聽！我為汝說。」大慧言：「善哉世尊！唯然受",
    "T16n0671_005:0542b29": "教。」佛告大慧言：「大慧！有二種法，諸佛如來",
    "T16n0671_005:0542c01": "菩薩聲聞辟支佛，建立修行正法之相。何等",
    "T16n0671_005:0542c02": "為二？一者、建立正法相；二者、說建立正法相。",
    "T16n0671_005:0542c03": "大慧！何者建立正法相？謂自身內證諸勝法",
    "T16n0671_005:0542c04": "相，離文字語言章句，能取無漏正戒諸證",
    "T16n0671_005:0542c05": "地修行相法，離諸外道虛妄覺觀諸魔境界，",
    "T16n0671_005:0542c06": "降伏一切外道諸魔，顯示自身內證之法如",
    "T16n0671_005:0542c07": "實修行。大慧！是名建立正法之相。大慧！何",
    "T16n0671_005:0542c08": "者建立說法之相？謂說九部種種教法，離於",
    "T16n0671_005:0542c09": "一異有無取相，先說善巧方便，為令眾生",
    "T16n0671_005:0542c10": "入所樂處，謂隨眾生信彼彼法說彼彼法。",
    "T16n0671_005:0542c11": "大慧！是名建立說法相。大慧！汝及諸菩薩，",
    "T16n0671_005:0542c12": "應當修學如是正法。」爾時世尊重說偈言：",
    "T16n0671_005:0542c13": "「建立內證法，　　及說法相名；",
    "T16n0671_005:0542c14": "若能善分別，　　不隨他教相。",
    "T16n0671_005:0542c15": "實無外諸法，　　如凡夫分別；",
    "T16n0671_005:0542c16": "若諸法虛妄，　　何故取解脫？",
    "T16n0671_005:0542c17": "觀察諸有為，　　生滅等相續；",
    "T16n0671_005:0542c18": "增長於二見，　　不能知因緣。",
    "T16n0671_005:0542c19": "涅槃離於識，　　唯此一法實；",
    "T16n0671_005:0542c20": "觀世間虛妄，　　如幻夢芭蕉。",
    "T16n0671_005:0542c21": "雖有貪瞋癡，　　而無有作者；",
    "T16n0671_005:0542c22": "從愛生諸陰，　　有皆如幻夢。」",
    "T16n0671_005:0542c23": "爾時聖者大慧菩薩復請佛言：「世尊！惟願如",
    "T16n0671_005:0542c24": "來、應、正遍知，為諸菩薩說不實妄想。何等",
    "T16n0671_005:0542c25": "法中不實妄想？」佛告大慧菩薩言：「善哉！善",
    "T16n0671_005:0542c26": "哉！善哉大慧！汝為安隱一切眾生，饒益一",
    "T16n0671_005:0542c27": "切眾生，安樂一切眾生，哀愍一切世間天",
    "T16n0671_005:0542c28": "人，請我此事。大慧！諦聽！諦聽！當為汝說。」大",
    "T16n0671_005:0542c29": "慧言：「善哉世尊！唯然受教。」佛告大慧：「一切",
    "T16n0671_005:0543a01": "眾生執著不實虛妄想者，從見種種虛妄",
    "T16n0671_005:0543a02": "法生，以著虛妄能取可取諸境界故；入自心",
    "T16n0671_005:0543a03": "見生虛妄想故；墮於有無二見朋黨非法聚",
    "T16n0671_005:0543a04": "中，增長成就外道虛妄異見熏習故。大慧！",
    "T16n0671_005:0543a05": "以取外諸戲論義故，起於虛妄心心數法，",
    "T16n0671_005:0543a06": "猶如草束分別我我所法。大慧！以是義故",
    "T16n0671_005:0543a07": "生不實妄想。」大慧白佛言：「世尊！若諸眾生",
    "T16n0671_005:0543a08": "執著不實虛妄想者，從見種種虛妄法生，",
    "T16n0671_005:0543a09": "執著虛妄能取可取一切境界，入自心見",
    "T16n0671_005:0543a10": "生虛妄想，墮於有無二見朋黨分別聚中，",
    "T16n0671_005:0543a11": "增長成就外道虛妄異見熏習，以取外諸",
    "T16n0671_005:0543a12": "戲論之義不實妄想，起於虛妄心心數法，猶",
    "T16n0671_005:0543a13": "如草束取我我所者。世尊！如彼彼依外",
    "T16n0671_005:0543a14": "種種境界種種相，墮有墮無朋黨相中，離",
    "T16n0671_005:0543a15": "有無見相。世尊！第一義諦亦應如是，遠離",
    "T16n0671_005:0543a16": "《阿含》聖所說法，遠離諸根，遠離建立三種之",
    "T16n0671_005:0543a17": "法譬喻因相。世尊！云何一處種種分別執著，",
    "T16n0671_005:0543a18": "種種虛妄想生？何故不著第一義諦，虛妄分",
    "T16n0671_005:0543a19": "別而生分別？世尊！世尊如是說法，非平等",
    "T16n0671_005:0543a20": "說，無因而說。何以故？一處生一處不生故。若",
    "T16n0671_005:0543a21": "世尊如是說者墮二朋黨，以見執著虛妄",
    "T16n0671_005:0543a22": "分別而生分別，以世尊說如世幻師，依種",
    "T16n0671_005:0543a23": "種因緣生種種色像，以世尊自心虛妄分",
    "T16n0671_005:0543a24": "別，以世尊言種種虛妄，若有若無不可言",
    "T16n0671_005:0543a25": "說為離分別，如是如來墮世間論，入邪見",
    "T16n0671_005:0543a26": "心朋黨聚中。」佛告大慧：「我分別虛妄不生不",
    "T16n0671_005:0543a27": "滅。何以故？不生有無分別相故；不見一切",
    "T16n0671_005:0543a28": "外有無故。大慧！以見自心如實見故，虛妄",
    "T16n0671_005:0543a29": "分別不生不滅。大慧！我此所說，惟為愚癡凡",
    "T16n0671_005:0543b01": "夫而說自心分別，分別種種隨先心生，分",
    "T16n0671_005:0543b02": "別種種有相執著。何以故？若不說者，愚癡凡",
    "T16n0671_005:0543b03": "夫不離自心虛妄覺知，不離執著我我所",
    "T16n0671_005:0543b04": "見，不離因果諸因緣過；如實覺知二種心",
    "T16n0671_005:0543b05": "故，善知一切諸地行相，善知諸佛自身所行",
    "T16n0671_005:0543b06": "內證境界，轉五法體見分別相入如來地。",
    "T16n0671_005:0543b07": "大慧！因是事故，我說一切諸眾生等，執著",
    "T16n0671_005:0543b08": "不實虛妄生心，自心分別種種諸義；以是",
    "T16n0671_005:0543b09": "義故，一切眾生知如實義而得解脫。」爾時",
    "T16n0671_005:0543b10": "世尊重說偈言：",
    "T16n0671_005:0543b11": "「諸因及與緣，　　從此生世間；",
    "T16n0671_005:0543b12": "妄想著四句，　　彼不知我說。",
    "T16n0671_005:0543b13": "世有無不生，　　離有無不生；",
    "T16n0671_005:0543b14": "云何愚分別，　　依因緣生法？",
    "T16n0671_005:0543b15": "若能見世間，　　有無非有無；",
    "T16n0671_005:0543b16": "轉於虛妄心，　　得真無我法。",
    "T16n0671_005:0543b17": "諸法本不生，　　故依因緣生；",
    "T16n0671_005:0543b18": "諸緣即是果，　　從果不生有。",
    "T16n0671_005:0543b19": "從果不生果，　　若爾有二果；",
    "T16n0671_005:0543b20": "若有二果者，　　果中果難得。",
    "T16n0671_005:0543b21": "離念及所念，　　觀諸有為法；",
    "T16n0671_005:0543b22": "見諸唯心法，　　故我說唯心。",
    "T16n0671_005:0543b23": "量體及形相，　　離緣及諸法；",
    "T16n0671_005:0543b24": "究竟有真淨，　　我說如是量。",
    "T16n0671_005:0543b25": "假名世諦我，　　彼則無實事；",
    "T16n0671_005:0543b26": "諸陰陰假名，　　假名非實法。",
    "T16n0671_005:0543b27": "有四種平等，　　相、因、生、無我；",
    "T16n0671_005:0543b28": "如是四平等，　　是修行者法。",
    "T16n0671_005:0543b29": "轉一切諸見，　　離分別分別；",
    "T16n0671_005:0543c01": "不見及不生，　　故我說唯心。",
    "T16n0671_005:0543c02": "非有非無法，　　離有無諸法；",
    "T16n0671_005:0543c03": "如是離心法，　　故我說惟心。",
    "T16n0671_005:0543c04": "真如空實際，　　涅槃及法界；",
    "T16n0671_005:0543c05": "意身身心等，　　故我說唯心。",
    "T16n0671_005:0543c06": "分別依熏縛，　　心依諸境生；",
    "T16n0671_005:0543c07": "眾生見外境，　　故我說唯心。",
    "T16n0671_005:0543c08": "可見外法無，　　心盡見如是；",
    "T16n0671_005:0543c09": "身資生住處，　　故我說唯心。」",
    "T16n0671_005:0543c10": "爾時聖者大慧菩薩復白佛言：「世尊！如來說",
    "T16n0671_005:0543c11": "言：『如我所說，汝及諸菩薩，莫著音聲言語",
    "T16n0671_005:0543c12": "之義。』世尊！云何菩薩不著言語之義？世尊！",
    "T16n0671_005:0543c13": "何者為言語？何者為義？」佛告聖者大慧菩",
    "T16n0671_005:0543c14": "薩言：「善哉！善哉！善哉大慧！當為汝說。」大慧",
    "T16n0671_005:0543c15": "言：「善哉世尊！唯然受教。」佛告大慧：「何者為",
    "T16n0671_005:0543c16": "聲？謂依無始熏習言語名字和合分別，因於",
    "T16n0671_005:0543c17": "喉鼻齒頰脣舌和合動轉，出彼言語分別諸",
    "T16n0671_005:0543c18": "法，是名為聲。大慧！何者為義？菩薩摩訶薩",
    "T16n0671_005:0543c19": "依聞思修聖智慧力，於空閑處獨坐思惟，",
    "T16n0671_005:0543c20": "云何涅槃趣涅槃道，觀察內身修行境界，地",
    "T16n0671_005:0543c21": "地處處修行勝相，轉彼無始熏習之因。大慧！",
    "T16n0671_005:0543c22": "是名菩薩善解義相。復次，大慧！云何菩薩摩",
    "T16n0671_005:0543c23": "訶薩善解言語義？大慧！菩薩見言語聲義",
    "T16n0671_005:0543c24": "不一不異，見義言語聲不一不異。大慧！若言",
    "T16n0671_005:0543c25": "言語離於義者，不應因彼言語聲故而有",
    "T16n0671_005:0543c26": "於義，而義依彼言語了別。大慧！如依於",
    "T16n0671_005:0543c27": "燈了別眾色。大慧！譬如有人然燈觀察種",
    "T16n0671_005:0543c28": "種珍寶，此處如是如是，彼處如是如是。大",
    "T16n0671_005:0543c29": "慧！菩薩依言語聲證離言語，入自內身修",
    "T16n0671_005:0544a01": "行義故。復次，大慧！一切諸法不生不滅，自性",
    "T16n0671_005:0544a02": "本來入於涅槃，三乘一乘五法心諸法體等",
    "T16n0671_005:0544a03": "同，言語聲義依眾緣取相，墮有無見謗於",
    "T16n0671_005:0544a04": "諸法，見諸法體各住異相分別異相，如是",
    "T16n0671_005:0544a05": "分別已，見種種法相如幻，見種種分別。大",
    "T16n0671_005:0544a06": "慧！譬如幻種種異異分別，非謂聖人，是凡",
    "T16n0671_005:0544a07": "夫見。」爾時世尊重說偈言：",
    "T16n0671_005:0544a08": "「分別言語聲，　　建立於諸法；",
    "T16n0671_005:0544a09": "以彼建立故，　　故墮於惡道。",
    "T16n0671_005:0544a10": "五陰中無我，　　我中無五陰；",
    "T16n0671_005:0544a11": "不如彼妄相，　　亦復非是無。",
    "T16n0671_005:0544a12": "凡夫妄分別，　　見諸法實有；",
    "T16n0671_005:0544a13": "若如彼所見，　　一切應見真。",
    "T16n0671_005:0544a14": "一切法若無，　　染淨亦應無；",
    "T16n0671_005:0544a15": "彼見無如是，　　亦非無所有。",
    "T16n0671_005:0544a16": "「復次，大慧！我今為汝說智識相，汝及諸菩薩",
    "T16n0671_005:0544a17": "摩訶薩，應善知彼智識之相如實修行智",
    "T16n0671_005:0544a18": "識相故，疾得阿耨多羅三藐三菩提。大慧！",
    "T16n0671_005:0544a19": "有三種智。何等為三？一者、世間智；二者、出",
    "T16n0671_005:0544a20": "世間智；三者、出世間上上智。大慧！識者生滅",
    "T16n0671_005:0544a21": "相，智者不生滅相。復次，大慧！識者墮於有相",
    "T16n0671_005:0544a22": "無相，墮彼有無種種相因。大慧！智相者遠",
    "T16n0671_005:0544a23": "離有相無相有無因相，名為智相。復次，大慧！",
    "T16n0671_005:0544a24": "集諸法者名為識相，不集諸法名為智",
    "T16n0671_005:0544a25": "相。大慧！智有三種。何等為三？一者、觀察自",
    "T16n0671_005:0544a26": "相同相；二者、觀察生相滅相；三者、觀察不生",
    "T16n0671_005:0544a27": "不滅相。大慧！何者世間智？諸外道凡夫人",
    "T16n0671_005:0544a28": "等，執著一切諸法有無，是名世間智相。大",
    "T16n0671_005:0544a29": "慧！何者出世間智？謂諸一切聲聞緣覺虛妄",
    "T16n0671_005:0544b01": "分別自相同相，是名出世間智。大慧！何者",
    "T16n0671_005:0544b02": "出世間上上智？謂佛如來菩薩摩訶薩，觀察",
    "T16n0671_005:0544b03": "一切諸法寂靜不生不滅，得如來地無我證",
    "T16n0671_005:0544b04": "法，離彼有無朋黨二見。復次，大慧！所言智",
    "T16n0671_005:0544b05": "者無障礙相，識者識彼諸境界相。復次，大",
    "T16n0671_005:0544b06": "慧！識者和合起作所作名為識相，無礙法",
    "T16n0671_005:0544b07": "相應名為智相。復次，大慧！無所得相名之為",
    "T16n0671_005:0544b08": "智，以自內身證得聖智修行境界故，出入",
    "T16n0671_005:0544b09": "諸法如水中月，是名智相。」爾時世尊重說",
    "T16n0671_005:0544b10": "偈言：",
    "T16n0671_005:0544b11": "「識能集諸業，　　智能了分別；",
    "T16n0671_005:0544b12": "慧能得無相，　　及妙莊嚴境。",
    "T16n0671_005:0544b13": "識為境界縛，　　智能了諸境；",
    "T16n0671_005:0544b14": "無相及勝境，　　是慧所住處。",
    "T16n0671_005:0544b15": "心意及意識，　　遠離於諸相；",
    "T16n0671_005:0544b16": "聲聞分別法，　　非是諸弟子。",
    "T16n0671_005:0544b17": "寂靜勝進忍，　　如來清淨智；",
    "T16n0671_005:0544b18": "生於善勝智，　　遠離諸所行。",
    "T16n0671_005:0544b19": "我有三種慧，　　依彼得聖名；",
    "T16n0671_005:0544b20": "於彼想分別，　　能聞於有無。",
    "T16n0671_005:0544b21": "離於二乘行，　　慧離於境界；",
    "T16n0671_005:0544b22": "取於有無想，　　從諸聲聞生。",
    "T16n0671_005:0544b23": "能入唯是心，　　智慧無垢相。",
    "T16n0671_005:0544b24": "「復次，大慧！諸外道有九種轉變見。何等為",
    "T16n0671_005:0544b25": "九？一者、形相轉變；二者、相轉變；三者、因轉變；",
    "T16n0671_005:0544b26": "四者、相應轉變；五者、見轉變；六者、物轉變；七",
    "T16n0671_005:0544b27": "者、緣了別轉變；八者、作法了別轉變；九者、生",
    "T16n0671_005:0544b28": "轉變。大慧！是名九種轉變見。依九種轉變",
    "T16n0671_005:0544b29": "見故，一切外道說於轉變從有無生。大慧！",
    "T16n0671_005:0544c01": "何者外道形相轉變？大慧！譬如以金作莊",
    "T16n0671_005:0544c02": "嚴具，鐶釧瓔珞種種各異，形相雖殊金體不",
    "T16n0671_005:0544c03": "變，一切外道分別諸法形相轉變亦復如",
    "T16n0671_005:0544c04": "是。大慧！復有外道分別諸法依因轉變。大",
    "T16n0671_005:0544c05": "慧！而彼諸法亦非如是非不如是，以依",
    "T16n0671_005:0544c06": "分別故。大慧！如是一切轉變亦爾，應知譬",
    "T16n0671_005:0544c07": "如乳酪酒果等熟一一轉變，一切外道分別",
    "T16n0671_005:0544c08": "轉變亦復如是，而無實法可以轉變，以自",
    "T16n0671_005:0544c09": "心見有無可取，分別有無故。大慧！一切凡夫",
    "T16n0671_005:0544c10": "亦復如是，以依自心分別，而生一切諸法。大",
    "T16n0671_005:0544c11": "慧！無有法生無有法轉，如幻夢中見諸色",
    "T16n0671_005:0544c12": "事。大慧！譬如夢中見一切事石女兒生死。」",
    "T16n0671_005:0544c13": "爾時世尊重說偈言：",
    "T16n0671_005:0544c14": "「轉變時形相，　　四大種諸根；",
    "T16n0671_005:0544c15": "中陰及諸取，　　如是取非智。",
    "T16n0671_005:0544c16": "因緣生世間，　　佛不如是說；",
    "T16n0671_005:0544c17": "因緣即世間，　　如乾闥婆城。」",
    "T16n0671_005:0544c18": "爾時大慧菩薩摩訶薩復白佛言：「世尊！惟願",
    "T16n0671_005:0544c19": "如來、應、正遍知，善說一切諸法相續不相續",
    "T16n0671_005:0544c20": "相，惟願善逝說一切法相續不相續相，我及",
    "T16n0671_005:0544c21": "一切諸菩薩眾，善解諸法相續不相續相；善",
    "T16n0671_005:0544c22": "巧方便知已，不墮執著諸法相續不相續",
    "T16n0671_005:0544c23": "相；離一切法相續不相續言說文字妄想已，",
    "T16n0671_005:0544c24": "得力自在神通，遊化十方一切諸佛國土",
    "T16n0671_005:0544c25": "大眾之中，陀羅尼門善印所印，十盡句善",
    "T16n0671_005:0544c26": "轉所轉，種種變化光明照曜，譬如四大",
    "T16n0671_005:0544c27": "日月摩尼自然而行，眾生受用遠離諸地，惟",
    "T16n0671_005:0544c28": "自心見分別之相，示一切法如幻如夢，示",
    "T16n0671_005:0544c29": "入依止諸佛之地，於眾生界隨其所應而",
    "T16n0671_005:0545a01": "為說法，攝取令住一切諸法如幻如夢，離",
    "T16n0671_005:0545a02": "於有無一切朋黨，生滅妄想異言說義，轉身",
    "T16n0671_005:0545a03": "自在往勝處生。」",
    "T16n0671_005:0545a04": "佛告聖者大慧菩薩言：「善哉！善哉！善哉大",
    "T16n0671_005:0545a05": "慧！諦聽！諦聽！當為汝說。」大慧白佛言：「善哉",
    "T16n0671_005:0545a06": "世尊！唯然受教。」佛告大慧：「一切諸法相續",
    "T16n0671_005:0545a07": "不相續相者，謂如聲聞執著義相續、相執著",
    "T16n0671_005:0545a08": "相續、緣執著相續、有無執著相續，分別生不",
    "T16n0671_005:0545a09": "生執著相續，分別滅不滅執著相續，分別乘",
    "T16n0671_005:0545a10": "非乘執著相續，分別有為無為執著相續，分",
    "T16n0671_005:0545a11": "別地地相執著相續，分別自分別執著相續，",
    "T16n0671_005:0545a12": "分別有無入外道朋黨執著相續。大慧！如是",
    "T16n0671_005:0545a13": "愚癡凡夫，無量異心分別相續，依此相續愚",
    "T16n0671_005:0545a14": "癡分別如蠶作繭，依自心見分別綖相續，",
    "T16n0671_005:0545a15": "樂於和合自纏纏他，執著有無和合相續。",
    "T16n0671_005:0545a16": "大慧！然無相續無相續相，以見諸法寂靜",
    "T16n0671_005:0545a17": "故。大慧！以諸菩薩見一切法無分別相，是",
    "T16n0671_005:0545a18": "故名見一切菩薩寂靜法門。復次，大慧！如實",
    "T16n0671_005:0545a19": "能知外一切法離於有無，如實覺知自心見",
    "T16n0671_005:0545a20": "相，以入無相自心相故。大慧！以見分別有",
    "T16n0671_005:0545a21": "無法故，名為相續；以見諸法寂靜故，名",
    "T16n0671_005:0545a22": "無相續，無相續相。無相續諸法相，大慧！",
    "T16n0671_005:0545a23": "無縛無脫，墮於二見，自心分別有縛有脫。",
    "T16n0671_005:0545a24": "何以故？以不能知諸法有無故。復次，大慧！",
    "T16n0671_005:0545a25": "愚癡凡夫有三種相續。何等為三？謂貪瞋癡",
    "T16n0671_005:0545a26": "及愛樂生，以此相續故有後生。大慧！相續",
    "T16n0671_005:0545a27": "者眾生相續生於五道。大慧！斷相續者無",
    "T16n0671_005:0545a28": "相續無相續相。復次，大慧！執著因緣相續",
    "T16n0671_005:0545a29": "故生於三有，以諸識展轉相續不斷，見三",
    "T16n0671_005:0545b01": "解脫門，轉滅執著三有因識，名斷相續。」爾",
    "T16n0671_005:0545b02": "時世尊重說偈言：",
    "T16n0671_005:0545b03": "「不實妄分別，　　名為相續相；",
    "T16n0671_005:0545b04": "能如實知彼，　　相續網則斷。",
    "T16n0671_005:0545b05": "若取聲為實，　　如蠶繭自纏；",
    "T16n0671_005:0545b06": "自心妄想縛，　　凡夫不能知。」",
    "T16n0671_005:0545b07": "大慧菩薩復白佛言：「如世尊說，以何等何",
    "T16n0671_005:0545b08": "等分別心，分別何等何等法，而彼彼法無彼",
    "T16n0671_005:0545b09": "如是如是體相，惟自心分別。世尊！若惟自",
    "T16n0671_005:0545b10": "心分別非彼法相者，如世尊說，一切諸法",
    "T16n0671_005:0545b11": "應無染淨。何以故？如來說言，一切諸法妄",
    "T16n0671_005:0545b12": "分別見無實體故。」佛告大慧：「如是，如是！如",
    "T16n0671_005:0545b13": "汝所說。大慧！而諸一切愚癡凡夫分別諸法，",
    "T16n0671_005:0545b14": "而彼諸法無如是相，虛妄分別以為實有。",
    "T16n0671_005:0545b15": "大慧！彼是凡夫虛妄分別諸法體相，虛妄覺",
    "T16n0671_005:0545b16": "知非如實見。大慧！如聖人知一切諸法自",
    "T16n0671_005:0545b17": "體性相，依聖人智，依聖人見，依聖慧眼，",
    "T16n0671_005:0545b18": "如如實知諸法自體。」大慧菩薩言：「世尊！世",
    "T16n0671_005:0545b19": "尊如諸聖人等，依聖智依聖見依聖慧眼，",
    "T16n0671_005:0545b20": "非肉眼天眼，覺知一切諸法體相無如是",
    "T16n0671_005:0545b21": "相，非如凡夫虛妄分別。世尊！云何愚癡凡",
    "T16n0671_005:0545b22": "夫轉虛妄相？」佛告大慧：「能如實覺知聖人",
    "T16n0671_005:0545b23": "境界轉虛妄識。」「世尊！彼癡凡夫非顛倒見，",
    "T16n0671_005:0545b24": "非不顛倒見。何以故？以不能見聖人境界",
    "T16n0671_005:0545b25": "如實法體故，以見轉變有無相故。」大慧白",
    "T16n0671_005:0545b26": "佛言：「世尊！一切聖人亦有分別，一切種種",
    "T16n0671_005:0545b27": "諸事無如是相，以自心見境界相故。世尊！",
    "T16n0671_005:0545b28": "彼諸聖人見有法體分別法相，以世尊不",
    "T16n0671_005:0545b29": "說有因不說無因。何以故？以墮有法相",
    "T16n0671_005:0545c01": "故，餘人見境不如是見。世尊！如是說者有",
    "T16n0671_005:0545c02": "無窮過。何以故？以不覺知所有法相無自",
    "T16n0671_005:0545c03": "體相故。世尊！非因分別有法體相而有諸",
    "T16n0671_005:0545c04": "法。世尊！彼云何分別？不如彼分別？應如彼",
    "T16n0671_005:0545c05": "分別？世尊！分別相異相，自體相異相。世尊！",
    "T16n0671_005:0545c06": "而彼二種因不相似，彼彼分別法體相異。云",
    "T16n0671_005:0545c07": "何凡夫如此分別？此因不成如彼所見。世",
    "T16n0671_005:0545c08": "尊說言：『我為斷諸一切眾生虛妄分別心",
    "T16n0671_005:0545c09": "故，作如是說，如彼凡夫虛妄分別，無如是",
    "T16n0671_005:0545c10": "法。』世尊！何故遮諸眾生有無見事？而執著",
    "T16n0671_005:0545c11": "實法聖智境界。世尊！復令一切眾生墮無見",
    "T16n0671_005:0545c12": "處。何以故？以言諸法寂靜無相，聖智法體",
    "T16n0671_005:0545c13": "如是無相故。」佛告大慧：「我不說言一切諸",
    "T16n0671_005:0545c14": "法寂靜無相，亦不說言諸法悉無，亦不令",
    "T16n0671_005:0545c15": "其墮於無見，亦令不著一切聖人境界如",
    "T16n0671_005:0545c16": "是。何以故？我為眾生離驚怖處故，以諸眾",
    "T16n0671_005:0545c17": "生無始世來，執著實有諸法體相，是故我說",
    "T16n0671_005:0545c18": "聖人知法體相實有，復說諸法寂靜無相。大",
    "T16n0671_005:0545c19": "慧！我不說言法體有無，我說自身如實證",
    "T16n0671_005:0545c20": "法，以聞我法修行寂靜諸法無相得見",
    "T16n0671_005:0545c21": "真如無相境界，入自心見法，遠離見外諸法",
    "T16n0671_005:0545c22": "有無，得三解脫門，得已以如實印善印諸",
    "T16n0671_005:0545c23": "法，自身內證智慧觀察離有無見。復次，大慧！",
    "T16n0671_005:0545c24": "菩薩不應建立諸法不生。何以故？以建立",
    "T16n0671_005:0545c25": "法同諸法有，若不爾者同諸法無。復次，大",
    "T16n0671_005:0545c26": "慧！因建立諸法有故說一切法，於建立",
    "T16n0671_005:0545c27": "法中同。何以故？以彼建立不同一切法不",
    "T16n0671_005:0545c28": "生，是故建立說一切法，是言自破。何以故？",
    "T16n0671_005:0545c29": "以建立中無彼建立，若不爾者，彼建立亦",
    "T16n0671_005:0546a01": "不生，以同諸法無差別相故，是故建立諸",
    "T16n0671_005:0546a02": "法不生，名為自破。以彼建立三法五法和",
    "T16n0671_005:0546a03": "合有故，離於建立有無不生。大慧！彼建立",
    "T16n0671_005:0546a04": "入諸法中，不見有無法故。大慧！若彼建立",
    "T16n0671_005:0546a05": "諸法不生，而作是言：『一切法不生。』大慧！如",
    "T16n0671_005:0546a06": "是說者建立則破。何以故？離於建立，有無相",
    "T16n0671_005:0546a07": "不可得故。大慧！是故不應建立諸法不生。",
    "T16n0671_005:0546a08": "大慧！以彼建立同彼一切不生法體，是故不",
    "T16n0671_005:0546a09": "應建立諸法不生，以有多過故。大慧！復",
    "T16n0671_005:0546a10": "有不應建立諸法不生。何以故？以三法五",
    "T16n0671_005:0546a11": "法彼彼因不同故。大慧！復有不應建立",
    "T16n0671_005:0546a12": "諸法不生。何以故？以彼三法五法，作有為無",
    "T16n0671_005:0546a13": "常故，是故不應建立一切諸法不生。大慧！",
    "T16n0671_005:0546a14": "如是不應建立一切法空，一切諸法無實體",
    "T16n0671_005:0546a15": "相。大慧！而諸菩薩為眾生說一切諸法如",
    "T16n0671_005:0546a16": "幻如夢，以見不見相故，以諸法相迷惑見",
    "T16n0671_005:0546a17": "智故，是故應說如幻如夢，除遮一切愚癡",
    "T16n0671_005:0546a18": "凡夫離驚怖處。大慧！以諸凡夫墮在有無",
    "T16n0671_005:0546a19": "邪見中故，以凡夫聞如幻如夢生驚怖故，",
    "T16n0671_005:0546a20": "諸凡夫聞生驚怖已遠離大乘。」爾時世尊重",
    "T16n0671_005:0546a21": "說偈言：",
    "T16n0671_005:0546a22": "「無自體無識，　　無阿梨耶識；",
    "T16n0671_005:0546a23": "愚癡妄分別，　　邪見如死屍。",
    "T16n0671_005:0546a24": "一切法不生，　　餘見說不成；",
    "T16n0671_005:0546a25": "諸法畢不生，　　因緣不能成。",
    "T16n0671_005:0546a26": "一切法不生，　　莫建如是法；",
    "T16n0671_005:0546a27": "同不同不成，　　是故建立壞。",
    "T16n0671_005:0546a28": "譬如目有瞖，　　虛妄見毛輪；",
    "T16n0671_005:0546a29": "分別於有無，　　凡夫虛妄見。",
    "T16n0671_005:0546b01": "三有惟假名，　　無有實法體；",
    "T16n0671_005:0546b02": "執假名為實，　　凡夫起分別。",
    "T16n0671_005:0546b03": "相事及假名，　　心意所受用；",
    "T16n0671_005:0546b04": "佛子能遠離，　　住寂境界行。",
    "T16n0671_005:0546b05": "無水取水相，　　諸獸癡妄心；",
    "T16n0671_005:0546b06": "凡夫見法爾，　　聖人則不然。",
    "T16n0671_005:0546b07": "聖人見清淨，　　三脫三昧生；",
    "T16n0671_005:0546b08": "遠離於生滅，　　得無障寂靜。",
    "T16n0671_005:0546b09": "修行無所有，　　亦復不見無；",
    "T16n0671_005:0546b10": "有無法平等，　　是故生聖果。",
    "T16n0671_005:0546b11": "有無法云何？　　云何成平等？",
    "T16n0671_005:0546b12": "以心不能見，　　內外法無常；",
    "T16n0671_005:0546b13": "若能滅彼法，　　見心成平等。」",
    "T16n0671_005:0546b14": "爾時聖者大慧菩薩白佛言：「世尊！如世尊",
    "T16n0671_005:0546b15": "說，智慧觀察不能見前境界諸法，爾時善",
    "T16n0671_005:0546b16": "知惟是內心，心、意、意識如實覺知，無法可",
    "T16n0671_005:0546b17": "取亦無能取，是故智亦不能分別而取。世",
    "T16n0671_005:0546b18": "尊！若言智慧不能取者，為見諸法自相同",
    "T16n0671_005:0546b19": "相，異異法相種種異法體不同故，智不能",
    "T16n0671_005:0546b20": "知；為見諸法種種體相不可異故，智不能",
    "T16n0671_005:0546b21": "知；為是山巖石壁牆幕樹林草木，地水火風",
    "T16n0671_005:0546b22": "之所障故，智不能知；為是極遠極近處故，",
    "T16n0671_005:0546b23": "智不能知；為是老小，為是盲冥諸根不",
    "T16n0671_005:0546b24": "具，智不能知。世尊！若一切法異異，法相異",
    "T16n0671_005:0546b25": "異，法體自相同相種種不同故，智不能知",
    "T16n0671_005:0546b26": "者。世尊！若爾彼智非智。何以故？不能知前",
    "T16n0671_005:0546b27": "實境界故。世尊！若一切法種種體相，自相同",
    "T16n0671_005:0546b28": "相不見異故，智不能知者，若爾彼智不得",
    "T16n0671_005:0546b29": "言智。何以故？實有境界不能知故。世尊！",
    "T16n0671_005:0546c01": "有前境界如實能見，名之為智；若為山巖",
    "T16n0671_005:0546c02": "石壁牆幕樹林草木，地水火風極遠極近，老",
    "T16n0671_005:0546c03": "小盲冥諸根不具，不能知見者，彼智無智，",
    "T16n0671_005:0546c04": "有實境界而不知故。」佛告大慧：「如汝所說",
    "T16n0671_005:0546c05": "言無智者，是義不然。何以故？有實智故。",
    "T16n0671_005:0546c06": "大慧！我不依汝如是之說，境界是無惟自",
    "T16n0671_005:0546c07": "心見，我說不覺惟是自心；見諸外物以為",
    "T16n0671_005:0546c08": "有無，是故智慧不見境界，智不見者不行",
    "T16n0671_005:0546c09": "於心，是故我說，入三解脫門智亦不見；而",
    "T16n0671_005:0546c10": "諸凡夫無始世來虛妄分別，依戲論熏習熏",
    "T16n0671_005:0546c11": "彼心故，如是分別，見外境界形相有無；為",
    "T16n0671_005:0546c12": "離如是虛妄心故，說一切法惟自心見，執",
    "T16n0671_005:0546c13": "著我我所故不能覺知但是自心；虛妄分",
    "T16n0671_005:0546c14": "別是智是境界，分別是智是境界故，觀察",
    "T16n0671_005:0546c15": "外法不見有無墮於斷見。」爾時世尊重說",
    "T16n0671_005:0546c16": "偈言：",
    "T16n0671_005:0546c17": "「有諸境界事，　　智慧不能見；",
    "T16n0671_005:0546c18": "彼無智非智，　　虛妄見者說。",
    "T16n0671_005:0546c19": "言諸法無量，　　是智不能知；",
    "T16n0671_005:0546c20": "障礙及遠近，　　是妄智非智。",
    "T16n0671_005:0546c21": "老小諸根冥，　　不能生智慧；",
    "T16n0671_005:0546c22": "而實有境界，　　彼智非實智。",
    "T16n0671_005:0546c23": "「復次，大慧！愚癡凡夫，依無始身戲論煩惱分",
    "T16n0671_005:0546c24": "別煩惱，幻舞之身建立自法，執著自心見",
    "T16n0671_005:0546c25": "外境界，執著名字章句言說，而不能知建",
    "T16n0671_005:0546c26": "立正法，不修正行，離四種句清淨之法。」大",
    "T16n0671_005:0546c27": "慧菩薩言：「如是如是，如是世尊！如世尊說，",
    "T16n0671_005:0546c28": "世尊為我說所說法建立法相，我及一切諸",
    "T16n0671_005:0546c29": "菩薩等，於未來世善知建立說法之相，不",
    "T16n0671_005:0547a01": "迷外道邪見聲聞辟支佛不正見法。」佛告大",
    "T16n0671_005:0547a02": "慧菩薩言：「善哉！善哉！善哉大慧！諦聽！諦聽！我",
    "T16n0671_005:0547a03": "為汝說。」大慧言：「善哉世尊！唯然受教。」佛告",
    "T16n0671_005:0547a04": "大慧：「有二種過去未來現在如來、應、正遍知",
    "T16n0671_005:0547a05": "所說法。何等為二？一者、建立說法相；二者、建",
    "T16n0671_005:0547a06": "立如實法相。大慧！何者建立說法相？謂種種",
    "T16n0671_005:0547a07": "功德，修多羅、優波提舍，隨眾生信心而為說",
    "T16n0671_005:0547a08": "法。大慧！是名建立說法相。大慧！何者建立",
    "T16n0671_005:0547a09": "如實法相？謂依何等法而修正行，遠離自",
    "T16n0671_005:0547a10": "心虛妄分別諸法相故，不墮一異俱不俱朋",
    "T16n0671_005:0547a11": "黨聚中；離心、意、意識，內證聖智所行境界；",
    "T16n0671_005:0547a12": "離諸因緣相應見相；離一切外道邪見；離",
    "T16n0671_005:0547a13": "諸一切聲聞辟支佛見；離於有無二朋黨見。",
    "T16n0671_005:0547a14": "大慧！是名建立如實法相。大慧！汝及諸菩薩",
    "T16n0671_005:0547a15": "摩訶薩應當修學。」爾時世尊重說偈言：",
    "T16n0671_005:0547a16": "「我建立二法，　　說法如實法；",
    "T16n0671_005:0547a17": "依名字說法，　　為實修行者。」",
    "T16n0671_005:0547a18": "入楞伽經卷第五"
}