{
    "T17n0815_001:0787b02": "No. 815 [No. 816]",
    "T17n0815_001:0787b03": "佛昇忉利天為母說法經卷上",
    "T17n0815_001:0787b05": "西晉月氏三藏竺法護譯",
    "T17n0815_001:0787b06": "聞如是：一時，佛遊於忉利天上，晝度樹下無",
    "T17n0815_001:0787b07": "垢白石，愍哀其母度脫之故。正夏三月與大",
    "T17n0815_001:0787b08": "比丘眾俱，比丘八千皆阿羅漢——諸漏已盡，得",
    "T17n0815_001:0787b09": "大神足，威曜無極；生死悉斷，無復塵垢，棄捐",
    "T17n0815_001:0787b10": "重擔，所作已辦，逮得己利；心即從計致平等",
    "T17n0815_001:0787b11": "忍，心已得解度於智慧，普則正士，於世福地",
    "T17n0815_001:0787b12": "多所祐安——唯除一人賢者阿難。菩薩七萬二",
    "T17n0815_001:0787b13": "千人，一切大聖神通已達，逮得總持辯才",
    "T17n0815_001:0787b14": "無礙，各從他方異佛世界皆來集會。爾時，世",
    "T17n0815_001:0787b15": "尊與無央數百千之眾眷屬圍遶，而為說經。",
    "T17n0815_001:0787b16": "時，於眾會有二天子，名曰月氏、月上。月氏天",
    "T17n0815_001:0787b17": "子即從坐起，更整衣服偏袒右肩，叉手長跪",
    "T17n0815_001:0787b18": "而白佛言：「吾欲諮問如來、至真、等正覺，假使",
    "T17n0815_001:0787b19": "聽者乃敢自陳。」佛告天子：「欲問如來何所義",
    "T17n0815_001:0787b20": "乎？」月氏天子以偈頌曰：",
    "T17n0815_001:0787b21": "「其於眾生類，　　興發愍哀心，",
    "T17n0815_001:0787b22": "逮求于佛道，　　志無垢甘露，",
    "T17n0815_001:0787b23": "自傷己身行，　　及慈哀群黎，",
    "T17n0815_001:0787b24": "余以斯等故，　　諮問釋師子。",
    "T17n0815_001:0787b25": "於億劫積行，　　悉能忍勤苦，",
    "T17n0815_001:0787b26": "一切而布施，　　志寂然無念，",
    "T17n0815_001:0787b27": "等心於群生，　　療化已平均，",
    "T17n0815_001:0787b28": "我問此勝義，　　導利黎庶者。",
    "T17n0815_001:0787b29": "假使見正道，　　妙相自莊嚴，",
    "T17n0815_001:0787c01": "無垢三十二，　　英特之福田，",
    "T17n0815_001:0787c02": "逮斯功德者，　　奉敬乎巨海，",
    "T17n0815_001:0787c03": "今予問大聖，　　欲了斯義歸。",
    "T17n0815_001:0787c04": "假使無異心，　　則無有別念，",
    "T17n0815_001:0787c05": "常志求妙慧，　　人中巍巍尊，",
    "T17n0815_001:0787c06": "而無聲聞意，　　不慕緣覺事，",
    "T17n0815_001:0787c07": "今余問此義，　　堅固無過者。",
    "T17n0815_001:0787c08": "有利若無利，　　等心於毀譽；",
    "T17n0815_001:0787c09": "有名若無名，　　苦樂不以移；",
    "T17n0815_001:0787c10": "雖處於俗法，　　則不以動轉，",
    "T17n0815_001:0787c11": "今我問此義，　　遠離恐懼者。",
    "T17n0815_001:0787c12": "以愛己身事，　　等念於黎庶，",
    "T17n0815_001:0787c13": "未曾有若干，　　咸化于三處，",
    "T17n0815_001:0787c14": "而以修慈心，　　有諂無厭穢，",
    "T17n0815_001:0787c15": "今余問此義，　　賢將持土地。",
    "T17n0815_001:0787c16": "心恒行精勤，　　布施戒離邪，",
    "T17n0815_001:0787c17": "其身逮寂然，　　戒品不永滅，",
    "T17n0815_001:0787c18": "身口意常正，　　將御順擁護，",
    "T17n0815_001:0787c19": "今問最勝義，　　處垢而無塵。",
    "T17n0815_001:0787c20": "其忍辱調柔，　　達已加遵修，",
    "T17n0815_001:0787c21": "能修任苦患，　　憒擾放逸眾，",
    "T17n0815_001:0787c22": "遊救於一切，　　而不生瞋恚，",
    "T17n0815_001:0787c23": "因此故問義，　　欲決諸狐疑。",
    "T17n0815_001:0787c24": "各常力精進，　　恭順不違義，",
    "T17n0815_001:0787c25": "悉愍傷世間，　　不為己身施，",
    "T17n0815_001:0787c26": "行道無厭足，　　如海受眾流，",
    "T17n0815_001:0787c27": "是故問最勝，　　其德如大海。",
    "T17n0815_001:0787c28": "雖存於三處，　　不退從諸想，",
    "T17n0815_001:0787c29": "以賢聖之慧，　　伏除諸垢塵，",
    "T17n0815_001:0788a01": "承禪定妙通，　　神足自娛樂，",
    "T17n0815_001:0788a02": "今故問此義，　　普往開化眾。",
    "T17n0815_001:0788a03": "智慧度彼岸，　　聖達無有際，",
    "T17n0815_001:0788a04": "棄捐眾思想，　　出家除根株，",
    "T17n0815_001:0788a05": "憺怕得自在，　　曉了斯法慧，",
    "T17n0815_001:0788a06": "是故今啟問，　　無極大聖人。",
    "T17n0815_001:0788a07": "所分別神足，　　解了隨順行，",
    "T17n0815_001:0788a08": "遊億姟佛土，　　無有國土想；",
    "T17n0815_001:0788a09": "供養億姟佛，　　無有諸佛想；",
    "T17n0815_001:0788a10": "是故問此義，　　覩者普受欣。",
    "T17n0815_001:0788a11": "其離欲塵魔，　　忽化陰身魔，",
    "T17n0815_001:0788a12": "棄捨於死魔，　　降伏諸天魔，",
    "T17n0815_001:0788a13": "蠲除一切魔，　　則逮成佛道，",
    "T17n0815_001:0788a14": "是故問斯義，　　永棄於眾冥。",
    "T17n0815_001:0788a15": "乃震動天地，　　樹木及山巖，",
    "T17n0815_001:0788a16": "覺了成佛道，　　無量最勝慧，",
    "T17n0815_001:0788a17": "假使已一心，　　習於寂定明，",
    "T17n0815_001:0788a18": "是故問此義，　　諮啟如斯像。",
    "T17n0815_001:0788a19": "曉了一切慧，　　威燿甚巍巍，",
    "T17n0815_001:0788a20": "設住於佛教，　　善建立法行，",
    "T17n0815_001:0788a21": "導利于眾聖，　　靡所不開化，",
    "T17n0815_001:0788a22": "今故問斯義，　　濟遊三處者。」",
    "T17n0815_001:0788a23": "月氏天子又問世尊：「唯然，大聖！何謂菩薩得",
    "T17n0815_001:0788a24": "大聖通殊特之行，度於彼岸？何謂菩薩至不",
    "T17n0815_001:0788a25": "可思議善權方便，備勸助慧？何謂菩薩一切諸",
    "T17n0815_001:0788a26": "法以為一議，入於一味所趣同均，入於一慧",
    "T17n0815_001:0788a27": "平等之說？何謂菩薩奉深禁戒行無放逸，逮",
    "T17n0815_001:0788a28": "成無上正真之道，為最正覺？」",
    "T17n0815_001:0788a29": "佛言：「善哉，善哉！月氏天子！多所哀念，多所安",
    "T17n0815_001:0788b01": "隱，愍傷諸天及十方人，乃能發意啟問如來",
    "T17n0815_001:0788b02": "如此之義。諸菩薩行佛道正真慧、被大鎧",
    "T17n0815_001:0788b03": "者，建立大乘，度大欲、御大船、轉大法輪，施無",
    "T17n0815_001:0788b04": "極法恢弘慧典，欲放大雨、欲演普光，慕擊大",
    "T17n0815_001:0788b05": "鼓、志大雷震，樂立巨幢、願吹大珂，執大法英、",
    "T17n0815_001:0788b06": "攬大法典，演無極明欲照世間，務令大乘永",
    "T17n0815_001:0788b07": "存不斷；願大祀祠究竟足滿。以此比類無極",
    "T17n0815_001:0788b08": "之德，愍傷群庶故問如來。諦聽，諦聽！善思",
    "T17n0815_001:0788b09": "念之，吾當為汝分別說之。如諸菩薩大士之",
    "T17n0815_001:0788b10": "行，致大聖通具足深戒，至於無上正真之道，",
    "T17n0815_001:0788b11": "為最正覺。」「唯然，世尊！願樂欲聞。」月氏天子與",
    "T17n0815_001:0788b12": "諸大眾受教而聽。佛告天子：「菩薩有四法行，",
    "T17n0815_001:0788b13": "得大聖通殊特之行，度於彼岸。何謂為四？菩",
    "T17n0815_001:0788b14": "薩大士曉了諸法而應真諦，於一切法無所",
    "T17n0815_001:0788b15": "倚著，等念諸法而無有盡，逮于聖慧而造明",
    "T17n0815_001:0788b16": "證，遊一切法親近眾典。雖在諸法無有脫者，",
    "T17n0815_001:0788b17": "不見異法。「何謂諸法而應真諦？如過去空，當",
    "T17n0815_001:0788b18": "來、現在亦自然空。天子！欲以曉了是空平等，",
    "T17n0815_001:0788b19": "三世空無所想。彼諸有慧分別處所，建立開",
    "T17n0815_001:0788b20": "化解暢道品，便通正業達其義理，是謂曉了",
    "T17n0815_001:0788b21": "而應真諦。「何謂於一切法無所倚著？一切諸",
    "T17n0815_001:0788b22": "法住於我所，現有所住於我非我，則謂菩薩",
    "T17n0815_001:0788b23": "曉了諸法而無吾我；不依倚身，是則名曰無",
    "T17n0815_001:0788b24": "所倚著。假使菩薩於斯諸法身無所著，無所",
    "T17n0815_001:0788b25": "著已，不住異法；其於諸法不生、不住。爾能於",
    "T17n0815_001:0788b26": "彼無所倚著，已無所倚；供養諸法則於諸法",
    "T17n0815_001:0788b27": "而無所倚。「二、何謂菩薩曉了一切猶如虛空？",
    "T17n0815_001:0788b28": "其三界者心之所為，不計斯心無有色像，亦",
    "T17n0815_001:0788b29": "不可覩，無有處所、無有教令，猶如幻化。因其",
    "T17n0815_001:0788c01": "心本而求諸法則不可得。若以於心不求于",
    "T17n0815_001:0788c02": "心，則無所獲心不可逮；以不得心一切諸法",
    "T17n0815_001:0788c03": "亦不可得。諸法則無有法、無形類想，亦無有",
    "T17n0815_001:0788c04": "影而無所有，及與實諦亦無所覩。無所覩者，",
    "T17n0815_001:0788c05": "於一切法心無所入，知一切法無所成就，亦",
    "T17n0815_001:0788c06": "無所生。譬如虛空，猶如天子！欲察虛空永無",
    "T17n0815_001:0788c07": "有生、無所成就，了一切法亦復如是。猶如虛",
    "T17n0815_001:0788c08": "空名曰虛無，彼則憺怕。一切諸法亦復如",
    "T17n0815_001:0788c09": "是，但假字耳，彼則寂寞。「三、何謂菩薩於一切",
    "T17n0815_001:0788c10": "法而親近典也？菩薩大士觀察思惟一切諸",
    "T17n0815_001:0788c11": "法，於斯無知亦無所見。眼不知耳亦無所見，",
    "T17n0815_001:0788c12": "耳不知眼亦無所見；鼻不知舌亦無所見，舌",
    "T17n0815_001:0788c13": "不知鼻亦無所見；身不知意亦無所見，意不",
    "T17n0815_001:0788c14": "知身亦無所見。一切諸法雖有癡騃、快眇、凶",
    "T17n0815_001:0788c15": "暴見於法界，慧常平等所行具足。其六情界",
    "T17n0815_001:0788c16": "有所照來則有所在，計於本者無有內法；教",
    "T17n0815_001:0788c17": "於外者彼無外法，教內法者所見如是。覩若",
    "T17n0815_001:0788c18": "斯者則無有法、無有起者，亦無有法有所作",
    "T17n0815_001:0788c19": "為；若有住者覩無所見。」佛語天子：「是為法界，",
    "T17n0815_001:0788c20": "法無所起亦無所滅，而亦不住則無所有。假",
    "T17n0815_001:0788c21": "使有念：諸法不住、不生、不起，無有處所。如是",
    "T17n0815_001:0788c22": "觀者真諦慧備，無有諸法及與法界，不見解",
    "T17n0815_001:0788c23": "脫，斯一切法親近諸典，是為四法。菩薩大士",
    "T17n0815_001:0788c24": "得大聖通殊特之行，度於彼岸。「四、何謂聖",
    "T17n0815_001:0788c25": "通？所云通者，於一切法不信他慧而有諮受；",
    "T17n0815_001:0788c26": "所以言慧，於一切法不造二事，所謂無二，彼",
    "T17n0815_001:0788c27": "則無名法不可知。設使天子具足斯慧，其菩",
    "T17n0815_001:0788c28": "薩者速逮聖通，以成就願具足所曉。菩薩曉",
    "T17n0815_001:0788c29": "了如是慧者，則淨道眼，超天世人。便覩十方",
    "T17n0815_001:0789a01": "無量無限億百千姟諸佛國土、佛天中天所",
    "T17n0815_001:0789a02": "有聖眾，悉聞諸佛所說經法；彼佛國土群萌",
    "T17n0815_001:0789a03": "之類，其心所念善惡、好醜悉識知之，人民伴",
    "T17n0815_001:0789a04": "黨行來如是。逮及若斯，自知往古所周旋處，",
    "T17n0815_001:0789a05": "以慧明證解己本際，他人眾生始無所由，所",
    "T17n0815_001:0789a06": "居止處悉證明之；從緣說是。」佛告天子：「菩薩",
    "T17n0815_001:0789a07": "大士雖未得至一切通慧，聖明之智巍巍如",
    "T17n0815_001:0789a08": "是。為諸眾生興立佛事，速疾具足一切佛法，",
    "T17n0815_001:0789a09": "逮得無上正真之道，為最正覺。」於是世尊即",
    "T17n0815_001:0789a10": "說頌曰：",
    "T17n0815_001:0789a11": "「以善權慧方便道明，　　則具足成於大聖通，",
    "T17n0815_001:0789a12": "而常遵修深妙禁戒，　　尋用一義解一切法。",
    "T17n0815_001:0789a13": "分別真諦一切經典，　　其明目者無所倚著，",
    "T17n0815_001:0789a14": "常觀諸法猶若虛無，　　以有所察宣揚悉空。",
    "T17n0815_001:0789a15": "習近諸法彼假號法，　　不見諸法有解脫者，",
    "T17n0815_001:0789a16": "其不見者靡所不觀，　　已得聖通所見若斯。",
    "T17n0815_001:0789a17": "假使過去法已空者，　　當來諸法亦如是空，",
    "T17n0815_001:0789a18": "分別現在則亦若茲，　　是乃謂為真諦之見。",
    "T17n0815_001:0789a19": "一切諸法三界常空，　　斯明知者無念不念，",
    "T17n0815_001:0789a20": "已無有應應不應者，　　其無所畏為覩真諦。",
    "T17n0815_001:0789a21": "若慧如是無著方便，　　講說經法無有法想，",
    "T17n0815_001:0789a22": "意無所念則無所著，　　無所著者則不動搖。",
    "T17n0815_001:0789a23": "一切諸法自然而興，　　其自然者本淨無我，",
    "T17n0815_001:0789a24": "曉了諸法而無吾我，　　爾乃不起無他異法。",
    "T17n0815_001:0789a25": "其不生者不有不來，　　察計於彼則無所倚，",
    "T17n0815_001:0789a26": "而反講說諸法處所，　　雖演佛道不念有我。",
    "T17n0815_001:0789a27": "一切三界心之所由，　　彼心則亦不可常覩，",
    "T17n0815_001:0789a28": "無色無人猶如幻化，　　當以斯法務求於心。",
    "T17n0815_001:0789a29": "彼以此法求於心已，　　則知無心亦無心法，",
    "T17n0815_001:0789b01": "假使已心求心處所，　　則便不覩心之本淨。",
    "T17n0815_001:0789b02": "已於諸法無所著者，　　雖在黎庶不隨眾想，",
    "T17n0815_001:0789b03": "一切諸法無意無成，　　常分別知猶如虛空。",
    "T17n0815_001:0789b04": "如觀虛空不生不有，　　分別諸法亦復如是，",
    "T17n0815_001:0789b05": "假號虛空諦無有實，　　說有言辭彼法虛空。",
    "T17n0815_001:0789b06": "其眼未曾觀見於耳，　　其耳亦不觀見於眼，",
    "T17n0815_001:0789b07": "舌不屬鼻鼻不屬舌，　　斯等展轉而不相見；",
    "T17n0815_001:0789b08": "其身未曾察見於意，　　意亦不察身之形類，",
    "T17n0815_001:0789b09": "各各如是不能相知，　　以是之故斯常憺怕。",
    "T17n0815_001:0789b10": "計著眾惡諛諂癡騃，　　諸法之界常等均平，",
    "T17n0815_001:0789b11": "其內事者不知於外，　　若外事者亦不知內，",
    "T17n0815_001:0789b12": "以是之故曉法所趣，　　成就智慧常不可限。",
    "T17n0815_001:0789b13": "觀見十方億姟諸佛，　　及諸聲聞無有罪釁，",
    "T17n0815_001:0789b14": "又彼諸佛所說經典，　　無量聖達清淨之義，",
    "T17n0815_001:0789b15": "悉得逮聞所演美辭，　　則能受持普修平等。",
    "T17n0815_001:0789b16": "便能了知眾生心念，　　具足飛到億萬佛土，",
    "T17n0815_001:0789b17": "識念往古無數世事，　　億百千劫如恒河沙。",
    "T17n0815_001:0789b18": "逮成於此妙五聖通，　　則得親近安住之慧，",
    "T17n0815_001:0789b19": "彼以佛故有所顯發，　　無放逸道興造利義。",
    "T17n0815_001:0789b20": "假使聞斯如是空法，　　生欣踊心樂微妙樂，",
    "T17n0815_001:0789b21": "魔不能得彼之瑕短，　　則能疾成覺了上道。」",
    "T17n0815_001:0789b22": "佛告天子：「菩薩大士有四事法，至不可議善",
    "T17n0815_001:0789b23": "權方便。何謂為四？菩薩曉了往返度流之法，",
    "T17n0815_001:0789b24": "猶如己身若干種痛苦毒之患，覩所遊起。亦",
    "T17n0815_001:0789b25": "欲蠲除他人之苦，修行精進，勸諸眾生趣於",
    "T17n0815_001:0789b26": "聖路，令一切法留存道心；為諸群黎積累德",
    "T17n0815_001:0789b27": "品，三世亦然。而已勸助一切諸佛，集三世行",
    "T17n0815_001:0789b28": "勸助德品，所作善本加施眾生，放捨弘施有",
    "T17n0815_001:0789b29": "所開化亦不生心。其不勸進：一切智者心不離",
    "T17n0815_001:0789c01": "脫亦不見道，心不離道、道不離心；如道之相，",
    "T17n0815_001:0789c02": "身相若斯。「以慧平等於心、於道亦無所倚，順",
    "T17n0815_001:0789c03": "權方便長益德本，不見法界有所增益。彼於",
    "T17n0815_001:0789c04": "諸法無所思議，積功累德未曾厭倦，不以心",
    "T17n0815_001:0789c05": "業求曉了心。彼若布施則無望想，奉修禁戒",
    "T17n0815_001:0789c06": "亦無所失，遵行忍辱亦無所住，所行精進亦",
    "T17n0815_001:0789c07": "無憺怕，一心禪定無所依倚，奉行智慧亦無",
    "T17n0815_001:0789c08": "所習，勸化眾生亦無所著。以愍哀故，嚴淨佛",
    "T17n0815_001:0789c09": "土。求於聖達無所起慕，講說經法亦無所入。",
    "T17n0815_001:0789c10": "「如是，天子！菩薩所行、所造德本，雖為薄少，善",
    "T17n0815_001:0789c11": "權方便不可限量，乃至大道。何謂菩薩所造",
    "T17n0815_001:0789c12": "德本雖為薄少，善權方便得至無量，乃致大",
    "T17n0815_001:0789c13": "道？菩薩大士於一切法念發無量，觀察諸法",
    "T17n0815_001:0789c14": "無有計限得邊際者。所以者何？天子！欲知一",
    "T17n0815_001:0789c15": "切諸法，則空無想亦無有願；其以空者則亦",
    "T17n0815_001:0789c16": "無量。假使暢達無量心者，講法雖少，善權",
    "T17n0815_001:0789c17": "方便廣大無際。所以者何？佛道無量，勸心無",
    "T17n0815_001:0789c18": "限至無際法，則為諸佛世尊之道。「復次，天子！",
    "T17n0815_001:0789c19": "菩薩大士善權方便，勸勉眾生令入正行。憂",
    "T17n0815_001:0789c20": "群萌類所樂法者而勸立之，若施有所救濟",
    "T17n0815_001:0789c21": "為說經法。「復次，天子！菩薩大士不以布施而",
    "T17n0815_001:0789c22": "為審諦，言：『是我所。』持戒、忍辱、精進、一心、智慧，",
    "T17n0815_001:0789c23": "亦復如是，不名我所。又有所施、若持戒者，亦",
    "T17n0815_001:0789c24": "無所念，常順禁戒；具足忍辱，見人所作，是、非",
    "T17n0815_001:0789c25": "悉忍；奉行精進，修清白行；一心禪思；曉了方",
    "T17n0815_001:0789c26": "便，觀察智慧。「復次，天子！菩薩大士分別曉了：",
    "T17n0815_001:0789c27": "善權方便與聲聞俱，而開化之，不樂所行；所",
    "T17n0815_001:0789c28": "修堅固與緣覺俱，不樂所行，堅固其志。是為",
    "T17n0815_001:0789c29": "四法，菩薩大士致不可議善權方便。」於是世",
    "T17n0815_001:0790a01": "尊即說頌曰：",
    "T17n0815_001:0790a02": "「曉了於二事，　　己身及他人，",
    "T17n0815_001:0790a03": "當除吾苦患，　　療盡眾惱熱。",
    "T17n0815_001:0790a04": "愍念於眾生，　　勸使在道心，",
    "T17n0815_001:0790a05": "思惟一切法，　　演令入一義。",
    "T17n0815_001:0790a06": "一切群生慶，　　合集於三世，",
    "T17n0815_001:0790a07": "普於諸佛德，　　悉當勸化之。",
    "T17n0815_001:0790a08": "而悉曉了斯，　　皆以施眾生，",
    "T17n0815_001:0790a09": "真心而惠施，　　猶以佛慧故。",
    "T17n0815_001:0790a10": "一切所發心，　　悉勸助佛道，",
    "T17n0815_001:0790a11": "不失於道心，　　見諸法悉脫。",
    "T17n0815_001:0790a12": "察心及於道，　　不見有二事，",
    "T17n0815_001:0790a13": "其相有所存，　　了心相同等。",
    "T17n0815_001:0790a14": "法等故平等，　　不二無所有，",
    "T17n0815_001:0790a15": "明知權方便，　　長益清白法。",
    "T17n0815_001:0790a16": "其種無為益，　　法界不可議，",
    "T17n0815_001:0790a17": "志求於佛道，　　常以不厭倦。",
    "T17n0815_001:0790a18": "不以心念心，　　吾長清白議，",
    "T17n0815_001:0790a19": "不忘失道心，　　所作而勸助。",
    "T17n0815_001:0790a20": "布施不望報，　　護戒無所念，",
    "T17n0815_001:0790a21": "常修行忍辱，　　不立計有人，",
    "T17n0815_001:0790a22": "恒奉行精進，　　身口心寂然，",
    "T17n0815_001:0790a23": "禪定無所倚，　　智慧度無極。",
    "T17n0815_001:0790a24": "開化解眾生，　　不處於顛倒，",
    "T17n0815_001:0790a25": "嚴淨諸佛土，　　志性無剛強。",
    "T17n0815_001:0790a26": "常志于佛道，　　於法無所捨，",
    "T17n0815_001:0790a27": "諮受一切典，　　故慧不可議。",
    "T17n0815_001:0790a28": "為眾生說法，　　不著於文字，",
    "T17n0815_001:0790a29": "造行如是者，　　速成佛無難。",
    "T17n0815_001:0790b01": "心不想於空，　　不慢無所念，",
    "T17n0815_001:0790b02": "無想無所願，　　不可稱限量。",
    "T17n0815_001:0790b03": "知群黎所行，　　隨之因開化，",
    "T17n0815_001:0790b04": "自在而布施，　　說法給所乏。",
    "T17n0815_001:0790b05": "有施眾生，　　不言我獲，　　不高於戒，",
    "T17n0815_001:0790b06": "不忽忍辱，　　不慢精進，　　不著禪定，",
    "T17n0815_001:0790b07": "而於智慧，　　無所悋惜。　　常喜布施，",
    "T17n0815_001:0790b08": "講論眾戒，　　遵修謙下，　　恒行勇猛。",
    "T17n0815_001:0790b09": "雖奉禪思，　　永無所著，　　興發智慧，",
    "T17n0815_001:0790b10": "而以布施。　　在於緣覺，　　聲聞之中，",
    "T17n0815_001:0790b11": "菩薩大士，　　遊於此黨；　　假使處中，",
    "T17n0815_001:0790b12": "有所造業，　　明眼達士，　　不樂彼行。",
    "T17n0815_001:0790b13": "以能建立，　　如斯法者，　　是則名曰，",
    "T17n0815_001:0790b14": "菩薩之行。　　曉了善權，　　不可思議，",
    "T17n0815_001:0790b15": "所為惠施，　　至無限量。」",
    "T17n0815_001:0790b16": "佛告天子：「菩薩有四事法。一切諸法以為一",
    "T17n0815_001:0790b17": "議，入於一味所趣同等，入於一慧平等之說。",
    "T17n0815_001:0790b18": "何謂為四？菩薩大士曉了法界無所破壞，解",
    "T17n0815_001:0790b19": "諸法空而普遊至。於諸法議無所同像，平等",
    "T17n0815_001:0790b20": "吾我及於他人，曉了諸法悉為憺怕，是為四。",
    "T17n0815_001:0790b21": "「曉了是慧所覩若此，於世俗法及度世法靡",
    "T17n0815_001:0790b22": "不通達，不造二觀：若罪、若福，有礙、無礙，若聞、",
    "T17n0815_001:0790b23": "不聞，有為、無為，於此諸法不造、不觀，不見諸",
    "T17n0815_001:0790b24": "法有所受者。無凡夫法、無羅漢法，無若干觀，",
    "T17n0815_001:0790b25": "其凡夫法不為清淨也；不察羅漢法獨解明。",
    "T17n0815_001:0790b26": "不舉、不下分別一議，趣憺怕門演暢講說。散",
    "T17n0815_001:0790b27": "一切法，而於諸法不見散壞；修行一忍，永無",
    "T17n0815_001:0790b28": "有二，以入一議普入諸法。所謂入者，無所從",
    "T17n0815_001:0790b29": "生。是為天子！菩薩大士得近無上正真之道，",
    "T17n0815_001:0790c01": "成最正覺，亦不念言：『我近若遠。』所以者何？不",
    "T17n0815_001:0790c02": "處一議。見異群黎，亦觀覩人與道別異。又思",
    "T17n0815_001:0790c03": "惟之人不可得，爾乃是道。」於是世尊即說頌",
    "T17n0815_001:0790c04": "曰：",
    "T17n0815_001:0790c05": "「而於法界，　　無所破壞，　　又彼法界，",
    "T17n0815_001:0790c06": "無能散者。　　計如法界，　　諸人若斯，",
    "T17n0815_001:0790c07": "但假有字，　　無有若干。　　了諸法空，",
    "T17n0815_001:0790c08": "則致響忍，　　其內若外，　　有為無為；",
    "T17n0815_001:0790c09": "觀察斯法，　　悉無所有，　　分別一議，",
    "T17n0815_001:0790c10": "皆知為空。　　諸所現法，　　無所同像，",
    "T17n0815_001:0790c11": "不著己身，　　及與他人。　　若不計念，",
    "T17n0815_001:0790c12": "有吾我人，　　其行未曾，　　有若干想。",
    "T17n0815_001:0790c13": "修於寂然，　　志在憺怕，　　普觀一切，",
    "T17n0815_001:0790c14": "諸法所存。　　於一切法，　　靖默無念，",
    "T17n0815_001:0790c15": "遊于憺怕，　　而無所著。　　講說現在，",
    "T17n0815_001:0790c16": "及度世事，　　彼則不興，　　造盡滅盡。",
    "T17n0815_001:0790c17": "若福若罪，　　若聞不聞，　　不念於法，",
    "T17n0815_001:0790c18": "不取音聲；　　不在有為，　　亦不無為，",
    "T17n0815_001:0790c19": "常等一觀，　　不喜二事。　　不覩諸法，",
    "T17n0815_001:0790c20": "有所受者，　　不得凡夫，　　及阿羅漢。",
    "T17n0815_001:0790c21": "不說凡夫，　　癡穢不淨，　　此則名曰，",
    "T17n0815_001:0790c22": "阿羅漢法。　　亦無所舉，　　不有所下，",
    "T17n0815_001:0790c23": "分別一議，　　而悉寂然。　　曉了諸法，",
    "T17n0815_001:0790c24": "皆無所壞，　　亦不毀散，　　一切法界。",
    "T17n0815_001:0790c25": "不謂忍別，　　與空異耶？　　普知諸法，",
    "T17n0815_001:0790c26": "一切悉空；　　不著於空，　　無倚了忍，",
    "T17n0815_001:0790c27": "以入一議，　　悉了一切。　　此無所起，",
    "T17n0815_001:0790c28": "其本清淨，　　如是行者，　　疾成佛道。",
    "T17n0815_001:0790c29": "速得親近，　　無量正覺，　　不計有身，",
    "T17n0815_001:0791a01": "不念道心。　　一切諸法，　　吾我及彼，",
    "T17n0815_001:0791a02": "悉無所著，　　得平等覺。」",
    "T17n0815_001:0791a03": "佛告天子：「菩薩有四事法，奉深禁戒行無放",
    "T17n0815_001:0791a04": "逸。何謂為四？菩薩大士而自念言：『何謂禁戒？』",
    "T17n0815_001:0791a05": "則順觀察思惟其議。若身行善、口言至誠、",
    "T17n0815_001:0791a06": "心念柔順，是為禁戒。又復念言：『何謂身善？何",
    "T17n0815_001:0791a07": "謂言誠？何謂心柔？』不犯身事，而不殺生、盜竊、",
    "T17n0815_001:0791a08": "婬妷，是身行善；口不說非，妄語、兩舌、惡口、讒",
    "T17n0815_001:0791a09": "言，是口言誠；心不念非，念餘瞋恚、邪見之事，",
    "T17n0815_001:0791a10": "是心念柔。彼諦觀察而自念言：『假使不犯身、",
    "T17n0815_001:0791a11": "口、心者，不可分別其處所在青、黃、赤、白、紫、紅",
    "T17n0815_001:0791a12": "之色，計於眼者不分別識；耳、鼻、口、心亦復如",
    "T17n0815_001:0791a13": "是，不分別識。所以者何？彼亦不生亦無生者，",
    "T17n0815_001:0791a14": "亦無起者亦無不起。設不有生、無所生者，亦",
    "T17n0815_001:0791a15": "不有起；無所起者，則不堪任分別識法。』又更",
    "T17n0815_001:0791a16": "念言：『爾時察之則無所有。亦無有戒則無所",
    "T17n0815_001:0791a17": "行；已無所行則不可知；已不可知，不當於彼",
    "T17n0815_001:0791a18": "有所倚著，造此行已則無所見。』當爾之時不",
    "T17n0815_001:0791a19": "見有戒；已不見戒，勸彼戒者亦無所見。是為",
    "T17n0815_001:0791a20": "天子！菩薩大士奉深禁戒。「復次，天子！若有菩",
    "T17n0815_001:0791a21": "薩曉不貪身，不處見身亦不覩見修於持戒，",
    "T17n0815_001:0791a22": "亦不犯禁亦無所著。「復次，天子！菩薩大士入",
    "T17n0815_001:0791a23": "深法藏在所護禁，威儀禮節，行步進止安詳",
    "T17n0815_001:0791a24": "順教，是曰為戒。不自見己之所興行，不見他",
    "T17n0815_001:0791a25": "人之過咎，是故名曰深妙之戒。「復次，天子！",
    "T17n0815_001:0791a26": "菩薩不犯於戒，亦不毀戒又不弄戒。其反己",
    "T17n0815_001:0791a27": "者則以反戒；若不反己則不反戒，以不反戒",
    "T17n0815_001:0791a28": "則無所犯。已不犯戒則不弄戒，便無所度。所",
    "T17n0815_001:0791a29": "以不弄、不度戒者，了一切法悉度脫故。以度",
    "T17n0815_001:0791b01": "脫者則無有我，亦不無我。既無有人，何所度",
    "T17n0815_001:0791b02": "者？是為四。」於是世尊即說頌曰：",
    "T17n0815_001:0791b03": "「其身清淨，　　言無誤失，　　心念鮮明，",
    "T17n0815_001:0791b04": "行無瑕穢，　　而常自護，　　謹慎於行，",
    "T17n0815_001:0791b05": "彼菩薩者，　　乃謂奉戒。　　將順奉行，",
    "T17n0815_001:0791b06": "於斯十善，　　聰明菩薩，　　若能護此，",
    "T17n0815_001:0791b07": "則身口意，　　無所犯負，　　斯能名曰，",
    "T17n0815_001:0791b08": "奉明達戒。　　其無所造，　　不起無生，",
    "T17n0815_001:0791b09": "彼無形色，　　無有處所，　　已無像貌，",
    "T17n0815_001:0791b10": "則無所住，　　便不可得，　　何所歸趣？",
    "T17n0815_001:0791b11": "戒不有造，　　常如無為，　　則不可以，",
    "T17n0815_001:0791b12": "眼觀察之；　　耳無所聞，　　無鼻無舌，",
    "T17n0815_001:0791b13": "身不可別，　　及心所念。　　設不分別，",
    "T17n0815_001:0791b14": "於六根者，　　則達諸趣，　　無所依倚。",
    "T17n0815_001:0791b15": "設如是觀，　　乃清淨戒，　　未曾逮戒，",
    "T17n0815_001:0791b16": "有所立處。　　彼無有戒，　　無意無正，",
    "T17n0815_001:0791b17": "護於禁戒，　　無吾我想。　　將養於禁，",
    "T17n0815_001:0791b18": "亦無戒想，　　修深要戒，　　志得自在。",
    "T17n0815_001:0791b19": "以能分別，　　所見身者，　　即不墮落，",
    "T17n0815_001:0791b20": "六十二疑。　　其無所見，　　不覩處所，",
    "T17n0815_001:0791b21": "雖奉禁戒，　　不自憍恣。　　則能順入，",
    "T17n0815_001:0791b22": "深妙法藏，　　所行禮節，　　為不妄想。",
    "T17n0815_001:0791b23": "善修安詳，　　將順謹慎，　　其禁戒者，",
    "T17n0815_001:0791b24": "無有異著。　　不倚吾我，　　亦不依戒，",
    "T17n0815_001:0791b25": "已無吾我，　　則無禁戒。　　不念己身，",
    "T17n0815_001:0791b26": "及與禁戒，　　如是乃謂，　　為法器耳。",
    "T17n0815_001:0791b27": "無吾我者，　　不依倚戒，　　不計身者，",
    "T17n0815_001:0791b28": "不想念法。　　無身見者，　　無有戒心；",
    "T17n0815_001:0791b29": "不犯戒者，　　無有脫禁。　　亦不建立，",
    "T17n0815_001:0791c01": "於禁戒中，　　不計有身，　　則無戒想。",
    "T17n0815_001:0791c02": "深妙之戒，　　謂無所犯，　　假使勇猛，",
    "T17n0815_001:0791c03": "奉戒如是，　　彼則未曾，　　有所毀犯。",
    "T17n0815_001:0791c04": "如是戒者，　　聖賢所歎，　　於一切法，",
    "T17n0815_001:0791c05": "而無所著。　　愚騃之夫，　　住吾我想，",
    "T17n0815_001:0791c06": "將護禁戒，　　言我畏慎。　　則失戒寶，",
    "T17n0815_001:0791c07": "永無有餘，　　便不度脫，　　三界之患。",
    "T17n0815_001:0791c08": "假使有人，　　除諸見網，　　則不見彼，",
    "T17n0815_001:0791c09": "違失禁戒。　　其人心計，　　無有吾我，",
    "T17n0815_001:0791c10": "順奉禁戒，　　不墮疑見，　　便不恐懼，",
    "T17n0815_001:0791c11": "墮於惡趣。　　若使分別，　　禁戒如是，",
    "T17n0815_001:0791c12": "則不覩見，　　犯禁戒者。　　不察吾我，",
    "T17n0815_001:0791c13": "不見三世，　　況當觀察，　　犯戒毀禁。」",
    "T17n0815_001:0791c14": "月氏天子白佛言：「得未曾有，天中天！諸佛世",
    "T17n0815_001:0791c15": "尊道法微妙，無上正真甚深難及。菩薩所作",
    "T17n0815_001:0791c16": "第一巍巍，乃能奉修如此之法，而無所住亦",
    "T17n0815_001:0791c17": "無所修，除去一切諸所妄想，離吾我念。行無",
    "T17n0815_001:0791c18": "數劫而不墮落聲聞、緣覺，而不中道違失道",
    "T17n0815_001:0791c19": "意，具足佛法入不缺漏。云何菩薩奉行何法",
    "T17n0815_001:0791c20": "修微妙典，於真本際而不取證？」世尊告曰：「天",
    "T17n0815_001:0791c21": "子聽之！菩薩有四事行深妙法，於真本際而",
    "T17n0815_001:0791c22": "不取證。何謂為四？菩薩大士堅固志願、建立",
    "T17n0815_001:0791c23": "要行、具一切智，奉修精進而不怯弱，不住立",
    "T17n0815_001:0791c24": "者不捨眾生，於大哀不斷教，善權方便勸",
    "T17n0815_001:0791c25": "眾德本。是為四行深妙法，於真本際而不取",
    "T17n0815_001:0791c26": "證。」於是世尊即說頌曰：",
    "T17n0815_001:0791c27": "「其明智者，　　志願堅強，　　未曾違失，",
    "T17n0815_001:0791c28": "往古所曉。　　為一切智，　　精修慇懃，",
    "T17n0815_001:0791c29": "終不處於，　　興廢異乘。　　奉行精進，",
    "T17n0815_001:0792a01": "常無放逸，　　敢所遵修，　　心不怯弱，",
    "T17n0815_001:0792a02": "亦不捐捨，　　一切眾生。　　而普等心，",
    "T17n0815_001:0792a03": "群萌之類，　　常加愍哀，　　普世群黎。",
    "T17n0815_001:0792a04": "能忍勤苦，　　意不轉移，　　志不欲令，",
    "T17n0815_001:0792a05": "道教斷絕。　　猶如有人，　　積無數寶，",
    "T17n0815_001:0792a06": "而善覺了，　　善權方便，　　勸一切德，",
    "T17n0815_001:0792a07": "行無厭足。　　遊趣最要，　　懷於愍哀，",
    "T17n0815_001:0792a08": "不於中間，　　滅盡諸漏。　　其有稟授，",
    "T17n0815_001:0792a09": "於此經典，　　其菩薩者，　　名曰勇猛。",
    "T17n0815_001:0792a10": "而常奉修，　　深妙之法，　　彼則未曾，",
    "T17n0815_001:0792a11": "倚著本際。」",
    "T17n0815_001:0792a12": "月氏天子復白佛言：「何謂菩薩奉行深要？」佛",
    "T17n0815_001:0792a13": "告天子：「於是菩薩未曾破壞凡夫之法，而普",
    "T17n0815_001:0792a14": "成就於佛道議。亦不謗毀凡夫之法；亦不覩",
    "T17n0815_001:0792a15": "見佛法長益；亦不遠離於凡夫法；亦不求慕。",
    "T17n0815_001:0792a16": "欲得佛道不興斯行，凡夫法異，佛道異乎？亦",
    "T17n0815_001:0792a17": "不念言：『凡夫之法瑕穢、卑賤。佛之道法為微",
    "T17n0815_001:0792a18": "妙乎？』不作斯行，凡夫之法則為斯漏，佛之道",
    "T17n0815_001:0792a19": "法無穿漏乎？又復念言：『凡夫之法及與佛法，",
    "T17n0815_001:0792a20": "二者俱法虛無寂寞，但假號耳！思想致穢。』凡",
    "T17n0815_001:0792a21": "夫之法亦無成就；諸佛之法亦無具足。凡夫",
    "T17n0815_001:0792a22": "之法而無有實，亦無自然；諸佛之法悉無有",
    "T17n0815_001:0792a23": "實，亦無自然。若欲理者，凡夫之法而無所知，",
    "T17n0815_001:0792a24": "亦不無知，不生、無生。若觀察者推其本末，若",
    "T17n0815_001:0792a25": "以空慧、無相之慧、無願之慧，智慧明省是為",
    "T17n0815_001:0792a26": "佛法。不可別知佛法所處，觀此本末彼悉則",
    "T17n0815_001:0792a27": "空；空不見空，亦無所知亦無所觀，悉為本淨，",
    "T17n0815_001:0792a28": "無明故起。「是以，天子！法者無法，諸法自然住",
    "T17n0815_001:0792a29": "立，諸法憺怕。其憺怕法則無有二；其無二者",
    "T17n0815_001:0792b01": "則無凡夫，亦無聲聞亦無緣覺，平等佛道，亦",
    "T17n0815_001:0792b02": "無所教深妙之行為菩薩行。菩薩深修分別",
    "T17n0815_001:0792b03": "正教，無有一法非佛法也。所以者何？其言法",
    "T17n0815_001:0792b04": "者，習俗為法，無習俗言；有所言者則無所得；",
    "T17n0815_001:0792b05": "其無所得則無所興；以無所興則無形教，一",
    "T17n0815_001:0792b06": "切諸法悉無形像。假使諸法無有限數，不離",
    "T17n0815_001:0792b07": "佛法。「是故，天子！當作斯觀：一切諸法悉為佛",
    "T17n0815_001:0792b08": "法，無有想行。其念想行，尋即興、廢二事之識。",
    "T17n0815_001:0792b09": "是等之類，以識為行；佛法無漏，亦復於彼而",
    "T17n0815_001:0792b10": "不想求，於彼生起聲聞之行。其解了者，法界",
    "T17n0815_001:0792b11": "無塵亦無寂然。假使於法而不受法，則無有",
    "T17n0815_001:0792b12": "法。其塵勞法及寂然法，豈可獲到塵勞、寂然",
    "T17n0815_001:0792b13": "乎？欲作斯求終不可得。「如是，天子！假使菩薩",
    "T17n0815_001:0792b14": "曉了如是，則為名曰深妙之行。其於諸法及",
    "T17n0815_001:0792b15": "與佛法無所見者，以無所見則為離見；其所",
    "T17n0815_001:0792b16": "見者為無所見。假使菩薩如是觀者，魔及官",
    "T17n0815_001:0792b17": "屬不能得便、莫能勝也。」",
    "T17n0815_001:0792b18": "佛昇忉利天為母說法經卷上"
}