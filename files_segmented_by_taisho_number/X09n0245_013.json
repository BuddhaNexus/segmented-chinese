{
    "X09n0245_013:0736b05": "圓覺經大疏釋義鈔卷第十三(之上)",
    "X09n0245_013:0736b06": "終南山草堂寺沙門　宗密撰",
    "X09n0245_013:0736b07": "道場加行章。此章文三。初釋科文。次指別科。三開章",
    "X09n0245_013:0736b08": "正釋。得道之處名道場者。此含理事。事者。如佛於摩",
    "X09n0245_013:0736b09": "竭提國界大樹之下。坐草而得菩提。便名菩提場。其",
    "X09n0245_013:0736b10": "樹亦號菩提樹。理如淨名經說。萬行皆是道場。謂直",
    "X09n0245_013:0736b11": "心等。又華嚴讚佛云。身恒遍坐一切道場。言一切者。",
    "X09n0245_013:0736b12": "謂智身遍坐法性道場。法身非坐。而坐道場。色相報",
    "X09n0245_013:0736b13": "身安坐萬行道場。化身安坐水月道場。疏障重者釋",
    "X09n0245_013:0736b14": "加行也。心浮者釋道場也。▲疏若約四分下。二指別",
    "X09n0245_013:0736b15": "科也。如前具敘。有證相者。至文當見。",
    "X09n0245_013:0736b16": "疏文四下。三開章釋也。可引前文者。前問法諸菩薩",
    "X09n0245_013:0736b17": "名。皆不令再釋。此特令再示者。正宗經終。結歸宗本。",
    "X09n0245_013:0736b18": "最須常要知故。因此總敘一經血脉連帶故。此菩薩",
    "X09n0245_013:0736b19": "名是經題故。前文即序分中疏云。然此正宗中。諸菩",
    "X09n0245_013:0736b20": "薩等與佛。問答本意。欲顯圓覺。但緣節節過患未盡。",
    "X09n0245_013:0736b21": "義意未圓。收機未普。故表法菩薩。未標圓覺之名。今",
    "X09n0245_013:0736b22": "有三意。得名圓覺。一前雖病盡理圓。仍恐下根難入。",
    "X09n0245_013:0736b23": "此又曲開方便三期道場。即上中下機。普歸圓覺。二",
    "X09n0245_013:0736b24": "由前節級行解已圓。至此名為證極。證極之境。更無",
    "X09n0245_013:0736c01": "別體。唯是圓覺。三最初標圓覺為陀羅尼者。從本起",
    "X09n0245_013:0736c02": "末。今顯義已周。還至圓覺者。攝末歸本。表此三意。故",
    "X09n0245_013:0736c03": "圓覺菩薩當此門問。",
    "X09n0245_013:0736c04": "疏躡慶前者敘大智。明所為者敘大悲。如世慈父得",
    "X09n0245_013:0736c05": "樂即思其子。菩薩心行。悲智常行。",
    "X09n0245_013:0736c06": "疏正法像法者。年數前已敘之。此二俱從佛滅後。方",
    "X09n0245_013:0736c07": "說住世年載。若佛在日。即是法主。更不在言之緣。文",
    "X09n0245_013:0736c08": "中但言末法故。以佛滅後。當其正像矣。疏永揀餘性",
    "X09n0245_013:0736c09": "者。彼說五皆定性。皆是本有。本有二乘。外道性者。則",
    "X09n0245_013:0736c10": "永揀之。唯收大乘性者。故敘五位之初。文云。謂具大",
    "X09n0245_013:0736c11": "乘二種性者。略於五位。漸次悟入。一本性住種性。謂",
    "X09n0245_013:0736c12": "無始來依附本識。法爾所得無漏法因。二習所成種",
    "X09n0245_013:0736c13": "性。謂聞法界等流法。已聞所成等熏習所成。要具大",
    "X09n0245_013:0736c14": "乘此二種性。方能漸次悟入唯識。彼五性宗。有本不",
    "X09n0245_013:0736c15": "具大乘性者。故云要具。慈恩釋云。但言大乘者。揀彼",
    "X09n0245_013:0736c16": "定性二乘及無種性。即知餘二乘無性。及不定中一",
    "X09n0245_013:0736c17": "半。是不具者。永無具義。據此即如今學唯識論人。五",
    "X09n0245_013:0736c18": "性之中。未必皆是具者。應合有多分人枉功修學必",
    "X09n0245_013:0736c19": "無解行悟入之義故。若此宗中盡合習之。未曾熏習。",
    "X09n0245_013:0736c20": "無種之者。熏成種故。來生乃至幾生再遇緣。必發生",
    "X09n0245_013:0736c21": "故。然今剋志道場。且被已有種者。故云具大乘性。以",
    "X09n0245_013:0736c22": "未有宿種者。終不肯入道場故。疏聞慧初開者。當三",
    "X09n0245_013:0736c23": "重因中第一重也。疏菩提心發者。第二重因義也。隨",
    "X09n0245_013:0736c24": "分思察。及道場加行。即第三重修菩薩行也。三重因",
    "X09n0245_013:0737a01": "義。在文殊章初本起因地文中也。",
    "X09n0245_013:0737a02": "疏法華中官事者。文云。譬如有人至親友家醉酒而",
    "X09n0245_013:0737a03": "臥。是時親友官事當行。以無價寶珠。繫其衣裏。與之",
    "X09n0245_013:0737a04": "而去等。菩薩以度生。為公家之事。以自利行。為私己",
    "X09n0245_013:0737a05": "之事。如世上國家賢良大臣。以利濟蒼生為公事。以",
    "X09n0245_013:0737a06": "自己家產為私事也。疏王賊命者。三種皆有難字。謂",
    "X09n0245_013:0737a07": "王難賊難命難。三者總名梵行難也。水火等緣亦屬",
    "X09n0245_013:0737a08": "命也。不同律中一一別開。或國王不信佛教。禁斷法",
    "X09n0245_013:0737a09": "緣。或賊徒草擾。難為安住。或種種障礙。涉於憂性命",
    "X09n0245_013:0737a10": "之緣。皆為他事。他者總自不由己之義也。故知雖有",
    "X09n0245_013:0737a11": "此等礙緣。尚須隨分思察。若無此等。便合加行全功。",
    "X09n0245_013:0737a12": "今有人都無此等障礙。又無度生之緣。尚未能思察。",
    "X09n0245_013:0737a13": "況更道場加行耶。仍安然不驚。悠悠而過。甚為可愍。",
    "X09n0245_013:0737a14": "量剋三期。無別義者。有人胷臆說三期日數之義。大",
    "X09n0245_013:0737a15": "是僻局。必不得爾。天台曾立志加功。百日誓求證悟。",
    "X09n0245_013:0737a16": "便得旋陀羅尼。及乎習法華禮懺。道場唯製三七。般",
    "X09n0245_013:0737a17": "舟道場。復製百日。方等經中。道場法式。又云。當以七",
    "X09n0245_013:0737a18": "日為期。多則無妨。少不可減。諸教之中。說道場之文",
    "X09n0245_013:0737a19": "甚多。不可備引。皆日數不同。儀式亦異。豈可一一別",
    "X09n0245_013:0737a20": "有義耶。疏長期下根者。障重難盡故。中中如中上。如",
    "X09n0245_013:0737a21": "次可知。反於此者。長期上根。謂能精進。堪任勤苦。多",
    "X09n0245_013:0737a22": "時不退故。下期下根。謂性懈怠。不能久受艱勞。易即",
    "X09n0245_013:0737a23": "能行。難即便退。聞道日久。即不肯修。故佛俯就接引。",
    "X09n0245_013:0737a24": "八十日亦許。中期中根。進怠處中。量力而制也。若約",
    "X09n0245_013:0737b01": "利鈍而配。即兩勢俱通。且就利根者謂聰利。懈怠者",
    "X09n0245_013:0737b02": "下期。怠故不肯久。利故障易盡。利而精進者上期。進",
    "X09n0245_013:0737b03": "堪久故。障有麤細。未成佛時。本末盡故。就鈍根者。鈍",
    "X09n0245_013:0737b04": "而精進者上期。鈍而怠者下期。義意例上可知。其中",
    "X09n0245_013:0737b05": "期者。一切皆取處中性也。佛意多含。且就大綱而製。",
    "X09n0245_013:0737b06": "然眾生根性欲樂種種不同。臨時製宜。不可判定。但",
    "X09n0245_013:0737b07": "量自他之力或上中下。疏事理稱可者。有人但言心",
    "X09n0245_013:0737b08": "淨即得。何必嚴淨外相道場。心不攀緣即得。何必局",
    "X09n0245_013:0737b09": "居一處。猶如囚繫。此乃但約道理而言。不細察自心",
    "X09n0245_013:0737b10": "難淨易淨難安易安。且染心生起必假染緣。如何淨",
    "X09n0245_013:0737b11": "心成就不假淨緣耶。問其中忽有上上利根。一悟之",
    "X09n0245_013:0737b12": "後。常與道俱。易淨易安。何妨他有此言耶。答若是上",
    "X09n0245_013:0737b13": "上利根人。必悲智具足。能護眾生心行。方便勸制。的",
    "X09n0245_013:0737b14": "不作此言。作此言者。終非此類。問何妨他還遇上上",
    "X09n0245_013:0737b15": "根人作此言耶。答此則屬前通別觀行。誰抑他入此",
    "X09n0245_013:0737b16": "道場耶。然亦須安處徒眾宴坐靜室。若通若局。終須",
    "X09n0245_013:0737b17": "令緣起心行與所悟理相應。故云事理稱可。謂內外",
    "X09n0245_013:0737b18": "俱淨。身心總安矣。",
    "X09n0245_013:0737b19": "疏於中三節者。謂初佛在行相。次佛滅行相。後感應",
    "X09n0245_013:0737b20": "獲益。初中云當知等者。此兩句全是論文。彼標云正",
    "X09n0245_013:0737b21": "念者當知唯心等。正思正念義同故。以彼釋此。又唯",
    "X09n0245_013:0737b22": "心之義。與此意同。為佛滅後。設像而觀。即是帶境。佛",
    "X09n0245_013:0737b23": "在世時。根緣俱勝。不假外境。直觀心佛。故言唯心。言",
    "X09n0245_013:0737b24": "根緣勝者。論云。如來在世(時勝)眾生利根(根勝)能說之人。",
    "X09n0245_013:0737c01": "色心業勝。(緣勝)圓音一演(顯緣勝相)異類等解。(顯根勝相)。",
    "X09n0245_013:0737c02": "疏若佛下。二明若滅後行相中。又二。初備資緣。後正",
    "X09n0245_013:0737c03": "明行相。初中又二。先備正緣。言不覩真儀等。且佛在",
    "X09n0245_013:0737c04": "日。暫因昇忉利天。為母摩耶三月說法。優填王。憶戀",
    "X09n0245_013:0737c05": "情切。猶使刻旃檀木為世尊像。禮拜供養。況佛滅後。",
    "X09n0245_013:0737c06": "不覩金容。而不能施設形像而觀瞻耶。豈道心不如",
    "X09n0245_013:0737c07": "丁蘭之孝心耶。況假之引心入法乎。引心者。因見丹",
    "X09n0245_013:0737c08": "青形像。便想得世尊。化現生身之像。眼目精靈。身手",
    "X09n0245_013:0737c09": "動轉。慈顏喜色。言語靜默。處大眾中巍巍堂堂。猶如",
    "X09n0245_013:0737c10": "目前。雖目覩丹青。而心注佛相。次因見此相。的知化",
    "X09n0245_013:0737c11": "現。如鏡中像。像者必依於淨明。佛相者必依於寂照。",
    "X09n0245_013:0737c12": "喻中既目覩影像。心全見於淨明。法中目覩化相。心",
    "X09n0245_013:0737c13": "全見於法報。法報既爾。我心亦然。心同佛心。融心為",
    "X09n0245_013:0737c14": "佛。從此修於三觀。是何魔等敢惑亂耶。何空華之煩",
    "X09n0245_013:0737c15": "惱。能障蔽於心耶。故次云相即無相即見如來。金剛",
    "X09n0245_013:0737c16": "結示其在茲矣。亦可下。重釋還同如來二句也。前釋",
    "X09n0245_013:0737c17": "者。以心注化現。生身之相。昭昭如在目前。為同在世",
    "X09n0245_013:0737c18": "之日。此則以在日一期之化。為常住也。今解者。則直",
    "X09n0245_013:0737c19": "以世尊理智真身。為常住也。故云亦可。就中。意在報",
    "X09n0245_013:0737c20": "身。報身眼耳等。一一廓周法界。有身可說不滅故。可",
    "X09n0245_013:0737c21": "仰慕故。▲疏懸幡下。二明助緣也。本意敬佛設像。因",
    "X09n0245_013:0737c22": "此莊嚴道場。誓期日數也。嚴飾壇場者。如下事懺中",
    "X09n0245_013:0737c23": "略引方等經。疏去其久近無別所表者。此意如上三",
    "X09n0245_013:0737c24": "期之說。",
    "X09n0245_013:0738a01": "疏稽首諸佛。正明用心行相。疏文有四。一總明具闕。",
    "X09n0245_013:0738a02": "二備述八種。三明生起次第。四結備述之意。初中又",
    "X09n0245_013:0738a03": "二。初闕後具。闕者。注云。善戒經者。智論者。十住婆沙",
    "X09n0245_013:0738a04": "者。闍王說者。起信亦同者。同五事也。彼是修行信心",
    "X09n0245_013:0738a05": "分中。初說信心。後說修行。修行謂施等六度。於精進",
    "X09n0245_013:0738a06": "中。有除障門之文。若人先世。多有重罪業障。為邪魔",
    "X09n0245_013:0738a07": "所惱云云。乃至應當勇猛。云云(如疏)彼文既在精進。亦",
    "X09n0245_013:0738a08": "是加行之義。亦與此經意同也。▲疏其最下。後具也。",
    "X09n0245_013:0738a09": "先通列八法。後別銷其文。云禮佛法經者。說禮佛方",
    "X09n0245_013:0738a10": "法也。經題既標禮佛。禮佛即是所宗。餘七皆是禮佛",
    "X09n0245_013:0738a11": "由緣。謂供讚是禮佛流類。懺勸喜是禮佛之意。由欲",
    "X09n0245_013:0738a12": "懺等故。禮敬以申懇志。七是都迴禮等功德。向於三",
    "X09n0245_013:0738a13": "處。八申陳意所希望。彼既題以禮佛。餘是方法。今經",
    "X09n0245_013:0738a14": "次云稽盲十方諸佛名字。即正舉所宗。懺者總舉所",
    "X09n0245_013:0738a15": "申禮敬之意。理合具諸方法矣。此經宗旨。在於文略。",
    "X09n0245_013:0738a16": "故略舉三。謂禮懺讚。文云名字。即當讚矣。△後別銷",
    "X09n0245_013:0738a17": "文者。注中俱能遠離等者。但專精一事。皆具餘益。故",
    "X09n0245_013:0738a18": "前引諸教。數有少多。皆獲大益。餘皆同類因。感等流",
    "X09n0245_013:0738a19": "果也。詳義對說。其益昭然。一中尋常文云。嚴持香華",
    "X09n0245_013:0738a20": "如法供養等。其益可知。二中即尋常梵音文也。是勝",
    "X09n0245_013:0738a21": "鬘夫人歎佛之文。又上座別讚云。佛真法身猶若虗",
    "X09n0245_013:0738a22": "空等。三中則七佛。十方佛。二十五佛。五十三佛。賢劫",
    "X09n0245_013:0738a23": "千佛。乃至佛名經。隨意廣略。一一有經。讚其功能。四",
    "X09n0245_013:0738a24": "五已下皆如尋常。依時禮懺所唱。亦或廣或略。唯晨",
    "X09n0245_013:0738b01": "朝禮最備。四中云。十方無量佛所知無不盡等。注云",
    "X09n0245_013:0738b02": "除三四障者。文在次下。依正具者。本所不具。是業所",
    "X09n0245_013:0738b03": "招。今洗懺罪業令盡故。依正皆具矣。五中云十方諸",
    "X09n0245_013:0738b04": "如來現身成道者等。注除謗者。此由謗之不令說聽。",
    "X09n0245_013:0738b05": "今翻昔過。勸請長說。既請說法。必得自聞故。多聞增",
    "X09n0245_013:0738b06": "智慧矣。六中云。昔嫉他不招感徒眾歸湊。即今罪畢",
    "X09n0245_013:0738b07": "為人受孤單報。今翻之隨喜。故得眷屬。七中云。我所",
    "X09n0245_013:0738b08": "作福業。一切皆和合等。自貪局功德。不迴於他。故狹",
    "X09n0245_013:0738b09": "劣。今迴之向彼。故廣大。如迴聲入角則遠聞也。八中",
    "X09n0245_013:0738b10": "云。願諸眾生等。速發菩提心等。除退持行者。如前說。",
    "X09n0245_013:0738b11": "若無心願策引。行亦不成等。即是其義。",
    "X09n0245_013:0738b12": "疏供養者下。二備述八種也。今當第一。復有其三。(在疏)",
    "X09n0245_013:0738b13": "初云內外者。外財則錢帛金寶衣食等。如須達長者",
    "X09n0245_013:0738b14": "之類。內財則頭目身命等。如薩埵王子之類。故言事",
    "X09n0245_013:0738b15": "皆可知者二意。一者尋常處處俗講皆說。道俗無不",
    "X09n0245_013:0738b16": "知故。二者既是事相之法。不假辯明義理。舉之即知",
    "X09n0245_013:0738b17": "為之。即是何假苦言耶。疏其法供者。一一正明。言十",
    "X09n0245_013:0738b18": "法行者。諸家言教。皆通而言之。皆是受持大乘教法",
    "X09n0245_013:0738b19": "也。華嚴藏和尚。明受持大乘經須知。五法如下流通",
    "X09n0245_013:0738b20": "分中所明。於教法者。且揀理果及行也。書寫者。剝皮",
    "X09n0245_013:0738b21": "為紙等。轉施者。見他發於受持無力可辦。遂轉施己",
    "X09n0245_013:0738b22": "有。為他勝緣。聽聞者。自己聽他講解。或聽諷誦。披讀",
    "X09n0245_013:0738b23": "者。尋覽其文。受持者。攝為心要。然常人皆以讀誦便",
    "X09n0245_013:0738b24": "為受持。此乃大失本意。不知受持異於轉讀。亦異諷",
    "X09n0245_013:0738c01": "誦故。此披讀諷誦受持。為三種法行。若不爾者。應唯",
    "X09n0245_013:0738c02": "二種。又無著菩薩釋金剛經受持讀誦文云。讚誦者。",
    "X09n0245_013:0738c03": "此說受持因故。為欲受故讀。為欲持故誦。天親釋云。",
    "X09n0245_013:0738c04": "受持修行。依總持法故。讀誦修行。依聞慧廣故。至流",
    "X09n0245_013:0738c05": "通分中。當具解釋。開示者講說。思惟者觀智推察。修",
    "X09n0245_013:0738c06": "習者。或依之以為禪境。(無著釋金剛經。修行之言。云三摩鉢底相應時)或依",
    "X09n0245_013:0738c07": "之以起萬行。故為十也。▲疏又新華嚴下。二校量財",
    "X09n0245_013:0738c08": "法勝劣。諸供養者。謂內財外財。各有種種不同也。法",
    "X09n0245_013:0738c09": "供養最者。財施有限。法施無窮。財施施多則盡。法施",
    "X09n0245_013:0738c10": "施多轉增。財施世報。法施出世報。注云七行者。文中",
    "X09n0245_013:0738c11": "略列四種。等取餘三也。不文具云。所謂如說修行供",
    "X09n0245_013:0738c12": "養。利益眾生供養。攝受眾生供養。代眾生苦供養。勤",
    "X09n0245_013:0738c13": "修善根供養。不捨菩薩業供養。不離菩提心供養。等",
    "X09n0245_013:0738c14": "字含中間三種也。然此七行。含於二意。一為如法修",
    "X09n0245_013:0738c15": "行故。捨財食等供養。即名最勝。餘六例之。二如法修",
    "X09n0245_013:0738c16": "行。即是供養。不待財等方。名為供養。餘六亦例之。▲",
    "X09n0245_013:0738c17": "疏然稱法下。三明財法無別。故菩薩戒廣本文云。財",
    "X09n0245_013:0738c18": "法二施。等無差別。淨名云。於法等者。於食亦等。言稱",
    "X09n0245_013:0738c19": "法施財者。有二意。一為法故施財。亦名稱法。二不計",
    "X09n0245_013:0738c20": "有能施之我所施之物及受施人。三輪皆空。(輪者摧輾義。執",
    "X09n0245_013:0738c21": "有則摧無漏功德。達空則摧無明障惑)稱於真法及夢幻緣起之法。疏",
    "X09n0245_013:0738c22": "如善德者。即淨名經中。佛命長者善德問疾。善德白",
    "X09n0245_013:0738c23": "佛。我不堪任。便自說。往於父舍。設大施會。供養一切",
    "X09n0245_013:0738c24": "沙門婆羅門外道貧窮下賤孤獨乞人。期滿七日。彼",
    "X09n0245_013:0739a01": "維摩。入會云。夫大施會。不如仁者所施。當為法施之",
    "X09n0245_013:0739a02": "會。何用是財施會為。法施會者。無前無後。一時供養",
    "X09n0245_013:0739a03": "一切眾生。是名法施之會。此中義意。如別卷釋。疏喜",
    "X09n0245_013:0739a04": "見燒身者。即法華經第十藥王本事品說。過去日月",
    "X09n0245_013:0739a05": "淨明德佛。為一切眾生喜見菩薩。說法華經。喜見樂",
    "X09n0245_013:0739a06": "習苦行。得現一切色身三昧。歡喜自念。是聞經力。入",
    "X09n0245_013:0739a07": "三昧。從空雨種種香華。供養已。起定念言。不如以身",
    "X09n0245_013:0739a08": "供養。即服諸香。飲香油。滿千二百歲。香油塗身。於佛",
    "X09n0245_013:0739a09": "前。天寶衣纏身。灌諸香油。以神通力。而自燃身。光明",
    "X09n0245_013:0739a10": "遍照八十億恒河沙世界。其中諸佛。同時讚言。善哉",
    "X09n0245_013:0739a11": "善哉。是名真法供養如來。若以香華瓔珞等物。乃至",
    "X09n0245_013:0739a12": "亦所不及。釋曰。善德外財。喜見內財。以稱法故。即名",
    "X09n0245_013:0739a13": "法供養也。疏皆稱真理者。然三輪本空。真理本有。此",
    "X09n0245_013:0739a14": "執三輪為有。故迷真理謂無。今既遠三空。須稱真理。",
    "X09n0245_013:0739a15": "真理即二空所顯之真如。例如人法二空不必真如。",
    "X09n0245_013:0739a16": "二空所顯。方是真如。諸教但言三輪體空。且約破執。",
    "X09n0245_013:0739a17": "今直云真理。方是顯性。況云稱之。即三輪不待破滅。",
    "X09n0245_013:0739a18": "全體廓周法界。與真理不異。函蓋相當。故名稱也。如",
    "X09n0245_013:0739a19": "此方成觀行之供也。故行相功用。逈異前二。等虗空",
    "X09n0245_013:0739a20": "者。顯示能稱所稱之方劑也。全法之身者。是初一輪",
    "X09n0245_013:0739a21": "也。稱真之物第二輪也。供養於佛第三輪也。等者。次",
    "X09n0245_013:0739a22": "文云。是故菩薩。不虗行於所修。常值諸佛。恒不失時。",
    "X09n0245_013:0739a23": "一切供具。常稱理而成就。何以故。法施於佛稱真理",
    "X09n0245_013:0739a24": "故。釋曰。准此云一香一華等。又云常稱理成就。即知",
    "X09n0245_013:0739b01": "經中所列。皆以稱理。即一之多等也。故修行者。但安",
    "X09n0245_013:0739b02": "心觀行。物物自多。皆遍佛也。疏彼經云者。即是普賢",
    "X09n0245_013:0739b03": "行願中。第三廣修供養之文。我以普賢行願力故。法",
    "X09n0245_013:0739b04": "力也。彼經前文。云起深信解。自力也。自力因緣備具",
    "X09n0245_013:0739b05": "故。供等無量。疏如須彌山者。取人間覩高大無過。又",
    "X09n0245_013:0739b06": "四寶所成。而具十德。表供具一一具德相妙用也。如",
    "X09n0245_013:0739b07": "海水者深廣也。稱理故深。稱事故廣。香華雲者。華嚴",
    "X09n0245_013:0739b08": "每列供具等。一一云雲。雲喻緣起。謂此供具。色相顯",
    "X09n0245_013:0739b09": "然。智鑒無性。從法性空。無生法起。能現(觀行)所現。(供具)迥",
    "X09n0245_013:0739b10": "無所依。應現而來。來無所從。用謝而去。去無所至。而",
    "X09n0245_013:0739b11": "能含悲。潤注法雨。益濟萬物。重重無盡。有雲像焉。",
    "X09n0245_013:0739b12": "疏情發於中等者。借毛詩序中文勢也。彼歌詠之不",
    "X09n0245_013:0739b13": "足。故不知手舞足蹈之。此則讚詠之不足。懇禱禮拜",
    "X09n0245_013:0739b14": "之也。諸經讚詞者。如龍女讚云。深達罪福相等。勝鬘",
    "X09n0245_013:0739b15": "夫人讚云。如來妙色身等。寶積云。目淨脩廣如青蓮",
    "X09n0245_013:0739b16": "等。世尊因地。翹足讚底沙佛云。天地此界多聞室等。",
    "X09n0245_013:0739b17": "乃至自在熾盛等。如來甚奇妙等。天上天下無如等。",
    "X09n0245_013:0739b18": "華嚴部末云。剎塵心念可數知。大海之水可飲盡。虗",
    "X09n0245_013:0739b19": "空可量風可繫。無能說盡佛功德。",
    "X09n0245_013:0739b20": "疏勒那三藏者。華嚴纂靈記云。三藏是天竺人。既至",
    "X09n0245_013:0739b21": "此土。華音又通。講華嚴經。道俗雲集。講次忽有一人",
    "X09n0245_013:0739b22": "執笏。形如大官。云天帝令請和尚講華嚴經。都講維",
    "X09n0245_013:0739b23": "那梵唄。法事所須。咸須備具。講席眾僧悉同見。言訖",
    "X09n0245_013:0739b24": "便隱。三藏及都講維那。當時奄然。卒於法座。疏優劣",
    "X09n0245_013:0739c01": "有七者。然於中兼含是非。非中有二。即第一第二也。",
    "X09n0245_013:0739c02": "此一向劣。仍是過患。餘五則前前劣後後優也。然此",
    "X09n0245_013:0739c03": "七中脚注者。皆非三藏之文。當行者雖是本文亦有",
    "X09n0245_013:0739c04": "少。則神意在文略也。疏我慢者。文有三節。謂禮佛禮",
    "X09n0245_013:0739c05": "僧及喻。初二句。依時禮佛。謂或圖名利供養。恐失德",
    "X09n0245_013:0739c06": "望。故隨眾倍行。或眾首點撿。不得已故陪行。心無敬",
    "X09n0245_013:0739c07": "者。或本信心不全。苟避徭役。或圖供養。假託披緇者。",
    "X09n0245_013:0739c08": "或大底即不敢不敬諸佛。但輕於假設形像。或懈怠",
    "X09n0245_013:0739c09": "下能念念運恭敬心。但率爾隨眾。心中無記者。皆是",
    "X09n0245_013:0739c10": "此也。次二句。餘時禮僧。謂見上座阿闍梨。或傳法主。",
    "X09n0245_013:0739c11": "或有德及諸善知識。乃至在家菩薩中。或耆年宿德",
    "X09n0245_013:0739c12": "之類。慮失自己大體德望。或慮以理責辱不能不禮。",
    "X09n0245_013:0739c13": "然以我慢之故。對傍畔之人。自現貢高尊重之相。偃",
    "X09n0245_013:0739c14": "蹇而禮。表我勝伊。非臣伏。但存體禮之也。縱知他有",
    "X09n0245_013:0739c15": "德有能。或恃高門貴姓。或恃勢力。耻於屈伏歸心問",
    "X09n0245_013:0739c16": "法故。不能卑恭敬禮。故云耻於下問。後一句。總以喻",
    "X09n0245_013:0739c17": "顯相。可知也。故志公云。行道猶如推磑。禮拜恰似客",
    "X09n0245_013:0739c18": "舂。今時之人。不得此意。一向毀於禮佛。而令後五種入",
    "X09n0245_013:0739c19": "理之禮亦同推磑之喻矣。豈不愚哉。疏徒肅形儀者。",
    "X09n0245_013:0739c20": "稍勝於前。前則貢高我慢。此則恭肅形儀。然以心不",
    "X09n0245_013:0739c21": "稱身。故云徒也。無淨想者。內畜慢心。外現故相是。隱",
    "X09n0245_013:0739c22": "避詐偽之垢也。此以純真為淨也。高聲作相。激動人心",
    "X09n0245_013:0739c23": "以招供養。或改轉聲音。移易文本。以就俗情。故云高",
    "X09n0245_013:0739c24": "聲喧雜詞句渾亂。問既知非儀。何必敘列。同作觀門。",
    "X09n0245_013:0740a01": "答舉過以訶。說非令止以就觀行也。疏敬從心發運",
    "X09n0245_013:0740a02": "於身口者。如前讚佛處。疏云情發於中等。及鈔中結",
    "X09n0245_013:0740a03": "云。讚詠之不足。故懇到而禮拜之也。運身禮拜。運口",
    "X09n0245_013:0740a04": "稱名。五輪者。手足及頭。注斷道等者。經中令一一發",
    "X09n0245_013:0740a05": "願。具云。我今五輪。於佛作禮。為斷五道離五蓋。令眾",
    "X09n0245_013:0740a06": "生常安住五通具足五眼。願我右膝著地之時。令諸",
    "X09n0245_013:0740a07": "眾生得正覺道。(右是順義。故成正覺)願我左膝著地之時。令諸",
    "X09n0245_013:0740a08": "眾生於外道法不起邪見。(左是違逆義故表邪見)願我右手著",
    "X09n0245_013:0740a09": "地之時。猶如世尊坐金剛座。右手指地。震動現瑞。證",
    "X09n0245_013:0740a10": "大菩提。願我左手著地之時。於諸外道。以四攝法。而",
    "X09n0245_013:0740a11": "攝取之。令入正道。(左右表邪正如上)願我頭頂著地之時。令",
    "X09n0245_013:0740a12": "諸眾生離憍慢心。悉得成就無見頂相(皆發等流願也)疏無",
    "X09n0245_013:0740a13": "相禮者。自此已下。皆述身口恭敬禮時作此觀智。非",
    "X09n0245_013:0740a14": "謂身口都不敬禮。但將無相等。以當禮佛。善須思之。",
    "X09n0245_013:0740a15": "若以觀智。便名禮佛。不須身禮。即第三中。亦應但以",
    "X09n0245_013:0740a16": "恭敬便為禮拜。不合運於身口。義例如此。豈不誤焉。",
    "X09n0245_013:0740a17": "問大乘宗於意地意起名犯。即名破戒。何妨例此心",
    "X09n0245_013:0740a18": "禮即成功德。答彼起意作念。的擬運身口行殺盜等。",
    "X09n0245_013:0740a19": "心念成就。竟無悔意故。今但的擬運身業禮口業讚",
    "X09n0245_013:0740a20": "等。心志決定。竟無猶預。縱未遂嚴淨。道場作禮之間。",
    "X09n0245_013:0740a21": "灼然已生功德。若無意擬運身口。元無功德。如本無",
    "X09n0245_013:0740a22": "意擬殺等亦無罪也。然觀智既成。觀境常現。行住坐",
    "X09n0245_013:0740a23": "臥。禮不間斷。但觀心不退。自然流注。如受惡律儀之",
    "X09n0245_013:0740a24": "人。(屠獵劫賊等業之類)殺等之心。念念流注。不必正殺正盜也。",
    "X09n0245_013:0740b01": "疏發智清淨及淨心皆能禮也。佛境界者。所禮也。深",
    "X09n0245_013:0740b02": "入下二句。能所俱寂也。細而論之。有兩重能。初謂發",
    "X09n0245_013:0740b03": "智者能淨也。身心者所淨。後謂清淨身心能禮也。佛",
    "X09n0245_013:0740b04": "境界所禮也。蕩蕩無礙。是離能所。合法性之相也。疏",
    "X09n0245_013:0740b05": "起用禮者。問能所皆如影像。如何得禮敬義成。答謂",
    "X09n0245_013:0740b06": "先觀己身心。是無明勢分。從染緣起。今以正智觀之。",
    "X09n0245_013:0740b07": "無性即是一真法界。然後觀此法界。不守自性。常能",
    "X09n0245_013:0740b08": "隨緣而起。遂禮拜恭敬。一心歸投。託諸佛淨緣。引起",
    "X09n0245_013:0740b09": "身心。隨此淨緣而起。名淨緣起。如影從鏡現。不妨運",
    "X09n0245_013:0740b10": "行歷位漸漸增進。而行行位位皆然。無有一法不依",
    "X09n0245_013:0740b11": "法界託緣而起。故皆如影。既身心無性。合於法界。法",
    "X09n0245_013:0740b12": "界無所不遍。故我身心隨所依法界。亦無所不遍。無",
    "X09n0245_013:0740b13": "所不禮也。故云遍禮一切。疏身內佛者。如塵中大千",
    "X09n0245_013:0740b14": "經卷。如弊布囊真金。如焦模中佛像。如樂器中之鍠",
    "X09n0245_013:0740b15": "音等。不緣他佛者。不取相也。若外有可觀者。以色見",
    "X09n0245_013:0740b16": "我也。邪人行逕者。是人行邪道。不能見如來也。返照",
    "X09n0245_013:0740b17": "者。正是內觀也。注云顯實宗者。此教中有二義。一即",
    "X09n0245_013:0740b18": "於諸法中。約空有互奪雙融。便為法性。天台大師宗",
    "X09n0245_013:0740b19": "此義也。二直顯真性。逈出空有。方為中道佛性。前起",
    "X09n0245_013:0740b20": "用禮。約此初義中。即空之有故。如影也。即有之空故。",
    "X09n0245_013:0740b21": "不離法界。疏見佛可禮者。雙遮外境佛及身內佛。身",
    "X09n0245_013:0740b22": "內佛者。同中論說如來在五陰中。破云。如來應小。五",
    "X09n0245_013:0740b23": "陰應大。故偈云。此彼不相在。亦是邪見者。中論宗正。",
    "X09n0245_013:0740b24": "破二乘邪也。亦可即金剛是人行邪道。此雙遮內外",
    "X09n0245_013:0740c01": "佛故。觀身下二句。淨名經也。安心寂滅者。前絕待靈",
    "X09n0245_013:0740c02": "心觀文中。一一皆云寂滅。名平等禮者。結歸所標實",
    "X09n0245_013:0740c03": "相也。文殊云者。入佛境界經中文也。問古德集此。名",
    "X09n0245_013:0740c04": "無相禮。何不於第四門引之。答古德。但揀取著事相。",
    "X09n0245_013:0740c05": "通名無相。無相之言。通此四門。或古人。唯知有法相",
    "X09n0245_013:0740c06": "無相二宗。不開此等權實。今既開之。則此偈義當此",
    "X09n0245_013:0740c07": "門。以無相正是所觀之理。不別得名無所觀。等者等",
    "X09n0245_013:0740c08": "餘九偈一一皆云敬禮無所觀也。疏大悲禮者。隨一",
    "X09n0245_013:0740c09": "一禮。普代眾生也。謂前雖觀智圓明。未顯大悲利益。",
    "X09n0245_013:0740c10": "豈名菩提薩埵之禮乎。故此明以同體大悲物我無",
    "X09n0245_013:0740c11": "二。我既禮也。即眾生禮我。離慢也。眾生皆離。總攝者",
    "X09n0245_013:0740c12": "攝前六門。(不攝初二以非義故)以為一觀。帝網者。若佛若禮。重",
    "X09n0245_013:0740c13": "重無盡。如天帝殿網。百千之珠。交相涉入。重重無盡。",
    "X09n0245_013:0740c14": "如注引經。即其類也。順其宗者。華嚴所說法門。一一",
    "X09n0245_013:0740c15": "以十為數。注行願經者。乍觀此所引經。若以一一佛",
    "X09n0245_013:0740c16": "前皆現多身。即似身多佛少。若以一一身遍禮多佛。",
    "X09n0245_013:0740c17": "即似身少佛多。稱實而言。身佛應等。經文緣欲明一",
    "X09n0245_013:0740c18": "多無礙故。於身佛互舉一多。若令相對義備。應有四",
    "X09n0245_013:0740c19": "句。一一身禮多佛。二一佛對多身。即所引二句經文。",
    "X09n0245_013:0740c20": "是也。三一身禮一佛。不壞相故。事法界也。四多多之",
    "X09n0245_013:0740c21": "身。禮多多之佛。如帝網也。據華嚴宗。一一身前。本有",
    "X09n0245_013:0740c22": "多佛。佛前本有多身。但以執境迷心。致令都不見也。",
    "X09n0245_013:0740c23": "故出現品說。佛入善覺三昧。於一身。現一切眾數等",
    "X09n0245_013:0740c24": "身。(證身佛數等)即果門入也。又云。眾生心中。念念有佛成",
    "X09n0245_013:0741a01": "正覺。及此所引經。以普賢觀行而見之。即因門入也。",
    "X09n0245_013:0741a02": "因果雖異。所入之境無殊故。因果交徹。盡虗空者。引",
    "X09n0245_013:0741a03": "文略也已。具如普覺章末答發心處具引說。",
    "X09n0245_013:0741a04": "疏懺悔中。文五。一釋懺悔名。二明懺障三明所起之",
    "X09n0245_013:0741a05": "由。四正明懺法。五翻罪為福。初中。此云悔過。此釋則",
    "X09n0245_013:0741a06": "翻懺為悔。但是一義也。別說者。即懺悔兩字各是一",
    "X09n0245_013:0741a07": "義。懺名陳露者。翻懺字。如佛名經云。懺是懺謝之名。",
    "X09n0245_013:0741a08": "悔以悔責為義。西塔律疏云。興善伐惡為懺。追變往",
    "X09n0245_013:0741a09": "愆為悔。意亦大同。餘如別卷。",
    "X09n0245_013:0741a10": "疏滅除三障下。二明懺障也。成淨戒善者。有二意。若",
    "X09n0245_013:0741a11": "約偏懺。惡業即成有漏善。若就過患俱懺三障四障。",
    "X09n0245_013:0741a12": "則成順理稱性無漏善也。佛名經者。是先德於一切",
    "X09n0245_013:0741a13": "經。錄出佛菩薩羅漢等名及懺悔之文。集為一處。秦",
    "X09n0245_013:0741a14": "中俗號馬頭羅剎佛名經。有十六卷。蜀中但號佛名",
    "X09n0245_013:0741a15": "經。有十五卷。具一萬五千三寶之名。其文具云。然其",
    "X09n0245_013:0741a16": "罪相。雖復無量。大而為語。不出其三。一者煩惱。二者",
    "X09n0245_013:0741a17": "是業。三是果報。此三種法。能障聖道及以人天勝妙",
    "X09n0245_013:0741a18": "好事。是故。經中目為三障。所以諸佛菩薩教作懺悔。",
    "X09n0245_013:0741a19": "又云。此三障者。更相由藉。由煩惱故。以起惡業。惡業",
    "X09n0245_013:0741a20": "因緣。故得苦果。(六道皆苦行苦遍三界故。故論中通云業繫苦相)是故。今日",
    "X09n0245_013:0741a21": "先懺煩惱。諸佛菩薩入理聖人。種種訶責。名此煩惱。",
    "X09n0245_013:0741a22": "以為怨家。何以故。能斷眾生慧命根故。(故注云怨斷慧命。是撮略",
    "X09n0245_013:0741a23": "注記)亦名此煩惱。以為怨賊。能劫眾生諸善法故。(故注賊劫",
    "X09n0245_013:0741a24": "善法)亦名此煩惱。以為暴河。能漂眾生入生死海故。亦",
    "X09n0245_013:0741b01": "名此煩惱。以為羈鎻。能繫眾生於生死獄故。(故注云暴河羇",
    "X09n0245_013:0741b02": "鎻)所以六道牽連。四生不絕。當知皆是煩惱過患。疏",
    "X09n0245_013:0741b03": "二業中。注文有四。一釋所懺之業。云巧作六道者。六",
    "X09n0245_013:0741b04": "道形相各各不同。塵沙種類皆。是業力。故華嚴云。心",
    "X09n0245_013:0741b05": "如工畫師。能畫諸世間。五蘊悉從生。無法而不造。又",
    "X09n0245_013:0741b06": "云。若人欲了知三世一切佛。當觀法界性。一切唯心",
    "X09n0245_013:0741b07": "造。亦能畫佛也。且如但就人道中。唯取南閻浮提一",
    "X09n0245_013:0741b08": "洲之人。早已有爾許多面孔。千千萬萬箇箇不同。非",
    "X09n0245_013:0741b09": "但橫覩現在不同。亦乃竪想。過去未來。人面各別。且",
    "X09n0245_013:0741b10": "如一人中。曾祖不同。高祖阿翁又殊。曾門文有異。祖",
    "X09n0245_013:0741b11": "身又異。父子又異身。孫復殊子。定知未生之孫。出來",
    "X09n0245_013:0741b12": "必是各別。一人既爾。盡世界皆然。一一是業力。知此",
    "X09n0245_013:0741b13": "巧能分布。令各各別。實難思議。故有經云。業巧能生",
    "X09n0245_013:0741b14": "種種形。閻浮人中。一色尚已難言。況東西北州。又形",
    "X09n0245_013:0741b15": "相面孔更別。都說人道已然。況天道鬼畜地獄人別。",
    "X09n0245_013:0741b16": "就畜中。或飛走。或多足無足。乃至微細蟲豸。何可言",
    "X09n0245_013:0741b17": "之。皆是業能巧布。故云巧作六道令各不同也。畫師",
    "X09n0245_013:0741b18": "之巧。實不可比。尋常見壁畵。三百五百人。施主或社",
    "X09n0245_013:0741b19": "家。大都欲令肥瘦大小黑白之殊。然不免多皆相似。",
    "X09n0245_013:0741b20": "故志公呵張僧傜云。毗婆尸佛早學畵。亘到如今。猶",
    "X09n0245_013:0741b21": "未妙。雖是變家隨俗撰作。然乃暗與理符。△注懺之",
    "X09n0245_013:0741b22": "有三下。二正明懺業之相也。一伏者。伏業懺也。所謂",
    "X09n0245_013:0741b23": "自揆道力劣弱。宿業或今業。深厚積多。不敢希望直",
    "X09n0245_013:0741b24": "滅而不受。遂且悔責身心。永不相續。其已作負命等",
    "X09n0245_013:0741c01": "怨債。且願以止觀及諸善力伏之。不起現行。得定慧",
    "X09n0245_013:0741c02": "力。增堪忍。諸趣即將身償他。如才學廣博者未達聞。",
    "X09n0245_013:0741c03": "貧賤之時負債。若今償他。苦惱之甚。癈求榮達之路。",
    "X09n0245_013:0741c04": "遂氣延至榮達之時。百倍償之。亦不難矣。如杯渡禪",
    "X09n0245_013:0741c05": "師。遠就梁武帝之死。二祖可大師。故往鄴都。受仲倫",
    "X09n0245_013:0741c06": "之斃也。佛示現受金槍馬麥之類。蓋亦表此義矣。雖",
    "X09n0245_013:0741c07": "云示現。不妨遠遠劫來曾有此因。但似鏡影故。云示",
    "X09n0245_013:0741c08": "現。又以於受與不受皆得自在。但是故意。非業所牽。",
    "X09n0245_013:0741c09": "故云示現。且如一人之業。從無始來。有何邊畔。但以",
    "X09n0245_013:0741c10": "發菩提心後。念念熏修者。便不潤之。則悉不受之。便",
    "X09n0245_013:0741c11": "至證真成佛。即知過。云曾作之事何限。然斷障既盡",
    "X09n0245_013:0741c12": "業則已無。不妨依宿世所作事而受即名示現也。二",
    "X09n0245_013:0741c13": "轉者。轉重罪而輕受。謂自知未發心前。所有過罪。道",
    "X09n0245_013:0741c14": "力既小。不敢望其直滅。恐命終後墜三惡道。障於修",
    "X09n0245_013:0741c15": "道。遂顛轉向今生。便令償却。便償即輕。待來生即重。",
    "X09n0245_013:0741c16": "故十住婆沙論云。於三惡道中。若應受業報。願於今",
    "X09n0245_013:0741c17": "身償。不入惡道受。經云。設有惡道報。頭痛即得除。金",
    "X09n0245_013:0741c18": "剛亦云。受持讀誦此經。則為人輕賤。是人先世罪業。",
    "X09n0245_013:0741c19": "應墮惡道。以今世人輕賤故。先世罪業則為消滅。當",
    "X09n0245_013:0741c20": "得阿耨菩提。涅槃經說。智者造罪。重造輕受。亦是此",
    "X09n0245_013:0741c21": "意也。三滅者。悟理精深。發心猛利。念念觀諸法性。心",
    "X09n0245_013:0741c22": "心順性修行。罪體既空。倒心又正。染心復止。本末念",
    "X09n0245_013:0741c23": "念俱懺。理事了了徹源。如是之人。豈有業累更餘在",
    "X09n0245_013:0741c24": "耶。故經云。煩惱如空。無所住。志公云。煩惱何處安脚。",
    "X09n0245_013:0742a01": "故云滅也。若雖發心猛盛。不達罪源。或雖悟理。不能",
    "X09n0245_013:0742a02": "息業。云欲懺悔。竟何益歟。△注然小乘下。三明大小",
    "X09n0245_013:0742a03": "乘深淺之相。言時定報不定者。以遇懺心猛利善力",
    "X09n0245_013:0742a04": "強盛。應受而排敵之。以時定故。已過其時。則一差永",
    "X09n0245_013:0742a05": "差。以報不定故。容可懺滅而不受。然此時報相對。義",
    "X09n0245_013:0742a06": "有四句。及三報義。並在彌勒章中廣述說。可更撿而",
    "X09n0245_013:0742a07": "敘之。大乘一切皆滅者。如下所明。△注又善心下。四",
    "X09n0245_013:0742a08": "料簡對治品類。總有三種對治。一懺治罪。二智斷障。",
    "X09n0245_013:0742a09": "三善防惡。懺中。云上下品類敵對者。罪若深重。還須",
    "X09n0245_013:0742a10": "發猛利勝上心。懺之方滅。中下隨類可知。智斷煩惱",
    "X09n0245_013:0742a11": "者。上品麤障易遣。故初心下品之智。即能治之。下品",
    "X09n0245_013:0742a12": "細障難除。故須利根久修。上智方能除也。如羅縠之",
    "X09n0245_013:0742a13": "障。非十地等覺之智。何能斷之。防罪亦爾。謂四重罪。",
    "X09n0245_013:0742a14": "重而易防。初發善心。及劣善心即免。餘篇轉輕小。轉",
    "X09n0245_013:0742a15": "難防項故。南山鈔主。未免吉羅。優波毱多。尚翻油鉢。",
    "X09n0245_013:0742a16": "故須上品善心。方便可防制。疏三果報者。注中之文。",
    "X09n0245_013:0742a17": "亦是佛名經中之偈。謂有四梵志。知得五通。忽聞空",
    "X09n0245_013:0742a18": "中有聲云。汝等十日。皆的命終此四人。倚恃神通。擬",
    "X09n0245_013:0742a19": "不伏死。俱來辭佛避死。意騁神通。一人入海底。一人",
    "X09n0245_013:0742a20": "在空中。一人入深山巖谷非人所到之處。一人常在",
    "X09n0245_013:0742a21": "千千萬萬人聚集閙處。日滿俱死。佛說偈言。非空非",
    "X09n0245_013:0742a22": "海中。非入山石間。無有地方所脫之而不受報。唯有",
    "X09n0245_013:0742a23": "懺悔力。乃能得除滅。故釋提桓因。五衰相現。恐懼切",
    "X09n0245_013:0742a24": "心。歸誠三寶。五衰即滅。得延天年。又如尊勝經說。善",
    "X09n0245_013:0742b01": "住天子。亦五相現。以陀羅尼懺悔力故。亦延天壽。彼",
    "X09n0245_013:0742b02": "經別相懺報障中。先懺阿鼻。乃至三惡。次第而懺。此",
    "X09n0245_013:0742b03": "三能障等。是彼經中。先標三障之文。具云。此三滅者。",
    "X09n0245_013:0742b04": "則六根十惡乃至八萬四千塵勞。皆悉清淨。疏加一",
    "X09n0245_013:0742b05": "見障者。此是華嚴隨好品中懺悔之文。列所懺悔障",
    "X09n0245_013:0742b06": "云。業障煩惱障報障見障。故云加一。注云見及煩惱",
    "X09n0245_013:0742b07": "利鈍者。貪瞋癡慢疑。是五鈍使。直云煩惱。餘身見邊",
    "X09n0245_013:0742b08": "見邪見見取戒禁取。是五利使。即名見障。若通而論",
    "X09n0245_013:0742b09": "之。總名煩惱。或亦所知障。是見障也。",
    "X09n0245_013:0742b10": "疏然欲懺下。三明所起之由也。不覺者。根本迷也。故",
    "X09n0245_013:0742b11": "佛名經云。獨頭無明。為煩惱種。今雖已覺。倒習猶行。",
    "X09n0245_013:0742b12": "亦長須悔恨。起貪瞋癡者。然煩惱雖有其十。猛利發",
    "X09n0245_013:0742b13": "業。是此三毒故。故注偏指之。云是業因也。發身口意",
    "X09n0245_013:0742b14": "者。能發是身業。所發是身具所造。是善惡不動業也。",
    "X09n0245_013:0742b15": "皆思為體者。論云。大乘三業皆思為體。謂動身之思。",
    "X09n0245_013:0742b16": "發語之思。及思當體。自是三業也。造業具者。此異熟",
    "X09n0245_013:0742b17": "無記之身口。及深污意根。此是造業之具度。如工巧",
    "X09n0245_013:0742b18": "之業而錐刀器不是業也。開之成六者。彼經云。身身",
    "X09n0245_013:0742b19": "業。語語業。意意業。即是六也。經文自釋。身渾濁臭惡",
    "X09n0245_013:0742b20": "虫聚等。身業即行住坐臥屈申等。語即風息吐納高",
    "X09n0245_013:0742b21": "低等。語業即起居問訊讚說毀說等。意即覺觀思惟",
    "X09n0245_013:0742b22": "等。意業即憂喜等。評曰。經中約相見可見聞等。而顯",
    "X09n0245_013:0742b23": "之不尅體。說思為業。可以意趣中求矣。注善惡不動",
    "X09n0245_013:0742b24": "及順現生後等。皆在彌勒章中。已具釋說。三三者。身",
    "X09n0245_013:0742c01": "等三具。善等三種業。現等三種報也。合九種者。前後",
    "X09n0245_013:0742c02": "不相離。從三煩惱生者。即貪瞋癡也。此是根本。",
    "X09n0245_013:0742c03": "疏然懺有二下。四正明懺法也。於中又二。一總。二別。",
    "X09n0245_013:0742c04": "總中。云責心者。悔恨無始已來不早親近善友發菩",
    "X09n0245_013:0742c05": "提心。而乃執認身心我等相。縱恣貪瞋嫉妬分別見",
    "X09n0245_013:0742c06": "慢。造種種業。如蠶作繭自纏自縛。苦苦。壞苦。行苦。無",
    "X09n0245_013:0742c07": "有出期。▲疏若就下。二別也。善惡不動三種業中。唯",
    "X09n0245_013:0742c08": "別懺惡業也。謂善及不動。但以迷心。取相求有。故成",
    "X09n0245_013:0742c09": "過患。若離其病。不除其法。故此不懺。若惡業。背理招",
    "X09n0245_013:0742c10": "苦。一向須斷。故此懺令滅也。二種者。遮則佛之遮制。",
    "X09n0245_013:0742c11": "違制成罪。性則法爾。犯之有罪。十惡是也。准小乘宗。",
    "X09n0245_013:0742c12": "四重八重不通懺悔。僧殘已下四篇方許。餘如別卷。",
    "X09n0245_013:0742c13": "作法者。小乘懺要。請大比丘為證。對大僧。具五法。一",
    "X09n0245_013:0742c14": "袒右肩。二右膝著地。三合掌。四說罪各種。(罪名謂僧殘波逸提。",
    "X09n0245_013:0742c15": "種是種類。如於僧殘中自弄媒嫁等十三)五禮足。若對小夏。闕無禮足。但",
    "X09n0245_013:0742c16": "行四法。若僧殘罪。須請二十清淨僧。令六夜行摩那",
    "X09n0245_013:0742c17": "埵。供給承事。七日滿。僧為羯磨。除罪還成。令戒淨如",
    "X09n0245_013:0742c18": "本所受。尼則集當眾四十清淨大德。若輕罪。則一日",
    "X09n0245_013:0742c19": "承事。不必集也。大乘亦有作法。次下引方等經中是。",
    "X09n0245_013:0742c20": "疏復須等者。於作法懺中。兼復起行也。事理者。此中",
    "X09n0245_013:0742c21": "文四。一事。二理。三雙明。四總結。初中。如方等者。注中",
    "X09n0245_013:0742c22": "撮略說之。今更廣之。謂彼經。令先嚴淨道場。香泥塗",
    "X09n0245_013:0742c23": "地。及室內作圓壇。彩畫懸五色幡。燒海岸香。然燈。敷",
    "X09n0245_013:0742c24": "高座。請二十四尊像。多亦無妨。設餚饍。盡心力。新淨",
    "X09n0245_013:0743a01": "衣服鞋履。無新洗故。出入著脫。令無參雜。七日長齋。",
    "X09n0245_013:0743a02": "日三時洗浴。初日供養僧。起意多少。別請一明了內",
    "X09n0245_013:0743a03": "外律者為師。受二十四戒及陀羅尼。對師說罪。要月",
    "X09n0245_013:0743a04": "八日十五日。當以七日為期。此不可減。若能更進。隨",
    "X09n0245_013:0743a05": "意堪任。十人已還。不得出此。俗人亦得。須辨單縫三",
    "X09n0245_013:0743a06": "衣。備佛法式。旋遶一百二十匝。却坐思惟等。廣如經",
    "X09n0245_013:0743a07": "說。疏佛名經者。方等多明作法。兼起行。佛名多明起",
    "X09n0245_013:0743a08": "行。少說作法。又兼理也。注云歸三寶者。具云。夫欲懺",
    "X09n0245_013:0743a09": "悔。必須先敬三寶。所以然者。三寶即是眾生良友福",
    "X09n0245_013:0743a10": "田。若能歸敬。滅無量罪。長無量福。能令行者離生死",
    "X09n0245_013:0743a11": "苦。得解脫樂。先當興七種心。以為方便。一者慚愧。云",
    "X09n0245_013:0743a12": "云。(如注列)後結云。生如是七種心已。緣想十方諸佛",
    "X09n0245_013:0743a13": "賢聖。擎拳合掌。披陳至到。慚愧改革。云云。△疏理",
    "X09n0245_013:0743a14": "如淨名下。二理懺也。文二。一正明。即優波離為",
    "X09n0245_013:0743a15": "二犯律比丘懺悔。維摩詰呵云。無重增此二比丘罪。",
    "X09n0245_013:0743a16": "當直除滅。勿擾其心。所以者何。彼罪性。不在內。不在",
    "X09n0245_013:0743a17": "外。不在中間。如佛所說。心垢故眾生垢。心淨故眾生",
    "X09n0245_013:0743a18": "淨。心亦不在內。云云。如其心然。罪垢亦然。諸法亦然。",
    "X09n0245_013:0743a19": "不出於如如。優波離。以心相得解脫時。寧有垢不。我",
    "X09n0245_013:0743a20": "言不也。維摩詰言。一切眾生心相無垢亦復如是。唯",
    "X09n0245_013:0743a21": "優波離。妄想是垢。無妄想是淨。(顛倒取我例知)諸法皆妄見。",
    "X09n0245_013:0743a22": "如夢如焰。如水中月。如鏡中像。以妄想生。其知此者。",
    "X09n0245_013:0743a23": "是名奉律。乃至時二比丘。疑悔即除。發阿耨菩提心。",
    "X09n0245_013:0743a24": "餘如別卷具引釋。疏難曰下。二通妨也。罪違等者。真",
    "X09n0245_013:0743b01": "性本離一切過患。本具過恒沙福德智慧等故。設有",
    "X09n0245_013:0743b02": "漏福。亦是性之起用故。論釋用大云。能生世出世間",
    "X09n0245_013:0743b03": "善因果。但是計執之心乖性。福善之相無違性。罪即",
    "X09n0245_013:0743b04": "必違真性故。一切教中。未曾說有無漏惡及無漏罪",
    "X09n0245_013:0743b05": "也。是能治者。如明與暗定不俱生也。是能生者。如鏡",
    "X09n0245_013:0743b06": "淨明影像無盡。所以華嚴關鍵中。明性起緣起。不同",
    "X09n0245_013:0743b07": "緣起法界通於善惡染淨。性起唯善唯淨。具如別卷",
    "X09n0245_013:0743b08": "所釋引。金剛者。人多誦得意亦易知不能具載。△疏",
    "X09n0245_013:0743b09": "普賢觀下三雙明理事也。初雙標二經各具二懺也。",
    "X09n0245_013:0743b10": "初觀經者。初令晝夜六時對十方佛普賢菩薩。遍懺",
    "X09n0245_013:0743b11": "六根。故云事也。觀心下可知。若欲懺悔下。具云。一切",
    "X09n0245_013:0743b12": "業障海。皆從妄想生。若欲懺悔者。端坐念實相。眾罪",
    "X09n0245_013:0743b13": "如霜露。慧日能銷除。是故應至心勤懺六根罪。(此是重頌)。",
    "X09n0245_013:0743b14": "疏隨好品者。具足文云。以盡法界眾生數等身。以盡",
    "X09n0245_013:0743b15": "法界眾生數等頭。以盡法界眾生數等舌。以盡法界",
    "X09n0245_013:0743b16": "眾生數等身業語業意業。悔除所有諸障過惡。既運",
    "X09n0245_013:0743b17": "三業而懺。即當事也。然是全理之事。以皆云盡法界等",
    "X09n0245_013:0743b18": "故。彼經懺悔因由。在別卷中。疏觀諸業性至理懺者。",
    "X09n0245_013:0743b19": "則連次經云。時諸天子。心大歡喜。而問之言。云何悔",
    "X09n0245_013:0743b20": "除一切過惡。(先已教懺而後問者。意明理懺為用心也)天皷告言。菩薩知",
    "X09n0245_013:0743b21": "諸業不從東方來。(不從十方來。正顯空義)但從顛倒生。無有住",
    "X09n0245_013:0743b22": "處。(釋空所以)菩薩如是。不從南西北方四維上下來。而共",
    "X09n0245_013:0743b23": "積集。止住於心。(非先有體)決定明見。無有疑惑。(上皆別觀業空也。業",
    "X09n0245_013:0743b24": "為報障親因故)後有經文。對業觀報云。諸天子。如有頗梨鏡。",
    "X09n0245_013:0743c01": "名為能照。清淨鑒徹。與十世界。其量正等。諸國土中",
    "X09n0245_013:0743c02": "一切山川一切眾生所有影像。皆於中現。彼諸影像。",
    "X09n0245_013:0743c03": "可得說言來入鏡中從鏡去否。答言不也。諸天子。一",
    "X09n0245_013:0743c04": "切諸業亦復如是。雖能出生諸業果報。無來無去。(喻雖",
    "X09n0245_013:0743c05": "有而無也。謂像依鏡現像非去來。報從業生何來何生)。△疏事懺除下。四總結",
    "X09n0245_013:0743c06": "事理也。因迷理而起惑業故。理懺為根源也。然雙除",
    "X09n0245_013:0743c07": "之。妙固不在言。若難具者。必須先訪善友。令解理懺。",
    "X09n0245_013:0743c08": "何者。根拔枝存。容漸枯朽。若枝盡而根在。千迴斫而",
    "X09n0245_013:0743c09": "還生。智者詳焉。疏二順逆中。初雙標。次別釋。文三。先",
    "X09n0245_013:0743c10": "順。後逆。今初。順有十。一者自從無始來。顛倒昏迷。妄",
    "X09n0245_013:0743c11": "計人我故。起於身見。二者內具煩惱。外值惡友。勸惑。",
    "X09n0245_013:0743c12": "我心倍加增盛。三內外惡緣既具。能內滅善心。外滅",
    "X09n0245_013:0743c13": "善事。故於他善。都無隨喜。四既不喜善。則樂惡也。五",
    "X09n0245_013:0743c14": "如好獵者。於萬般禽獸。總帶殺心。慳貪者。舉世資財",
    "X09n0245_013:0743c15": "無一不要。事未必遂。而心常然。六前橫此竪。七纔修",
    "X09n0245_013:0743c16": "一善。則表白再三。積歲過非。未曾上紙。八言虜扈者。",
    "X09n0245_013:0743c17": "不尊敬貌。九十可知。從無始下結云。若自及他無皆",
    "X09n0245_013:0743c18": "爾。是為十種。順生死流。昏倒造惡。如廁蟲樂廁。不覺",
    "X09n0245_013:0743c19": "不知。生死浩然。而無際畔。二次起下。顯能治逆生死",
    "X09n0245_013:0743c20": "十心也。彼云。今欲懺悔。應當逆此罪流。用十種心。翻",
    "X09n0245_013:0743c21": "除惡法。一者先須信因果決定。孱然業種。雖久不能",
    "X09n0245_013:0743c22": "敗。經云終無自作他人受果。轉識善惡。不生疑惑。是",
    "X09n0245_013:0743c23": "為深信。翻破一闡提心。二者天見我屏罪。是故慚天。",
    "X09n0245_013:0743c24": "人見我顯罪。是故愧人。以此翻破無慚愧心。三者人",
    "X09n0245_013:0744a01": "命無常。一息不還。千載長往。幽途綿邈。無有資粮。苦",
    "X09n0245_013:0744a02": "海波深。舩筏安寄。聖賢可呵。無所恃怙。年事稍去。風",
    "X09n0245_013:0744a03": "刀不賖。豈可安然坐待酸痛。又佛名經云。若不懺悔",
    "X09n0245_013:0744a04": "者。大命將盡。地獄惡相皆現在前。當爾之時。悔懼交",
    "X09n0245_013:0744a05": "至。不預修善。悔何及乎。當爾之時。欲求一體一懺。豈",
    "X09n0245_013:0744a06": "可更得。眾等莫自恃盛年財寶勢力放逸自恣。死苦",
    "X09n0245_013:0744a07": "一至。不令人知。盛年壯色無得免者。怖心起時。如履",
    "X09n0245_013:0744a08": "湯火。六塵五欲。不暇貪染。如阿輸柯王弟。聞旃陀羅",
    "X09n0245_013:0744a09": "振鈴。一日已盡六日當死。雖有五欲。無心愛念。行者",
    "X09n0245_013:0744a10": "怖畏。苦到懺悔。不惜身命。如彼怖王。以此翻破不畏",
    "X09n0245_013:0744a11": "惡道。四者根露條枯。源乾流竭。若覆藏罪。是不良人。",
    "X09n0245_013:0744a12": "迦葉頭陀。令大眾中發露。其餘行法。但以實心。向佛",
    "X09n0245_013:0744a13": "像改革。如隱處有癰。覆諱不治。則致於死。以此翻破",
    "X09n0245_013:0744a14": "覆藏罪心也。五者若懺已更作者。如王法初犯得恕",
    "X09n0245_013:0744a15": "若更作則重。初入道場。罪則易滅。更作難除。已能吐",
    "X09n0245_013:0744a16": "了。云何更噉。以此翻破惡心相續。六者昔日自安危",
    "X09n0245_013:0744a17": "人。遍惱一切境。今廣起兼濟。遍虗空界。利益於他。以",
    "X09n0245_013:0744a18": "此翻破一切處起惡心也。七者昔三業造罪。不計晝",
    "X09n0245_013:0744a19": "夜。今善身口意。策勵不休。匪移山岳。安填江海。以此",
    "X09n0245_013:0744a20": "翻破縱恣三業。八者即昔自滅善。亦滅他善。不自隨",
    "X09n0245_013:0744a21": "喜。亦不喜他。今守護諸善。方便增廣不令斷絕。以此",
    "X09n0245_013:0744a22": "翻破無隨喜心。九者昔親押惡友。信受其言故。今念",
    "X09n0245_013:0744a23": "十方佛念無等慈。作不請友。念無等智。作大導師。以",
    "X09n0245_013:0744a24": "此翻破順惡友心。十者如前理懺。若不善解此十心。",
    "X09n0245_013:0744b01": "全不識是非。云何懺悔。設入道場。徒為苦行。涅槃經",
    "X09n0245_013:0744b02": "云。若言勤修苦行是大涅槃因緣者。無有是處。即斯",
    "X09n0245_013:0744b03": "意也。",
    "X09n0245_013:0744b04": "疏然上理事下。五翻罪為福也。注中指行願經者。證",
    "X09n0245_013:0744b05": "惡業無邊。婆沙論。證懺悔福。亦無邊也。行願經云。菩",
    "X09n0245_013:0744b06": "薩自念。無始已來。由貪瞋癡。發身口意。造諸惡業無",
    "X09n0245_013:0744b07": "量無邊。若此惡業有體相者。盡虗空界不能容受。注",
    "X09n0245_013:0744b08": "婆沙論者。彼說懺悔功德云。此一念善及形色者。三",
    "X09n0245_013:0744b09": "千大千世界所不容受。以非色故。所能容受。(彼論但指一地",
    "X09n0245_013:0744b10": "之境故。且以大千為量。量雖通局。意不殊此也)故知一念懺悔功德。便與無",
    "X09n0245_013:0744b11": "量劫所造之業。分量齊等。如室中一須臾燈光之明",
    "X09n0245_013:0744b12": "所遍分量。與此室千年之暗。分量齊等。",
    "X09n0245_013:0744b13": "勸請中揀云。凡小者。凡夫小乘也。請轉法輪注中偈",
    "X09n0245_013:0744b14": "云云者。即婆沙偈云。十方諸如來。現身成道者。我請",
    "X09n0245_013:0744b15": "轉法輪。安樂諸眾生。然請義有二。一隨相請。二稱性",
    "X09n0245_013:0744b16": "請。隨相可知。稱性者如疏說也。謂須恒悟一切聲如",
    "X09n0245_013:0744b17": "空谷響。緣起無性。非斷非常。一一全真。無非法界。既",
    "X09n0245_013:0744b18": "聞無所聞。則終日聞法。心觀如此。是請法輪故。云知",
    "X09n0245_013:0744b19": "聲如響等也。此是大經出現品轉法輪門中之文也。",
    "X09n0245_013:0744b20": "其文具云。知聲如響。而請轉法輪。了於諸法真實性",
    "X09n0245_013:0744b21": "故。於一音中。出一切音。而轉法輪。畢竟無生故。又云。",
    "X09n0245_013:0744b22": "菩薩欲知如來所轉法輪。應知如來法輪所出生處。",
    "X09n0245_013:0744b23": "佛子。如來隨一切眾生心行欲樂無量。出若干音聲。",
    "X09n0245_013:0744b24": "而轉法輪。釋曰。既隨眾生之心。即知願請轉法輪。須",
    "X09n0245_013:0744c01": "令自心稱法。心若不稱請。亦不聞故。即常請下二句。是",
    "X09n0245_013:0744c02": "藏和尚緣起章第六。請轉法輪門中文也。具云。由一",
    "X09n0245_013:0744c03": "切諸佛唯智唯德。菩薩即以窮法界之智。而請佛說",
    "X09n0245_013:0744c04": "法。是故。一切諸佛。無不雨大法雨。然菩薩。唯願唯行。",
    "X09n0245_013:0744c05": "諸佛即以甚深願力。而加所請。是故。菩薩無不獲於",
    "X09n0245_013:0744c06": "大益。當知菩薩常請。諸佛常說。未曾失時也。疏請佛",
    "X09n0245_013:0744c07": "住世中。注偈云云者。彼偈云。十方一切佛。若欲捨壽",
    "X09n0245_013:0744c08": "命。我今頭面禮。勸請令久住。唯行願經者。文云。所有",
    "X09n0245_013:0744c09": "盡法界虗空界。一切諸佛。將欲示現般涅槃者。及諸",
    "X09n0245_013:0744c10": "菩薩聲聞緣覺有學無學。乃至一切諸善知識。我悉",
    "X09n0245_013:0744c11": "勸請。莫入涅槃。經於一切佛剎微塵數劫。為欲樂利",
    "X09n0245_013:0744c12": "益眾生。稱性請者。謂眾生心淨。見佛常住。眾生業重",
    "X09n0245_013:0744c13": "心垢。見佛捨命。佛無生滅。隨機見故。故知心淨觀佛。",
    "X09n0245_013:0744c14": "佛則常住。為真請也。眾生心垢等者。設有心開解發。",
    "X09n0245_013:0744c15": "曾得見佛。而情識習氣忽起。還不現前。故今勸請者。",
    "X09n0245_013:0744c16": "但依智離識。常作佛觀。心清智明。即常見佛不曾涅",
    "X09n0245_013:0744c17": "槃。若瞥爾起心。塵勞相續。觀智間斷。即不見佛。名為",
    "X09n0245_013:0744c18": "佛滅度也。故出現品。涅槃章中云。如來常住清淨法",
    "X09n0245_013:0744c19": "身。隨眾生心。示現涅槃。佛子。譬如日出普照世間。於",
    "X09n0245_013:0744c20": "一切淨水器中。影無不現。佛子。於汝意云何。彼影不",
    "X09n0245_013:0744c21": "現。為日咎不。答言不也。但由器壞。非日有咎。佛子。如",
    "X09n0245_013:0744c22": "來智日。亦復如是。普現法界。無前無後。一切眾生淨",
    "X09n0245_013:0744c23": "心器中。佛無不現。心器常淨。常見佛身。若心濁器破。",
    "X09n0245_013:0744c24": "則不得見。釋云。法身無像故。無器而不形。聖智無心",
    "X09n0245_013:0745a01": "故。無感而不應。像非我有。自彼器之虧盈。心非我生。",
    "X09n0245_013:0745a02": "豈普現之前後。持戒器破。定水無依。菩提器破。智水",
    "X09n0245_013:0745a03": "寧止。無信清珠故。心水渾濁。何由見佛。又緣起章中。",
    "X09n0245_013:0745a04": "明佛出世間門中云。非是佛身潛隱而不出現。但有",
    "X09n0245_013:0745a05": "智見之。則言佛出。無智者不見之。則云不出世。當知",
    "X09n0245_013:0745a06": "未曾有世間而佛不現者。此現與不現。由有智與無",
    "X09n0245_013:0745a07": "智。非佛行藏而有出沒。但常照一法界。則一切諸佛",
    "X09n0245_013:0745a08": "常現在前。故知請佛當淨其心也。疏此義如下者。彼",
    "X09n0245_013:0745a09": "以佛出世涅槃相對。作二重。一約真實釋。二重約對",
    "X09n0245_013:0745a10": "機釋。對機釋中一半。已如上引說。由常作觀。常見佛",
    "X09n0245_013:0745a11": "故。行願經結請佛文云。虗空界盡。眾生界盡。我此勸",
    "X09n0245_013:0745a12": "請無有窮盡。念念無間。無度厭也。",
    "X09n0245_013:0745a13": "疏隨喜者。翻多生嫉妬障也。故云由昔不喜他等。准",
    "X09n0245_013:0745a14": "行願等者。文云。十方三世諸佛如來。從初發心。為一",
    "X09n0245_013:0745a15": "切智(揀二乘及凡夫心也)勤修福聚。云云。(具列因果之行)乃至般涅槃。",
    "X09n0245_013:0745a16": "分布舍利。所有善根。我皆隨喜。及彼十方一切世界",
    "X09n0245_013:0745a17": "六趣四生所有功德。乃至一塵。我皆隨喜。一切聲聞",
    "X09n0245_013:0745a18": "辟支佛有學無學所有功德。我皆隨喜。一切菩薩所",
    "X09n0245_013:0745a19": "修苦行。志求無上菩提廣大功德。我皆隨喜。(今有學大乘教",
    "X09n0245_013:0745a20": "或頓禪之人。多譏毀人天小乘之行。悉成罪過。除為發激迴心)疏法華則唯等者。緣",
    "X09n0245_013:0745a21": "彼有隨喜功德品。說隨喜展轉。直至第五十人。猶過",
    "X09n0245_013:0745a22": "於以七寶等施與四百萬億阿僧祇世界六趣眾生",
    "X09n0245_013:0745a23": "百千萬分之一。道俗多讀誦此經故。因辨彼所以。隨",
    "X09n0245_013:0745a24": "喜功德至多者。由隨喜如來權實功德也。是功德多",
    "X09n0245_013:0745b01": "之所以。權實者。經云。此法華經。開方便門(權也)示真實",
    "X09n0245_013:0745b02": "相。(實也)如來智慧甚深無量。(實也)其智慧門。難解難入。(權也)",
    "X09n0245_013:0745b03": "世尊法久後。要當說真實。(實也)佛以方便力。示以三乘",
    "X09n0245_013:0745b04": "教。(權也)於一佛乘。分別說三。(從實開權)十方佛土中。唯有一",
    "X09n0245_013:0745b05": "乘法。無二亦無三。除佛方便說。(會權歸實)故二十八品三",
    "X09n0245_013:0745b06": "周之文。但如來權實知見。生公云。此華不有則已。有",
    "X09n0245_013:0745b07": "則華實雙含。此經不說則已。說則權實雙辨。既終窮",
    "X09n0245_013:0745b08": "極唱。難信難解。今能隨喜。故德難量。",
    "X09n0245_013:0745b09": "疏向於三處者。向實際中有二。一迴事向理。二迴行",
    "X09n0245_013:0745b10": "布向圓融。向菩提中。有四。一迴因向果。二迴劣向勝。",
    "X09n0245_013:0745b11": "三迴比向證。四迴世間向出世。眾生中有三。一迴自",
    "X09n0245_013:0745b12": "向他。二迴少向少。三迴自因行向他因行。然此三處。",
    "X09n0245_013:0745b13": "不出隨相離相二義。眾生菩提隨相。實際離相。又眾",
    "X09n0245_013:0745b14": "生隨相。菩提離相。實際非離非隨。若闕隨相。即墮二",
    "X09n0245_013:0745b15": "乘。若闕離相。即同凡夫。疏所以要此下。釋三所以。所",
    "X09n0245_013:0745b16": "以有三。具悲智離相故。謂大悲下化者迴向眾生也。",
    "X09n0245_013:0745b17": "大智上求者向菩提也。而離下向實際也。又此三下。",
    "X09n0245_013:0745b18": "二互相資故。言一即具三者。謂為證實際。須向眾生。",
    "X09n0245_013:0745b19": "離色證空。非真實際故。須向菩提。速證菩提。成一切",
    "X09n0245_013:0745b20": "智。斷於二障。乃窮實故。又為救眾生。須證實際。於惑",
    "X09n0245_013:0745b21": "自在。方能化故。若自有縛。不能解他縛故。須向菩提。",
    "X09n0245_013:0745b22": "有智方能廣利故。又為迴向菩提。須向眾生。不為眾",
    "X09n0245_013:0745b23": "生。終不證大果。故須向實際。不證實際。非菩提故。",
    "X09n0245_013:0745b24": "疏四弘者。如常可知。為對四諦故。亦如發菩提心義",
    "X09n0245_013:0745c01": "門中釋。然今更略言。觀苦諦故願度眾生。觀集諦故",
    "X09n0245_013:0745c02": "斷煩惱。觀道諦故學無過法門。觀滅諦故願成菩提。",
    "X09n0245_013:0745c03": "證真寂滅也。五願者。亦如前述。即不取斷煩惱。而加",
    "X09n0245_013:0745c04": "如來無邊誓願本。福智無過誓願集。",
    "X09n0245_013:0745c05": "疏然上八重下。大文第三生起次第也。供養(一也先須發心",
    "X09n0245_013:0745c06": "供養)口讚。(二也。西天之禮。見即發言讚歎。情發於中。不覺形言故)身禮(三也。隨言即禮。不必",
    "X09n0245_013:0745c07": "且強然住立)次洗滌法器。(四懺悔也。懺淨身心。為求法故)欣求法雨。(五勸請也。",
    "X09n0245_013:0745c08": "請轉法輪)攝他同己。(六隨喜也)迴向三處。(七也。諸行皆是方迴此行。向三處矣)願",
    "X09n0245_013:0745c09": "皆成佛。(八也。自他事圓)十種者。一禮敬佛。二稱讚。三供養。四",
    "X09n0245_013:0745c10": "懺業。五隨喜。六請轉法輪。七請佛住世。(此於勸請中。開為二分。合",
    "X09n0245_013:0745c11": "為一)八常隨佛學。(迴向菩提也)九恒順眾生。(向眾生也)十普皆迴",
    "X09n0245_013:0745c12": "向(義當實際。上三於迴向中開。今合為一)開別義者。各如側注。說彼闕",
    "X09n0245_013:0745c13": "行願者。以十門都是普賢行願矣。",
    "X09n0245_013:0745c14": "疏若不下。第四結意。感應中三。初略銷文。或見等者。",
    "X09n0245_013:0745c15": "所見無準。或佛摩頂。或種種華光說法等。故言或也。",
    "X09n0245_013:0745c16": "見者。或於定中。心忘身處之相。而忽見之。或於觀中。",
    "X09n0245_013:0745c17": "見真性隨緣成如此相。據義理雖成。一切不唯此相。",
    "X09n0245_013:0745c18": "然且當時與此相相應。或眠夢中。見如是等。總明遇",
    "X09n0245_013:0745c19": "善境也。不作聖心者。佛頂經中。說諸勝相。皆結云。不",
    "X09n0245_013:0745c20": "作聖心。名善境界。若作聖解。即受群邪。今用此語也。",
    "X09n0245_013:0745c21": "輕安義如前釋。此中但顯當時身心行相矣。▲疏論",
    "X09n0245_013:0745c22": "中說下。二引例以證。▲三天台止觀下。別釋諸禪。第",
    "X09n0245_013:0745c23": "九門中善根發相者。八門已如前說。故此當其第九。",
    "X09n0245_013:0745c24": "或重者。如物鎮壓。或輕者。身如欲飛。餘皆可解。但文",
    "X09n0245_013:0746a01": "略也。廣如別卷。",
    "X09n0245_013:0746a02": "疏然論與經下。二會通也。除惑等者。惑業在心。如塵",
    "X09n0245_013:0746a03": "泥在水。今懺除之。如水去泥滓。攝動者。謂雖除惑業。",
    "X09n0245_013:0746a04": "不貯心中掉舉浮散。任運流動。或種種思慮。修習何",
    "X09n0245_013:0746a05": "成。如四病云。作如是言。豈是貪瞋。豈使結業。又前云。",
    "X09n0245_013:0746a06": "虗妄浮心。多諸巧見。皆同此說。故須攝念澄心。如水",
    "X09n0245_013:0746a07": "清而澄渟也。空者。由除惑業故。寂者。由攝馳散故。方",
    "X09n0245_013:0746a08": "能等者。如水現像。",
    "X09n0245_013:0746a09": "疏自終期限等者。疑也。疏毗尼經者。今取意。撮略引",
    "X09n0245_013:0746a10": "之。但證二戒不同。非證道場之事。彼經云。聲聞乘人。",
    "X09n0245_013:0746a11": "雖淨持戒。於菩薩乘。不名淨戒。菩薩乘人雖淨持戒。",
    "X09n0245_013:0746a12": "於聲聞人不名淨戒。優波離。聲聞人。不應乃至起於",
    "X09n0245_013:0746a13": "一念欲更受身。則名淨戒。於菩薩乘最大破戒。菩薩",
    "X09n0245_013:0746a14": "乘人。於無量劫堪忍受身。不生厭患。名清淨戒。於聲",
    "X09n0245_013:0746a15": "聞乘最大破戒。又菩薩不盡護戒。聲聞盡護。菩薩持",
    "X09n0245_013:0746a16": "開通戒。聲聞持不開通戒。更有要文。別卷具引。疏六",
    "X09n0245_013:0746a17": "和者。梵語僧伽。正翻云眾。義兼和合。若但言眾。何異",
    "X09n0245_013:0746a18": "鄽肆多人聚集。或軍營群吏皆集同一處。互相侵謀。",
    "X09n0245_013:0746a19": "爭名競利。若唯云和合。何妨二人同心或共謀惡。或",
    "X09n0245_013:0746a20": "夫妻之類。故須具云眾和合也。和合有六。謂身口意",
    "X09n0245_013:0746a21": "戒見利。",
    "X09n0245_013:0746a22": "疏陳詞句中三。初正銷文。怖魔者。初出家時。魔宮震",
    "X09n0245_013:0746a23": "動。比丘是能怖。魔是所怖。非謂怕他魔也。謂令魔驚",
    "X09n0245_013:0746a24": "怖。名怖魔。如云驚軍動眾。乃是軍眾驚動也。乞士者",
    "X09n0245_013:0746b01": "上從善知識。乞法以鍊神。下從檀越。乞衣食以資身。",
    "X09n0245_013:0746b02": "淨戒者。有表而受。無表而持。緣具心真。故名淨也。有",
    "X09n0245_013:0746b03": "人加淨命破惡。以為五義。今以乞士是乞食。正命離",
    "X09n0245_013:0746b04": "邪。如法而活。即是淨命也。淨戒不犯。即破惡也。故不",
    "X09n0245_013:0746b05": "別列。優婆此云近事。塞夷則是男及女。夷尼皆是女",
    "X09n0245_013:0746b06": "聲。四分律。又云。婆私皆梵音小異耳。寂滅行者。理實",
    "X09n0245_013:0746b07": "而言。既修三觀。即有至靜起幻寂滅等三行。今通言",
    "X09n0245_013:0746b08": "寂滅者。正是中道圓覺。逈異二乘。兼含揀權教菩薩",
    "X09n0245_013:0746b09": "故。疏八識等者。本章已釋。四智者。菩提章中已釋。其",
    "X09n0245_013:0746b10": "銷經義意。詳之可見。但逐難略指。五識取塵等者。卒",
    "X09n0245_013:0746b11": "爾眼識。同時意識等也。△疏然小大下。二料揀大小",
    "X09n0245_013:0746b12": "也。八對皆上小下大。務其文略。不能一一指之。然所",
    "X09n0245_013:0746b13": "對小乘之行。皆約結大界內眾和合。若依法之行。其",
    "X09n0245_013:0746b14": "中。或有難緣。或別事故。獨居者。或二三人居者。此不",
    "X09n0245_013:0746b15": "對之。以事稀故。非佛教本意故。是別行法故。疏所依",
    "X09n0245_013:0746b16": "者。若據嚴淨道場。亦是所依。緣經云以大圓覺為我",
    "X09n0245_013:0746b17": "伽藍。故取圓覺也。又道場日滿。夏日未滿。不妨東西。",
    "X09n0245_013:0746b18": "故不取道場。又修觀之時。忘於身及處所之相故也。",
    "X09n0245_013:0746b19": "文中。示現安居。及實相住持。自稱名字等。皆是經文。",
    "X09n0245_013:0746b20": "示現者。陳詞句。及標心也。其中。小乘定實。事相對首。",
    "X09n0245_013:0746b21": "如常可悉。然心不起念。念起背本。不間斷覺無上菩",
    "X09n0245_013:0746b22": "提等。設不安居。道場觀門。本亦如此。今取以為安居",
    "X09n0245_013:0746b23": "相者。有二意。一明言示現安居。二因說安居。便形對",
    "X09n0245_013:0746b24": "小乘說故。△問大小下。三對辯寬狹也。",
    "X09n0245_013:0746c01": "疏誡取邪者。文二。初定所證境。是加行中之所證也。",
    "X09n0245_013:0746c02": "故云總標等。謂加行尅修三觀。雖在後段說之。此是",
    "X09n0245_013:0746c03": "道場中修證儀式故。總標舉誡。修三觀之人。若證現",
    "X09n0245_013:0746c04": "境界。非先所聞。不得取著。▲疏非彼下。二正解。釋然",
    "X09n0245_013:0746c05": "斯文甚要。餘處所無。至於天台辨禪門修證最備。亦",
    "X09n0245_013:0746c06": "無此誡。若得此意。天台覺魔事一門。及邪禪善根發",
    "X09n0245_013:0746c07": "相一段。都無所用也。若失此意。則縱全用彼二處之",
    "X09n0245_013:0746c08": "文。亦說邪魔之相。殊未盡也。別異境相。有何窮盡。故",
    "X09n0245_013:0746c09": "唯除實相。餘皆魔事。故有證有得。皆名邪故。願諸學",
    "X09n0245_013:0746c10": "者。諦思念之。始終不異者。謂信若不信圓覺。餘信皆",
    "X09n0245_013:0746c11": "邪。如三聖圓融觀說。由此義故。經云。發心畢竟二不",
    "X09n0245_013:0746c12": "別文。及初發心時。即成阿耨菩提。又云。因該果海。古",
    "X09n0245_013:0746c13": "今傳云。初發心時。與佛齊功。皆斯意也。若不解此義。",
    "X09n0245_013:0746c14": "如何會如上等文。文中易見隨難釋之。",
    "X09n0245_013:0746c15": "疏幻觀中。云前威德段中圓說者。具二利也。願廣心",
    "X09n0245_013:0746c16": "真者。心實欲行佛菩薩種種門。修行方始。外發大願。",
    "X09n0245_013:0746c17": "故云真也。亦如前云情發於中等也。",
    "X09n0245_013:0746c19": "圓覺經大疏釋義鈔卷第十三(之上)",
    "X09n0245_013:0747a04": "圓覺經大疏釋義鈔卷第十三(之下)",
    "X09n0245_013:0747a05": "終南山草堂寺沙門　宗密撰",
    "X09n0245_013:0747a06": "疏先取數門中。文三。一標經意。二釋修息。三配屬經",
    "X09n0245_013:0747a07": "文。初中。云治覺觀者。據五停心觀。對治之中。藥病如",
    "X09n0245_013:0747a08": "此。不治餘四者。悟淨覺人。全無愚癡。亦不著我。貪瞋",
    "X09n0245_013:0747a09": "麤重。已能覺之。伏之故。不作餘四觀。唯思覺微細。非",
    "X09n0245_013:0747a10": "所執法。任運而起。最難制止。正障禪觀。故此先取數",
    "X09n0245_013:0747a11": "門以治之也。入妙境者。寂滅中道。是此觀中。所觀境",
    "X09n0245_013:0747a12": "故。",
    "X09n0245_013:0747a13": "疏然修下。二釋修息也。修出入息者。非唯繫心不散。",
    "X09n0245_013:0747a14": "抑亦易悟無常。以喘息出入是壽命生死之所依故。",
    "X09n0245_013:0747a15": "又萬物皆因此息而有。今覺此氣息。都無根源。雖云",
    "X09n0245_013:0747a16": "氣海。何有深廣之實。由此觀之。易悟諸法空故。文中",
    "X09n0245_013:0747a17": "二。一標舉列名。但依出入息道。有六門方便修之。此",
    "X09n0245_013:0747a18": "是內行根源。三乘要道故。瑞應經說。世尊。初詣道樹。",
    "X09n0245_013:0747a19": "加趺坐草。欲習佛法。內思安那般那。(梵語也。此云出息入息也)一",
    "X09n0245_013:0747a20": "數。二隨。乃至六淨。萬行開發。降魔成道。佛為物軌。示",
    "X09n0245_013:0747a21": "迹若斯。三乘正士。豈不遵稟。又提婆(去聲也)菩薩。破外",
    "X09n0245_013:0747a22": "道已。亦勸修此門。如別卷記說。△據天台下。二修之儀",
    "X09n0245_013:0747a23": "式。然天台總列十門。今唯取五門。謂一次第相生。二",
    "X09n0245_013:0747a24": "隨便宜。三隨對治。四隨旋轉。五觀心不取餘五者。如",
    "X09n0245_013:0747b01": "別卷具列而詳之。▲疏次第者下。三正明修證。五門",
    "X09n0245_013:0747b02": "各二。一修。二證。今初門者。正是入道之楷模也。修者。",
    "X09n0245_013:0747b03": "文顯可知。大底而言。由心專數故。即忘得諸境。心無",
    "X09n0245_013:0747b04": "二緣故。故佛言。制心一處。無事不辨。然有處云。掉舉",
    "X09n0245_013:0747b05": "多者。數於入息。昏沉多者。數於出息。證中云任運者。",
    "X09n0245_013:0747b06": "任運從一至十。不假功力。抑心束意。自然住於出入",
    "X09n0245_013:0747b07": "息數緣中也。捨數修隨者。謂覺息虗微。心相漸細。患",
    "X09n0245_013:0747b08": "息為麤。意不欲數。應當放息修隨。注下皆等者。雖文",
    "X09n0245_013:0747b09": "義皆異。其意皆同故。不能一一舉之。疏隨中修者。謂",
    "X09n0245_013:0747b10": "捨前數法。一心依隨息之出入。想心緣息。知息出入",
    "X09n0245_013:0747b11": "心住息緣。不思別境。故云無分散意。證者。心既微細。",
    "X09n0245_013:0747b12": "安靜不亂。故覺息長短等也。長是沉慢。短是急促。言",
    "X09n0245_013:0747b13": "任運相依。亦是不抑伏也。此道經云。綿綿若存。用之",
    "X09n0245_013:0747b14": "不勤息。既綿綿心即疑靜。行者爾時既證隨門。又覺",
    "X09n0245_013:0747b15": "以為麤。心厭欲捨。如人疲極欲眠。不樂眾事。應當捨",
    "X09n0245_013:0747b16": "隨修止。疏止中修者。不數不隨。諸緣亦息。故云疑寂。",
    "X09n0245_013:0747b17": "證中云泯然者。定法持心。任運不動也。行者爾時即",
    "X09n0245_013:0747b18": "作是念。今此三昧。雖寂靜安樂。而無慧方便。不能破",
    "X09n0245_013:0747b19": "壞生死。此定屬諸因緣和合而有。虗誑不實。不見不",
    "X09n0245_013:0747b20": "覺。應須照了即起觀也。疏觀中修者。即於定中觀也。",
    "X09n0245_013:0747b21": "息想者。息如空中風也。身不實者。三十六物。內外不",
    "X09n0245_013:0747b22": "實。如芭蕉也。心不實者。識心無常。剎那不住。定何所",
    "X09n0245_013:0747b23": "依者。無我無人。身受心法皆無自性。證中。遍毛孔者。",
    "X09n0245_013:0747b24": "遍身流注。不唯口鼻。胷臆臍輪也。心眼者。非肉眼也。",
    "X09n0245_013:0747c01": "徹見者。昭昭無隔。如目覩也。三十六物者。內外不淨。",
    "X09n0245_013:0747c02": "剎那變易。四念處者。觀身不淨等。破四顛倒者。身淨",
    "X09n0245_013:0747c03": "受樂心常法我。皆如前四念章中廣釋。行者爾時觀",
    "X09n0245_013:0747c04": "相既發。心緣觀境。非真非實。應捨觀修還。疏還中修",
    "X09n0245_013:0747c05": "者。既知觀從心生。若隨之折境。即不會本源故。反觀",
    "X09n0245_013:0747c06": "觀也。言無所從者。為從觀心生。為從非觀生。若從觀",
    "X09n0245_013:0747c07": "生。是無常法。未觀之時。本無此觀故。若從非觀心生。",
    "X09n0245_013:0747c08": "未觀之時。則已有觀。其實不爾。所以者何。初修數隨",
    "X09n0245_013:0747c09": "止等三法中。未有觀故。當知。此心本自不生。不生故",
    "X09n0245_013:0747c10": "不滅。不滅故即空。空故即無觀心。無觀心故。豈有觀",
    "X09n0245_013:0747c11": "境。故云境智雙亡也。此是至道之源故名還矣。證云",
    "X09n0245_013:0747c12": "不加等者。自然見心境總空。又不斷滅。是為本源也。",
    "X09n0245_013:0747c13": "行者爾時當知。若離境智。歸無境智。亦不離縛。以墮",
    "X09n0245_013:0747c14": "二邊故。若住境智。尤為繫縛。故捨還門安心淨道。疏",
    "X09n0245_013:0747c15": "淨中修云五蘊淨者。知色淨故。不起妄想分別。受想",
    "X09n0245_013:0747c16": "行識亦復如是。息妄想垢。是名修淨。息分別垢。息取",
    "X09n0245_013:0747c17": "我垢。皆名修淨。舉要言之。若能知心本淨。方名真實",
    "X09n0245_013:0747c18": "修淨也。證云豁然者。心忽相應。無礙方便。任運開發",
    "X09n0245_013:0747c19": "等也。或證等者。然此證淨有二。一相似證。五方便似",
    "X09n0245_013:0747c20": "無漏慧發。二真實證。苦法忍乃至第九無礙道等(三十",
    "X09n0245_013:0747c21": "四心也)真無漏慧。三界垢盡。故名證淨。△疏隨便宜者。",
    "X09n0245_013:0747c22": "第二門也。欲得深禪定智慧。初學安心。必須善巧。當",
    "X09n0245_013:0747c23": "於六門悉知悉學。調試其心。隨所便宜。即久長用。所",
    "X09n0245_013:0747c24": "以者何。心若不便。強修無益故。遍學六以自試也。隨",
    "X09n0245_013:0748a01": "便而用者。不揀次第也。種種禪定者。得持身及麤住",
    "X09n0245_013:0748a02": "細住。欲界未到地初禪等。△疏對治者。第三門也。然",
    "X09n0245_013:0748a03": "所治六病。皆說諸習定時。於坐中而起者也。文二。初",
    "X09n0245_013:0748a04": "正釋此門。緣諸境者。其心浮動明利。(難忘諸境)心散縱橫。",
    "X09n0245_013:0748a05": "難可制錄。故須修數息觀以制之。由心專數故忘却",
    "X09n0245_013:0748a06": "境界。故佛云。覺觀多者。故教令數息。昏散者。昏則無",
    "X09n0245_013:0748a07": "記。心闇睡眠。散則心浮起逸越。逸者。怳怳無所之也。",
    "X09n0245_013:0748a08": "亦是思覺攀緣。皆坐中不安之相。故調心隨息。明照",
    "X09n0245_013:0748a09": "入出。照入出者。治無記昏睡。心依息者。治覺觀攀緣。",
    "X09n0245_013:0748a10": "氣麤者。因用心太急。或因事境而短未定。心神躁悶。",
    "X09n0245_013:0748a11": "氣則麤也。此屬身也。心散流動而屬心也。故用止門。",
    "X09n0245_013:0748a12": "寬身放息。息心凝寂止諸境。應以為治也。貪瞋者。坐",
    "X09n0245_013:0748a13": "中忽念可愛之事。或名利。或色欲。或憶得怨家。曾如",
    "X09n0245_013:0748a14": "是如是。侵犯我等。貪瞋便起。此麤障重。不易止息。須",
    "X09n0245_013:0748a15": "觀自身他身不淨種種過患。以治貪。作慈悲觀想。哀",
    "X09n0245_013:0748a16": "愍一切。恕他昏患等。以治瞋故。云即觀也。癡邪障起",
    "X09n0245_013:0748a17": "即還者。癡非如牛羊之徒。是不信因緣業報。或如種",
    "X09n0245_013:0748a18": "種異見。故又云。邪當須反照。十二因緣從。生死逆觀展",
    "X09n0245_013:0748a19": "轉相因。乃至無明。橫從空起。即還本源。故云還也。故",
    "X09n0245_013:0748a20": "諸疏論。皆以順觀為流轉門。逆觀為還滅門。即還本",
    "X09n0245_013:0748a21": "源。滅諸妄想也。惡念等者。謂於坐中。忽然惡念思惟。",
    "X09n0245_013:0748a22": "願造一切惡業之事。或有種種諸惡境界而現。乃至",
    "X09n0245_013:0748a23": "逼切身心。當知悉是過去惡業障發。當用淨門。念法",
    "X09n0245_013:0748a24": "身本淨不生不滅本性清淨。以對諸染。及破惡境。皆",
    "X09n0245_013:0748b01": "空而為治也。疏然上等者。二料揀前後。又二。一前。二",
    "X09n0245_013:0748b02": "後。前中又二。一正揀。二會經。今初。云通者。約所修六",
    "X09n0245_013:0748b03": "門。若次第。若便宜。若對治之行相也。別者。各有見解",
    "X09n0245_013:0748b04": "宗旨。各有趣求。略如注配。今當更釋。且約數門說之。",
    "X09n0245_013:0748b05": "求樂者。謂諸凡夫。以根鈍故。但信師教。當數息時。唯",
    "X09n0245_013:0748b06": "知從一至十。令心安定。欲望此禪。受諸快樂。此是數",
    "X09n0245_013:0748b07": "息而起魔業。以貪生死故。或如此方道教中人。亦調",
    "X09n0245_013:0748b08": "息養生意。求長壽之樂。雖無記數之教。心想亦與隨",
    "X09n0245_013:0748b09": "息無別。故注云求樂也。有見者。謂諸利根外道。見心",
    "X09n0245_013:0748b10": "猛盛。當數息時。從一至十。欲求禪定。亦能分別現在",
    "X09n0245_013:0748b11": "有息無息等四句。如別卷說。隨心所見計以為實。起",
    "X09n0245_013:0748b12": "諸邪行。斷滅善心。乃至轉為人說。故云有見。求涅槃",
    "X09n0245_013:0748b13": "者。謂二乘人。欲出三界。自求涅槃故。數息調心。於數",
    "X09n0245_013:0748b14": "息時。不離四諦十二因緣等。唯明菩薩者。其文亦顯。",
    "X09n0245_013:0748b15": "詳之可知。數息既爾。餘隨止觀還淨等五亦然。疏今",
    "X09n0245_013:0748b16": "經下。二會經也。是此意者。揀凡夫外道二乘。為修圓",
    "X09n0245_013:0748b17": "覺大因緣。故前文已頻顯。發心行想。不出上求下化",
    "X09n0245_013:0748b18": "也。疏此後下揀後也。唯一乘者。於中復有頓漸。旋轉",
    "X09n0245_013:0748b19": "門者。即天台所得旋陀羅尼門。於一法中。解一切法。",
    "X09n0245_013:0748b20": "一一皆爾。旋轉無礙。此是漸修功成而得。是法華宗。",
    "X09n0245_013:0748b21": "名為漸門。故彼云。前諸門。從假入空。得慧眼。是二乘",
    "X09n0245_013:0748b22": "菩薩共行之法。今從空入假。是法眼。謂從空入假。旋",
    "X09n0245_013:0748b23": "轉出一切法諸行功德。即知先同二乘從假入空。空",
    "X09n0245_013:0748b24": "觀成已。然後不住此空慧。以之入假。方能旋轉諸法。",
    "X09n0245_013:0748c01": "豈非漸修功成圓證耶。觀心門。則直從本心源。而了",
    "X09n0245_013:0748c02": "諸法故。當頓門故。彼云。懸照諸法之源。源則眾生心",
    "X09n0245_013:0748c03": "也。發趣儀式。雖頓漸少殊。皆是一乘實教之宗旨也。",
    "X09n0245_013:0748c04": "△疏旋轉者。第四門也。大意已如上釋。上所言從空",
    "X09n0245_013:0748c05": "入假者。當數息時。發大誓願。怜愍眾生。雖知眾生空",
    "X09n0245_013:0748c06": "國土空。而欲成就眾生。淨佛國土。盡未來世。作是願",
    "X09n0245_013:0748c07": "已。即當了達所數之息不生滅其性空寂。即息是空。",
    "X09n0245_013:0748c08": "非息滅空。息性自空。便能如此。了息空者。由先已入",
    "X09n0245_013:0748c09": "空觀故也。空即息者。即今從空入假也。非真非假者。",
    "X09n0245_013:0748c10": "託中道法性。方能旋轉諸法也。非世出世者。此息",
    "X09n0245_013:0748c11": "無世出世性故。成就世出世也。如夢幻者。雖無實可",
    "X09n0245_013:0748c12": "得。亦分別所作事。了息亦爾。雖無息性可得。亦成就",
    "X09n0245_013:0748c13": "息念。從一至十。了了分明知。此息相成就等者。入此門",
    "X09n0245_013:0748c14": "者。於一法中。通達成就一切法也。故息是萬物之本。",
    "X09n0245_013:0748c15": "執之則成就一切世間法。達之則成就一切出世法。",
    "X09n0245_013:0748c16": "是中應一一廣旋轉。諸法門行相。如別卷中說。不可盡",
    "X09n0245_013:0748c17": "等者。謂略說於數息門中。修旋陀羅尼。菩薩所行無",
    "X09n0245_013:0748c18": "礙。方是菩薩。若入此門。直說數息調心。窮劫不盡。況",
    "X09n0245_013:0748c19": "復於隨止觀還等五門。種種諸禪。智慧神通。四辨力",
    "X09n0245_013:0748c20": "無畏。諸地行願。一切種智。無盡一切功德。旋轉而可",
    "X09n0245_013:0748c21": "盡乎。故云一一如是。△疏觀心者。第五門也。為上根",
    "X09n0245_013:0748c22": "者。是頓機初心人也。若久熏習。方能了心。不名上根。",
    "X09n0245_013:0748c23": "故前云從空入假。此云不由次第懸照法源。即知頓",
    "X09n0245_013:0748c24": "漸有異矣。源者心者。彼文云。諸法之源。所謂眾生心",
    "X09n0245_013:0749a01": "也。約修習之力。即功行成就。達諸法空。心念皆不可",
    "X09n0245_013:0749a02": "得。方名本淨。苦但就法體而言。眾生本有。此淨心不",
    "X09n0245_013:0749a03": "待空一切妄染故。彼小止觀文云。則於心性。通達中",
    "X09n0245_013:0749a04": "道。若於自心。見中道二諦。則見一切諸法中道二諦。",
    "X09n0245_013:0749a05": "又引般舟三昧經云。諸佛從心得解脫。心者清淨名",
    "X09n0245_013:0749a06": "無垢。五道鮮潔不受色。有學此者。成大道。論中。指大",
    "X09n0245_013:0749a07": "乘法體云。所言法者謂眾生心。是心能攝一切世間",
    "X09n0245_013:0749a08": "出世間法。依於此心。顯示摩訶衍義。今亦依於此心。",
    "X09n0245_013:0749a09": "顯示修習數等六妙門也。觀心無相等者。謂一切法。",
    "X09n0245_013:0749a10": "由心而起。若能反觀心源。心性不可得。即知萬法皆",
    "X09n0245_013:0749a11": "無根本故。於諸法無不通達。心即數門者。數一切法。",
    "X09n0245_013:0749a12": "皆悉約心故。心即是隨門者。謂一切數量之法。悉隨",
    "X09n0245_013:0749a13": "心王。若無心王。則無心數。(數即心數)心王動故。心數亦動。",
    "X09n0245_013:0749a14": "如是觀時。即知心是隨門。心寂即止者。當觀心時。知",
    "X09n0245_013:0749a15": "心性常寂。則諸法亦寂。寂故不念動。不念動故名止",
    "X09n0245_013:0749a16": "也。當知心即止門也。覺心者。當觀心時。覺了心性。猶",
    "X09n0245_013:0749a17": "如虗空。開無明藏。見真實性。得無著慧故。心即觀門。",
    "X09n0245_013:0749a18": "無能所者。當觀心時。既不得所觀之心。亦不得能觀",
    "X09n0245_013:0749a19": "之智。能所俱不可得。即是本為還門也。惑不能染者。",
    "X09n0245_013:0749a20": "當觀心時。雖分別一切法。不著分一切法。以自性清",
    "X09n0245_013:0749a21": "淨從本已來不為無明惑倒之所染故。經云心不染",
    "X09n0245_013:0749a22": "煩惱。煩惱不染心。行者通達自性清淨心故。入於垢",
    "X09n0245_013:0749a23": "法。不為垢法所染。故知心是淨門。直觀等者。文皆可",
    "X09n0245_013:0749a24": "知。",
    "X09n0245_013:0749b01": "疏今此經者下。第三配屬經也。用心在此第五者。觀",
    "X09n0245_013:0749b02": "心門也。言用心者。悟解道理。運心創意。念念令與淨",
    "X09n0245_013:0749b03": "心相應。又不妨礙染淨等法。隨相等行。即長在觀心",
    "X09n0245_013:0749b04": "門中。若對治宿習。調攝妄念。令合理知。即假藉數息",
    "X09n0245_013:0749b05": "等方便。以資止觀故。此先指用心。次引證。言前云者。",
    "X09n0245_013:0749b06": "根本三觀文初。皆有此也。具云。悟淨圓覺。即是頓悟。",
    "X09n0245_013:0749b07": "以淨覺心即是用心。以者用也。前說觀心本淨。正是",
    "X09n0245_013:0749b08": "此也。心中了知。亦證所知生住滅念。心數等法。不於",
    "X09n0245_013:0749b09": "心外知之。一一只在自己心中了之。故云爾也。即知",
    "X09n0245_013:0749b10": "心非生住異。能了生住異滅如前。心非數等。數等不",
    "X09n0245_013:0749b11": "離一心。故以為證。疏修在初門者。託以外緣方便。隨",
    "X09n0245_013:0749b12": "相修數息等。以調妄心。而成此寂滅中道禪那之觀。",
    "X09n0245_013:0749b13": "引證云先取數者。即知已依次第而修。及漸進者。即",
    "X09n0245_013:0749b14": "後段云漸次增進乃至得知等。即知依數隨等漸漸",
    "X09n0245_013:0749b15": "次第。轉轉增益。進趣後位。故知是次第門也。二三中",
    "X09n0245_013:0749b16": "證云。先取數者。謂有問曰。第二隨便。第三對治。皆不",
    "X09n0245_013:0749b17": "依次第。今且經云先取數門。數門第一即是依次第。",
    "X09n0245_013:0749b18": "如何云或亦二三。答舉一例諸也。例者不妨或云先",
    "X09n0245_013:0749b19": "取隨門或止門等。謂數門便宜。即先取數。或多思覺。",
    "X09n0245_013:0749b20": "亦先取數。或隨門便宜。即取隨門。或乍昏散。亦取隨",
    "X09n0245_013:0749b21": "門。餘四皆爾。經但舉一以例餘者。何局於文哉。又問",
    "X09n0245_013:0749b22": "據二三門。隨修其一。或便或治。不妨即得禪定。以餘",
    "X09n0245_013:0749b23": "門非便故。無所治之病故。既不妨唯一。何得云先。云",
    "X09n0245_013:0749b24": "先。豈非相續更合有中後等耶。答此對本經寂滅中",
    "X09n0245_013:0749c01": "觀云先。以於此觀之前。先且修數隨等故。非六妙門",
    "X09n0245_013:0749c02": "中自相形對說先後。疏成在第四者。彼宗說。三乘行",
    "X09n0245_013:0749c03": "人。同修習數等或次或便或治。得覺觀攀緣等諸障",
    "X09n0245_013:0749c04": "盡時。成就空觀。從空入假。旋轉諸法無礙自在。今經",
    "X09n0245_013:0749c05": "亦於數等。或依次修六。或隨一二行。麤障既盡。了知",
    "X09n0245_013:0749c06": "心念數量。乃至知百千界事。文中雖具舉雨滴。意例",
    "X09n0245_013:0749c07": "一切法也。不爾如何旋轉無量法門。一一能知處故。",
    "X09n0245_013:0749c08": "故云成在第四也。疏或始終等者。經文本無息字。但",
    "X09n0245_013:0749c09": "云數門。其所知法數。亦不言息數長短出入等。但言",
    "X09n0245_013:0749c10": "生住滅念。彼第五門。既亦不說用息。於六妙門中。一",
    "X09n0245_013:0749c11": "一云心即不妨。此經意。本說觀心數中法門。不必說",
    "X09n0245_013:0749c12": "息。故云爾也。謂息道從一至十。亦為數。心中生住滅",
    "X09n0245_013:0749c13": "念。亦名為數。何必事須息數。方名數門故。云不必。問",
    "X09n0245_013:0749c14": "既此經與第五觀心門全同。何不唯用此銷經文。乃",
    "X09n0245_013:0749c15": "煩引諸門之義。答聖意多含。非局一面。根有利頓利",
    "X09n0245_013:0749c16": "漸。佛意潛皆被之。各隨樂欲得入故。古德皆云。修多",
    "X09n0245_013:0749c17": "羅意趣中求。何必局執一途。故流通分中文云。此經",
    "X09n0245_013:0749c18": "是頓教大乘。亦攝漸修一切群品。如修羅蚊蝱飲海",
    "X09n0245_013:0749c19": "皆滿。上來多義不同。總是釋經先取數門一句了。",
    "X09n0245_013:0749c20": "疏心中了知下。文三。初正釋。二證同。三揀異。從由前",
    "X09n0245_013:0749c21": "至心淨者。釋經先取數門一句。躡前因息數。而入心",
    "X09n0245_013:0749c22": "數但入心數者。起後生住滅念文也。此躡前者。皆約",
    "X09n0245_013:0749c23": "依次隨便對治等三門。修息也。或不由下二句。約唯",
    "X09n0245_013:0749c24": "用第五門修心六妙也。故了知下。總含兩般之意。但",
    "X09n0245_013:0750a01": "修成皆能知也。問經云心中了知。何得此云了知心",
    "X09n0245_013:0750a02": "中。豈不倒耶。答二義皆具。謂只是我自己心中了知。",
    "X09n0245_013:0750a03": "非別有能知之慧。又還只了知我心中生滅等念。非",
    "X09n0245_013:0750a04": "了知心外實有定法。故應如此釋之。豈是倒邪。麤細",
    "X09n0245_013:0750a05": "者。約論中。生住異滅。開為三細五麤。(除業果故唯五)以辨麤細。",
    "X09n0245_013:0750a06": "如次下疏中自配。麤者五麤。細者三細。又麤中之麤。",
    "X09n0245_013:0750a07": "異滅二相。細中之細。唯是生相。細中之麤。住相中前",
    "X09n0245_013:0750a08": "二。麤中之細。住相中之後二。妄念者總指也。本者三",
    "X09n0245_013:0750a09": "細。末者五麤。又住等三相皆末。生相為本。又生等四",
    "X09n0245_013:0750a10": "相皆末。根本無明為本。分齊者生。相及住相中前二。",
    "X09n0245_013:0750a11": "在本識中。餘皆在事識中。又前麤細。各有本末。各有",
    "X09n0245_013:0750a12": "部分限齊。故論云。生滅相有二種。一者麤與心相應",
    "X09n0245_013:0750a13": "故。(心所與心王相應。或境與心相應)二者細與心不相應故。(以無心王心所",
    "X09n0245_013:0750a14": "之相而可相應)又麤中之麤。凡夫境界。麤中之細。細中之麤。",
    "X09n0245_013:0750a15": "菩薩境界。細中之細。是佛境界。界即分齊之義也。頭",
    "X09n0245_013:0750a16": "緒數量者。總結上也。謂四相猶如首領。一一相中。各",
    "X09n0245_013:0750a17": "有眾多生滅等法。展轉因依生起。皆有綸緒。不相雜",
    "X09n0245_013:0750a18": "亂。乃至八萬四千。不離四相故。云顯緒數量。一一分",
    "X09n0245_013:0750a19": "明者。生中一者。業相也。滅中一者。起業相也。住四者",
    "X09n0245_013:0750a20": "轉相現相智相相續相。異二者。執取相計名字相。皆",
    "X09n0245_013:0750a21": "如前文頻有引釋訖。且順三世者。剎那前中後念為",
    "X09n0245_013:0750a22": "三世也。滅是過去。住是現在。生是未來。(淨名等皆云過去已滅等)",
    "X09n0245_013:0750a23": "或生已而住。則生為過去。住為現在。住已則滅。滅為",
    "X09n0245_013:0750a24": "未來。故諸大小乘經論。或具說四相。或略說三相。以",
    "X09n0245_013:0750b01": "住異二相同是現在。故合為一。(唯識云。異表此法非凝然。住表此法曾有",
    "X09n0245_013:0750b02": "用。此暫有者不凝然也。故合為一也)故彌勒偈。釋金剛經身相即非身",
    "X09n0245_013:0750b03": "相云。三相異體故。天親長行釋之。又成四相。文云。相",
    "X09n0245_013:0750b04": "是有為生住異滅。佛體異此。故非身相。諸教或三或",
    "X09n0245_013:0750b05": "四。甚多不可繁引。▲疏論云下。二證同也。文二。一正",
    "X09n0245_013:0750b06": "指同。言乃至者。次云以無念等故。而實無有始覺之",
    "X09n0245_013:0750b07": "異。以四相具時而有皆無自立本來平等同一覺故。",
    "X09n0245_013:0750b08": "前文已引。故此略之。△疏問文無下。二通妨難。應具",
    "X09n0245_013:0750b09": "問云。此觀文首。便云先取數門都無無念之言。何得",
    "X09n0245_013:0750b10": "云正當此門。應具答云。人難解經。良有於此。且三觀",
    "X09n0245_013:0750b11": "體用。法義分劑。在威德菩薩所問章中。至二十五輪",
    "X09n0245_013:0750b12": "再問說者。猶且明修三種時。或單或複。或具不具之",
    "X09n0245_013:0750b13": "相。兼定慧修之分齊。謂至靜動用寂滅等各別。今此",
    "X09n0245_013:0750b14": "門中。直明趣入方便。且令數門調心。息於攀緣覺觀",
    "X09n0245_013:0750b15": "諸念。自寂即入妙境。但是修習彼之三觀。元無兩種",
    "X09n0245_013:0750b16": "三觀。故辨音問云。此諸方便。有幾修習。此段菩薩問",
    "X09n0245_013:0750b17": "云。三種淨觀。以何為首。皆舉前法。以問修之儀式。今",
    "X09n0245_013:0750b18": "云論中無念同此者。此觀根本文云。不取幻化及諸",
    "X09n0245_013:0750b19": "靜相等三重。絕於對待之念。結成寂滅之行。至諸輪",
    "X09n0245_013:0750b20": "中。一一皆云寂滅。具如彼中已釋。夫寂滅者。生滅滅",
    "X09n0245_013:0750b21": "已方名寂滅。故科云絕待靈心觀。絕待者無念也。靈",
    "X09n0245_013:0750b22": "心者一覺也。以此云同。何所疑耶。今云寂觀。但取文",
    "X09n0245_013:0750b23": "少異。非謂捨於前名。故次云正當。(絕待靈心)意在此矣。縱",
    "X09n0245_013:0750b24": "就數門而論。亦本為對思覺等念。念已止息。方見生",
    "X09n0245_013:0750c01": "住等念。故前云。由證諸念。覺識煩動。夫有念者必不",
    "X09n0245_013:0750c02": "見無念之理。前已頻有徵釋。善思念之。然疏中云文",
    "X09n0245_013:0750c03": "在前章者。有二意。一若約法義體用。即唯前威德一",
    "X09n0245_013:0750c04": "章。若兼諸輪。一一標顯至靜寂滅等。各有分齊。即總",
    "X09n0245_013:0750c05": "指二章也。今此但明已下。皆已釋了。▲疏然論約下。",
    "X09n0245_013:0750c06": "三揀異也。位滿方盡者。十信覺滅相。三賢覺異相。前",
    "X09n0245_013:0750c07": "九地覺住相。十地位滿覺生相。文云。遠離微細念故。",
    "X09n0245_013:0750c08": "得見心性。心即常住。名究竟覺。故云極證。今據等者。",
    "X09n0245_013:0750c09": "然觀行成時。圓同佛果。故許俱時知也。故大經說。若",
    "X09n0245_013:0750c10": "與如是觀行相應。初心即成正覺。天台六即。有觀行",
    "X09n0245_013:0750c11": "即。況圓頓宗。因果無定。分位後證中當更說之。上來",
    "X09n0245_013:0750c12": "多義不同總是釋經心中了知等三句竟。",
    "X09n0245_013:0750c13": "疏淨心是圓等者。淨者心本空寂為淨。故是體也。心",
    "X09n0245_013:0750c14": "本能知為覺。即當用也。心通二言也。萬物皆然者。若",
    "X09n0245_013:0750c15": "云不知萬物。是何因緣。偏知雨滴一色。邪定不如此。",
    "X09n0245_013:0750c16": "但此經宗。貴文句簡略。故但舉一。前釋云者。六妙中",
    "X09n0245_013:0750c17": "之文也。問從前既云眾生本具圓覺淨心。如何不得",
    "X09n0245_013:0750c18": "知一切耶。故次答云凡夫之類等也。",
    "X09n0245_013:0750c19": "疏誡邪證。文二。一結例本文。二然此下。廣明證相。於",
    "X09n0245_013:0750c20": "中二。初正明三觀證相。後別明證有淺深。初中二。一",
    "X09n0245_013:0750c21": "約當經略標。言各證者。後當引文。圓修方證者。反顯",
    "X09n0245_013:0750c22": "不圓即不證也。故前云。此三皆是圓覺。親近若得圓",
    "X09n0245_013:0750c23": "證。即成圓覺。方證者。證有淺深。次下即說。如前文者。",
    "X09n0245_013:0750c24": "諸輪末文云。若諸菩薩。以圓覺慧。圓合一切於諸性",
    "X09n0245_013:0751a01": "相。無離覺性。名為圓修三種自性。自性者。稱體本來",
    "X09n0245_013:0751a02": "具也。▲疏天台下。二約天台廣釋。文中又二。初略指",
    "X09n0245_013:0751a03": "同。由此空假。邐迤直至中觀方證。不同此經一念同",
    "X09n0245_013:0751a04": "時。故云具修。不云圓也。▲疏謂了知下。二正顯證相。",
    "X09n0245_013:0751a05": "文三。一明初心證相。言從假入空者。空觀成就。名慧",
    "X09n0245_013:0751a06": "眼。成一切智。若住此觀。即墮二乘。故法華敘聲聞云。",
    "X09n0245_013:0751a07": "我等若聞淨佛國土。教化眾生。都無欣樂。所以者何。",
    "X09n0245_013:0751a08": "一切諸法皆悉空寂。無生無滅。無大無小。無漏無為。",
    "X09n0245_013:0751a09": "如是思惟。不生喜樂。既入正位者。即見道位。初果已",
    "X09n0245_013:0751a10": "去是也。從空入假者。謂諦觀心性。雖空。緣對之時。能",
    "X09n0245_013:0751a11": "出生諸法故。能於空中。修種種行。假觀成就。名法眼",
    "X09n0245_013:0751a12": "及道種智。若住此觀。智慧力多。雖見佛性。而不明了。",
    "X09n0245_013:0751a13": "自然流入者。一念中具一切者。正是證相。佛眼雙觀",
    "X09n0245_013:0751a14": "空假。中道第一義諦。具一切種智。了了見性者。定慧",
    "X09n0245_013:0751a15": "力等也。故涅槃云。聲聞定力多故。不見佛性。菩薩智",
    "X09n0245_013:0751a16": "慧力多。雖見佛性而不明了。唯有如來定慧力等。了",
    "X09n0245_013:0751a17": "了見於佛性。安住大乘等者。即法華經喻說。一乘如",
    "X09n0245_013:0751a18": "白牛等也。行如來行等者。亦是彼云。行如來行。入如",
    "X09n0245_013:0751a19": "來室。著如來衣。坐如來座。天台用此等文。顯證相云。",
    "X09n0245_013:0751a20": "若能了了見佛性。即是安住大乘。行步平正。其疾如",
    "X09n0245_013:0751a21": "風。若行疾如風。即是自然流入薩婆若海。流入薩婆",
    "X09n0245_013:0751a22": "若海。即是行如來行。若行如來行。即是入如來室。若",
    "X09n0245_013:0751a23": "入如來室。即是著如來衣。若著如來衣。即是坐如來",
    "X09n0245_013:0751a24": "座。若坐如來座。即是以如來莊嚴而自莊嚴。自莊嚴",
    "X09n0245_013:0751b01": "即是獲六根清淨。六根清淨即入佛境界。展轉相躡。",
    "X09n0245_013:0751b02": "乃至即是莊嚴兜率天。示現降胎。八相皆爾。乃至結",
    "X09n0245_013:0751b03": "云。即是初發心住菩薩。疏如華嚴者。文云。初發心時",
    "X09n0245_013:0751b04": "便成正覺。(晉譯經本)等者。等於涅槃大品法華也。涅槃云。",
    "X09n0245_013:0751b05": "發心畢竟二不別。如是二心先心難。大品經云。須菩",
    "X09n0245_013:0751b06": "提。有菩薩摩訶薩。從初發心。即坐道場。轉正法輪。當",
    "X09n0245_013:0751b07": "知菩薩為如佛也。法華中。龍女所獻心珠為證。如是",
    "X09n0245_013:0751b08": "等經。皆明初心具一切佛法。即是大品經中阿字門。",
    "X09n0245_013:0751b09": "即是法華令眾生開佛知見。即是涅槃見佛性故。住",
    "X09n0245_013:0751b10": "大涅槃。是則略說初心菩薩因修止觀證果之相。",
    "X09n0245_013:0751b11": "(上皆天台之文)。△疏後心下。二明究竟證相。不可知者。自智",
    "X09n0245_013:0751b12": "不及。推教下。約佛語而解。止觀果者。謂法華開佛知",
    "X09n0245_013:0751b13": "見。即是約觀門以明果。涅槃中百句解脫。以釋涅槃。",
    "X09n0245_013:0751b14": "即是約止門以明果。止即攝觀故。涅槃三德中。有摩",
    "X09n0245_013:0751b15": "訶般若觀。亦攝止故。法華云。乃至究竟涅槃。常寂滅",
    "X09n0245_013:0751b16": "相。終歸於空。因中止觀相。即果位菩提涅槃無礙。△",
    "X09n0245_013:0751b17": "疏今經下。三結釋。此經下當更說。",
    "X09n0245_013:0751b18": "疏又彼說下。第二別明證有淺深也。文二。初正明深",
    "X09n0245_013:0751b19": "淺。言無礙巧慧者。不離心念境界。而不由心念所計。",
    "X09n0245_013:0751b20": "依智不依識。圓通識悟真法界也。妙慧者。無漏無相",
    "X09n0245_013:0751b21": "也。朗然開發者。開是惑障空無義。發是真性顯出義。",
    "X09n0245_013:0751b22": "即同此經前云覺所顯發。明照法界者。照體無邊。即",
    "X09n0245_013:0751b23": "是法界。無別所照。通達無礙者。能所無二。理事融通",
    "X09n0245_013:0751b24": "也。相似者。似究竟證也。如法華六根者。即法師功德",
    "X09n0245_013:0751c01": "品說。說法華經功德。莊嚴六根故。父母所生肉眼。悉",
    "X09n0245_013:0751c02": "見三千界一切所有色。耳聞三千界一切所有聲。雖",
    "X09n0245_013:0751c03": "未得天眼天耳。父母所生眼耳如是。鼻嗅一切香。悉",
    "X09n0245_013:0751c04": "知其所在。舌甞一切好醜美不美及諸苦澁物。在其",
    "X09n0245_013:0751c05": "舌根。皆變成上味。如天甘露。無不美者。若以舌根。眾",
    "X09n0245_013:0751c06": "中說法。能入其心。得清淨身如淨瑠璃。眾生喜見。三",
    "X09n0245_013:0751c07": "千界眾生。生時死時。生善惡處。悉於中現。乃至一切",
    "X09n0245_013:0751c08": "亦皆於中現。清淨意根。乃至聞一句。通無量義。能演",
    "X09n0245_013:0751c09": "一句於一月四月。乃至一歲。隨其義趣。皆與實相不",
    "X09n0245_013:0751c10": "相違背。若說俗間經書治世語言資生業等。皆順正",
    "X09n0245_013:0751c11": "法。三千界眾生心所行道。皆悉知之。雖未得無漏六",
    "X09n0245_013:0751c12": "根。而父母所生六根如是。疏初證者。入阿字門。開如",
    "X09n0245_013:0751c13": "來藏者。如來藏經。萎華喻云。一切眾生。具足貪瞋諸",
    "X09n0245_013:0751c14": "煩惱中。有如來。三十二相。結加趺坐。乃至展轉。別說",
    "X09n0245_013:0751c15": "九喻故。今閡出成前所說此位菩薩八相成道也。顯",
    "X09n0245_013:0751c16": "法身者。勝鬘中說。在纏名如來藏。出纏名大法身。亦",
    "X09n0245_013:0751c17": "名為佛者。法身是真佛。八相是化身也。中間諸位者。",
    "X09n0245_013:0751c18": "四十二位中。除初及後。中間四十位也。亦阿茶中間",
    "X09n0245_013:0751c19": "四十字也。謂三十九賢。十地等覺。故華嚴十住。每住",
    "X09n0245_013:0751c20": "皆有不由他悟之言。皆是成佛之相。若准占察經。即",
    "X09n0245_013:0751c21": "四位成佛。一信滿佛。二解滿佛。三證滿佛。四功德滿",
    "X09n0245_013:0751c22": "足。分齊同此經及論四位也。後證者。菩薩入荼字門",
    "X09n0245_013:0751c23": "也。一念者。論中最初業相。業相盡故。全體相應。如氷",
    "X09n0245_013:0751c24": "盡時全與水相應也。論云。覺心初起。心無初相。即是",
    "X09n0245_013:0752a01": "此也。生公云。一念不生。前後際斷。照體獨立。亦當此",
    "X09n0245_013:0752a02": "也。餘文可見。△疏今經下。後配釋此經。彼知三千界",
    "X09n0245_013:0752a03": "者。眼見耳聞。乃至意知皆盡。三千界所有一切種種。",
    "X09n0245_013:0752a04": "今此經說下至眾生一念心世界一滴雨。以例一切。一",
    "X09n0245_013:0752a05": "一皆知事與彼同故。當此證。靜極覺遍者。靜觀文云。",
    "X09n0245_013:0752a06": "不起思念。靜極便覺。越三千故者。如是初靜。從於一",
    "X09n0245_013:0752a07": "身。至一世界。覺亦如是。若覺遍滿一世界者。一世界",
    "X09n0245_013:0752a08": "中。有一眾生。起一念者。皆悉能知。百千世界。亦復如",
    "X09n0245_013:0752a09": "是。又云百千世界一滴之雨。故云越也。以六根清淨。",
    "X09n0245_013:0752a10": "知見三千界內事。名相似證。三千界者。但是一佛剎",
    "X09n0245_013:0752a11": "土。今此既知百千剎土。計當超越十萬位之量。即知",
    "X09n0245_013:0752a12": "不唯是相似證。故當實證之初也。雖云百千意遍法",
    "X09n0245_013:0752a13": "界。且方便以多數。引人心識。令漸寬廣。苦住云普適",
    "X09n0245_013:0752a14": "人心。即漭蕩無的。現十方佛者。是威德章淨觀中文。",
    "X09n0245_013:0752a15": "如來出現。是後改經文。皆與初發心時即成正覺相",
    "X09n0245_013:0752a16": "當。故備指以明此位因。果交徹者。此宗因是全性之",
    "X09n0245_013:0752a17": "圓因。果是全性之滿果。因該果海。果徹因源。故云交",
    "X09n0245_013:0752a18": "也。如前頻說。問今經為當定是相似證。為的是初住",
    "X09n0245_013:0752a19": "菩薩。故次答云圓頓等也。謂一一位中。皆圓證也。故",
    "X09n0245_013:0752a20": "華嚴歷別因果。後便以平等因果融之。此經四位順",
    "X09n0245_013:0752a21": "覺之後。便有忘心入覺以泯之文。或說六即之義。或",
    "X09n0245_013:0752a22": "道漸四相之文。皆無定也。",
    "X09n0245_013:0752a23": "疏遍修三觀中二。初略銷文。後廣釋義。初中二釋。初",
    "X09n0245_013:0752a24": "約所感勝緣佛出釋。言萬行已圓者。說修行文云。方",
    "X09n0245_013:0752b01": "便隨順。其數無量。圓攝所歸。當有三種。據此即三觀。",
    "X09n0245_013:0752b02": "便攝萬行故。就此觀成之人。便是親見如來應身也。",
    "X09n0245_013:0752b03": "以見佛之益亦只是意在行圓故。△疏又即下。後約",
    "X09n0245_013:0752b04": "自心本覺佛出釋。言離念者。靜觀成。離麤重攀緣之",
    "X09n0245_013:0752b05": "念。幻觀成。離躭空滯寂及執。著定相之念。中觀成。離",
    "X09n0245_013:0752b06": "對待分別之念。唯除本覺真佛。更無餘念而可隱翳",
    "X09n0245_013:0752b07": "故。云出現于世。▲疏然前離四病下。後廣釋義也。於",
    "X09n0245_013:0752b08": "中。初指經總標。言般涅槃者。般者入也。涅槃者寂滅",
    "X09n0245_013:0752b09": "也。(翻文釋義已在本章)。△疏實義有三下。釋義也。言實義者。成",
    "X09n0245_013:0752b10": "佛及入涅槃。各有實義。成佛者。大經云。應知。如來成",
    "X09n0245_013:0752b11": "等正覺。於一切義。無所觀察。又云。譬如虗空一切世",
    "X09n0245_013:0752b12": "界若成若壞常無增減。諸佛菩提。亦復如是。若成正",
    "X09n0245_013:0752b13": "覺。不成正覺。亦無增減。涅槃者。大經又云。欲知如來",
    "X09n0245_013:0752b14": "大涅槃者。當須了知根本自性如真如涅槃。如來涅",
    "X09n0245_013:0752b15": "槃亦如是。(實際法界虗空。一一例真如說)又云。如來不為菩薩說諸",
    "X09n0245_013:0752b16": "佛如來究竟涅槃。亦不為彼示現其事。何以故。欲令",
    "X09n0245_013:0752b17": "見一切如來常住其前。於一念中。見過去未來一切",
    "X09n0245_013:0752b18": "諸佛色相圓滿。皆如現在。亦不起二不二想。釋真俗",
    "X09n0245_013:0752b19": "二諦。皆以緣起之言。而標指者。為揀權教中一向凝",
    "X09n0245_013:0752b20": "寂空無之真。一向生滅動作之俗也。謂此真是法性",
    "X09n0245_013:0752b21": "緣起無性之真。此俗是法性舉體緣起之俗也。言大",
    "X09n0245_013:0752b22": "經者。華嚴也。前後皆然。無有少許處空無佛身者。非",
    "X09n0245_013:0752b23": "唯諸法中。下至極微塵。皆全有佛。而十方虗空。一一",
    "X09n0245_013:0752b24": "可容一塵之處。亦皆全有圓滿具足之身相也。即生",
    "X09n0245_013:0752c01": "即滅者。楞伽云。初生即有滅。不為愚者說。四相同時。",
    "X09n0245_013:0752c02": "即是論文。前已引釋。疏常住世常涅槃者。此與前異。",
    "X09n0245_013:0752c03": "前云念念是剎那生滅義。但以相續不斷故。云常有",
    "X09n0245_013:0752c04": "佛成正覺涅槃。今是凝然常住。永離生滅相。故全異",
    "X09n0245_013:0752c05": "也。言住世者。此常住覺照。不離生滅法中也。常涅槃",
    "X09n0245_013:0752c06": "者。不同諸法生滅也。疏戀慕故示現涅槃者。文云。譬",
    "X09n0245_013:0752c07": "如日出普照世間。於一切淨水器中。影無不現。普遍",
    "X09n0245_013:0752c08": "眾處而無來往。或一器破便不現影。如前引釋。疏對",
    "X09n0245_013:0752c09": "今經意者。三觀成就。離三種麤細之念。故見佛現。如",
    "X09n0245_013:0752c10": "水離渾濁波騰等相故見日現。",
    "X09n0245_013:0752c11": "疏三令隨便等者。有四句。一藉假入空。二藉空入假。",
    "X09n0245_013:0752c12": "三藉空假以成中。四藉中以成空假。此有二對。其中",
    "X09n0245_013:0752c13": "義意。扶持相成。言直見心源者。中也。空觀前對云諸",
    "X09n0245_013:0752c14": "法即性故空。後對云無別所現故空。既無別法。所現",
    "X09n0245_013:0752c15": "方知即性。既云即性。當知無別故扶成也。假觀前對",
    "X09n0245_013:0752c16": "云不壞相故假。後對云但從性現故假。此亦相成可",
    "X09n0245_013:0752c17": "知。",
    "X09n0245_013:0752c18": "疏偈中云攝念等者。即前令過三七日一向攝念。攝",
    "X09n0245_013:0752c19": "念非謂沉心。必正思惟妙理境界。疏總別相計四者。",
    "X09n0245_013:0752c20": "一總二別。故為四也。總者。在答道場之末。別者。在答",
    "X09n0245_013:0752c21": "加行之中。今乃合之一處重頌。餘可知。",
    "X09n0245_013:0752c22": "疏通分(賢善首菩薩問)。",
    "X09n0245_013:0752c23": "疏事須持教者。故律中。世尊說。過去六代如來中。有",
    "X09n0245_013:0752c24": "四佛結集經教故。佛法久住於世。二佛不結集經教",
    "X09n0245_013:0753a01": "故。佛法速滅。貫穿者。以經教貫穿法義。義則不遺。已",
    "X09n0245_013:0753a02": "如懸談引佛地論具釋訖。先須識名者。如論語云。名",
    "X09n0245_013:0753a03": "不正則言不順。言不順則事不成。事不成則禮樂不",
    "X09n0245_013:0753a04": "興。禮樂不興則刑罰不中。十法行者。已在道場禮懺",
    "X09n0245_013:0753a05": "門中法供養處釋訖。今此疏列文略義具。謂寫是書",
    "X09n0245_013:0753a06": "寫施是轉施等也。(餘謂聽聞受持披讀諷誦思惟修習。其說釋即是前云開示)此",
    "X09n0245_013:0753a07": "十法行。皆是流布之相。故結云如是分布等也。",
    "X09n0245_013:0753a08": "疏一說即是多說者。如說華嚴時具十種緣。謂一依",
    "X09n0245_013:0753a09": "時。從無始際。盡未來際。念念常說。無間斷故。二依處。",
    "X09n0245_013:0753a10": "遍法界中所有世界。彼無量世界。一一塵中。皆有毗",
    "X09n0245_013:0753a11": "盧遮那。說華嚴故。三依主。如前十方一一世界。一切",
    "X09n0245_013:0753a12": "諸佛。皆同說故。故彼諸會每說已。皆結通十方一切",
    "X09n0245_013:0753a13": "世界故。十方佛來證皆云。我等諸佛亦如是說。餘七",
    "X09n0245_013:0753a14": "緣不能具述。然雖一一遍一切時一切處佛佛同說",
    "X09n0245_013:0753a15": "皆遍法界。為門不同。亦無雜亂。廣如別卷。疏諸佛獲",
    "X09n0245_013:0753a16": "持者。只如諸部般若。多是帝釋守護。法華是菩薩守",
    "X09n0245_013:0753a17": "護。華嚴及此經。是諸佛自護。良由根本法是佛師故。",
    "X09n0245_013:0753a18": "諸教煥然者。諸教所說。一切染淨諸法。皆是圓覺妙",
    "X09n0245_013:0753a19": "心之中。派流生起。故達此法。則諸法皆通。若不了下。",
    "X09n0245_013:0753a20": "即取意用大經之文。文云。不能了自心。云何知正道",
    "X09n0245_013:0753a21": "也。故云眼目者。都結上義。以歸經文。",
    "X09n0245_013:0753a22": "疏非器不聞者。非揀之不示。自是彼堅執不悟。不悟",
    "X09n0245_013:0753a23": "即但聞聲音語言。不聞法也。如日月不隔於盲人。雷",
    "X09n0245_013:0753a24": "霆不隔於聾者等也。極證之處者。如懸談初泯絕果",
    "X09n0245_013:0753b01": "相成圓門中廣說此義。隨緣起妄者。既是在纏。淨隱",
    "X09n0245_013:0753b02": "染顯。故唯云妄也。空不空等。亦如前說。此但列之。以",
    "X09n0245_013:0753b03": "釋經中差別之言耳。慤疏總判五名云。初圓照總持。",
    "X09n0245_013:0753b04": "二契經宗決。三三昧根本。四寂滅常境。(佛常以寂滅。為所依境界)",
    "X09n0245_013:0753b05": "五真妄合分。疏依此名義而持者。如云大方廣。便須",
    "X09n0245_013:0753b06": "心冥體性。普觀德相。善巧起用。餘例此知。又華嚴祖",
    "X09n0245_013:0753b07": "師藏和尚所製。受持大乘經教儀式。有五門。每門五",
    "X09n0245_013:0753b08": "義。在別卷中。若以義求等者。觀彼處。疏文即明。",
    "X09n0245_013:0753b09": "疏前云等者。皆是難詞。謂既亦是眾生覺地。何唯佛",
    "X09n0245_013:0753b10": "境。無明等法。豈是佛境界耶。今云下。牒起難詞也。次",
    "X09n0245_013:0753b11": "下釋此意云。雖說無明眾生等法。一一皆空。空故徹",
    "X09n0245_013:0753b12": "其覺地。不同法相宗教說為定有。有則與佛永殊故。",
    "X09n0245_013:0753b13": "此名為顯如來境也。疏華嚴信位等者。即是第二會。",
    "X09n0245_013:0753b14": "十信法門中問明品。說所信之境。有十門甚深。第一",
    "X09n0245_013:0753b15": "緣起甚深。問答心性是一云何見有種種差別等。乃",
    "X09n0245_013:0753b16": "至第十佛境甚深。問答佛境界智佛境界知等十義。",
    "X09n0245_013:0753b17": "謂智是諸佛智用。知即眾生心體。故此云智與知殊。",
    "X09n0245_013:0753b18": "皆佛境界。前已具釋。既於信位明之。即知緣起等十",
    "X09n0245_013:0753b19": "門之法。本來甚深。皆是佛之境界。況此經所說染淨",
    "X09n0245_013:0753b20": "之法。皆依圓覺現起。豈非唯顯如來境界耶。",
    "X09n0245_013:0753b21": "疏含十法行者。謂修行之言。通於總別。別者。是十中",
    "X09n0245_013:0753b22": "修習一行也。總者。書寫講讀。總是修行故。此云含也。",
    "X09n0245_013:0753b23": "必至佛地者。至所顯之處也。",
    "X09n0245_013:0753b24": "疏宗是頓者。始終依圓覺故。具漸門者。二執二空。五",
    "X09n0245_013:0753c01": "道五性。四位三觀。四相四病。三期三七日。禮懺安居",
    "X09n0245_013:0753c02": "等也。遲速皆益者。次文即是謂已悟未悟等也。頓機",
    "X09n0245_013:0753c03": "者。一聞已悟。漸機者。乍聞未悟。悟者即文而見法。文",
    "X09n0245_013:0753c04": "字性離故。未者約其文而觀其義。依其義。方見其法。",
    "X09n0245_013:0753c05": "若離文。無所依故。如是任持。不失不忘。是答奉持之",
    "X09n0245_013:0753c06": "問也。所言文字性離等者。用淨名之文。彼云。文字性",
    "X09n0245_013:0753c07": "離是即解脫。無離文字說解脫也。彼四句但是一意。",
    "X09n0245_013:0753c08": "今則分為兩意用之。詳可知矣。分上中下者。上謂通",
    "X09n0245_013:0753c09": "明觀行。中則別明三觀諸輪。下則道場加行。故云頓",
    "X09n0245_013:0753c10": "漸俱收。",
    "X09n0245_013:0753c11": "疏漸教乖頓者。就彼宗中。若云初心即是佛者。以為",
    "X09n0245_013:0753c12": "驚異。初十信人尚不得。錯呼為十住。況云佛耶。諸皆",
    "X09n0245_013:0753c13": "類此。故云乖也。頓門必具漸者。雖云輪迴等非作故",
    "X09n0245_013:0753c14": "無。本性無無。而乃說貪愛是轉迴根本。備述過患。勸",
    "X09n0245_013:0753c15": "令除斷。雖云眾生本來成佛。而乃廣說發心發願勤",
    "X09n0245_013:0753c16": "修觀行等。故云必具。大經亦云。初發心時便成正覺。",
    "X09n0245_013:0753c17": "然後具說十住十行次第修習乃至妙覺。",
    "X09n0245_013:0753c18": "疏答功德中。聞經配福。度人配智者。各如注釋。後段",
    "X09n0245_013:0753c19": "注文有二。初釋當文。後又聞者下。重釋兩段前福後",
    "X09n0245_013:0753c20": "智之義也。後宿因中。雙明福智者。經自明言種諸福",
    "X09n0245_013:0753c21": "慧。慧即智也。",
    "X09n0245_013:0753c22": "疏如金剛者。彼云。若人滿三千大千世界七寶以用",
    "X09n0245_013:0753c23": "布施。乃至若復有人。於此經中。受持乃至四句偈等。",
    "X09n0245_013:0753c24": "為他人說。其福勝彼。然文例雖同。優劣又異。彼須受",
    "X09n0245_013:0754a01": "持方勝。此便聞名己勝。又彼四句方勝。此一句己勝。",
    "X09n0245_013:0754a02": "又彼兼為人說方勝。此自信己勝。問約彼經初較量",
    "X09n0245_013:0754a03": "之文。即如此所說。然彼句後。復以多恒河中沙。以計",
    "X09n0245_013:0754a04": "三千世界。滿爾許世界七寶布施。尚不及持說。又以",
    "X09n0245_013:0754a05": "河沙身命布施。亦不如持說。豈不超過此一世界七",
    "X09n0245_013:0754a06": "寶所較量耶。答彼經次第斷二十七疑故。義理境界",
    "X09n0245_013:0754a07": "轉轉增勝。上所引難之文。是已斷至第七重受得報",
    "X09n0245_013:0754a08": "身有取之疑。已悟報身。無取故。功德超過多界七寶",
    "X09n0245_013:0754a09": "及身命之施。今此但較量聞名及一句義。都未較量",
    "X09n0245_013:0754a10": "證悟深妙之境。以深妙境無有世法可較量故。故知",
    "X09n0245_013:0754a11": "所問全非類也。疏盈剎者。滿世界也。為漏果之資者。",
    "X09n0245_013:0754a12": "與有漏六道報應之果。而作資緣。致令三界生死不",
    "X09n0245_013:0754a13": "絕。仍招第三生之重苦。故云爾也。慤本文云。能招漏",
    "X09n0245_013:0754a14": "果之資。文意不切。謂世珍是能招。漏果是所招。句已",
    "X09n0245_013:0754a15": "圓矣。今更云之資。乃成資是所招。義勢渾倒。今謂資",
    "X09n0245_013:0754a16": "是資緣資助。資助貪愛施心。招漏果。即知資是能招",
    "X09n0245_013:0754a17": "故。改云能為漏果之資。義意極相順也。",
    "X09n0245_013:0754a18": "疏積德者。且如勸得一人斷酒肉。或持五戒。福德尚",
    "X09n0245_013:0754a19": "多。況八戒十戒。乃至出家受具足戒。其功已難可說。",
    "X09n0245_013:0754a20": "況一百箇恒河。一一河中。所有沙沙。細如麵。以一沙",
    "X09n0245_013:0754a21": "計一人。令爾許人皆得阿羅漢。此之功德。唯佛能算。",
    "X09n0245_013:0754a22": "誰測邊際。故云可知。可知至極之多。非謂知真數量。",
    "X09n0245_013:0754a23": "疏空體不空者。靈鑒不昧。此則以空如來藏。為半偈。",
    "X09n0245_013:0754a24": "二種皆具為全偈也。或無常真常者。悟一切法。皆悉",
    "X09n0245_013:0754b01": "苦空無常。為半偈。於空無常處。見常住真樂本覺法",
    "X09n0245_013:0754b02": "身。方為全也。故涅槃經。羅剎說半偈云。諸行無常是",
    "X09n0245_013:0754b03": "生滅法。後更說云。生滅滅已寂滅為樂。方為全也。又",
    "X09n0245_013:0754b04": "能觀身不淨等四念處為半。法身常樂我淨為全。若",
    "X09n0245_013:0754b05": "約當經。則幻身滅故幻心亦滅。幻心滅故幻塵亦滅。",
    "X09n0245_013:0754b06": "幻塵滅故幻滅亦滅。總為半偈也。幻滅滅故。非幻不",
    "X09n0245_013:0754b07": "滅。譬如磨鏡垢盡明現。為全偈也。問若爾則此云分",
    "X09n0245_013:0754b08": "別半偈。同於小乘。或同大乘中權教。如何功德如是",
    "X09n0245_013:0754b09": "難量。答由先標圓覺為宗已破無明。為夢中人。於此",
    "X09n0245_013:0754b10": "性淨圓覺之中。方說無常等法故。先悟如來圓覺無",
    "X09n0245_013:0754b11": "垢。然後說無明種種幻化。皆生如來圓覺妙心。顯性",
    "X09n0245_013:0754b12": "之宗。例皆如此。論中亦云。依覺故迷。故雖半偈。已逈",
    "X09n0245_013:0754b13": "超諸教之全偈。由斯功德。難可算計。",
    "X09n0245_013:0754b14": "疏亦如金剛文勢者。彼經云。如來滅後。後五百歲。有",
    "X09n0245_013:0754b15": "持戒修福者。於此章句。能生信心。以此為實。當知是",
    "X09n0245_013:0754b16": "人。不於一佛二佛三四五佛而種善根。(反顯)以於無量",
    "X09n0245_013:0754b17": "百千萬佛所。種諸善根。(順明)亦非聊爾人耳。",
    "X09n0245_013:0754b18": "疏故經說者。淨名經也。樂生死者。耽著富樂。自恃強",
    "X09n0245_013:0754b19": "盛。常樂勝他。是生死業也。著諸見者。是邪智也。故引",
    "X09n0245_013:0754b20": "為證。注是非勝負者。瓔珞經云。樂行勝負天魔行。樂",
    "X09n0245_013:0754b21": "見是非外道行。",
    "X09n0245_013:0754b22": "疏為請主者。如懸談初門引法華說。",
    "X09n0245_013:0754b23": "疏一由旬者。舊譯云四十里。新譯云十六里。",
    "X09n0245_013:0754b24": "疏自惟下。大文第四。慶讚迴向也。中三。一慶。二讚。三",
    "X09n0245_013:0754c01": "迴向。初中二。一傷昔。二慶今。初中。言迷者。無明也。心",
    "X09n0245_013:0754c02": "海者。心是法。海是喻。對下句中生死波中。生死是法。",
    "X09n0245_013:0754c03": "波是喻。謂風吹海而成波。無明迷心而成生死。故論",
    "X09n0245_013:0754c04": "云。如大海水因風波動。水相風相不相捨離。而水非",
    "X09n0245_013:0754c05": "動性。若風止滅。動相則滅。濕性不壞。如是眾生自性",
    "X09n0245_013:0754c06": "清淨心。因無明風動。心與無明。俱無形相。不相捨離。",
    "X09n0245_013:0754c07": "而心非動性。若無明滅。相續則滅。智性不壞故。若約",
    "X09n0245_013:0754c08": "楞伽經。即以風喻境界。文云。藏識海常住。境界風所",
    "X09n0245_013:0754c09": "動。洪波皷溟壑。無有斷絕期。論云無明。約因也。經云",
    "X09n0245_013:0754c10": "境界。約緣也。因緣具足。故令淨心起動。成生死波浪",
    "X09n0245_013:0754c11": "也。漂沉者。人天為漂。三途為沉。如人墮落漩渦水中。",
    "X09n0245_013:0754c12": "一沒至底。暫時漂至水面。而出水不得。又却沉下。一",
    "X09n0245_013:0754c13": "一配合可知。疏塵沙諸佛出者。從無始來。諸佛慈悲。",
    "X09n0245_013:0754c14": "傷愍眾生迷倒墮落。出現人間。相計其數。如抹世界",
    "X09n0245_013:0754c15": "為微塵之數。亦如恒河中所有沙。有如是等恒河。一",
    "X09n0245_013:0754c16": "一恒河所有細沙之數。恨我與佛無緣。佛出此世界。",
    "X09n0245_013:0754c17": "我生彼世界。佛出諸世界。我則生此世界。或佛出時。",
    "X09n0245_013:0754c18": "我在三途。或北洲等一切難處。我暫得人身。則佛及",
    "X09n0245_013:0754c19": "教法已滅。設法未滅。亦不聞不信。不能發心。猶如盲",
    "X09n0245_013:0754c20": "龜墮在海中。求出不得。海有浮木。木中有孔。可容龜",
    "X09n0245_013:0754c21": "身。龜若得入其中。漂至海岸。即得出海。然百千箇盲",
    "X09n0245_013:0754c22": "龜浮木。無由相遇。我如盲龜。佛如浮木孔。以不相遇。",
    "X09n0245_013:0754c23": "於今凡夫。法華涅槃皆有此喻。所言佛出人中者。病",
    "X09n0245_013:0754c24": "重之處。則偏憂也。六道之報。多從閻浮人身造得。發",
    "X09n0245_013:0755a01": "心修習三乘無漏之業。亦在人身。由人中分別強盛",
    "X09n0245_013:0755a02": "多思議故。六天苦少。八難緣隔。堪受化者唯是人中。",
    "X09n0245_013:0755a03": "疏何幸下。二慶今也。若據所逢了教。華嚴及諸圓頓",
    "X09n0245_013:0755a04": "顯性經論數部。然今且正慶此經也。千重疑者。余先",
    "X09n0245_013:0755a05": "於大小乘法相教中。發心習學數年。無量疑情求決",
    "X09n0245_013:0755a06": "不得。後遇南宗禪門真善知識。於始終根本迷悟昇",
    "X09n0245_013:0755a07": "沉之道。已絕其疑。至於諸差別門。心境本末。修證行",
    "X09n0245_013:0755a08": "位。無量義門。及權實教。猶未通決。每因思惟觀照。或",
    "X09n0245_013:0755a09": "因披尋諸經律論。至相違之文屈曲之意迷疑之處。",
    "X09n0245_013:0755a10": "智則結滯。如水流之吹風凍結冰。則不能通流。心情",
    "X09n0245_013:0755a11": "鬱快。亦如此也。自習此教。一一泮釋。如氷在日中。亦如",
    "X09n0245_013:0755a12": "湯沃霜雪。故云類氷消也。尋思等者。反驗宿因。若非",
    "X09n0245_013:0755a13": "累世遇諸善知識聞了義教熏習藏識。豈得如今覩",
    "X09n0245_013:0755a14": "此妙典。便能悟解耶。豈一生二生三四五生。聞信便",
    "X09n0245_013:0755a15": "能悟入。如此性相無礙。真妄融通。凡聖交徹。本末自",
    "X09n0245_013:0755a16": "在。無雜無亂。千門萬義。一一成就。無疑滯耶。當知。已",
    "X09n0245_013:0755a17": "於累世。積集聞熏。已於多生。遇善知識。方能通達如",
    "X09n0245_013:0755a18": "此甚深至教文乖意通等義門也。實曾頻頻。尋思此",
    "X09n0245_013:0755a19": "意。或靜夜通宵。或宴居終日。或獨行盡於一程。想像",
    "X09n0245_013:0755a20": "于懷。感荷多生諸善知識開誘勸示。而至於此。又委",
    "X09n0245_013:0755a21": "細想得數生已前。初遇善友之時。必難信向。種種堅",
    "X09n0245_013:0755a22": "執。作種種非理之語。騁能騁辨。務在抵拒。賴善友慈",
    "X09n0245_013:0755a23": "念覺悟。恐涉毀教。恐轉墜墮。乃盡心竭力。方便救濟。",
    "X09n0245_013:0755a24": "如此數生。方肯信受。雖能信順。又未悟解。復煩善友",
    "X09n0245_013:0755b01": "種種方便譬喻教令通會。又經數生如此。然雖隨言",
    "X09n0245_013:0755b02": "即解。過後依前因循而已。仍未解生難遭之想念念",
    "X09n0245_013:0755b03": "求學。常只是費善友心力。長時勸策。方能漸進。又經",
    "X09n0245_013:0755b04": "數生。空好習學言教道理。不能對境撿心。不覺察妄",
    "X09n0245_013:0755b05": "想折伏情念。每聞善友說甚深義。即歡喜聽受。亦聞",
    "X09n0245_013:0755b06": "指著用心乖道處。即不歡喜。反疑善友。或不憐念。或",
    "X09n0245_013:0755b07": "信任人言。或有餘意。如此種種障道門戶。從初發心",
    "X09n0245_013:0755b08": "乃至今世。委曲思惟。想其流類種數。千千萬萬之事。",
    "X09n0245_013:0755b09": "須一一蒙善友悲憐不捨。百計千校。漸漸誘引。方得",
    "X09n0245_013:0755b10": "今生能超過爾許多障道關節。數曾閑暇之時。幽靜",
    "X09n0245_013:0755b11": "之處。因反思多生之事。淚流至項。心咽至胷。往往微",
    "X09n0245_013:0755b12": "聲啼泣。恨不便見多生知識。一一記得。懇到禮謝。種",
    "X09n0245_013:0755b13": "種報効。因此便念念發願。願來生一一却得相逢。兼",
    "X09n0245_013:0755b14": "得宿命智。一一醒得。一一竭盡身心。供養報恩。懇情",
    "X09n0245_013:0755b15": "如此。不知所為。因略書示同流。令知我前車已翻。諸",
    "X09n0245_013:0755b16": "人後車當改轍耳。",
    "X09n0245_013:0755b17": "疏上士慈悲下。二讚也。哀末世者。十二菩薩。一一問",
    "X09n0245_013:0755b18": "中。皆云願為菩薩及末世眾生也。始終次第者。始謂",
    "X09n0245_013:0755b19": "文殊問本起因地。終謂圓覺菩薩。問三觀修證。若對",
    "X09n0245_013:0755b20": "一類上根。初一周說。則淨慧章。說凡聖因果之人。隨",
    "X09n0245_013:0755b21": "順覺性之相。便為終也。次第者。謂於了教發心。直趣",
    "X09n0245_013:0755b22": "大乘之人。且合問。最初依何法發心。以何為本因。故",
    "X09n0245_013:0755b23": "文殊依此而問。故佛為說圓覺淨心。本有總持。染淨",
    "X09n0245_013:0755b24": "諸法。是一切法之源。由無明故。妄認此身心為我。故",
    "X09n0245_013:0755c01": "有輪轉。又無明本無。亦無達悟之者。歸如來藏。究竟",
    "X09n0245_013:0755c02": "圓滿。次既悟此境。法爾合知依悟處修行之理。然淨",
    "X09n0245_013:0755c03": "覺本具。無增無減。無明本無。無可除斷。即不合修。若",
    "X09n0245_013:0755c04": "不修行常居幻化。修不修義。言反意合。固宜了之。故",
    "X09n0245_013:0755c05": "普賢依此而問。佛說身心及修行智。雖皆如幻。不妨",
    "X09n0245_013:0755c06": "如幻智修幻身心。身心盡時幻智亦滅。覺性圓滿無",
    "X09n0245_013:0755c07": "生無滅。次既悟此理。法爾須知修之方便。如何創意。",
    "X09n0245_013:0755c08": "如何運心。而得觀行成就。故普眼承此而問。佛說以",
    "X09n0245_013:0755c09": "正念離幻。為前方便。止息諸緣。(奢摩他此云止)堅持禁戒。安",
    "X09n0245_013:0755c10": "處徒眾。宴坐靜室。恒常思惟。一一推折四大根識塵",
    "X09n0245_013:0755c11": "境。於中。我執法執。皆無所有。即達二空所顯真性。又",
    "X09n0245_013:0755c12": "泯修悟之相。影像亦滅。覺心清淨。一切皆然。無自無",
    "X09n0245_013:0755c13": "他。平等不動。遍滿法界。於諸二境。無愛無憎。乃至眾",
    "X09n0245_013:0755c14": "生。本成佛道。次聞此說。己根稍劣者。法爾合疑本來",
    "X09n0245_013:0755c15": "成道何得現與佛殊優劣天隔。故金剛藏知機。依此",
    "X09n0245_013:0755c16": "而問。佛說良由眾生輪迴之心。而觀圓覺。似有流轉。",
    "X09n0245_013:0755c17": "其實覺元不動。如舟行故見兩岸移。其實岸本不移。既",
    "X09n0245_013:0755c18": "通此疑。方知由輪迴之心故。見圓覺流轉。法爾合斷",
    "X09n0245_013:0755c19": "此心。然此輪迴心。及輪迴相。任運流注。蓋不由己。不",
    "X09n0245_013:0755c20": "知何法是輪迴根本。得如是不斷不絕。故彌勒依此",
    "X09n0245_013:0755c21": "而問。佛說貪變為本故。造業受報。相續無窮。設使依",
    "X09n0245_013:0755c22": "三乘教熏。若不除根本無明。終難入覺。次既知斷除",
    "X09n0245_013:0755c23": "貪愛。起增上心。發清淨願。住佛圓覺。求善知識。即不",
    "X09n0245_013:0755c24": "隨邪見。則修真止妄。理意周圓。法爾要知。依此而修。",
    "X09n0245_013:0756a01": "既從初心至於佛果。常依圓覺。所作所為。常須相應。",
    "X09n0245_013:0756a02": "隨順圓覺。既無別異凡聖。復有階差。如何差別位地。",
    "X09n0245_013:0756a03": "皆順無差之覺。故淨慧依此而問。佛說十信三賢十",
    "X09n0245_013:0756a04": "地佛果。隨順覺性。各有行相。是則一期法義。終始周",
    "X09n0245_013:0756a05": "圓。但眾生根性。種種不同。或上中下。或起動止息。或",
    "X09n0245_013:0756a06": "宜任運而合道。或宜拘繫專注而證理。如一城四門",
    "X09n0245_013:0756a07": "隨方各入。如何方便。遍被諸機。故威德菩薩。依此而",
    "X09n0245_013:0756a08": "問。佛說於諸修行。實無有二。隨順方便。其數無量。圓",
    "X09n0245_013:0756a09": "攝所歸。循性差別。當有三種。謂奢摩等也。次既聞三",
    "X09n0245_013:0756a10": "觀。是別對根宜。趣入之門。法爾要知。為一人總修三",
    "X09n0245_013:0756a11": "種。或三人各修一般或二或三或單或複。故辨音起",
    "X09n0245_013:0756a12": "問。佛為說二十五輪。一切皆許。次既知所修觀行門",
    "X09n0245_013:0756a13": "戶。法爾有人自覺。依法修之。心念不息。觀行不成。自",
    "X09n0245_013:0756a14": "疑覺性本淨。此由迷倒故。不相應。今已頓悟。又依趣",
    "X09n0245_013:0756a15": "入門戶修之。如何不能證入。故淨業起問。佛說由無",
    "X09n0245_013:0756a16": "始我人眾生壽命等執習氣相續。故不入覺。非覺違",
    "X09n0245_013:0756a17": "拒諸能入者。次既知我相潛伏。難辨難除。須依善友。",
    "X09n0245_013:0756a18": "積習妙門。發心勤斷。法爾要知。何等人是真正善友。",
    "X09n0245_013:0756a19": "堪可依止。又法爾合有一類人。以發心勤修勤斷",
    "X09n0245_013:0756a20": "故。或便種種造作。務圖早證。或怕生心為失。一向任",
    "X09n0245_013:0756a21": "運。或但止息妄念。或欲滅除根境。故普覺菩薩知之",
    "X09n0245_013:0756a22": "起向。佛說依於明師除微細病之方法也。次中根",
    "X09n0245_013:0756a23": "之類。法門已周。更有一類。至下根人。復有大志。決欲",
    "X09n0245_013:0756a24": "求證之者。須有事法拘制。方能尅志成功。故圓覺菩",
    "X09n0245_013:0756b01": "薩依此意問。佛說三期道場。加功用行之法。及於三",
    "X09n0245_013:0756b02": "觀。或別修。或遍修。或更互試修。修之不得。又教禮懺",
    "X09n0245_013:0756b03": "等也。次正宗三類。一切圓足。法爾須知。護持修習此",
    "X09n0245_013:0756b04": "言教之方法。令此教流通不絕。故賢善首起問。佛答",
    "X09n0245_013:0756b05": "經名及說經護經之佛。較量持教功德。乃至諸天神",
    "X09n0245_013:0756b06": "護衛大眾奉行。故云次第也。疏諮詢者。即佛讚文殊",
    "X09n0245_013:0756b07": "云。乃能為諸菩薩。諮詢如來因地法行等也。能仁者。",
    "X09n0245_013:0756b08": "梵語釋迦。此云能仁也。應感者。諸菩薩眾請問是能",
    "X09n0245_013:0756b09": "感。佛是所感。佛是能應。諸菩薩是所應。稱心源者。圓",
    "X09n0245_013:0756b10": "覺妙心。是諸法之源也。心即是源。名為心源。亦可心",
    "X09n0245_013:0756b11": "是能斷所斷染淨之心。源即覺性真心。此則是心之",
    "X09n0245_013:0756b12": "源。名為心源。前持業釋。後依主釋。二意皆通。此經從",
    "X09n0245_013:0756b13": "首至末。所說一切種種差別法義。一一依於圓覺淨",
    "X09n0245_013:0756b14": "心而辨。故云稱也。本末無遮者。諸大乘。或唯一向。說",
    "X09n0245_013:0756b15": "空寂之理。真如寂滅。無修無證。無能無所。不可智知",
    "X09n0245_013:0756b16": "識識。言語道斷。心行處滅。是唯說本而遮末也。或一",
    "X09n0245_013:0756b17": "向說。一切眾生。無始已來。皆依八識。展轉熏習。變起",
    "X09n0245_013:0756b18": "染淨一切諸法。有情無情。無明故起惑造業。受報無",
    "X09n0245_013:0756b19": "窮。若不遇佛。定是凡夫。無由成等正覺。若遇佛及教。",
    "X09n0245_013:0756b20": "發心生信。修六度萬行。或二乘行。展轉趣入。各依自",
    "X09n0245_013:0756b21": "乘。經三生六十劫等。或三祇劫。方始成佛。此唯說末",
    "X09n0245_013:0756b22": "而遮本也。今經具定明了。顯示本末。無上法王。有大",
    "X09n0245_013:0756b23": "圓覺。又無明本無。又知無者。亦如空華。如來藏中。無",
    "X09n0245_013:0756b24": "起滅知見。乃至妙圓覺心。本無菩提及與涅槃。亦無",
    "X09n0245_013:0756c01": "成佛及不成佛。無妄輪迴及非輪迴。如是類例。不可",
    "X09n0245_013:0756c02": "具陳。皆是本也。又種種迷倒行相。種種修行行相。位",
    "X09n0245_013:0756c03": "地階級。觀行差別。道場法則。如是類例。亦難具引。皆",
    "X09n0245_013:0756c04": "是末也。所說末皆是即本之末。未曾遮本。說本皆是",
    "X09n0245_013:0756c05": "即末之本。未曾遮末。故云本末無遮。無遮之言。是金",
    "X09n0245_013:0756c06": "剛藏請云。唯願不捨無遮大慈。為諸菩薩。開祕密藏。",
    "X09n0245_013:0756c07": "如設大齋。遠近僧尼來即供養。更無遮障。乃至行者",
    "X09n0245_013:0756c08": "童子貧病之人。一切不障。名無遮齋。今經亦爾。諸大",
    "X09n0245_013:0756c09": "菩薩。地上地前。乃至未世。或初心門戶。或修之意旨",
    "X09n0245_013:0756c10": "深淺皆被。如大海水不讓小流。修羅蚊蝱飲皆充滿。",
    "X09n0245_013:0756c11": "故曰無遮也。頓者是化儀之頓也。謂若且說泯迹離",
    "X09n0245_013:0756c12": "相。亦不名頓。故法皷經云。一切空經是有餘說。理未",
    "X09n0245_013:0756c13": "盡故。中論云。空是大乘之初門故。若且說事相行位",
    "X09n0245_013:0756c14": "亦非為頓。未窮真源故。今經本末俱說。相即無礙。故",
    "X09n0245_013:0756c15": "云頓演說也。",
    "X09n0245_013:0756c16": "疏已採下。三迴向也。群詮者。諸經律。諸論疏。諸雜要",
    "X09n0245_013:0756c17": "妙祕訣等也。扣真寂者。反自觀心照理。依於悟處見",
    "X09n0245_013:0756c18": "處。而述此疏。此中有二意。一以採群詮故。不同一類",
    "X09n0245_013:0756c19": "禪宗但約心迷理不勘契聖教為定量。二以扣寂故。",
    "X09n0245_013:0756c20": "不同一類聽學文疏文人。但博附舊語抄集疏論。改",
    "X09n0245_013:0756c21": "頭易尾。便稱我製造章疏。今乃以聖教為明鏡。照見",
    "X09n0245_013:0756c22": "自心。以自心為智燈。照經幽旨。故云採詮扣寂等。扣",
    "X09n0245_013:0756c23": "寂之言。即子書云。扣寂寞以求意也。隨應聖旨者。雖",
    "X09n0245_013:0756c24": "遍覽群教。而不盡用。亦不揀自己熟處即用。但與聖",
    "X09n0245_013:0757a01": "人說此經時意旨相應即用。故云隨應聖旨也。斯文",
    "X09n0245_013:0757a02": "者。此經也。迴功德向眾生者。然所迴向處。具有其三。",
    "X09n0245_013:0757a03": "謂眾生菩提實際。今以經意。門門皆在末世眾生。故",
    "X09n0245_013:0757a04": "順經標眾生也。又修大乘人。有大悲增者。有大智增",
    "X09n0245_013:0757a05": "者。余以情性鈍弱。多愍下流。故迴功德向眾生。同入",
    "X09n0245_013:0757a06": "光藏。光藏即實際也。唯闕菩提之言。含在入字中。能",
    "X09n0245_013:0757a07": "入是智故。當菩提矣。",
    "X09n0245_013:0757a09": "圓覺經大疏釋義鈔卷第十三(之下)(終)",
    "X09n0245_013:0757a16": "寫本云。",
    "X09n0245_013:0757a17": "兩浙平江府常熟縣楊澳里居住。崇信弟子劉華。",
    "X09n0245_013:0757a18": "與家眷等。謹命工。開茲祕誥。上祝",
    "X09n0245_013:0757a19": "明良。下資動殖。庶乎聽受者。忘生滅心行。講演者。",
    "X09n0245_013:0757a20": "無聖解凡情。文文流清淨真如。字字入圓覺性海。",
    "X09n0245_013:0757a21": "開群生慧日。悟諸佛妙心。識破智明。識忘智顯。然",
    "X09n0245_013:0757a22": "後橫生竪抱。心識封情。俱出妄源。咸登真濟。",
    "X09n0245_013:0757a23": "旹紹興九年十一月十四日謹願",
    "X09n0245_013:0757b07": "建長四年夏之比。以栂尾之本。託他人書寫畢。此",
    "X09n0245_013:0757b08": "書者新渡也。當寺一本書也。能能可崇重矣。",
    "X09n0245_013:0757b09": "同年十月之比。以寫本一校了。",
    "X09n0245_013:0757b10": "沙門釋心海(生年三十二戒[萉-巴+(日/(句-口+匕))]十六)"
}