{
    "T12n0383_002:1010a24": "摩訶摩耶經卷下一名佛昇忉利天為母說法",
    "T12n0383_002:1010a26": "簫齊沙門釋曇景譯",
    "T12n0383_002:1010a27": "爾時，世尊為波斯匿王及諸大眾說妙法",
    "T12n0383_002:1010a28": "已，與比丘眾前後圍遶從舍衛國漸次遊行",
    "T12n0383_002:1010a29": "村邑、聚落——所應度者皆悉周遍——乃至到於尼",
    "T12n0383_002:1010b01": "連禪河。于時世尊既至河已，著於浴衣入河",
    "T12n0383_002:1010b02": "洗浴。時無量百千天、龍、夜叉、乾闥婆、阿修羅、",
    "T12n0383_002:1010b03": "迦樓羅、緊那羅、摩睺羅伽、人非人等，既見如",
    "T12n0383_002:1010b04": "來在河澡浴，各持種種塗香、末香而來供養。",
    "T12n0383_002:1010b05": "時尼連禪河側水陸虛空，一切眾生見如",
    "T12n0383_002:1010b06": "來身猶如明鏡，覩妙形像皆生歡喜、悉起慈",
    "T12n0383_002:1010b07": "心，三毒消伏不相吞食，咸發阿耨多羅三藐",
    "T12n0383_002:1010b08": "三菩提心。爾時，阿難即白佛言：「今此水陸虛",
    "T12n0383_002:1010b09": "空之中諸眾生等見佛身已，尚生歡喜發菩",
    "T12n0383_002:1010b10": "提心。而提婆達多生在釋宮，佛之親屬、又作",
    "T12n0383_002:1010b11": "沙門，口常讀誦深妙經典，而於如來恒造逆",
    "T12n0383_002:1010b12": "事，破和合僧、出佛身血、教阿闍世殺害父王，",
    "T12n0383_002:1010b13": "日日招集豐美飲食，而自憍慢謂與佛等，為",
    "T12n0383_002:1010b14": "小利養以火自燒。設令諸佛欲救拔之不能",
    "T12n0383_002:1010b15": "為益，如騾懷妊會喪身命。」爾時，世尊告阿難",
    "T12n0383_002:1010b16": "言：「如汝所說，提婆達多恒於我所生怨害心，",
    "T12n0383_002:1010b17": "自造阿鼻地獄因緣，一切諸佛不能救脫。我",
    "T12n0383_002:1010b18": "於提婆達多極生慈愍，但其不久苦業所逼。」",
    "T12n0383_002:1010b19": "時提婆達多在佛左右，聞此語已心大瞋恚，",
    "T12n0383_002:1010b20": "即捨於佛，與其弟子往摩竭提國投阿闍世。",
    "T12n0383_002:1010b21": "而於中路有諸群烏急聲鳴喚，翻飛亂擾；又",
    "T12n0383_002:1010b22": "逢惡牛欲觸蹈之。其諸弟子見此相已而",
    "T12n0383_002:1010b23": "語之言：「我等今者觀此諸瑞非為吉祥，若所",
    "T12n0383_002:1010b24": "去處必無利益。」提婆達多而答之言：「汝等愚",
    "T12n0383_002:1010b25": "癡，何所知耶？但急隨我，不須多云。」既到摩竭",
    "T12n0383_002:1010b26": "提國，語守門者：「汝入白王，道我在此。」時守門",
    "T12n0383_002:1010b27": "人即入白王。阿闍世王聞提婆達多來在外",
    "T12n0383_002:1010b28": "已，心大瞋恚而作是言：「乃至不欲聞其名",
    "T12n0383_002:1010b29": "字，何況而應眼見之耶？譬如雨雹摧折草木，",
    "T12n0383_002:1010c01": "在地不久還自消散；如此惡人亦復如是，教",
    "T12n0383_002:1010c02": "人行惡壞他善根，復還自敗善根種子。」勅守",
    "T12n0383_002:1010c03": "門者勿聽其前。時提婆達多見阿闍世王不",
    "T12n0383_002:1010c04": "許前已，心大苦惱，舉手拍頭，切齒罵詈。時優",
    "T12n0383_002:1010c05": "波羅比丘尼從王宮出，而於門外見提婆達",
    "T12n0383_002:1010c06": "多即呵之言：「汝今釋種不得熾盛，於佛法",
    "T12n0383_002:1010c07": "中作大留礙。」時提婆達多聞此語已極大忿",
    "T12n0383_002:1010c08": "恚，即以手捲而打其頭，彼比丘尼尋便命",
    "T12n0383_002:1010c09": "終。提婆達多又害羅漢比丘尼故，地即開裂，",
    "T12n0383_002:1010c10": "有大猛火纏繞其身牽入地獄。爾時，世尊澡",
    "T12n0383_002:1010c11": "浴訖已，向諸比丘而說偈言：",
    "T12n0383_002:1010c12": "「譬如行惡道，　　登涉長憂怖；",
    "T12n0383_002:1010c13": "若到平坦處，　　安隱無愁患。",
    "T12n0383_002:1010c14": "生死險隘路，　　眾生恒恐怖；",
    "T12n0383_002:1010c15": "唯有涅槃道，　　行者獲安隱。",
    "T12n0383_002:1010c16": "我今欲至彼，　　功德常樂處。」",
    "T12n0383_002:1010c17": "爾時，世尊說此偈已，與阿難俱至王舍城，為",
    "T12n0383_002:1010c18": "眾比丘廣說諸法；漸次到巴連弗邑，為諸人",
    "T12n0383_002:1010c19": "民、長者、居士及梵志等廣說諸法；漸次復到",
    "T12n0383_002:1010c20": "毘耶離城，為眾離車及㮏女等廣演諸法。",
    "T12n0383_002:1010c21": "爾時，世尊舉身疾生，處處皆痛，即便顧語尊",
    "T12n0383_002:1010c22": "者阿難：「我於今者身體皆痛，唯欲捨此朽故",
    "T12n0383_002:1010c23": "之身。阿難當知，若比丘、比丘尼得四神足，則",
    "T12n0383_002:1010c24": "能住壽一劫在世、若減一劫。況復如來所欲",
    "T12n0383_002:1010c25": "自在？」是時阿難魔所蔽故默然無答，乃至再",
    "T12n0383_002:1010c26": "三亦皆默然。爾時，世尊語阿難言：「汝今可往",
    "T12n0383_002:1010c27": "到一樹下，專精思惟，正觀諸法。」時魔波旬即",
    "T12n0383_002:1010c28": "來佛所，稽首禮足而白佛言：「我於往昔勸請",
    "T12n0383_002:1010c29": "世尊入於涅槃，于時世尊而答我言：『我諸弟",
    "T12n0383_002:1011a01": "子——比丘、比丘尼、優婆塞、優婆夷——未具足故，所",
    "T12n0383_002:1011a02": "以未應入於涅槃。』世尊今者諸四部眾皆悉",
    "T12n0383_002:1011a03": "具足，所度已畢，唯願善逝速入涅槃。」爾時，世",
    "T12n0383_002:1011a04": "尊即答魔言：「善哉，波旬！當知如來却後三月",
    "T12n0383_002:1011a05": "入於涅槃。」時魔波旬見佛許已，歡喜踊躍不",
    "T12n0383_002:1011a06": "能自勝，頂禮佛足還歸天宮。",
    "T12n0383_002:1011a07": "爾時，如來既許天魔却後三月當入涅槃，即",
    "T12n0383_002:1011a08": "便捨於無量之壽，以神通力故住命三月。于",
    "T12n0383_002:1011a09": "時大地六種震動，日無精光、風雨違常，天龍",
    "T12n0383_002:1011a10": "八部莫不駭怖，來至佛所側塞空中。時尊",
    "T12n0383_002:1011a11": "者阿難見此相已心驚毛竪，疾詣佛所而白",
    "T12n0383_002:1011a12": "佛言：「今者何緣忽有此相？」佛告阿難：「惡魔波",
    "T12n0383_002:1011a13": "旬向來我所，勸請於我令入涅槃。我已許之，",
    "T12n0383_002:1011a14": "即便捨壽，以神力故住命三月。」阿難白佛",
    "T12n0383_002:1011a15": "言：「世尊常說四神足人則能住壽一劫、若",
    "T12n0383_002:1011a16": "減一劫，隨意自在。云何如來不久住世同於",
    "T12n0383_002:1011a17": "諸行？」于時如來答阿難言：「我向為汝說如此",
    "T12n0383_002:1011a18": "語，魔蔽汝故不知請住。我已許之，云何住",
    "T12n0383_002:1011a19": "壽？阿難當知，一切諸行法皆如是，不得常存。」",
    "T12n0383_002:1011a20": "爾時，阿難聞佛此語，迷悶懊惱不能自勝，悲",
    "T12n0383_002:1011a21": "號啼泣深追悔責。爾時，世尊與阿難俱漸次",
    "T12n0383_002:1011a22": "遊行到諸國界、村邑、聚落廣說諸法，所可化",
    "T12n0383_002:1011a23": "度不可稱計。漸次復到鳩尸那竭國力士生",
    "T12n0383_002:1011a24": "地熙連河側娑羅雙樹間，而語阿難：「可安",
    "T12n0383_002:1011a25": "繩床而令北首，我今身體極大苦痛，入於中",
    "T12n0383_002:1011a26": "夜當取涅槃。」阿難受教，施繩床已，佛即就臥，",
    "T12n0383_002:1011a27": "右脇著地。爾時，阿難見佛臥已，隱於佛後悲",
    "T12n0383_002:1011a28": "泣流淚，極大苦惱。世尊即便問諸比丘：「阿難今",
    "T12n0383_002:1011a29": "者為在何許？」諸比丘言：「近在於佛後垂淚",
    "T12n0383_002:1011b01": "憂惱。」如來即以大悲梵音告阿難言：「汝今不",
    "T12n0383_002:1011b02": "應猶如嬰兒而自啼泣。所以者何？生死之中",
    "T12n0383_002:1011b03": "皆悉如此，但當專念思惟諸法。汝從往昔看",
    "T12n0383_002:1011b04": "侍我來，身、口、意業極為純善，未曾見汝有毫",
    "T12n0383_002:1011b05": "過失。今者宜應勤求解脫，忍割悲心勿自煎",
    "T12n0383_002:1011b06": "惱。」爾時，阿難而白佛言：「如來入於般涅槃後，",
    "T12n0383_002:1011b07": "闍維之法當云何耶？」佛告阿難：「闍維之法如",
    "T12n0383_002:1011b08": "轉輪聖王，取於千端新淨之㲲用纏佛身，香",
    "T12n0383_002:1011b09": "油灑灌內金棺中，又以金棺內銀棺中，又以",
    "T12n0383_002:1011b10": "銀棺內銅棺中，又以銅棺內鐵棺中，積眾香",
    "T12n0383_002:1011b11": "薪而用闍維，收拾舍利起立塔廟、表剎、幡蓋",
    "T12n0383_002:1011b12": "種種供養。」爾時，世尊告阿難言：「汝今入城告",
    "T12n0383_002:1011b13": "諸力士，道我在此，夜入涅槃，若欲來者宜自",
    "T12n0383_002:1011b14": "知時。」阿難受勅即便入城，街巷道路高聲唱",
    "T12n0383_002:1011b15": "言：「三界大師——如來、應供——今近在於雙樹之間，",
    "T12n0383_002:1011b16": "當於中夜而取涅槃。諸人若欲禮拜、供養并",
    "T12n0383_002:1011b17": "欲諮決，宜知是時。」時諸力士聞此語已皆大",
    "T12n0383_002:1011b18": "懊惱，問阿難言：「世尊滅度一何駛哉？我等從",
    "T12n0383_002:1011b19": "今無所依怙。」涕淚緣路往詣佛所。時熙連",
    "T12n0383_002:1011b20": "河側娑羅雙樹周匝縱廣四百八十里，天",
    "T12n0383_002:1011b21": "龍八部充塞盈滿間無空缺，莫不戀慕、悲號、苦",
    "T12n0383_002:1011b22": "惱，咸言：「世間失於慈父。」各相謂言：「我等從今",
    "T12n0383_002:1011b23": "方淪生死，誰拔濟者？」爾時，城中有一梵志名",
    "T12n0383_002:1011b24": "須跋陀羅，年百二十歲，聞佛近在雙樹之",
    "T12n0383_002:1011b25": "間，當於中夜而入涅槃，即往佛所白阿難言：",
    "T12n0383_002:1011b26": "「我聞如來——一切智者——當於中夜而入涅槃，欲",
    "T12n0383_002:1011b27": "少決疑，唯願聽前。」是時阿難心自念言：「今此",
    "T12n0383_002:1011b28": "梵志久習異見，必於今者與佛論議，世尊",
    "T12n0383_002:1011b29": "身痛而作擾亂。」即便默然不聽許之，乃至三",
    "T12n0383_002:1011c01": "請亦復如是。",
    "T12n0383_002:1011c02": "爾時，世尊天耳遙聞，語阿難言：「汝可聽是老",
    "T12n0383_002:1011c03": "梵志前，此即是吾最後弟子。」須跋陀羅既見",
    "T12n0383_002:1011c04": "佛已歡喜踊躍，頭面作禮。爾時，世尊隨應為",
    "T12n0383_002:1011c05": "說八正道法，即於座上得羅漢果，而白佛言：",
    "T12n0383_002:1011c06": "「生死苦海已蒙得過，不忍當見大師涅槃，我",
    "T12n0383_002:1011c07": "今當先而取滅度。」即於佛前入般涅槃。爾時，",
    "T12n0383_002:1011c08": "世尊為諸八部一切大眾說妙法已，既至中",
    "T12n0383_002:1011c09": "夜，涅槃時到，而說偈言：",
    "T12n0383_002:1011c10": "「我於諸眾生，　　應度緣今畢，",
    "T12n0383_002:1011c11": "夜靜氣恬和，　　涅槃時已到。」",
    "T12n0383_002:1011c12": "爾時，世尊說此偈已即入初禪，入初禪已復",
    "T12n0383_002:1011c13": "入二禪，入二禪已次入三禪，入三禪已次入",
    "T12n0383_002:1011c14": "四禪，入四禪已次入空處，入空處已次入識",
    "T12n0383_002:1011c15": "處，入識處已次入無所有處，入無所有處已",
    "T12n0383_002:1011c16": "次入非想非非想處，入非想非非想處已次",
    "T12n0383_002:1011c17": "入滅盡正受。時會大眾既見如來諸根不動，",
    "T12n0383_002:1011c18": "即便問於阿那律言：「世尊今者入涅槃未？」時",
    "T12n0383_002:1011c19": "阿那律語諸人言：「世尊今入滅盡正受。」爾時，",
    "T12n0383_002:1011c20": "如來出滅盡正受還入非想非非想處，出非",
    "T12n0383_002:1011c21": "想非非想處還入無所有處，出無所有處還",
    "T12n0383_002:1011c22": "入識處，出於識處還入空處，出於空處還入",
    "T12n0383_002:1011c23": "四禪，出於四禪還入三禪，出於三禪還入二",
    "T12n0383_002:1011c24": "禪，出於二禪還入初禪。即於初禪還入二禪，",
    "T12n0383_002:1011c25": "出於二禪而入三禪，出於三禪而入四禪，出",
    "T12n0383_002:1011c26": "於四禪而入空處，出於空處而入識處，出於",
    "T12n0383_002:1011c27": "識處入無所有處，出於無所有處入非想非",
    "T12n0383_002:1011c28": "非想處，出非想非非想處入滅盡正受，則於",
    "T12n0383_002:1011c29": "彼處而般涅槃。當於爾時大地震動，天龍八",
    "T12n0383_002:1012a01": "部悲泣騷擾。時天帝釋及梵天王而說偈",
    "T12n0383_002:1012a02": "言：",
    "T12n0383_002:1012a03": "「生死無真實，　　虛誑諸眾生，",
    "T12n0383_002:1012a04": "今者牟尼尊，　　棄之猶涕唾。」",
    "T12n0383_002:1012a05": "時諸眾生共相謂言：「如來滅度何其駛哉！三",
    "T12n0383_002:1012a06": "界牢獄誰為解脫？」其中或有宛轉于地、或有",
    "T12n0383_002:1012a07": "牽絕衣服瓔珞、或拔頭髮、搥胸大叫。爾時，阿",
    "T12n0383_002:1012a08": "難即便入城普告力士：「如來昨夜已入涅槃，",
    "T12n0383_002:1012a09": "汝等宜應供養闍維。」諸力士等聞此語已心大",
    "T12n0383_002:1012a10": "苦痛，皆悉相隨至雙樹所。既見世尊已般涅",
    "T12n0383_002:1012a11": "槃，悶絕震慟不能自勝，即問阿難：「我等不",
    "T12n0383_002:1012a12": "知云何闍維如來之身？」阿難答言：「我於昨日",
    "T12n0383_002:1012a13": "已諮問佛，世尊遺勅令如轉輪聖王闍維之",
    "T12n0383_002:1012a14": "法。」阿難具為次第說之。諸力士眾聞此語已，",
    "T12n0383_002:1012a15": "即便嚴辦供養之具，事事皆依阿難所說——如",
    "T12n0383_002:1012a16": "轉輪聖王棺殯之法。爾時，摩耶即於天上見",
    "T12n0383_002:1012a17": "五衰相：一者、頭上花萎，二者、腋下汗出，三者、",
    "T12n0383_002:1012a18": "頂中光滅，四者、兩目數瞬，五者、不樂本座。又",
    "T12n0383_002:1012a19": "於其夜得五大惡夢：一、夢須彌山崩、四海水",
    "T12n0383_002:1012a20": "竭，二、夢有諸羅剎手執利刀競挑一切眾生",
    "T12n0383_002:1012a21": "之眼，時有黑風吹，諸羅剎皆悉奔馳歸於雪",
    "T12n0383_002:1012a22": "山，三、夢欲色界諸天忽失寶冠，自絕瓔珞不",
    "T12n0383_002:1012a23": "安本座，身無光明猶如聚墨，四、夢如意珠王",
    "T12n0383_002:1012a24": "在高幢上，恒雨珍寶周給一切，有四毒龍口",
    "T12n0383_002:1012a25": "中吐火吹倒彼幢、吸如意珠，猛疾惡風吹沒",
    "T12n0383_002:1012a26": "深淵，五、夢有五師子從空來下嚙摩訶摩耶",
    "T12n0383_002:1012a27": "乳入於左脇，身心疼痛如被刀劍。時摩訶摩",
    "T12n0383_002:1012a28": "耶見此夢已，即便驚寤而作是言：「我於向者",
    "T12n0383_002:1012a29": "眠寢之中，忽然見此非吉祥事，令我身心極",
    "T12n0383_002:1012b01": "為愁苦。往昔在於白淨王宮，因晝寢中得希",
    "T12n0383_002:1012b02": "有夢——見一天子身黃金色、乘白象王，從諸天",
    "T12n0383_002:1012b03": "子作妙妓樂，觀日之精入我右脇，身心安",
    "T12n0383_002:1012b04": "樂無有痛惱——即便懷妊悉達太子，光顯宗族、",
    "T12n0383_002:1012b05": "為世照明。今此五夢甚可怖畏，必是我子釋",
    "T12n0383_002:1012b06": "迦如來入般涅槃之惡相也。」即便向餘諸天",
    "T12n0383_002:1012b07": "子等廣說夢中所見諸事。爾時，尊者阿那律",
    "T12n0383_002:1012b08": "既見棺殯如來身已，即便昇於忉利天上，往",
    "T12n0383_002:1012b09": "摩訶摩耶所而說是偈：",
    "T12n0383_002:1012b10": "「大師最勝、天中天、　　善導一切世間者，",
    "T12n0383_002:1012b11": "今已為彼無常海，　　摩竭大魚之所吞，",
    "T12n0383_002:1012b12": "在於鳩尸那竭國，　　娑羅林中雙樹間。",
    "T12n0383_002:1012b13": "不久當出城東門，　　種種供養而闍維，",
    "T12n0383_002:1012b14": "天、人八部眾盈溢，　　號哭震動徹三千。」",
    "T12n0383_002:1012b15": "時阿那律說此偈已，即便還下如來棺所。爾",
    "T12n0383_002:1012b16": "時，摩訶摩耶聞阿那律說此偈已，悶絕躄地，",
    "T12n0383_002:1012b17": "諸天女等以冷水灑面，良久乃穌。自拔頭髮，",
    "T12n0383_002:1012b18": "絕莊嚴具，悲泣垂淚而作此言：「我於昨夜得",
    "T12n0383_002:1012b19": "五惡夢，決定當知佛入涅槃。今者果見阿那",
    "T12n0383_002:1012b20": "律來，云已滅度在雙樹間，不久便應而就闍",
    "T12n0383_002:1012b21": "維。何其苦哉？世間眼滅。何其疾哉？人天福",
    "T12n0383_002:1012b22": "盡。昔日在於白淨王宮，始生七日我便命終，",
    "T12n0383_002:1012b23": "竟未抱育展母子情。付囑摩訶波闍波提，令",
    "T12n0383_002:1012b24": "其姨母而乳養之，及已長大至年十九，便於",
    "T12n0383_002:1012b25": "中夜踰城而出，舉宮內外莫不悲惱。既成道",
    "T12n0383_002:1012b26": "已開世慧眼，覆護一切猶如慈父。如何一旦",
    "T12n0383_002:1012b27": "便入涅槃？無常惡賊極為兇暴，而能害我正",
    "T12n0383_002:1012b28": "覺之子。」即於眾中而說偈言：",
    "T12n0383_002:1012b29": "「於無量劫來，　　常共為母子，",
    "T12n0383_002:1012c01": "汝既成正覺，　　此緣方永斷，",
    "T12n0383_002:1012c02": "而復於今者，　　便入般涅槃。",
    "T12n0383_002:1012c03": "譬如高大樹，　　眾鳥依共棲，",
    "T12n0383_002:1012c04": "晨旦各分離，　　到暮還歸集。",
    "T12n0383_002:1012c05": "與汝為母子，　　共在生死樹，",
    "T12n0383_002:1012c06": "既得成道果，　　長絕此源本，",
    "T12n0383_002:1012c07": "又復取滅度，　　無有會見期。」",
    "T12n0383_002:1012c08": "時摩訶摩耶說此偈已，涕泣懊惱不能自勝，",
    "T12n0383_002:1012c09": "與於無量諸天女等眷屬圍遶，作妙妓樂、",
    "T12n0383_002:1012c10": "燒香、散花歌頌讚歎，從空來下趣雙樹所。到",
    "T12n0383_002:1012c11": "娑羅林中已，遙見佛棺即大悶絕不能自勝，",
    "T12n0383_002:1012c12": "諸天女等以水灑面然後方穌。前至棺所頭",
    "T12n0383_002:1012c13": "頂作禮，垂淚悲惱而作此言：「昔於過去無量",
    "T12n0383_002:1012c14": "劫來，長為母子未曾捨離，一旦於今無相見",
    "T12n0383_002:1012c15": "期。嗚呼苦哉！眾生福盡，方當昏迷，誰為開",
    "T12n0383_002:1012c16": "導？」即以天曼陀羅花、摩訶曼陀羅花、曼殊沙",
    "T12n0383_002:1012c17": "花、摩訶曼殊沙花用散棺上，而說偈言：",
    "T12n0383_002:1012c18": "「今此雙樹間，　　天龍八部眾，",
    "T12n0383_002:1012c19": "惟聞啼哭音，　　不知何所說，",
    "T12n0383_002:1012c20": "譬鸚鵡亂鳴，　　不能解其語。",
    "T12n0383_002:1012c21": "充塞在於地，　　猶如折翮鳥，",
    "T12n0383_002:1012c22": "不能起飛趣，　　如來涅槃林。",
    "T12n0383_002:1012c23": "曠劫積恩愛，　　似遮迦羅鳥，",
    "T12n0383_002:1012c24": "今者無常風，　　吹散各異處。",
    "T12n0383_002:1012c25": "在苦諸眾生，　　悕望法甘露，",
    "T12n0383_002:1012c26": "猶如蘭提鳥，　　渴仰待天雨。",
    "T12n0383_002:1012c27": "何故便於今，　　而速入涅槃？",
    "T12n0383_002:1012c28": "潛身重棺中，　　知我來此不？」",
    "T12n0383_002:1012c29": "爾時，摩訶摩耶說此偈已，顧見如來僧伽梨",
    "T12n0383_002:1013a01": "衣及鉢多羅，并以錫杖右手執之、左手拍頭，",
    "T12n0383_002:1013a02": "舉身投地如太山崩，悲號慟絕而作是言：「我",
    "T12n0383_002:1013a03": "子昔日執著此等廣福世間利益天人，今此",
    "T12n0383_002:1013a04": "諸物空無有主。嗚呼苦哉，痛不可言。」時諸八",
    "T12n0383_002:1013a05": "部及以四眾見摩訶摩耶憂惱如是，倍更悲",
    "T12n0383_002:1013a06": "感淚下如雨，帝釋力故變成河流。",
    "T12n0383_002:1013a07": "爾時，世尊以大神力故，令諸棺蓋皆自開發，",
    "T12n0383_002:1013a08": "便從棺中合掌而起——如師子王初出窟時奮",
    "T12n0383_002:1013a09": "迅之勢——身毛孔中放千光明，一一光明有千",
    "T12n0383_002:1013a10": "化佛，悉皆合掌向摩訶摩耶，以梵軟音問訊",
    "T12n0383_002:1013a11": "母言：「遠屈來下此閻浮提，諸行法爾，願勿啼",
    "T12n0383_002:1013a12": "泣。」即便為母而說偈言：",
    "T12n0383_002:1013a13": "「一切福田中，　　佛福田為最；",
    "T12n0383_002:1013a14": "一切諸女中，　　玉女寶為最。",
    "T12n0383_002:1013a15": "今我所生母，　　超勝無倫比，",
    "T12n0383_002:1013a16": "能生於三世，　　佛、法、僧之寶。",
    "T12n0383_002:1013a17": "故我從棺起，　　合掌歡喜歎，",
    "T12n0383_002:1013a18": "用報所生恩，　　示我孝戀情。",
    "T12n0383_002:1013a19": "諸佛雖滅度，　　法、僧寶常住，",
    "T12n0383_002:1013a20": "願母莫憂愁，　　諦觀無上行。」",
    "T12n0383_002:1013a21": "爾時，世尊說此偈已，摩訶摩耶小自安慰，顏",
    "T12n0383_002:1013a22": "色漸悅如蓮花敷。于時阿難見佛起已，又聞",
    "T12n0383_002:1013a23": "說偈，垂淚嗚咽強自抑忍，即便合掌而白佛",
    "T12n0383_002:1013a24": "言：「後世眾生必當問我：『世尊臨欲般涅槃時",
    "T12n0383_002:1013a25": "復何所說？』云何答之？」佛告阿難：「汝當答言：『世",
    "T12n0383_002:1013a26": "尊已入般涅槃後，摩訶摩耶從天來下至金",
    "T12n0383_002:1013a27": "棺所。爾時，如來為後不孝諸眾生故，從金棺",
    "T12n0383_002:1013a28": "出——如師子王奮迅之勢——身毛孔中放千光明，",
    "T12n0383_002:1013a29": "一一光明有千化佛，悉皆合掌向摩訶摩耶，",
    "T12n0383_002:1013b01": "并又說於如上諸偈。』」阿難又言：「當何名此經？",
    "T12n0383_002:1013b02": "云何奉持？」佛告阿難：「我於昔日忉利天上為",
    "T12n0383_002:1013b03": "母說法及摩訶摩耶夫人自有所說，今復在",
    "T12n0383_002:1013b04": "此母子相見。汝可為後世諸眾生輩次第",
    "T12n0383_002:1013b05": "演說此經，名曰摩訶摩耶經，亦名佛昇忉利",
    "T12n0383_002:1013b06": "天為母說法經，又名佛臨涅槃母子相見經，",
    "T12n0383_002:1013b07": "如是奉持。」爾時，世尊說此語已，與母辭別，",
    "T12n0383_002:1013b08": "而說偈言：",
    "T12n0383_002:1013b09": "「我生分已盡，　　梵行久已立，",
    "T12n0383_002:1013b10": "所作皆已辦，　　不受於後有。",
    "T12n0383_002:1013b11": "願母自安慰，　　不須苦、憂、惱。",
    "T12n0383_002:1013b12": "一切行無常，　　住是生滅法，",
    "T12n0383_002:1013b13": "生滅既滅已，　　寂滅為最樂。」",
    "T12n0383_002:1013b14": "爾時，世尊說此語已即便闔棺。三千大千世",
    "T12n0383_002:1013b15": "界普皆震動，摩訶摩耶及眾八部悲泣懊惱",
    "T12n0383_002:1013b16": "不能自勝。摩訶摩耶問阿難言：「我子悉達臨",
    "T12n0383_002:1013b17": "滅度時有何教勅？」阿難白言：「世尊中夜為諸",
    "T12n0383_002:1013b18": "比丘略說教誡，又以所說十二部經付囑尊",
    "T12n0383_002:1013b19": "者摩訶迦葉，亦復勅我令助宣布。」時摩訶摩",
    "T12n0383_002:1013b20": "耶聞此語已又增感絕，即問阿難：「汝於往昔",
    "T12n0383_002:1013b21": "侍佛以來，聞世尊說如來正法幾時當滅？」阿",
    "T12n0383_002:1013b22": "難垂淚而便答言：「我於往昔曾聞世尊說於",
    "T12n0383_002:1013b23": "當來法滅之後事云：佛涅槃後，摩訶迦葉共",
    "T12n0383_002:1013b24": "阿難結集法藏。事悉畢已，摩訶迦葉於狼跡",
    "T12n0383_002:1013b25": "山中入滅盡定，我亦當得果證，次第隨後",
    "T12n0383_002:1013b26": "入般涅槃，當以正法付優婆掬多——善說法要",
    "T12n0383_002:1013b27": "如富樓那——廣說度人，又復勸化阿輸迦王，令",
    "T12n0383_002:1013b28": "於佛法得堅固正信，以佛舍利廣起八萬四",
    "T12n0383_002:1013b29": "千諸塔。二百歲已，尸羅難陀比丘善說法要，",
    "T12n0383_002:1013c01": "於閻浮提度十二億人。三百歲已，青蓮花眼",
    "T12n0383_002:1013c02": "比丘善說法要，度半億人。四百歲已，牛口比",
    "T12n0383_002:1013c03": "丘善說法要，度一萬人。五百歲已，寶天比",
    "T12n0383_002:1013c04": "丘善說法要，度二萬人，八部眾生發阿耨多",
    "T12n0383_002:1013c05": "羅三藐三菩提心，正法於此便就滅盡。「六百",
    "T12n0383_002:1013c06": "歲已，九十六種諸外道等邪見競興，破滅佛",
    "T12n0383_002:1013c07": "法。有一比丘名曰馬鳴，善說法要，降伏一切",
    "T12n0383_002:1013c08": "諸外道輩。七百歲已，有一比丘名曰龍樹，善",
    "T12n0383_002:1013c09": "說法要，滅邪見幢，然正法炬。八百歲後，諸比",
    "T12n0383_002:1013c10": "丘等樂好衣服，縱逸嬉戲，百千人中或有一",
    "T12n0383_002:1013c11": "兩得道果者。九百歲已，奴為比丘、婢為比",
    "T12n0383_002:1013c12": "丘尼。一千歲已，諸比丘等聞不淨觀、阿那波",
    "T12n0383_002:1013c13": "那，瞋恚不欲，無量比丘若一、若兩思惟正受。",
    "T12n0383_002:1013c14": "「千一百歲已，諸比丘等如世俗人嫁娶行媒，",
    "T12n0383_002:1013c15": "於大眾中毀謗毘尼。千二百歲已，是諸比丘",
    "T12n0383_002:1013c16": "及比丘尼作非梵行，若有子息，男為比丘、女",
    "T12n0383_002:1013c17": "為比丘尼。千三百歲已，袈裟變白不受染色。",
    "T12n0383_002:1013c18": "千四百歲已，時諸四眾猶如獵師，好樂殺生、",
    "T12n0383_002:1013c19": "賣三寶物。千五百歲，俱睒彌國有三藏比丘",
    "T12n0383_002:1013c20": "善說法要，徒眾五百；又一羅漢比丘善持戒",
    "T12n0383_002:1013c21": "行，徒眾五百。於十五日布薩之時，羅漢比丘",
    "T12n0383_002:1013c22": "昇於高座說清淨法，云此所應作、此不應作。",
    "T12n0383_002:1013c23": "彼三藏比丘弟子答羅漢言：『汝今身、口自不",
    "T12n0383_002:1013c24": "清淨，云何而反說是麁言？』羅漢答言：『我久",
    "T12n0383_002:1013c25": "清淨身、口、意業，無諸過惡。』三藏弟子聞此語",
    "T12n0383_002:1013c26": "已倍更恚忿，即於座上殺彼羅漢。時羅漢弟",
    "T12n0383_002:1013c27": "子而作是言：『我師所說合於法理，云何汝",
    "T12n0383_002:1013c28": "等害我和上？』即以利刀殺彼三藏。天龍八部",
    "T12n0383_002:1013c29": "莫不憂惱，惡魔波旬及外道眾踊躍歡喜，競",
    "T12n0383_002:1014a01": "破塔寺、殺害比丘。一切經藏皆悉流移至鳩",
    "T12n0383_002:1014a02": "尸那竭國，阿耨達龍王悉持入海，於是佛法",
    "T12n0383_002:1014a03": "而滅盡也。」時摩訶摩耶聞此語已號哭懊惱，",
    "T12n0383_002:1014a04": "即向阿難而說偈言：",
    "T12n0383_002:1014a05": "「一切皆歸滅，　　無有常安者，",
    "T12n0383_002:1014a06": "須彌及海水，　　劫盡亦消竭，",
    "T12n0383_002:1014a07": "世間諸豪強，　　會必還衰朽。",
    "T12n0383_002:1014a08": "我子於往昔，　　勤苦集眾行，",
    "T12n0383_002:1014a09": "故得成正覺，　　為眾說經藏。",
    "T12n0383_002:1014a10": "如何於爾時，　　皆悉潛沒盡？",
    "T12n0383_002:1014a11": "嗚呼！生死法，　　可畏、可厭離。」",
    "T12n0383_002:1014a12": "爾時，摩訶摩耶說此偈已，語阿難言：「如來遺",
    "T12n0383_002:1014a13": "勅既以正法付囑尊者及摩訶迦葉，宜應精",
    "T12n0383_002:1014a14": "勤護持誦說。我今不忍見於如來闍維之時。」",
    "T12n0383_002:1014a15": "即禮佛棺，右遶七匝，涕淚號叫，還歸天上。于",
    "T12n0383_002:1014a16": "時娑羅雙樹間天人八部、比丘、比丘尼、優婆",
    "T12n0383_002:1014a17": "塞、優婆夷，既見如來母子相見及聞所說，有",
    "T12n0383_002:1014a18": "發無上道心者、有得須陀洹者、斯陀含者、阿",
    "T12n0383_002:1014a19": "那含者、阿羅漢者、或有發於辟支佛心，一切",
    "T12n0383_002:1014a20": "大眾受持佛語，頂戴奉行。",
    "T12n0383_002:1014a21": "摩訶摩耶經八國分舍利品第二",
    "T12n0383_002:1014a22": "爾時，波婆國末羅民眾聞佛滅度皆自念",
    "T12n0383_002:1014a23": "言：「今我宜往求舍利分，起塔供養。」即下國",
    "T12n0383_002:1014a24": "中，嚴四種兵——象兵、馬兵、車兵、步兵——到拘尸",
    "T12n0383_002:1014a25": "城，遣使者言：「聞佛眾祐止此滅度，彼亦我",
    "T12n0383_002:1014a26": "師，敬慕之心來請骨分，當於本國起塔供",
    "T12n0383_002:1014a27": "養。」拘尸王答：「如是如是，誠如君言。但佛世",
    "T12n0383_002:1014a28": "尊垂降此土於茲滅度，國內士民當自供",
    "T12n0383_002:1014a29": "養，遠勞諸君遺形舍利，未得相與。」爾時，遮",
    "T12n0383_002:1014b01": "羅頗國諸跋離民、羅摩伽國拘利民眾、毘",
    "T12n0383_002:1014b02": "留提國婆羅門眾、迦維羅衛國釋種民眾、",
    "T12n0383_002:1014b03": "毘提羅國離車民眾及摩竭王阿闍世等，",
    "T12n0383_002:1014b04": "聞佛如來於拘尸城雙樹林間而取滅度，",
    "T12n0383_002:1014b05": "皆自念言：「今我宜往求舍利分。」時諸國王、",
    "T12n0383_002:1014b06": "阿闍世等，各下國中，嚴四種兵，進渡恒水。",
    "T12n0383_002:1014b07": "即勅婆羅門香姓：「汝持我名入拘尸城致",
    "T12n0383_002:1014b08": "問彼王：『諸末羅等起居輕利，遊涉強耶。吾",
    "T12n0383_002:1014b09": "於賢者每相崇敬，隣境義和，曾無諍訟。我",
    "T12n0383_002:1014b10": "聞如來於君國內而取滅度，唯無上尊實",
    "T12n0383_002:1014b11": "我所天，故從遠來求請骨分，欲還本土起",
    "T12n0383_002:1014b12": "塔供養。設以我者，舉國重寶以居共之。』」時",
    "T12n0383_002:1014b13": "香姓婆羅門受王教已，即詣彼城語諸末",
    "T12n0383_002:1014b14": "羅。末羅聞已報香姓曰：「誠如君言。但為",
    "T12n0383_002:1014b15": "世尊垂降此土於茲滅度，國內士民自當",
    "T12n0383_002:1014b16": "供養。遠勞諸君，舍利叵得。」爾時，諸國王",
    "T12n0383_002:1014b17": "等則集群臣眾共立義而作頌曰：",
    "T12n0383_002:1014b18": "「法王無上尊，　　在我國涅槃，",
    "T12n0383_002:1014b19": "我今莊嚴塔，　　安處而供養。",
    "T12n0383_002:1014b20": "令具妙舍利，　　光明遍十方，",
    "T12n0383_002:1014b21": "所可化眾生，　　云何得分析？」",
    "T12n0383_002:1014b22": "爾時，諸國王說此偈已，各自思惟：「我承如",
    "T12n0383_002:1014b23": "來遺形舍利，得稟未來天人果報，當獲多",
    "T12n0383_002:1014b24": "福。」而復告曰：「吾等和議遠來拜首，遜言求",
    "T12n0383_002:1014b25": "分。如不見以，四兵在此，不惜身命。義而",
    "T12n0383_002:1014b26": "弗獲，當以力巨。」時拘尸國即集群臣眾共",
    "T12n0383_002:1014b27": "立議，以偈答曰：",
    "T12n0383_002:1014b28": "「如來大師在我國，　　不期登趣證滅度，",
    "T12n0383_002:1014b29": "遺留舍利如佛在，　　晝夜勤心常戀仰。",
    "T12n0383_002:1014c01": "情存法海度眾生，　　冀得我今長供養，",
    "T12n0383_002:1014c02": "遠勞諸君屈來拜，　　求覓舍利真叵得。」",
    "T12n0383_002:1014c03": "爾時，香姓婆羅門於諸王前立在一面，長",
    "T12n0383_002:1014c04": "跪合掌而說偈答：",
    "T12n0383_002:1014c05": "「如來智慧大慈悲，　　哀愍三千大千界，",
    "T12n0383_002:1014c06": "其中說法遍十方，　　乃至阿僧不可說。",
    "T12n0383_002:1014c07": "憐愍眾生如一子，　　恒河沙數心無息，",
    "T12n0383_002:1014c08": "菩薩眷屬常往遊，　　聲聞弟子恒來我。",
    "T12n0383_002:1014c09": "說法演音如共聞，　　圍遶紛綸同一說，",
    "T12n0383_002:1014c10": "天、人八部眾皆尋，　　故我現今清淨海。",
    "T12n0383_002:1014c11": "如來涅槃有舍利，　　八分分之不得惜。」",
    "T12n0383_002:1014c12": "時諸國王聞此偈已，心猶悵怏默然不許。",
    "T12n0383_002:1014c13": "時香姓婆羅門更曉眾人、諸賢長者受佛",
    "T12n0383_002:1014c14": "教戒，口誦法言：「一切眾生常念欲安，云何",
    "T12n0383_002:1014c15": "乃為諍佛舍利共相殘害？如來遺形廣以",
    "T12n0383_002:1014c16": "利益無量眾生，非止君等。舍利今在，唯當",
    "T12n0383_002:1014c17": "分之。何應如是？」眾人聞之咸稱曰善。尋復",
    "T12n0383_002:1014c18": "議言：「誰能堪為分舍利者？」皆曰：「香姓婆羅",
    "T12n0383_002:1014c19": "門仁智平均，可使分之。」時諸國王即命香",
    "T12n0383_002:1014c20": "姓：「汝為我等分佛舍利，均作八分。」於是，香",
    "T12n0383_002:1014c21": "姓即到骨所，頭面禮畢，取佛上牙別置一",
    "T12n0383_002:1014c22": "面，尋遣使者齎牙往詣阿闍世所，語使者",
    "T12n0383_002:1014c23": "言：「以我所諮上白大王：『起居輕利，遊涉強",
    "T12n0383_002:1014c24": "耶，舍利諸國咸然以共。今付使者如來上",
    "T12n0383_002:1014c25": "牙，並可供養以慰企望。明星出時集眾分",
    "T12n0383_002:1014c26": "之，當自奉送。』」是時，香姓別置一瓶容受石",
    "T12n0383_002:1014c27": "許，而分舍利均為八分。諸國納已，則告之",
    "T12n0383_002:1014c28": "言：「願持此瓶眾議見沾，自欲於舍起塔供",
    "T12n0383_002:1014c29": "養。」咸共以之。時有畢鉢村人來白眾言：「乞",
    "T12n0383_002:1015a01": "地焦炭起塔供養。」皆亦以之。爾時，拘尸國、",
    "T12n0383_002:1015a02": "波婆國、遮頗國、羅摩伽國、毘流提國、迦",
    "T12n0383_002:1015a03": "維羅衛國、毘舍離國、摩竭國王阿闍世等",
    "T12n0383_002:1015a04": "得舍利分，各歸其國起塔供養。香姓婆羅",
    "T12n0383_002:1015a05": "門持舍利瓶而歸起塔。畢鉢村人得地焦",
    "T12n0383_002:1015a06": "炭起塔供養。後有銜國異道道士求得地",
    "T12n0383_002:1015a07": "灰，亦還本國起塔供養。",
    "T12n0383_002:1015a08": "摩訶摩耶經卷下",
    "T12n0383_002:1015a09": "此經末元有八國分舍利品，約二紙半。准校",
    "T12n0383_002:1015a10": "勘大藏，竹堂講師批該此段經文自是《涅槃》",
    "T12n0383_002:1015a11": "後分經文，不當在此。然此已畢，「頂戴奉行」下，",
    "T12n0383_002:1015a12": "竺本無，當與削去。奉此已除，各請詳悉。至元",
    "T12n0383_002:1015a13": "二十年三月望後二日題記。",
    "T12n0383_002:1015a14": "經末有八國分舍利品，准校勘大藏，竹堂正",
    "T12n0383_002:1015a15": "法師云：「是《涅槃》後分，不當在此。」下竺藏本元",
    "T12n0383_002:1015a16": "無，今削去。至元二十年三月記。"
}