{
    "T39n1800_001:0968a03": "請觀音經疏",
    "T39n1800_001:0968a05": "隋天台智者大師說",
    "T39n1800_001:0968a06": "弟子頂法師記",
    "T39n1800_001:0968a07": "此經從人法以標名。人是至慈之大士。法是",
    "T39n1800_001:0968a08": "至良之神呪。人有二義。一通二別。別是觀音",
    "T39n1800_001:0968a09": "之勝名。通是菩薩之嘉號。別又二義。一能二",
    "T39n1800_001:0968a10": "所。請字。是標能感之群機。觀世音三字。是標",
    "T39n1800_001:0968a11": "能應之聖主。法有二義。一用二體。消伏毒害",
    "T39n1800_001:0968a12": "明其力用。陀羅尼明其正體體有二義。此間",
    "T39n1800_001:0968a13": "名為能持能遮。持於三義。遮於二邊。用即為",
    "T39n1800_001:0968a14": "三。一事二行三理。事者虎狼刀劍等也。行者",
    "T39n1800_001:0968a15": "五住煩惱也。理者法界無閡無染。而染即理",
    "T39n1800_001:0968a16": "性之毒也。故言從人法以標名焉。經前玄義",
    "T39n1800_001:0968a17": "五重(云云)。名者從人法以為名。靈知寂照法身",
    "T39n1800_001:0968a18": "為體。感應為宗。救危拔苦為用。大乘為教相。",
    "T39n1800_001:0968a19": "名者眾經皆有通名別名。此經人法等是別",
    "T39n1800_001:0968a20": "名。經之一字是通名。所以有此通別者。三義",
    "T39n1800_001:0968a21": "往簡。一教二行三理。教者。聲聞不同諸部名",
    "T39n1800_001:0968a22": "異。異故是別。然同是佛口所說。非餘弟子人",
    "T39n1800_001:0968a23": "天所作。是名通約。行者。入道多途非唯一種。",
    "T39n1800_001:0968a24": "觀門有異修習亦殊。是故言別。契道之時同",
    "T39n1800_001:0968a25": "歸一理。是故論通。理者。理是一法多諸名字。",
    "T39n1800_001:0968a26": "或云真如實際實相。阿黎耶識種種名字。名",
    "T39n1800_001:0968a27": "字既異所以稱別。同名一理是故論通。今就",
    "T39n1800_001:0968a28": "別名復為二。一人二法。人法相成豈得相離。",
    "T39n1800_001:0968a29": "今欲令易解故作兩釋。先明於人。次明於法。",
    "T39n1800_001:0968b01": "人者即為二。一能請之人。二所請之人。請之",
    "T39n1800_001:0968b02": "一字是標。能請之人即是有機之徒感於菩",
    "T39n1800_001:0968b03": "薩。觀世音三字。標所請之人。今明能請有三",
    "T39n1800_001:0968b04": "義。一為自故請。二為他故請。三護正法故請。",
    "T39n1800_001:0968b05": "並出下文。如斯那等是自請。如月蓋是為他",
    "T39n1800_001:0968b06": "請。七言偈是護正法請。復次自請是攝善法",
    "T39n1800_001:0968b07": "戒。為他是攝眾生戒。護法是攝正法戒。若得",
    "T39n1800_001:0968b08": "意只三請還是一法。何以故。如欲使自身戒",
    "T39n1800_001:0968b09": "定慧明淨。即是攝善法。若己定慧淨能利益",
    "T39n1800_001:0968b10": "他。即是攝眾生界。是故華嚴云。心佛及眾生",
    "T39n1800_001:0968b11": "是三無差別。故知三法是一也。今作三者。隨",
    "T39n1800_001:0968b12": "行者意逐其傍正。或時自行為正。餘二傍(云",
    "T39n1800_001:0968b13": "云)。自請復為三。一延請。二祈請。三願請。為他",
    "T39n1800_001:0968b14": "護法。皆具延祈願三請也。此之三請。只是機",
    "T39n1800_001:0968b15": "感之因。用延祈願三請。即對三業。延即屈伸",
    "T39n1800_001:0968b16": "俯仰。延致之義。即身業請。祈即發口干求。即",
    "T39n1800_001:0968b17": "口業請。願即要心處所。即意業請。皆出下文。",
    "T39n1800_001:0968b18": "如五體投地是身業。四行偈明大悲覆一切",
    "T39n1800_001:0968b19": "是口業。一心一意是意業。復次延即是請人。",
    "T39n1800_001:0968b20": "祈是請法。願是總人法。今就延請又為三。一",
    "T39n1800_001:0968b21": "標心請。二約行請。三約證請。標心者。如域意",
    "T39n1800_001:0968b22": "祈求專誠致請。機成則感大聖也。行請者。如",
    "T39n1800_001:0968b23": "人雖不標心。但其三業無瑕身口純淨。大士",
    "T39n1800_001:0968b24": "自然感應。證請者。如其修念佛三昧現前時。",
    "T39n1800_001:0968b25": "十方諸佛悉皆現前。身業既具此三請。口意",
    "T39n1800_001:0968b26": "亦爾。合有九請。自既有九。為他三業亦有九。",
    "T39n1800_001:0968b27": "護法三業亦有九。三九二十七。足前十二合",
    "T39n1800_001:0968b28": "有三十九請。能請既有三十九。能所合辯即",
    "T39n1800_001:0968b29": "有七十八種也。能請之人即是十法界眾生。",
    "T39n1800_001:0968c01": "十界之中九界論請。佛界須料簡。第三明所",
    "T39n1800_001:0968c02": "請之人。即是觀世音也。此又為二。一通二別。",
    "T39n1800_001:0968c03": "別即觀世音三字。通即菩薩兩字。亦約此通",
    "T39n1800_001:0968c04": "別明三義。教行理。教者菩薩皆具眾德普修",
    "T39n1800_001:0968c05": "萬行。為逗物設教各立一名。如文殊以妙德",
    "T39n1800_001:0968c06": "為稱。彌勒以慈心為名。此菩薩以觀智標號。",
    "T39n1800_001:0968c07": "至論三德妙理。亦不異無緣之慈。一切種智但",
    "T39n1800_001:0968c08": "逗物宜聞。各舉一名耳。各舉故論別。從初地",
    "T39n1800_001:0968c09": "至後等覺。同是因地故稱通約。行者萬行皆",
    "T39n1800_001:0968c10": "修趣。舉一行為首。如五百比丘各說身因。亦",
    "T39n1800_001:0968c11": "如三十二菩薩各說入不二法門。是故論別。同",
    "T39n1800_001:0968c12": "入無生至理。此處不殊故言通約。理者無相",
    "T39n1800_001:0968c13": "一理。多諸名字。名字各異所以亦異。是故言",
    "T39n1800_001:0968c14": "別。異名異說不離於理。是故言通。今釋別名",
    "T39n1800_001:0968c15": "得觀世音稱者。即為二。一總釋二別釋。總釋",
    "T39n1800_001:0968c16": "又二。一破二立。破者觀是能觀之智世是所",
    "T39n1800_001:0968c17": "觀之境。從境智得名。今問。此境智為當自境",
    "T39n1800_001:0968c18": "故境。自智故智。為當是由境故智。由智故境。",
    "T39n1800_001:0968c19": "為當是境智合故境。境智合故智。為當非境",
    "T39n1800_001:0968c20": "非智故智。非境非智故境。若自境自智。此是",
    "T39n1800_001:0968c21": "自生等。此之四執皆如中論所破。墮在自他",
    "T39n1800_001:0968c22": "四句中。復次有此四見故。具有六十二見。見",
    "T39n1800_001:0968c23": "故是受。受有三受。三受故有三苦。樂受則愛。",
    "T39n1800_001:0968c24": "苦受則恚。不苦不樂則癡。三毒等有名等分。",
    "T39n1800_001:0968c25": "從此四分開出八萬四千塵勞。即是集諦。以",
    "T39n1800_001:0968c26": "集故能招感生死。苦報不窮即苦諦自生。見",
    "T39n1800_001:0968c27": "中具六十二見。四分煩惱八萬塵勞。苦集流轉。",
    "T39n1800_001:0968c28": "餘三見亦爾。故經言。眾生處處著。即四見所",
    "T39n1800_001:0968c29": "起苦集也。今時人尚不識自中所起苦集。何",
    "T39n1800_001:0969a01": "能破他生共無因等。諸見苦集。以其不識四",
    "T39n1800_001:0969a02": "句中苦集故無道。無道故無滅。故令生死浩",
    "T39n1800_001:0969a03": "然。是故不用第二立者。今所明境智。非自非",
    "T39n1800_001:0969a04": "他共無因等。畢竟空寂言語道斷心行處滅。",
    "T39n1800_001:0969a05": "何境何智之可論。有所依則有所著。若無四",
    "T39n1800_001:0969a06": "執則無所依倚。無所依倚則無受。無受則無",
    "T39n1800_001:0969a07": "集。無集則無苦。問若如是者亦無道滅。答如",
    "T39n1800_001:0969a08": "此破四執之見。故知句句中九十人使。名識",
    "T39n1800_001:0969a09": "病名苦集。於四見無滯閡。名識道知。四見",
    "T39n1800_001:0969a10": "皆是污穢。五陰是見依。色不淨不受名為念",
    "T39n1800_001:0969a11": "處。勤斷見增道。名四正勤道品等。又正勤心",
    "T39n1800_001:0969a12": "覺了四執即佛寶。了達法性即法寶。與實相",
    "T39n1800_001:0969a13": "和合即僧寶。如此觀時四諦三寶宛然假名。",
    "T39n1800_001:0969a14": "以無所住心。四悉檀意赴物機宜。假設方便",
    "T39n1800_001:0969a15": "而論境智。則有四種。一因緣境智。二假名境",
    "T39n1800_001:0969a16": "智。三四悉檀境智。四不思議境智。因緣者。",
    "T39n1800_001:0969a17": "或從自生他共無因等四種因緣。而明境智",
    "T39n1800_001:0969a18": "故。經言。一切法從緣生也。二假名者。若實者",
    "T39n1800_001:0969a19": "則不可立。以其浮虛不實。假名施設。如破瓶",
    "T39n1800_001:0969a20": "斬首等。但有名字。故云。是字不住亦不不住",
    "T39n1800_001:0969a21": "無所有故。故名假名境智也。赴緣四悉檀者。",
    "T39n1800_001:0969a22": "法眼明了深識機宜。逐其樂欲便宜對治。第",
    "T39n1800_001:0969a23": "一義而為立名。則以出假名道種智中所明",
    "T39n1800_001:0969a24": "境智。不思議境智者。法界之理。雖無境智之",
    "T39n1800_001:0969a25": "二而論境智。故經言。不思議智境。不思議智",
    "T39n1800_001:0969a26": "照。境智不二不相妨閡。此之四種。欲擬四教",
    "T39n1800_001:0969a27": "所明境智也。今觀世音。久袪四執慈悲普被。",
    "T39n1800_001:0969a28": "應物立名而辯四種之號也。故經言。我於三",
    "T39n1800_001:0969a29": "乘亦無志求。欲求聲聞(云云)。第二別釋者。又",
    "T39n1800_001:0969b01": "為二。一明境二明智。今言境者。即是三諦三",
    "T39n1800_001:0969b02": "境。一因緣俗諦境二真諦境。三中道第一義",
    "T39n1800_001:0969b03": "諦境。此之三境為智所觀即為四。一者觀因",
    "T39n1800_001:0969b04": "緣觀。觀俗諦麁事。二者觀因緣俗諦麁細。空",
    "T39n1800_001:0969b05": "無所有無非幻化。即是入空觀。三者分別俗",
    "T39n1800_001:0969b06": "諦。萬物方圓長短四微好醜細事無滯。即是",
    "T39n1800_001:0969b07": "出假觀。四者觀真俗之實相。是中道第一義",
    "T39n1800_001:0969b08": "諦觀。故涅槃云。十二因緣有四種觀。中論偈",
    "T39n1800_001:0969b09": "云。因緣所生法。即空即假即中之謂也。但此",
    "T39n1800_001:0969b10": "之四觀。終是三諦之境。問俗諦何獨開為二",
    "T39n1800_001:0969b11": "觀耶。答俗境有麁細故開為二。又問俗有麁",
    "T39n1800_001:0969b12": "細為二觀。真亦淺深亦應二觀。答俗是事故",
    "T39n1800_001:0969b13": "得為二。真是理。理則無二。是故不開。約此四",
    "T39n1800_001:0969b14": "觀。亦明自觀化他護法標心行證等觀(云云)。次",
    "T39n1800_001:0969b15": "明智者。又為二。初明智義。二通對諸法。今",
    "T39n1800_001:0969b16": "明智義者。觀因緣俗是世智。亦名名字智。亦",
    "T39n1800_001:0969b17": "明等智觀。因緣空觀。亦名二諦觀。亦名一切",
    "T39n1800_001:0969b18": "智出假觀。亦名平等觀。亦名道種智。中道觀",
    "T39n1800_001:0969b19": "者。亦名一切種智。世智是世間之智。但有",
    "T39n1800_001:0969b20": "名字凡聖通用。但此智不能出生死。菩薩",
    "T39n1800_001:0969b21": "觀因緣時。於此觀中具行六度慈悲喜捨。來",
    "T39n1800_001:0969b22": "成勝解具一切法。然後坐道場。三十四心斷",
    "T39n1800_001:0969b23": "煩惱。如旃延子所明菩薩義。即是三藏境智。",
    "T39n1800_001:0969b24": "觀音若觀因緣空。不同二乘取證。有善方便",
    "T39n1800_001:0969b25": "雖行於空不住於空。而修萬行慈悲喜捨。成",
    "T39n1800_001:0969b26": "滿誓願。從初心斷結乃至十地為如佛。即通",
    "T39n1800_001:0969b27": "教境智觀音也。若觀假名不同通教。但從空",
    "T39n1800_001:0969b28": "出。此中明知空非空破空出假。以四悉檀具",
    "T39n1800_001:0969b29": "修萬行。斷除塵沙無知之惑。登初地斷無明。",
    "T39n1800_001:0969c01": "乃至十地行滿。即是別教境智觀音也。圓教",
    "T39n1800_001:0969c02": "中道者。不同別教。次第觀理斷無明。此乃稱",
    "T39n1800_001:0969c03": "理之觀。理既三諦之境。觀亦三智之觀。從",
    "T39n1800_001:0969c04": "初至後三諦圓觀。初住已能五住圓除。乃至",
    "T39n1800_001:0969c05": "四十二地無明究竟。稱為妙覺觀音。約此法",
    "T39n1800_001:0969c06": "門圓觀三諦故。稱圓教境智觀音也。第二通",
    "T39n1800_001:0969c07": "對諸法者。此之三智亦對五眼。照俗諦麁報",
    "T39n1800_001:0969c08": "色。名肉眼。照俗諦細報色。名天眼。照真名慧",
    "T39n1800_001:0969c09": "眼。照假中諸道根性有別。一切藥病塵沙法",
    "T39n1800_001:0969c10": "門。名法眼。照真俗之實相。名佛眼。此眼觀三",
    "T39n1800_001:0969c11": "法是一。而異名開合。四觀五眼三智(云云)。此",
    "T39n1800_001:0969c12": "之三智。今合四教。因緣法是三藏教。即空",
    "T39n1800_001:0969c13": "是通教。出假是別教。中道是圓教。如是廣",
    "T39n1800_001:0969c14": "類通諸經論。異名法相。皆融會入三智之",
    "T39n1800_001:0969c15": "法。無不收攝(云云)。世者。即是十法界。差別",
    "T39n1800_001:0969c16": "隔異故言世。世是色。色即觀。世身四心是意。",
    "T39n1800_001:0969c17": "即觀世意。音是機。即觀世音一界之中。有自",
    "T39n1800_001:0969c18": "他護法。自中有延祈願。延中有標心行證等。",
    "T39n1800_001:0969c19": "一界有三十九。十界有三百九十觀也。次釋",
    "T39n1800_001:0969c20": "通名。言菩薩者。具名菩提薩埵摩訶薩埵。菩",
    "T39n1800_001:0969c21": "提名道。薩埵名成眾生。摩訶言大。釋論云。菩",
    "T39n1800_001:0969c22": "薩初發心。誓度於一切。能忍成道事。不動亦",
    "T39n1800_001:0969c23": "不破。是心名薩埵。以菩提是成就眾生。道有",
    "T39n1800_001:0969c24": "種種。成因緣道。空道。第一義道。道語則通。",
    "T39n1800_001:0969c25": "通稱為菩薩也。又於諸道中又言通別。若直",
    "T39n1800_001:0969c26": "修因緣道。止是人天乘。此道則通。若能起慈",
    "T39n1800_001:0969c27": "悲。誓願萬行莊嚴是菩薩道。此道則別。今菩",
    "T39n1800_001:0969c28": "薩遍觀諸道。遍行諸行。無不周普。豈有捨一",
    "T39n1800_001:0969c29": "取一。經言。五眼具足成菩提。然菩薩於諸道。",
    "T39n1800_001:0970a01": "亦不作難心苦心。亦不分別。我行是道不得",
    "T39n1800_001:0970a02": "是道。分別出自前人之情。希向既殊修行。為",
    "T39n1800_001:0970a03": "機亦異感降不同。若作三藏教。學者自感三",
    "T39n1800_001:0970a04": "藏之觀音。乃至一心具萬行。學者自見圓教",
    "T39n1800_001:0970a05": "觀音。故經言。隨諸眾生類。為之立異字也。他",
    "T39n1800_001:0970a06": "人問。三業俱觀。身口若為觀。答聖觀智觀。前",
    "T39n1800_001:0970a07": "人身口非是身口。觀前人也。意謂通亦得第",
    "T39n1800_001:0970a08": "二釋。法即消伏毒害陀羅尼也。消伏者。消名",
    "T39n1800_001:0970a09": "消除。伏名調伏。故經言。消除三障無諸惡。五",
    "T39n1800_001:0970a10": "眼具足成菩提。但除其病。不除其法。譬如蛇",
    "T39n1800_001:0970a11": "虺有毒。但除消其螫蠆令不侵人。不可殞命",
    "T39n1800_001:0970a12": "也。伏者調善令堪乘馭。伏三障之毒。為入道",
    "T39n1800_001:0970a13": "之門。隨應得度而度脫之。故不須斷。復次消",
    "T39n1800_001:0970a14": "有二義。一消除。二消滅。即對斷煩惱入涅槃。",
    "T39n1800_001:0970a15": "不斷入涅槃也。伏亦二義。一除伏。二平伏。亦",
    "T39n1800_001:0970a16": "對斷不斷也。如金剛般若云。如是降伏其心。",
    "T39n1800_001:0970a17": "降是消義。具二種消伏。是二種伏也。毒即三",
    "T39n1800_001:0970a18": "障。文有三番明呪。初云淨三毒根。即煩惱障。",
    "T39n1800_001:0970a19": "次云破惡業。即業障。次云遊戲五道及八難",
    "T39n1800_001:0970a20": "苦。即報障。通論三障其相如是。但別明不無",
    "T39n1800_001:0970a21": "輕重之殊。即用三呪。消伏其病也。歷四教十",
    "T39n1800_001:0970a22": "法界。除三障陀羅尼者。如釋論云。陀羅尼中",
    "T39n1800_001:0970a23": "無閡陀羅尼。最大三昧中王三昧。最大此翻",
    "T39n1800_001:0970a24": "言能持能遮。持者。持名持義。行證化他正法",
    "T39n1800_001:0970a25": "等。遮者。遮三障。遮三障名消持名。義為伏",
    "T39n1800_001:0970a26": "呪。即是願也。經者教也。如舊釋。此對四詮教",
    "T39n1800_001:0970a27": "(云云)。餘四重玄義(出餘疏)感應為宗者。以十法界",
    "T39n1800_001:0970a28": "眾生三業為機。備於四句(云云)。分文為三。從",
    "T39n1800_001:0970a29": "如是至令得無患。是序分。第二從爾時佛告",
    "T39n1800_001:0970b01": "長者。至如除重雲生諸佛前。名正說分。第三",
    "T39n1800_001:0970b02": "從佛說是已去訖文。名流通分。或時正說訖。",
    "T39n1800_001:0970b03": "後番呪令不橫死為正說分。今依前生起三",
    "T39n1800_001:0970b04": "段如別文。今就序為三。次序由序述敘。居一",
    "T39n1800_001:0970b05": "說之初名次序。神光駭集名由序。言論激發",
    "T39n1800_001:0970b06": "名述敘。引例(云云)。三序之中復有通有別。諸經",
    "T39n1800_001:0970b07": "同有次序故名通。由藉各異故言別。如是者",
    "T39n1800_001:0970b08": "如舊解。大林者。是第一義。包含二諦故名大。",
    "T39n1800_001:0970b09": "萬德叢聚故名林。精者無八倒故名精。如涅",
    "T39n1800_001:0970b10": "槃觀色不淨。因滅是色獲得常色。一陰通除八",
    "T39n1800_001:0970b11": "倒。五陰合除四十倒名精。空於二邊畢竟空",
    "T39n1800_001:0970b12": "故名舍。亦是住十八空理故名舍。重閣者。重",
    "T39n1800_001:0970b13": "空觀也。空生死涅槃也(云云)。就第一列聲聞有",
    "T39n1800_001:0970b14": "五(云云)。如鍊真金。是總歎(云云)。澄即歎定。靜即",
    "T39n1800_001:0970b15": "歎慧。具足身心諸定也。色界四禪為身定。無",
    "T39n1800_001:0970b16": "色四空為心定。前三背捨是身定。後五背捨",
    "T39n1800_001:0970b17": "是心定。故知得解脫者。身心澄靜也(云云)。第",
    "T39n1800_001:0970b18": "二列菩薩眾(云云)。大智去有六句。前四是約因",
    "T39n1800_001:0970b19": "歎。後二是隣果歎。大智者。是慧莊嚴名為解。",
    "T39n1800_001:0970b20": "亦名為目。調伏諸根名福莊嚴。名為行亦名",
    "T39n1800_001:0970b21": "為足。目足備故入清涼池。若約四種明智者。",
    "T39n1800_001:0970b22": "三藏以四諦智為大智。通教以空慧為大智。",
    "T39n1800_001:0970b23": "別教以道種智為大智。亦可二諦智為別大",
    "T39n1800_001:0970b24": "智。圓教以一切種智為大智。一切種智亦有",
    "T39n1800_001:0970b25": "一切智。此是總別之異名。例如四諦十六諦。",
    "T39n1800_001:0970b26": "四六不同。二乘義一切智(云云)。本行者。若修",
    "T39n1800_001:0970b27": "行為語從行以入理。理則為本。若化道者從",
    "T39n1800_001:0970b28": "本起行。如般若中百二十條勸學。欲得佛法",
    "T39n1800_001:0970b29": "皆學般若。般若即是諸行。故知般若是行本。",
    "T39n1800_001:0970c01": "如如意珠出生眾寶。若無此慧解。則不能起",
    "T39n1800_001:0970c02": "行要。因有解立行故智為行本。皆成者還約",
    "T39n1800_001:0970c03": "四種論成。非但解成。亦是行滿具足(云云)。調",
    "T39n1800_001:0970c04": "伏者。是明福德故。大經云。福德莊嚴者。所謂",
    "T39n1800_001:0970c05": "六波羅蜜。智慧莊嚴者。所謂從一地乃至十",
    "T39n1800_001:0970c06": "地智慧。今依諸度以釋。調伏諸根義也。如金",
    "T39n1800_001:0970c07": "剛般若明檀義。初約眼根辨法相謂不住色",
    "T39n1800_001:0970c08": "布施。若住色此名眼慳。捨色名檀。檀義攝三。",
    "T39n1800_001:0970c09": "資生無畏法故。約檀明義餘度自顯。又經云。",
    "T39n1800_001:0970c10": "福德莊嚴者。有為有漏。此即斥無方便者。亦",
    "T39n1800_001:0970c11": "是福德不趣菩提因。實相慧導此福德以成",
    "T39n1800_001:0970c12": "正覺。以有慧故。眼色三事皆空。若是但空。復",
    "T39n1800_001:0970c13": "成聲聞無方便空。菩薩以不可得空。是空亦",
    "T39n1800_001:0970c14": "空無染不著。而能於眼空中慈悲方便。行諸",
    "T39n1800_001:0970c15": "萬行通達佛道。導成福德趣於菩提。但眼之",
    "T39n1800_001:0970c16": "本不空不有。即是正因佛性。了此眼不可得",
    "T39n1800_001:0970c17": "空。即是了因佛性。能捨一切塵勞而行。布施",
    "T39n1800_001:0970c18": "事中諸用功德。即緣因佛性。約此眼根。明三",
    "T39n1800_001:0970c19": "般若三解脫三法身。在眼中亦約四位。調伏",
    "T39n1800_001:0970c20": "諸根義。於色中不起惡不染。即因緣中不著",
    "T39n1800_001:0970c21": "色。眼中檀義。若知色空如幻。即通教中調伏",
    "T39n1800_001:0970c22": "眼。捨二十五有檀義。知色假名。分別一切色",
    "T39n1800_001:0970c23": "諸法相。而不為諸惑所惑。即別教調伏眼。即",
    "T39n1800_001:0970c24": "出假捨無知障明檀義。若知色非色不二本",
    "T39n1800_001:0970c25": "性常淨。即中道調伏。乃至諸根調伏(云云)。如",
    "T39n1800_001:0970c26": "思益云。不為六塵所傷名尸。能忍違從之境",
    "T39n1800_001:0970c27": "名忍。於因緣六塵不染名生忍。於空中不著",
    "T39n1800_001:0970c28": "違從名法忍。出假名中不著違從名法忍。圓",
    "T39n1800_001:0970c29": "教中違從不著名中道忍。捨六塵不染六根",
    "T39n1800_001:0971a01": "名精念。念入道名進。亦於四位中明不雜辨",
    "T39n1800_001:0971a02": "精進(云云)。離憂喜苦樂諸根故名禪。初禪離憂",
    "T39n1800_001:0971a03": "根得覺支。二禪離苦根得喜支。三禪除喜得",
    "T39n1800_001:0971a04": "樂支。四禪除樂得不苦不樂。得捨支。是名眼",
    "T39n1800_001:0971a05": "根中得禪。若如大乘菩薩眼根入正受。耳根",
    "T39n1800_001:0971a06": "三昧起。即是於六根具禪般若者。根塵識三事",
    "T39n1800_001:0971a07": "是不可得。了達究竟盡即般若。如是於眼中",
    "T39n1800_001:0971a08": "方便修六度。具佛威儀者。即八相成佛道之",
    "T39n1800_001:0971a09": "威儀。論四位中智慧覺了。得八相義而非具。",
    "T39n1800_001:0971a10": "但名隣果。等覺方是具也。心大如海如論四",
    "T39n1800_001:0971a11": "位所約。各有大義而非究竟。今中道正觀具",
    "T39n1800_001:0971a12": "三義。廣深含眾流乃名大海。今正智照十法",
    "T39n1800_001:0971a13": "界相名廣。徹真源故名深。攝萬法故名受流。",
    "T39n1800_001:0971a14": "正觀乃名大也。列名皆的的中道觀判名也。",
    "T39n1800_001:0971a15": "寶即實相實智也。月即虧盈。半滿方便權智",
    "T39n1800_001:0971a16": "也(云云)。月光約智斷二德也。跋陀云賢首。等",
    "T39n1800_001:0971a17": "覺是眾賢位極故。佛聖首聖極故(云云)。第三列",
    "T39n1800_001:0971a18": "凡夫眾。即有八部。名四種眾。當機。是五百及",
    "T39n1800_001:0971a19": "後得道者。發起。是月蓋舍利弗等。影響。是上",
    "T39n1800_001:0971a20": "列二萬及八部中權者。結緣者。是當時無益。",
    "T39n1800_001:0971a21": "後世得度人也。又作乘急戒緩四句(云云)。第二",
    "T39n1800_001:0971a22": "由序者。從毘舍離去是由藉序。就此為二。一",
    "T39n1800_001:0971a23": "病相。二明病由。文中說因之與病。乃是假事",
    "T39n1800_001:0971a24": "表理。豈可止就事解而不深推。即具兩釋。就",
    "T39n1800_001:0971a25": "事舍離翻為廣嚴。具如淨名疏中釋。明諸病",
    "T39n1800_001:0971a26": "者及病相。不出此國也。病相。即是眼赤如血",
    "T39n1800_001:0971a27": "耳膿等。是也。此病相是五根之相。眼主肝。耳",
    "T39n1800_001:0971a28": "主腎。鼻主肺。舌主脾。口主心。化為麁澁。是",
    "T39n1800_001:0971a29": "身根病相。如人食惡食。納腹內為病。即是主",
    "T39n1800_001:0971b01": "身根。以五根病故。意識昏迷故云如醉。即是",
    "T39n1800_001:0971b02": "意根病。良由五根不利。致五根病惱。亦可是",
    "T39n1800_001:0971b03": "病從五根入五臟傷壞。病由者即是五。夜叉",
    "T39n1800_001:0971b04": "惡鬼為是鬼故。致令國人疾惱故。言病之所",
    "T39n1800_001:0971b05": "由。就理釋者。法界之國無邊名廣。性善莊飾",
    "T39n1800_001:0971b06": "是嚴義。十種行人不出法界。十者分段有八。",
    "T39n1800_001:0971b07": "一受苦報人。二修世間善法。三修聲聞。四修",
    "T39n1800_001:0971b08": "緣覺。五修六度。六修通教。七修別教。八修圓",
    "T39n1800_001:0971b09": "教。此八在分段未斷惑。造心之始各修諸法。",
    "T39n1800_001:0971b10": "而有愛見之惑。致六塵傷壞。六根而致病也。",
    "T39n1800_001:0971b11": "變易土二人。即是分段盡來。入別位三十心",
    "T39n1800_001:0971b12": "中。或入圓位初住中。此二人地地之中皆有",
    "T39n1800_001:0971b13": "愛見。若別教有淨妙五欲之愛。四句見佛性",
    "T39n1800_001:0971b14": "不融之見。圓教有佛愛菩提愛順道愛。四門",
    "T39n1800_001:0971b15": "見佛性等見。皆是愛見義。由是見故。於五根",
    "T39n1800_001:0971b16": "中。謂色是常是無常等。四執謂是事實。餘妄",
    "T39n1800_001:0971b17": "語。而作四執之解推理之心。皆是病義。於五",
    "T39n1800_001:0971b18": "根推理名為夜叉。生五見故名為眼。鉤牙惡",
    "T39n1800_001:0971b19": "業從下向上。傷害於人。吸人福德智慧精氣。",
    "T39n1800_001:0971b20": "以是惡業故言面黑如墨。第三敘述序者。從",
    "T39n1800_001:0971b21": "城中有長者去為三。一敬儀。二敘病。三請如",
    "T39n1800_001:0971b22": "文。耆婆是世醫。妙術不救者。就世間妙術為",
    "T39n1800_001:0971b23": "四。一因緣事相中明妙術。即醫方神仙禁呪",
    "T39n1800_001:0971b24": "等術。二空見外道無因無果。謂此為是為術",
    "T39n1800_001:0971b25": "也。亦有亦無非有非無。外之妙術。此四種妙",
    "T39n1800_001:0971b26": "術。世醫所不能救治。愛見之病故。令五眼不",
    "T39n1800_001:0971b27": "明。五分之身羸損福慧之精消歇。五見愛夜",
    "T39n1800_001:0971b28": "叉所蠱害。故請觀音(云云)。第二從爾時佛告長",
    "T39n1800_001:0971b29": "者。名為正說。三序既足。弄引義成。是故正須",
    "T39n1800_001:0971c01": "利益。故言正說。就此為五。一示能除毒害人",
    "T39n1800_001:0971c02": "方所。二勸長者三業祈請。三因光見佛三聖",
    "T39n1800_001:0971c03": "降臨。四具[木*豦]枝淨水。五說呪治病有生起意",
    "T39n1800_001:0971c04": "(云云)。就初示方所為二。一示方所。二列名歎",
    "T39n1800_001:0971c05": "德。言不遠者。西方去此二十恒河沙。何故言",
    "T39n1800_001:0971c06": "不遠。一解云。於凡是遠於聖不遠。今解不爾。",
    "T39n1800_001:0971c07": "若機緣未熟。雖近而遠。若機緣熟。雖遠而必",
    "T39n1800_001:0971c08": "應。故言不遠。西方者。佛法之中乃非時方。數",
    "T39n1800_001:0971c09": "陰持入所不攝。但隨俗故亦有時方使人信",
    "T39n1800_001:0971c10": "受。言西者。若依五行。西即是金。金王決斷剛",
    "T39n1800_001:0971c11": "直之義。若對四諦即道諦。道是能通。用智慧",
    "T39n1800_001:0971c12": "見理。此言彼有大智觀音。能以無閡陀羅尼",
    "T39n1800_001:0971c13": "消此之毒。故西方用表道諦也。又解云。日從",
    "T39n1800_001:0971c14": "東出而入於西。此明東土釋迦能發生物善。",
    "T39n1800_001:0971c15": "西方之佛能斷除眾生之惑。生滅兩機在此",
    "T39n1800_001:0971c16": "二土。故言西方也。無量壽者。佛有二種無量。",
    "T39n1800_001:0971c17": "一生身無量。此則有量之無量也。二法身無",
    "T39n1800_001:0971c18": "量。此是無量之無量也。今釋迦彌陀。俱是法",
    "T39n1800_001:0971c19": "身之無量。此化緣短故。故生身是有量。彼佛",
    "T39n1800_001:0971c20": "化道長非人天所知。故生身是無量。而實有",
    "T39n1800_001:0971c21": "數也。耆闍凜師解云。釋迦為應。彼佛為真。執",
    "T39n1800_001:0971c22": "應不能除毒害見。真則能消伏毒害。今不用",
    "T39n1800_001:0971c23": "此解。但此土西土同是應佛。淨穢相形故有",
    "T39n1800_001:0971c24": "優劣。若作真語不復得移動。辨其優劣。若彼",
    "T39n1800_001:0971c25": "是真佛土應極淨。此則不可。若作本迹語。此",
    "T39n1800_001:0971c26": "為迹彼為本。本迹相傳。望此語則寬。雖然今",
    "T39n1800_001:0971c27": "亦不用。那知釋迦是迹無量是本。二佛各有",
    "T39n1800_001:0971c28": "本迹。那互為本迹。此又不可。今明此土為穢",
    "T39n1800_001:0971c29": "彼即為淨。今穢國眾生見思毒害。欲借淨土",
    "T39n1800_001:0972a01": "來破其病。是故請於彼佛。國土相形互為優",
    "T39n1800_001:0972a02": "劣。破惑互有消除。如十種行人。作意祈請方",
    "T39n1800_001:0972a03": "法不同。是故觀音十種垂應有異。此亦十種。",
    "T39n1800_001:0972a04": "西方十種。祈請十種。消伏毒害也。問何意請",
    "T39n1800_001:0972a05": "彼佛耶。答此土請釋迦。為消伏之因。彼佛二",
    "T39n1800_001:0972a06": "菩薩為外緣。因緣應在二佛。故勸令請。又就",
    "T39n1800_001:0972a07": "彼佛。表如來法身實相之境。觀音表中道正",
    "T39n1800_001:0972a08": "觀之智。大勢表福德神力熏修。但聖人皆具",
    "T39n1800_001:0972a09": "三德無不具足。今各據一門的當為語。三人",
    "T39n1800_001:0972a10": "各從一法標名。今欲消伏毒害。必須勝境顯",
    "T39n1800_001:0972a11": "發法身。亦須智慧照了除惑。亦須福德資成",
    "T39n1800_001:0972a12": "智慧。是故三聖俱請。問若三聖俱請何意。獨",
    "T39n1800_001:0972a13": "標題稱請觀音。答正言智慧。是除毒之對治。",
    "T39n1800_001:0972a14": "對治義強總略為言。故止標一人。得意具三",
    "T39n1800_001:0972a15": "義也。恒以大悲者。是歎也。三聖俱有大悲俱",
    "T39n1800_001:0972a16": "憫俱救。然而別說如來。以大悲為法身之境。",
    "T39n1800_001:0972a17": "觀音為智照。大勢為福力冥熏。然而皆具悲",
    "T39n1800_001:0972a18": "憫救濟也。第二從汝當五體投地去。勸示祈",
    "T39n1800_001:0972a19": "請。申三業之機。大聖乃當常欲濟拔。為外緣",
    "T39n1800_001:0972a20": "無創之者毒不得入。應須內因。故令運三業",
    "T39n1800_001:0972a21": "為機也。事解五體投地者。眾生之本體。一義",
    "T39n1800_001:0972a22": "同父母。是故虔恭尊敬歸投於地。表欲報恩之",
    "T39n1800_001:0972a23": "相。理解地是一實相。若與薩婆若相應心合。",
    "T39n1800_001:0972a24": "故名為投地。若離薩婆若名不投地。如人謙",
    "T39n1800_001:0972a25": "卑恭謹。是則投地致禮。與常理合。若傲慢逆",
    "T39n1800_001:0972a26": "理禮則不施。今明五體即表五陰。左脚是色。",
    "T39n1800_001:0972a27": "右脚是受。左手是行。右手是想。頭是識。何故",
    "T39n1800_001:0972a28": "爾。受是心神之法。為陽如右脚。戒是色法。無",
    "T39n1800_001:0972a29": "作冥密。如陰表左脚。故言左陰右陽也。想是",
    "T39n1800_001:0972b01": "推晝前境。是陽如右手。行是思數如陰表左",
    "T39n1800_001:0972b02": "手。頭為識者。五識在頭能了別故對頭。若離",
    "T39n1800_001:0972b03": "薩婆若。而起五陰者。此是平倚五體。不歸命",
    "T39n1800_001:0972b04": "觀音。毒害不消名為惑。是故沈淪生死。為五",
    "T39n1800_001:0972b05": "受陰所害。若依薩婆若心地者。即得五分法",
    "T39n1800_001:0972b06": "身之五陰戒。是防護七支故。是色陰定。是受",
    "T39n1800_001:0972b07": "者。如經說。三昧是正受。定意開出故定。是受",
    "T39n1800_001:0972b08": "陰慧是悟。虛智即想陰。解脫即是行陰。行陰",
    "T39n1800_001:0972b09": "招累故。解脫無累。對之解脫知見。即是識陰。",
    "T39n1800_001:0972b10": "識陰能了別故。以五分法身。代生死之五陰。",
    "T39n1800_001:0972b11": "故涅槃云。因滅是色獲得常色。乃至受想行",
    "T39n1800_001:0972b12": "識亦復如是。即是薩婆若心。故名五體投地。",
    "T39n1800_001:0972b13": "五體歸命能令毒害消伏。名之為解脫。則出",
    "T39n1800_001:0972b14": "生死蕭然累表。故言五體投地也。燒香散華",
    "T39n1800_001:0972b15": "者。香即薰馨。遮掩臭穢。表於智慧斷結毒害。",
    "T39n1800_001:0972b16": "香即智慧也。亦是止善。散華表定。定是福德",
    "T39n1800_001:0972b17": "莊嚴。如華能嚴飾彫麗故。用華以表定。亦名",
    "T39n1800_001:0972b18": "行善。復次華以表慧。何以故。華是可見法。慧",
    "T39n1800_001:0972b19": "是照了見理之法。用華以對慧香。以對定者。",
    "T39n1800_001:0972b20": "香是冥熏對定。有寂靜之義。故用對定。何故",
    "T39n1800_001:0972b21": "作此互判。此是通釋。定中有慧。慧中有定。若",
    "T39n1800_001:0972b22": "別對者。法身皆名為慧。此中豈得無定。七淨",
    "T39n1800_001:0972b23": "之法皆名為華。此中豈得無慧。而別對定慧",
    "T39n1800_001:0972b24": "也。故言化訓滅五陰拔斷十二根。復次燒香",
    "T39n1800_001:0972b25": "對無作善。無作因作而發。不須更作任運常",
    "T39n1800_001:0972b26": "起。亦如人受戒。作意發得無作。任運常能破",
    "T39n1800_001:0972b27": "惡。如燒香時止用火為緣。即便煙香任運遍",
    "T39n1800_001:0972b28": "滿。故用香對無作善。華以手散。若不運手華",
    "T39n1800_001:0972b29": "則不散。此對作善。若不作善則不生。既表無",
    "T39n1800_001:0972c01": "作作兩善。定慧亦爾明。此約十種行人故用",
    "T39n1800_001:0972c02": "對此(云云)。合消伏毒害意。繫念是勸意業。所",
    "T39n1800_001:0972c03": "以先意後口者。先須域意然後口宣。言繫念",
    "T39n1800_001:0972c04": "即是默念之請。作禮即是延請。口請佛即是",
    "T39n1800_001:0972c05": "祈請也。繫念之法若能調和不風不喘不氣",
    "T39n1800_001:0972c06": "者。名之為息。十息為一念。凡百息為十念。能",
    "T39n1800_001:0972c07": "如是者。下根人即得心定亂止。中根人得細",
    "T39n1800_001:0972c08": "住。上根人即得未到地定。於未到定喜發諸",
    "T39n1800_001:0972c09": "禪及諸無漏。或於此定見十方佛。念佛三昧",
    "T39n1800_001:0972c10": "乃至一切禪。多約未到定發得也。即將此數",
    "T39n1800_001:0972c11": "息。約十種行人。若數息調適。能令身心安靜",
    "T39n1800_001:0972c12": "四大調和。即是消伏果報上毒害。若數數時。",
    "T39n1800_001:0972c13": "能令善心開發惡心調伏。煩惱惡業俱息其",
    "T39n1800_001:0972c14": "世者。即是人天數息。若觀此所數數息。是風",
    "T39n1800_001:0972c15": "氣四大之強者。故言此身無住風力所能。風",
    "T39n1800_001:0972c16": "氣即是法色也。能觀之心王。即是識。領受此",
    "T39n1800_001:0972c17": "數即是受緣想。此數即是想。其餘諸數即是",
    "T39n1800_001:0972c18": "行。數息中具五陰。即是四念處觀。名聲聞數",
    "T39n1800_001:0972c19": "息。若觀息是過去無明因緣所成。致現在果",
    "T39n1800_001:0972c20": "報。息三世因緣。即是緣覺人數息。若觀息不",
    "T39n1800_001:0972c21": "保不愛無所著名檀。不於數息起不善名尸。",
    "T39n1800_001:0972c22": "能安忍耐此數息名忍。念念相續名精進。知",
    "T39n1800_001:0972c23": "色數法在緣。不謬亂名定。照了數法分明分",
    "T39n1800_001:0972c24": "別是風是喘識邪正。是智慧無相等慧。即通",
    "T39n1800_001:0972c25": "教數息。別修數息不定空不定俗。中道佛性",
    "T39n1800_001:0972c26": "前後觀之。即別教數息。若圓觀此息非空非",
    "T39n1800_001:0972c27": "假。一心三諦圓說。即圓教數息也。第三因光",
    "T39n1800_001:0972c28": "見佛為二。一見佛。二三聖降臨。今言於光中",
    "T39n1800_001:0972c29": "者。即是釋迦放法身之光。如如智慧之光。照",
    "T39n1800_001:0973a01": "了因此法身。得見應身也。如來神力者。或可",
    "T39n1800_001:0973a02": "是釋迦力。或可如來。只是真如之法。此真如",
    "T39n1800_001:0973a03": "有神力。乘此神力而來。故言神力。不動舍離。",
    "T39n1800_001:0973a04": "至實相之法界廣嚴之處。住此地憫眾生為",
    "T39n1800_001:0973a05": "除毒害。城即法界取其防非。禦敵之用為城",
    "T39n1800_001:0973a06": "門。即不二門。住此門不動。令眾生得入此門。",
    "T39n1800_001:0973a07": "到法性城也。金色照者。如如即智。還照如如",
    "T39n1800_001:0973a08": "境。第四即具楊枝淨水者。此是勸具兩因。正",
    "T39n1800_001:0973a09": "為機感也。楊枝拂動。以表慧。淨水澄渟以表",
    "T39n1800_001:0973a10": "定。楊枝又二義。一拂除。即對上消義。二拂打。",
    "T39n1800_001:0973a11": "即對上伏義。又拂除對消滅之消。二拂打即",
    "T39n1800_001:0973a12": "對消除。淨水二義。一洗除。即對消義。二惺",
    "T39n1800_001:0973a13": "悟。即對伏義。水又四義。一洗除。二潤漬。三惺",
    "T39n1800_001:0973a14": "悟。四安樂。洗除對消滅之消。潤漬對消除之",
    "T39n1800_001:0973a15": "消。惺悟對除伏之伏。安樂對平伏之伏。復次",
    "T39n1800_001:0973a16": "洗除對消伏毒害大悲拔苦。是慧義。潤漬是",
    "T39n1800_001:0973a17": "大慈與樂。是定義。惺悟是慧義。安樂是定義。",
    "T39n1800_001:0973a18": "明此約十種行人自各有定慧。拔苦與樂各",
    "T39n1800_001:0973a19": "有消滅伏義。例作(云云)。舊約此經文。為懺悔",
    "T39n1800_001:0973a20": "方法。制為十意常所行用。八意出在經文。一",
    "T39n1800_001:0973a21": "一檢取。一莊嚴道場。二作禮。三燒香散華。四",
    "T39n1800_001:0973a22": "繫念。五具楊枝。六請三寶。七誦呪。八披陳。",
    "T39n1800_001:0973a23": "九禮拜。十坐禪。釋此十意備作事理(云云)。第五",
    "T39n1800_001:0973a24": "從大悲觀世音而說呪曰。去為三。初從此去",
    "T39n1800_001:0973a25": "訖平復如本。明消伏毒害。是破煩惱障。第二",
    "T39n1800_001:0973a26": "從世尊重請觀音去。至如鷹隼飛。明破惡業",
    "T39n1800_001:0973a27": "障。第三從繫在囹圄去訖現前見佛。說六字",
    "T39n1800_001:0973a28": "章句已去。破六道治六根。俱是破報障。通論",
    "T39n1800_001:0973a29": "三障。皆是毒害。皆是煩惱。皆是惡業。皆是",
    "T39n1800_001:0973b01": "報法。若別論不無輕重。分為三障。三處經文",
    "T39n1800_001:0973b02": "悉具三障之語。今就別明義。判三呪破三障。",
    "T39n1800_001:0973b03": "此有兩義。或有人三障而悉須三呪破之。自",
    "T39n1800_001:0973b04": "有人雖具三障。而煩惱最重。若破煩惱。餘障",
    "T39n1800_001:0973b05": "弱者自消。或業重或報重。是故隨其強者破",
    "T39n1800_001:0973b06": "之。弱者隨去。或有人雖破煩惱業報猶在。如",
    "T39n1800_001:0973b07": "羅漢雖破子縛。而猶有償狗齧除者。例爾。或",
    "T39n1800_001:0973b08": "除一障餘者皆除。如經言。若斷一法我證汝",
    "T39n1800_001:0973b09": "得阿那含果。所謂貪也。非是斷一能得此果。",
    "T39n1800_001:0973b10": "乃是斷其重者。輕自隨滅。復次三呪治三障",
    "T39n1800_001:0973b11": "對三根人。初呪對上根十種人煩惱毒害。次",
    "T39n1800_001:0973b12": "呪破中根十種人惡業毒害。後呪破下根十種",
    "T39n1800_001:0973b13": "人果報毒害也。毒害之名。通此三根。能害法",
    "T39n1800_001:0973b14": "身慧命故。今從別義。更立破煩惱破惡業破",
    "T39n1800_001:0973b15": "報之名。就理無勝劣。行人修進便宜而為勝",
    "T39n1800_001:0973b16": "劣。類如法華三周說法。通名開三顯一。初說",
    "T39n1800_001:0973b17": "當開權顯實之名。第二第三亦復如是。而論",
    "T39n1800_001:0973b18": "別更加法譬因緣。即此三番呪。通別之意也。",
    "T39n1800_001:0973b19": "自有人取後一番呪為正說。即是兼於總別。",
    "T39n1800_001:0973b20": "而治三障也。若不取後呪為正說者。只於前",
    "T39n1800_001:0973b21": "三呪之中各作正旁。即兼得總別意也。今就",
    "T39n1800_001:0973b22": "初呪為五。一勸三業為機。二歎呪體用。三正",
    "T39n1800_001:0973b23": "說呪。四明行者得益。五舍離人平復。就勸機",
    "T39n1800_001:0973b24": "為二。一經家敘。二正三業致請。三稱三寶。是",
    "T39n1800_001:0973b25": "通為眾生作消伏之所。觀音是別緣。是故請",
    "T39n1800_001:0973b26": "三寶。復有通別。所以三稱。或可欲除三障故。",
    "T39n1800_001:0973b27": "或可表三周說呪故。或可表三釋故。須三稱",
    "T39n1800_001:0973b28": "也。三業如文(云云)。四行偈為二。初二行正請。",
    "T39n1800_001:0973b29": "後二行結請。初為二。前一行總請。後一行別",
    "T39n1800_001:0973c01": "請。初一句標自請。次三句自他請。苦厄者約",
    "T39n1800_001:0973c02": "十種行人。皆云苦厄(云云)。不獨苦在身上。眼",
    "T39n1800_001:0973c03": "赤耳膿之厄也。大悲覆一切者。非止覆舍離",
    "T39n1800_001:0973c04": "城中之苦。亦是覆十法界人。故言一切也。普",
    "T39n1800_001:0973c05": "放光者。即是請大智光明為調伏柔善。滅除",
    "T39n1800_001:0973c06": "無明癡闇即消除。如華嚴又放光。或除慳除",
    "T39n1800_001:0973c07": "恚等。種種所治。今此智光。亦治十種行人之",
    "T39n1800_001:0973c08": "毒害也。無明既盡如覆大地。即頓除惑。次第",
    "T39n1800_001:0973c09": "除十人惑。即漸除惑也。次別請。即是別標三",
    "T39n1800_001:0973c10": "障殺害苦者。即是毒害惡業也。由毒害故。所",
    "T39n1800_001:0973c11": "以招苦報。是故言害歷十種行人中明惡業",
    "T39n1800_001:0973c12": "毒害也。如魔喜來惱行者。或將空來破其有",
    "T39n1800_001:0973c13": "中修行。令墮二乘。害其菩提之善。或將散",
    "T39n1800_001:0973c14": "善布施來。破其空無相無漏善。令墮人天中。",
    "T39n1800_001:0973c15": "皆是害義。二障如文。必來是欲降施大樂者。",
    "T39n1800_001:0973c16": "請大慈大慈調伏柔善大樂故。前是大悲拔",
    "T39n1800_001:0973c17": "苦是消滅義。若世間苦報得除。亦名為樂。人",
    "T39n1800_001:0973c18": "天善成亦名為樂。如是等分有樂義。而不名",
    "T39n1800_001:0973c19": "大至得常樂。圓教之理方名為大樂。能請語",
    "T39n1800_001:0973c20": "長遠。故知不止請於舍離城報苦一種也。次",
    "T39n1800_001:0973c21": "二偈語慈父者。十種行人。皆名眾生世間。而",
    "T39n1800_001:0973c22": "有父子義者。同有佛性。如來藏理是正因性。",
    "T39n1800_001:0973c23": "昔經世世相隨。或作諸功德低頭舉手。隨從",
    "T39n1800_001:0973c24": "化道。即是緣因性。但未有了因。而今結縛得",
    "T39n1800_001:0973c25": "滅。為說消除毒害平復如本。豈非了因性。三",
    "T39n1800_001:0973c26": "種天性相關得為父子。故請云。世間慈悲父。",
    "T39n1800_001:0973c27": "免我三毒苦。當知請父甚廣。豈止事中報障",
    "T39n1800_001:0973c28": "耶。病除為今世樂。未來當得道為涅槃樂。未",
    "T39n1800_001:0973c29": "來有餘涅槃。為今世樂。無餘為後世樂。十種",
    "T39n1800_001:0974a01": "人當分得道為今世。究竟涅槃為後世。餘諸",
    "T39n1800_001:0974a02": "樂非大樂。究竟方是大樂也。第二稱歎神呪",
    "T39n1800_001:0974a03": "為二。一歎呪體。二明用。從白佛必定去。是歎",
    "T39n1800_001:0974a04": "體。即是實相正觀之體。非空非有。遮於二邊",
    "T39n1800_001:0974a05": "之惡業。持於中道之正善。名實相呪體也。此",
    "T39n1800_001:0974a06": "體具於三德。不縱不橫。文云。三世諸佛陀羅",
    "T39n1800_001:0974a07": "尼印。即是法身實相之德。必定即是師子吼",
    "T39n1800_001:0974a08": "決定說般若。吉祥即眾苦永得盡。普令各",
    "T39n1800_001:0974a09": "解脫。以此三德歎陀羅尼體也。又必定名師",
    "T39n1800_001:0974a10": "子吼。消滅拔苦義。吉祥是善利之詞。是調伏",
    "T39n1800_001:0974a11": "與樂義。故大品云。是大神呪大時呪無等等",
    "T39n1800_001:0974a12": "呪。呪只是願。佛說法時願眾生如立是呪也。",
    "T39n1800_001:0974a13": "譬如螟蛉故。諸經皆是呪也。中道之呪遮於",
    "T39n1800_001:0974a14": "二邊。伏空伏有。破於二邊滅空滅有。即是消",
    "T39n1800_001:0974a15": "滅伏之。亦有餘伏平伏等意(云云)。呪亦是願。",
    "T39n1800_001:0974a16": "亦是禁呪。呪誓亦是呪術。術法盡與十行人。",
    "T39n1800_001:0974a17": "毒害相應密能消伏。諸佛祕要不可思議也。",
    "T39n1800_001:0974a18": "三世佛印。即是實相印。印定諸經。故名呪體",
    "T39n1800_001:0974a19": "也。聞此呪者即是明用。如不識藥。未知其良。",
    "T39n1800_001:0974a20": "若不明用。何知力強。苦盡是消滅。得樂是調",
    "T39n1800_001:0974a21": "伏。遠八難是消滅。得念佛定是調伏。調伏",
    "T39n1800_001:0974a22": "柔善感見諸佛。乃至有見無見。四見橫計不",
    "T39n1800_001:0974a23": "順於理。皆名惡業。二乘空中所見。三藏四門。",
    "T39n1800_001:0974a24": "通教四門。皆未順理亦是惡業。今此中道神",
    "T39n1800_001:0974a25": "呪悉能消伏。當知此呪神用廣遠。第四持者",
    "T39n1800_001:0974a26": "得福。如文。第五平復如本。約十行人明如本。",
    "T39n1800_001:0974a27": "此報身無明之病。今病除如本。本修世善之",
    "T39n1800_001:0974a28": "心。無惡業之害。五塵之病。今還復人天善本。",
    "T39n1800_001:0974a29": "修四諦求涅槃。以無見愛今得前心。故言平",
    "T39n1800_001:0974b01": "復。乃至圓教亦爾。本是法性淨照。起五住妄",
    "T39n1800_001:0974b02": "惑之病。即病除與法性等。故言如本。第二從",
    "T39n1800_001:0974b03": "爾時世尊憐憫去。是破惡業呪。就此為三。一",
    "T39n1800_001:0974b04": "如來重請。二觀音奉命說。三佛述成。今言佛",
    "T39n1800_001:0974b05": "請者。非是自請。是為他護法耳。請字有二音。",
    "T39n1800_001:0974b06": "若作淨語可施於下。如天子請百官。又經題",
    "T39n1800_001:0974b07": "呼為淨。可施凡下。若作請語重兩語。隨意消",
    "T39n1800_001:0974b08": "息。今意重說消伏毒害呪者。從通為言。又破",
    "T39n1800_001:0974b09": "惡業呪者。從別受稱。如前(云云)。第二正說呪",
    "T39n1800_001:0974b10": "為二。一正說呪。二明力用。一說呪言承佛力",
    "T39n1800_001:0974b11": "者。承於如如大覺之力也。更稱三寶義同前。",
    "T39n1800_001:0974b12": "一切怖畏者。即復為二。一總明呪力用。二",
    "T39n1800_001:0974b13": "別釋。今言一切怖畏者。一歷十種行人。各各",
    "T39n1800_001:0974b14": "有怖畏也。二作惡鬼虎狼者。例如金光明初",
    "T39n1800_001:0974b15": "地至十地。皆有虎狼師子之難。此中十人乃",
    "T39n1800_001:0974b16": "無事中虎狼。約煩惱法。為虎狼也。別釋者。從",
    "T39n1800_001:0974b17": "破梵行人去也。十惡業者。十惡是性戒。受與",
    "T39n1800_001:0974b18": "不受俱是罪不同。其餘遮制等戒。如比丘草",
    "T39n1800_001:0974b19": "木戒。受者犯得罪。不受犯不得罪。今取性",
    "T39n1800_001:0974b20": "重者。呪力能令清淨輕者。例滅設者。有二義。",
    "T39n1800_001:0974b21": "一假設設。二者但設設。性淨之理本無惡業。",
    "T39n1800_001:0974b22": "今起惡業。皆是虛假。實來破虛皆使清淨。故",
    "T39n1800_001:0974b23": "言設。此明除虛妄之假也。但設者。但有一法。",
    "T39n1800_001:0974b24": "是業種類所攝者。無問重輕。此呪皆能破之",
    "T39n1800_001:0974b25": "令清淨。大品設有一法過涅槃者。亦如幻化。",
    "T39n1800_001:0974b26": "此條然言無。如十九界等。畢竟不可得。今言",
    "T39n1800_001:0974b27": "假設。不妨有浮虛之樂。與大品設語。乃同復",
    "T39n1800_001:0974b28": "為異(云云)。現前見佛者。見佛三昧為種。地獄",
    "T39n1800_001:0974b29": "人念佛時。感見形質不同。乃至人中所見。二",
    "T39n1800_001:0974c01": "乘通別等菩薩。所見各異。凡約十行人明見",
    "T39n1800_001:0974c02": "佛不同。三昧觀法亦異(云云)。從佛告阿難去。",
    "T39n1800_001:0974c03": "是第三佛述成就此為四。一述功能。二勸行",
    "T39n1800_001:0974c04": "法方軌。三引證。四結成功能。就明功能中。能",
    "T39n1800_001:0974c05": "除二種患難。身無患心無病。從凡夫地乃至",
    "T39n1800_001:0974c06": "等覺。猶一生在皆有身心。於分段中具三塗",
    "T39n1800_001:0974c07": "身心。人至第四禪為身病。四空有心病。故知",
    "T39n1800_001:0974c08": "苦樂隨身至四禪。憂喜隨心至有頂。若聲聞",
    "T39n1800_001:0974c09": "五方便人。具足身心之患。須陀洹雖見諦思",
    "T39n1800_001:0974c10": "惟尚在。乃至羅漢有餘時身病尚在。習氣不",
    "T39n1800_001:0974c11": "忘亦是心病。緣覺亦爾。六度通教亦爾。若斷",
    "T39n1800_001:0974c12": "分段生變易者。此就無作四諦中。五分法身",
    "T39n1800_001:0974c13": "深淺優劣。無明住地心惑重輕。乃至餘一生",
    "T39n1800_001:0974c14": "在。三賢十聖住果報。豈非是身。乃至欲得佛",
    "T39n1800_001:0974c15": "無上報。皆是身患無明未盡。佛性不了皆是",
    "T39n1800_001:0974c16": "心病。故經云。因滅是色獲得常色。方無身病。",
    "T39n1800_001:0974c17": "因滅受想行識。獲得常受想行識。方無心病。",
    "T39n1800_001:0974c18": "還將此身心兩患。約十種行人(云云)。火從四面",
    "T39n1800_001:0974c19": "來。此是外火。節節疼痛是內火。事解如文。理",
    "T39n1800_001:0974c20": "解外來者。是見惑橫計而生。故言外來。四",
    "T39n1800_001:0974c21": "面即是有無四見等。此見焚燒見諦解。故言",
    "T39n1800_001:0974c22": "燒身。龍是神靈之物。即表法王。自在設教如",
    "T39n1800_001:0974c23": "龍雨。雨除見惑如火滅。即是信行人。節節疼",
    "T39n1800_001:0974c24": "痛是思惟惑。附理生如須陀洹人。已得無漏",
    "T39n1800_001:0974c25": "理解。而猶有思惑。故言內火。節節即是思惟",
    "T39n1800_001:0974c26": "所斷九品。欲界九品。四禪四空等處處九品。",
    "T39n1800_001:0974c27": "豈非節節也。前一作信行。龍王降雨。今龍即",
    "T39n1800_001:0974c28": "是無漏心王。發得禪定法水。滅思惑火也。明",
    "T39n1800_001:0974c29": "此約十種行人分段。見思可解變易既有。菩",
    "T39n1800_001:0975a01": "薩勝妙五欲。此中自有無作界外見思。例作",
    "T39n1800_001:0975a02": "火義至一生在(云云)。穀貴饑饉者。事解五穀不",
    "T39n1800_001:0975a03": "收為饑。菜蔬不生為饉。譬解者。遠聖不聞",
    "T39n1800_001:0975a04": "道為饑。近則為飽。無正慧為饑。無助道為",
    "T39n1800_001:0975a05": "饉。如法華饑餓羸瘦。此則事中。乃至人天善。",
    "T39n1800_001:0975a06": "皆例饑飽義。若二乘非饑者。法華不應云從",
    "T39n1800_001:0975a07": "饑國來。此則小乘為饑。大乘為飽。約十人傳",
    "T39n1800_001:0975a08": "作(云云)。王難者。分段用四魔為難。變易用十",
    "T39n1800_001:0975a09": "魔為難。乃至一生在。亦有魔故。言三魔已盡。",
    "T39n1800_001:0975a10": "唯有一分死魔在。惡獸是惡業。盜賊是六根",
    "T39n1800_001:0975a11": "六塵。迷路是邪僻。牢獄是果報。果報二種。一",
    "T39n1800_001:0975a12": "者約諸道明報獄。如人得天往(云云)。二者當分",
    "T39n1800_001:0975a13": "受身為獄。亦約十行人。杻械是定慧障。枷是",
    "T39n1800_001:0975a14": "權實障。鎖是得業繩等也。海是生死。或云法",
    "T39n1800_001:0975a15": "性。妄想動法性故。波浪為難。夜叉羅剎是見",
    "T39n1800_001:0975a16": "思。毒藥是理境。如四見取理不得而成毒故。",
    "T39n1800_001:0975a17": "法性亦名毒藥。亦名甘露。刀劍是無常。三界",
    "T39n1800_001:0975a18": "皆為無常所遷(云云)。第二從此陀羅尼灌頂去。",
    "T39n1800_001:0975a19": "是勸如法行。經三。一正勸。二示法用。三得",
    "T39n1800_001:0975a20": "益。灌頂者。事解云。輪王欲授位太子。取四海",
    "T39n1800_001:0975a21": "水淋太子頂。而委以天下。故云灌頂。若案十",
    "T39n1800_001:0975a22": "地云。佛授十地菩薩記。以法性海水。淋十地",
    "T39n1800_001:0975a23": "法王子頂。名為佛受職。故稱灌頂也。今明此",
    "T39n1800_001:0975a24": "義。凡有十種人。智有頂可見。佛但法性。無見",
    "T39n1800_001:0975a25": "頂者。餘人少分智慧理。極不能思度。名之為",
    "T39n1800_001:0975a26": "頂。若得陀羅尼呪被灌之。即能得進解行轉",
    "T39n1800_001:0975a27": "深。名為灌頂。如是約十種人。皆有頂義。皆有",
    "T39n1800_001:0975a28": "被灌之義。唯妙覺身最高極不可復灌。能以",
    "T39n1800_001:0975a29": "陀羅水。普灌十種人頂。此十地之頂也。齋",
    "T39n1800_001:0975b01": "者齊也。齊身口業也。齊者只是中道也。後不",
    "T39n1800_001:0975b02": "得食者。表中道法界外更無別法也。中前得",
    "T39n1800_001:0975b03": "啖而非正中。此得明表前方便。但似道之中。",
    "T39n1800_001:0975b04": "得有證義。故得啖也。亦是表中道法界外有",
    "T39n1800_001:0975b05": "法也。不啖肉者。是無緣大慈也。故不啖眾生。",
    "T39n1800_001:0975b06": "緣法緣皆有分齊。此無緣無分齊故不得啖",
    "T39n1800_001:0975b07": "也。灰者五停心觀也。五辛苦辣。是五陰苦諦",
    "T39n1800_001:0975b08": "也。葷氣是五陰中有集諦也。污穢五陰苦集",
    "T39n1800_001:0975b09": "也。十方佛是十法界皆有佛性。七佛是七覺",
    "T39n1800_001:0975b10": "分。第三從佛告阿難有一女人去。是引證。非",
    "T39n1800_001:0975b11": "是獨證。此段亦通證於前。如文(云云)。第四從",
    "T39n1800_001:0975b12": "此呪功德三障永盡。是結成功能如文。第三",
    "T39n1800_001:0975b13": "從若有眾生囹圄去。是第三番呪除報障。此",
    "T39n1800_001:0975b14": "即為四。一明說呪之由。二正說呪。三稱歎功",
    "T39n1800_001:0975b15": "用。四結成。第一所由及第二正說如文。第三",
    "T39n1800_001:0975b16": "歎功用。文為三。一明六道六字章句用。二明",
    "T39n1800_001:0975b17": "修因六字章句用。三明六根六字章句用。他",
    "T39n1800_001:0975b18": "釋六字者。或言稱三寶名。是六字章句。此配",
    "T39n1800_001:0975b19": "六字乃足。而不見文中有標章結句之言。或",
    "T39n1800_001:0975b20": "三寶為三字。觀世音為三字。此於誦持為便。",
    "T39n1800_001:0975b21": "上文不標章結句。若以此六字者。處處皆有",
    "T39n1800_001:0975b22": "此義則通。今皆不用。今明六字章句者。案",
    "T39n1800_001:0975b23": "經文有標章結句起盡之文。約義為便。明六",
    "T39n1800_001:0975b24": "字章句。今案經對六道六妙六根等。以明六",
    "T39n1800_001:0975b25": "字章句。如大經對二十五。有明二十五三昧。",
    "T39n1800_001:0975b26": "今對六道明六字章句。成消伏六道之害毒。",
    "T39n1800_001:0975b27": "於義為便。所以明此三種章句。此三種六字。",
    "T39n1800_001:0975b28": "凡有三處六出。初明果報。六字章句者。說",
    "T39n1800_001:0975b29": "偈竟即云。若有四部聞六字章句去。便廣說",
    "T39n1800_001:0975c01": "六道中拔苦功用之事。後結句云。若有聞此",
    "T39n1800_001:0975c02": "六字章句。次明修因。六字章句者。如斯那聞",
    "T39n1800_001:0975c03": "六字章句觀心心脈者。廣明六妙。後即結云。",
    "T39n1800_001:0975c04": "此大精進勇猛寶幢六字章句三。明六根六",
    "T39n1800_001:0975c05": "字章句者。從舍利弗在寒林中。斯那問眼。眼",
    "T39n1800_001:0975c06": "與色相應。云何攝住者。廣明六根。後即結云。",
    "T39n1800_001:0975c07": "聞此六字障句。數息繫念淨行之法。此即三",
    "T39n1800_001:0975c08": "種起盡文義冷然。故依此為判也。第一明六",
    "T39n1800_001:0975c09": "道六字章句者。六道是果報法故。六道是六",
    "T39n1800_001:0975c10": "字門。一道之中分別有無量種。即是章句。觀",
    "T39n1800_001:0975c11": "音又照六道實相。得陀羅尼究竟旨歸。如大",
    "T39n1800_001:0975c12": "經云。二十五有有我不耶。答云有我。我即",
    "T39n1800_001:0975c13": "佛性。諸佛菩薩窮此理性。於諸道中而得自",
    "T39n1800_001:0975c14": "在故。能以陀羅尼力。消除六道三障之毒害。",
    "T39n1800_001:0975c15": "今此中偈但列五道名。若依舊解五道者。但",
    "T39n1800_001:0975c16": "合脩羅為一鬼道。若開即成六道。今文正明",
    "T39n1800_001:0975c17": "脩羅為一道。復明餓鬼道。而不辨天道。不知",
    "T39n1800_001:0975c18": "是翻者脫落。不知更有別意。今斟酌者。或可",
    "T39n1800_001:0975c19": "天道苦少。且明下五道耳。故不論六。又長行",
    "T39n1800_001:0975c20": "中。則有六道義。何以故。如云從迷失道徑去。",
    "T39n1800_001:0975c21": "乃至婦人生難此是人道。此呪巍巍能免地",
    "T39n1800_001:0975c22": "獄餓鬼畜生脩羅等苦。即是四惡道。八難者。",
    "T39n1800_001:0975c23": "即長壽天是一難。此語即攝天道。故具六道。",
    "T39n1800_001:0975c24": "又偈中云。普教一切眾令離生死苦。若爾者",
    "T39n1800_001:0975c25": "一切之言。即是攝得六道(云云)。今約六道段中",
    "T39n1800_001:0975c26": "為四。一明拔六道苦惱難。二明得失。三說偈。",
    "T39n1800_001:0975c27": "四結如文。從今世後世不吉祥事永盡無餘。",
    "T39n1800_001:0975c28": "是明失也。從持戒精進皆悉具足。是明得也。",
    "T39n1800_001:0975c29": "又二義。一明得念定總持諸法。次明得見佛",
    "T39n1800_001:0976a01": "得旋陀羅尼。得陀羅尼者。勘法華經明位即",
    "T39n1800_001:0976a02": "齊佛。如無生忍。此即似初境界(云云)。第二從",
    "T39n1800_001:0976a03": "王舍城斯那去。明修因六字。此為二。一通二",
    "T39n1800_001:0976a04": "別。通中又為二。一略觀心心脈者。若事解。只",
    "T39n1800_001:0976a05": "赤肉之心一身之主。由是心脈。能開出一切",
    "T39n1800_001:0976a06": "脈。能開之心一身之主。由是心脈。能開出一",
    "T39n1800_001:0976a07": "切脈。以通成一身。具如通明觀(云云)。此即是",
    "T39n1800_001:0976a08": "因緣釋。心義若空。共一切世間中。無不從心",
    "T39n1800_001:0976a09": "造。心如工畫師。造種種五陰。種種五陰由",
    "T39n1800_001:0976a10": "心故有。心無故一切法亦無。心不有一切法",
    "T39n1800_001:0976a11": "不有。心空故一切法空(云云)。雖一切法空。而",
    "T39n1800_001:0976a12": "有諸脈名字假名差別。從一心脈。乃至無量",
    "T39n1800_001:0976a13": "諸脈。皆能通達而無滯閡。此即達心脈。是",
    "T39n1800_001:0976a14": "假名故。一切法皆是假名(云云)。心脈若定是",
    "T39n1800_001:0976a15": "空。空不可假。心若定是假。假不可作空。當知",
    "T39n1800_001:0976a16": "心脈不空不假。當知一切諸脈亦不空不假。",
    "T39n1800_001:0976a17": "如是則遮於二邊。兼照空假。即是圓觀心脈。",
    "T39n1800_001:0976a18": "如是三觀歷十種行人(云云)。今約經文作三觀",
    "T39n1800_001:0976a19": "者。若有能觀即有所觀。能所合故即是因緣",
    "T39n1800_001:0976a20": "觀也。使想一處。即是入空觀也。見觀世音。即",
    "T39n1800_001:0976a21": "是出假觀也。即得解脫者。即是中道觀也。而",
    "T39n1800_001:0976a22": "又云。得阿羅漢者。此約十種行人。小乘大乘",
    "T39n1800_001:0976a23": "明羅漢無咎(云云)。第二從端身去。是廣明也。",
    "T39n1800_001:0976a24": "依禪法明(云云)。二十五種方便。俱有事理兩",
    "T39n1800_001:0976a25": "解。今正取調五事。明調色息心三方便。是此",
    "T39n1800_001:0976a26": "文正方便意。原身之始。始於三事。眾生不知",
    "T39n1800_001:0976a27": "三事故名迷。達三事故名解。今為修此六字",
    "T39n1800_001:0976a28": "故。須方便調此三事。從端身是調身。正心是",
    "T39n1800_001:0976a29": "調心。心氣相續是調息。端身是約戒。正心是",
    "T39n1800_001:0976b01": "約定。氣相續是約慧。此明戒定慧調三事。約",
    "T39n1800_001:0976b02": "世間陽上陰下。隨世俗故。右陽居下右陰處",
    "T39n1800_001:0976b03": "上者。欲將定靜之法。鎮於陽散也。世俗既",
    "T39n1800_001:0976b04": "有威儀。此即是以戒法。禁約麁獷。即對戒也。",
    "T39n1800_001:0976b05": "二陽動相陰靜相。以靜鎮動。是制亂方便。即",
    "T39n1800_001:0976b06": "對於定。三者右表方便。屬權而居下。左是實",
    "T39n1800_001:0976b07": "智居上。是則自權而顯實。此即表慧。此戒定",
    "T39n1800_001:0976b08": "慧。還約十種行人(云云)。舉舌向腭為防難故。",
    "T39n1800_001:0976b09": "為止言語故。從一至十是數門。成就息念不",
    "T39n1800_001:0976b10": "外向是隨門。不澁不滑調和得中是止門。下",
    "T39n1800_001:0976b11": "去是三門如文。赤肉心起一脈。生四大脈趣",
    "T39n1800_001:0976b12": "四支。各起十脈合四十脈。一支十脈復起百",
    "T39n1800_001:0976b13": "脈。就根本合四百四十脈。今但取四支。四",
    "T39n1800_001:0976b14": "十為言也。又取頭十脈。就根本四脈。故言十",
    "T39n1800_001:0976b15": "四脈。止應舌至鼻。喻如江海通流。若是肝氣",
    "T39n1800_001:0976b16": "青肺白脾黃腎黑。唯有心赤而不見。是略耳。",
    "T39n1800_001:0976b17": "諸氣來會鼻。失本色故如琉璃。息細八寸亦",
    "T39n1800_001:0976b18": "是定將散。表八正道此中六妙門。凡應有十",
    "T39n1800_001:0976b19": "科意。今只是一相生妙門也。若此中觀者。只",
    "T39n1800_001:0976b20": "是通明觀也。從佛告此大精進去。是別明六",
    "T39n1800_001:0976b21": "妙門。前六妙門通凡夫。三乘共觀故言通。今",
    "T39n1800_001:0976b22": "三乘未合故。別觀六妙門也。第一明聲聞六",
    "T39n1800_001:0976b23": "妙門者。即為二。一從大精進去。是歎六妙門。",
    "T39n1800_001:0976b24": "從汝等善聽去。是勸。勸文為二。一勸。二受",
    "T39n1800_001:0976b25": "行。今明勸者。當自攝身明戒端坐正受。是定",
    "T39n1800_001:0976b26": "觀苦。是明慧苦者。只報身是苦聚。生來無主",
    "T39n1800_001:0976b27": "為空。命盡故壞。取此為次也。若無常為初。取",
    "T39n1800_001:0976b28": "念無常也。五門者。此有三種。一五處止為五",
    "T39n1800_001:0976b29": "門。即五輪禪也。此經云。於節節間皆令繫念。",
    "T39n1800_001:0976c01": "即是其義。二五方便。為五門禪。今明念佛一",
    "T39n1800_001:0976c02": "門。餘者數息不淨因緣慈心等。而毘曇無念",
    "T39n1800_001:0976c03": "佛。但云界方便破我見。足數息等為五門。今",
    "T39n1800_001:0976c04": "明界方便。乃是因緣觀。破斷常等見。而猶",
    "T39n1800_001:0976c05": "闕念佛。是故用念佛等為五門。此經文云。得",
    "T39n1800_001:0976c06": "念佛定。即是其義。三無常苦空無我寂滅五",
    "T39n1800_001:0976c07": "門。即如此文。苦空無常是其義也。若五輪為",
    "T39n1800_001:0976c08": "五門。一向是繫念於色屬定。若無常等為五",
    "T39n1800_001:0976c09": "門。一向就理是慧。若五方便合用定慧。復次",
    "T39n1800_001:0976c10": "開五停心觀為六妙門。開息方便出隨止二",
    "T39n1800_001:0976c11": "門。何以故。數息有三種也。合不淨慈心兩方",
    "T39n1800_001:0976c12": "便為一觀門。因緣方便是還門。念佛是淨門。",
    "T39n1800_001:0976c13": "何故爾。念佛有法身佛。法身即是空理淨故",
    "T39n1800_001:0976c14": "也。又合五方便六妙門為三障。數息是報風。",
    "T39n1800_001:0976c15": "故屬報障。慈心不淨因緣。治此三障各有三。",
    "T39n1800_001:0976c16": "如數息是覺觀。覺觀三種即有三治(云云)。恚有",
    "T39n1800_001:0976c17": "三種欲。有內外(云云)。癡有斷常性(云云)。業有浮",
    "T39n1800_001:0976c18": "沈惡境(云云)。如是治法。亦有三治之具。如禪",
    "T39n1800_001:0976c19": "門(云云)。今經不用此等治。但明一空無相如幻",
    "T39n1800_001:0976c20": "如化。以入實際遍治之(云云)。第二從寒林中即",
    "T39n1800_001:0976c21": "是受行。又為二。一奉行得意。二斯那聞下。簡",
    "T39n1800_001:0976c22": "三乘人六門。寒林者。即是無漏清涼也。金是",
    "T39n1800_001:0976c23": "慧。三乘人同入第一義法性理。故如金。第二",
    "T39n1800_001:0976c24": "斯那問。即是第三番。六字章句意也。眼見色",
    "T39n1800_001:0976c25": "即有三種。初一念時是獨頭。無明一念轉。即",
    "T39n1800_001:0976c26": "與相應無明共起。若順色即愛違即瞋。平平",
    "T39n1800_001:0976c27": "即起無記。事中攝住者。但數息不令三種心",
    "T39n1800_001:0976c28": "起。即是也。理中論。若根塵為因緣析。此因緣",
    "T39n1800_001:0976c29": "分分無常生滅。以見理者。即如毘曇見有得",
    "T39n1800_001:0977a01": "道也。若觀根塵淨虛不實空平等見理。即是",
    "T39n1800_001:0977a02": "見空得道。若觀根塵無明因緣諸行老死。即",
    "T39n1800_001:0977a03": "是緣覺人。攝住此六根不次第。於義無失。今",
    "T39n1800_001:0977a04": "言色香味觸與細滑相應者。五根微細皆寄",
    "T39n1800_001:0977a05": "身根法塵。意根若領納法塵時。身已虛有諸",
    "T39n1800_001:0977a06": "觸備至。故言色香等。與細滑相應。細滑即身",
    "T39n1800_001:0977a07": "也。六根例作理釋。通別圓意(云云)。地無堅者。",
    "T39n1800_001:0977a08": "如實故言無堅。通教觀地如幻如鏡像。有堅",
    "T39n1800_001:0977a09": "又四句。責責見細理隣虛。是有見空。即是無",
    "T39n1800_001:0977a10": "見。乃至四句。深著不可捨。皆名為堅。今蕩此",
    "T39n1800_001:0977a11": "四執。除此四過。求不可得故。言地無堅。水不",
    "T39n1800_001:0977a12": "住四句故。風無閡者。豈無四句質閡。是身出",
    "T39n1800_001:0977a13": "火者。慧解脫人但有無漏火。俱解脫人備有",
    "T39n1800_001:0977a14": "事理火。慧人燒子縛身因。俱解脫人燒果縛",
    "T39n1800_001:0977a15": "身果。見十方佛。是聲聞破惡成辟支佛。住不",
    "T39n1800_001:0977a16": "退是菩薩。言服者。結成意也。",
    "T39n1800_001:0977a17": "請觀音經疏"
}