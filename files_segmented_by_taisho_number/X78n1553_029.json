{
    "X78n1553_029:0566b14": "天聖廣燈錄卷第二十九　　　〔宋碑〕",
    "X78n1553_029:0566b16": "南康軍雲居山契瑰禪師上堂。有僧問。承古有言。服",
    "X78n1553_029:0566b17": "像雖殊。妙明不二。為什麼眾生日用而不知　師云。",
    "X78n1553_029:0566b18": "過在什麼處　學云。恁麼即明妄非他。覺明為咎也",
    "X78n1553_029:0566b19": "　師云。且子細好。師云。諸上座。人人具足。各各圓",
    "X78n1553_029:0566b20": "成。僧是僧。俗是俗。男是男。女是女。現行現用。譊訛在",
    "X78n1553_029:0566b21": "什麼處。為什麼特地不知去。過在阿誰。恁麼說話。事",
    "X78n1553_029:0566b22": "不獲已。還有會處麼。於此會得。不妨省徑。更若意思",
    "X78n1553_029:0566b23": "卜度。轉疎轉遠。不如歇去。珍重。",
    "X78n1553_029:0566b24": "上堂。僧問。承古有言。路逢死虵莫打殺。無底籃子盛",
    "X78n1553_029:0566c01": "將歸。未審師還受也無　師云。儞什麼處得來　學",
    "X78n1553_029:0566c02": "云。恁麼即不虗施也。師云。却且提取去。師又云。",
    "X78n1553_029:0566c03": "諸上座。佛法也無事。尋常向諸人道。不用求真。唯須",
    "X78n1553_029:0566c04": "息見。還息得也未。若也息得。見盡情忘。體露真修。若",
    "X78n1553_029:0566c05": "也不息。且問諸人即今見箇什麼。還有證明處麼。若",
    "X78n1553_029:0566c06": "也明得。許上座有箇入處。如若不會。徒學多生。珍重。",
    "X78n1553_029:0566c07": "上堂。僧問。如何是佛　師云。讚嘆不及　學云。莫秖",
    "X78n1553_029:0566c08": "者箇便是　師云。不令人讚嘆。問。皷聲纔罷。大眾",
    "X78n1553_029:0566c09": "雲臻。佛法省徑處。乞師指示　師云。便好散去　學",
    "X78n1553_029:0566c10": "云。恁麼即全因此日也　師云。禮拜了退。",
    "X78n1553_029:0566c11": "杭州靈隱山南院慈濟文勝禪師俗姓劉氏。婺州人",
    "X78n1553_029:0566c12": "也。幼歲出家受具。造雲居山齊禪師法席。雲居問。",
    "X78n1553_029:0566c13": "為復學佛法來。遊山翫水來　師云。嚮重日久。遠離",
    "X78n1553_029:0566c14": "婺州　居云。是什麼物恁麼來　師云。特伸禮覲",
    "X78n1553_029:0566c15": "　居云。汝若為佛法來。什麼處不是汝悟處　師默然",
    "X78n1553_029:0566c16": "不對。雲居上堂。舉。龐居士問馬大師。不與萬法為",
    "X78n1553_029:0566c17": "侶者是什麼人。大師云。待儞一口噏盡西江水即向",
    "X78n1553_029:0566c18": "汝道。居士從此頓悟。又云。不與萬法為侶者。且道是",
    "X78n1553_029:0566c19": "阿誰　師從此契悟。更不他遊。後住靈隱寺。",
    "X78n1553_029:0566c20": "師開堂日。陞座云。大施門開。所須一任於此構得。謂",
    "X78n1553_029:0566c21": "之己物現前。還構得麼。時有僧問。僚宰共臨此會。",
    "X78n1553_029:0566c22": "緇儒競集茲筵。祖意西來。請師為眾　師云。散去得",
    "X78n1553_029:0566c23": "未　學云。恁麼則一音普潤於沙界。學人此問不虗",
    "X78n1553_029:0566c24": "施也　師云。儞作麼生會。問。昔日梵王請佛。蓋為",
    "X78n1553_029:0567a01": "群生。今朝大諫請師。當為何事　師云。汝也須感",
    "X78n1553_029:0567a02": "謝大諫　學云。恁麼則非但學人。人天有賴　師云。",
    "X78n1553_029:0567a03": "賴箇什麼。問。承教有言。汝既慇懃三請。豈得不說。",
    "X78n1553_029:0567a04": "如何是說　師云。善思念之　學云。五千退席又如",
    "X78n1553_029:0567a05": "何　師云。退亦佳矣。問。祖祖相傳傳祖印。師今得",
    "X78n1553_029:0567a06": "法嗣何人　師云。汝爭證明得　學云。恁麼則歐阜",
    "X78n1553_029:0567a07": "早年親得旨。靈山今日度群生也　師云。汝得什麼",
    "X78n1553_029:0567a08": "旨。問。如何是靈山境　師云。郢手難圖畫。憑君子",
    "X78n1553_029:0567a09": "細看。問。古鑑未磨時如何　師云。古鑑　學云。磨",
    "X78n1553_029:0567a10": "後如何　師云。古鑑　學云。未審分不分　師云。更",
    "X78n1553_029:0567a11": "照看。問。如何是和尚家風　師云。莫訝荒疎　學",
    "X78n1553_029:0567a12": "云。忽遇客來。又作麼生　師云。喫茶去。師自承天",
    "X78n1553_029:0567a13": "寺辭退法席之後。數載隱居本州興慶庵。至天聖四",
    "X78n1553_029:0567a14": "年。朝廷。以故駙馬都尉。吳元扆宅。特捨為精舍。御書",
    "X78n1553_029:0567a15": "賜額為慈孝寺。於京國中肇建禪林。是年春。詔俾住",
    "X78n1553_029:0567a16": "持。行至楚州。感疾而逝。臨終前。有頌云。",
    "X78n1553_029:0567a17": "　住亦何依　　去亦何滅　　休問旨歸　　秋天一月",
    "X78n1553_029:0567a18": "台州瑞巖院義海禪師霅川人也。姓胡氏。冠歲出家",
    "X78n1553_029:0567a19": "受具。造雲居法席。雲居問。什麼物恁麼來。師於言",
    "X78n1553_029:0567a20": "下大悟。遂作一頌。",
    "X78n1553_029:0567a21": "　雲居什麼物　　問著頭恍惚　　直下便承當",
    "X78n1553_029:0567a22": "　猶是自埋沒",
    "X78n1553_029:0567a23": "後歸故里。祥符中。郡牧刀衎。請師出世。住報本禪院。",
    "X78n1553_029:0567a24": "師陞座。僧問。如何是祖師西來意　師云。若到諸",
    "X78n1553_029:0567b01": "方。但道報本不解答話。問。如何是和尚家風　師",
    "X78n1553_029:0567b02": "云。無諱忌　進云。忽遇觸忤和尚又如何　師云。不",
    "X78n1553_029:0567b03": "解作客。勞煩主人。問。釋迦掩室於摩竭。淨名杜口",
    "X78n1553_029:0567b04": "於毗耶。未審和尚如何示眾　師云。汝不欲我開談",
    "X78n1553_029:0567b05": "　學云。未曉師機　師云。且退。問。法身還有用也",
    "X78n1553_029:0567b06": "無　師云。儞特置此問　學云。如何得不用去　師",
    "X78n1553_029:0567b07": "云。死漢。問。如何是無德真人　師云。者裏無安排",
    "X78n1553_029:0567b08": "儞處。",
    "X78n1553_029:0567b09": "上堂云。古人道。我今為汝保任此事。終不虗也。雖然",
    "X78n1553_029:0567b10": "如此。作麼生會此事。且莫失人保持。請歇。師於天",
    "X78n1553_029:0567b11": "聖三年八月三日三更示寂。焚燒後。収舍利。起塔于",
    "X78n1553_029:0567b12": "本山。俗壽五十六。僧臘三十二。",
    "X78n1553_029:0567b13": "杭州龍華山悟乘禪師俗姓程氏。處州人也。幼歲出",
    "X78n1553_029:0567b14": "家受具。遂至雲居。問云。如何是大道之源。雲居云。從",
    "X78n1553_029:0567b15": "甚處流出。因茲大悟。舉無疑滯。咸平中。州牧請坐龍",
    "X78n1553_029:0567b16": "華道場。師開堂日。僧問。一佛出世。諸天捧足。和尚出",
    "X78n1553_029:0567b17": "世。什麼人捧足　師云。足認來意。問。如何是佛",
    "X78n1553_029:0567b18": "　師云。向儞道三十二相。得麼。問。如何是龍華為人",
    "X78n1553_029:0567b19": "一句。師云。別無善巧。問。迦葉門風師紹續。乞師",
    "X78n1553_029:0567b20": "方便指昏迷　學云。須知慙愧　學云。爭奈不明何",
    "X78n1553_029:0567b21": "　師云。莫謾大眾。師一坐道場二十餘載。至乾興",
    "X78n1553_029:0567b22": "元年六月朔旦。書偈云。",
    "X78n1553_029:0567b23": "　吾有一訣　　凡聖同轍　　珍重禪流　　是生是滅",
    "X78n1553_029:0567b24": "儼然而逝。俗壽五十九。起塔于本山。",
    "X78n1553_029:0567c01": "明州廣慧禪院志全禪師錢塘人。俗姓衛氏。依本郡",
    "X78n1553_029:0567c02": "廣潤院出家受具。得法於雲居齊禪師。禪師問。古人",
    "X78n1553_029:0567c03": "道。阿那箇魔魅教儞出家。阿那箇魔魅教儞行脚。今",
    "X78n1553_029:0567c04": "日阿那箇魔魅教儞到者裏。師於言下契悟。祥符中。",
    "X78n1553_029:0567c05": "信州牧請開堂。乾興元年。明州請住廣慧禪剎。師陞",
    "X78n1553_029:0567c06": "堂。僧問。如何是衲僧本分事　師云。儞莫鈍致我。",
    "X78n1553_029:0567c07": "　僧禮拜　師云。却是大眾鈍致闍梨。便下座。師上",
    "X78n1553_029:0567c08": "堂。僧問。賊不打貧兒家時如何　師云。說向人也不",
    "X78n1553_029:0567c09": "信　進云。恁麼則禮拜而退也　師云。得箇什麼。",
    "X78n1553_029:0567c10": "明州大梅山居煦禪師永嘉人。俗姓周氏。依天台般",
    "X78n1553_029:0567c11": "若寺出家受具。參雲居齊禪師。雲居問。汝從甚處來。",
    "X78n1553_029:0567c12": "若從僧堂來。即是謾語。不從僧堂來。又是自瞞。汝從",
    "X78n1553_029:0567c13": "甚處來。師於言下頓悟。祥符中。住大梅山保福禪院。",
    "X78n1553_029:0567c14": "師上堂。僧問。見聞不脫。如水裏月。此理如何　師云。",
    "X78n1553_029:0567c15": "不可謔儞也　學云。恁麼則見聞幸有真消息。水月",
    "X78n1553_029:0567c16": "騰輝更好觀也　師云。儞却謔我。問。如何是古佛",
    "X78n1553_029:0567c17": "心　師云。不用更沉吟。問。古人面壁。意旨如何",
    "X78n1553_029:0567c18": "　師云。但恁麼會　學云。未審如何領會　師云。且禮",
    "X78n1553_029:0567c19": "拜。問。玄沙見虎。意旨如何　師云。儞還曾見麼",
    "X78n1553_029:0567c20": "　學云。恁麼即處處真塵塵。盡是本來人也　師云。大",
    "X78n1553_029:0567c21": "眾且道者僧身命知落處也未。問。諸方幸有驚人",
    "X78n1553_029:0567c22": "句。保福如何賜一言　師云。却成笑殺諸方。",
    "X78n1553_029:0567c23": "處州南明山仁壽院惟宿禪師開堂日。未陞座。云。大",
    "X78n1553_029:0567c24": "眾休道此座高廣。吾不能陞。山僧道常陞此座。與諸",
    "X78n1553_029:0568a01": "人對談第一義諦。諸人還信也無。久參上座同共證",
    "X78n1553_029:0568a02": "明。其如未曉。重涉繁辭。便陞座。維那白槌云。法筵",
    "X78n1553_029:0568a03": "龍象眾。當觀第一義　師云。更不勞觀。也第一義現",
    "X78n1553_029:0568a04": "前。若也再觀。却成廢力。時有僧出禮拜　師云。勞",
    "X78n1553_029:0568a05": "而無功　問。昔日梵王請佛。蓋為群生。今日郡牧請",
    "X78n1553_029:0568a06": "師。當為何事　師云。都官不虗相請　學云。恁麼則",
    "X78n1553_029:0568a07": "都官證明。學人禮謝　師云。莫謔都官。問。祖祖相",
    "X78n1553_029:0568a08": "傳傳祖印。師今得法嗣何人　師云。儞恐大眾不知。",
    "X78n1553_029:0568a09": "問。談真則逆俗。順俗則違真。師如何示人　師云。",
    "X78n1553_029:0568a10": "儞也不得辜恩　學云。若不申問。焉曉師機　師云。",
    "X78n1553_029:0568a11": "飽叢林。問。法法不隱藏。古今常顯露。如何是顯露",
    "X78n1553_029:0568a12": "底法　師云。見示大眾　學云。恁麼則學人謹退也",
    "X78n1553_029:0568a13": "　師云。知過必改。",
    "X78n1553_029:0568a14": "杭州龍華山寶乘寺有忠寶月禪師永嘉人也。姓鄭",
    "X78n1553_029:0568a15": "氏。依本州開元寺出家受具。造雲居齊禪師法席。雲",
    "X78n1553_029:0568a16": "居問。從什麼處來　師云。浙中來　居云。是什麼物",
    "X78n1553_029:0568a17": "恁麼來　師擬祗對　居云。鈍根阿師。參眾去。師",
    "X78n1553_029:0568a18": "從此歇心。樞衣數載。至祥符初。住杭州法雨院。於天",
    "X78n1553_029:0568a19": "聖年。牧主李及請居龍華道場焉。",
    "X78n1553_029:0568a20": "師開堂日。僧問。昨日靈山。今朝法雨。未審是一是二",
    "X78n1553_029:0568a21": "　師云。更須子細。問。如何是佛　師云。孰不瞻仰。",
    "X78n1553_029:0568a22": "問。如何是西來意　師云。幾人曾問來。",
    "X78n1553_029:0568a23": "師住龍華。上堂　僧問。元首明哉。股肱良哉。師登寶",
    "X78n1553_029:0568a24": "座。如何談道　師云。汝作麼生會　學云。恁麼即一",
    "X78n1553_029:0568b01": "言歸有道。萬象出無心　師云。恁麼會。又爭得。",
    "X78n1553_029:0568b02": "湖州報本禪院義圓禪師開堂日。州牧與大眾既集。",
    "X78n1553_029:0568b03": "師拈香畢。僧問。朝盡臨筵。祖風再扇。向上宗乘。請師",
    "X78n1553_029:0568b04": "舉唱　師云。郎中證明　學云。恁麼則一音纔震。四",
    "X78n1553_029:0568b05": "眾咸聞也　師云。聞底事作麼生。問。師登寶座。大",
    "X78n1553_029:0568b06": "眾雲臻。從上宗乘。如何指示　師云。若到諸方。切忌",
    "X78n1553_029:0568b07": "錯舉　進云。恁麼即信受奉行去也　師云。儞作麼",
    "X78n1553_029:0568b08": "生信受　學云。三乘教典。曲為今時。達磨西來。抑而",
    "X78n1553_029:0568b09": "印可也　師云。未信儞在。問。如何是祖師西來意",
    "X78n1553_029:0568b10": "　師云。更答話在。",
    "X78n1553_029:0568b11": "南康軍雲居山慧震禪師上堂。僧問。靈山一會。迦葉",
    "X78n1553_029:0568b12": "親聞。此日一會。何人得聞　師云。闍梨不妨惺惺",
    "X78n1553_029:0568b13": "　學云。未審如何領會　師云。將謂刢利。問。古鑑未",
    "X78n1553_029:0568b14": "磨時如何　師云。光彩何分　學云。磨後如何　師",
    "X78n1553_029:0568b15": "云。大家總見。問。皷聲纔絕。清眾咸臻。為人一句。乞",
    "X78n1553_029:0568b16": "師垂示　師云。刢利人難得　學云。恁麼則人天有",
    "X78n1553_029:0568b17": "賴　師云。閑言語。問。如何是佛法大意　師云。大",
    "X78n1553_029:0568b18": "意秖如此。問。龍女獻珠得成佛。學人無珠可獻。還",
    "X78n1553_029:0568b19": "得成佛也無　師云。無珠爭得成佛　學云。恁麼即",
    "X78n1553_029:0568b20": "學人無分也　師云。不恁麼會　學云。未審師意如",
    "X78n1553_029:0568b21": "何　師云。待汝悟了向汝道。師又云。大凡佛法。也",
    "X78n1553_029:0568b22": "須是有箇發明處始得。若無發明處。假饒千問萬問。",
    "X78n1553_029:0568b23": "秖是隨言逐句。並無一箇領會處。枉用工夫。奉勸諸",
    "X78n1553_029:0568b24": "人。且體究覓箇悟處。珍重。",
    "X78n1553_029:0568c01": "潤州甘露禪院真禪師開堂日。僧問。昔日梵王請佛。",
    "X78n1553_029:0568c02": "蓋為群生。知郡請師。當為何事　師云。儞道為什麼",
    "X78n1553_029:0568c03": "事。問。聖教有言。槌鍾告四方。請師為說法　師云。",
    "X78n1553_029:0568c04": "儞道大眾不知　學云。恁麼即甘露門中。普潤群生",
    "X78n1553_029:0568c05": "也　師云。也須子細。問。靈山一會。迦葉親聞。今日",
    "X78n1553_029:0568c06": "一會。什麼人得聞　師云。儞幾時到靈山　學云。恁",
    "X78n1553_029:0568c07": "麼即大眾側聆師子吼也　師云。莫亂道。問。承古",
    "X78n1553_029:0568c08": "有言。光非照境。境亦非存。光境俱忘。復是何物　師",
    "X78n1553_029:0568c09": "云。爭敢別注解　學云。豈無方便　師云。不妨會人",
    "X78n1553_029:0568c10": "言語。問。承古有言。毗盧藏中有大經卷即不問。如",
    "X78n1553_029:0568c11": "何是毗盧藏　師云。大眾盡見　問。如何是甘露家",
    "X78n1553_029:0568c12": "風　師云。一切成見　進云。恁麼即明君垂睿澤。西",
    "X78n1553_029:0568c13": "祖轉芬芳也　師云。也不得錯會。問。生死到來。如",
    "X78n1553_029:0568c14": "何迴避　師云。那箇是生死。",
    "X78n1553_029:0568c15": "師上堂云。佛法總不消如此。祖師西來。直示玄旨。教",
    "X78n1553_029:0568c16": "諸人有箇省徑入處。立地參取古佛。如今立地了也。",
    "X78n1553_029:0568c17": "且道古佛在什麼處。諸人還見麼。若有會處。便與善",
    "X78n1553_029:0568c18": "才同參。不必樓閣門前頓超諸位。亦不讓於諸聖一",
    "X78n1553_029:0568c19": "分子。秖許他先不可。既有如是風格。請諸人紹取。依",
    "X78n1553_029:0568c20": "而行之。久立。珍重。",
    "X78n1553_029:0568c21": "廬山惠日院達禪師上堂。僧問。師離脩水。得屆仙居。",
    "X78n1553_029:0568c22": "如何是不動尊　師云。儞從什麼處來　問。羅漢也",
    "X78n1553_029:0568c23": "恁麼道。寶覺也恁麼道。未審惠日如何道　師云。別",
    "X78n1553_029:0568c24": "處作麼生。問。馬師登座。百丈捲席。未審意旨如何",
    "X78n1553_029:0569a01": "　師云。刢利人難得　學云。恁麼則師歸方丈。大眾",
    "X78n1553_029:0569a02": "歸堂　師云。儞又作麼生會　學人禮拜　師云。莫",
    "X78n1553_029:0569a03": "虗頭。師又云。馬祖上堂。百丈捲席。若是衲僧。便合",
    "X78n1553_029:0569a04": "知時。不勞久立。",
    "X78n1553_029:0569a05": "上堂。僧問。青蘿黃緣。直上寒松之頂。白雲澹泞。出沒",
    "X78n1553_029:0569a06": "太虗之中。學人上來。乞師指示　師云。非君境界",
    "X78n1553_029:0569a07": "　進云。學人未會。乞師方便　師云。適來不謾道。問。",
    "X78n1553_029:0569a08": "如何是仙居家風　師云。何似諸方。問。如何是釋",
    "X78n1553_029:0569a09": "迦寶劒　師云。非但能摧外道心。亦曾落却天魔膽。",
    "X78n1553_029:0569a10": "上堂。僧問。祖佛未出世時。還有佛法也無　師云。祖",
    "X78n1553_029:0569a11": "佛什麼時出世　進云。恁麼則未離兜率。已降閻浮。",
    "X78n1553_029:0569a12": "不度長江。居少室也　師云。也是儞恁麼會。問。一",
    "X78n1553_029:0569a13": "得永得時如何　師云。儞得底事作麼生　進云。恁",
    "X78n1553_029:0569a14": "麼則青霄雲外鶴。獨立萬年松　師云。我也未信儞",
    "X78n1553_029:0569a15": "在　問。祖師西來。直指人心。見性成佛。未審意旨如",
    "X78n1553_029:0569a16": "何　師云。儞還信得及麼。問。華開華落人皆委。秋",
    "X78n1553_029:0569a17": "去冬來事若何　師云。委底事作麼生　進云。恁麼",
    "X78n1553_029:0569a18": "則往來人自老。今古月長新　師云。有什麼交涉。",
    "X78n1553_029:0569a19": "師又云。祖師西來。教外單傳心印。直指人心。見性成",
    "X78n1553_029:0569a20": "佛。諸上座。更不用再三。珍重。",
    "X78n1553_029:0569a21": "師上堂云。此方真教體。清淨在音聞。隨機設化。應物",
    "X78n1553_029:0569a22": "施為。古人揀擇一門。要人易解易入。且如楞嚴會上。",
    "X78n1553_029:0569a23": "諸大聖人各述箇悟由。豈是不知。貴要後人從此而",
    "X78n1553_029:0569a24": "去。如是不思議事。設化多途。無乖一揆。諸上座。此事",
    "X78n1553_029:0569b01": "也不在多聞記持。愽達古今。自信取了。各自修行。不",
    "X78n1553_029:0569b02": "勞久立。",
    "X78n1553_029:0569b03": "明州大梅山保福居素禪師上堂。僧問。靈山一會。迦",
    "X78n1553_029:0569b04": "葉親聞。今日一會。誰人得聞　師云。迦葉聞底事作",
    "X78n1553_029:0569b05": "麼生　進云。今日豈是虗施此問也　師云。適來將",
    "X78n1553_029:0569b06": "謂是　進云。恁麼即昔日靈山。今朝梅峯也　師云。",
    "X78n1553_029:0569b07": "且休得麼。問。如何是和尚家風　師云。不避譏嫌。",
    "X78n1553_029:0569b08": "問。蚌含未剖時如何　師云。謝見示。問。欲入無",
    "X78n1553_029:0569b09": "為海。須乘般若船。如何是般若船　師云。到岸也未。",
    "X78n1553_029:0569b10": "問。承古有言。不起纖毫脩學心。無相光中常自在。",
    "X78n1553_029:0569b11": "未審此理如何　師云。又成費力　進云。乞師再垂",
    "X78n1553_029:0569b12": "方便　師云。何如古人。問。一即一切。如何是一",
    "X78n1553_029:0569b13": "　師云。香臺．露柱　進云。爭柰香臺露柱何　師云。情",
    "X78n1553_029:0569b14": "知汝不柰何。問。佛真法身。猶若虗空。如今虗空現",
    "X78n1553_029:0569b15": "前。為什麼不見佛　師云。為汝好眼。問。如何是道",
    "X78n1553_029:0569b16": "　師云。問取門前按山　進云。秖者便是也無　師",
    "X78n1553_029:0569b17": "云。元來不解問。問。正說知見時。知見俱是心。知見",
    "X78n1553_029:0569b18": "即不問。如何是心　師云。此問不當　道云。為什麼",
    "X78n1553_029:0569b19": "不當　師云。為儞無知見。",
    "X78n1553_029:0569b20": "上堂云。汝但不循動靜合離。恬變通塞。生滅明暗。如",
    "X78n1553_029:0569b21": "是十二類諸有為相。隨㧞一根。脫黏內復。復歸元真。",
    "X78n1553_029:0569b22": "發本明耀。耀性發明。諸餘五黏應㧞圓脫。不由前塵",
    "X78n1553_029:0569b23": "所起知見。明不循根。寄根明發。由是六根互相為用。",
    "X78n1553_029:0569b24": "諸上座。此是楞嚴經中如來標指。如今不了者。蓋為",
    "X78n1553_029:0569c01": "外見諸法。內有一心。能所交馳。輪迴於生死。元是一",
    "X78n1553_029:0569c02": "精明。分為六和合。一處成休伏。六用皆不成。又道。一",
    "X78n1553_029:0569c03": "根既返源。六根成解脫。但得返源便得。儻若返源去",
    "X78n1553_029:0569c04": "也。然後眼得為色。耳得為聲。鼻得為香。舌得為味。身",
    "X78n1553_029:0569c05": "得為觸。意得為法。隨緣了達。任性縱橫。得無&#;礙。但",
    "X78n1553_029:0569c06": "恁麼會好。久立。珍重。僧問。如何是佛未出世已前",
    "X78n1553_029:0569c07": "事　師云。眾人要知　進云。出世後事如何　師云。",
    "X78n1553_029:0569c08": "待別時來。向汝道。",
    "X78n1553_029:0569c09": "越州清化山寶壽子昌禪師姓朱氏。蘇州人。也本州",
    "X78n1553_029:0569c10": "開元寺出家受具。詣雲居山契悟。於祥符年。越州清",
    "X78n1553_029:0569c11": "化山請師出世。",
    "X78n1553_029:0569c12": "師開堂日。維那白槌云。法筵龍象眾。當觀第一義",
    "X78n1553_029:0569c13": "　師云。以斯觀者。名為正觀。若他觀者。非見佛也。且問",
    "X78n1553_029:0569c14": "諸人。還解恁麼觀得麼。未能如是。有疑請問。時有",
    "X78n1553_029:0569c15": "僧問。久乃不聞師子吼。請師一句震雷音　師云。儞",
    "X78n1553_029:0569c16": "什麼處去來。問。鴻鍾大擊。法皷遐聞。如何是和尚",
    "X78n1553_029:0569c17": "為人一句　師云。展轉為流通。問。須菩提唱無說",
    "X78n1553_029:0569c18": "而顯道。釋梵絕聽而雨華。未審今日誰是聞者　師",
    "X78n1553_029:0569c19": "云。秖欠雨華在。師後住杭州廣法院。不疾而終。闍",
    "X78n1553_029:0569c20": "維之後。収舍利。起塔于本山。師俗壽五十二。僧臘四",
    "X78n1553_029:0569c21": "十五。",
    "X78n1553_029:0569c22": "衢州顯聖寺居曜禪師上堂。僧問。祖祖相傳傳祖印。",
    "X78n1553_029:0569c23": "師今得法嗣何人　師云。人天大眾前　進云。恁麼",
    "X78n1553_029:0569c24": "即雲居一隻箭。今日射三衢　師云。情知儞恁麼會。",
    "X78n1553_029:0570a01": "問。如何是祖師西來意　師云。前後宗師答未休。",
    "X78n1553_029:0570a02": "問。天得一以清。地得一以寧。和尚得一又如何。",
    "X78n1553_029:0570a03": "師云。說什麼天地　進云。還有利人分也無　師云。",
    "X78n1553_029:0570a04": "大眾笑儞。問。如何是和尚家風　師云。老僧自來",
    "X78n1553_029:0570a05": "秖如此。",
    "X78n1553_029:0570a06": "潭州興化寺善能禪師開堂日。僧問。大眾雲集。請師",
    "X78n1553_029:0570a07": "舉唱宗乘　師云。好問着　進云。恁麼則不負於師",
    "X78n1553_029:0570a08": "也　師云。莫用力。問。久處龍門。如何得達　師云。",
    "X78n1553_029:0570a09": "汝幸是龍門客。問。如何是學人深深的的底事",
    "X78n1553_029:0570a10": "　師云。許儞一著。問。如何是興化境　師云。觀瞻不",
    "X78n1553_029:0570a11": "足　進云。如何是境中人　師云。還見也未。問。如",
    "X78n1553_029:0570a12": "何是佛　師云。儞問不是　進云。學人不會。乞師指",
    "X78n1553_029:0570a13": "示　師云。且禮拜著。上堂云。大眾。道箇省要。已是",
    "X78n1553_029:0570a14": "周遮。然雖如是。且莫錯會。久立。珍重。",
    "X78n1553_029:0570a15": "荊門軍清谿山清禪師上堂。僧問。如何披露。與道相",
    "X78n1553_029:0570a16": "應　師云。儞幾曾披露。即與道不相應。問。如何是",
    "X78n1553_029:0570a17": "觀音妙智力　師云。能救世間苦。問。如何是祖師",
    "X78n1553_029:0570a18": "意　師云。問取露柱　進云。如何是露柱意　師云。",
    "X78n1553_029:0570a19": "適來向道什麼。問。古路坦然。如何履踐　師云。儞",
    "X78n1553_029:0570a20": "是行脚人。問。心心不動時如何　師云。者鈍漢",
    "X78n1553_029:0570a21": "　進云。恁麼即禮謝師恩　師云。且莫麤心。師上堂。",
    "X78n1553_029:0570a22": "云。初心未會會取。若會。不壞世間。不出世間。諸上座。",
    "X78n1553_029:0570a23": "恁麼說底話。是出世間語。是不出世間語。要會麼。世",
    "X78n1553_029:0570a24": "間凝然。一味法界。久立。珍重。",
    "X78n1553_029:0570b01": "潭州北禪崇勝寺覺寧禪師上堂。立云。今日還有人",
    "X78n1553_029:0570b02": "問話麼。時有僧問。如何是佛法大意　師下座。歸",
    "X78n1553_029:0570b03": "方丈。僧問。如何是本來宗旨　師云。幸是出家人。",
    "X78n1553_029:0570b04": "問。如何是文殊　師云。儞須識取普賢　進云。恁",
    "X78n1553_029:0570b05": "麼即依而行之也　師云。莫錯會。問。如何是三界",
    "X78n1553_029:0570b06": "　師云。儞喚什麼作三界　進云。恁麼即無三界也",
    "X78n1553_029:0570b07": "　師云。儞適來問什麼。問。如何是道　師云。儞還",
    "X78n1553_029:0570b08": "識得也未　進云。恁麼即謝師證照也　師云。速禮",
    "X78n1553_029:0570b09": "拜著。師上堂云。如來光中。映令暫現。現即現也。且",
    "X78n1553_029:0570b10": "喚什麼作如來光。珍重。",
    "X78n1553_029:0570b11": "杭州南山省堂主師姓楊氏。謝池人也。福州黃蘗出",
    "X78n1553_029:0570b12": "家受具。後自雲居得法。一日。因經堂內有僧看",
    "X78n1553_029:0570b13": "經。召師云。世尊元來三十成道　師云。日許多時。什",
    "X78n1553_029:0570b14": "麼處去來。僧無語。因官人入寺。見木數條。遂指問",
    "X78n1553_029:0570b15": "師云。良匠無餘材。者箇什麼處得來　師云。用不盡",
    "X78n1553_029:0570b16": "底。僧問。九年面壁。意旨如何　師云。與天下人為",
    "X78n1553_029:0570b17": "牓樣。師遂有頌。",
    "X78n1553_029:0570b18": "　祖師面壁九年餘　　此是西來未上機",
    "X78n1553_029:0570b19": "　直至如今天下客　　強將言句為施為",
    "X78n1553_029:0570b20": "牧童頌二首",
    "X78n1553_029:0570b21": "　濛濛烟雨草春肥　　牧去隨時忘却歸",
    "X78n1553_029:0570b22": "　閑插野草了角上　　不能相悉謂狂機",
    "X78n1553_029:0570b23": "又",
    "X78n1553_029:0570b24": "　牧童自有牧童親　　豈與常流作並鄰",
    "X78n1553_029:0570c01": "　一笛吹從林下過　　逍遙誰愛入紅塵",
    "X78n1553_029:0570c03": "天聖廣燈錄卷第二十九"
}