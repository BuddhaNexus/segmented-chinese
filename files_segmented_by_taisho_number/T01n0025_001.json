{
    "T01n0025_001:0365a11": "起世因本經卷第一",
    "T01n0025_001:0365a13": "隋天竺沙門達摩笈多譯",
    "T01n0025_001:0365a14": "閻浮洲品第一",
    "T01n0025_001:0365a15": "如是我聞：一時，婆伽婆在舍囉婆悉帝城迦",
    "T01n0025_001:0365a16": "利囉窟。爾時，彼處眾多比丘飯食已，皆出",
    "T01n0025_001:0365a17": "來集迦利囉堂。一時坐已，各生是念，同共",
    "T01n0025_001:0365a18": "議言：「諸長老輩，未曾有也。今此世間，天地",
    "T01n0025_001:0365a19": "眾生，所居國土，云何轉合？云何轉散？云何",
    "T01n0025_001:0365a20": "轉散已而復還合？云何轉合已而安住也。」是",
    "T01n0025_001:0365a21": "時，世尊獨在靜窟，天耳徹聽清淨過人，聞",
    "T01n0025_001:0365a22": "諸比丘飯食已後，皆出聚集迦利囉堂，共作",
    "T01n0025_001:0365a23": "如是希有語言。世尊聞已，其日晡時出於禪",
    "T01n0025_001:0365a24": "定，從迦利囉窟中而起，行詣堂上。到堂上",
    "T01n0025_001:0365a25": "已，在諸比丘大眾之前，依常敷座，儼然端",
    "T01n0025_001:0365a26": "坐。世尊坐已，知而故問：「汝等比丘，向者議",
    "T01n0025_001:0365a27": "論說何語言，聚集而坐？」時，諸比丘同白佛",
    "T01n0025_001:0365a28": "言：「大德世尊！我等食後，諸比丘眾，皆共至",
    "T01n0025_001:0365a29": "此迦利囉堂，集聚詳議如是語言：『諸長老輩，",
    "T01n0025_001:0365b01": "甚奇希有。云何世間如是轉合？云何世間如",
    "T01n0025_001:0365b02": "是轉散？云何世間轉散已合？云何世間轉合",
    "T01n0025_001:0365b03": "已住。』大德世尊！我等向者有是語言，是以集",
    "T01n0025_001:0365b04": "議斯事。」",
    "T01n0025_001:0365b05": "爾時，佛告諸比丘言：「善哉！善哉！諸比丘輩！",
    "T01n0025_001:0365b06": "汝等能爾如法信行。諸善家子！汝以信故",
    "T01n0025_001:0365b07": "捨家出家，若汝等輩，能作如是如法語言，",
    "T01n0025_001:0365b08": "共集坐者不可思議。汝等比丘集聚坐時，應",
    "T01n0025_001:0365b09": "修如是二種法行，各作事業，若論法義、若",
    "T01n0025_001:0365b10": "聖默然，不生怠慢。若能爾者，汝等當聽如",
    "T01n0025_001:0365b11": "來所說如是之義：世間轉合，世間轉散，世",
    "T01n0025_001:0365b12": "間轉散已而復還合，世間轉合已而安住。」作",
    "T01n0025_001:0365b13": "是語已，時，諸比丘同白佛言：「大德世尊！此",
    "T01n0025_001:0365b14": "是時也，修伽多此是三摩耶。若佛世尊為",
    "T01n0025_001:0365b15": "諸比丘說如此義，諸比丘聞世尊所說，當如",
    "T01n0025_001:0365b16": "是持。」",
    "T01n0025_001:0365b17": "爾時，佛告諸比丘言：「汝等比丘！諦聽諦聽，善",
    "T01n0025_001:0365b18": "思念之，我當為汝次第而說。」時，諸比丘同白",
    "T01n0025_001:0365b19": "佛言：「唯然，世尊！願樂欲聞。」爾時，佛告諸比",
    "T01n0025_001:0365b20": "丘言：「諸比丘！如一日月所行之處，照四天",
    "T01n0025_001:0365b21": "下，爾所四天下世界，有千日月，諸比丘！此",
    "T01n0025_001:0365b22": "則名為一千世界。諸比丘！千世界中，千月、",
    "T01n0025_001:0365b23": "千日、千須彌山王、四千小洲、四千大洲、四",
    "T01n0025_001:0365b24": "千小海、四千大海、四千龍種姓、四千大龍種",
    "T01n0025_001:0365b25": "姓、四千金翅鳥種姓、四千大金翅鳥種姓、",
    "T01n0025_001:0365b26": "四千惡道處種姓、四千大惡道處種姓、四",
    "T01n0025_001:0365b27": "千小王、四千大王、七千種種大樹、八千種種",
    "T01n0025_001:0365b28": "大山、十千種種大泥犁、千閻摩羅王、千閻",
    "T01n0025_001:0365b29": "浮洲、千瞿陀尼、千弗婆提、千欝多囉究",
    "T01n0025_001:0365c01": "留、千四天王天、千三十三天、千夜摩天、千兜",
    "T01n0025_001:0365c02": "率陀天、千化樂天、千他化自在天、千諸摩",
    "T01n0025_001:0365c03": "囉天、千梵世天。諸比丘！彼梵世中有一梵",
    "T01n0025_001:0365c04": "主，威力最強無能降者，統攝千梵自在王",
    "T01n0025_001:0365c05": "領，云：『我能作、能化、能幻。』云：『我如父。』於諸事中",
    "T01n0025_001:0365c06": "自作如是憍大語言，即生我慢。如來不然。",
    "T01n0025_001:0365c07": "所以者何？一切世間各隨業力現成此世。諸",
    "T01n0025_001:0365c08": "比丘！如此小千世界，猶如周羅(周羅者隋言髻也，外國人頂",
    "T01n0025_001:0365c09": "上結少許長髮為髻)，名千世界。諸比丘！爾所周羅一千世",
    "T01n0025_001:0365c10": "界，是名第二中千世界。諸比丘！如一第二",
    "T01n0025_001:0365c11": "中千世界，爾所中千一千世界，是名三千大",
    "T01n0025_001:0365c12": "千世界。諸比丘！此三千大千世界，一時轉",
    "T01n0025_001:0365c13": "合，一時轉合已而還復散，一時轉散已而復",
    "T01n0025_001:0365c14": "還合，一時轉合已而安住，如是世界周匝轉",
    "T01n0025_001:0365c15": "燒，名為敗壞；周匝轉合，名為成就；周匝轉",
    "T01n0025_001:0365c16": "住，名為安立。是為無畏一佛剎土眾生所",
    "T01n0025_001:0365c17": "居。「諸比丘！此大地厚四十八萬由旬，邊廣",
    "T01n0025_001:0365c18": "無量。諸比丘！此之大地住於水上，水住風",
    "T01n0025_001:0365c19": "上，風依虛空。諸比丘！此大地下所有水聚，",
    "T01n0025_001:0365c20": "彼水聚厚六十萬由旬，邊廣無量。彼水聚下",
    "T01n0025_001:0365c21": "所有風聚，彼風聚厚三十六萬由旬，邊廣無",
    "T01n0025_001:0365c22": "量。諸比丘！其大海水最甚深處，深八萬四",
    "T01n0025_001:0365c23": "千由旬，邊廣無量。諸比丘！其須彌山王，入",
    "T01n0025_001:0365c24": "海水中八萬四千由旬，出海水上亦八萬四",
    "T01n0025_001:0365c25": "千由旬。諸比丘！須彌山王，其底平正，下根",
    "T01n0025_001:0365c26": "連住大金輪上。諸比丘！其須彌山王，於大",
    "T01n0025_001:0365c27": "海中，下狹上廣，漸漸寬大，端直不曲，牢固",
    "T01n0025_001:0365c28": "大身，微妙最極，殊勝可觀，四寶合成，所謂",
    "T01n0025_001:0365c29": "金銀琉璃頗梨。生種種樹，其樹欝茂，出種",
    "T01n0025_001:0366a01": "種香，其香遠熏，遍滿諸山。多眾聖賢，最大",
    "T01n0025_001:0366a02": "威德勝妙天神之所住止。諸比丘！須彌山",
    "T01n0025_001:0366a03": "王，上分之中，四方有峯，其峯傍挺角出，各",
    "T01n0025_001:0366a04": "高七百由旬，微妙可憙，七寶所成，所謂金",
    "T01n0025_001:0366a05": "銀琉璃、頗梨赤真珠、車璩馬瑙等之所莊嚴，",
    "T01n0025_001:0366a06": "曲臨海上。諸比丘！其須彌山下有三級，諸",
    "T01n0025_001:0366a07": "神住處。其最下級，縱廣六十由旬，七重牆",
    "T01n0025_001:0366a08": "壁、七重欄楯、七重鈴網，復有七重多羅行",
    "T01n0025_001:0366a09": "樹，周匝圍遶，可憙端正，其樹皆以金銀琉璃、",
    "T01n0025_001:0366a10": "頗梨赤真珠、車璩馬瑙等七寶所成。其諸牆",
    "T01n0025_001:0366a11": "壁各有四門，彼一一門有諸壘堞，具足莊嚴，",
    "T01n0025_001:0366a12": "重閣輦軒、却敵樓櫓、臺殿房廊、樹林苑等，并",
    "T01n0025_001:0366a13": "諸池沼。池出妙華眾雜香氣，有種種樹、種種",
    "T01n0025_001:0366a14": "莖葉、種種華果，悉皆具足，亦出種種微妙諸",
    "T01n0025_001:0366a15": "香。復有諸鳥，各出妙音，鳴聲間雜，和雅清",
    "T01n0025_001:0366a16": "徹。其中分級，縱廣四十由旬，所有莊嚴七",
    "T01n0025_001:0366a17": "重牆壁、欄楯、鈴網、多羅行樹，可憙齊平。周匝",
    "T01n0025_001:0366a18": "端正，亦為七寶金銀琉璃、頗梨赤真珠、車璩",
    "T01n0025_001:0366a19": "馬瑙等之所挍飾。門觀樓閣臺殿、園池果樹",
    "T01n0025_001:0366a20": "及以眾鳥，皆悉具足。其上分級，縱廣二十",
    "T01n0025_001:0366a21": "由旬，七重牆壁，乃至諸鳥，各出妙音。諸比",
    "T01n0025_001:0366a22": "丘！其下級中，有夜叉住，名曰鉢手；其中級",
    "T01n0025_001:0366a23": "中，有諸夜叉，名曰持鬘；其上級中，有諸夜",
    "T01n0025_001:0366a24": "叉，名曰常醉。「諸比丘！須彌山半，四萬二千",
    "T01n0025_001:0366a25": "由旬中，有四大天王宮殿。諸比丘！須彌山",
    "T01n0025_001:0366a26": "上，有三十三諸天宮殿，帝釋所住；三十三",
    "T01n0025_001:0366a27": "天，向上一倍，有夜摩諸天宮殿住；其夜摩",
    "T01n0025_001:0366a28": "天，向上一倍，有兜率陀諸天宮殿住；其兜",
    "T01n0025_001:0366a29": "率天，向上一倍，有化樂諸天宮殿住；其化",
    "T01n0025_001:0366b01": "樂天，向上一倍，有他化自在諸天宮殿住；其",
    "T01n0025_001:0366b02": "他化自在天，向上一倍，有梵身諸天宮殿住；",
    "T01n0025_001:0366b03": "其他化上、梵身天下，於其中間，有魔波旬諸",
    "T01n0025_001:0366b04": "宮殿住；倍梵身上，有光音天；倍光音上，有",
    "T01n0025_001:0366b05": "遍淨天；倍遍淨上，有廣果天；倍廣果上，有",
    "T01n0025_001:0366b06": "不麤天；廣果天上、不麤天下，其間別有諸",
    "T01n0025_001:0366b07": "天宮住，名為無想眾生所居；倍不麤上，有不",
    "T01n0025_001:0366b08": "惱天；倍不惱上，有善見天；倍善見上，有善現",
    "T01n0025_001:0366b09": "天；倍善現上，則是阿迦尼吒諸天宮殿。諸比",
    "T01n0025_001:0366b10": "丘！阿迦尼吒上，更有諸天，名無邊虛空處",
    "T01n0025_001:0366b11": "天、無邊識處天、無所有處天、非想非非想",
    "T01n0025_001:0366b12": "處天，此等盡名諸天住處。諸比丘！如是之",
    "T01n0025_001:0366b13": "處，如是界分，眾生所住。如是眾生，若來若",
    "T01n0025_001:0366b14": "去，若生若滅，邊際所極。是世界中，諸眾生",
    "T01n0025_001:0366b15": "輩，有生老死墮在如是生道中住，至此不",
    "T01n0025_001:0366b16": "過。是故說言娑婆世界無畏剎土。自餘一切",
    "T01n0025_001:0366b17": "諸世界中，亦復如是。「諸比丘！須彌山王北面",
    "T01n0025_001:0366b18": "有洲，名欝多囉究留，其地縱廣十千由旬，",
    "T01n0025_001:0366b19": "四方正等。而彼人面，還似地形。諸比丘！須",
    "T01n0025_001:0366b20": "彌山王東面有洲，名弗婆毘提訶，其地縱",
    "T01n0025_001:0366b21": "廣，九千由旬，圓如滿月。彼間人面，還似地",
    "T01n0025_001:0366b22": "形。諸比丘！須彌山王西面有洲，名瞿陀尼，",
    "T01n0025_001:0366b23": "其地縱廣八千由旬，形如半月。彼諸人面，還",
    "T01n0025_001:0366b24": "似地形。諸比丘！須彌山王南面有洲，名閻浮",
    "T01n0025_001:0366b25": "提，其地縱廣七千由旬，北廣南狹，狀如車",
    "T01n0025_001:0366b26": "箱。其中人面，還似地形。「諸比丘！須彌山王",
    "T01n0025_001:0366b27": "北面，以天金所成，照彼欝多囉究留洲；東",
    "T01n0025_001:0366b28": "面以天銀所成，照彼弗婆毘提訶洲；西面以",
    "T01n0025_001:0366b29": "天頗梨所成，照彼瞿陀尼洲；南面以天青琉",
    "T01n0025_001:0366c01": "璃所成，照此閻浮提洲。「諸比丘！其欝多囉",
    "T01n0025_001:0366c02": "究留洲，有一大樹名菴婆囉，其本縱廣七",
    "T01n0025_001:0366c03": "由旬，下入於地二十一由旬，出高百由旬，",
    "T01n0025_001:0366c04": "枝葉垂覆五十由旬。諸比丘！其弗婆毘提訶",
    "T01n0025_001:0366c05": "洲，有一大樹名迦曇婆，其本縱廣七由旬，",
    "T01n0025_001:0366c06": "下入於地二十一由旬，出高百由旬，枝葉",
    "T01n0025_001:0366c07": "垂覆五十由旬。諸比丘！瞿陀尼洲，有一大",
    "T01n0025_001:0366c08": "樹名鎮頭迦，其本縱廣七由旬，乃至枝葉",
    "T01n0025_001:0366c09": "覆五十由旬。而彼樹下，有一石牛，高一由",
    "T01n0025_001:0366c10": "旬，以此因緣故，名瞿陀尼洲。諸比丘！此閻",
    "T01n0025_001:0366c11": "浮洲，有一大樹名曰閻浮，其本縱廣七",
    "T01n0025_001:0366c12": "由旬，乃至枝葉覆五十由旬。而彼樹下，有",
    "T01n0025_001:0366c13": "閻浮檀金聚，高二十由旬，以金從於閻浮樹",
    "T01n0025_001:0366c14": "下出生，是故名為閻浮檀。閻浮檀金，因此",
    "T01n0025_001:0366c15": "得名。",
    "T01n0025_001:0366c16": "「諸比丘！諸龍金翅所居之處，有一大樹",
    "T01n0025_001:0366c17": "名曰拘吒賒摩利和，其本縱廣七由旬，乃至",
    "T01n0025_001:0366c18": "枝葉覆五十由旬。諸比丘！阿修羅處，有",
    "T01n0025_001:0366c19": "一大樹名修質多囉波吒羅，其本縱廣七由",
    "T01n0025_001:0366c20": "旬，乃至枝葉覆五十由旬。諸比丘！三十三天，",
    "T01n0025_001:0366c21": "有一大樹名波利夜多囉瞿比陀囉，其本",
    "T01n0025_001:0366c22": "縱廣七由旬，下入於地二十一由旬，出高百",
    "T01n0025_001:0366c23": "由旬，枝葉覆五十由旬。「諸比丘！須彌山下，",
    "T01n0025_001:0366c24": "其次有山，名佉提羅迦，高四萬二千由旬，",
    "T01n0025_001:0366c25": "上廣亦然，可憙端正，七寶合成，所謂金銀",
    "T01n0025_001:0366c26": "琉璃、頗梨赤真珠、車璩馬瑙等。諸比丘！其須",
    "T01n0025_001:0366c27": "彌山、佉提羅迦二山中間，廣八萬四千由旬，",
    "T01n0025_001:0366c28": "周匝無量。優婆羅、鉢頭摩、拘牟頭、奔荼利",
    "T01n0025_001:0366c29": "迦、搔揵地鷄遍覆諸水。諸比丘！次佉提羅",
    "T01n0025_001:0367a01": "迦外有山，名伊沙陀羅，高二萬一千由旬，",
    "T01n0025_001:0367a02": "上廣亦然，微妙可喜，乃至馬瑙等七寶所",
    "T01n0025_001:0367a03": "成。其佉提羅迦、伊沙陀羅二山中間，廣四",
    "T01n0025_001:0367a04": "萬二千由旬，周匝無量。優鉢羅、鉢頭摩、拘",
    "T01n0025_001:0367a05": "牟頭、奔荼利迦、搔揵地鷄，遍覆諸水。次伊",
    "T01n0025_001:0367a06": "沙陀羅外有山，名遊揵陀羅，高一萬二千由",
    "T01n0025_001:0367a07": "旬，上廣亦然，可憙微妙，乃至馬瑙等七寶",
    "T01n0025_001:0367a08": "所成。其伊沙陀羅、遊揵陀羅二山中間，廣",
    "T01n0025_001:0367a09": "二萬一千由旬，周匝無量。優鉢羅、鉢頭摩、",
    "T01n0025_001:0367a10": "拘牟陀、奔荼利迦、搔揵地鷄，遍覆諸水。次",
    "T01n0025_001:0367a11": "遊揵陀羅外有山，名曰善見，高六千由旬，",
    "T01n0025_001:0367a12": "上廣亦然，可憙微妙，乃至馬瑙等七寶所",
    "T01n0025_001:0367a13": "成。其遊揵陀羅，去於善見，二山中間，廣一",
    "T01n0025_001:0367a14": "萬二千由旬，周匝無量。優鉢羅、鉢頭摩、拘",
    "T01n0025_001:0367a15": "牟陀、奔茶利迦、搔揵地鷄，遍覆諸水。次善",
    "T01n0025_001:0367a16": "見外有山，名馬半頭，高三千由旬，上廣亦",
    "T01n0025_001:0367a17": "然，可憙端正，乃至馬瑙等七寶所成。其善",
    "T01n0025_001:0367a18": "見及馬半頭二山中間，廣六千由旬，周匝無",
    "T01n0025_001:0367a19": "量。優鉢羅、鉢頭摩、拘牟陀、奔茶利迦、搔",
    "T01n0025_001:0367a20": "揵地鷄，遍覆諸水。次馬半頭外有山，名尼",
    "T01n0025_001:0367a21": "民陀羅，高一千二百由旬，上廣亦然，可憙",
    "T01n0025_001:0367a22": "微妙，乃至馬瑙等七寶所成。馬半頭、尼民",
    "T01n0025_001:0367a23": "陀羅，二山中間，廣二千四百由旬，周匝無",
    "T01n0025_001:0367a24": "量。優鉢羅、鉢頭摩、拘牟陀、奔茶利迦、搔",
    "T01n0025_001:0367a25": "揵地鷄，遍覆諸水。次尼民陀羅外有山，名",
    "T01n0025_001:0367a26": "毘那耶迦，高六百由旬，上廣亦然，微妙可",
    "T01n0025_001:0367a27": "憙，乃至馬瑙等七寶所成。尼民陀羅、毘那",
    "T01n0025_001:0367a28": "耶迦，二山中間，廣一千二百由旬，周匝無",
    "T01n0025_001:0367a29": "量。種種雜華，乃至搔揵地鷄，遍覆諸水。次",
    "T01n0025_001:0367b01": "毘那耶迦外有山，名斫迦羅(隋言輪也)，高三百由",
    "T01n0025_001:0367b02": "旬，上廣亦然，微妙可憙，乃至馬瑙等七寶",
    "T01n0025_001:0367b03": "所成。其毗那耶迦及斫迦羅，二山中間，廣",
    "T01n0025_001:0367b04": "六百由旬，周匝無量。四種雜華，及搔揵地",
    "T01n0025_001:0367b05": "雞，遍覆諸水。「去輪圓山其間不遠，邊有空",
    "T01n0025_001:0367b06": "地，青草遍布，即有大海。其大海北有大樹",
    "T01n0025_001:0367b07": "王，名曰閻浮樹，身周圍有七由旬，根下入",
    "T01n0025_001:0367b08": "地二十一由旬，高百由旬，乃至枝葉四面垂",
    "T01n0025_001:0367b09": "覆五十由旬，其邊空地，青草遍布。次有菴",
    "T01n0025_001:0367b10": "婆羅樹林、閻浮樹林、多羅樹林、那多樹林，",
    "T01n0025_001:0367b11": "各皆縱廣五十由旬，間有空地，生諸青草。",
    "T01n0025_001:0367b12": "次有男名樹林、女名樹林、刪陀那林、真陀",
    "T01n0025_001:0367b13": "那林，各皆縱廣五十由旬，其邊空地，青草彌",
    "T01n0025_001:0367b14": "覆。次有呵梨勒果林、鞞醯勒果林、阿摩勒",
    "T01n0025_001:0367b15": "果林，菴婆羅多迦果林，各皆縱廣五十由旬。",
    "T01n0025_001:0367b16": "次有可殊羅樹林、毗羅果樹林、婆那婆果",
    "T01n0025_001:0367b17": "林、石榴果林，各各縱廣五十由旬。次有烏",
    "T01n0025_001:0367b18": "勃林、[木*柰]林、甘蔗林、細竹林、大竹林，各廣",
    "T01n0025_001:0367b19": "五十由旬。次有荻林、葦林、割羅林、大割羅",
    "T01n0025_001:0367b20": "林、迦奢文陀林，各廣五十由旬。次有阿提",
    "T01n0025_001:0367b21": "目多迦華林、瞻婆華林、波吒羅華林、薔薇",
    "T01n0025_001:0367b22": "華林，各廣五十由旬，其邊空地，青草遍覆。",
    "T01n0025_001:0367b23": "復有諸池，優鉢羅華、鉢頭摩花、拘牟陀華、",
    "T01n0025_001:0367b24": "奔茶利迦華等彌覆。復有諸池，毒蛇充滿，",
    "T01n0025_001:0367b25": "各廣五十由旬，其間空地，青草遍覆。「其次",
    "T01n0025_001:0367b26": "有海，名烏禪那迦，廣十二由旬，其水清冷，",
    "T01n0025_001:0367b27": "味甚甘甜，輕軟澄淨，七重塼壘、七重間錯、",
    "T01n0025_001:0367b28": "七重欄楯、七重鈴網，外有七重多羅行樹，",
    "T01n0025_001:0367b29": "周匝圍遶，微妙端正，七寶莊飾，乃至馬瑙",
    "T01n0025_001:0367c01": "等七寶所成。周遍四方，有諸階道，可憙端",
    "T01n0025_001:0367c02": "正，亦是七寶金銀琉璃、頗梨赤真珠、車璩馬",
    "T01n0025_001:0367c03": "瑙等所成。復有優鉢羅、鉢頭摩、拘牟陀、奔",
    "T01n0025_001:0367c04": "茶利迦華。其華火色，即現火形；有金色者，",
    "T01n0025_001:0367c05": "即現金形；有青色者，即現青形；有赤色者，",
    "T01n0025_001:0367c06": "即現赤形；有白色者，即現白形；婆無陀色，",
    "T01n0025_001:0367c07": "現婆無陀形。華如車輪，根如車軸。華根出",
    "T01n0025_001:0367c08": "汁，色白如乳，味甘若蜜。「諸比丘！烏禪那迦",
    "T01n0025_001:0367c09": "海中，有諸轉輪聖王行道，上廣十二由旬。",
    "T01n0025_001:0367c10": "諸比丘！閻浮提中，轉輪聖王，出現世時，彼",
    "T01n0025_001:0367c11": "諸海道，自然湧現，共水齊平。諸比丘！烏禪",
    "T01n0025_001:0367c12": "那迦海，其次有山，名烏禪伽羅。諸比丘！其",
    "T01n0025_001:0367c13": "烏禪伽羅山，可憙端正，微妙可觀。所有諸",
    "T01n0025_001:0367c14": "樹、諸葉諸華、諸果諸香，及諸異草、種種鳥",
    "T01n0025_001:0367c15": "獸，但是世間所出之物，於彼烏禪伽羅山",
    "T01n0025_001:0367c16": "中，無不悉有。諸比丘！其烏禪伽羅山，如是",
    "T01n0025_001:0367c17": "可憙，端正可觀，汝等應當如是善持。「諸比",
    "T01n0025_001:0367c18": "丘！次烏禪伽羅有山，名曰金脇。諸比丘！金",
    "T01n0025_001:0367c19": "脇山中，有八萬窟。彼諸窟中，有八萬龍象",
    "T01n0025_001:0367c20": "在中居住，皆悉白色，猶如拘牟頭華；七枝",
    "T01n0025_001:0367c21": "拄地，並有神通，乘空而行；其頂赤色，猶如",
    "T01n0025_001:0367c22": "因陀羅瞿波迦蟲；皆悉六牙，其牙纖利，雜",
    "T01n0025_001:0367c23": "色金填。「諸比丘！過金脇山有山，名曰雪山，",
    "T01n0025_001:0367c24": "高五百由旬，廣厚亦爾，其山微妙，四寶所",
    "T01n0025_001:0367c25": "成，金銀琉璃及頗梨等。彼山四角，有四金",
    "T01n0025_001:0367c26": "峯挺出，各高二十由旬。於中復有眾寶雜",
    "T01n0025_001:0367c27": "峯，高百由旬。彼山頂中，有阿耨達池，阿耨",
    "T01n0025_001:0367c28": "達多龍王在中居住。其池縱廣五十由旬，",
    "T01n0025_001:0367c29": "其水涼冷，味甘輕美，清淨不濁，七重塼壘、",
    "T01n0025_001:0368a01": "七重板砌、七重欄楯、七重鈴網，周匝圍遶，",
    "T01n0025_001:0368a02": "可憙端正，乃至馬瑙七寶所成。復有諸花，",
    "T01n0025_001:0368a03": "優鉢羅、鉢頭摩、拘牟陀、奔茶利迦華，其華",
    "T01n0025_001:0368a04": "雜色，青黃赤白，華如車輪。復有藕根，大如",
    "T01n0025_001:0368a05": "車軸，汁白如乳，其味如蜜。「諸比丘！其阿",
    "T01n0025_001:0368a06": "耨達多池中，有阿耨達多龍王宮，其殿五柱，",
    "T01n0025_001:0368a07": "微妙可憙。阿耨達多龍王，與其眷屬，在中",
    "T01n0025_001:0368a08": "遊戲，受天五欲，具足快樂。諸比丘！阿耨達",
    "T01n0025_001:0368a09": "池東有恒河，從象口出，共五百河，流入東",
    "T01n0025_001:0368a10": "海；阿耨達池南有辛頭河，從牛口出，共五",
    "T01n0025_001:0368a11": "百河，流入南海；阿耨達池西有博叉河，從",
    "T01n0025_001:0368a12": "馬口出，共五百河，流入西海；阿耨達池北",
    "T01n0025_001:0368a13": "有斯陀河，從師子口出，共五百河，流入北",
    "T01n0025_001:0368a14": "海。「諸比丘！以何因緣，此龍名為阿耨達多",
    "T01n0025_001:0368a15": "耶？諸比丘！有三因緣。何等為三？諸比丘！",
    "T01n0025_001:0368a16": "閻浮洲中，有諸龍住，唯除阿耨達多龍王，",
    "T01n0025_001:0368a17": "其餘諸龍，受快樂時，即有熱沙，墮其身上，",
    "T01n0025_001:0368a18": "彼等諸龍，皆失天形色，現蛇形色，彼等諸",
    "T01n0025_001:0368a19": "龍，時受斯苦；阿耨達多龍王，無如此事，是",
    "T01n0025_001:0368a20": "名第一因緣。諸比丘！閻浮洲中，唯除阿耨",
    "T01n0025_001:0368a21": "達多龍王，其餘諸龍，遊戲樂時，有熱風來，",
    "T01n0025_001:0368a22": "吹彼等身，即失天色，現蛇形色，有如是苦；",
    "T01n0025_001:0368a23": "阿耨達多龍王，無如此事，是名第二因緣。",
    "T01n0025_001:0368a24": "諸比丘！閻浮洲中，所有諸龍，遊戲樂時，金",
    "T01n0025_001:0368a25": "翅鳥王，飛入其宮，彼等既見金翅鳥王，心",
    "T01n0025_001:0368a26": "生恐怖，以恐怖故，即失天色，現蛇形色，具",
    "T01n0025_001:0368a27": "受彼苦；阿耨達多龍王不爾，若金翅鳥，生",
    "T01n0025_001:0368a28": "如是心：『我今欲入阿耨達多龍王宮殿。』時彼",
    "T01n0025_001:0368a29": "金翅，以報劣故即自受苦，不能得入阿耨達",
    "T01n0025_001:0368b01": "多龍王宮殿。諸比丘！此是第三因緣，是故",
    "T01n0025_001:0368b02": "稱言阿耨達多。「諸比丘！雪山南面不遠，有",
    "T01n0025_001:0368b03": "城名毘舍離。毘舍離北有七黑山，七黑山",
    "T01n0025_001:0368b04": "北又有香山。其香山中，無量諸緊那羅，常",
    "T01n0025_001:0368b05": "有歌舞音樂之聲。其山多有種種諸樹，其樹",
    "T01n0025_001:0368b06": "各出種種香熏，大威德神之所居住。諸比",
    "T01n0025_001:0368b07": "丘！彼香山中，有二寶窟：一名雜色、二名善",
    "T01n0025_001:0368b08": "雜色。微妙可憙，乃至瑪瑙七寶所成，各皆",
    "T01n0025_001:0368b09": "縱廣五十由旬，柔軟滑澤，觸之猶若迦栴",
    "T01n0025_001:0368b10": "連提迦衣。諸比丘！其雜色、善雜色二窟之中，",
    "T01n0025_001:0368b11": "有一乾闥婆王，名無比喻，共五百緊那羅女，",
    "T01n0025_001:0368b12": "在中居住，具受五欲，娛樂遊戲，行住坐臥。",
    "T01n0025_001:0368b13": "「諸比丘！雜色、善雜色二窟之北，有大娑羅樹",
    "T01n0025_001:0368b14": "王，名為善住，其彼善住娑羅樹王，別有八",
    "T01n0025_001:0368b15": "千娑羅樹林，周匝圍遶。時，彼善住娑羅林",
    "T01n0025_001:0368b16": "下，有一龍象居住其中，亦名善住。其色純",
    "T01n0025_001:0368b17": "白，如拘牟陀花；七枝拄地，騰空而行；頂",
    "T01n0025_001:0368b18": "骨隆高，如因陀羅瞿波迦蟲；其頭赤色；具",
    "T01n0025_001:0368b19": "足六牙，其牙纖利，復有金沙點於牙上。",
    "T01n0025_001:0368b20": "復有八千諸餘龍象，以為眷屬，其色悉白，",
    "T01n0025_001:0368b21": "如拘牟陀華，七枝拄地，乃至悉以金莊挍",
    "T01n0025_001:0368b22": "牙。其彼善住娑羅樹王林之正北，為於善住",
    "T01n0025_001:0368b23": "大龍象王出生一池，名曼陀吉尼，縱廣正等",
    "T01n0025_001:0368b24": "五十由旬。其水涼冷甘美，澄清無諸濁穢，",
    "T01n0025_001:0368b25": "乃至藕根，大如車軸，破之汁出，色白如乳，",
    "T01n0025_001:0368b26": "味甘若蜜。諸比丘！其曼陀吉尼池，周匝更",
    "T01n0025_001:0368b27": "有八千諸池，而自圍遶，一一皆如曼陀吉尼",
    "T01n0025_001:0368b28": "池。彼八千池，亦復如是。「諸比丘！其善住龍",
    "T01n0025_001:0368b29": "象王意中，若欲入曼陀吉尼池遊戲樂時，爾",
    "T01n0025_001:0368c01": "時即念八千眷屬諸龍象輩。時，彼八千諸龍",
    "T01n0025_001:0368c02": "象等，亦起是心：『我之善住龍象王，心念我",
    "T01n0025_001:0368c03": "等。我等今者當往善住王邊。』諸龍象到已，",
    "T01n0025_001:0368c04": "即在善住龍象王前，低頭而住。",
    "T01n0025_001:0368c05": "「爾時，善住大龍象王，即便詣向曼陀吉尼池。",
    "T01n0025_001:0368c06": "時，彼八千諸龍象等，前後圍遶。彼善住王，",
    "T01n0025_001:0368c07": "安庠而行，諸龍象輩，有持白蓋覆其上者；",
    "T01n0025_001:0368c08": "又有龍象，以鼻持白摩尼珠拂，拂其上者；",
    "T01n0025_001:0368c09": "其前又有諸音樂神，歌舞作倡，在前導者。",
    "T01n0025_001:0368c10": "爾時，善住大龍象王到已，即入彼曼陀吉尼",
    "T01n0025_001:0368c11": "池中，出沒歡娛，遊戲洗浴，縱心適意，受樂",
    "T01n0025_001:0368c12": "而行。中有龍象洗其鼻者；或有龍象摩其牙",
    "T01n0025_001:0368c13": "者；或有龍象揩其耳者；或有龍象灌其頭",
    "T01n0025_001:0368c14": "者；或有龍象淋其背者；或有龍象摩其脇",
    "T01n0025_001:0368c15": "者；或有龍象洗其髀者；或有龍象洗其足者；",
    "T01n0025_001:0368c16": "或有龍象浴其尾者；或有龍象鼻拔藕根清",
    "T01n0025_001:0368c17": "淨洗已，內於善住龍象口者；或有龍象以鼻",
    "T01n0025_001:0368c18": "拔取優鉢羅、鉢頭摩、拘牟陀、奔茶利迦華等，",
    "T01n0025_001:0368c19": "繫著善住龍象王頭上者。",
    "T01n0025_001:0368c20": "「爾時，善住大龍象王，於彼曼陀吉尼池中，恣",
    "T01n0025_001:0368c21": "意隨心，洗浴遊戲，歡娛自在，受快樂已，噉",
    "T01n0025_001:0368c22": "諸龍象所與藕根，頭上挍飾優鉢羅等種種",
    "T01n0025_001:0368c23": "雜華。莊嚴訖已，從彼池出，上岸傍住。時，",
    "T01n0025_001:0368c24": "彼八千諸龍象等，即各散入彼八千池，隨意",
    "T01n0025_001:0368c25": "洗浴，遊戲自在，受歡樂已，各皆噉食池內",
    "T01n0025_001:0368c26": "藕根，食已頭上即以優鉢羅等種種雜華，",
    "T01n0025_001:0368c27": "而自嚴飾。既繫華已，皆悉聚會，集在善住",
    "T01n0025_001:0368c28": "龍象王邊，到已周匝四面圍遶。爾時，善住大",
    "T01n0025_001:0368c29": "龍象王，與彼八千諸龍象等，前後導從，意",
    "T01n0025_001:0369a01": "欲還向善住娑羅樹王之林。善住行時，諸龍",
    "T01n0025_001:0369a02": "象輩，或擎白蓋，或有執持白摩尼拂，又有",
    "T01n0025_001:0369a03": "諸神，作諸音樂，引前而行。",
    "T01n0025_001:0369a04": "「爾時，善住大龍象王，到於善住娑羅大林樹",
    "T01n0025_001:0369a05": "王下住，隨意臥起。時，彼八千諸龍象等，亦",
    "T01n0025_001:0369a06": "各到彼八千娑羅樹林之下，行住臥起自在",
    "T01n0025_001:0369a07": "安樂。時，彼林中有娑羅樹，其本或有周圍六",
    "T01n0025_001:0369a08": "尋；有娑羅樹，其本復有周圍七尋八尋，或九",
    "T01n0025_001:0369a09": "或十；有娑羅樹，其本周圍十二尋者，其彼",
    "T01n0025_001:0369a10": "善住娑羅樹王，其本周圍有十六尋。於彼八",
    "T01n0025_001:0369a11": "千娑羅樹林，所有萎黃墮落葉者，即有風來",
    "T01n0025_001:0369a12": "吹令外出，不穢其林。彼等八千諸龍象輩，",
    "T01n0025_001:0369a13": "所有便利穢汙之時，有諸夜叉，掃除擲却。",
    "T01n0025_001:0369a14": "「諸比丘！若閻浮提，有轉輪王出現世時，而",
    "T01n0025_001:0369a15": "彼八千諸龍象中，有最小龍象，晨旦日日，",
    "T01n0025_001:0369a16": "來至轉輪王前，供給承奉，因爾得名調善",
    "T01n0025_001:0369a17": "象王。又其善住龍象大王，或十五日旦起，",
    "T01n0025_001:0369a18": "詣向天帝釋邊，天前住立，承奉駈使。諸比",
    "T01n0025_001:0369a19": "丘！其彼善住龍象大王，有是神通，有是威",
    "T01n0025_001:0369a20": "德。雖復生於畜生之中，是龍輩類，乃有如",
    "T01n0025_001:0369a21": "是大威神力。汝等應當如是念持。",
    "T01n0025_001:0369a22": "起世經欝多羅究留洲品第二上",
    "T01n0025_001:0369a23": "「諸比丘！其欝多羅究留洲，有無量山。彼等",
    "T01n0025_001:0369a24": "眾山，有種種樹；其樹欝茂，出種種香；其香",
    "T01n0025_001:0369a25": "普熏，遍滿彼處。生種種草，皆青紺色，右旋宛",
    "T01n0025_001:0369a26": "轉如孔雀毛，香氣猶如婆梨師迦華，觸之柔",
    "T01n0025_001:0369a27": "軟如迦旃連提，長可四指，下足則偃舉脚還",
    "T01n0025_001:0369a28": "起。有種種樹，樹出種種莖葉華果，種種香熏，",
    "T01n0025_001:0369a29": "種種諸鳥，各各自鳴，和雅微妙。彼等諸山，種",
    "T01n0025_001:0369b01": "種河流，諸道四散，平順向下，漸漸安流，無",
    "T01n0025_001:0369b02": "有波浪，又不速疾；其岸不深，平淺易度；其",
    "T01n0025_001:0369b03": "水清淨，眾花覆上，廣半由旬，遍滿而流。彼",
    "T01n0025_001:0369b04": "等諸河兩岸，皆有種種樹林，隨水映覆，種",
    "T01n0025_001:0369b05": "種香花，青草彌布，多諸雜果，眾鳥皆鳴。又",
    "T01n0025_001:0369b06": "彼諸河兩岸，悉有諸妙好船，雜色可憙，並",
    "T01n0025_001:0369b07": "是金銀琉璃、頗梨赤真珠、車璩馬瑙等七寶",
    "T01n0025_001:0369b08": "所成。",
    "T01n0025_001:0369b09": "「諸比丘！其欝多羅究留洲，土地平正，無諸",
    "T01n0025_001:0369b10": "荊棘坑坎稠林，亦無屏廁糞穢不淨，及以礓",
    "T01n0025_001:0369b11": "石瓦礫等物，純是金銀。不寒不熱，時節調",
    "T01n0025_001:0369b12": "和。又其地中，恒常潤澤，青草彌覆，諸雜林",
    "T01n0025_001:0369b13": "樹，葉常敷榮，華果成就。諸比丘！其欝多囉",
    "T01n0025_001:0369b14": "究留洲中，有諸樹林，名曰安住，其樹皆高",
    "T01n0025_001:0369b15": "六拘盧舍，葉密重壘，雨滴不漏，次第相接，",
    "T01n0025_001:0369b16": "如草覆舍，彼諸人等，在樹下住。又諸香樹，",
    "T01n0025_001:0369b17": "亦高六拘盧舍，或復有高五拘盧舍四三二",
    "T01n0025_001:0369b18": "一拘盧舍者，其最小者，猶高半拘盧舍，悉有",
    "T01n0025_001:0369b19": "種種葉花與果。彼等諸樹，隨心所出種種香",
    "T01n0025_001:0369b20": "氣。復有劫波樹，亦高六拘盧舍，乃至五四",
    "T01n0025_001:0369b21": "三二一拘盧舍者，如是最小，高半拘盧舍，",
    "T01n0025_001:0369b22": "悉有種種葉花與果。從彼果邊，自然而出種",
    "T01n0025_001:0369b23": "種雜衣，懸在樹間。又有種種瓔珞之樹，其樹",
    "T01n0025_001:0369b24": "亦高六拘盧舍，乃至五四三二一拘盧舍者，",
    "T01n0025_001:0369b25": "如是最小，半拘盧舍，悉有種種葉華與果。彼",
    "T01n0025_001:0369b26": "等諸果，隨心而出種種瓔珞，懸垂而住。又",
    "T01n0025_001:0369b27": "諸鬘樹，其樹亦高六拘盧舍，乃至五四三二",
    "T01n0025_001:0369b28": "一拘盧舍者，如是最小，半拘盧舍，亦有種",
    "T01n0025_001:0369b29": "種葉花與果。彼等諸果，隨心而出種種鬘",
    "T01n0025_001:0369c01": "形，懸著於樹。又諸器樹，其樹亦高六拘盧",
    "T01n0025_001:0369c02": "舍，乃至五四三二一拘盧舍者，如是最小，",
    "T01n0025_001:0369c03": "半拘盧舍，亦有種種葉華與果。其彼等果，",
    "T01n0025_001:0369c04": "隨心而出種種器形，懸樹而住。又有種種眾",
    "T01n0025_001:0369c05": "雜果樹，其樹亦高六拘盧舍，乃至五四三二",
    "T01n0025_001:0369c06": "一拘盧舍者，如是最小，半拘盧舍，皆有種",
    "T01n0025_001:0369c07": "種葉花與果。彼等諸果，隨心而出種種眾",
    "T01n0025_001:0369c08": "果，在於樹上。其次又有音樂之樹，其樹亦",
    "T01n0025_001:0369c09": "高六拘盧舍，乃至五四三二一拘盧舍者，如",
    "T01n0025_001:0369c10": "是最小，半拘盧舍，亦有種種葉花與果。彼",
    "T01n0025_001:0369c11": "等諸果，隨心而出眾音樂形，懸在樹間。其",
    "T01n0025_001:0369c12": "地又有不因耕種自然粳米，清潔白淨，不為",
    "T01n0025_001:0369c13": "皮糩之所結裹。若欲成熟，是時自有諸敦持",
    "T01n0025_001:0369c14": "果而作鐺釜，有諸火珠，不假薪然而自出",
    "T01n0025_001:0369c15": "焰。所欲作事種種成熟，諸飯食已，珠焰自",
    "T01n0025_001:0369c16": "息，更不熾然。「諸比丘！其欝多囉究留洲，周",
    "T01n0025_001:0369c17": "匝四面，而有四池，其池名曰阿耨達多，各",
    "T01n0025_001:0369c18": "各縱廣五十由旬，其水清涼，甜美輕軟，香潔",
    "T01n0025_001:0369c19": "不濁，七重塼壘、七重板砌、七重欄楯，周匝",
    "T01n0025_001:0369c20": "圍遶，七重鈴網，復有七重多羅行樹，周迴",
    "T01n0025_001:0369c21": "圍繞，雜色可憙，皆以金銀琉璃、頗梨赤真珠、",
    "T01n0025_001:0369c22": "車璩馬瑙等七寶所成。其池四方，各有階",
    "T01n0025_001:0369c23": "道，雜色可憙，乃至馬瑙七寶所成。有諸雜",
    "T01n0025_001:0369c24": "花，優鉢羅、鉢頭摩、拘牟陀、奔茶利迦等，",
    "T01n0025_001:0369c25": "青黃赤白及縹色等。其華圓廣，大如車輪，",
    "T01n0025_001:0369c26": "香氣氛氳，微妙最極。有諸藕根，大如車軸，",
    "T01n0025_001:0369c27": "破之汁出，其色如乳，食之甘美，味甜如蜜。",
    "T01n0025_001:0369c28": "「諸比丘！彼阿耨達多池四面，復有四大河",
    "T01n0025_001:0369c29": "水，隨順而下，正直而流，無有波浪，不疾不",
    "T01n0025_001:0370a01": "遲；其岸不高，平淺易入；水不奔逸，雜華彌",
    "T01n0025_001:0370a02": "覆，廣一由旬。彼等諸河兩岸，復有種種樹",
    "T01n0025_001:0370a03": "林，交雜映覆。復出種種眾妙香熏，種種草",
    "T01n0025_001:0370a04": "生，青色柔軟，右旋宛轉，略說乃至，高如四",
    "T01n0025_001:0370a05": "指，脚下隨下，步舉還平，及諸鳥等，種種音",
    "T01n0025_001:0370a06": "聲。其河兩岸，又有諸船，雜色可憙，乃至車",
    "T01n0025_001:0370a07": "璩馬瑙等寶之所合成，觸之柔軟，如迦旃隣",
    "T01n0025_001:0370a08": "提迦衣。",
    "T01n0025_001:0370a09": "「諸比丘！其欝多囉究留洲，恒常夜半，從彼",
    "T01n0025_001:0370a10": "阿耨達多四池之中，起大密雲，周匝遍覆欝",
    "T01n0025_001:0370a11": "多囉究留洲及諸山海，悉遍布已，然後乃",
    "T01n0025_001:0370a12": "雨八功德水，猶如搆捋牸牛乳頃，所下之",
    "T01n0025_001:0370a13": "雨，如四指深，更不傍流。當下之處，即沒地",
    "T01n0025_001:0370a14": "中。還彼半夜，雨止雲除，上虛空中，悉皆清",
    "T01n0025_001:0370a15": "淨。從海起風吹於涼冷，柔軟甘澤調適，觸",
    "T01n0025_001:0370a16": "之安樂，潤彼欝多囉究留洲，普令悅澤，肥",
    "T01n0025_001:0370a17": "膩滋濃。如巧鬘師、鬘師弟子，作鬘成已，以",
    "T01n0025_001:0370a18": "水細灑，灑已彼鬘，光澤鮮明。如是如是，諸",
    "T01n0025_001:0370a19": "比丘！彼欝多囉究留洲，其地恒常悅澤肥膩。",
    "T01n0025_001:0370a20": "譬如有人以油酥塗，彼地潤澤亦復如是。諸",
    "T01n0025_001:0370a21": "比丘！彼欝多囉究留洲，復有一池，名為善",
    "T01n0025_001:0370a22": "現，其池縱廣一百由旬，涼冷柔軟，清淨無",
    "T01n0025_001:0370a23": "濁，七寶塼砌，略說乃至味甜如蜜。「諸比丘！",
    "T01n0025_001:0370a24": "其善現池東面有苑，還名善現，其苑縱廣",
    "T01n0025_001:0370a25": "一百由旬，七重欄楯、七重鈴網、七重多",
    "T01n0025_001:0370a26": "羅行樹，周匝圍遶，雜色可憙，七寶所成，乃",
    "T01n0025_001:0370a27": "至車璩及馬瑙等。一一方面，各有諸門，而",
    "T01n0025_001:0370a28": "彼等門，悉有却敵，雜色可憙，七寶所成，乃",
    "T01n0025_001:0370a29": "至車璩及馬瑙等。諸比丘！彼善現苑，平正端",
    "T01n0025_001:0370b01": "嚴，無諸荊棘丘陵坑坎，亦無屏廁礓石瓦",
    "T01n0025_001:0370b02": "礫諸雜穢等，多有金銀，不寒不熱，節氣調",
    "T01n0025_001:0370b03": "和，常有泉流，四面彌滿。樹葉敷榮，華果成",
    "T01n0025_001:0370b04": "就，種種香熏。種種眾鳥，常出妙音，鳴聲和",
    "T01n0025_001:0370b05": "雅。復有諸草，青色右旋，柔軟細滑，猶孔雀",
    "T01n0025_001:0370b06": "毛，常有香氣。彼婆利師華，觸之猶如迦旃",
    "T01n0025_001:0370b07": "隣提衣，足蹈之時，隨脚上下。復有諸樹，其",
    "T01n0025_001:0370b08": "樹多有種種根莖葉華及果，各出種種香氣",
    "T01n0025_001:0370b09": "普熏。「諸比丘！彼善現苑，復有諸樹，名為安",
    "T01n0025_001:0370b10": "住。其樹出高六拘盧舍，其樹葉密雨不能",
    "T01n0025_001:0370b11": "漏，樹葉接連如草覆舍，彼諸人輩，多在其",
    "T01n0025_001:0370b12": "下居住止宿。有諸香樹、諸劫波樹、諸瓔珞",
    "T01n0025_001:0370b13": "樹，又諸鬘樹、諸器物樹、諸果樹等，又有自",
    "T01n0025_001:0370b14": "然清淨粳米成熟之飯。諸比丘！彼善現苑，",
    "T01n0025_001:0370b15": "無我無主，無守護者。其欝多囉究留人輩，",
    "T01n0025_001:0370b16": "入善現苑，入已遊戲，受種種樂，隨意欲行。",
    "T01n0025_001:0370b17": "或於東門南西北門入其中已，遊戲澡浴，",
    "T01n0025_001:0370b18": "受樂而行，隨心欲行，去處即去。",
    "T01n0025_001:0370b19": "「諸比丘！其善現池，為欝多囉究留人輩，南",
    "T01n0025_001:0370b20": "邊有苑，名曰普賢，其苑縱廣一百由旬，七",
    "T01n0025_001:0370b21": "重欄楯，周匝圍遶。諸比丘！其普賢苑，無守",
    "T01n0025_001:0370b22": "護者。唯欝多囉究留人輩，欲入普賢苑中，",
    "T01n0025_001:0370b23": "澡浴遊戲受樂，彼等從東門南西北門入已，",
    "T01n0025_001:0370b24": "澡浴遊戲受樂已，隨心欲去處即去。",
    "T01n0025_001:0370b25": "「諸比丘！其善現池，為欝多囉究留人輩，西",
    "T01n0025_001:0370b26": "邊有苑，名曰善華，其苑縱廣一百由旬，七",
    "T01n0025_001:0370b27": "重欄楯，周匝圍遶，略說乃至，如善現苑等無",
    "T01n0025_001:0370b28": "有異，亦復無有守護之者。唯欝多囉究留",
    "T01n0025_001:0370b29": "人輩，欲入善華苑澡浴遊戲受樂，即從東",
    "T01n0025_001:0370c01": "門南西北門入已，澡浴遊戲受樂已，隨欲去",
    "T01n0025_001:0370c02": "處即去。「諸比丘！其善現池北邊有苑，名曰",
    "T01n0025_001:0370c03": "喜樂，縱廣正等一百由旬，乃至無守護者。",
    "T01n0025_001:0370c04": "其欝多囉究留人輩，欲入喜樂苑澡浴遊戲",
    "T01n0025_001:0370c05": "受樂，即從東門南西北門入，澡浴遊戲受",
    "T01n0025_001:0370c06": "樂已，隨欲去處即去，略說如前善現苑等。",
    "T01n0025_001:0370c07": "「諸比丘！其善現苑，接善現池東邊有大河，",
    "T01n0025_001:0370c08": "名易入道，漸次下流，無有波浪，又不速疾，",
    "T01n0025_001:0370c09": "雜華覆流，廣二由旬半。諸比丘！其易入道",
    "T01n0025_001:0370c10": "河兩岸，有種種樹覆、種種香熏、種種草生，",
    "T01n0025_001:0370c11": "略說乃至，觸者柔軟，如迦栴隣提迦衣，足",
    "T01n0025_001:0370c12": "蹈之時，四指下伏，舉足之時，還四指起。有",
    "T01n0025_001:0370c13": "種種樹，及種種葉華果具足，種種香熏，有",
    "T01n0025_001:0370c14": "種種鳥，各各自鳴。其易入道河兩岸，有諸",
    "T01n0025_001:0370c15": "妙船，雜色可憙，七寶所成，金銀琉璃、頗梨赤",
    "T01n0025_001:0370c16": "真珠、車璩馬瑙等，莊嚴挍飾。",
    "T01n0025_001:0370c17": "「諸比丘！其善現池南，為欝多囉究留人輩，",
    "T01n0025_001:0370c18": "有大河流，名曰善體，漸次下流，略說猶如",
    "T01n0025_001:0370c19": "易入道河。此處所有種種，如彼無異，乃至諸",
    "T01n0025_001:0370c20": "船，雜色所成，柔軟猶如迦栴隣提迦衣。諸",
    "T01n0025_001:0370c21": "比丘！其善現池西，為欝多囉究留人輩，有",
    "T01n0025_001:0370c22": "大河流，名曰如車，乃至略說，漸次而下。諸",
    "T01n0025_001:0370c23": "比丘！其善現池北，為欝多囉究留人輩，有",
    "T01n0025_001:0370c24": "大河流，名曰威主，漸次而下，略說乃至，兩",
    "T01n0025_001:0370c25": "岸有船，七寶莊飾，柔軟猶如迦旃隣提迦",
    "T01n0025_001:0370c26": "衣。」其間有欝陀那伽他：",
    "T01n0025_001:0370c27": "　善現普賢等，　　善花及喜樂，",
    "T01n0025_001:0370c28": "　易入并善體，　　如車威主河。",
    "T01n0025_001:0370c29": "「諸比丘！其欝多囉究留人輩，欲入易入道、",
    "T01n0025_001:0371a01": "善體、如車及威主等河中，澡浴遊戲受諸樂",
    "T01n0025_001:0371a02": "時，即皆至彼河之兩岸，各脫衣裳，置於",
    "T01n0025_001:0371a03": "岸邊；欲入水故，坐於舡上，乘向水中，澡",
    "T01n0025_001:0371a04": "浴身體，遊戲受樂；彼等誰最在前出者，即",
    "T01n0025_001:0371a05": "取上衣自恣著已，隨意而去，亦不專求，自",
    "T01n0025_001:0371a06": "許本衣。何以故？彼欝多囉究留人輩，無我",
    "T01n0025_001:0371a07": "我所，無守護者。又復彼等詣向香樹，到香",
    "T01n0025_001:0371a08": "樹已，是時香樹為彼等故，樹枝垂下，為彼",
    "T01n0025_001:0371a09": "諸人，香樹即出種種妙香，令手擥及。時，彼等",
    "T01n0025_001:0371a10": "人於彼樹取種種眾香，用塗身已，復各詣",
    "T01n0025_001:0371a11": "向劫波樹下。到已，其樹亦復如前，樹枝垂下，",
    "T01n0025_001:0371a12": "出種種衣，令彼諸人手所擥及。彼諸人輩，於",
    "T01n0025_001:0371a13": "彼樹取種種妙衣，取已而著，著已轉向諸瓔",
    "T01n0025_001:0371a14": "珞樹。到彼樹已，為諸人輩，彼瓔珞樹枝亦",
    "T01n0025_001:0371a15": "垂下，為彼等故，彼瓔珞樹，如前樹出種種",
    "T01n0025_001:0371a16": "瓔珞，手所擥及。彼諸人輩，於彼樹取種種",
    "T01n0025_001:0371a17": "瓔珞，繫著身已，詣向鬘樹。到鬘樹已，",
    "T01n0025_001:0371a18": "為彼等故，彼鬘樹枝亦自垂下。時彼鬘樹出",
    "T01n0025_001:0371a19": "種種鬘，令彼等人手所擥及。既於彼樹取種",
    "T01n0025_001:0371a20": "種鬘，繫著頭已，詣向器樹。到器樹已，器樹為",
    "T01n0025_001:0371a21": "彼枝亦垂下，手所擥及，隨所欲器即取持用，",
    "T01n0025_001:0371a22": "詣向果樹。到果樹已，為彼等故，果樹枝垂，",
    "T01n0025_001:0371a23": "為彼等故，彼之果樹出種種果，手所擥及，彼",
    "T01n0025_001:0371a24": "等人輩，於彼樹下，隨所欲果稱意而取。取",
    "T01n0025_001:0371a25": "已或有食其果者，或有搦取其汁而飲之者。",
    "T01n0025_001:0371a26": "食飲訖已，詣向音樂樹林。到彼林已，為彼",
    "T01n0025_001:0371a27": "等故，彼音樂林枝亦垂下，為彼等出諸音樂",
    "T01n0025_001:0371a28": "器，手所擥及。彼等人輩，於彼樹間，各隨所",
    "T01n0025_001:0371a29": "須，眾音樂器取已執持，其形微妙，其音和",
    "T01n0025_001:0371b01": "雅，欲彈則彈，欲舞則舞，欲歌則歌。如是受",
    "T01n0025_001:0371b02": "樂種種訖已，各隨所之，欲去則去。」",
    "T01n0025_001:0371b03": "起世因本經卷第一",
    "T01n0025_001:0371b04": "此經宋藏題為起世經，闍那崛多共達摩",
    "T01n0025_001:0371b05": "笈多譯，進之為前經編入澄函，而丹藏題",
    "T01n0025_001:0371b06": "為起世因本經，達摩笈多譯，却之為後",
    "T01n0025_001:0371b07": "經。今撿《開元錄》，丹藏為正，故題加「因本」二",
    "T01n0025_001:0371b08": "字，譯除闍那崛多，却之為後經，為取函",
    "T01n0025_001:0371b09": "焉。"
}
