{
    "T20n1172_001:0709a06": "No. 1172",
    "T20n1172_001:0709a07": "金剛頂超勝三界經說文殊五",
    "T20n1172_001:0709a08": "字真言勝相一卷",
    "T20n1172_001:0709a10": "開府儀同三司特進試鴻臚卿肅國",
    "T20n1172_001:0709a11": "公食邑三千戶賜紫贈司空諡大鑒",
    "T20n1172_001:0709a12": "正號大廣智大興善寺三藏沙門",
    "T20n1172_001:0709a13": "不空奉　詔譯",
    "T20n1172_001:0709a14": "爾時金剛手菩薩摩訶薩等一切菩薩。皆於",
    "T20n1172_001:0709a15": "毘盧遮那佛前。各自說心真言印。於是曼殊",
    "T20n1172_001:0709a16": "室唎菩薩摩訶薩。從座而起白佛言。世尊我",
    "T20n1172_001:0709a17": "今為欲利益未來一切諸有情故。速得成就",
    "T20n1172_001:0709a18": "摩訶般若波羅蜜多。若人纔誦一遍。如誦八",
    "T20n1172_001:0709a19": "萬四千十二圍陀藏經。若誦兩遍。文殊師利",
    "T20n1172_001:0709a20": "普賢隨逐。四眾圍遶加被。是慈無畏護法",
    "T20n1172_001:0709a21": "善神在其人前。阿難白文殊師利言。當說此",
    "T20n1172_001:0709a22": "真言。時有十萬億佛現。如是諸佛一一毛孔",
    "T20n1172_001:0709a23": "出十萬億菩薩。一一菩薩毛孔各出十萬億",
    "T20n1172_001:0709a24": "龍王。一一龍王毛孔各出十萬億龍女。一一",
    "T20n1172_001:0709a25": "龍女毛孔復出十萬億青象。一一青象毛孔",
    "T20n1172_001:0709a26": "各出十萬億白象。一一白象毛孔各出十萬",
    "T20n1172_001:0709a27": "億香象。一一香象毛孔復出十萬億山象。一",
    "T20n1172_001:0709a28": "一山象毛孔。復現十萬億寶院。一一寶院",
    "T20n1172_001:0709a29": "復現十萬億八功德水池。其池四寶合成。",
    "T20n1172_001:0709b01": "一一寶池皆出十萬億閻浮檀金光。復於一",
    "T20n1172_001:0709b02": "一光中皆現十萬億圓光。一一圓光化出十",
    "T20n1172_001:0709b03": "萬億天女。嚴持種種供養。如是殑伽沙數四",
    "T20n1172_001:0709b04": "眾。一時共集大會。同音說此真言。現三摩",
    "T20n1172_001:0709b05": "地三昧。我今略說少耳。知其功德無量。即說",
    "T20n1172_001:0709b06": "五字真言曰。",
    "T20n1172_001:0709b07": "阿囉跛左曩",
    "T20n1172_001:0709b08": "若善男子善女人。有能持此真言。纔誦一遍",
    "T20n1172_001:0709b09": "即入如來一切法平等。一切文字亦皆平等。",
    "T20n1172_001:0709b10": "速得成就摩訶般若。為諸弟子受此心真言",
    "T20n1172_001:0709b11": "時。令結密印。以二手金剛縛。並建忍願屈上",
    "T20n1172_001:0709b12": "節如劍形。印上承華散壇供養。然應告言。",
    "T20n1172_001:0709b13": "此心法門一切如來祕密最勝。慎勿輕爾為",
    "T20n1172_001:0709b14": "愚人說。破汝三昧戒。善諦思惟。",
    "T20n1172_001:0709b15": "阿者是無生義。",
    "T20n1172_001:0709b16": "囉者清淨無染離塵垢義。",
    "T20n1172_001:0709b17": "跛者亦無第一義諦諸法平等義。",
    "T20n1172_001:0709b18": "左者諸法無有諸行義。",
    "T20n1172_001:0709b19": "曩者諸法無有性相。說言文字皆不可得",
    "T20n1172_001:0709b20": "義。",
    "T20n1172_001:0709b21": "以曩字無有性相故。左字無有諸行。以左",
    "T20n1172_001:0709b22": "字無諸行故。跛字無第一義諦。以跛字無",
    "T20n1172_001:0709b23": "第一義諦故。囉字無有塵垢。以囉字無有",
    "T20n1172_001:0709b24": "塵垢故。阿字法本不生義。善男子當觀是心",
    "T20n1172_001:0709b25": "本來清淨無所染著。離我我所分別之相。入",
    "T20n1172_001:0709b26": "此門者名三摩地。是真修習。當知是人如",
    "T20n1172_001:0709b27": "來印可。殊勝功德不可思議。若誦一遍能除",
    "T20n1172_001:0709b28": "行人一切苦難。若誦兩遍除滅億劫生死",
    "T20n1172_001:0709b29": "重罪。若誦三遍三昧現前。若誦四遍總持不",
    "T20n1172_001:0709c01": "忘。若誦五遍速成無上菩提。若能一心獨處",
    "T20n1172_001:0709c02": "閑靜。梵書五字輪壇。依法念誦滿一月已。曼",
    "T20n1172_001:0709c03": "殊菩薩即現其身。或於空中演說法要。是時",
    "T20n1172_001:0709c04": "行者得宿命智。辯才無礙神足自在。勝願成",
    "T20n1172_001:0709c05": "就福智具足。速能階證如來法身。但心信",
    "T20n1172_001:0709c06": "受。經十六生決成正覺。若力不辦建立壇",
    "T20n1172_001:0709c07": "場。香花供養及畫本尊。以用香泥塗舍利",
    "T20n1172_001:0709c08": "塔。梵寫五字真言。旋遶念誦五十萬遍。文殊",
    "T20n1172_001:0709c09": "菩薩現其人前而為說法。當得宿命辯才。一",
    "T20n1172_001:0709c10": "切如來諸菩薩等。及執金剛恒沙聖眾。常加",
    "T20n1172_001:0709c11": "護念速滿諸願。疾證菩提。廣如金剛頂經",
    "T20n1172_001:0709c12": "說。",
    "T20n1172_001:0709c13": "金剛頂超勝三界經說文殊五字真言勝",
    "T20n1172_001:0709c14": "相一卷"
}