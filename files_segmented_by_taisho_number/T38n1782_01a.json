{
    "T38n1782_001:0993a02": "No. 1782 [cf. No. 476]",
    "T38n1782_01a:0993a03": "folio_1a 說無垢稱經疏卷第一本",
    "T38n1782_01a:0993a05": "大慈恩寺沙門基撰",
    "T38n1782_01a:0993a06": "1 序品(一本-二末)1詳夫實際凝空、啟玄樞於不二，權方孕道、",
    "T38n1782_01a:0993a07": "演妙寶於無三，或顯敞鴻猷、高謝金輪之業，",
    "T38n1782_01a:0993a08": "或密開冲最、俯贊玉璞之緒，咸欲清炎楚慧",
    "T38n1782_01a:0993a09": "雨、蕩渠溺以慈津，指九有而會十空、徵八解",
    "T38n1782_01a:0993a10": "而敷七覺，至哉赫矣，難得而名焉。今此經者，",
    "T38n1782_01a:0993a11": "含眾旨之大虛、綰群筌之天沼，理窮真俗之",
    "T38n1782_01a:0993a12": "府、迹軼心言之外，杳神機而靡測、湛粹德而",
    "T38n1782_01a:0993a13": "難思，變百億於足按、運三千於掌握，合蓋羅",
    "T38n1782_01a:0993a14": "於萬像、彰塵岳之危浮，丈室總八希、照真",
    "T38n1782_01a:0993a15": "場而永淨，納妙高於毫芥、境均大小，灌巨海",
    "T38n1782_01a:0993a16": "於蹄涔、織齊寬狹，闡玄門之祕鍵、移覺苑之",
    "T38n1782_01a:0993a17": "道獲，出朽宅之牛軒、渡洋河之象駕，所以",
    "T38n1782_01a:0993a18": "西靡玉諜、東耀金姿，競賞一真、已經六譯。既",
    "T38n1782_01a:0993a19": "而華梵懸隔、音韻所乖，或髣髴於遵文，而",
    "T38n1782_01a:0993a20": "糟粕於玄旨。大師皎中宗於行月、鏡圓教於",
    "T38n1782_01a:0993a21": "情臺，維絕紐而裕后昆、緝頹綱以格前範，陶",
    "T38n1782_01a:0993a22": "甄得失、商搉詞義，載譯此經或遵真軌。說無",
    "T38n1782_01a:0993a23": "垢稱經序品第一者，振金聲於金口、揚玉字",
    "T38n1782_01a:0993a24": "於玉麾，警濤群聰、宣暢云說，道融真宰、業檀",
    "T38n1782_01a:0993a25": "靈機，韜紫袂以潛儀、偶玄儒以耀彩，或權",
    "T38n1782_01a:0993a26": "或實、示寢疾而演大方，乍隱乍顯、假對揚以",
    "T38n1782_01a:0993a27": "光體命，播英聲之十子皆詞道屈、標灌頂",
    "T38n1782_01a:0993a28": "之一人承威纔暗，既清梵行且肅神㯲，雅",
    "T38n1782_01a:0993a29": "譽遠彰名無垢稱。經者，貫也攝也，貫二理而",
    "T38n1782_01a:0993b01": "不虧、攝四生而莫墜。序者，由也始也，陳教起",
    "T38n1782_01a:0993b02": "之因由、作法興之漸始。品者，類也別也，區",
    "T38n1782_01a:0993b03": "分玄旨、條貫幽筌，類別而彰，目之為品。此經",
    "T38n1782_01a:0993b04": "部成六卷，合有一十四品。今此建初，故名第",
    "T38n1782_01a:0993b05": "一。",
    "T38n1782_01a:0993b06": "經　如是我聞。贊曰：今解此經，合以六門分",
    "T38n1782_01a:0993b07": "別：一、經起所因；二、經之宗緒；三、明經體性；四、",
    "T38n1782_01a:0993b08": "敘經不同；五、科品所從；六、釋本文義。第一經",
    "T38n1782_01a:0993b09": "起所因，略有五種：一為令眾生起欣厭故、二",
    "T38n1782_01a:0993b10": "為令二乘有取捨故、三為顯菩薩內外修故、",
    "T38n1782_01a:0993b11": "四為顯如來威德大德故、五時眾根熟所宜",
    "T38n1782_01a:0993b12": "聞故。一為令眾生起欣厭者，仰尋佛現利生，",
    "T38n1782_01a:0993b13": "莫過二種：一現身、二說法。且論諸佛之身，本",
    "T38n1782_01a:0993b14": "來無二。故《涅槃》云「若能計三寶常住同真諦，",
    "T38n1782_01a:0993b15": "此即是諸佛最勝之上願。」隨眾所宜聞見，乃",
    "T38n1782_01a:0993b16": "分三種：一法身，即離妄之真理；二報身，即會",
    "T38n1782_01a:0993b17": "真之實智；三化身，即應物之權質。故《佛地",
    "T38n1782_01a:0993b18": "經》云「自性法受用，變化差別轉。」昔由虛妄所",
    "T38n1782_01a:0993b19": "䨱，俗事翳而愚生；今假真法而修，正理明而",
    "T38n1782_01a:0993b20": "報起。夫理為覺道之本，顯位而號法身；報為",
    "T38n1782_01a:0993b21": "聖德之先，修圓而稱報體。妙理則中人未了",
    "T38n1782_01a:0993b22": "妙理者，佛性法身。中人者，十地菩薩。十地菩薩猶未明了佛性法身，故〈菩薩地〉云「第十地菩薩現緣境像，",
    "T38n1782_01a:0993b23": "如明眼人隔於輕繫。」而《觀像論》亦言「諸佛法身，唯與諸佛與佛乃能知之。」中人既未了，下人故不知也。",
    "T38n1782_01a:0993b24": "上智亦下愚不知上智者，佛智報身。下愚者，二乘凡夫。二乘凡夫未能知佛之真",
    "T38n1782_01a:0993b25": "智。故《法花》云「假使滿世間，皆如舍利弗，盡思共度量，不能知佛智。」下文未知，中人亦未了。是以應",
    "T38n1782_01a:0993b26": "物器而顯化形分身百億，化二乘凡夫，化身之妙用，逗生機而現證",
    "T38n1782_01a:0993b27": "覺現妙大身，化十地菩薩，他受用身之妙用。自如徵空壁彩、洞",
    "T38n1782_01a:0993b28": "晈無涯，注水琁光、輝華有極。佛身權實，取",
    "T38n1782_01a:0993b29": "譬可明。故下經云「眾會瞻仰大牟尼，靡不心",
    "T38n1782_01a:0993c01": "生清淨信，各見世尊在其前，斯則如來不共",
    "T38n1782_01a:0993c02": "相。」身既無異、隨宜說三，法亦無差、住機成",
    "T38n1782_01a:0993c03": "四，如如意珠隨求雨寶、猶天帝鼓應念發聲。",
    "T38n1782_01a:0993c04": "法有四種：一教、二理、三行、四果。法雖萬差，",
    "T38n1782_01a:0993c05": "不過此四。意解能詮，名之為教。教之所詮，稱",
    "T38n1782_01a:0993c06": "之為理。隨理所修，因之為行。因修所證，號之",
    "T38n1782_01a:0993c07": "為果。然此四種各自無二，任緣有異並通",
    "T38n1782_01a:0993c08": "三乘。故下經言「佛以一音演說法，眾生各",
    "T38n1782_01a:0993c09": "各隨所解，普得受用獲其利，斯即如來不共",
    "T38n1782_01a:0993c10": "相。」此乃教一任緣通三，亦即《法花》一雨普",
    "T38n1782_01a:0993c11": "潤三乘三草，二聖二木生長不同，此乃教同",
    "T38n1782_01a:0993c12": "而機有異，成三乘法。此經又云「佛以一音演",
    "T38n1782_01a:0993c13": "說法，或有恐畏或歡喜，或生厭離或斷疑，斯",
    "T38n1782_01a:0993c14": "則如來不共相。」此亦理一任緣通三。《寶性論》",
    "T38n1782_01a:0993c15": "之河性無差，兔馬象三渡之有別。此乃理同",
    "T38n1782_01a:0993c16": "而證有異，成三乘義。《法花經》中，衣裓机案，唯",
    "T38n1782_01a:0993c17": "有一門，出處雖殊，離諸災難，及取牛車之因",
    "T38n1782_01a:0993c18": "是等。《勝鬘》又言「正法住、正法滅、波羅提木",
    "T38n1782_01a:0993c19": "叉、毘尼、出家、受具足，此六法為大乘。」故諸",
    "T38n1782_01a:0993c20": "經論二藏，善蓋名住、除障名滅。戒中略本名",
    "T38n1782_01a:0993c21": "波羅提木叉、廣律本名毘尼，此乃所學三藏",
    "T38n1782_01a:0993c22": "之法。能學之人名出家，受具足二乘，人法合",
    "T38n1782_01a:0993c23": "成六處。既言皆為大乘故說，故知小學為成",
    "T38n1782_01a:0993c24": "大因。此乃行同而修有異，頓漸別故，成三乘",
    "T38n1782_01a:0993c25": "業。《法花》又云中路說化城、息處故說二，三",
    "T38n1782_01a:0993c26": "車初誘、後等賜牛。此乃果同而設有異，假實",
    "T38n1782_01a:0993c27": "別故，成三乘果。故知所說法性無差，任彼外",
    "T38n1782_01a:0993c28": "緣分成種種。由此經起略有五因，寧知令眾",
    "T38n1782_01a:0993c29": "生起於欣厭。欣厭有二：一內欣厭、二外欣厭。",
    "T38n1782_01a:0994a01": "內欣厭者，厭謂厭生死身、欣謂欣當佛身。〈方",
    "T38n1782_01a:0994a02": "便品〉云「時無垢稱以大方便，現身有疾。以其",
    "T38n1782_01a:0994a03": "疾故，國王大臣長者居士無數千人，皆往問",
    "T38n1782_01a:0994a04": "疾。時無垢稱廣為說法。言：『諸仁者！是四大種",
    "T38n1782_01a:0994a05": "所合成身，無常無強、無堅無力，朽故速疾，不",
    "T38n1782_01a:0994a06": "可保信。為苦所惱、眾病之器，多諸過患，變壞",
    "T38n1782_01a:0994a07": "之法。諸仁者！如此之身，其聰慧者所不為",
    "T38n1782_01a:0994a08": "怙，乃至廣說，諸仁者！於如此身應生厭離，",
    "T38n1782_01a:0994a09": "於如來身應起欣樂。如來身者，無量善法共",
    "T38n1782_01a:0994a10": "所集成，從修無量勝福慧生、從戒定慧解脫",
    "T38n1782_01a:0994a11": "解脫智見所生，乃至廣說，諸仁者！如來之身",
    "T38n1782_01a:0994a12": "功德如是，汝等皆應發心求證。汝等欲得如",
    "T38n1782_01a:0994a13": "是之身、息除一切有情病者，當發阿耨多羅",
    "T38n1782_01a:0994a14": "三藐三菩提心。』」遣厭苦心、斷除苦本，令欣",
    "T38n1782_01a:0994a15": "佛體、修行佛因。故知示疾現不思議，欲令眾",
    "T38n1782_01a:0994a16": "生起內欣厭。又對揚事畢，將赴菴園，佛邊大",
    "T38n1782_01a:0994a17": "眾皆現金色，知欣厭者後必果心。外欣厭者，",
    "T38n1782_01a:0994a18": "厭謂雜穢王、欣謂欣清淨土。此經淨土有",
    "T38n1782_01a:0994a19": "二：一此聖現、二他聖現。穢土亦二：一眾生",
    "T38n1782_01a:0994a20": "現、一釋迦現。校勘上下說經始終，所依之",
    "T38n1782_01a:0994a21": "土兩穢二淨。初佛在廣嚴城菴羅園內，為諸",
    "T38n1782_01a:0994a22": "四眾廣說妙法，寶性獻蓋、讚性佛諸疑，佛",
    "T38n1782_01a:0994a23": "現神通合蓋酬問，未明異義國土居常。田告",
    "T38n1782_01a:0994a24": "寶性：「若欲勤修嚴淨佛土，先應方便嚴淨自",
    "T38n1782_01a:0994a25": "心。」鶖子承佛威神，忽作是念：「若菩薩心淨佛",
    "T38n1782_01a:0994a26": "土嚴淨者，勿我世尊行菩薩時心不嚴淨，而",
    "T38n1782_01a:0994a27": "土雜穢。」佛難喻詰，鶖子未知，持髻廣陳，其",
    "T38n1782_01a:0994a28": "方欲悟。世尊拂眾疑，或指按大千，云變妙寶",
    "T38n1782_01a:0994a29": "莊嚴，鶖子始讚希見。寶性五百童子既證無",
    "T38n1782_01a:0994b01": "生，八萬四千眾生皆聞興覺慧。化緣既畢，時",
    "T38n1782_01a:0994b02": "會所堪，佛攝神通，世界如故。後佛遣妙吉祥",
    "T38n1782_01a:0994b03": "問無垢稱疾，對揚事訖，將赴菴園。〈菩薩行品〉",
    "T38n1782_01a:0994b04": "中表彼示現難思，菴園欻然廣博，迄至說",
    "T38n1782_01a:0994b05": "於經，未，更無變穢之文，彰厭穢而欣淨方，究",
    "T38n1782_01a:0994b06": "竟必當嚴淨。初三現穢土，二四變淨剎。初我",
    "T38n1782_01a:0994b07": "世尊自變淨土，後淨名、妙德重隔穢方。故",
    "T38n1782_01a:0994b08": "言淨土此聖所變，佛、淨名等，俱此聖故。他聖",
    "T38n1782_01a:0994b09": "現者，他聖有二：一〈香臺品〉中，鶖子念食時，無",
    "T38n1782_01a:0994b10": "垢稱遂現神通，上方去此過三十二殑伽沙",
    "T38n1782_01a:0994b11": "等諸佛世界，有佛世界名曰妙香，其中佛號",
    "T38n1782_01a:0994b12": "最上香臺。彼界一切皆香所成。都無二乘，唯",
    "T38n1782_01a:0994b13": "有清淨諸大菩薩。時此大眾皆都觀彼佛國",
    "T38n1782_01a:0994b14": "界等事，有千眾生皆發菩提之意，十千菩",
    "T38n1782_01a:0994b15": "薩並證無生法忍。二〈觀如來品〉中，下人不知",
    "T38n1782_01a:0994b16": "上位，鶖子心忽疑生：「此無垢稱，從何來此？」佛",
    "T38n1782_01a:0994b17": "言：「妙喜世界，有無動如來，彼為度此眾生而",
    "T38n1782_01a:0994b18": "來至此。」大眾心生渴仰，欲見妙喜功德莊嚴",
    "T38n1782_01a:0994b19": "清淨佛土諸菩薩等。時無垢稱斷取彼界，置",
    "T38n1782_01a:0994b20": "右手掌，如陶家輪、猶花鬘貫，入此界中示諸",
    "T38n1782_01a:0994b21": "大眾。雖復彼此二界相雜，各見所居與本無",
    "T38n1782_01a:0994b22": "異。佛告大眾：「欲得如是莊嚴佛土，皆當隨學",
    "T38n1782_01a:0994b23": "無動如來本所修行。」時此土有八十四那庾",
    "T38n1782_01a:0994b24": "多數諸人天等，皆發無上正等覺心，願生彼",
    "T38n1782_01a:0994b25": "界，世尊悉記一切當生。此二名為他聖所現，",
    "T38n1782_01a:0994b26": "香臺、無動俱他聖故。令厭穢土不起惡因，遣",
    "T38n1782_01a:0994b27": "欣淨方修持淨業，由斯變土現不思議，欲令",
    "T38n1782_01a:0994b28": "眾生起外欣厭。凡夫眾生聞法修學，必以欣",
    "T38n1782_01a:0994b29": "厭而為根本。經中此聖所變淨方有二：一釋",
    "T38n1782_01a:0994c01": "迦自變、二淨名妙德欲來預變。化所變淨土",
    "T38n1782_01a:0994c02": "亦二：一遠觀妙香、二近瞻妙喜。穢土亦二：一",
    "T38n1782_01a:0994c03": "眾生變、二釋迦變。故〈序品〉言「告舍利子：『我佛",
    "T38n1782_01a:0994c04": "國土，常淨若此。為欲成熟下劣有情，是故示",
    "T38n1782_01a:0994c05": "現無量過失雜穢土耳。譬如三十三天，共寶",
    "T38n1782_01a:0994c06": "器食，隨業所招其食有異。如是舍利子！無量",
    "T38n1782_01a:0994c07": "有情生一佛土，隨心淨穢所見有異。』」是故",
    "T38n1782_01a:0994c08": "淨者本聖者土，神力令餘下劣有情亦得變",
    "T38n1782_01a:0994c09": "淨。由此穢者本是下劣有情之土，聖者隨之",
    "T38n1782_01a:0994c10": "亦為穢。此諸身土，有漏無漏、或真或似，准",
    "T38n1782_01a:0994c11": "果准圓、准凡准聖，自識異識所變淨穢，如",
    "T38n1782_01a:0994c12": "唯識論，並應分別。此聖變淨，略有二緣：一拂",
    "T38n1782_01a:0994c13": "小疑、二警群意。他聖變淨，並為一切如來變",
    "T38n1782_01a:0994c14": "穢，但為二乘及凡夫類，非為菩薩。問：何故鶖",
    "T38n1782_01a:0994c15": "子生疑，如來自變淨土？淨名將至，妙德預變",
    "T38n1782_01a:0994c16": "寶方？答：拂疑破病，如來自變淨方。警動群",
    "T38n1782_01a:0994c17": "情，妙德預變嚴剎。問：妙香淨剎，淨名何不持",
    "T38n1782_01a:0994c18": "來？妙喜寶方，淨名攝持于掌。答：妙香須飯",
    "T38n1782_01a:0994c19": "食，見而不持來。妙喜現通令見，亦持于掌。",
    "T38n1782_01a:0994c20": "神通濟利不一權方，何必並遣持來、齊令",
    "T38n1782_01a:0994c21": "俱見？問：佛本濟生，利成欣厭，何不亦令見",
    "T38n1782_01a:0994c22": "淨，而唯暫隔穢方？答：機向熟而緣須，暫令見",
    "T38n1782_01a:0994c23": "淨；緣不須而未熟，攝穢方。二為令二乘有",
    "T38n1782_01a:0994c24": "取捨者，取捨有二：一內取捨、二外取捨。內取",
    "T38n1782_01a:0994c25": "捨者，捨謂捨二乘心，取謂取大乘智。障有二",
    "T38n1782_01a:0994c26": "種：一煩惱障、二所知障，初障涅槃、後障菩提。",
    "T38n1782_01a:0994c27": "聲聞斷初，已超生死、得涅槃訖，不能斷後，",
    "T38n1782_01a:0994c28": "未證菩提、不達諸法，故分別心二乘現有。由",
    "T38n1782_01a:0994c29": "此劣法，彼亦成熟無分別智。菩薩所成，由斯",
    "T38n1782_01a:0995a01": "勝法，此亦成熟。取捨之道其義明矣。由此鶖",
    "T38n1782_01a:0995a02": "子宴坐、寂然身心，動現威儀，常居滅定。目",
    "T38n1782_01a:0995a03": "連說法利諸居士，示法離言乃名真說。飲光",
    "T38n1782_01a:0995a04": "乞食從貧捨富，令等慈悲，修行壞執。善現",
    "T38n1782_01a:0995a05": "持鉢，修行舍衛城，化人其舍理等，乃可",
    "T38n1782_01a:0995a06": "取之。滿慈談演，教諸新學，遣授大法，勿以聲",
    "T38n1782_01a:0995a07": "聞剪剃隨佛決擇苦空，何以分別之心而說",
    "T38n1782_01a:0995a08": "實相之法。無滅天眼明見大千，有無之行雙",
    "T38n1782_01a:0995a09": "徵，而定之見方達。近執出二人之罪，訶令",
    "T38n1782_01a:0995a10": "勿擾其心，心垢而罪生、心淨垢還滅。執日",
    "T38n1782_01a:0995a11": "讚出家之德，誘彼幼童，教捨分別而為無為，",
    "T38n1782_01a:0995a12": "是為出家之利。世尊現身有疾，慶喜緣斯乞",
    "T38n1782_01a:0995a13": "乳，說佛無漏之身，令捨二乘之見。竊觀昔時",
    "T38n1782_01a:0995a14": "逢遇，尚勸捨分別之心，況示疾而演大方，不",
    "T38n1782_01a:0995a15": "讚授菩薩之智？所以〈問疾品〉中，吉祥將往問",
    "T38n1782_01a:0995a16": "疾，淨名先空其舍。既同十方佛之，亦現空",
    "T38n1782_01a:0995a17": "其分別。〈不思議品〉中，鶖子希床，訶令為法，",
    "T38n1782_01a:0995a18": "後請燈王之座，安處菩薩聲聞，廣說不可思",
    "T38n1782_01a:0995a19": "議，談非二乘境界。飲光引生盲，自喻不了，",
    "T38n1782_01a:0995a20": "解之難思。〈觀有情品〉中，天女散花，聲聞便",
    "T38n1782_01a:0995a21": "著。鶖子以花不如法，盡其神力去之。天女曰：",
    "T38n1782_01a:0995a22": "「是花如法，尊者自不如法。花無分別，尊者有",
    "T38n1782_01a:0995a23": "之。」〈香臺品〉中，鶖子見日時將至，心思所食，",
    "T38n1782_01a:0995a24": "便香臺之食，勸捨聲聞之意。故《攝論》云「三",
    "T38n1782_01a:0995a25": "種練磨，斷除四處障。」二乘作意、諸疑離疑，",
    "T38n1782_01a:0995a26": "心有分別便迷其境，分別若除乃冥正理。故",
    "T38n1782_01a:0995a27": "有分別者，未契真宗之妙，莫證菩提；無分別",
    "T38n1782_01a:0995a28": "者，遂會玄門之極，方成大覺。故知示疾現不",
    "T38n1782_01a:0995a29": "思議，欲令二乘起內欣厭。聲聞苦身，任運便",
    "T38n1782_01a:0995b01": "滅，故內欣厭唯說智心。分別心滅，妄境乃",
    "T38n1782_01a:0995b02": "空；正智既生，其理便現。問：聲聞獨覺隨往",
    "T38n1782_01a:0995b03": "眾多，何獨鶖子一人屢有詞理之屈？答：聲聞",
    "T38n1782_01a:0995b04": "巨眾，鶖子獨高。舉首對揚，知餘並屈。外欣厭",
    "T38n1782_01a:0995b05": "者，厭謂厭離穢土，欣謂欣清淨土。佛土有三：",
    "T38n1782_01a:0995b06": "一法性土，法身所居，真如之理；二受用土，報",
    "T38n1782_01a:0995b07": "身所居，眾寶嚴飾；三變化土，化身所居，淨穢",
    "T38n1782_01a:0995b08": "不定。至下經文具廣分別。雖復妙德淨名，俱",
    "T38n1782_01a:0995b09": "變菴園使淨，通警時聞大眾，何獨為化聲聞？",
    "T38n1782_01a:0995b10": "唯有持髻對申，世尊足按，大千變淨，尋復如",
    "T38n1782_01a:0995b11": "常，此唯獨化聲聞，為止鶖子之疑故也。雖亦",
    "T38n1782_01a:0995b12": "大眾同見，不應獨為聲聞。鶖子時獨生疑，故",
    "T38n1782_01a:0995b13": "此俱稱為現。即初現淨剎，為令二乘有外欣",
    "T38n1782_01a:0995b14": "厭。後時所現，並為一切。事既同上，不能具",
    "T38n1782_01a:0995b15": "陳。心清淨故佛土亦淨，心有垢故佛土亦垢，",
    "T38n1782_01a:0995b16": "所以上來欣厭取捨皆言內外。三為顯菩薩",
    "T38n1782_01a:0995b17": "內外修者，菩薩所修雖難別舉，總而略例，",
    "T38n1782_01a:0995b18": "不過二種：一內修、二外修。內修者，內修己身",
    "T38n1782_01a:0995b19": "所應成就自利功德，即大智等，而為上首。外",
    "T38n1782_01a:0995b20": "修者，外修利他所應成就利他功德，即大悲",
    "T38n1782_01a:0995b21": "等，而為上首。《成唯識》說「雖菩薩所修隨其意",
    "T38n1782_01a:0995b22": "樂，一切皆通自他利品。」濟拔眾生，即己利故；",
    "T38n1782_01a:0995b23": "自所進修，為眾生故，而隨勝顯。六到彼岸、諸",
    "T38n1782_01a:0995b24": "相好業、菩提分等，名自利行。六種神通、四種",
    "T38n1782_01a:0995b25": "無量、四攝事等，名利他行。自利行者，此經〈序",
    "T38n1782_01a:0995b26": "品〉歎菩薩德中云「諸佛威德常所加持，善護",
    "T38n1782_01a:0995b27": "法城、能攝正法，紹三寶種使不絕，乃至廣說，",
    "T38n1782_01a:0995b28": "諸有所作，亦不唐捐。」又寶性問淨土相：「云何",
    "T38n1782_01a:0995b29": "名為嚴淨佛土？」世尊告曰：「修回向土，是菩薩",
    "T38n1782_01a:0995c01": "淨土。菩薩得菩提時，其國具足眾德莊嚴。」又",
    "T38n1782_01a:0995c02": "〈菩提分品〉說「諸菩薩雖復行於五無間趣，而",
    "T38n1782_01a:0995c03": "無恚惱忿害毒心。」又普現一切色身菩薩問",
    "T38n1782_01a:0995c04": "無垢稱父母等類，無垢稱言：「慧度菩薩母，善",
    "T38n1782_01a:0995c05": "方便為父。母間真導師，無不由是生。」惠度第",
    "T38n1782_01a:0995c06": "六，自利德也；方便第七，利他德也。又〈菩薩行",
    "T38n1782_01a:0995c07": "品〉中，上方九百萬菩薩請釋迦言：「願賜少法，",
    "T38n1782_01a:0995c08": "當還本土。」世尊告曰：「有諸菩薩解脫法門，名",
    "T38n1782_01a:0995c09": "為有盡無盡。汝當修學。有盡者，即是有為",
    "T38n1782_01a:0995c10": "有生滅法。言無盡者，則是無為無生滅法。如",
    "T38n1782_01a:0995c11": "是一切自利功德，皆是菩薩內所應修。一切",
    "T38n1782_01a:0995c12": "皆以智為主故。」恐文繁廣，自利行中，但舉",
    "T38n1782_01a:0995c13": "爾所，餘皆准知。利他行者，〈序品〉歎德中言「以",
    "T38n1782_01a:0995c14": "大師子吼聲敷演，美音遐振，周遍十方，乃至",
    "T38n1782_01a:0995c15": "廣說，其見聞者，無不蒙益。」后長者子寶性請",
    "T38n1782_01a:0995c16": "問淨佛土相及諸菩薩修佛土相，世尊告曰：",
    "T38n1782_01a:0995c17": "「諸有情土，是為菩薩嚴淨佛土。隨諸有情增",
    "T38n1782_01a:0995c18": "長饒益，即便攝受嚴淨佛土。」〈方便品〉中，歎",
    "T38n1782_01a:0995c19": "無垢稱言「善於智度，通達方便，大願成滿，明",
    "T38n1782_01a:0995c20": "了有情意樂及行。」又〈菩提分品〉言「菩薩雖復",
    "T38n1782_01a:0995c21": "行於焰魔王趣，而集廣大福惠資糧。」又普現",
    "T38n1782_01a:0995c22": "一切色身菩薩，問無垢稱父母等類，無垢稱",
    "T38n1782_01a:0995c23": "言：「雖知諸佛國，及與眾生空，而常修淨土，利",
    "T38n1782_01a:0995c24": "物無懈怠。」又〈菩薩行品〉中，上方菩薩請釋",
    "T38n1782_01a:0995c25": "迦言：「願賜少法，當還本土。」世尊告曰：「云何名",
    "T38n1782_01a:0995c26": "為不盡有為？謂諸菩薩不棄大慈、不捨大悲。",
    "T38n1782_01a:0995c27": "云何名為不盡無為？雖觀無我，而於有情不",
    "T38n1782_01a:0995c28": "捨大悲。是名菩薩不住無為。」上利他行，恐文",
    "T38n1782_01a:0995c29": "繁廣，且舉爾所，餘准可知。如是一切利他功",
    "T38n1782_01a:0996a01": "德，皆是菩薩外所應修。如是菩薩凡聖，通",
    "T38n1782_01a:0996a02": "論趣與未趣，總相兼說莫過七地：一種姓",
    "T38n1782_01a:0996a03": "地、二勝解行地、三淨勝意樂地、四行正行",
    "T38n1782_01a:0996a04": "地、五決定地、六決定行地、七到究竟地。此七",
    "T38n1782_01a:0996a05": "地中，初有種姓而未能修；次雖能修而未能",
    "T38n1782_01a:0996a06": "證；後之之地雖皆證得，後位勝前。又有十",
    "T38n1782_01a:0996a07": "地：一住種姓、二已趣入、三未淨意樂未入初",
    "T38n1782_01a:0996a08": "地、四已淨意樂已入初地、五未成就未至到",
    "T38n1782_01a:0996a09": "究竟地，六已成就已至到究竟地，七未墮決",
    "T38n1782_01a:0996a10": "定未成熟中、七地已前、八已墮決定住八九",
    "T38n1782_01a:0996a11": "地、九一生所繫到究竟位中、十最後有即第",
    "T38n1782_01a:0996a12": "十地。此等菩薩所修諸行，別雖無邊，總類而",
    "T38n1782_01a:0996a13": "論不過四種：一波羅密行、二菩薩分行、三",
    "T38n1782_01a:0996a14": "諸神通行、四成熟有情行。恐文繁廣，不獲指",
    "T38n1782_01a:0996a15": "陳，至下文中當別顯說，隨應是此內外應修。",
    "T38n1782_01a:0996a16": "然諸菩薩有五種生：一、除災生，謂諸菩薩大",
    "T38n1782_01a:0996a17": "願自在二種力故，於飢饉厄難時，為令眾生",
    "T38n1782_01a:0996a18": "少用功力而得存濟，於大魚等種類中生，身",
    "T38n1782_01a:0996a19": "形廣大，以自身內普給一切飢餓眾生。或",
    "T38n1782_01a:0996a20": "持明呪、或為藥王，救諸疾疫。隣國戰諍，具勢",
    "T38n1782_01a:0996a21": "息除。有情乖違，誡言和解。惡主逼迫，生彼",
    "T38n1782_01a:0996a22": "調順。諸有邪見，生彼天處，方便除斷。此等一",
    "T38n1782_01a:0996a23": "切名除災生。二、隨類生，謂諸菩薩以大願自",
    "T38n1782_01a:0996a24": "在，隨於一切種類中生，而為上首，方便化導。",
    "T38n1782_01a:0996a25": "彼所行惡而自不行，彼不行善而自行之，方",
    "T38n1782_01a:0996a26": "便勸說除彼過失。三、大勢生，謂諸菩薩稟性",
    "T38n1782_01a:0996a27": "生時，壽量形色、族姓自在及富貴等諸異熟",
    "T38n1782_01a:0996a28": "果，一切世間最為殊勝。四、增上生，謂諸菩",
    "T38n1782_01a:0996a29": "薩初地作轉輪王，王瞻部州；二地作金輪王，",
    "T38n1782_01a:0996b01": "王四天下；三地作忉利天王；四地作夜摩天",
    "T38n1782_01a:0996b02": "王；五地作都史多天王；六地作樂變化天",
    "T38n1782_01a:0996b03": "王；七地作他化自在天王；八地作初禪天王；",
    "T38n1782_01a:0996b04": "九地作二禪王；第十地菩薩作大自在過色",
    "T38n1782_01a:0996b05": "究竟第四禪王，一切生處最為第一，避四天",
    "T38n1782_01a:0996b06": "王，無定主故；避第三禪，世極樂故。五最勝",
    "T38n1782_01a:0996b07": "生，謂諸菩薩菩提資糧已極圓滿，生波羅門",
    "T38n1782_01a:0996b08": "家、大國師家、或生剎帝利大國王家，能現等",
    "T38n1782_01a:0996b09": "覺廣作佛事，如〈菩薩地〉四十八卷當廣分別。",
    "T38n1782_01a:0996b10": "准無垢稱，此五生中資財無量，攝受貧乏，得",
    "T38n1782_01a:0996b11": "名除災生。若在長者，長者中尊，為說法勝，得",
    "T38n1782_01a:0996b12": "名隨類生。已曾供養無量諸佛，深植德本，因",
    "T38n1782_01a:0996b13": "既大故果亦不小，得名大勢生。現身不受十",
    "T38n1782_01a:0996b14": "王果，故非增上生。相非后身之菩薩故，非最",
    "T38n1782_01a:0996b15": "後生。或復唯是隨類生，攝於一切類，皆為",
    "T38n1782_01a:0996b16": "上首，化一切故。皆由菩薩內外修習自利利",
    "T38n1782_01a:0996b17": "他，故能現此。為諸菩薩有如是類、有如是生，",
    "T38n1782_01a:0996b18": "行利益故。此經下文〈香臺品〉中，無垢稱語上",
    "T38n1782_01a:0996b19": "方菩薩言：「如是大士。釋迦如來能為難事，隱",
    "T38n1782_01a:0996b20": "䨱無量尊貴功德，不憚功勞，方便調伏剛強",
    "T38n1782_01a:0996b21": "眾生。諸菩薩眾生此土者，亦能堪忍種種",
    "T38n1782_01a:0996b22": "勞倦，成就堅牢大悲精進，助揚如來無上正",
    "T38n1782_01a:0996b23": "法，利樂有情。堪忍世界行菩薩行饒益有",
    "T38n1782_01a:0996b24": "情，住於一生所得功德，多於一切妙香世界",
    "T38n1782_01a:0996b25": "百千大劫行菩薩行利樂功德。由此世界有",
    "T38n1782_01a:0996b26": "十種修習善法故，謂以惠施攝諸貧窮，乃至",
    "T38n1782_01a:0996b27": "以四攝攝眾生故。」雖知一切菩薩皆修內外",
    "T38n1782_01a:0996b28": "二行，此經為顯此土菩薩修不可思議殊勝",
    "T38n1782_01a:0996b29": "之行勝餘佛土故。四為顯如來威德大者，諸",
    "T38n1782_01a:0996c01": "佛聖德雖復百千，以類而論不過二種：一大",
    "T38n1782_01a:0996c02": "威力、二大神德。威力有三：一聖威力、二法威",
    "T38n1782_01a:0996c03": "力、三俱生威力。聖威力者，謂佛昔時修習定",
    "T38n1782_01a:0996c04": "力，今者依定得定自在，隨其所願一切事",
    "T38n1782_01a:0996c05": "成，以調柔故、善修心故，名聖威力。法威力",
    "T38n1782_01a:0996c06": "者，謂昔菩薩修六度等諸殊勝法，有廣大果、",
    "T38n1782_01a:0996c07": "有大勝利，名法威力。俱生威力者，謂佛往昔",
    "T38n1782_01a:0996c08": "先集廣大福德資糧，證得俱生甚希奇法，名",
    "T38n1782_01a:0996c09": "俱生威力。初聖威力，即六神通：一神境智作",
    "T38n1782_01a:0996c10": "證通、二隨念宿住智作證通、三天耳智作證",
    "T38n1782_01a:0996c11": "通、四見死生智作證通、五知心差別智作證",
    "T38n1782_01a:0996c12": "通、六漏盡智作證通。初神境通有二：一能變、",
    "T38n1782_01a:0996c13": "二能化。變謂先有而改易之，即十八變：一振",
    "T38n1782_01a:0996c14": "動、二熾然、三流布、四示現、五轉變、六往來、",
    "T38n1782_01a:0996c15": "七卷、八舒、九眾像入身、十同類往趣、十一",
    "T38n1782_01a:0996c16": "顯、十二隱、十三所作自在、十四制他神通、十",
    "T38n1782_01a:0996c17": "五能施辨才、十六能施憶念、十七能施安樂、",
    "T38n1782_01a:0996c18": "十八放大光明。化謂先無而今有也，即三種",
    "T38n1782_01a:0996c19": "化：化身、化境及化語。如上所說變化二種，",
    "T38n1782_01a:0996c20": "能為二事：一引諸眾生入佛聖教、二惠施無",
    "T38n1782_01a:0996c21": "量受苦眾生。聲聞神通唯至二千，獨覺神通",
    "T38n1782_01a:0996c22": "能至三千，如來神通於一念頃能遍十方。菩",
    "T38n1782_01a:0996c23": "薩初地至百佛世界，乃至十地，隨其品類多",
    "T38n1782_01a:0996c24": "少之數，如《十地經》說其分限，乃至漏盡通。二",
    "T38n1782_01a:0996c25": "乘但能斷漏種現、不斷麁重，自知漏盡，而不",
    "T38n1782_01a:0996c26": "知他及漏盡方便，亦不知他於漏盡得有增",
    "T38n1782_01a:0996c27": "上慢。如來具斷種現隨眠，而能了知自他漏",
    "T38n1782_01a:0996c28": "盡及盡方便，亦能知他有增上慢，自無染污，",
    "T38n1782_01a:0996c29": "亦善為他廣分別說諸增上慢。即此所說六",
    "T38n1782_01a:0997a01": "種神變，此經〈序品〉云「寶性五百獻蓋，佛合為",
    "T38n1782_01a:0997a02": "一，遍䨱大千。」此即下八變中第五轉變，轉",
    "T38n1782_01a:0997a03": "多為一故；亦即第八舒，舒小為大故。爾時世",
    "T38n1782_01a:0997a04": "尊知諸大眾心懷猶豫，以足指案此大地，即",
    "T38n1782_01a:0997a05": "時三千大千世界無量有千妙寶莊嚴，亦即",
    "T38n1782_01a:0997a06": "第五轉變所攝。據實而論，菩薩所見本是淨",
    "T38n1782_01a:0997a07": "土、二乘凡夫見是穢土，今為二乘等轉換穢",
    "T38n1782_01a:0997a08": "方變為淨土，故是第五轉變所攝；還攝為穢",
    "T38n1782_01a:0997a09": "亦復如是，由佛勝解能轉變故。〈問疾品〉中，時",
    "T38n1782_01a:0997a10": "無垢稱以大神力令其室空，除諸所有，唯置",
    "T38n1782_01a:0997a11": "一床，現疾而臥。即十八變中第十二隱攝，隱",
    "T38n1782_01a:0997a12": "沒所有令不現故。〈不思議品〉中，鶖子希床，",
    "T38n1782_01a:0997a13": "訶令為法，後無垢稱問妙吉祥：「何等佛土有",
    "T38n1782_01a:0997a14": "寶座？」妙吉祥言：「東方去此廣三十六恒河",
    "T38n1782_01a:0997a15": "沙佛國，有佛世界名山幢，佛號山燈王。佛身",
    "T38n1782_01a:0997a16": "長八十四億踰膳那量，其師子座高六十八",
    "T38n1782_01a:0997a17": "億踰膳那。菩薩身長四十二億踰膳那，座高",
    "T38n1782_01a:0997a18": "三十四億踰膳那。最為殊妙。」時無垢稱起大",
    "T38n1782_01a:0997a19": "神通，山燈王佛遣三十二億大師子座來入",
    "T38n1782_01a:0997a20": "其室。十八變中，第六住來；亦第十三所作自",
    "T38n1782_01a:0997a21": "在、念來即來，得自在故。無垢稱室欻然廣博",
    "T38n1782_01a:0997a22": "嚴淨。廣博者，第八變舒也，變小令大故，悉能",
    "T38n1782_01a:0997a23": "苞容三十二億師子之座，不相妨礙。廣嚴大",
    "T38n1782_01a:0997a24": "城乃至阿素洛等所住宮殿亦不迫迮，悉見",
    "T38n1782_01a:0997a25": "如本，前後無異。第九眾像入身也，眾像不小、",
    "T38n1782_01a:0997a26": "身亦不大，故此所攝。身為主故，以此名身。大",
    "T38n1782_01a:0997a27": "像入小室，此所攝。令諸菩薩各自變身為",
    "T38n1782_01a:0997a28": "四十二億踰膳那量，昇師子座。此乃第八舒",
    "T38n1782_01a:0997a29": "也，舒小為大故。無垢稱語舍利弗言：「諸佛",
    "T38n1782_01a:0997b01": "如來住解脫，名不可思議。能以妙高山王內",
    "T38n1782_01a:0997b02": "於芥子、四大海水內於毛孔、以大千界置",
    "T38n1782_01a:0997b03": "手掌中。」此之三種，大小二事皆無增減，亦",
    "T38n1782_01a:0997b04": "即是此眾像入身。或七日以為一劫，第八舒",
    "T38n1782_01a:0997b05": "也，短為長故。或促一劫以為七日，第七卷",
    "T38n1782_01a:0997b06": "攝，促長為短故。如是一切住解脫不可思議",
    "T38n1782_01a:0997b07": "佛之神力，廣說如下，皆是此中十八神變三",
    "T38n1782_01a:0997b08": "種化攝。〈觀有情品〉天女散花，花是神境智通",
    "T38n1782_01a:0997b09": "中化境也，化為也香等故。八希有中第一奇",
    "T38n1782_01a:0997b10": "云「此室常有金色光明」，即第十八變放大光",
    "T38n1782_01a:0997b11": "明。乃至第八「此室常現一切佛土功德莊嚴，",
    "T38n1782_01a:0997b12": "諸天宮殿眾妙綺飾」，亦即是此轉變所攝，或",
    "T38n1782_01a:0997b13": "即亦是眾像入身。〈香臺品〉中化為菩薩，上往",
    "T38n1782_01a:0997b14": "妙香請佛飯食，及九百萬菩薩俱來至此，第",
    "T38n1782_01a:0997b15": "六往來也。舉眾皆見菩薩往彼等事，即是第",
    "T38n1782_01a:0997b16": "四示現所攝，示現彼事令眾見故。化九百萬",
    "T38n1782_01a:0997b17": "座等，即是化境，本無而有故。大眾食飯而乃",
    "T38n1782_01a:0997b18": "有餘，此亦舒也，舒小令多故。如是廣說不動",
    "T38n1782_01a:0997b19": "佛事，皆是此攝，至下一一當應別配。此上所",
    "T38n1782_01a:0997b20": "說皆是聖者神通威力，次法威力。由昔菩薩",
    "T38n1782_01a:0997b21": "修行六度之威刃故，能為四相：一斷障、二",
    "T38n1782_01a:0997b22": "資糧成就、三饒益自他、四與當來果。由布施",
    "T38n1782_01a:0997b23": "故能斷慳悋，能作自己菩提資糧，亦能除他",
    "T38n1782_01a:0997b24": "飢渴疾病匱乏眾苦，當來富樂，得大祿位財",
    "T38n1782_01a:0997b25": "寶朋黨大眷屬故。乃至由般若故能斷無明，",
    "T38n1782_01a:0997b26": "為己資糧，能以四攝成熟有情，如境覺了引",
    "T38n1782_01a:0997b27": "大淨喜，普為有情稱理說法，令獲現後利益",
    "T38n1782_01a:0997b28": "安樂。攝諸善根，能正所作，當來能證二障離",
    "T38n1782_01a:0997b29": "繫。隨其次第配其四相世界，慳悋無明一",
    "T38n1782_01a:0997c01": "切皆斷，乃至祿位財寶朋黨眷屬，攝諸善根，",
    "T38n1782_01a:0997c02": "二證離繫故。此顯善法威力。後俱生威力，",
    "T38n1782_01a:0997c03": "謂性能憶本生諸事，任運為者情，堪忍受大",
    "T38n1782_01a:0997c04": "苦，窮都史天壽量方沒。壽量、形色、名稱勝",
    "T38n1782_01a:0997c05": "彼，下生入胎，放光遠照。入住出胎，三時正",
    "T38n1782_01a:0997c06": "知。生行七步，不待扶持。威德天龍，散香供",
    "T38n1782_01a:0997c07": "養，相好嚴身，摧滅魔橫，支節皆備那羅延",
    "T38n1782_01a:0997c08": "力。童稚自然達解工巧，無師能證無上菩提，",
    "T38n1782_01a:0997c09": "大梵天王自然勸請。雲雷驚怖，入定不動，蠕",
    "T38n1782_01a:0997c10": "動歸向附信菩薩。既成佛已，下至傍生亦來",
    "T38n1782_01a:0997c11": "供養，雲龍常候，洗便降雨、遊行不落。坐樹",
    "T38n1782_01a:0997c12": "枝條並皆垂影，隨蔭其身，曾不虧捨。魔於",
    "T38n1782_01a:0997c13": "六年求便不得。癩癎亂見復其本心，逆胎",
    "T38n1782_01a:0997c14": "得順、盲者得眼、聾者得聽。三毒得除，常右",
    "T38n1782_01a:0997c15": "脇臥，處草蓐等曾無動亂，雖現睡眠而無轉",
    "T38n1782_01a:0997c16": "側。風不動衣，行如師子、步若牛王，先舉右",
    "T38n1782_01a:0997c17": "足後方移左。地隨高下，無礫石等，門應大",
    "T38n1782_01a:0997c18": "小，食並彈碎。般涅槃時大地振動，眾星晃",
    "T38n1782_01a:0997c19": "曜交流而須。如是等事名俱生威力，非是",
    "T38n1782_01a:0997c20": "神通威力所作。此經具陳，香臺、燈王、無動、藥",
    "T38n1782_01a:0997c21": "王、釋迦五佛神通威力，餘隨所應有無准說，",
    "T38n1782_01a:0997c22": "不能一一預顯其事，至下文中當廣指示。大",
    "T38n1782_01a:0997c23": "聖德者，謂顯如來十號圓滿、二斷二智，名大",
    "T38n1782_01a:0997c24": "聖德。二斷者，謂煩惱障習斷、所知障習斷，即",
    "T38n1782_01a:0997c25": "二障盡所顯真理，因斷障顯，是斷性故，名之",
    "T38n1782_01a:0997c26": "為斷。二智者，斷煩惱障已，不隨轉智，即生空",
    "T38n1782_01a:0997c27": "智。斷所知障已，於一切境無障礙智，即法空",
    "T38n1782_01a:0997c28": "智。復可說三智，謂清淨智、一切智、無滯智。",
    "T38n1782_01a:0997c29": "又佛百四十不共佛法，謂三十二相、八十隨",
    "T38n1782_01a:0998a01": "好、四一切種清淨、四無所畏、十力、三念住、三",
    "T38n1782_01a:0998a02": "不護大悲、無忘失法、永害習氣、一切種妙智，",
    "T38n1782_01a:0998a03": "及佛無諍願智、無礙解等，如是皆名大聖德",
    "T38n1782_01a:0998a04": "法。如《瑜伽》第四十八及四十九中顯此功德",
    "T38n1782_01a:0998a05": "體義差別。今此經中顯佛有七種最勝，名大",
    "T38n1782_01a:0998a06": "聖德。一所依勝，顯佛身有諸相好故。二正行",
    "T38n1782_01a:0998a07": "勝，由佛二利，利益安樂、哀愍世間，令諸天人",
    "T38n1782_01a:0998a08": "獲得義利。三圓滿勝，謂佛戒、見、軌則、淨命四",
    "T38n1782_01a:0998a09": "種皆滿。四智慧勝，由佛四無礙解皆成就故。",
    "T38n1782_01a:0998a10": "五威力勝，具六通故。六斷勝，二障習氣皆永",
    "T38n1782_01a:0998a11": "斷故。七住勝，多住無上等三住，謂聖、天、梵",
    "T38n1782_01a:0998a12": "住。三解脫門及滅盡定，名聖住。多住滅盡",
    "T38n1782_01a:0998a13": "定、四靜慮，名天住。多住無動第四靜慮、四無",
    "T38n1782_01a:0998a14": "量，名梵住。多住大悲，由此晝夜六時以佛眼",
    "T38n1782_01a:0998a15": "觀察世間，誰於善根有增有減及得三乘。此",
    "T38n1782_01a:0998a16": "經上下顯此七勝，名大聖德。成力聖威德，",
    "T38n1782_01a:0998a17": "合名第四如來威德。五、時眾根熟所宜聞者，",
    "T38n1782_01a:0998a18": "佛以大悲智眼，晝夜六時觀察一切世間，方",
    "T38n1782_01a:0998a19": "便善利無其四失：一無非處、二無非時、三無",
    "T38n1782_01a:0998a20": "非法、四無非器。況此經云「諸佛如來威儀進",
    "T38n1782_01a:0998a21": "止，凡所施為無非佛事。」故說此經時眾宜",
    "T38n1782_01a:0998a22": "聞，非是虛施聽眾無益。此經總有十三位益。",
    "T38n1782_01a:0998a23": "且初〈序品〉，因說佛土嚴淨之相，五百長者子",
    "T38n1782_01a:0998a24": "得無生忍；八萬四千人皆發無上正等覺心；",
    "T38n1782_01a:0998a25": "三萬二千人知有為法無常，遠塵離垢，得",
    "T38n1782_01a:0998a26": "法眼淨；八千比丘漏盡意解。〈方便品〉中，淨名",
    "T38n1782_01a:0998a27": "示疾，因問說法，無數千人皆發無上正等覺",
    "T38n1782_01a:0998a28": "心。〈聲聞〉、〈菩薩〉二品中，先逢淨名，雖彼時聞各",
    "T38n1782_01a:0998a29": "有悟道，遣去答佛不說得道。〈問疾品〉中，因共",
    "T38n1782_01a:0998b01": "談論，八千天子皆發無上正等覺心。〈不思議",
    "T38n1782_01a:0998b02": "品〉中，大迦葉引生盲自喻不了解脫法門，三",
    "T38n1782_01a:0998b03": "萬二千天子皆發無上正等覺心，八千菩薩",
    "T38n1782_01a:0998b04": "得入菩薩方便善巧智力，所入不可思議解",
    "T38n1782_01a:0998b05": "脫境界。〈觀有情品〉、〈菩提分品〉不說得道。〈入不",
    "T38n1782_01a:0998b06": "二法門品〉中，五千菩薩皆入不二法門。〈香臺",
    "T38n1782_01a:0998b07": "品〉中，說十種事勝餘佛土，成就八法生于淨",
    "T38n1782_01a:0998b08": "土，五千天子皆發無上正等覺心，十千菩薩",
    "T38n1782_01a:0998b09": "得無生法忍。〈菩薩行品〉中，上方九百萬菩薩",
    "T38n1782_01a:0998b10": "聞有盡無盡法歡喜，以妙香花散大千界，供",
    "T38n1782_01a:0998b11": "養佛法及菩薩已，忽然不現，還到彼國。〈觀如",
    "T38n1782_01a:0998b12": "來品〉中，因見妙喜世界不動如來，十加那由",
    "T38n1782_01a:0998b13": "他人。皆發無上正等覺心願生彼界，佛記當",
    "T38n1782_01a:0998b14": "生。〈法供養品〉、〈囑累品〉不說得道。二、經之宗緒",
    "T38n1782_01a:0998b15": "者，此方先德依現所有經論義旨，總立四宗：",
    "T38n1782_01a:0998b16": "一立性宗。成立三科法皆有體，薩婆多部是，",
    "T38n1782_01a:0998b17": "《迦延》、《雜心》、《婆沙》之類。二破性宗。諸法有相，都",
    "T38n1782_01a:0998b18": "無實性。破前立性，《成實論》是。三破相宗。非但",
    "T38n1782_01a:0998b19": "性空，諸法相狀亦非實有，《般若》等經，《中》、《百》等",
    "T38n1782_01a:0998b20": "是。四顯實宗。明一切法真實道理，隨其所應",
    "T38n1782_01a:0998b21": "有空有有，《涅槃》、《花嚴》、《楞伽》等是。若其經論唯",
    "T38n1782_01a:0998b22": "有爾許，可定四宗。只如舊《阿含經》云「舍利",
    "T38n1782_01a:0998b23": "弗入涅槃時，無色界天淚下，如春細雨。」大眾",
    "T38n1782_01a:0998b24": "部經，何宗所攝？《梵網六十二見經》并《舍利弗",
    "T38n1782_01a:0998b25": "阿毘曇》，正量部教。《三彌帝論》，上座部論。如是",
    "T38n1782_01a:0998b26": "等經論，並非四宗，何得唯言總有四宗？今依",
    "T38n1782_01a:0998b27": "新翻經論，總依諸教，教類有三；以理標宗，宗",
    "T38n1782_01a:0998b28": "乃有八。教類三者，《解深密經》第二卷中，世",
    "T38n1782_01a:0998b29": "尊廣為勝義生菩薩，依遍計所執體相無故，",
    "T38n1782_01a:0998c01": "說相無自性性；性依他起上無遍計所執自",
    "T38n1782_01a:0998c02": "然生故，說生無自性性；依圓成實上無遍計",
    "T38n1782_01a:0998c03": "所執故，說勝義無自性性。說三無性，皆依",
    "T38n1782_01a:0998c04": "無於遍計所執。已勝義生、深生領解，廣說世",
    "T38n1782_01a:0998c05": "間毘濕縛藥、雜彩畫地、熟蘇虛空諸譬喻",
    "T38n1782_01a:0998c06": "已，世尊讚歎善解所說。勝義生菩薩復白佛",
    "T38n1782_01a:0998c07": "言：「世尊初於一時，在波羅痆斯仙人墮處施",
    "T38n1782_01a:0998c08": "鹿林中，唯為發趣聲聞乘者，以四諦相轉正",
    "T38n1782_01a:0998c09": "法輪。雖是甚奇甚為希有，一切世間諸天人",
    "T38n1782_01a:0998c10": "等，先無有能如法轉者。而於彼時所轉法輪，",
    "T38n1782_01a:0998c11": "有上有容，是未了義，是諸諍論安足處所。世",
    "T38n1782_01a:0998c12": "尊在昔第二時中，唯為發趣修大乘者，依一",
    "T38n1782_01a:0998c13": "切法皆無自性、無生無滅、本來寂靜、自性涅",
    "T38n1782_01a:0998c14": "槃，以隱密相轉正法輪。雖更希奇甚為希有，",
    "T38n1782_01a:0998c15": "而於彼時所轉法輪，亦是有上、有所容受，猶",
    "T38n1782_01a:0998c16": "未了義，亦諸諍論安足處所。世尊于今第三",
    "T38n1782_01a:0998c17": "時中，普為發趣一切乘者，依一切法皆無自",
    "T38n1782_01a:0998c18": "性、無生無滅、本來寂靜、自性涅槃、無自性性，",
    "T38n1782_01a:0998c19": "以顯了相轉正法輪，第一甚奇、最為希有。于",
    "T38n1782_01a:0998c20": "今世尊所轉法輪，無上無容，是真了義，非諸",
    "T38n1782_01a:0998c21": "諍論安足處所。」即是《金光明經》中說轉、照、持",
    "T38n1782_01a:0998c22": "三種法輪。世尊初說三乘同行四諦有教，名",
    "T38n1782_01a:0998c23": "轉法輪，以十二行相獨得轉名。第二時說大",
    "T38n1782_01a:0998c24": "乘獨行空理之教，照破有故，名照法輪。第",
    "T38n1782_01a:0998c25": "三時說遣所執空、存二性有，三乘之人皆可",
    "T38n1782_01a:0998c26": "修持，名持法輪。亦即《涅槃經》中「如有醫師，初",
    "T38n1782_01a:0998c27": "令服乳，而除於病。因服乳故，國人多死。別醫",
    "T38n1782_01a:0998c28": "諫王，總教斷乳，國人並差。後王有疾，醫人更",
    "T38n1782_01a:0998c29": "藥，令和乳服。王責問之，醫人具說，有病宜服",
    "T38n1782_01a:0999a01": "乳、有病不宜服，今病宜和乳，故無有失。」亦即",
    "T38n1782_01a:0999a02": "瑜伽三時教也。雖知一雨普潤，教實無差，隨",
    "T38n1782_01a:0999a03": "對根機遂成隱顯。教既隱顯，偏說空有，非正",
    "T38n1782_01a:0999a04": "中道；中道之教，所說有空無隱顯故。雖此",
    "T38n1782_01a:0999a05": "引文未別屬教何等，是此三時教也。一唯說",
    "T38n1782_01a:0999a06": "法有宗，即《阿含》等初時之教，逗彼小機，破於",
    "T38n1782_01a:0999a07": "我執，說無有情我，但有法因故。雖二十部種",
    "T38n1782_01a:0999a08": "種異執，初逗小機，唯說法有。二唯說法空宗，",
    "T38n1782_01a:0999a09": "即《般若》等第二時教，逗彼大機，破於法執，說",
    "T38n1782_01a:0999a10": "一切法本空性故。三雙遮有空執並說有空",
    "T38n1782_01a:0999a11": "宗，即《花嚴》、《深密》、《涅槃》、《法花》、《楞伽》、《厚嚴》、《勝鬘》等",
    "T38n1782_01a:0999a12": "是。昔執所執我法俱有，有為無為一切皆空；",
    "T38n1782_01a:0999a13": "今說所執我法俱無，有為無為二種皆有，故",
    "T38n1782_01a:0999a14": "有空雙遮而空有並說。准理配經，二師別引，",
    "T38n1782_01a:0999a15": "即第二第三時教也。中百等師多引唯是說",
    "T38n1782_01a:0999a16": "空之教。今解不然，正中道教以理據宗，宗乃",
    "T38n1782_01a:0999a17": "有八：一、我法俱有宗，謂犢子部等，彼說我法",
    "T38n1782_01a:0999a18": "二種俱有，立三聚法，一有為聚、二無為聚、三",
    "T38n1782_01a:0999a19": "非二聚，前二聚法、第三聚我。又立五德藏，",
    "T38n1782_01a:0999a20": "一過去、二未來、三現在、四無為、五不可說，",
    "T38n1782_01a:0999a21": "此即是我，不可說是有為無為故。二、有法無",
    "T38n1782_01a:0999a22": "我宗，謂薩婆多等，彼說諸法二種所攝，二",
    "T38n1782_01a:0999a23": "名、二色；或四所攝，謂去、來、今及無為法；或五",
    "T38n1782_01a:0999a24": "所攝，一心、二心所、三色、四不相應、五無為。",
    "T38n1782_01a:0999a25": "故一切法皆悉實有。三、法無去來宗，謂大眾",
    "T38n1782_01a:0999a26": "部等，說有現在及無為法，過去未來體用無",
    "T38n1782_01a:0999a27": "故。四、現通假實宗，謂說假部等，彼說無去來",
    "T38n1782_01a:0999a28": "世，現在世中諸法，在蘊可實、在界處假，隨",
    "T38n1782_01a:0999a29": "應諸法假實不定。《成實論》等經部別師，亦即",
    "T38n1782_01a:0999b01": "此類。五、俗妄真實宗，謂說出世部等，世俗皆",
    "T38n1782_01a:0999b02": "假，以虛妄故；出世法實，非虛妄故。六、諸法但",
    "T38n1782_01a:0999b03": "名宗，謂一說部，一切我法唯有假名，都無體",
    "T38n1782_01a:0999b04": "故。七、勝義皆空宗，謂清辨等，明說空經以為",
    "T38n1782_01a:0999b05": "了義，說一切法世俗可有、勝義皆空。八、應理",
    "T38n1782_01a:0999b06": "圓實宗，謂護法等，弘暢《花嚴》、《深密》等經，雖說",
    "T38n1782_01a:0999b07": "二諦，隨其所應，具有空理，圓妙無闕，實殊勝",
    "T38n1782_01a:0999b08": "故。今此經非前六宗，後二唯是大乘所說，故",
    "T38n1782_01a:0999b09": "知通是二宗所攝。若依初大乘清辨等義，此",
    "T38n1782_01a:0999b10": "經雖明二諦之義，依勝義諦以空為宗，所以",
    "T38n1782_01a:0999b11": "十大弟子皆以空理而對詰之，彼詞皆屈。四",
    "T38n1782_01a:0999b12": "大菩薩亦以真如空理而徵，皆云不能對揚",
    "T38n1782_01a:0999b13": "理辨。吉祥問疾，先空方丈。又言「諸佛國土一",
    "T38n1782_01a:0999b14": "切皆空」，空其分別，真空亦空。又〈觀眾生品〉中，",
    "T38n1782_01a:0999b15": "譬如幻師是所幻事，菩薩觀眾生為若此，乃",
    "T38n1782_01a:0999b16": "至如無烟之火等。是故此經雖具談二諦，勝",
    "T38n1782_01a:0999b17": "義深故以為義主，故以空為宗。依後大乘護",
    "T38n1782_01a:0999b18": "法等義，雖說二諦，世俗諦有四，通空及有；勝",
    "T38n1782_01a:0999b19": "義諦有四，唯有非空，空者無也。遍計所執，唯",
    "T38n1782_01a:0999b20": "妄執有，體實空無，故非勝義。二諦皆有四重",
    "T38n1782_01a:0999b21": "不同。世俗諦四者：一、世間所成。法體未必有，",
    "T38n1782_01a:0999b22": "一切世間共所言說、執之有故，即實我法，瓶",
    "T38n1782_01a:0999b23": "盆等是。二、道理所成。世間有情有尋思者，所",
    "T38n1782_01a:0999b24": "說道理體用俱有，即蘊處界、有無為法。三、證",
    "T38n1782_01a:0999b25": "得所成。世間學者方便修學，除惡務善，證聖",
    "T38n1782_01a:0999b26": "果故，即四諦理等。四、真義所成。世間學者既",
    "T38n1782_01a:0999b27": "修學已，以此殊妙為所證得，即二空真如。此",
    "T38n1782_01a:0999b28": "四之中，初一體空、後三體有。勝義四者：一、世",
    "T38n1782_01a:0999b29": "間所成。諸有學者、世間言說，以此為有，即蘊",
    "T38n1782_01a:0999c01": "處界、有為無為法。二、道理所成。即諸學者",
    "T38n1782_01a:0999c02": "共立道理，四諦理等。三、證得所成。諸有學者，",
    "T38n1782_01a:0999c03": "以此方便能證聖果，謂二空如。四、真義所成。",
    "T38n1782_01a:0999c04": "諸有學者既修學已，以此深妙為所證得，廢",
    "T38n1782_01a:0999c05": "詮談旨。一真法界。論其二諦，並通人法。中",
    "T38n1782_01a:0999c06": "智所知名世俗諦、上智所知名勝義諦，又下",
    "T38n1782_01a:0999c07": "劣道理名世俗諦、上勝道理名勝義諦。是故",
    "T38n1782_01a:0999c08": "二諦各有四重，依人、依法、道理淺深、智境麁",
    "T38n1782_01a:0999c09": "細，以分差別。而此經一部，多說初世俗諦，",
    "T38n1782_01a:0999c10": "故〈序品〉云「無我造無受者。」〈聲聞品〉云「法無眾",
    "T38n1782_01a:0999c11": "生，離眾生垢故。」〈菩薩品〉云「假名是菩提，名",
    "T38n1782_01a:0999c12": "字空故。」〈問疾品〉云「又此病起，皆由著我。是故",
    "T38n1782_01a:0999c13": "於我不應生著。既知病本，即除我相及眾生",
    "T38n1782_01a:0999c14": "想，當起法想。應作是念：但以眾法合成此身，",
    "T38n1782_01a:0999c15": "起唯法起、滅唯法滅。乃至廣說，為滅法想，當",
    "T38n1782_01a:0999c16": "作是念：此法想者亦是顛倒，顛倒者即是大",
    "T38n1782_01a:0999c17": "患，我應離之。云何？離我離我所。」乃至諸品",
    "T38n1782_01a:0999c18": "皆為說我法空，初離彼分別。後三世俗，即",
    "T38n1782_01a:0999c19": "前三勝義，更不別明。明勝義諦中有四：一因",
    "T38n1782_01a:0999c20": "緣法門、二唯識法門、三無相法門、四真如法",
    "T38n1782_01a:0999c21": "門。因緣法門者，〈序品〉云「待因緣故諸法之，",
    "T38n1782_01a:0999c22": "善惡之業亦不亡。」〈方便品〉云「是四大種所合",
    "T38n1782_01a:0999c23": "成身，無常無強。如來法身，無量善法共所集",
    "T38n1782_01a:0999c24": "成。乃至欲得如是身者，當發阿耨多羅三藐",
    "T38n1782_01a:0999c25": "三菩提心。」〈問疾品〉云「居士！是疾何所因起？維",
    "T38n1782_01a:0999c26": "摩詰言：『從癡有愛，即我病生。又以一切眾生",
    "T38n1782_01a:0999c27": "病故，是故我病。』」前答病者，生死因緣癡為本",
    "T38n1782_01a:0999c28": "故。後答病者，出世因緣以大慈悲而為本故。",
    "T38n1782_01a:0999c29": "又「有疾菩薩應作是念：今我以病，皆從前",
    "T38n1782_01a:1000a01": "世妄想顛倒諸煩惱生，四大合故假名為身。」",
    "T38n1782_01a:1000a02": "如是等文，並說因緣之法。唯識法門者，〈序品〉",
    "T38n1782_01a:1000a03": "中云「直心是菩薩淨土，深心大乘心是菩薩",
    "T38n1782_01a:1000a04": "淨土。乃至廣說，隨其心淨即佛土淨。」所以心",
    "T38n1782_01a:1000a05": "垢故佛土垢、心淨故佛土淨。〈聲聞品〉中，如佛",
    "T38n1782_01a:1000a06": "所說「心垢故眾生垢，心淨故眾生淨。」此等諸",
    "T38n1782_01a:1000a07": "文，並說唯識之法。無相法門者，〈聲聞品〉中云",
    "T38n1782_01a:1000a08": "「法常寂然，滅諸相故。法離於相，無所緣故。謗",
    "T38n1782_01a:1000a09": "諸佛、毀於法、不入眾數，終不得滅度。汝若如",
    "T38n1782_01a:1000a10": "是，乃可取食。乃至廣說，一切言說不離於",
    "T38n1782_01a:1000a11": "相，至於智者不著文字故無所懼。文字性",
    "T38n1782_01a:1000a12": "離，無有文字是則解脫。解脫相者，即諸法",
    "T38n1782_01a:1000a13": "也。」如是等文，並說無相之法。真如法門者，〈序",
    "T38n1782_01a:1000a14": "品〉中云「能善分別諸法相，於第一義而不動。」",
    "T38n1782_01a:1000a15": "〈聲聞品〉中云「若能以食平等性入一切法平",
    "T38n1782_01a:1000a16": "等性，以一切法平等性入食平等性，乃可取",
    "T38n1782_01a:1000a17": "食。」又「無以生滅心行說實相法，諸法畢竟不",
    "T38n1782_01a:1000a18": "生不滅是無常義。」〈菩薩品〉中「一切眾生皆如",
    "T38n1782_01a:1000a19": "也，一切法亦如也，眾賢聖亦如也，至於彌",
    "T38n1782_01a:1000a20": "勒亦如也。夫如者，不一不異。」又〈觀眾生品〉云",
    "T38n1782_01a:1000a21": "「又問：顛倒想孰為本？答曰：無住為本。又問：",
    "T38n1782_01a:1000a22": "無住孰為本？答曰：無住則無本。從無住本，立",
    "T38n1782_01a:1000a23": "一切法。」故知真如最為深極。文〈不二法門品〉",
    "T38n1782_01a:1000a24": "中，三十三大士顯不二法門，三十一菩薩說",
    "T38n1782_01a:1000a25": "無差別之相，以為入不二法門，皆以無相破",
    "T38n1782_01a:1000a26": "於相故，並是第三無相法門，義猶麁著。其妙",
    "T38n1782_01a:1000a27": "吉祥，雖以無言無說無示離諸問答，為入不",
    "T38n1782_01a:1000a28": "二法門，亦以真如破無言說以詮顯之，猶非",
    "T38n1782_01a:1000a29": "深極，依詮顯故，亦即第三無相法門，第三勝",
    "T38n1782_01a:1000b01": "義證得所攝。唯有無垢稱默然無言，正智正",
    "T38n1782_01a:1000b02": "證真如之妙，是為真如法門，深復深也。如此",
    "T38n1782_01a:1000b03": "等文，並說真如法門。因緣事法最為麁顯；唯",
    "T38n1782_01a:1000b04": "識理觀，其次細微，說有內心之相狀故；無相",
    "T38n1782_01a:1000b05": "通觀無差別相，其次更細，仍有無相當心，未",
    "T38n1782_01a:1000b06": "為正證；唯有真如法門最為深妙，心境冥、智",
    "T38n1782_01a:1000b07": "神會、達正理、契真智、滅障習，立一切法，故最",
    "T38n1782_01a:1000b08": "第一。雖說四門，不相違返，一一法門攝一切",
    "T38n1782_01a:1000b09": "盡。且因緣中亦有唯識，唯識亦是因緣法故。",
    "T38n1782_01a:1000b10": "亦有無相，所緣無相不離因緣。真如之體亦",
    "T38n1782_01a:1000b11": "是因緣，由因緣攝一切法故。乃至真如中，與",
    "T38n1782_01a:1000b12": "一切法不一不異，隨應不違前三門義。今隨",
    "T38n1782_01a:1000b13": "事相麁細不同，說此四種，非定各別。今此經",
    "T38n1782_01a:1000b14": "中顯中世俗諦我法皆空，令不執著。說有",
    "T38n1782_01a:1000b15": "因緣之法，斷染取淨，顯其唯識。明妄境非真，",
    "T38n1782_01a:1000b16": "證唯心之理、彰無相之旨。斷分別差別之相，",
    "T38n1782_01a:1000b17": "說真如之理，令起智證。寄詮說四，事理可殊；",
    "T38n1782_01a:1000b18": "廢旨談詮，一切無別。至下經中，當隨別配。此",
    "T38n1782_01a:1000b19": "中兩宗俱釋經義。初之大乘，總說二諦；後之",
    "T38n1782_01a:1000b20": "大乘，別陳二諦。前以三無性為真、三性為俗；",
    "T38n1782_01a:1000b21": "後以三無性為俗、三性為真。宗說有空，理不",
    "T38n1782_01a:1000b22": "同故。三、明經體性者，經體有二：一能詮文、二",
    "T38n1782_01a:1000b23": "所詮義。文是所依、義是能依，由能詮文，義得",
    "T38n1782_01a:1000b24": "顯故。若依清辨釋此二體，依世俗諦，所詮經",
    "T38n1782_01a:1000b25": "體，以一切有為無為諸法或空或有。諸法為",
    "T38n1782_01a:1000b26": "體，通以一切為所詮故。此下經云「譬如幻人",
    "T38n1782_01a:1000b27": "為幻人說法」，其性非無，然假非實。能詮教中",
    "T38n1782_01a:1000b28": "可亦說有句言章論，聲為體性。梵云鉢陀，此",
    "T38n1782_01a:1000b29": "翻為跡，當護法名。但顯法體，不顯義故。亦可",
    "T38n1782_01a:1000c01": "句有二種：一、集法滿足句，如說不生亦不滅、",
    "T38n1782_01a:1000c02": "不來亦不去、不一亦不異、不常亦不斷。此一",
    "T38n1782_01a:1000c03": "一句義雖未圓，亦得名句，義圓滿故。最初音",
    "T38n1782_01a:1000c04": "聲能集顯法，名之為跡。教為理之跡，如尋跡",
    "T38n1782_01a:1000c05": "以得眾，故得教而觀義，不立字名，初立此跡。",
    "T38n1782_01a:1000c06": "二、顯義周圓句，如說諸行無常，有生滅法，生",
    "T38n1782_01a:1000c07": "滅滅已，彼寂為樂。此一一句義皆足故。今取",
    "T38n1782_01a:1000c08": "前解集法滿足之句，不取顯義周圓之句。梵",
    "T38n1782_01a:1000c09": "云縛去聲迦，此云言也。顯義周圓，名之為言，即",
    "T38n1782_01a:1000c10": "當護法所說之句。梵云鉢刺迦羅，此云章也。",
    "T38n1782_01a:1000c11": "章是明義段義，一章一段以明諸義。梵云奢",
    "T38n1782_01a:1000c12": "薩呾羅，此翻為論，總周一部立以論名。此四",
    "T38n1782_01a:1000c13": "以聲而為體性，從狹至寬，詮法周備。初顯體、",
    "T38n1782_01a:1000c14": "次顯義、次廣明、後周備，故立此四，不立字",
    "T38n1782_01a:1000c15": "名，《般若燈論》具詳之矣。此依世俗。若依勝",
    "T38n1782_01a:1000c16": "義，能詮所詮一切皆空。故下經言「法無名字，",
    "T38n1782_01a:1000c17": "言語斷故。法無有說，離覺觀故。法無形相，",
    "T38n1782_01a:1000c18": "如虛空故。乃至廣說，夫說法者無說無示，",
    "T38n1782_01a:1000c19": "其聽法者無聞無得。」法性體空，何教何理？",
    "T38n1782_01a:1000c20": "依此世俗、勝義二理，故下經云「說法非有亦",
    "T38n1782_01a:1000c21": "非無。」勝義體空，說法非有；世俗體有，言亦非",
    "T38n1782_01a:1000c22": "無。又勝義體空，故言非有，亦復非無。法性既",
    "T38n1782_01a:1000c23": "空，何得定說或空或有？是故雙非。由此世俗，",
    "T38n1782_01a:1000c24": "可以教義而為經體。若依勝義，一切皆空，無",
    "T38n1782_01a:1000c25": "體不體。若依護法等菩薩，勝義世俗皆以能",
    "T38n1782_01a:1000c26": "詮所詮二法而為教體。且世俗諦所詮，通以",
    "T38n1782_01a:1000c27": "有為無為、若空若有諸法為體，即以三性為",
    "T38n1782_01a:1000c28": "所詮體。「法無有我，離我垢故」，遍計所執。「從癡",
    "T38n1782_01a:1000c29": "有愛，即我病生」，依他起性也。「一切法皆如也」，",
    "T38n1782_01a:1001a01": "圓成實性亦如也。如是等文，上下甚多。既詮",
    "T38n1782_01a:1001a02": "但以聲名句文以為體性，《十地論》說「說者聽",
    "T38n1782_01a:1001a03": "者俱以二事而得究竟：一者聲、二善字。」又《解",
    "T38n1782_01a:1001a04": "深密經》中，於第九地說斷二愚：一於無量所",
    "T38n1782_01a:1001a05": "說法、無量名句字、陀羅尼自在愚。《成唯識論》",
    "T38n1782_01a:1001a06": "第九卷釋言「無量名句字者，謂法無礙解。所",
    "T38n1782_01a:1001a07": "說法者，義無礙解。名句字者，能詮之文。所說",
    "T38n1782_01a:1001a08": "法者，所詮之義。」《對法》第一說「成所引聲者，謂",
    "T38n1782_01a:1001a09": "諸聖所說聲。」《成唯識論》第二復言「由此法詞",
    "T38n1782_01a:1001a10": "二無礙解，境有差別：法緣名等，詞緣於聲。」故",
    "T38n1782_01a:1001a11": "依世俗，聲等為體。若依勝義，通論諸法體性",
    "T38n1782_01a:1001a12": "有四：一攝相歸性體、二攝餘歸識體、三攝假",
    "T38n1782_01a:1001a13": "隨實體、四假實別論體。攝相歸性體者，一切",
    "T38n1782_01a:1001a14": "有為無為等法，體即真如，真如為本。故《大般",
    "T38n1782_01a:1001a15": "若》言「一切有情皆如來藏。」《勝鬘》亦言「夫生死",
    "T38n1782_01a:1001a16": "者，是如來藏。若無如來藏者，不能厭苦、樂求",
    "T38n1782_01a:1001a17": "涅槃。是故如來藏，是依、是持、是建立。」無垢",
    "T38n1782_01a:1001a18": "稱言：「一切有情皆如也。一切法亦如也。」又言：",
    "T38n1782_01a:1001a19": "「從無住本立一切法。」如是等文，誠證非一。攝",
    "T38n1782_01a:1001a20": "餘歸識體者，一切法體皆不離識。《花嚴》第九",
    "T38n1782_01a:1001a21": "說「心如工畫師，畫種種五蔭，一切世間中，無",
    "T38n1782_01a:1001a22": "法而不造。如心佛亦爾，如佛眾生亦然，心佛",
    "T38n1782_01a:1001a23": "及眾生，是三無差別。諸佛悉了知，一切從心",
    "T38n1782_01a:1001a24": "縛。若能如是解，是人見真佛。身亦非是心，",
    "T38n1782_01a:1001a25": "心亦非是身，作一切佛事，自在未曾有。若人",
    "T38n1782_01a:1001a26": "欲求知，三世一切佛，應當如是知，心造諸如",
    "T38n1782_01a:1001a27": "來。」無垢稱言：「以心垢故，眾生亦垢。」如是非",
    "T38n1782_01a:1001a28": "一。攝假隨實體者，一切假法都無別體，隨本",
    "T38n1782_01a:1001a29": "所依實法為性，如忿恨等即瞋為體，假名淨",
    "T38n1782_01a:1001b01": "土四塵為體，假名眾生五蘊為體，一切諸",
    "T38n1782_01a:1001b02": "佛五法為體。假實別論體者，假實用殊，各各",
    "T38n1782_01a:1001b03": "別說。如經下說「或有佛土，音聲名字而作佛",
    "T38n1782_01a:1001b04": "事。」其名句等，法處所攝，不相應法；所起之",
    "T38n1782_01a:1001b05": "聲，聲處所收，色聚所攝。如是非一。今說教",
    "T38n1782_01a:1001b06": "體，若文若義皆有此四：一者文義。攝相歸",
    "T38n1782_01a:1001b07": "性，通以真如為體。真如者，一切法之本性。如",
    "T38n1782_01a:1001b08": "海水以鹹為性，眾水至海味變皆鹹，萬法歸",
    "T38n1782_01a:1001b09": "真並同一味。故《般若》云「若以色見我、以音聲",
    "T38n1782_01a:1001b10": "尋我，彼生履邪路，不能當見我。」天親論云",
    "T38n1782_01a:1001b11": "「應化非真佛，亦非說法者。說法不二取，無說",
    "T38n1782_01a:1001b12": "離言相。」此經〈聲聞品〉云「無垢稱語善現言：『文",
    "T38n1782_01a:1001b13": "字性離，無有文字是則解脫。解脫相者，即諸",
    "T38n1782_01a:1001b14": "法也。』」又云「性非見聞覺知，若行見聞覺知，",
    "T38n1782_01a:1001b15": "是則見聞覺知，非求法也。」又〈不思議品〉云「法",
    "T38n1782_01a:1001b16": "無戲論。若言知苦斷集證滅修道，是則戲論，",
    "T38n1782_01a:1001b17": "非求法也。」〈觀眾生品〉云「從無住立一切法。」如",
    "T38n1782_01a:1001b18": "是等文，誠證非一。二攝餘歸識，處謂能詮。",
    "T38n1782_01a:1001b19": "若取根本，以能說者識心為體；若取於末，以",
    "T38n1782_01a:1001b20": "能聞者心識為體。故《二十唯識》云「展轉增上",
    "T38n1782_01a:1001b21": "力，二識成決定。」故〈序品〉云「隨其法教即有妙",
    "T38n1782_01a:1001b22": "福，隨其妙福即有妙惠，隨其妙惠即有妙",
    "T38n1782_01a:1001b23": "智，隨其妙智即有妙行，隨其妙行即有清淨",
    "T38n1782_01a:1001b24": "自心，隨其自心即有清淨諸妙功德。」《解深密》",
    "T38n1782_01a:1001b25": "我說「諸識所緣，唯識所現。」又《阿毘達磨經》",
    "T38n1782_01a:1001b26": "云「成就簡擇者，有智得定者，思惟一切法，如",
    "T38n1782_01a:1001b27": "義皆顯現。」此證甚多。三攝假隨實，所詮有四：",
    "T38n1782_01a:1001b28": "一者心，深心是菩薩淨土。二者心所，念處、正",
    "T38n1782_01a:1001b29": "勤、神足、根、力、覺支、道支眾生來生其國。三者",
    "T38n1782_01a:1001c01": "色，三十二相莊嚴眾生來生其國。四者無為，",
    "T38n1782_01a:1001c02": "若無作相即是無為。無為法中云何有見？故",
    "T38n1782_01a:1001c03": "知所詮實唯說四。如是上下，文非一處，不能",
    "T38n1782_01a:1001c04": "繁引，且指如斯。能詮有一，唯一音聲以為體",
    "T38n1782_01a:1001c05": "性。此經〈香臺品〉上方九百萬菩薩問維摩詰：",
    "T38n1782_01a:1001c06": "「釋迦如來以何說法？」維摩詰言：「此土眾生剛",
    "T38n1782_01a:1001c07": "強難化，故佛為說剛強之語。」語即音聲以為",
    "T38n1782_01a:1001c08": "體故。《法花》亦言「我等今者真是聲聞。」以佛道",
    "T38n1782_01a:1001c09": "聲令一切聞，故教即聲。四相用別論，所詮有",
    "T38n1782_01a:1001c10": "五：一心、二心所、三色、四不相應、五無為。餘",
    "T38n1782_01a:1001c11": "四如前。不相應者，「無以生滅心行說實相法。」",
    "T38n1782_01a:1001c12": "又云「語言文字為佛事故。」此一唯假，餘四通",
    "T38n1782_01a:1001c13": "實。能詮有四：一聲、二文、三名、四句。故此經",
    "T38n1782_01a:1001c14": "〈菩薩行品〉云「或有佛土，以音聲語言文字而",
    "T38n1782_01a:1001c15": "作佛事。」上來引證略舉少分，以理准文，經體",
    "T38n1782_01a:1001c16": "定爾。又有四種：一因緣、二唯識、三無相、四",
    "T38n1782_01a:1001c17": "真如。准前宗中，皆應引說，不可以文說真如",
    "T38n1782_01a:1001c18": "故。無餘三法，文說無相。無餘二法，文說唯",
    "T38n1782_01a:1001c19": "心。無餘一法，諸有智者如理應知。四、敘經不",
    "T38n1782_01a:1001c20": "同。不同有二：一教名不同、二品名不同。教名",
    "T38n1782_01a:1001c21": "不同者，此經前後雖復七翻：嚴佛調，漢，翻於",
    "T38n1782_01a:1001c22": "白馬；支恭明，吳，譯於武康；法護、林蘭、蜜多三",
    "T38n1782_01a:1001c23": "士，東西兩晉各傳本教；羅什翻於秦朝；和上",
    "T38n1782_01a:1001c24": "暢於唐。曰：除羅什外，或名維摩詰經、或云無",
    "T38n1782_01a:1001c25": "垢稱經、或云說維摩詰經、或云說無垢稱經、",
    "T38n1782_01a:1001c26": "或云毘摩羅詰經，唯羅什法師獨云維摩詰",
    "T38n1782_01a:1001c27": "所說經，仍云一名不可思議解脫。准依梵本，",
    "T38n1782_01a:1001c28": "初首題云阿費摩羅枳里底。阿之言無，摩羅",
    "T38n1782_01a:1001c29": "云垢。如云阿摩羅識，此云無垢識。今既加費",
    "T38n1782_01a:1002a01": "字，故是稱也，即云無垢稱。枳里底者，說也。梵",
    "T38n1782_01a:1002a02": "音多倒，如云衣著飯喫。今云無垢稱邊說也，",
    "T38n1782_01a:1002a03": "即此經中無垢稱是所說，順唐音正云說無",
    "T38n1782_01a:1002a04": "垢稱經。什公不依漢譯、存其梵音者，意許維",
    "T38n1782_01a:1002a05": "摩亦得說經。良以身嬰俗妄、久離僧流，恐傍",
    "T38n1782_01a:1002a06": "議而多生，所以許其說經。如《鹿女所說經》，",
    "T38n1782_01a:1002a07": "經說鹿女事，非鹿女能說經。若對佛前，佛所",
    "T38n1782_01a:1002a08": "印可，乃至天魔外道亦得說經。雖許彼說，仍",
    "T38n1782_01a:1002a09": "名佛說經，餘人不得說經。《瑜伽論》云「十二部",
    "T38n1782_01a:1002a10": "中，弟子唯得說論議經，理不違佛故；餘十一",
    "T38n1782_01a:1002a11": "部皆不許說。改換佛言，師資別故。」若不爾",
    "T38n1782_01a:1002a12": "者，師資何異？三藏之中唯得說阿毘達磨，不",
    "T38n1782_01a:1002a13": "得說餘二。師資既別，故知淨名、妙德不得說",
    "T38n1782_01a:1002a14": "經。亦非彼經上下皆淨名說，何得云維摩詰",
    "T38n1782_01a:1002a15": "說？其維摩得云淨名，義即可然，言則不可。",
    "T38n1782_01a:1002a16": "單言維摩，但是垢稱，闕少阿羅二字詰者。枳",
    "T38n1782_01a:1002a17": "里底，說也。更云所說，重言何用？但是什公出",
    "T38n1782_01a:1002a18": "自龜茲，不解中國梵語，不但澆訛不正，亦乃",
    "T38n1782_01a:1002a19": "義意未融故也。一名不可思議解脫者，准依",
    "T38n1782_01a:1002a20": "梵本，題在卷末。卷末佛言：「此經名為說無垢",
    "T38n1782_01a:1002a21": "稱不可思議自在神變解脫法門。」若唯談人，",
    "T38n1782_01a:1002a22": "但云阿費摩羅枳里底。若唯談法，脚注云亦",
    "T38n1782_01a:1002a23": "名不可思議解脫。舊經佛告有二名，此乃譯",
    "T38n1782_01a:1002a24": "經之人別開，非梵本如此。若以如有二故並",
    "T38n1782_01a:1002a25": "悉題之，《勝鬘》有十五名、《無量義經》有十七名，",
    "T38n1782_01a:1002a26": "並應具載，何故都題不並題也。俱以什公見",
    "T38n1782_01a:1002a27": "注之號，遂即經首題之，無本脚注。後人連題",
    "T38n1782_01a:1002a28": "麁寫，遂令萬代連唱釋之。理不然也。依此注",
    "T38n1782_01a:1002a29": "中，詮不可思議解脫之事，是故名之。品名不",
    "T38n1782_01a:1002b01": "同者，經十四品，頭數雖同，名或有異。第一",
    "T38n1782_01a:1002b02": "今名序品，什公云佛國品。契經正說維摩詰",
    "T38n1782_01a:1002b03": "事。欲明其事，先談由序，何故不名序品乃名",
    "T38n1782_01a:1002b04": "佛國？若以寶性問佛，佛說嚴淨佛土乃名佛",
    "T38n1782_01a:1002b05": "國，直欲別明佛國之義，不是序述說淨名之",
    "T38n1782_01a:1002b06": "由序也。如《法花經．序品》明說無量義等七種",
    "T38n1782_01a:1002b07": "成熟事，應名成就品，何故名序品？又諸經皆",
    "T38n1782_01a:1002b08": "有序品，此何獨無，又以後准前，後名囑累，何",
    "T38n1782_01a:1002b09": "故初無序品？第二今名顯不可思議方便善",
    "T38n1782_01a:1002b10": "巧品，什公但名方便品。方便之義理通大小，",
    "T38n1782_01a:1002b11": "今顯大故，應言顯不思議，何得但言方便？又",
    "T38n1782_01a:1002b12": "大乘中方便通權實，此顯權而不實，下位不",
    "T38n1782_01a:1002b13": "知、妙用莫方，云不思議善巧。簡小簡實，不應",
    "T38n1782_01a:1002b14": "但名方便品。又梵本有顯不思議善巧，什公",
    "T38n1782_01a:1002b15": "何以單名？第三聲聞品，什公名弟子品。菩薩",
    "T38n1782_01a:1002b16": "聲聞二俱弟子，聲聞何故獨得弟子之名？以",
    "T38n1782_01a:1002b17": "小對大，應名聲聞、不應名弟子，何況梵本無",
    "T38n1782_01a:1002b18": "弟子之言。第五今名問疾品，什公名文殊師",
    "T38n1782_01a:1002b19": "利問疾品。什公以吉祥稱首，標以為名。今者",
    "T38n1782_01a:1002b20": "不唯一人，所以總言問疾。既依梵本，實亦無",
    "T38n1782_01a:1002b21": "之。第七今名觀有情品，什公名觀眾生品。卉",
    "T38n1782_01a:1002b22": "木無識亦名眾生，有識名情，不通草木。況梵",
    "T38n1782_01a:1002b23": "云摩呼繕那，可云眾生；既云薩埵，故言有情。",
    "T38n1782_01a:1002b24": "第八今名菩提分品，什公名佛道品。菩提覺",
    "T38n1782_01a:1002b25": "義，當來佛果；分是因義，此等眾行成覺之",
    "T38n1782_01a:1002b26": "因。又菩提覺義，即是妙慧；分是支義，此是妙",
    "T38n1782_01a:1002b27": "慧之支分也。言佛道者，佛是佛果，道是因名，",
    "T38n1782_01a:1002b28": "道路之義。取佛之道，義雖可爾。然肇公意，欲",
    "T38n1782_01a:1002b29": "以老子之道同佛之道而以為名。菩提覺義，",
    "T38n1782_01a:1002c01": "未伽道義，梵音既違、義亦有濫。豈在佛位而",
    "T38n1782_01a:1002c02": "無道也？故應正云菩提分品。第九今名不二",
    "T38n1782_01a:1002c03": "法門品，什公名入不二法門品。今明不二法",
    "T38n1782_01a:1002c04": "門道理，何勞更置「入」言。什公以淨名不言，謂",
    "T38n1782_01a:1002c05": "入不二。妙德等有言，應是入二。總彰不二義，",
    "T38n1782_01a:1002c06": "故不須「入」言。梵本經無入字。第十今名香臺",
    "T38n1782_01a:1002c07": "品，什公云香積品。佛身香體高妙，類於香臺。",
    "T38n1782_01a:1002c08": "但言香積，積香所成，而無妙高之義。顯佛土",
    "T38n1782_01a:1002c09": "體妙高大故，應名香臺。第十二今名觀如來",
    "T38n1782_01a:1002c10": "品，什公云阿閦佛品。彼品，佛問維摩詰：「云何",
    "T38n1782_01a:1002c11": "觀於如來？」說觀法身如來等品。後因鶖子請",
    "T38n1782_01a:1002c12": "問，方說淨名從阿閦佛國來，不唯明阿閦佛。",
    "T38n1782_01a:1002c13": "今唯言阿閦佛，失彼品經宗之意，何但違於",
    "T38n1782_01a:1002c14": "梵音。但以方言隔正理虧，義既乖其本宗，名",
    "T38n1782_01a:1002c15": "亦如何不謬也。五、科品所從者，古科此經十",
    "T38n1782_01a:1002c16": "四品中，種種不同。如古疏解，今科為三：初之",
    "T38n1782_01a:1002c17": "一品，說經緣起分；次十一品，正陳本宗分；後",
    "T38n1782_01a:1002c18": "之二品，讚授流通分。此經明菩薩權實二益、",
    "T38n1782_01a:1002c19": "因果二位、真俗兩諦、空有兩理，述起所因，故",
    "T38n1782_01a:1002c20": "初名序。既陳緣起，次述經宗，故次十一品名",
    "T38n1782_01a:1002c21": "本宗分。經旨既深，恐不能傳習，讚過去藥王",
    "T38n1782_01a:1002c22": "如來等事，勸授末代，故後二品名流通分。",
    "T38n1782_01a:1002c23": "緣起分中，四種圓滿：一、序圓滿，即從「如",
    "T38n1782_01a:1002c24": "是乃至菴羅衛林」。二、眾圓滿，即從「與大苾芻",
    "T38n1782_01a:1002c25": "眾至蔽諸大眾」。三、說因圓滿，從「時廣嚴城",
    "T38n1782_01a:1002c26": "有一菩薩至便見此土無量功德妙寶莊嚴」。",
    "T38n1782_01a:1002c27": "四、利益圓滿，從「當佛現此嚴淨土時」至于品",
    "T38n1782_01a:1002c28": "永。雖此一品總皆是序，其初通分諸經共",
    "T38n1782_01a:1002c29": "有，為序義勝，獨得其名。眾者從眾，聖德眷",
    "T38n1782_01a:1003a01": "屬輔翼之類。因者所由，寶性獻蓋問佛菩薩",
    "T38n1782_01a:1003a02": "嚴淨佛土，佛說二利為嚴淨因。發起正宗菩",
    "T38n1782_01a:1003a03": "薩修治身土等行，故名說因。天人聞法獲果",
    "T38n1782_01a:1003a04": "不同，明此差別，名利益滿。序圓滿中，文段有",
    "T38n1782_01a:1003a05": "四、勝妙有二。文段四者：一、總顯已聞，「如是我",
    "T38n1782_01a:1003a06": "聞」也。二、說法時節，「一時」。三、教主，「薄伽梵」。四、",
    "T38n1782_01a:1003a07": "說經處，「住廣嚴城菴羅衛林」。勝妙二者：一：廣",
    "T38n1782_01a:1003a08": "嚴城，勝餘諸城故。二、菴羅林，勝餘諸林故。其",
    "T38n1782_01a:1003a09": "城寬大已勝諸城，樓持莊飾復妙餘處，菓園",
    "T38n1782_01a:1003a10": "結實已勝餘園，常自衛之，顯法可重。表法義",
    "T38n1782_01a:1003a11": "弘博、萬德莊嚴，契道果園深可尊重，故〈序品〉",
    "T38n1782_01a:1003a12": "有二圓滿也。",
    "T38n1782_01a:1003a13": "說無垢稱經疏第一本"
}