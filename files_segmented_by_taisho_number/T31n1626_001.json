{
    "T31n1626_001:0892a15": "大乘法界無差別論",
    "T31n1626_001:0892a17": "堅慧菩薩造",
    "T31n1626_001:0892a18": "大唐于闐三藏提雲般若等譯",
    "T31n1626_001:0892a19": "　稽首菩提心　　能為勝方便",
    "T31n1626_001:0892a20": "　得離生老死　　病苦依過失",
    "T31n1626_001:0892a21": "菩提心略說有十二種義。是此論體。諸聰慧",
    "T31n1626_001:0892a22": "者應如次知。所謂果故因故。自性故。異名故。",
    "T31n1626_001:0892a23": "無差別故。分住故。無染故。常恒故。相應故。",
    "T31n1626_001:0892a24": "不作義利故。作義利故。一性故。此中最初顯",
    "T31n1626_001:0892a25": "示菩提心果。令見勝利。次即說彼所起之",
    "T31n1626_001:0892a26": "因。然後安立。此出生相。及顯異名而無差別。",
    "T31n1626_001:0892a27": "於一切位無有染著。常與淨法而共相應。不",
    "T31n1626_001:0892a28": "淨位中無諸功用。於清淨位能作利益。一性",
    "T31n1626_001:0892a29": "涅槃應知。如是十二種義今此論中次第開",
    "T31n1626_001:0892b01": "闡。何者名為菩提心果。謂最寂靜涅盤界。",
    "T31n1626_001:0892b02": "此唯諸佛所證。非餘能得。所以者何。唯佛如",
    "T31n1626_001:0892b03": "來能永滅盡一切微細煩惱熱故。於中無生",
    "T31n1626_001:0892b04": "永不復生意生諸蘊故。無老此功德增上殊",
    "T31n1626_001:0892b05": "勝圓滿究竟無衰變故。無死永捨離不思議",
    "T31n1626_001:0892b06": "變易死故。無病一切煩惱所知障病及與習",
    "T31n1626_001:0892b07": "氣皆永斷故。無苦依無始時來無明住地所",
    "T31n1626_001:0892b08": "有習氣皆永除故。無過失一切身語意誤犯",
    "T31n1626_001:0892b09": "不行故。此則由菩提心。為最上方便不退失",
    "T31n1626_001:0892b10": "因一切功德。至於究竟而得彼果。彼果者",
    "T31n1626_001:0892b11": "即涅盤界。何者為涅盤界。謂諸佛所有轉依",
    "T31n1626_001:0892b12": "相不思議法身。以菩提心是不思議果因。如",
    "T31n1626_001:0892b13": "白月初分故今頂禮。復次頌曰。",
    "T31n1626_001:0892b14": "　能益世善法　　聖法及諸佛",
    "T31n1626_001:0892b15": "　所依寶處如　　如地海種子",
    "T31n1626_001:0892b16": "復次菩提心如地。一切世間善苗生長所依",
    "T31n1626_001:0892b17": "故。如海一切聖法珍寶積聚處所故。如種子",
    "T31n1626_001:0892b18": "一切佛樹出生相續之因故。如是已說菩提",
    "T31n1626_001:0892b19": "心果。云何此因。頌曰。",
    "T31n1626_001:0892b20": "　信為其種子　　般若為其母",
    "T31n1626_001:0892b21": "　三昧為胎藏　　大悲乳養人",
    "T31n1626_001:0892b22": "復次云何此因積集。應知如轉輪王子。其中",
    "T31n1626_001:0892b23": "於法深信為菩提心種子。智慧通達為母。三",
    "T31n1626_001:0892b24": "昧為胎藏。由定樂住一切善法得安立故。大",
    "T31n1626_001:0892b25": "悲為乳母。以哀愍眾生。於生死中無有厭倦。",
    "T31n1626_001:0892b26": "一切種智得圓滿故。云何自性。頌曰。",
    "T31n1626_001:0892b27": "　自性無染著　　如火寶空水",
    "T31n1626_001:0892b28": "　白法所成就　　猶如大山王",
    "T31n1626_001:0892b29": "復次應知此菩提心因積集已。有二種相。謂",
    "T31n1626_001:0892c01": "離染清淨相。白法所成相。離染清淨相者。謂",
    "T31n1626_001:0892c02": "即此心自性不染。又出客塵煩惱障得清淨。",
    "T31n1626_001:0892c03": "譬如火摩尼寶虛空水等為灰垢雲土所覆",
    "T31n1626_001:0892c04": "翳時。雖其自性無所染著。然猶遠離灰等",
    "T31n1626_001:0892c05": "故。令火等得清淨。如是一切眾生自性無差",
    "T31n1626_001:0892c06": "別心。雖貪等煩惱所不能染。然猶遠離貪等",
    "T31n1626_001:0892c07": "故。其心得清淨。白法所成相者。謂如是自性",
    "T31n1626_001:0892c08": "清淨心。為一切白法所依。即以一切白淨法",
    "T31n1626_001:0892c09": "而成其性。如說須彌山眾寶所依。即以眾寶",
    "T31n1626_001:0892c10": "而合成故。云何異名。頌曰。",
    "T31n1626_001:0892c11": "　至於成佛位　　不名菩提心",
    "T31n1626_001:0892c12": "　名為阿羅訶　　淨我樂常度",
    "T31n1626_001:0892c13": "　此心性明潔　　與法界同體",
    "T31n1626_001:0892c14": "　如來依此心　　說不思議法",
    "T31n1626_001:0892c15": "復次此菩提心。永離一切客塵過惡。不離一",
    "T31n1626_001:0892c16": "切功德成就。得四種最上波羅蜜。名如來法",
    "T31n1626_001:0892c17": "身。如說世尊如來法身。即是常波羅蜜。樂",
    "T31n1626_001:0892c18": "波羅蜜。我波羅蜜。淨波羅蜜。如來法身即是",
    "T31n1626_001:0892c19": "客塵煩惱所染自性清淨心差別名字。又如",
    "T31n1626_001:0892c20": "說。舍利弗。此清淨法性即是法界。我依此自",
    "T31n1626_001:0892c21": "性清淨心。說不思議法。云何無差別。頌曰。",
    "T31n1626_001:0892c22": "　法身眾生中　　本無差別相",
    "T31n1626_001:0892c23": "　無作無初盡　　亦無有染濁",
    "T31n1626_001:0892c24": "　法空智所知　　無相聖所行",
    "T31n1626_001:0892c25": "　一切法依止　　斷常皆悉離",
    "T31n1626_001:0892c26": "復次此菩提心。在於一切眾生身中。有十種",
    "T31n1626_001:0892c27": "無差別相。所謂無作以無為故。無初以無起",
    "T31n1626_001:0892c28": "故。無盡以無滅故。無染濁以自性清淨故。性",
    "T31n1626_001:0892c29": "空智所知以一切法無我一味相故。無形相",
    "T31n1626_001:0893a01": "以無諸根故。聖所行以是佛大聖境界故。一",
    "T31n1626_001:0893a02": "切法所依以染淨諸法所依止故。非常以是",
    "T31n1626_001:0893a03": "雜染非常法性故。非斷以是清淨非斷法性",
    "T31n1626_001:0893a04": "故。云何分位。頌曰。",
    "T31n1626_001:0893a05": "　不淨眾生界　　染中淨菩薩",
    "T31n1626_001:0893a06": "　最極清淨者　　是說為如來",
    "T31n1626_001:0893a07": "復次此菩提心。無差別相故。不淨位中名眾",
    "T31n1626_001:0893a08": "生界。於染淨位名為菩薩。最清淨位說名如",
    "T31n1626_001:0893a09": "來。如說。舍利弗。即此法身。為本際無邊煩惱",
    "T31n1626_001:0893a10": "藏所纏。從無始來生死趣中生滅流轉。說名",
    "T31n1626_001:0893a11": "眾生界。復次舍利弗。即此法身。厭離生死漂",
    "T31n1626_001:0893a12": "流之苦。捨於一切諸欲境界。於十波羅蜜及",
    "T31n1626_001:0893a13": "八萬四千法門中。為求菩提而修諸行。說名",
    "T31n1626_001:0893a14": "菩薩。復次舍利弗。即此法身。解脫一切煩惱",
    "T31n1626_001:0893a15": "藏。遠離一切苦。永除一切煩惱隨煩惱垢。清",
    "T31n1626_001:0893a16": "淨極清淨最極清淨。住於法性。至一切眾生",
    "T31n1626_001:0893a17": "所觀察地。盡一切所知之地。昇無二丈夫處。",
    "T31n1626_001:0893a18": "得無障礙無所著一切法自在力。說名如來",
    "T31n1626_001:0893a19": "應正等覺。是故舍利弗。眾生界不異法身。法",
    "T31n1626_001:0893a20": "身不異眾生界。眾生界即是法身。法身即是",
    "T31n1626_001:0893a21": "眾生界。此但名異非義有別。云何無染。頌曰。",
    "T31n1626_001:0893a22": "　譬如明淨日　　為雲之所翳",
    "T31n1626_001:0893a23": "　煩惱雲若除　　法身日明顯",
    "T31n1626_001:0893a24": "此復云何。於不淨位中。現有無量諸煩惱。而",
    "T31n1626_001:0893a25": "不為染。譬如日輪為雲所覆而性常清淨。此",
    "T31n1626_001:0893a26": "心亦爾。彼雜煩惱但為客故。云何常恒。頌",
    "T31n1626_001:0893a27": "曰。",
    "T31n1626_001:0893a28": "　譬如劫盡火　　不能燒虛空",
    "T31n1626_001:0893a29": "　如是老病死　　不能燒法界",
    "T31n1626_001:0893b01": "　如一切世間　　依虛空起盡",
    "T31n1626_001:0893b02": "　諸根亦如是　　依無為生滅",
    "T31n1626_001:0893b03": "復次云何。於此現有生老死。而言是常。譬如",
    "T31n1626_001:0893b04": "虛空雖劫災火起不能為害。法界亦爾。是故",
    "T31n1626_001:0893b05": "經言。世尊。生死者但隨俗說有。世尊。死者諸",
    "T31n1626_001:0893b06": "根隱沒。生者諸根新起。非如來藏有生老死",
    "T31n1626_001:0893b07": "若沒若起。世尊。如來藏過有為相。寂靜常住",
    "T31n1626_001:0893b08": "不變不斷故。云何相應。頌曰。",
    "T31n1626_001:0893b09": "　如光明熱色　　與燈無異相",
    "T31n1626_001:0893b10": "　如是諸佛法　　於法性亦然",
    "T31n1626_001:0893b11": "　煩惱性相離　　空彼客煩惱",
    "T31n1626_001:0893b12": "　淨法常相應　　不空無垢法",
    "T31n1626_001:0893b13": "復次云何未成正覺。而言於此佛法相應。譬",
    "T31n1626_001:0893b14": "如光明熱色等與燈無有異相。諸佛法於法",
    "T31n1626_001:0893b15": "身亦如是。如說。舍利弗。諸佛法身有功德法。",
    "T31n1626_001:0893b16": "譬如燈有光明熱色不離不脫。摩尼寶珠光",
    "T31n1626_001:0893b17": "色形狀亦復如是。舍利弗。如來所說諸佛法",
    "T31n1626_001:0893b18": "身智功德法不離不脫者。所謂過恒河沙如",
    "T31n1626_001:0893b19": "來法也。復次如說有二種如來藏空智。何等",
    "T31n1626_001:0893b20": "為二。所謂空如來藏。一切煩惱若離若脫智。",
    "T31n1626_001:0893b21": "不空如來藏。過恒河沙不思議諸佛法不離",
    "T31n1626_001:0893b22": "不脫智。云何不作義利。頌曰。",
    "T31n1626_001:0893b23": "　煩惱藏纏覆　　不能益眾生",
    "T31n1626_001:0893b24": "　如蓮華未開　　如金在糞中",
    "T31n1626_001:0893b25": "　亦如月盛滿　　阿脩羅所蝕",
    "T31n1626_001:0893b26": "復次眾生法身。即與如是功德相應。何故無",
    "T31n1626_001:0893b27": "有如來德用。應知此如蓮未開。諸惡見葉共",
    "T31n1626_001:0893b28": "包裹故。如金墮廁。在於覺觀糞穢中故。如滿",
    "T31n1626_001:0893b29": "月被蝕。我慢羅睺所執取故。如池水被濁。貪",
    "T31n1626_001:0893c01": "欲塵土所混雜故。如金山被翳。瞋恚泥垢所",
    "T31n1626_001:0893c02": "封著故。如虛空被覆。癡愚重雲之所蔽故。",
    "T31n1626_001:0893c03": "如日未出。在無明習氣地中故。如世界未成。",
    "T31n1626_001:0893c04": "在六處水大藏中故。如雲無雨。相違緣現前",
    "T31n1626_001:0893c05": "故。總為頌曰。",
    "T31n1626_001:0893c06": "　如蓮金等未開顯　　佛體客塵翳亦然",
    "T31n1626_001:0893c07": "　是時功德不自益　　反此則能為大利",
    "T31n1626_001:0893c08": "云何作義利。頌曰。",
    "T31n1626_001:0893c09": "　如池無垢濁　　如蓮大開敷",
    "T31n1626_001:0893c10": "　亦如上真金　　洗除眾糞穢",
    "T31n1626_001:0893c11": "　如虛空清淨　　朗月星圍繞",
    "T31n1626_001:0893c12": "　離欲解脫時　　功德亦如是",
    "T31n1626_001:0893c13": "　譬如日明現　　威光遍世間",
    "T31n1626_001:0893c14": "　如地生眾穀　　如海出眾寶",
    "T31n1626_001:0893c15": "　如是益眾生　　令從諸有脫",
    "T31n1626_001:0893c16": "　了知諸有性　　而起於大悲",
    "T31n1626_001:0893c17": "　若盡若不盡　　斯皆無所著",
    "T31n1626_001:0893c18": "　佛心如大雲　　住於實際空",
    "T31n1626_001:0893c19": "　三昧總持法　　甘雨隨時降",
    "T31n1626_001:0893c20": "　一切諸善苗　　因此而生長",
    "T31n1626_001:0893c21": "此偈中義與前相反。應知則是清淨法身。遠",
    "T31n1626_001:0893c22": "離客塵眾患故。成就自性功德故。證斯法者",
    "T31n1626_001:0893c23": "則名如來應正等覺。於常住寂靜清涼不思",
    "T31n1626_001:0893c24": "議涅盤界。恒受安樂。為一切眾生之所歸仰。",
    "T31n1626_001:0893c25": "云何一性。頌曰。",
    "T31n1626_001:0893c26": "　此即是法身　　亦即是如來",
    "T31n1626_001:0893c27": "　如是亦即是　　聖諦第一義",
    "T31n1626_001:0893c28": "　涅盤不異佛　　猶如冷即水",
    "T31n1626_001:0893c29": "　功德不相離　　故無異涅盤",
    "T31n1626_001:0894a01": "若如來法身異涅盤者。經中不應作如是說。",
    "T31n1626_001:0894a02": "如彼頌曰。",
    "T31n1626_001:0894a03": "　眾生界清淨　　應知即法身",
    "T31n1626_001:0894a04": "　法身即涅盤　　涅盤即如來",
    "T31n1626_001:0894a05": "復次如有經言。世尊。即此阿耨多羅三藐三",
    "T31n1626_001:0894a06": "菩提名涅盤界。即此涅盤界名如來法身。世",
    "T31n1626_001:0894a07": "尊。無異如來無異法身。言如來者即法身也。",
    "T31n1626_001:0894a08": "復次應知。此亦不異苦滅諦。是故經言。非以",
    "T31n1626_001:0894a09": "苦壞名苦滅諦。言苦滅者。以從本已來無作",
    "T31n1626_001:0894a10": "無起。無生無滅。無盡離盡。常恒不變無有",
    "T31n1626_001:0894a11": "斷絕。自性清淨。遠離一切煩惱藏。具足過恒",
    "T31n1626_001:0894a12": "河沙不離不脫智不思議諸佛法。是故說名",
    "T31n1626_001:0894a13": "如來法身世尊。即此如來法身。未離煩惱藏。",
    "T31n1626_001:0894a14": "說名如來藏。世尊。如來藏智。是如來空智。世",
    "T31n1626_001:0894a15": "尊。如來藏者。一切聲聞獨覺。本所不見本所",
    "T31n1626_001:0894a16": "不證。唯佛世尊。永壞一切煩惱藏。具修一切",
    "T31n1626_001:0894a17": "苦滅道之所證得。是故當知。佛與涅盤無有",
    "T31n1626_001:0894a18": "差別。譬如冷觸不異於水。復次應知。唯有一",
    "T31n1626_001:0894a19": "乘道若不爾者。異此應有餘涅盤故。同一法",
    "T31n1626_001:0894a20": "界豈有下劣涅盤勝妙涅盤耶。亦不可言由",
    "T31n1626_001:0894a21": "下中上勝劣諸因而得一果。以現見因差別",
    "T31n1626_001:0894a22": "果亦差別故。是故經言。世尊。實無勝劣差別",
    "T31n1626_001:0894a23": "法證得涅盤世尊。平等諸法證於涅盤。世尊。",
    "T31n1626_001:0894a24": "平等智。平等解脫。平等解脫見。證得涅盤。",
    "T31n1626_001:0894a25": "是故世尊。涅盤界者名為一味。所謂平等味",
    "T31n1626_001:0894a26": "解脫味也。",
    "T31n1626_001:0894a27": "大乘法界無差別論"
}