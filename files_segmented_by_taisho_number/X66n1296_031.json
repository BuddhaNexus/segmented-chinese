{
    "X66n1296_031:0177b17": "宗門拈古彚集卷第三十一",
    "X66n1296_031:0177b19": "古杭白巖嗣祖沙門　淨符　彚集",
    "X66n1296_031:0177b20": "　　△青五",
    "X66n1296_031:0177b21": "高安白水本仁禪師(青五洞山价嗣)上堂。老僧尋常不欲向",
    "X66n1296_031:0177b22": "聲前色後鼓弄人家男女。何故。且聲不是聲色不是",
    "X66n1296_031:0177b23": "色。僧便問如何是聲不是聲。水曰喚作色得麼。曰如",
    "X66n1296_031:0177b24": "何是色不是色。水曰喚作聲得麼。僧禮拜。水曰。且道",
    "X66n1296_031:0177c01": "為汝說答汝話。若向者裏會得。許你有個入處。",
    "X66n1296_031:0177c02": "雪竇顯云白水也甚奇怪要且貪觀天上既非聲",
    "X66n1296_031:0177c03": "前句後且作麼生入。",
    "X66n1296_031:0177c04": "雲居舜云。白水既已入草。者僧又落深村。然則陽",
    "X66n1296_031:0177c05": "春雪曲時人難和。村歌社舞到處與人合得著。",
    "X66n1296_031:0177c06": "大溈秀云。白水只知橫千不會豎百。如何是聲不",
    "X66n1296_031:0177c07": "是聲。莫逐音響。如何是色不是色。莫逐青黃。且從",
    "X66n1296_031:0177c08": "伊向聲前色後覓個安身。自然別有生涯。",
    "X66n1296_031:0177c09": "徑山杲云。白水將一串雲居子換却天下人眼睛。",
    "X66n1296_031:0177c10": "却被者僧將一條斷貫索不動干戈穿却鼻孔。雲",
    "X66n1296_031:0177c11": "居道陽春雪曲時人難和村歌社舞到處與人合",
    "X66n1296_031:0177c12": "得著。是則也是。未免隨摟搜。杲上座不惜眉毛為",
    "X66n1296_031:0177c13": "諸人說破。聲不是聲色不是色。馬後驢前。神出鬼",
    "X66n1296_031:0177c14": "沒。雪曲陽春和不齊。村歌社舞且淈[泳-永+盾]。以拂子擊",
    "X66n1296_031:0177c15": "禪牀云。者個決定不是聲。復舉起云。者個決定不",
    "X66n1296_031:0177c16": "是色。且畢竟是個什麼。喝一喝云。此時若不究根",
    "X66n1296_031:0177c17": "源。直待當來問彌勒。",
    "X66n1296_031:0177c18": "天寧琦云。白水也只道得個聲不是聲色不是色。",
    "X66n1296_031:0177c19": "別有什麼奇特。白雪陽春雖唱得。爭奈時人和不",
    "X66n1296_031:0177c20": "得。誵訛在甚麼處。聲不是聲色不是色。",
    "X66n1296_031:0177c21": "靈巖儲云。白水掩耳偷鈴。者僧當面著賊。",
    "X66n1296_031:0177c22": "佛日晳云。大小白水不惜眉毛。未免傍觀者哂。隆",
    "X66n1296_031:0177c23": "安尋常無拘無束。不妨向聲前句後鼓弄人家男",
    "X66n1296_031:0177c24": "女。何故。祇因聲不是聲色不是色。設有問如何是",
    "X66n1296_031:0178a01": "聲不是聲。但云山青水綠。如何是色不是色。犬吠",
    "X66n1296_031:0178a02": "驢鳴。或云和尚何得顛倒聲色。便與劈脊一棒云。",
    "X66n1296_031:0178a03": "不是知音徒勞側耳。雖然。此中有兩負門。且道在",
    "X66n1296_031:0178a04": "白水分上隆安分上。檢點得出。許你具參學眼。",
    "X66n1296_031:0178a05": "廣教玉逐句下著語云。老僧尋常不欲向聲前句",
    "X66n1296_031:0178a06": "後鼓弄人家男女。曾為浪子偏憐客。自愛貪杯惜",
    "X66n1296_031:0178a07": "醉人。何故要且聲不是聲色不是色。綿包特石。鐵",
    "X66n1296_031:0178a08": "褁泥團。如何是聲不是聲。金將火試。喚作色得麼。",
    "X66n1296_031:0178a09": "擔枷過狀。如何是色不是色。不到烏江不盡頭。喚",
    "X66n1296_031:0178a10": "作聲得麼。重言不當喫。且道與你說答你話。兩段",
    "X66n1296_031:0178a11": "不同收歸上科。有人辨得曲不藏直。許你有個入",
    "X66n1296_031:0178a12": "處。誤賺人不少。復云。古人恁麼提唱。喚作嚼飯餵",
    "X66n1296_031:0178a13": "嬰孩。汝等直下掃破迷雲豁開慧日。不妨於聲色",
    "X66n1296_031:0178a14": "中起倒。聲色中坐臥。立地見本仁和尚敗闕處。",
    "X66n1296_031:0178a15": "白水垂語。眼裏著沙不得。耳裏著水不得。僧便問如",
    "X66n1296_031:0178a16": "何是眼裏着沙不得。水曰應真無比。如何是耳裏著",
    "X66n1296_031:0178a17": "水不得。水曰白淨無垢。",
    "X66n1296_031:0178a18": "天童覺云。白水老人可謂大而無外小而無內。具",
    "X66n1296_031:0178a19": "足千變萬化。祇個赤手空身不受一滴一塵。直是",
    "X66n1296_031:0178a20": "滿眼滿耳。還見麼。立足無閒地。知心有幾人。",
    "X66n1296_031:0178a21": "潭州龍牙居遁禪師(青五洞山价嗣)問翠微如何是祖師意。",
    "X66n1296_031:0178a22": "微曰與我將禪板來。牙遂過禪板。微接得便打。牙曰。",
    "X66n1296_031:0178a23": "打即任打。要且無祖師意。又問臨濟如何是祖師意。",
    "X66n1296_031:0178a24": "濟曰與我將蒲團來。牙過蒲團。濟接得便打。牙曰。打",
    "X66n1296_031:0178b01": "即任打。要且無祖師意。住後僧問。和尚行脚時問二",
    "X66n1296_031:0178b02": "尊宿祖師意。未審二尊宿明也未。牙曰。明即明也。要",
    "X66n1296_031:0178b03": "且無祖師意。",
    "X66n1296_031:0178b04": "五祖戒云。祖師土宿臨頭。又云。和尚得與麼面長。",
    "X66n1296_031:0178b05": "雪竇顯云。臨濟翠微只解放不解收。我當時若作",
    "X66n1296_031:0178b06": "龍牙。待伊索蒲團禪板。拈得劈胸便擿。",
    "X66n1296_031:0178b07": "溈山喆云。翠微臨濟可謂本分宗師。龍牙一等是",
    "X66n1296_031:0178b08": "撥草瞻風。與他後人為龜為鑑。住後道二尊宿明",
    "X66n1296_031:0178b09": "即明矣要且無祖師意。瞻前顧後應病與藥不無",
    "X66n1296_031:0178b10": "龍牙。大溈則不然。待問未審二尊宿明也未。劈脊",
    "X66n1296_031:0178b11": "便棒。非唯扶豎翠微臨濟。亦乃不孤他來問。",
    "X66n1296_031:0178b12": "石門聰云。龍牙無人拶著猶可。纔被個衲子一拶。",
    "X66n1296_031:0178b13": "失却一隻眼。",
    "X66n1296_031:0178b14": "東禪齊云。眾中道佛法即有只是無祖師意。若恁",
    "X66n1296_031:0178b15": "麼會有何交涉。且別作麼生會無祖師意底道理。",
    "X66n1296_031:0178b16": "昭覺勤云。龍牙參來莾鹵學處顢頇。雖然顧後瞻",
    "X66n1296_031:0178b17": "前。爭奈藏身露影。既是無祖師意。用明作麼。若向",
    "X66n1296_031:0178b18": "者裏辨得出。山僧與你拄杖子。若辨不出。和鼻孔",
    "X66n1296_031:0178b19": "一時穿却。",
    "X66n1296_031:0178b20": "博山來云。龍牙者漢一副鐵脊梁直硬到底。打破",
    "X66n1296_031:0178b21": "大唐國討個頭正尾正的難得。",
    "X66n1296_031:0178b22": "古南門云。三個老漢靴裏動指頭。雪竇雖為龍牙",
    "X66n1296_031:0178b23": "出氣。要且只見錐頭利不見鑿頭方。",
    "X66n1296_031:0178b24": "明覺地云。龍牙大似塊真金。千煅萬煉愈精愈淨。",
    "X66n1296_031:0178c01": "可謂臨危不變真大丈夫。雖然。却被者僧看破。",
    "X66n1296_031:0178c02": "龍牙因僧問。如何是祖師西來意。牙曰待石烏龜解",
    "X66n1296_031:0178c03": "語即向汝道。曰石烏龜語也。牙曰向汝道什麼。又僧",
    "X66n1296_031:0178c04": "問香林遠。如何是祖師西來意。林曰坐久成勞。",
    "X66n1296_031:0178c05": "天童覺云。一句子仰之彌高。一句子鑽之彌堅。一",
    "X66n1296_031:0178c06": "句子瞻之在前。一句子忽然在後。還辨得麼。赤心",
    "X66n1296_031:0178c07": "片片知人少。覿面堆堆覩者稀。",
    "X66n1296_031:0178c08": "龍牙頌曰。天下名山到因脚。辛苦年深與襪著。而今",
    "X66n1296_031:0178c09": "老大不能行。手裏把柄破木杓。",
    "X66n1296_031:0178c10": "白雲端云。龍牙老人可謂熟處難忘。",
    "X66n1296_031:0178c11": "徑山杲云。端和尚恁麼。大似以己方人。杲上座即",
    "X66n1296_031:0178c12": "不然。家貧難辦素食。事忙不及草書。",
    "X66n1296_031:0178c13": "天寧琦云。者一個那一個和本三人一時放過。是",
    "X66n1296_031:0178c14": "非終日有。不聽自然無。",
    "X66n1296_031:0178c15": "五祖演云。山僧即不然。脚也不能著草鞵。手也不",
    "X66n1296_031:0178c16": "能把木杓。端坐受供養。施主常安樂。",
    "X66n1296_031:0178c17": "古南門云。龍牙只為破木杓不能放下。雖則誇經",
    "X66n1296_031:0178c18": "賣紀。要且有年無德。山僧則不然。天下名山在雙",
    "X66n1296_031:0178c19": "脚。辛苦窮途無襪著。而今思憶轉傷神。手裏空空",
    "X66n1296_031:0178c20": "無木杓。既無木杓將個甚麼接待諸人。今日人事",
    "X66n1296_031:0178c21": "煩倦要睡去。留與諸人啗啄。",
    "X66n1296_031:0178c22": "龍牙因僧問。十二時中如何著力。牙曰如無手人行",
    "X66n1296_031:0178c23": "拳。",
    "X66n1296_031:0178c24": "雲居齊云。好言語。且作麼生會。甞問一僧。他道無",
    "X66n1296_031:0179a01": "手底人何更行得拳也。不妨道得是。及問伊佛法。",
    "X66n1296_031:0179a02": "伊便休去。將知露布說得無用處。不如子細體取",
    "X66n1296_031:0179a03": "古人意好。",
    "X66n1296_031:0179a04": "大溈秀云。是則是。又教人入陰界作活計。十二時",
    "X66n1296_031:0179a05": "中如何用力。如有手人行拳。又且如何。",
    "X66n1296_031:0179a06": "龍牙示眾。學道如鑽火。逢烟未可休。直待金星現。歸",
    "X66n1296_031:0179a07": "家始到頭。",
    "X66n1296_031:0179a08": "神鼎諲別云。學道如鑽火。逢烟便可休。莫待金星",
    "X66n1296_031:0179a09": "現。燒脚又燒頭。",
    "X66n1296_031:0179a10": "翠巖真云。若論頓也。龍牙猶在半途。若論漸也。神",
    "X66n1296_031:0179a11": "鼎正欠悟在。畢竟如何。今年多落葉。幾度掃歸家。",
    "X66n1296_031:0179a12": "普廕□云。二尊宿不循本分。將常住地各自分疆",
    "X66n1296_031:0179a13": "列界。致令後人竟無立足之處。山僧今日亦有一",
    "X66n1296_031:0179a14": "頌。從本不曾學。於茲何可休。當人真活計。不在此",
    "X66n1296_031:0179a15": "兩頭。且中間一句作麼生道。白日依山靜。黃河入",
    "X66n1296_031:0179a16": "海流。參。",
    "X66n1296_031:0179a17": "龍牙一日在帳中坐。僧問。不是無身。不欲全露。請師",
    "X66n1296_031:0179a18": "全露。牙撥開帳曰還見麼。曰不見。牙曰不將眼來。",
    "X66n1296_031:0179a19": "報慈嶼云。龍牙老漢只道得一半。",
    "X66n1296_031:0179a20": "法眼益別云。飽叢林。",
    "X66n1296_031:0179a21": "古塘□云。龍牙全身獨露。者僧覿面不逢。當時見",
    "X66n1296_031:0179a22": "伊撥開帳。便好和身推倒。",
    "X66n1296_031:0179a23": "京兆華嚴休靜禪師(青五洞山价嗣)在洛浦作維那。因普請",
    "X66n1296_031:0179a24": "白椎曰。上間搬柴。下間鋤地。時首座便問。聖僧作什",
    "X66n1296_031:0179b01": "麼。嚴曰。當堂不正坐。那赴兩頭機。",
    "X66n1296_031:0179b02": "泐潭準云。華嚴和尚雖臨時對答應用不失其宜。",
    "X66n1296_031:0179b03": "然只解順水撑篙。不解逆風把柁。當時若是準上",
    "X66n1296_031:0179b04": "座。纔見伊道聖僧作甚麼。便打一椎云。大眾普請",
    "X66n1296_031:0179b05": "罷。首座當出院。謹白諸禪德。且道因什麼如此。不",
    "X66n1296_031:0179b06": "見道。一朝權在手。看取令行時。",
    "X66n1296_031:0179b07": "昭覺勤云。珠鑽九曲休靜可謂神功。玉解連環山",
    "X66n1296_031:0179b08": "僧更資一路。或有問聖僧作個什麼。只對他道。廓",
    "X66n1296_031:0179b09": "如明鏡當臺照。不動形聲應萬緣。",
    "X66n1296_031:0179b10": "瑞州九峰普滿禪師(青五洞山价嗣)問僧近離甚處。曰閩中。",
    "X66n1296_031:0179b11": "峰曰遠涉不易。曰。不難。動步便到。峰曰有不動步者",
    "X66n1296_031:0179b12": "麼。曰有。峰曰爭得到此間。僧無對。峰以拄杖趁下。",
    "X66n1296_031:0179b13": "洞山瑩云。為人為徹。殺人見血。固是九峰一片熱",
    "X66n1296_031:0179b14": "腸。可惜者僧不善為客勞煩主人。當時若是個衲",
    "X66n1296_031:0179b15": "僧。但向道和尚大似不曾行脚。管取者棒別有分",
    "X66n1296_031:0179b16": "付處。",
    "X66n1296_031:0179b17": "益州北院通禪師(青五洞山价嗣)問夾山。目前無法。意在目",
    "X66n1296_031:0179b18": "前。不是目前法。非耳目之所到。豈不是和尚語。山曰",
    "X66n1296_031:0179b19": "是。通便掀倒禪牀叉手而立。山起來打一拄杖。通乃",
    "X66n1296_031:0179b20": "下去。",
    "X66n1296_031:0179b21": "法眼益云。是他掀倒禪牀何不便去。須待夾山打",
    "X66n1296_031:0179b22": "一棒了纔去。意在什麼處。",
    "X66n1296_031:0179b23": "愚菴盂云。夾山好拄杖。祇是分付遲了。待問豈不",
    "X66n1296_031:0179b24": "是和尚語。驀頭便打。此時北院縱有神用也措手",
    "X66n1296_031:0179c01": "不及。然雖如是。北院待夾山打一下始行。是何意",
    "X66n1296_031:0179c02": "思。弄玉已隨蕭史去。丹青留與後人狂。",
    "X66n1296_031:0179c03": "洞山道全禪師(青五洞山价嗣)因僧問。清淨行者不入涅槃。",
    "X66n1296_031:0179c04": "破戒比丘不入地獄時如何。山曰。度盡無遺影。還他",
    "X66n1296_031:0179c05": "越涅槃。",
    "X66n1296_031:0179c06": "寶壽新云。好個師僧竟不知墮在無影坑中。憑空",
    "X66n1296_031:0179c07": "以為究竟。若不是洞山重布梯航。何時復出得見",
    "X66n1296_031:0179c08": "天日。要識清淨行者麼。東邊是。要識破戒比丘麼。",
    "X66n1296_031:0179c09": "西邊是。還信得及麼。也是無事生事。",
    "X66n1296_031:0179c10": "越州乾峰和尚(青五洞山价嗣)上堂。法身有三種病。二種光。",
    "X66n1296_031:0179c11": "須是一一透得。始解歸家穩坐。更須知有向上一竅",
    "X66n1296_031:0179c12": "在。雲門出問。祇如菴內人。為什麼不知菴外事。峰呵",
    "X66n1296_031:0179c13": "呵大笑。門曰猶是學人疑處。峰曰子是什麼心行。門",
    "X66n1296_031:0179c14": "曰也要和尚相委。峰曰直須與麼始解穩坐。門應曰",
    "X66n1296_031:0179c15": "喏喏。",
    "X66n1296_031:0179c16": "雪竇顯云。若明得褒貶句。未必善因而招惡果。",
    "X66n1296_031:0179c17": "昭覺勤云。動絃別曲。問一知十。手搦手擡。以膠投",
    "X66n1296_031:0179c18": "漆。菴內不見菴外。無孔鐵錘不會。人生相識貴知",
    "X66n1296_031:0179c19": "音。水入水兮金博金。",
    "X66n1296_031:0179c20": "溈山果云。乾峰平地生堆。韶陽因風起浪。然雖合",
    "X66n1296_031:0179c21": "水和泥。千古叢林榜樣。既是合水和泥。為什麼是",
    "X66n1296_031:0179c22": "叢林榜樣。不入洪波裏。爭見弄潮人。",
    "X66n1296_031:0179c23": "天童覺云。坐著病在膏肓。用著光不透脫。直饒縱",
    "X66n1296_031:0179c24": "橫十字圓轉千機。也未知有向上一竅在。還得穩",
    "X66n1296_031:0180a01": "坐地麼。到頭霜夜月。任運落前溪。",
    "X66n1296_031:0180a02": "資福侶云。乾峰無端劃地成牢。韶陽亦乃就空作",
    "X66n1296_031:0180a03": "跌。檢點將來。總成笑具。且道笑個什麼。賊是小人",
    "X66n1296_031:0180a04": "智過君子。",
    "X66n1296_031:0180a05": "乾峰示眾。舉一不得。舉二放過。一著落在第二。雲門",
    "X66n1296_031:0180a06": "出眾曰。昨日有人從天台來。却往徑山去。峰曰典座",
    "X66n1296_031:0180a07": "來日不得普請。便下座。",
    "X66n1296_031:0180a08": "雪竇顯云。諸禪德。雲門老漢只解一手擡。不能一",
    "X66n1296_031:0180a09": "手搦。還有共相著力者麼。試露爪牙看。",
    "X66n1296_031:0180a10": "雲居元云。此語眾中商量甚多。會者極少。乾峰夢",
    "X66n1296_031:0180a11": "裏合眼跳黃河。覺來身在牀上。雲門醉後扶人倒",
    "X66n1296_031:0180a12": "上。樹醒來只在座中。二人打作一團。至今分疎不",
    "X66n1296_031:0180a13": "下。若人知得落處。許你解空第一。",
    "X66n1296_031:0180a14": "溈山喆云。乾峰善唱。雲門善拍。唱拍相隨。風清古",
    "X66n1296_031:0180a15": "格。還有知音者麼。一堂風冷澹。千古意分明。",
    "X66n1296_031:0180a16": "育王璉云。舉一黑如漆。舉二全不是。且道作麼生。",
    "X66n1296_031:0180a17": "良久云。城東打鼓城西響。園內花開園外春。",
    "X66n1296_031:0180a18": "護國元云。道頭知尾。告往知來。若非彼此共知。又",
    "X66n1296_031:0180a19": "安能向者裏共出一隻手。是即是。爭奈猶欠一著",
    "X66n1296_031:0180a20": "在。",
    "X66n1296_031:0180a21": "徑山杲云。乾峰洗面摸著鼻。雲門喫飯咬著砂。二",
    "X66n1296_031:0180a22": "人驀地相逢著。元來却是舊怨家。雖然如是。只許",
    "X66n1296_031:0180a23": "老胡知。不許老胡會。又云。彼此揚家醜。賴遇無傍",
    "X66n1296_031:0180a24": "觀者。",
    "X66n1296_031:0180b01": "育王光云。眼親手辨。彼此作家。檢點將來。猶欠一",
    "X66n1296_031:0180b02": "著在。鴻福即不然。舉一不得。舉二放過。一著落在",
    "X66n1296_031:0180b03": "第二。忽有人出。劈脊便打。何故。擊碎髑髏消息盡。",
    "X66n1296_031:0180b04": "從教大地黑漫漫。",
    "X66n1296_031:0180b05": "天童覺云。坐斷十方。千差路絕。放開一線。萬派朝",
    "X66n1296_031:0180b06": "宗。二尊宿開拓家風。方見衲僧去就。還端的麼。太",
    "X66n1296_031:0180b07": "平天子寰中旨。汗血將軍塞外心。",
    "X66n1296_031:0180b08": "東山報云。古人恁麼說話。正是抱贓呌屈。東山即",
    "X66n1296_031:0180b09": "不然。舉一不得。舉二放過。一著落在第七。到者裏",
    "X66n1296_031:0180b10": "須知有向上一路始得。如何是向上一路。良久云。",
    "X66n1296_031:0180b11": "莫守寒巖異草青。坐著白雲宗不妙。",
    "X66n1296_031:0180b12": "天童忞云。乾峰恁麼說話。大似釘樁搖櫓。抱橋柱",
    "X66n1296_031:0180b13": "洗澡。忒殺無轉智。若是山僧舉一不妨。舉二放過。",
    "X66n1296_031:0180b14": "一著橫三豎四。昨日有人從天台來却往徑山去。",
    "X66n1296_031:0180b15": "呼直歲新年頭已過第三日了也。今朝好普請。且",
    "X66n1296_031:0180b16": "道天童意在於何。良久云。春風景裏乾坤大。無限",
    "X66n1296_031:0180b17": "江山開畫圖。",
    "X66n1296_031:0180b18": "古南門云。雲門只解步步登高。不解從空放下。拈",
    "X66n1296_031:0180b19": "拄杖云。古南亦乃放過。且任此話大行。",
    "X66n1296_031:0180b20": "愚菴盂云。二大老要共扶者破砂盆。一個向高高",
    "X66n1296_031:0180b21": "山頂立。一個向深深海底行。山僧今日舉二去也。",
    "X66n1296_031:0180b22": "乃左右顧眎云。大眾萬福。",
    "X66n1296_031:0180b23": "廣胤標云。獨掌不浪鳴。兩掌鳴摑摑。你看雪竇恁",
    "X66n1296_031:0180b24": "麼道。要且知一不知二。殊不知雲門是個無孔笛。",
    "X66n1296_031:0180c01": "遇著氈拍板。說甚五音六律。直是陽春白雪亦須",
    "X66n1296_031:0180c02": "却步。何故。自從舞得三台後。拍拍都來總是歌。",
    "X66n1296_031:0180c03": "普寧頴云。乾峰丁一卓二。雲門放兩拋三。雖謂唱",
    "X66n1296_031:0180c04": "拍投機。然只解順水推舟。不解逆風把柁。當時待",
    "X66n1296_031:0180c05": "他恁麼道。何不便與掀倒禪牀。直饒乾峰全機。也",
    "X66n1296_031:0180c06": "較三千里。",
    "X66n1296_031:0180c07": "寶慶法云。夫好手終不彰名。既一個向孤峰頂上",
    "X66n1296_031:0180c08": "放兩拋三。一個從平地裏神出鬼沒。已自漏逗了",
    "X66n1296_031:0180c09": "也。後來道典座來日不得普請。不奈船何打破戽",
    "X66n1296_031:0180c10": "斗。",
    "X66n1296_031:0180c11": "慧雲盛云。乾峰動絃。雲門別曲。拍唱拍和。聲金振",
    "X66n1296_031:0180c12": "玉。洞山門下足可觀光。若到滹沱。未堪收錄。且道",
    "X66n1296_031:0180c13": "誵訛在什麼處。",
    "X66n1296_031:0180c14": "西山音云。一個砧杵敲殘深夜月。一個井梧搖落",
    "X66n1296_031:0180c15": "故園秋。西山則不然。為什。麼大抵還他肌骨好。不",
    "X66n1296_031:0180c16": "搽紅粉也風流。",
    "X66n1296_031:0180c17": "乾峰因僧問。十方薄伽梵。一路涅槃門。未審路頭在",
    "X66n1296_031:0180c18": "什麼處。峰以拄杖畫一畫云。在者裏。",
    "X66n1296_031:0180c19": "雲門偃因其僧持此語請益。門乃拈起扇子曰。扇",
    "X66n1296_031:0180c20": "子[跳-兆+孛]跳上三十三天。築著帝釋鼻孔。東海鯉魚打",
    "X66n1296_031:0180c21": "一棒。雨似盆傾。會麼。",
    "X66n1296_031:0180c22": "雪竇顯代僧便喝。有僧請益長慶。慶云問取堂中",
    "X66n1296_031:0180c23": "第二座。雪竇代僧云。錯。尋有僧問雪竇。竇云墮坑",
    "X66n1296_031:0180c24": "落壍。又自代云。作賊人心虗。",
    "X66n1296_031:0181a01": "黃龍南云。乾峰一期指路。曲為初機。雲門乃通其",
    "X66n1296_031:0181a02": "變。故使後人不倦。",
    "X66n1296_031:0181a03": "大溈秀云。古今盡道乾峰安居祖師之堂。開後人",
    "X66n1296_031:0181a04": "之徑路。殊不知乾峰老漢被者僧一問。直得手忙",
    "X66n1296_031:0181a05": "脚亂。諸禪德。且道誵訛在甚麼處。良久云。不在水",
    "X66n1296_031:0181a06": "兮不在山。只在人心返覆間。",
    "X66n1296_031:0181a07": "東林總云。古德道乾峰搖頭。雲門擺尾。者僧只是",
    "X66n1296_031:0181a08": "個撞露柱漢。脚跟下錯過也不知。便謂東家點燈",
    "X66n1296_031:0181a09": "西家暗坐。龍銜海寶。遊魚不顧。山僧今日不可也",
    "X66n1296_031:0181a10": "隨波逐浪。臨危悚人。殊不知大小乾峰雲門俱被",
    "X66n1296_031:0181a11": "者僧勘破。且道什麼處是勘破處。良久云。多時雨",
    "X66n1296_031:0181a12": "水。不及曬[日*良]。",
    "X66n1296_031:0181a13": "寶峰文云。乾峰與麼還夢見也未。若是真淨則不",
    "X66n1296_031:0181a14": "然。十方薄伽梵一路涅槃門。未審路頭在什麼處。",
    "X66n1296_031:0181a15": "劈脊便棒。却問他路頭在什麼。處待伊擬開口。熱",
    "X66n1296_031:0181a16": "喝出去。更有個折脚老比丘。不分緇素不辨邪正。",
    "X66n1296_031:0181a17": "拈起扇子道。扇子[跳-兆+孛]跳上三十三天築著帝釋鼻",
    "X66n1296_031:0181a18": "孔。東海鯉魚打一棒雨似盆傾。似者般和泥合水",
    "X66n1296_031:0181a19": "漢。糞埽堆頭埋却十個五個有什麼過。阿呵呵。樂",
    "X66n1296_031:0181a20": "不樂。足不足。而今幸對山青水綠。年來是事一時",
    "X66n1296_031:0181a21": "休。信任身心嬾拘束。大眾休磕睡好。",
    "X66n1296_031:0181a22": "黃龍清云。若向乾峰句中會去。正是死句。坐殺闍",
    "X66n1296_031:0181a23": "黎。若向雲門語下承當。業識茫茫。隨波逐浪。既俱",
    "X66n1296_031:0181a24": "不許。畢竟向甚麼處會。諸人還知落處麼。自古上",
    "X66n1296_031:0181b01": "賢猶不識。造次凡流豈可明。",
    "X66n1296_031:0181b02": "南華昺云。乾峰曲盡慈悲。當機提掇。雲門巧開方",
    "X66n1296_031:0181b03": "便。覿面發機。直得枯木生花。冷灰騰燄。且道東海",
    "X66n1296_031:0181b04": "鯉魚打一棒雨似盆傾。明什麼邊事。因風吹火。用",
    "X66n1296_031:0181b05": "力不多。",
    "X66n1296_031:0181b06": "徑山琰云。唱愈高。和愈峻。還他二老。若是十方薄",
    "X66n1296_031:0181b07": "伽梵一路涅槃門。總未踏著在。",
    "X66n1296_031:0181b08": "愚菴盂云。韶陽酬機太奢。乾峰答話太嗇。奢則不",
    "X66n1296_031:0181b09": "可以便愚蒙。嗇則不可以周廣眾。我雲門者裏。九",
    "X66n1296_031:0181b10": "逵八達之路。其道坦坦。其平如砥。一任你騎驢跨",
    "X66n1296_031:0181b11": "馬。奔南走北。只是山僧于津口要路驀展手云。討",
    "X66n1296_031:0181b12": "將公驗來。",
    "X66n1296_031:0181b13": "鼓山霈云。乾峰周道如砥。雲門十字縱橫。若能信",
    "X66n1296_031:0181b14": "步歸來。方知道常在於其中經行及坐臥。如或未",
    "X66n1296_031:0181b15": "然。山僧更與饒舌。十方薄伽梵一路涅槃門路頭",
    "X66n1296_031:0181b16": "在什麼處。拈拄杖云。下坡不走。快便難逢。乃卓一",
    "X66n1296_031:0181b17": "卓下座。",
    "X66n1296_031:0181b18": "廣胤標云。苟可以強國。不法其故。苟可以利民。不",
    "X66n1296_031:0181b19": "循其禮。二老漢雖是一等為人。未免巧盡拙出。若",
    "X66n1296_031:0181b20": "是木菴。待問十方薄伽梵一路涅槃門未審路頭",
    "X66n1296_031:0181b21": "在甚麼處。便和聲踏倒。使伊直下得個倒斷。則庶",
    "X66n1296_031:0181b22": "幾不致于亡羊泣岐矣。",
    "X66n1296_031:0181b23": "演教泐云。乾峰搖頭。雲門擺尾。二老神通妙用則",
    "X66n1296_031:0181b24": "不無。未免被者僧勘破。",
    "X66n1296_031:0181c01": "白巖符云。變二王真楷作張顛草書。雲門善得其",
    "X66n1296_031:0181c02": "妙。非久精授陣補戈之法者。要尋他轉換結搆處",
    "X66n1296_031:0181c03": "斷不可得。然於他涅槃門路終難指出在。如今有",
    "X66n1296_031:0181c04": "僧恁麼問。諸方曲彔牀上漢又當別作個什麼苟",
    "X66n1296_031:0181c05": "當。不可也依樣畫葫蘆。",
    "X66n1296_031:0181c06": "乾峰因雲門問請師答話。峰曰到老僧也未。曰恁麼",
    "X66n1296_031:0181c07": "則文偃在遲也。峰曰恁麼那恁麼那。曰。將謂侯白。更",
    "X66n1296_031:0181c08": "有侯黑。",
    "X66n1296_031:0181c09": "報恩秀云。雲門晴空激電。乾峰旱地奔雷。及乎雙",
    "X66n1296_031:0181c10": "放雙收。雖作家衲僧難為摸索。",
    "X66n1296_031:0181c11": "博山來云。非常之問。非常之答。迅雷不及掩耳。良",
    "X66n1296_031:0181c12": "駟不及追風。宛轉偏圓各負鉤深索隱的手段。然",
    "X66n1296_031:0181c13": "檢點將來。好與痛棒。何也。為他無事生事。放過即",
    "X66n1296_031:0181c14": "不可。",
    "X66n1296_031:0181c15": "甌峰承云。兩個漆桶失却鼻孔。",
    "X66n1296_031:0181c16": "明州天童咸啟禪師(青五洞山价嗣)簡大德問。學人卓卓上",
    "X66n1296_031:0181c17": "來。請師的的。啟曰我者裏一屙便了。有甚麼卓卓的",
    "X66n1296_031:0181c18": "的。曰和尚與麼答話。更買草鞋行脚好。啟曰近前來。",
    "X66n1296_031:0181c19": "僧近前。啟曰只如老僧與麼祇對。過在什麼處。簡無",
    "X66n1296_031:0181c20": "對。啟便打。",
    "X66n1296_031:0181c21": "天童華云。啟禪師固是本分鉗錘。塞斷新天童口",
    "X66n1296_031:0181c22": "未得在。者僧雖深入閫域。要且未具透關眼。",
    "X66n1296_031:0181c23": "澧州欽山文邃禪師(青五洞山价嗣)良禪客問一鏃破三關",
    "X66n1296_031:0181c24": "時如何。山曰放出關中主看。良曰與麼則知過必改。",
    "X66n1296_031:0182a01": "山曰更待何時。良曰。好箭放不著所在。便出。山曰且",
    "X66n1296_031:0182a02": "來闍黎。良回首。山下禪牀把住曰。一鏃破三關則且",
    "X66n1296_031:0182a03": "置。試與欽山發箭看。良擬議。山打七棒曰。且聽者亂",
    "X66n1296_031:0182a04": "統漢疑三十年。",
    "X66n1296_031:0182a05": "同安察云。良公雖解發箭。要且未中的。僧便問未",
    "X66n1296_031:0182a06": "審如何得中的。安云關中主是什麼人。欽山聞云。",
    "X66n1296_031:0182a07": "良公若解與麼。也免得欽山口。然雖如是。同安不",
    "X66n1296_031:0182a08": "是好心。亦須看始得。",
    "X66n1296_031:0182a09": "天童覺云。山堆嶽積來。瓦解冰消去。則時人知有。",
    "X66n1296_031:0182a10": "與我放出關中主看。且合作麼生。有的道當時便",
    "X66n1296_031:0182a11": "喝。當時便掌。然則一期瞎用則得。要且未是關中",
    "X66n1296_031:0182a12": "主在。還體得麼。當堂不正坐。那赴兩頭機。",
    "X66n1296_031:0182a13": "欽山與巖頭雪峰同到德山。欽出問。天皇也恁麼道。",
    "X66n1296_031:0182a14": "龍潭也恁麼道。未審和尚作麼生道。德山曰汝試舉",
    "X66n1296_031:0182a15": "天皇龍潭道底看。欽擬議。德山便打。欽被打歸延壽",
    "X66n1296_031:0182a16": "堂曰。是即是。打我太煞。巖頭曰。你恁麼。他後不得道",
    "X66n1296_031:0182a17": "見德山來。",
    "X66n1296_031:0182a18": "法眼別云。是則是。錯打我。",
    "X66n1296_031:0182a19": "雪竇顯云。諸禪德。欽山置個問端甚是奇特。爭奈",
    "X66n1296_031:0182a20": "龍頭蛇尾。汝試舉天皇龍潭道底看。以坐具便摵。",
    "X66n1296_031:0182a21": "大丈夫漢捋虎鬚也是本分。他既不能。德山令行",
    "X66n1296_031:0182a22": "一半。若盡令行。雪峰巖頭總是涅槃堂裏漢。",
    "X66n1296_031:0182a23": "翠巖芝云。欽山只顧其前不顧其後。如今作麼生",
    "X66n1296_031:0182a24": "與欽山出氣。",
    "X66n1296_031:0182b01": "五祖戒云。德山只解打死欽山。不會打活欽山。",
    "X66n1296_031:0182b02": "溈山喆云。德山門下草偃風行。大溈則不然。待問",
    "X66n1296_031:0182b03": "未審和尚作麼生道。劈脊便打。且道德山是大溈",
    "X66n1296_031:0182b04": "是。會麼。橫按鏌鎁全正令。太平寰宇斬癡頑。",
    "X66n1296_031:0182b05": "古南門云。雪竇扶強不扶弱。不知德山老漢被欽",
    "X66n1296_031:0182b06": "山一拶。直得推過別人。擬議便打。死馬醫了也。若",
    "X66n1296_031:0182b07": "據令而行。何待道天皇龍潭。纔踏步向前便大棒",
    "X66n1296_031:0182b08": "趁出。定龍蛇。摛虎兕。又有甚麼過。",
    "X66n1296_031:0182b09": "洞山昱云。大小德山殺活自在。欽山雖有迎刃之",
    "X66n1296_031:0182b10": "謀。爭奈龍頭蛇尾。巖頭雪峰坐觀成敗。義不容誅。",
    "X66n1296_031:0182b11": "若盡令而行。總須大棒打出。",
    "X66n1296_031:0182b12": "白巖符云。你試舉天皇龍潭道底看。喝。者老漢見",
    "X66n1296_031:0182b13": "面不如聞名。拂袖便出。當時欽山下得者翻手脚。",
    "X66n1296_031:0182b14": "不但使德山令無所施。且得增同參十倍意氣。",
    "X66n1296_031:0182b15": "欽山因僧問。如何是和尚家風。山曰。錦繡銀香囊。風",
    "X66n1296_031:0182b16": "吹滿路香。巖頭聞乃令僧傳語曰。傳語十八姐。好好",
    "X66n1296_031:0182b17": "事潘郎。",
    "X66n1296_031:0182b18": "天童忞云。邃老不昧洞上之宗。奯公無違德山之",
    "X66n1296_031:0182b19": "子。檢點將來。一人猶挂本來衣。一人尚行心處路。",
    "X66n1296_031:0182b20": "未出曹山四禁在。若是山僧。如何是和尚家風。似",
    "X66n1296_031:0182b21": "玉珍不御。如簧語帶悲。遂顧眎左右云。即今莫有",
    "X66n1296_031:0182b22": "傳語底麼。眾默然。乃云。血染杜鵑春又過。為君那",
    "X66n1296_031:0182b23": "惜損蛾眉。",
    "X66n1296_031:0182b24": "靈巖儲云。欽山祇圖賣弄風流。不顧魂消夢斷。巖",
    "X66n1296_031:0182c01": "頭雖然憲章國法。爭奈罪不重科。有問山僧。如何",
    "X66n1296_031:0182c02": "是和尚家風。向道。明知君不至。再上小樓頭。顧左",
    "X66n1296_031:0182c03": "右云。且道山僧恁麼告報意在於何。良久擊竹篦",
    "X66n1296_031:0182c04": "一下云。頻呼小玉元無事。祇要檀郎認得聲。",
    "X66n1296_031:0182c05": "欽山因德山侍者來參。纔禮拜遽把住曰。還甘欽山",
    "X66n1296_031:0182c06": "與麼也無。侍曰。某甲卻悔久住德山。今日無言可對。",
    "X66n1296_031:0182c07": "山乃放手曰一任祇對。侍撥開胸曰。且聽某甲通氣",
    "X66n1296_031:0182c08": "一上。山曰德山門下即得。者裏一點也用不着。侍曰",
    "X66n1296_031:0182c09": "久委欽山不通人情。山曰累他德山眼目。參堂去。",
    "X66n1296_031:0182c10": "徑山筞云。殺人不問。問人不殺。撥胸吐氣。彼此孟",
    "X66n1296_031:0182c11": "八。直饒有始有終。也是戽水相潑。要識欽山與者",
    "X66n1296_031:0182c12": "僧麼。李順王小破草鞋。方十三李師囊破襪。",
    "X66n1296_031:0182c13": "欽山與雪峰巖頭行脚時至一店喫茶次。山曰不會",
    "X66n1296_031:0182c14": "轉身通氣者不得茶喫。頭曰若恁麼我定不得茶喫。",
    "X66n1296_031:0182c15": "峰曰某甲亦然。欽曰者兩個漢話頭也不識。頭曰甚",
    "X66n1296_031:0182c16": "處去也。欽曰布袋裏老鴉雖活如死。頭退後曰看看。",
    "X66n1296_031:0182c17": "欽曰。奯公且致。存公作麼生。峰以手畫一圓相。欽曰",
    "X66n1296_031:0182c18": "不得不問。頭呵呵笑曰太遠生。欽曰有口不得茶喫",
    "X66n1296_031:0182c19": "者多。",
    "X66n1296_031:0182c20": "昭覺勤云。欽山雖解轉身吐氣。亦未有喫茶分。何",
    "X66n1296_031:0182c21": "也。話在。",
    "X66n1296_031:0182c22": "鵞湖心云。欽山大似忍辱仙人。節節支解面不改",
    "X66n1296_031:0182c23": "客。無它子當時若在。就初問處便與打破茶具。那",
    "X66n1296_031:0182c24": "有許多瑣碎。",
    "X66n1296_031:0183a01": "欽山因僧參。山豎起拳又伸掌曰。開即成掌。五指參",
    "X66n1296_031:0183a02": "差。復握拳云。如今為拳。必無高下。汝道欽山還通商",
    "X66n1296_031:0183a03": "量也無。僧近前卻豎起拳。山曰你恁麼只是個無開",
    "X66n1296_031:0183a04": "合漢。",
    "X66n1296_031:0183a05": "雪竇顯云。我即不然。乃豎起拳云。握則為拳。有高",
    "X66n1296_031:0183a06": "有下。復開云。開即成掌。無黨無偏。且道放開為人",
    "X66n1296_031:0183a07": "好。把定為人好。開也造車。握也合轍。若謂閉門造",
    "X66n1296_031:0183a08": "車出門合轍。我也知你向鬼窟裏作活計。",
    "X66n1296_031:0183a09": "昭覺勤云。掌亦是手。握亦是手。商量個什麼。乃舉",
    "X66n1296_031:0183a10": "一足云。展亦是脚。收亦是脚。無高無下。不許商量。",
    "X66n1296_031:0183a11": "且道與欽山是同是別。",
    "X66n1296_031:0183a12": "南堂欲云。展也不是掌。握也不是拳。兩頭俱坐斷。",
    "X66n1296_031:0183a13": "一劍倚天寒。且道還有為人處也無。喝。西風吹渭",
    "X66n1296_031:0183a14": "水。落葉滿長安。",
    "X66n1296_031:0183a15": "古南門云。差之毫釐失之千里。可惜個無開合漢",
    "X66n1296_031:0183a16": "被欽山熱瞞。當時纔見伊舉。何不云和尚莫寐語",
    "X66n1296_031:0183a17": "好。直令欽山倒戈而退。雪竇恁麼道。也是隨邪逐",
    "X66n1296_031:0183a18": "惡。",
    "X66n1296_031:0183a19": "白巖符云。欽山者漢慣會倚勢欺人。大似自家只",
    "X66n1296_031:0183a20": "管放火燒山。卻不許人點燈喫飯。",
    "X66n1296_031:0183a22": "宗門拈古彚集卷第三十一"
}