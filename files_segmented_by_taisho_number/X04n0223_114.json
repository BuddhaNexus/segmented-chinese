{
    "X04n0223_114:0749a21": "大方廣佛新華嚴經合論卷第一百十四",
    "X04n0223_114:0749a22": "唐于闐國三藏沙門實叉難陀譯經",
    "X04n0223_114:0749a23": "唐太原方山長者李通玄造論",
    "X04n0223_114:0749a24": "唐福州開元寺沙門志寧釐經合論",
    "X04n0223_114:0749b01": "入法界品第三十九之二十七",
    "X04n0223_114:0749b02": "【論】第五十一地法門十知識第一此世界中摩耶",
    "X04n0223_114:0749b03": "夫人主從悲起智幻生成佛門。",
    "X04n0223_114:0749b04": "【經】爾時善財童子一心欲詣摩耶夫人所即時獲得",
    "X04n0223_114:0749b05": "觀佛境界智作如是念是善知識遠離世間住無所",
    "X04n0223_114:0749b06": "住超過六處離一切著知無礙道具淨法身以如幻",
    "X04n0223_114:0749b07": "業而現化身以如幻智而觀世間以如幻願而持佛",
    "X04n0223_114:0749b08": "身隨意生身無生滅身無來去身非虗實身不變壞",
    "X04n0223_114:0749b09": "身無起盡身所有諸相皆一相身離二邊身無依處",
    "X04n0223_114:0749b10": "身無窮盡身離諸分別如影現身知如夢身了如像",
    "X04n0223_114:0749b11": "身如淨日身普於十方而化現身住於三世無變異",
    "X04n0223_114:0749b12": "身非身心身猶如虗空所行無礙超諸世眼唯是普",
    "X04n0223_114:0749b13": "賢淨目所見如是之人我今云何而得親近承事供",
    "X04n0223_114:0749b14": "養與其同住觀其狀貌聽其音聲思其語言受其教",
    "X04n0223_114:0749b15": "誨作是念已有主城神名曰寶眼眷屬圍遶於虗空",
    "X04n0223_114:0749b16": "中而現其身種種妙物以為嚴飾手持無量眾色寶",
    "X04n0223_114:0749b17": "華以散善財作如是言善男子應守護心城謂不貪",
    "X04n0223_114:0749b18": "一切生死境界應莊嚴心城謂專意趣求如來十力",
    "X04n0223_114:0749b19": "應淨治心城謂畢竟斷除慳疾諂誑應清涼心城謂",
    "X04n0223_114:0749b20": "思惟一切諸法實性應增長心城謂成辦一切助道",
    "X04n0223_114:0749b21": "之法應嚴飾心城謂造立諸禪解脫宮殿應照曜心",
    "X04n0223_114:0749b22": "城謂普入一切諸佛道場聽受般若波羅蜜法應增",
    "X04n0223_114:0749b23": "益心城謂普攝一切佛方便道應堅固心城謂恒勤",
    "X04n0223_114:0749b24": "修習普賢行願應防護心城謂常專禦扞惡友魔軍",
    "X04n0223_114:0749c01": "應廓徹心城謂開引一切佛智光明應善補心城謂",
    "X04n0223_114:0749c02": "聽受一切佛所說法應扶助心城謂深信一切佛功",
    "X04n0223_114:0749c03": "德海應廣大心城謂大慈普及一切世間應善覆心",
    "X04n0223_114:0749c04": "城謂集眾善法以覆其上應寬廣心城謂大悲哀愍",
    "X04n0223_114:0749c05": "一切眾生應開心城門謂悉捨所有隨應給施應密",
    "X04n0223_114:0749c06": "護心城謂防諸惡欲不令得入應嚴肅心城謂逐諸",
    "X04n0223_114:0749c07": "惡法不令其住應決定心城謂集一切智助道之法",
    "X04n0223_114:0749c08": "恒無退轉應安立心城謂正念三世一切如來所有",
    "X04n0223_114:0749c09": "境界應瑩徹心城謂明達一切佛正法輪脩多羅中",
    "X04n0223_114:0749c10": "所有法門種種緣起應部分心城謂普曉示一切眾",
    "X04n0223_114:0749c11": "生皆令得見薩婆若道應住持心城謂發一切三世",
    "X04n0223_114:0749c12": "如來諸大願海應富實心城謂集一切周徧法界大",
    "X04n0223_114:0749c13": "福德聚應令心城明了謂普知眾生根欲等法應令",
    "X04n0223_114:0749c14": "心城自在謂普攝一切十方法界應令心城清淨謂",
    "X04n0223_114:0749c15": "正念一切諸佛如來應知心城自性謂知一切法皆",
    "X04n0223_114:0749c16": "無有性應知心城如幻謂以一切智了諸法性佛子",
    "X04n0223_114:0749c17": "菩薩摩訶薩若能如是淨修心城則能積集一切善",
    "X04n0223_114:0749c18": "法何以故蠲除一切諸障難故所謂見佛障聞法障",
    "X04n0223_114:0749c19": "供養如來障攝諸眾生障淨佛國土障善男子菩薩",
    "X04n0223_114:0749c20": "摩訶薩以離如是諸障難故若發希求善知識心不",
    "X04n0223_114:0749c21": "用功力則便得見乃至究竟必當成佛爾時有身眾",
    "X04n0223_114:0749c22": "神名蓮華法德及妙華光明無量諸神前後圍遶從",
    "X04n0223_114:0749c23": "道場出住虗空中於善財前以妙音聲種種稱歎摩",
    "X04n0223_114:0749c24": "耶夫人從其耳璫放無量色相光明網普照無邊諸",
    "X04n0223_114:0750a01": "佛世界令善財見十方國土一切諸佛其光明網右",
    "X04n0223_114:0750a02": "遶世間經一帀已然後還來入善財頂乃至徧入身",
    "X04n0223_114:0750a03": "諸毛孔善財即得淨光明眼永離一切愚癡闇故得",
    "X04n0223_114:0750a04": "離翳眼能了一切眾生性故得離垢眼能觀一切法",
    "X04n0223_114:0750a05": "性門故得淨慧眼能觀一切佛國性故得毗盧遮那",
    "X04n0223_114:0750a06": "眼見佛法身故得普光明眼見佛平等不思議身故",
    "X04n0223_114:0750a07": "得無礙光明眼觀察一切剎海成壞故得普照眼見",
    "X04n0223_114:0750a08": "十方佛起大方便轉正法輪故得普境界眼見無量",
    "X04n0223_114:0750a09": "佛以自在力調伏眾生故得普見眼覩一切剎諸佛",
    "X04n0223_114:0750a10": "出興故時有守護菩薩法堂羅剎鬼王名曰善眼與",
    "X04n0223_114:0750a11": "其眷屬萬羅剎俱於虗空中以眾妙華散善財上作",
    "X04n0223_114:0750a12": "如是言善男子菩薩成就十法則得親近諸善知識",
    "X04n0223_114:0750a13": "何等為十所謂其心清淨離諸諂誑大悲平等普攝",
    "X04n0223_114:0750a14": "眾生知諸眾生無有真實趣一切智心不退轉以信",
    "X04n0223_114:0750a15": "解力普入一切諸佛道場得淨慧眼了諸法性大慈",
    "X04n0223_114:0750a16": "平等普覆眾生以智光明廓諸妄境以甘露雨滌生",
    "X04n0223_114:0750a17": "死熱以廣大眼徹鑒諸法心常隨順諸善知識是為",
    "X04n0223_114:0750a18": "十復次佛子菩薩成就十種三昧門則常現見諸善",
    "X04n0223_114:0750a19": "知識何等為十所謂法空清淨輪三昧觀察十方海",
    "X04n0223_114:0750a20": "三昧於一切境界不捨離不缺減三昧普見一切佛",
    "X04n0223_114:0750a21": "出興三昧集一切功德藏三昧心恒不捨善知識三",
    "X04n0223_114:0750a22": "昧常見一切善知識生諸佛功德三昧常不離一切",
    "X04n0223_114:0750a23": "善知識三昧常供養一切善知識三昧常於一切善",
    "X04n0223_114:0750a24": "知識所無過失三昧佛子菩薩成就此十三昧門常",
    "X04n0223_114:0750b01": "得親近諸善知識又得善知識轉一切佛法輪三昧",
    "X04n0223_114:0750b02": "得此三昧已悉知諸佛體性平等處處值遇諸善知",
    "X04n0223_114:0750b03": "識說是語時善財童子仰視空中而答之言善哉善",
    "X04n0223_114:0750b04": "哉汝為哀愍攝受我故方便教我見善知識願為我",
    "X04n0223_114:0750b05": "說云何往詣善知識所於何方處城邑聚落求善知",
    "X04n0223_114:0750b06": "識羅剎答言善男子汝應普禮十方求善知識正念",
    "X04n0223_114:0750b07": "思惟一切境界求善知識勇猛自在徧遊十方求善",
    "X04n0223_114:0750b08": "知識觀身觀心如夢如影求善知識爾時善財受行",
    "X04n0223_114:0750b09": "其教即時覩見大寶蓮華從地涌出金剛為莖妙寶",
    "X04n0223_114:0750b10": "為藏摩尼為葉光明寶王以為其臺眾寶色香以為",
    "X04n0223_114:0750b11": "其鬚無數寶網彌覆其上於其臺上有一樓觀名普",
    "X04n0223_114:0750b12": "納十方法界藏奇妙嚴飾金剛為地千柱行列一切",
    "X04n0223_114:0750b13": "皆以摩尼寶成閻浮檀金以為其壁眾寶纓絡四面",
    "X04n0223_114:0750b14": "垂下階陛欄楯周帀莊嚴其樓觀中有如意寶蓮華",
    "X04n0223_114:0750b15": "之座種種眾寶以為嚴飾妙寶欄楯寶衣間列寶帳",
    "X04n0223_114:0750b16": "寶網以覆其上眾寶繒旛周帀垂下微風徐動光流",
    "X04n0223_114:0750b17": "響發寶華幢中雨眾妙華寶鈴鐸中出美音聲寶戶",
    "X04n0223_114:0750b18": "牖間垂諸纓絡摩尼身中流出香水寶象口中出蓮",
    "X04n0223_114:0750b19": "華網寶師子口吐妙香雲梵形寶輪出隨樂音金剛",
    "X04n0223_114:0750b20": "寶鈴出諸菩薩大願之音寶月幢中出佛化形淨藏",
    "X04n0223_114:0750b21": "寶王現三世佛受生次第日藏摩尼放大光明徧照",
    "X04n0223_114:0750b22": "十方一切佛剎摩尼寶王放一切佛圓滿光明毗盧",
    "X04n0223_114:0750b23": "遮那摩尼寶王興供養雲供養一切諸佛如來如意",
    "X04n0223_114:0750b24": "珠王念念示現普賢神變充滿法界須彌寶王出天",
    "X04n0223_114:0750c01": "宮殿天諸婇女種種妙音歌讚如來不可思議微妙",
    "X04n0223_114:0750c02": "功德爾時善財見如是座復有無量眾座圍遶摩耶",
    "X04n0223_114:0750c03": "夫人在彼座上於一切眾生前現淨色身所謂超三",
    "X04n0223_114:0750c04": "界色身已出一切諸有趣故隨心樂色身於一切世",
    "X04n0223_114:0750c05": "間無所著故普周徧色身等於一切眾生數故無等",
    "X04n0223_114:0750c06": "比色身令一切眾生滅倒見故無量種色身隨眾生",
    "X04n0223_114:0750c07": "心種種現故無邊相色身普現種種諸形相故普對",
    "X04n0223_114:0750c08": "現色身以大自在而示現故化一切色身隨其所應",
    "X04n0223_114:0750c09": "而現前故恒示現色身盡眾生界而無盡故無去色",
    "X04n0223_114:0750c10": "身於一切趣無所滅故無來色身於諸世間無所出",
    "X04n0223_114:0750c11": "故不生色身無生起故不滅色身離語言故非實色",
    "X04n0223_114:0750c12": "身得如實故非虗色身隨世現故無動色身生滅永",
    "X04n0223_114:0750c13": "離故不壞色身法性不壞故無相色身言語道斷故",
    "X04n0223_114:0750c14": "一相色身無相為相故如像色身隨心應現故如幻",
    "X04n0223_114:0750c15": "色身幻智所生故如燄色身但想所持故如影色身",
    "X04n0223_114:0750c16": "隨願現生故如夢色身隨心而現故法界色身性淨",
    "X04n0223_114:0750c17": "如空故大悲色身常護眾生故無礙色身念念周徧",
    "X04n0223_114:0750c18": "法界故無邊色身普淨一切眾生故無量色身超出",
    "X04n0223_114:0750c19": "一切語言故無住色身願度一切世間故無處色身",
    "X04n0223_114:0750c20": "恒化眾生不斷故無生色身幻願所成故無勝色身",
    "X04n0223_114:0750c21": "超諸世間故如實色身定心所現故不生色身隨眾",
    "X04n0223_114:0750c22": "生業而出現故如意珠色身普滿一切眾生願故無",
    "X04n0223_114:0750c23": "分別色身但隨眾生分別起故離分別色身一切眾",
    "X04n0223_114:0750c24": "生不能知故無盡色身盡諸眾生生死際故清淨色",
    "X04n0223_114:0751a01": "身同於如來無分別故如是身者非色所有色相如",
    "X04n0223_114:0751a02": "影像故非受世間苦受究竟滅故非想但隨眾生想",
    "X04n0223_114:0751a03": "所現故非行依如幻業而成就故離識菩薩願智空",
    "X04n0223_114:0751a04": "無性故一切眾生語言斷故已得成就寂滅身故爾",
    "X04n0223_114:0751a05": "時善財童子又見摩耶夫人隨諸眾生心之所樂現",
    "X04n0223_114:0751a06": "超過一切世間色身所謂或現超過他化自在天女",
    "X04n0223_114:0751a07": "身乃至超過四大天王天女身或現超過龍女身乃",
    "X04n0223_114:0751a08": "至超過人女身現如是等無量色身饒益眾生集一",
    "X04n0223_114:0751a09": "切智助道之法行於平等檀波羅蜜大悲普覆一切",
    "X04n0223_114:0751a10": "世間出生如來無量功德修習增長一切智心觀察",
    "X04n0223_114:0751a11": "思惟諸法實性獲深忍海具眾定門住於平等三昧",
    "X04n0223_114:0751a12": "境界得如來定圓滿光明消竭眾生煩惱巨海心常",
    "X04n0223_114:0751a13": "正定未常動亂恒轉清淨不退法輪善能了知一切",
    "X04n0223_114:0751a14": "佛法恒以智慧觀法實相見諸如來心無厭足知三",
    "X04n0223_114:0751a15": "世佛出興次第見佛三昧常現在前了達如來出現",
    "X04n0223_114:0751a16": "於世無量無數諸清淨道行於諸佛虗空境界普攝",
    "X04n0223_114:0751a17": "眾生各隨其心教化成就入佛無量清淨法身成就",
    "X04n0223_114:0751a18": "大願淨諸佛剎究竟調伏一切眾生心恒徧入諸佛",
    "X04n0223_114:0751a19": "境界出生菩薩自在神力已得法身清淨無染而恒",
    "X04n0223_114:0751a20": "示現無量色身摧一切魔力成大善根力出生正法",
    "X04n0223_114:0751a21": "力具足諸佛力得諸菩薩自在之力速疾增長一切",
    "X04n0223_114:0751a22": "智力得佛智光普照一切悉知無量眾生心海根性",
    "X04n0223_114:0751a23": "欲解種種差別其身普徧十方剎海悉知諸剎成壞",
    "X04n0223_114:0751a24": "之相以廣大眼見十方海以周徧智知三世海身普",
    "X04n0223_114:0751b01": "承事一切佛海心恒納受一切法海修習一切如來",
    "X04n0223_114:0751b02": "功德出生一切菩薩智慧常樂觀察一切菩薩從初",
    "X04n0223_114:0751b03": "發心乃至成就所行之道常勤守護一切眾生常樂",
    "X04n0223_114:0751b04": "稱揚諸佛功德願為一切菩薩之母爾時善財童子",
    "X04n0223_114:0751b05": "見摩耶夫人現如是等閻浮提微塵數諸方便門既",
    "X04n0223_114:0751b06": "見是已如摩耶夫人所現身數善財亦現作爾許身",
    "X04n0223_114:0751b07": "於一切處摩耶之前恭敬禮拜即時證得無量無數",
    "X04n0223_114:0751b08": "諸三昧門分別觀察修行證入從三昧起右遶摩耶",
    "X04n0223_114:0751b09": "并其眷屬合掌而立白言大聖文殊師利菩薩教我",
    "X04n0223_114:0751b10": "發阿耨多羅三藐三菩提心求善知識親近供養我",
    "X04n0223_114:0751b11": "於一一善知識所皆往承事無空過者漸來至此願",
    "X04n0223_114:0751b12": "為我說菩薩云何學菩薩行而得成就答言佛子我",
    "X04n0223_114:0751b13": "已成就菩薩大願智幻解脫門是故常為諸菩薩母",
    "X04n0223_114:0751b14": "佛子如我於此閻浮提中迦毗羅城淨飯王家右脇",
    "X04n0223_114:0751b15": "而生悉達太子現不思議自在神變如是乃至盡此",
    "X04n0223_114:0751b16": "世界海所有一切毗盧遮那如來皆入我身示現誕",
    "X04n0223_114:0751b17": "生自在神變又善男子我於淨飯王宮菩薩將欲下",
    "X04n0223_114:0751b18": "生之時見菩薩身一一毛孔咸放光明名一切如來",
    "X04n0223_114:0751b19": "受生功德輪一一毛孔皆現不可說不可說佛剎微",
    "X04n0223_114:0751b20": "塵數菩薩受生莊嚴彼諸光明皆悉普照一切世界",
    "X04n0223_114:0751b21": "照世界已來入我頂乃至一切諸毛孔中又彼光中",
    "X04n0223_114:0751b22": "普現一切菩薩名號受生神變宮殿眷屬五欲自娛",
    "X04n0223_114:0751b23": "又見出家往詣道場成等正覺坐師子座菩薩圍遶",
    "X04n0223_114:0751b24": "諸王供養為諸大眾轉正法輪又見如來往昔修行",
    "X04n0223_114:0751c01": "菩薩道時於諸佛所恭敬供養發菩提心淨佛國土",
    "X04n0223_114:0751c02": "念念示現無量化身充徧十方一切世界乃至最後",
    "X04n0223_114:0751c03": "入般涅槃如是等事靡不皆見又善男子彼妙光明",
    "X04n0223_114:0751c04": "入我身時我身形量雖不踰本然其實已超諸世間",
    "X04n0223_114:0751c05": "所以者何我身爾時量同虗空悉能容受十方菩薩",
    "X04n0223_114:0751c06": "受生莊嚴諸宮殿故爾時菩薩從兜率天將降神時",
    "X04n0223_114:0751c07": "有十方佛剎微塵數諸菩薩皆與菩薩同願同行同",
    "X04n0223_114:0751c08": "善根同莊嚴同解脫同智慧諸地諸力法身色身乃",
    "X04n0223_114:0751c09": "至普賢神通行願悉皆同等如是菩薩前後圍遶又",
    "X04n0223_114:0751c10": "有八萬諸龍王等一切世主乘其宮殿俱來供養菩",
    "X04n0223_114:0751c11": "薩爾時以神通力與諸菩薩普現一切兜率天宮一",
    "X04n0223_114:0751c12": "一宮中悉現十方一切世界閻浮提內受生影像方",
    "X04n0223_114:0751c13": "便教化無量眾生令諸菩薩離諸懈怠無所執著又",
    "X04n0223_114:0751c14": "以神力放大光明普照世間破諸黑暗滅諸苦惱令",
    "X04n0223_114:0751c15": "諸眾生皆識宿世所有業行永出惡道又為救護一",
    "X04n0223_114:0751c16": "切眾生普現其前作諸神變現如是等諸奇特事與",
    "X04n0223_114:0751c17": "眷屬俱來入我身彼諸菩薩於我腹中遊行自在或",
    "X04n0223_114:0751c18": "以三千大千世界而為一步或以不可說不可說佛",
    "X04n0223_114:0751c19": "剎微塵數世界而為一步又念念中十方不可說不",
    "X04n0223_114:0751c20": "可說一切世界諸如來所菩薩眾會及四天王天三",
    "X04n0223_114:0751c21": "十三天乃至色界諸梵天王欲見菩薩處胎神變恭",
    "X04n0223_114:0751c22": "敬供養聽受正法皆入我身雖我腹中悉能容受如",
    "X04n0223_114:0751c23": "是眾會而身不廣大亦不迫窄其諸菩薩各見自處",
    "X04n0223_114:0751c24": "眾會道場清淨嚴飾善男子如此四天下閻浮提中",
    "X04n0223_114:0752a01": "菩薩受生我為其母三千大千世界百億四天下閻",
    "X04n0223_114:0752a02": "浮提中悉亦如是然我此身本來無二非一處住非",
    "X04n0223_114:0752a03": "多處住何以故以修菩薩大願智幻莊嚴解脫門故",
    "X04n0223_114:0752a04": "善男子如今世尊我為其母往昔所有無量諸佛悉",
    "X04n0223_114:0752a05": "亦如是而為其母善男子我昔曾作蓮華池神時有",
    "X04n0223_114:0752a06": "菩薩於蓮華藏忽然化生我即捧持瞻侍養育一切",
    "X04n0223_114:0752a07": "世間皆共號我為菩薩母又我昔為菩提場神時有",
    "X04n0223_114:0752a08": "菩薩於我懷中忽然化生世亦號我為菩薩母善男",
    "X04n0223_114:0752a09": "子有無量最後身菩薩於此世界種種方便示現受",
    "X04n0223_114:0752a10": "生我皆為母善男子如此世界賢劫之中過去世時",
    "X04n0223_114:0752a11": "拘留孫佛拘那含牟尼佛迦葉佛及今世尊釋迦牟",
    "X04n0223_114:0752a12": "尼佛現受生時我為其母未來世中彌勒菩薩從兜",
    "X04n0223_114:0752a13": "率天將降神時放大光明普照法界示現一切諸菩",
    "X04n0223_114:0752a14": "薩眾受生神變乃於人間生大族家調伏眾生我於",
    "X04n0223_114:0752a15": "彼時亦為其母如是次第有師子佛法幢佛善眼佛",
    "X04n0223_114:0752a16": "淨華佛華德佛提舍佛弗沙佛善意佛金剛佛離垢",
    "X04n0223_114:0752a17": "佛月光佛持炬佛名稱佛金剛楯佛清淨義佛紺身",
    "X04n0223_114:0752a18": "佛到彼岸佛寶燄山佛持炬佛蓮華德佛名稱佛無",
    "X04n0223_114:0752a19": "量功德佛最勝燈佛莊嚴身佛善威儀佛慈德佛無",
    "X04n0223_114:0752a20": "住佛大威光佛無邊音佛勝怨敵佛離疑惑佛清淨",
    "X04n0223_114:0752a21": "佛大光佛淨心佛雲德佛莊嚴頂髻佛樹王佛寶璫",
    "X04n0223_114:0752a22": "佛海慧佛妙寶佛華冠佛滿願佛大自在佛妙德王",
    "X04n0223_114:0752a23": "佛最尊勝佛旃檀雲佛紺眼佛勝慧佛觀察慧佛熾",
    "X04n0223_114:0752a24": "盛王佛堅固慧佛自在名佛師子王佛自在佛最勝",
    "X04n0223_114:0752b01": "頂佛金剛智山佛妙德藏佛寶網嚴身佛善慧佛自",
    "X04n0223_114:0752b02": "在天佛大天王佛無依德佛善施佛燄慧佛水天佛",
    "X04n0223_114:0752b03": "得上味佛出生無上功德佛仙人侍衛佛隨世語言",
    "X04n0223_114:0752b04": "佛功德自在幢佛光幢佛觀身佛妙身佛香燄佛金",
    "X04n0223_114:0752b05": "剛寶嚴佛喜眼佛離欲佛高大身佛財天佛無上天",
    "X04n0223_114:0752b06": "佛順寂滅佛智覺佛滅貪佛大燄王佛寂諸有佛毗",
    "X04n0223_114:0752b07": "舍佉天佛金剛山佛智燄德佛安隱佛師子出現佛",
    "X04n0223_114:0752b08": "圓滿清淨佛清淨賢佛第一義佛百光明佛最增上",
    "X04n0223_114:0752b09": "佛深自在佛大地王佛莊嚴王佛解脫佛妙音佛殊",
    "X04n0223_114:0752b10": "勝佛自在佛無上醫王佛功德月佛無礙光佛功德",
    "X04n0223_114:0752b11": "聚佛月現佛日天佛出諸有佛勇猛名稱佛光明門",
    "X04n0223_114:0752b12": "佛娑羅王佛最勝佛藥王佛寶勝佛金剛慧佛無能",
    "X04n0223_114:0752b13": "勝佛無能暎蔽佛眾會王佛大名稱佛敏持佛無量",
    "X04n0223_114:0752b14": "光佛大願光佛法自在不虗佛不退地佛淨天佛善",
    "X04n0223_114:0752b15": "天佛堅固苦行佛一切善友佛解脫音佛遊戲王佛",
    "X04n0223_114:0752b16": "滅邪曲佛薝蔔淨光佛具眾德佛最勝月佛執明炬",
    "X04n0223_114:0752b17": "佛殊妙身佛不可說佛最清淨佛友安眾生佛無量",
    "X04n0223_114:0752b18": "光佛無畏音佛水天德佛不動慧光佛華勝佛月燄",
    "X04n0223_114:0752b19": "佛不退慧佛離愛佛無著慧佛集功德蘊佛滅惡趣",
    "X04n0223_114:0752b20": "佛普散華佛師子吼佛第一義佛無礙見佛破他軍",
    "X04n0223_114:0752b21": "佛不著相佛離分別海佛端嚴海佛須彌山佛無著",
    "X04n0223_114:0752b22": "智佛無邊座佛清淨住佛隨師行佛最上施佛常月",
    "X04n0223_114:0752b23": "佛饒益王佛不動聚佛普攝受佛饒益慧佛持壽佛",
    "X04n0223_114:0752b24": "無滅佛具足名稱佛大威力佛種種色相佛無相慧",
    "X04n0223_114:0752c01": "佛不動天佛妙德難思佛滿月佛解脫月佛無上王",
    "X04n0223_114:0752c02": "佛希有身佛梵供養佛不瞬佛順先古佛最上業佛",
    "X04n0223_114:0752c03": "順法智佛無勝天佛不思議功德光佛隨法行佛無",
    "X04n0223_114:0752c04": "量賢佛普隨順自在佛最尊天佛如是乃至樓至如",
    "X04n0223_114:0752c05": "來在賢劫中於此三千大千世界當成佛者悉為其",
    "X04n0223_114:0752c06": "母如於此三千大千世界如是於此世界海十方無",
    "X04n0223_114:0752c07": "量諸世界一切劫中諸有修行普賢行願為化一切",
    "X04n0223_114:0752c08": "諸眾生者我自見身悉為其母爾時善財童子白摩",
    "X04n0223_114:0752c09": "耶夫人言大聖得此解脫經今幾時答言善男子乃",
    "X04n0223_114:0752c10": "往古世過不可思議非最後身菩薩神通道眼所知",
    "X04n0223_114:0752c11": "劫數爾時有劫名淨光世界名須彌德雖有諸山五",
    "X04n0223_114:0752c12": "趣雜居然其國土眾寶所成清淨莊嚴無諸穢惡有",
    "X04n0223_114:0752c13": "千億四天下有一四天下名師子幢於中有八十億",
    "X04n0223_114:0752c14": "王城有一王城名自在幢有轉輪王名大威德彼王",
    "X04n0223_114:0752c15": "城北有一道場名滿月光明其道場神名曰慈德時",
    "X04n0223_114:0752c16": "有菩薩名離垢幢坐於道場將成正覺有一惡魔名",
    "X04n0223_114:0752c17": "金色光與其眷屬無量眾俱至菩薩所彼大威德轉",
    "X04n0223_114:0752c18": "輪聖王已得菩薩神通自在化作兵眾其數倍多圍",
    "X04n0223_114:0752c19": "遶道場諸魔惶怖悉自奔散故彼菩薩得成阿耨多",
    "X04n0223_114:0752c20": "羅三藐三菩提時道場神見是事已歡喜無量便於",
    "X04n0223_114:0752c21": "彼王而生子想頂禮佛足作是願言此轉輪王在在",
    "X04n0223_114:0752c22": "生處乃在成佛願我常得與其為母作是願已於此",
    "X04n0223_114:0752c23": "道場復曾供養十那由他佛善男子於汝意云何彼",
    "X04n0223_114:0752c24": "道場神豈異人乎我身是也轉輪王者今世尊毗盧",
    "X04n0223_114:0753a01": "遮那是我從於彼發願已來此佛世尊於十方剎一",
    "X04n0223_114:0753a02": "切諸趣處處受生種諸善根修菩薩行教化成就一",
    "X04n0223_114:0753a03": "切眾生乃至示現住最後身念念普於一切世界示",
    "X04n0223_114:0753a04": "現菩薩受生神變常為我子我常為母善男子過去",
    "X04n0223_114:0753a05": "現在十方世界無量諸佛將成佛時皆於臍中放大",
    "X04n0223_114:0753a06": "光明來照我身及我所住宮殿屋宅彼最後生我悉",
    "X04n0223_114:0753a07": "為母善男子我唯知此菩薩大願智幻解脫門如諸",
    "X04n0223_114:0753a08": "菩薩摩訶薩其大悲藏教化眾生常無厭足以自在",
    "X04n0223_114:0753a09": "力一一毛孔示現無量諸佛神變我今云何能知能",
    "X04n0223_114:0753a10": "說彼功德行善男子於此世界三十三天有王名正",
    "X04n0223_114:0753a11": "念其王有女名天主光汝詣彼問菩薩云何學菩薩",
    "X04n0223_114:0753a12": "行修菩薩道時善財童子敬受其教頭面作禮遶無",
    "X04n0223_114:0753a13": "數帀戀慕瞻仰却行而退。",
    "X04n0223_114:0753a14": "【論】第一正入當位法門中從爾時善財童子已下",
    "X04n0223_114:0753a15": "長科為十一段一爾時善財童子已下至得觀佛",
    "X04n0223_114:0753a16": "境界智有一行半經明善財升進入十一地門分",
    "X04n0223_114:0753a17": "二作如是念已下至作是念已有十一行半經明",
    "X04n0223_114:0753a18": "善財歎摩耶夫人身之體相自在分三有主城神",
    "X04n0223_114:0753a19": "名曰寶眼已下至乃至必當成佛有三十六行經",
    "X04n0223_114:0753a20": "明主城神為善財說主治心城法門分四爾時有",
    "X04n0223_114:0753a21": "身眾神已下至覩一切剎佛出興故有十四行半",
    "X04n0223_114:0753a22": "經明身眾神歎摩耶夫人身摩耶夫人於耳璫放",
    "X04n0223_114:0753a23": "光入善財身分五時有守護菩薩堂羅剎鬼王名",
    "X04n0223_114:0753a24": "曰善眼已下至是為十明羅剎王為善財說十種",
    "X04n0223_114:0753b01": "親近善知識法分六佛子已下至說是語時有十",
    "X04n0223_114:0753b02": "一行經明羅剎王為善財說十三昧法令善財得",
    "X04n0223_114:0753b03": "常親近善知識分七善財童子仰視空中已下至",
    "X04n0223_114:0753b04": "如來不可思議微妙功德有二十七行經明善財",
    "X04n0223_114:0753b05": "見羅剎王為說禮敬十方求善知識法復為說觀",
    "X04n0223_114:0753b06": "身心如夢如幻法得見摩耶夫人蓮華及座樓閣",
    "X04n0223_114:0753b07": "莊嚴分已上三眾神是入此十一地前方便方便",
    "X04n0223_114:0753b08": "有三一善守護心城二善知音聲性徧十方三羅",
    "X04n0223_114:0753b09": "剎王名守護法堂者以十三昧門及知身心如夢",
    "X04n0223_114:0753b10": "幻觀是守護法界堂義羅剎王者此云可畏王名",
    "X04n0223_114:0753b11": "自在以三昧觀察守護身心法堂令妄邪惡鬼破",
    "X04n0223_114:0753b12": "散故摩耶耳璫放光入善財身者明入教光三昧",
    "X04n0223_114:0753b13": "耳主教音以此三法以為十一地前方便方得正",
    "X04n0223_114:0753b14": "入十一地門八爾時善財見如是座已下至已得",
    "X04n0223_114:0753b15": "成就寂滅身故有三十一行半經明善財見摩耶",
    "X04n0223_114:0753b16": "夫人如幻色身徧周十方一切眾生前分九爾時",
    "X04n0223_114:0753b17": "善財童子見摩耶夫人已下至云何學菩薩行而",
    "X04n0223_114:0753b18": "得成就有三十七行半經明摩耶現超過一切諸",
    "X04n0223_114:0753b19": "色相身徧周剎海善財亦現等爾許身在前合掌",
    "X04n0223_114:0753b20": "敬禮申請所求及得證入諸三昧門分十答言佛",
    "X04n0223_114:0753b21": "子我已成就菩薩大願智幻解脫已下至有修行",
    "X04n0223_114:0753b22": "普賢行願化一切眾生者我自現身悉為其母有",
    "X04n0223_114:0753b23": "一百七行經總明摩耶答善財所問法門分十一",
    "X04n0223_114:0753b24": "爾時善財童子白摩耶夫人證此解脫經今幾時",
    "X04n0223_114:0753c01": "已下至我唯知此菩薩大願智幻生解脫門有二",
    "X04n0223_114:0753c02": "十七行半經明答善財所問得此解脫久如分隨",
    "X04n0223_114:0753c03": "文釋義者摩耶夫人總相中以三法而成別相中",
    "X04n0223_114:0753c04": "以等佛數眾生數行門而得其名三法者一以等",
    "X04n0223_114:0753c05": "一切諸佛眾生平等無相自體清淨法身妙理為",
    "X04n0223_114:0753c06": "體二以等一切諸佛眾生平等理中普光明無作",
    "X04n0223_114:0753c07": "無依之智為體三以等一切諸佛眾生無作理智",
    "X04n0223_114:0753c08": "之中無作性長養一切眾生饒益大慈大悲與一",
    "X04n0223_114:0753c09": "切眾生本同一體自他性亡恒為利益不求恩報",
    "X04n0223_114:0753c10": "此乃天真本然眾生共有依此三法行之即是雖",
    "X04n0223_114:0753c11": "然眾生共有而眾生迷之者須具方便行門起發",
    "X04n0223_114:0753c12": "顯明方得云何方便其方便有十大願門如願修",
    "X04n0223_114:0753c13": "學一願初發心時起等一切眾生數慈悲大願皆",
    "X04n0223_114:0753c14": "當救度一切眾生令出三界苦中皆令成佛二願",
    "X04n0223_114:0753c15": "承事恭敬供養十方一切諸佛無空過者三願於",
    "X04n0223_114:0753c16": "諸世界中所生之處有德藝過己之人奉事修學",
    "X04n0223_114:0753c17": "雖學諸藝智出人天不生憍慢恒以大慈大悲為",
    "X04n0223_114:0753c18": "首四願恒以四念處觀隨病治之立四正勤成就",
    "X04n0223_114:0753c19": "根力五願恒以七覺分不離心首長諸正慧照十",
    "X04n0223_114:0753c20": "二緣生成大智海六願恒以八正道行無始無終",
    "X04n0223_114:0753c21": "常現在前七願自己八正道現前常住世間利益",
    "X04n0223_114:0753c22": "人天一切六道眾生自己不樂別求餘方淨土明",
    "X04n0223_114:0753c23": "見一切法界之門深知染淨本從妄起依真本無",
    "X04n0223_114:0753c24": "八願於菩薩五位行門明知法則所有十住十行",
    "X04n0223_114:0754a01": "十迴向十地十一地中方便及諸三昧利人天法",
    "X04n0223_114:0754a02": "一念徧周善知其趣次第修行九願常念本願風",
    "X04n0223_114:0754a03": "輪以持本智鼓揚無邊諸波羅蜜行等十方界對",
    "X04n0223_114:0754a04": "現色身應根接引一切眾生十願常以大慈悲身",
    "X04n0223_114:0754a05": "起一切智如理徧周法界大智普照不遺一物平",
    "X04n0223_114:0754a06": "等普資此是摩耶夫人身所成之行若修行者應",
    "X04n0223_114:0754a07": "如是修無有一佛不從大願海大悲智生是故經",
    "X04n0223_114:0754a08": "云但行普賢行願所願皆從我生表此十一地智",
    "X04n0223_114:0754a09": "從悲起十地已前大慈大悲之行皆以本願及以",
    "X04n0223_114:0754a10": "從根本智生有修學長養十一地一切功終純是",
    "X04n0223_114:0754a11": "大慈悲為法界體以悲生智幻生等眾生數身常",
    "X04n0223_114:0754a12": "為利益曾無休息名為生佛非要得三十二相乃",
    "X04n0223_114:0754a13": "至九十七相但初發心時一分會真智悲同起雖",
    "X04n0223_114:0754a14": "未得通化變易自在法是一同知見真故如是修",
    "X04n0223_114:0754a15": "學如是悟入方名初發心時便成正覺亦名以佛",
    "X04n0223_114:0754a16": "知見示悟眾生欲令眾生入佛知見從此摩耶夫",
    "X04n0223_114:0754a17": "人表十一地初門已後九箇善知識總明從大慈",
    "X04n0223_114:0754a18": "悲為母體皆從母行以智幻生悲智徧周十方普",
    "X04n0223_114:0754a19": "現不作階級次第對治已後善知識雖亦云我唯",
    "X04n0223_114:0754a20": "知此法門餘不能知者以明同中具別表普賢差",
    "X04n0223_114:0754a21": "別智隨俗徧周非如十地已前滯障不達此之十",
    "X04n0223_114:0754a22": "一地但顯修行十一地行滿此普賢十一地位顯",
    "X04n0223_114:0754a23": "德徧周行備塵俗無求出世自天主光已去總是",
    "X04n0223_114:0754a24": "同世凡流不標神相異狀與世人一種但有法利",
    "X04n0223_114:0754b01": "人明十地已前是修悲智自己出世聖道法門十",
    "X04n0223_114:0754b02": "一地是自以大慈悲心行赴俗濟生之門表自出",
    "X04n0223_114:0754b03": "世道滿無更求解脫惟染離淨之心但以乘法性",
    "X04n0223_114:0754b04": "船張大慈悲帆以大智為船師順本願風吹諸波",
    "X04n0223_114:0754b05": "羅蜜網常遊生死海漉一切眾生有著之魚安置",
    "X04n0223_114:0754b06": "無依普光明之智岸常生一切幻住萬行功德法",
    "X04n0223_114:0754b07": "界無礙寶堂如下慈氏所居樓閣是如善財得羅",
    "X04n0223_114:0754b08": "剎王為說求善知識法令善財普禮十方正念思",
    "X04n0223_114:0754b09": "惟一切境界勇猛自在徧遊十方觀身觀心如夢",
    "X04n0223_114:0754b10": "如幻如影求善知識爾時善財受行其教即時覩",
    "X04n0223_114:0754b11": "見大寶蓮華從地涌出者明十方求善知識者明",
    "X04n0223_114:0754b12": "自身心內外十方以法諦求有何體性令稱法身",
    "X04n0223_114:0754b13": "又令觀身觀心如夢如影者令達其相達性達相",
    "X04n0223_114:0754b14": "如影通同無二便入智幻生門是見摩耶夫人也",
    "X04n0223_114:0754b15": "初見蓮華從地踊出者以自性清淨法身為地體",
    "X04n0223_114:0754b16": "一切萬行蓮華從此生故金剛為莖者是根本智",
    "X04n0223_114:0754b17": "明一切差別行差別智從法身根本智生設是有",
    "X04n0223_114:0754b18": "此境界莊嚴亦是此依報也終不別有報因果也",
    "X04n0223_114:0754b19": "妙寶藏者慈悲含育報生也摩尼為葉者行無垢",
    "X04n0223_114:0754b20": "報生也光明寶王以為其臺者以根本智現照用",
    "X04n0223_114:0754b21": "自在所報生也眾寶色香以為鬚者戒定慧解脫",
    "X04n0223_114:0754b22": "解脫知見香所報生也無數寶網彌覆其上者以",
    "X04n0223_114:0754b23": "能施教網報生也上有樓觀者差別智報生名普",
    "X04n0223_114:0754b24": "納十方法界藏者以大智徧周教網普覆所報生",
    "X04n0223_114:0754c01": "也奇妙嚴飾者妙行報嚴故金剛為地者法身報",
    "X04n0223_114:0754c02": "生也千柱行列者行有千萬行也一切皆以摩尼",
    "X04n0223_114:0754c03": "寶成者行行中無垢也以閻浮檀金以為其壁者",
    "X04n0223_114:0754c04": "柔和忍辱之所報生也眾寶纓絡四面垂下者四",
    "X04n0223_114:0754c05": "攝之行垂慈接生之所報生也已下准此例知教",
    "X04n0223_114:0754c06": "廣文長不可具述已下摩耶夫人所現徧法界身",
    "X04n0223_114:0754c07": "同一切眾生事業等身生一切諸如來身如文自",
    "X04n0223_114:0754c08": "明。",
    "X04n0223_114:0754c10": "大方廣佛新華嚴經合論卷第一百十四",
    "X04n0223_114:0754c12": "音切",
    "X04n0223_114:0754c13": "禦(魚據切)。扞(汗音)。廓(苦郭切)。肅(宿音)。窄(照革切)。漉(鹿音)。璫(當音)。瞬(舒閏",
    "X04n0223_114:0754c14": "切)。"
}