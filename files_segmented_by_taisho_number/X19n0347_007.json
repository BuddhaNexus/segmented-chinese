{
    "X19n0347_007:0563b05": "維摩詰所說經卷七",
    "X19n0347_007:0563b06": "觀眾生品",
    "X19n0347_007:0563b07": "爾時文殊師利。問維摩詰言。菩薩云何觀於眾",
    "X19n0347_007:0563b08": "生。維摩詰言。譬如幻師見所幻人。菩薩觀眾生",
    "X19n0347_007:0563b09": "為若此。如智者見水中月。如鏡中見其面像。如",
    "X19n0347_007:0563b10": "熱時炎。如呼聲響。如空中雲。如水聚沫。如水上",
    "X19n0347_007:0563b11": "泡。如芭蕉堅。如電久住。如第五大。如第六陰。如",
    "X19n0347_007:0563b12": "第七情。如十三入。如十九界。菩薩觀眾生為若",
    "X19n0347_007:0563b13": "此。如無色界色。如燋穀芽。如須陀洹身見。如阿",
    "X19n0347_007:0563b14": "那含入胎。如阿羅漢三毒。如得忍菩薩貪恚毀",
    "X19n0347_007:0563b15": "禁。如佛煩惱習。如盲者見色。如入滅盡定出入",
    "X19n0347_007:0563b16": "息。如空中鳥跡。如石女兒。如化人煩惱。如夢所",
    "X19n0347_007:0563b17": "見己寤。如滅度者受身。如無烟之火。菩薩觀眾",
    "X19n0347_007:0563b18": "生為若此。文殊師利言。若菩薩作是觀者。云何",
    "X19n0347_007:0563b19": "行慈。維摩詰言。菩薩作是觀已。自念。我當為眾",
    "X19n0347_007:0563b20": "生。說如斯法。是即真實慈也。行寂滅慈。無所生",
    "X19n0347_007:0563b21": "故。行不熱慈。無煩惱故。行等之慈。等三世故。行",
    "X19n0347_007:0563b22": "無諍慈。無所起故。行不二慈。內外不合故。行不",
    "X19n0347_007:0563b23": "壞慈。畢竟盡故。行堅固慈。心無毀故。行清淨慈。",
    "X19n0347_007:0563b24": "諸法性淨故。行無邊慈。如虗空故。行阿羅漢慈。",
    "X19n0347_007:0563c01": "破結賊故行菩薩慈。安眾生故。行如來慈。得如",
    "X19n0347_007:0563c02": "相故。行佛(自覺覺彼稱佛)之慈。覺眾生故。行自然慈。無因得故。",
    "X19n0347_007:0563c03": "行菩提慈。等一味(平等無相也)故。行無等慈。斷諸愛故。行大",
    "X19n0347_007:0563c04": "悲慈。導以大乘故。行無厭慈。觀空無我故。行法",
    "X19n0347_007:0563c05": "施慈。無遺惜故。行持戒慈。化毀禁故。行忍辱慈。",
    "X19n0347_007:0563c06": "護彼我故。行精進慈。荷負眾生故。行禪定慈。不",
    "X19n0347_007:0563c07": "受味(五欲味)故。行智慧慈。無不知時故。行方便慈。一切",
    "X19n0347_007:0563c08": "示現故。行無隱慈。直心清淨故。行深心慈。無雜",
    "X19n0347_007:0563c09": "行故。行無誑慈。不虗假故。行安樂慈。令得佛樂",
    "X19n0347_007:0563c10": "故。菩薩之慈。為若此也。文殊師利。又問何謂為",
    "X19n0347_007:0563c11": "悲。答曰。菩薩所作功德。皆與一切眾生共之。何",
    "X19n0347_007:0563c12": "謂為喜。答曰。有所饒益。歡喜無悔。何謂為捨。答",
    "X19n0347_007:0564a01": "曰。所作福祐。無所希望。文殊師利又問。生死有",
    "X19n0347_007:0564a02": "畏。菩薩當何所依。維摩詰言。菩薩於生死畏中。",
    "X19n0347_007:0564a03": "當依如來功德之力。文殊師利又問。菩薩欲依",
    "X19n0347_007:0564a04": "如來功德之力。當於何住。答曰。菩薩欲依如來",
    "X19n0347_007:0564a05": "功德力者。當住度脫一切眾生。又問欲度眾生。",
    "X19n0347_007:0564a06": "當何所除。答曰欲度眾生。除其煩惱。又問欲除",
    "X19n0347_007:0564a07": "煩惱。當何所行。答曰當行正念。又問云何行於",
    "X19n0347_007:0564a08": "正念。答曰當行不生不滅。又問何法不生。何法",
    "X19n0347_007:0564a09": "不滅。答曰不善不生。善法不滅。又問善不善孰",
    "X19n0347_007:0564a10": "為本。答曰身為本。又問身孰為本。答曰欲貪為",
    "X19n0347_007:0564a11": "本。又問欲貪孰為本。答曰虗妄分別為本。又問",
    "X19n0347_007:0564a12": "虗妄分別孰為本。答曰顛倒想為本。又問顛倒",
    "X19n0347_007:0564a13": "想孰為本。答曰無住為本。又問無住孰為本。答",
    "X19n0347_007:0564a14": "曰無住則無本。文殊師利。從無住本。立一切法。",
    "X19n0347_007:0564a15": "時維摩詰室。有一天女。見諸天人。聞所說法。便",
    "X19n0347_007:0564a16": "現其身。即以天華。散諸菩薩大弟子上。華至諸",
    "X19n0347_007:0564a17": "菩薩。即皆墮落。至大弟子。便著不墮。一切弟子。",
    "X19n0347_007:0564a18": "神力去華。不能令去。爾時天問舍利弗。何故去",
    "X19n0347_007:0564a19": "華。答曰此華不如法。是以去之。天曰勿謂此華",
    "X19n0347_007:0564a20": "為不如法。所以者何。是華無所分別。仁者自生",
    "X19n0347_007:0564a21": "分別想耳。若於佛法出家。有所分別。為不如法。",
    "X19n0347_007:0564a22": "若無所分別。是則如法。觀諸菩薩。華不著者。已",
    "X19n0347_007:0564a23": "斷一切分別想故。譬如人畏時。非人得其便。如",
    "X19n0347_007:0564a24": "是弟子。畏生死故。色聲香味觸。得其便也。已離",
    "X19n0347_007:0564b01": "畏者。一切五欲。無能為也。結習未盡。華著身耳。",
    "X19n0347_007:0564b02": "結習盡者。華不著也。舍利弗言。天止此室。其已",
    "X19n0347_007:0564b03": "久如。答曰我止此室。如耆年解脫。舍利弗言。止",
    "X19n0347_007:0564b04": "此久耶。天曰。耆年解脫。亦何如久。舍利弗默然",
    "X19n0347_007:0564b05": "不答。天曰。如何耆舊大智而默。答曰解脫者。無",
    "X19n0347_007:0564b06": "所言說。故吾於是不知所云。天曰。言說文字。皆",
    "X19n0347_007:0564b07": "解脫相。所以者何。解脫者。不內不外。不在兩間。",
    "X19n0347_007:0564b08": "文字亦不內不外。不在兩間。是故舍利弗。無離",
    "X19n0347_007:0564b09": "文字說解脫也。所以者何。一切諸法。是解脫相。",
    "X19n0347_007:0564b10": "舍利弗言。不復以離婬怒癡為解脫乎。天曰。佛",
    "X19n0347_007:0564b11": "為增上慢人。說離婬怒癡為解脫耳。若無增上",
    "X19n0347_007:0564b12": "慢者。佛說婬怒癡性。即是解脫。舍利弗言。善哉",
    "X19n0347_007:0564b13": "善哉。天女。汝何所得。以何為證。辯乃如是。天曰",
    "X19n0347_007:0564b14": "我無得無證。故辯如是。所以者何。若有得有證",
    "X19n0347_007:0564b15": "者。則於佛法為增上慢。舍利弗問天。汝於三乘。",
    "X19n0347_007:0564b16": "為何志求。天曰。以聲聞法化眾生故。我為聲聞",
    "X19n0347_007:0564b17": "以因緣法。化眾生故。我為辟支佛。以大悲法化",
    "X19n0347_007:0564b18": "眾生故。我為大乘。舍利弗。如人入瞻蔔林。唯齅",
    "X19n0347_007:0564b19": "瞻蔔。不齅餘香。如是。若入此室。但聞佛功德之",
    "X19n0347_007:0564b20": "香。不樂聞聲聞辟支佛功德香也。舍利弗。其有",
    "X19n0347_007:0564b21": "釋梵四天王。諸天龍鬼神等。入此室者。聞斯上",
    "X19n0347_007:0564b22": "人講說正法。皆樂佛功德之香。發心而出。舍利",
    "X19n0347_007:0564b23": "弗。吾止此室。十有二年。初不聞說聲聞辟支佛",
    "X19n0347_007:0564b24": "法。但聞菩薩大慈大悲不可思議諸佛之法。舍",
    "X19n0347_007:0564c01": "利弗。此室常現八未曾有難得之法。何等為八。",
    "X19n0347_007:0564c02": "此室常以金色光照。晝夜無異。不以日月所照",
    "X19n0347_007:0564c03": "為明。是為一未曾有難得之法。此室入者。不為",
    "X19n0347_007:0564c04": "諸垢之所惱也。是為二未曾有難得之法。此室",
    "X19n0347_007:0564c05": "常有釋梵四天王他方菩薩。來會不絕。是為三",
    "X19n0347_007:0564c06": "未曾有難得之法。此室常說六波羅蜜不退轉",
    "X19n0347_007:0564c07": "法。是為四未曾有難得之法。此室常作天人第",
    "X19n0347_007:0564c08": "一之樂。絃出無量法化之聲。是為五未曾有難",
    "X19n0347_007:0564c09": "得之法。此室有四大藏。眾寶積滿。周窮濟乏。求",
    "X19n0347_007:0564c10": "得無盡。是為六未曾有難得之法。此室釋迦牟",
    "X19n0347_007:0564c11": "尼佛。阿彌陀佛。阿閦佛。寶德。寶燄。寶月。寶嚴。難",
    "X19n0347_007:0564c12": "勝。師子響。一切利成。如是等十方無量諸佛是。",
    "X19n0347_007:0564c13": "上人念時。即皆為來。廣說諸佛秘要法藏。說已",
    "X19n0347_007:0564c14": "還去。是為七未曾有難得之法。此室一切諸天",
    "X19n0347_007:0564c15": "嚴飾宮殿。諸佛淨土。皆於中現。是為八未曾有",
    "X19n0347_007:0564c16": "難得之法。舍利弗。此室常現八未曾有難得之",
    "X19n0347_007:0564c17": "法。誰有見斯不思議事。而復樂於聲聞法乎。舍",
    "X19n0347_007:0564c18": "利弗言。汝何以不轉女身。天曰。我從十二年來。",
    "X19n0347_007:0565a01": "求女人相。了不可得。當何所轉。譬如幻師化作",
    "X19n0347_007:0565a02": "幻女。若有人問。何以不轉女身。是人為正問不。",
    "X19n0347_007:0565a03": "舍利弗言不也。幻無定相。當何所轉。天曰一切",
    "X19n0347_007:0565a04": "諸法。亦復如是。無有定相。云何乃問不轉女身。",
    "X19n0347_007:0565a05": "即時天女。以神通力。變舍利弗。令如天女。天自",
    "X19n0347_007:0565a06": "化身。如舍利弗。而問言何以不轉女身。舍利弗",
    "X19n0347_007:0565a07": "以天女像而答言。我今不知何轉。而變為女身。",
    "X19n0347_007:0565a08": "天曰。舍利弗。若能轉此女身。則一切女人。亦當",
    "X19n0347_007:0565a09": "能轉。如舍利弗非女而現女身。一切女人亦復",
    "X19n0347_007:0565a10": "如是。雖現女身而非女也。是故佛說一切諸法",
    "X19n0347_007:0565a11": "非男非女。即時天女。還攝神力。舍利弗身。還復",
    "X19n0347_007:0565a12": "如故。天問舍利弗。女身色相。今何所在。舍利弗",
    "X19n0347_007:0565a13": "言。女身色相。無在無不在。天曰。一切諸法。亦復",
    "X19n0347_007:0565a14": "如是。無在無不在。夫無在無不在者。佛所說也。",
    "X19n0347_007:0565a15": "舍利弗問天。汝於此沒。當生何所。天曰。佛化所",
    "X19n0347_007:0565a16": "生。吾如彼生。曰佛化所生。非沒生也。天曰。眾生",
    "X19n0347_007:0565a17": "猶然。非沒生也。舍利弗問天。汝久如當得阿耨",
    "X19n0347_007:0565a18": "多羅三藐三菩提。天曰。如舍利弗還為凡夫。我",
    "X19n0347_007:0565a19": "乃當成阿耨多羅三藐三菩提。舍利弗言。我作",
    "X19n0347_007:0565a20": "凡夫。無有是處。天曰。我得阿耨多羅三藐三菩",
    "X19n0347_007:0565a21": "提。亦無是處。所以者何。菩提無住處。是故無有",
    "X19n0347_007:0565a22": "得者。舍利弗言。今諸佛得阿耨多羅三藐三菩",
    "X19n0347_007:0565a23": "提。已得當得。如恒河沙。皆謂何乎。天曰。皆以世",
    "X19n0347_007:0565a24": "俗文字數故說有三世。非謂菩提有去來今。天",
    "X19n0347_007:0565b01": "曰。舍利弗。汝得阿羅漢道耶。曰無所得故而得。",
    "X19n0347_007:0565b02": "天曰。諸佛菩薩亦復如是。無所得故而得。爾時",
    "X19n0347_007:0565b03": "維摩詰語舍利弗。是天女已曾供養九十二億",
    "X19n0347_007:0565b04": "諸佛。已能遊戲菩薩神通。所願具足。得無生忍。"
}