{
    "T34n1719_09b:0323b02": "folio_9b 法華文句記卷第九中",
    "T34n1719_09b:0323b04": "唐天台沙門湛然述",
    "T34n1719_09b:0323b05": "釋踊出品釋踊出品",
    "T34n1719_09b:0323b06": "先以四悉通釋，於世界中初明命赴之由，",
    "T34n1719_09b:0323b07": "次「如來」下正明命赴。「師嚴」等者，二義互明，道",
    "T34n1719_09b:0323b08": "在師故道尊，師有道故師嚴，師嚴故命不",
    "T34n1719_09b:0323b09": "可違，道尊故有命必赴，由師具二故「鞠躬",
    "T34n1719_09b:0323b10": "衹奉」。次正明命赴。所言「命」者，一由〈寶塔品〉",
    "T34n1719_09b:0323b11": "末云「佛欲以此妙法華經付屬有在」，此命",
    "T34n1719_09b:0323b12": "猶通。二由下文他方菩薩八恒沙眾請他土",
    "T34n1719_09b:0323b13": "弘經，佛止之曰：我娑婆世界自有六萬恒河",
    "T34n1719_09b:0323b14": "沙眾。即別命也。故經家敘之。諸菩薩聞釋",
    "T34n1719_09b:0323b15": "迦牟尼佛所發音聲從下發來，「四方奔踊」者，",
    "T34n1719_09b:0323b16": "「奔」疾也，恭之至也。自在升此故是世界，下",
    "T34n1719_09b:0323b17": "三共成初感應也。「三世」下為人者，有法、喻、",
    "T34n1719_09b:0323b18": "合。初法者，自本成來三世益物，故此三世",
    "T34n1719_09b:0323b19": "皆屬過去，今佛自當現在益物，菩薩弘經且",
    "T34n1719_09b:0323b20": "在於當，慧利既廣非心所測。舉月譬者，一",
    "T34n1719_09b:0323b21": "月本也，萬影迹也。但使有水應之不倦，豈",
    "T34n1719_09b:0323b22": "可以三世思之？若不撥影，安知天月？明",
    "T34n1719_09b:0323b23": "諸菩薩實本難測，冥顯如來迹不可量。「召",
    "T34n1719_09b:0323b24": "過」等者，若不開迹，降佛已還無能知者，今",
    "T34n1719_09b:0323b25": "欲顯本先出本屬，具有二世善根增長，故",
    "T34n1719_09b:0323b26": "召本人示現人，令現人生現善，使本人",
    "T34n1719_09b:0323b27": "弘現經，令當人生當善。「虛空等為對治」者，",
    "T34n1719_09b:0323b28": "約所表也。虛空理也，本迹事也。事有本迹",
    "T34n1719_09b:0323b29": "理無早晚，惑者迷理而暗本迹，故執近迹",
    "T34n1719_09b:0323c01": "以失遠本，本迹尚迷況不思議一，故本之弟",
    "T34n1719_09b:0323c02": "子居下虛空，本地之師經久虛空，今之師弟",
    "T34n1719_09b:0323c03": "在今虛空，久空今空下空上空雖則體一，然",
    "T34n1719_09b:0323c04": "本弟子元知近迹，今之弟子猶迷遠本，破",
    "T34n1719_09b:0323c05": "執近故召昔示今，今弟子因疑致請聞說",
    "T34n1719_09b:0323c06": "方破，破執近惡故云對治。「寂場」去第一義",
    "T34n1719_09b:0323c07": "者，寂場舍那示始成故父少，寂光菩薩行久",
    "T34n1719_09b:0323c08": "著故兒老。譬「藥力」者，父何以少子何以老，",
    "T34n1719_09b:0323c09": "準下父子譬意，父久先服種智還年之藥，父",
    "T34n1719_09b:0323c10": "老而若少，子亦久稟常住不死之方，子少而",
    "T34n1719_09b:0323c11": "若老，雖各有服餌之功，而父子久定。此之",
    "T34n1719_09b:0323c12": "四悉雖通釋今文，並意兼後品，然初一悉",
    "T34n1719_09b:0323c13": "文在今品，第二意兼後品，三四二悉探用",
    "T34n1719_09b:0323c14": "後品，皆是助後以成顯遠，善生惡破見本",
    "T34n1719_09b:0323c15": "故也。故知世界即是三悉之由，故〈踊出品〉專",
    "T34n1719_09b:0323c16": "在世界。「文云」下引證，總證四悉，即四悉因",
    "T34n1719_09b:0323c17": "緣故集。「流通叚」下「云云」者，應具述諸品，如",
    "T34n1719_09b:0323c18": "下委論。又二十八品唯有十一品半本迹流",
    "T34n1719_09b:0323c19": "通，十六品半以經力大舉法舉人，引今引",
    "T34n1719_09b:0323c20": "往，東方西方，若顯若祕，總身別身，或逆或",
    "T34n1719_09b:0323c21": "順，往佛今佛自微自著，現益當益畜益人益",
    "T34n1719_09b:0323c22": "男益女益，親益疎益事益理益等，稱之不已",
    "T34n1719_09b:0323c23": "故耳。又半品四信之文去取不定，況本迹二",
    "T34n1719_09b:0323c24": "處流通意別？故注「云云」。故本門流通永異諸",
    "T34n1719_09b:0323c25": "部。他方菩薩聞通經福大者，已聞迹門說",
    "T34n1719_09b:0323c26": "流通竟，以募勝福而欲流通。如來止之者，",
    "T34n1719_09b:0323c27": "上廣募弘經，今他方請弘，何故不許？故以",
    "T34n1719_09b:0323c28": "三義釋之，初所任別故無二世利，則無世",
    "T34n1719_09b:0323c29": "界益；二他方於此無臣益者，即無為人；第",
    "T34n1719_09b:0324a01": "三二義，迹疑不破即無對治，遠本不顯無",
    "T34n1719_09b:0324a02": "第一義。問：諸佛菩薩共熟未熟，有何彼此？",
    "T34n1719_09b:0324a03": "分身散影普遍十方，而言己任及廢彼耶？",
    "T34n1719_09b:0324a04": "答：諸佛菩薩實無彼此，但機有在無無始法",
    "T34n1719_09b:0324a05": "爾。故以第二義顯初義云「結緣事淺」，初從",
    "T34n1719_09b:0324a06": "此佛菩薩結緣，還於此佛菩薩成熟。「平等",
    "T34n1719_09b:0324a07": "意趣」義如前云。由此二義須召下方，故一",
    "T34n1719_09b:0324a08": "召下方亦成三義，是故止彼。無三義者無",
    "T34n1719_09b:0324a09": "四悉益，召下三義即具四益，初子弘父法",
    "T34n1719_09b:0324a10": "有世界益，次「以緣」下緣深利多有為人益，三",
    "T34n1719_09b:0324a11": "「又得」下近疑破故有對治益，遠本顯故有第",
    "T34n1719_09b:0324a12": "一義益，此是召本弘經之益。於前四悉，但",
    "T34n1719_09b:0324a13": "在世界、為人，斷疑即是本，由此中未述。「住",
    "T34n1719_09b:0324a14": "處」下釋本處也。先出土名，次以四德釋之，",
    "T34n1719_09b:0324a15": "三「是為」下結名。本有四德為所依，修得四德",
    "T34n1719_09b:0324a16": "為能依，能所並有能依之身，依於能所所",
    "T34n1719_09b:0324a17": "依之土，二義齊等方是毘盧遮那身土之相。",
    "T34n1719_09b:0324a18": "若云塵剎重重相入、重重相有重重事等重",
    "T34n1719_09b:0324a19": "重說等為未了者，以事顯理，若不了此一",
    "T34n1719_09b:0324a20": "旨，誰曉十方法界唯有一佛，亦許他佛。若",
    "T34n1719_09b:0324a21": "許他佛，他亦身土重重互現互入互融，當知",
    "T34n1719_09b:0324a22": "秖是約一論遍。四「以不」下釋住意。五「下方」",
    "T34n1719_09b:0324a23": "下釋下方也。「法性之淵底」釋下也。「玄宗之",
    "T34n1719_09b:0324a24": "極地」釋方也。玄理之宗故名「玄宗」，宗謂宗",
    "T34n1719_09b:0324a25": "致，取果所期，此諸菩薩分到所期，且云極",
    "T34n1719_09b:0324a26": "地。又地裂者，地覆本屬如迹隱本，今開迹",
    "T34n1719_09b:0324a27": "顯本故裂地表之。然諸菩薩於此已前亦",
    "T34n1719_09b:0324a28": "曾有迹，雖但顯本於理未彰，但弟子被覆",
    "T34n1719_09b:0324a29": "義當覆師，弟子若顯師無不顯，故顯弟子",
    "T34n1719_09b:0324b01": "義當顯師。言「在下不屬此空中不屬彼」者，",
    "T34n1719_09b:0324b02": "在下空故不屬此界，住於空故不屬彼",
    "T34n1719_09b:0324b03": "界，以彼表無，以此表有，以空表中。「出此",
    "T34n1719_09b:0324b04": "不在上」者非上界也。「不在此下」者，此界在",
    "T34n1719_09b:0324b05": "上空之下，此即是下，故云「此下」。復以上界",
    "T34n1719_09b:0324b06": "表無，此界表有，空亦表中，故上下二空俱",
    "T34n1719_09b:0324b07": "表中理，理即寂光。「來之由者」下至「皆如上",
    "T34n1719_09b:0324b08": "說」者，從聞命下四句故來，是結釋品四悉",
    "T34n1719_09b:0324b09": "意也。亦是止他方、召下方三義，故云「如上」。",
    "T34n1719_09b:0324b10": "若依法門者，此五字應合著「六萬非多」下，「非",
    "T34n1719_09b:0324b11": "多」已上仍屬因緣，亦不須移。「一即一道」等",
    "T34n1719_09b:0324b12": "者，既云法門須通因果，事則從多至少、法",
    "T34n1719_09b:0324b13": "門從少至多者，義當依理起行故也。增至",
    "T34n1719_09b:0324b14": "六度既結為六萬成圓觀行，行依妙境故",
    "T34n1719_09b:0324b15": "度成萬度實無萬，六中各萬秖是一萬無別",
    "T34n1719_09b:0324b16": "萬也，六全是萬無別六也。一一度行無非",
    "T34n1719_09b:0324b17": "法界，界無界相，秖一剎那即一道也。一六既",
    "T34n1719_09b:0324b18": "然，二三四五準此可見。是則六中無不一",
    "T34n1719_09b:0324b19": "多一切具足，當知一道至五眼來，一眼一",
    "T34n1719_09b:0324b20": "諦皆具一萬，無非三觀觀法界也。皆云「善",
    "T34n1719_09b:0324b21": "者」不通迷故。「多不多」空也，「一不一」假也，「雙",
    "T34n1719_09b:0324b22": "非雙照」中也。言「云云」者，應須具論妙境妙",
    "T34n1719_09b:0324b23": "觀，具如上下不復更云是彼菩薩之行德",
    "T34n1719_09b:0324b24": "也。「就初三業供養」至「遍見」者，此乃感應道",
    "T34n1719_09b:0324b25": "交。於五十劫令如半日，此明如來不可思",
    "T34n1719_09b:0324b26": "議延促之事，顯於如來自在之力，則顯無",
    "T34n1719_09b:0324b27": "機雖借雖隱而亦不能於長見短於狹",
    "T34n1719_09b:0324b28": "見廣。鏡豈惜妍？由形故耳。有人云：聽法",
    "T34n1719_09b:0324b29": "之志而忘其長。或云：長短斯亡、長短斯在。此",
    "T34n1719_09b:0324c01": "並得感而失應，何以抑於如來神力耶？借",
    "T34n1719_09b:0324c02": "子夜切。「拜繞」下更釋感應。初釋三業供養為機。",
    "T34n1719_09b:0324c03": "「五十劫」下釋感應相，初釋即長而短，「四眾」下",
    "T34n1719_09b:0324c04": "釋即狹而廣。於長短中又為四：初略示，次",
    "T34n1719_09b:0324c05": "「如來」下明非長而長，三「解者」下約解惑判即",
    "T34n1719_09b:0324c06": "是赴機，四「斯為」下明現長短意。初文者，即",
    "T34n1719_09b:0324c07": "八自在中之一也。次文者，佛眼觀之長短不",
    "T34n1719_09b:0324c08": "二，四眼觀之不無長短，故赴長短機令見",
    "T34n1719_09b:0324c09": "不一。第三文者，解惑俱機故使菩薩即短",
    "T34n1719_09b:0324c10": "而見長，執者即長而見短，如萬像森羅，凡",
    "T34n1719_09b:0324c11": "夫謂異，二乘為如，如來見之，非如非異、",
    "T34n1719_09b:0324c12": "而如而異。既云「令諸大眾謂如半日」，即促彼",
    "T34n1719_09b:0324c13": "長令其見短，故云隱長；廣狹亦爾。如有漏",
    "T34n1719_09b:0324c14": "報法尚乃盲者在明而無見，蝙蝠於夜而",
    "T34n1719_09b:0324c15": "能視，故知明暗在眼非境爾也，況機應相",
    "T34n1719_09b:0324c16": "召今昔之力。問：既云惑者，何名妙機？答：菩薩",
    "T34n1719_09b:0324c17": "已破無明稱之為解，大眾仍居賢位名之",
    "T34n1719_09b:0324c18": "為惑，機中辯位故云解惑。四「斯為」等者，現",
    "T34n1719_09b:0324c19": "此非長非短之長短及非廣非狹之廣狹，明",
    "T34n1719_09b:0324c20": "成佛既久化迹必多，所以為下非本非迹之",
    "T34n1719_09b:0324c21": "遠本及非少非多之廣迹，而為先兆也。故知",
    "T34n1719_09b:0324c22": "開竟尚達非遠非近之遠本，況復近迹？若",
    "T34n1719_09b:0324c23": "未開顯尚昧近迹，況非遠非近之遠本？以",
    "T34n1719_09b:0324c24": "未知久本而為惑者，斯理必然。及至開",
    "T34n1719_09b:0324c25": "顯，咸知本無長短遠近斯存，故名「不思議",
    "T34n1719_09b:0324c26": "一」，故先現之密表非本非迹之本迹。「四眾遍",
    "T34n1719_09b:0324c27": "見」下明廣狹中，亦先略示，次「夫肉眼」下釋。",
    "T34n1719_09b:0324c28": "肉天二眼任其自力所見不遙，今忽見遠",
    "T34n1719_09b:0324c29": "知非己力，即知如來現此神變必說妙法。",
    "T34n1719_09b:0325a01": "次「雨猛華盛」譬見應也。「龍大池深」譬知真",
    "T34n1719_09b:0325a02": "也。「見應」下合譬也。見諸菩薩應相既多，必",
    "T34n1719_09b:0325a03": "並證得彌法界真，秖向見短之人而見於",
    "T34n1719_09b:0325a04": "廣，廣若是機短豈專應？既見即狹之廣，理",
    "T34n1719_09b:0325a05": "亦方見即短之長，密表當破無明故且抑",
    "T34n1719_09b:0325a06": "其一分。陳問偈中亦頌前二，初一行頌前",
    "T34n1719_09b:0325a07": "如來安樂，初二句正頌安樂，次二句雖云",
    "T34n1719_09b:0325a08": "教化亦屬安樂耳。次一行頌第二意，「易度",
    "T34n1719_09b:0325a09": "下」言「云云」者，令出頌中二句之意。「但舉四",
    "T34n1719_09b:0325a10": "人」云「欲擬」者，比擬也，亦對也。「如華嚴」下引",
    "T34n1719_09b:0325a11": "同也。「四十位」下言「云云」者，明彼此佛慧既",
    "T34n1719_09b:0325a12": "同，人法相望亦等，但彼迹此本、彼兼此獨，乃",
    "T34n1719_09b:0325a13": "至如後十義不同，本迹雖殊彼此俱四，咸",
    "T34n1719_09b:0325a14": "為導首故得例之。雖有加與不加及名",
    "T34n1719_09b:0325a15": "不等，為知不是彼法慧等。「薄須塗熨」者，猶",
    "T34n1719_09b:0325a16": "如嬰兒為病服藥，暫須斷乳權以毒塗，藥",
    "T34n1719_09b:0325a17": "勢歇已洗乳令服，初乳後乳乳體不殊，中",
    "T34n1719_09b:0325a18": "間為病進否權設。亦如癰瘡熱氣正盛，且",
    "T34n1719_09b:0325a19": "須冷熨熱休息冷，初身後身其體不異，為",
    "T34n1719_09b:0325a20": "熱暫熨熱退如初。此入彼入二處不異，但根",
    "T34n1719_09b:0325a21": "鈍者入時未至，如癰如嬰尚須塗熨，以酪",
    "T34n1719_09b:0325a22": "等三暫時調熟故云「薄」耳。言「十意」者，雖佛",
    "T34n1719_09b:0325a23": "慧不殊，化緣生熟，顯晦仍別，是故略須述",
    "T34n1719_09b:0325a24": "其異同，不可事異令佛慧殊，豈佛慧同令",
    "T34n1719_09b:0325a25": "教一概？二酥時異佛慧必同，況復猶是一佛所",
    "T34n1719_09b:0325a26": "化，應須了知異本非異。於中先列、次釋。列",
    "T34n1719_09b:0325a27": "中第三語互，準下釋中此應題云「橫豎廣",
    "T34n1719_09b:0325a28": "略」，至下釋中二處各別。次釋中初「始見今見」",
    "T34n1719_09b:0325a29": "者，《華嚴》始見，經文自云「始成正覺」，後文秖是",
    "T34n1719_09b:0325b01": "廣明因果之相、依正通同，所以一經之內三",
    "T34n1719_09b:0325b02": "處明文，即〈世主品〉初、〈名號品〉初、〈十定品〉初，皆",
    "T34n1719_09b:0325b03": "云「於菩提場始成正覺」，以成始故見者成",
    "T34n1719_09b:0325b04": "初。今即《法華》，乃於王城開佛知見，能見所",
    "T34n1719_09b:0325b05": "見境智何殊？二「日照」下「開合不開合」者，《華嚴》",
    "T34n1719_09b:0325b06": "望小且名不開，猶帶於漸故名不合。於彼",
    "T34n1719_09b:0325b07": "不入為今今入，更開於小，三味調之，今經",
    "T34n1719_09b:0325b08": "方合。言「五味」者，兼論初後耳，況彼不合者",
    "T34n1719_09b:0325b09": "今亦合之。故知彼經開亦不遍逗機未足、",
    "T34n1719_09b:0325b10": "合亦不周尚存權迹，應知彼開亦是此開，",
    "T34n1719_09b:0325b11": "然亦此合何殊彼合，一佛化事同異宛然。但",
    "T34n1719_09b:0325b12": "彼無小機在初名頓，自開小後名漸歸",
    "T34n1719_09b:0325b13": "頓，開合雖殊二頓不別。三「豎廣橫略」者，《華",
    "T34n1719_09b:0325b14": "嚴》且約入法界邊，及從初住終至十地名",
    "T34n1719_09b:0325b15": "為豎入，經四十二位故名為廣，且約不用",
    "T34n1719_09b:0325b16": "六方便邊故名橫略，方便對實故名為橫。",
    "T34n1719_09b:0325b17": "若準廣論行願、佛身佛土、相好名字，身土四",
    "T34n1719_09b:0325b18": "句主伴十方，亦是橫廣。然自在大豎中論",
    "T34n1719_09b:0325b19": "橫，故云橫略。此述一化遍歷五味，味味諸",
    "T34n1719_09b:0325b20": "教，教教相望故名橫廣。從初至後處處得",
    "T34n1719_09b:0325b21": "入，故名豎廣。本迹二門無不入實，又名",
    "T34n1719_09b:0325b22": "豎廣。又亦應言若本若迹皆論久遠，三世",
    "T34n1719_09b:0325b23": "益物永永不窮，亦名豎廣；三世化中八教相",
    "T34n1719_09b:0325b24": "入，故名橫廣。況復放光橫敘他土諸菩薩",
    "T34n1719_09b:0325b25": "行，答問豎敘過去化儀，三周三節說領述",
    "T34n1719_09b:0325b26": "記，復得名為橫廣豎廣，並是如來巧順物",
    "T34n1719_09b:0325b27": "宜稱適當會。當知此廣何殊彼廣，況彼豎",
    "T34n1719_09b:0325b28": "廣義含橫廣，故顯密不同說時未至，凡有",
    "T34n1719_09b:0325b29": "施設語不同耳。第四「本一迹多」等者，唯《華嚴》",
    "T34n1719_09b:0325c01": "但以一臺為迹中本，本非久遠故使千葉",
    "T34n1719_09b:0325c02": "成迹中迹，但臺望千葉以之為本，縱令十",
    "T34n1719_09b:0325c03": "方互為主伴，十方亦復不離一塵，一塵秖",
    "T34n1719_09b:0325c04": "在此臺此葉，當知秖是迹中依正，是故迹多",
    "T34n1719_09b:0325c05": "與眾經共。所以《法華》迹說與眾經同，《華嚴》",
    "T34n1719_09b:0325c06": "但與迹中分同。然已廣敘依正融通，何事",
    "T34n1719_09b:0325c07": "不明久遠之本？若論本門與眾經異，《華嚴》",
    "T34n1719_09b:0325c08": "即被《法華》本異，《華嚴》雖有久遠行因，但是",
    "T34n1719_09b:0325c09": "今日一番之因，尚未曾云中間一番之果，況",
    "T34n1719_09b:0325c10": "有中間數數成佛？當知此異則異於彼，故",
    "T34n1719_09b:0325c11": "云「本獨」。若言不異，伽耶尚是，華嚴寧非？開",
    "T34n1719_09b:0325c12": "則俱開不思議一，此乃以《法華》之遠本，異《華",
    "T34n1719_09b:0325c13": "嚴》之近迹，故知教門不得不異。第五「被加」等",
    "T34n1719_09b:0325c14": "者，《華嚴》多是加菩薩說，乃至文殊、普賢及入",
    "T34n1719_09b:0325c15": "法界，尚是菩薩自說，不見佛印之文。《法華》",
    "T34n1719_09b:0325c16": "除敘文殊釋疑，及流通中有諸菩薩發誓弘",
    "T34n1719_09b:0325c17": "通，皆是佛述，及以對佛便為有印，故本迹",
    "T34n1719_09b:0325c18": "正經皆佛自說。雖加不加皆成佛慧，化儀",
    "T34n1719_09b:0325c19": "施設時處不同，印與不印其理一也。須知",
    "T34n1719_09b:0325c20": "同異，以顯化由。第六言「不變土」者，淨穢不",
    "T34n1719_09b:0325c21": "同常自差別，今云變者，穢為施權、變表顯",
    "T34n1719_09b:0325c22": "實，穢屬五濁元在小機，機會權開土變為",
    "T34n1719_09b:0325c23": "表，故顯本已純諸菩薩，淨土不毀而眾見",
    "T34n1719_09b:0325c24": "燒。又彼則種種世界不同，淨不妨穢，此則",
    "T34n1719_09b:0325c25": "寶樹華菓遊樂，穢不妨淨，況常寂光土端醜",
    "T34n1719_09b:0325c26": "斯亡，寂光所對咸有淨穢，雖變不變佛慧",
    "T34n1719_09b:0325c27": "何殊？豈由初後變不變殊令佛慧異？若也",
    "T34n1719_09b:0325c28": "不信不毀之說，乃固執於見燒之文，而以",
    "T34n1719_09b:0325c29": "《華嚴》形斥《法華》，如人毀訾其身稱讚手臂，",
    "T34n1719_09b:0326a01": "故知約迹言變不變，淨穢難思體同名異。",
    "T34n1719_09b:0326a02": "第七「多處不多處」者，七處八會與二處三會，",
    "T34n1719_09b:0326a03": "雖多少不同，所說何別？豈多少異令佛慧",
    "T34n1719_09b:0326a04": "殊？若以同一報土亦非多處，此中橫對四",
    "T34n1719_09b:0326a05": "土處却成多，還以彼多對此寂光，多亦即",
    "T34n1719_09b:0326a06": "一，彼此體一佛慧不殊。第八「斥奪」者，亦可",
    "T34n1719_09b:0326a07": "更云彼如聾如瘂，故有斥奪，皆與佛記故",
    "T34n1719_09b:0326a08": "無斥奪。又有小須改故餘經斥奪，彼經無",
    "T34n1719_09b:0326a09": "小故當部無斥。又別教權說，此權易轉故",
    "T34n1719_09b:0326a10": "不須斥，小乘難轉故須斥奪轉。九「直顯實」",
    "T34n1719_09b:0326a11": "等者，雖有別教，以易開故，故且云「直」。須",
    "T34n1719_09b:0326a12": "決了者，小難開故，故須云「開」。十「利鈍根」者，",
    "T34n1719_09b:0326a13": "據次第調熟名為「鈍根」，今無不開，豈得鈍",
    "T34n1719_09b:0326a14": "鈍？若據兼別，彼仍一鈍、此乃鈍利，故約五味",
    "T34n1719_09b:0326a15": "判諸利鈍，良由此也。一往且從會於鈍者，",
    "T34n1719_09b:0326a16": "故云「鈍」耳。所以至此機同感同故佛慧同，約",
    "T34n1719_09b:0326a17": "化儀說故須辯異。「若識理同」等者，問：一切",
    "T34n1719_09b:0326a18": "諸經，乃至草木理無不等，何獨《法華》？答：教之",
    "T34n1719_09b:0326a19": "同異具如《玄》文，雖一切理同，說在今教，今",
    "T34n1719_09b:0326a20": "所歎者歎能詮教，故諸教中無。「舊云」等者，",
    "T34n1719_09b:0326a21": "先出古釋，次「今以」下十文並之，方知二部",
    "T34n1719_09b:0326a22": "了滿同等。「云云」者，乃至應以多重並決而",
    "T34n1719_09b:0326a23": "破古師。「與問碩異」者，先問何故？「問家隨喜",
    "T34n1719_09b:0326a24": "能問人」，即指諸菩薩能問諸佛。「聞已信行」",
    "T34n1719_09b:0326a25": "者，即指諸菩薩所化之人，聞菩薩說已而",
    "T34n1719_09b:0326a26": "能信行。「我等隨喜」者，隨喜能問發起大利，",
    "T34n1719_09b:0326a27": "隨喜菩薩所化之人。「如來述歎」，但云汝等能",
    "T34n1719_09b:0326a28": "於如來發隨喜心，何故與上問語乖耶？「碩」者",
    "T34n1719_09b:0326a29": "大也。「然能問」下答可見。「此亦密表壽量」者，",
    "T34n1719_09b:0326b01": "今歎菩薩尚是古佛，密表今佛非今成也。",
    "T34n1719_09b:0326b02": "若非今成必有遠本，求得彰灼故云「密",
    "T34n1719_09b:0326b03": "表」。乃須委相密表之意，故注「云云」。「已如向",
    "T34n1719_09b:0326b04": "辯」下結云「此約四悉」等者，須示此下悉檀",
    "T34n1719_09b:0326b05": "四文及意，初是世界，次三「又」字是餘三悉。此",
    "T34n1719_09b:0326b06": "約彌勒不識邊無四悉益，由問故識，識即",
    "T34n1719_09b:0326b07": "四益。初文「爾時彌勒及八萬大士」者，恐文誤，",
    "T34n1719_09b:0326b08": "準經文云「八千恒沙」，初中初約來者，次約",
    "T34n1719_09b:0326b09": "去處，「若來」下結上二事。所以今見皆不識",
    "T34n1719_09b:0326b10": "者，此有二義：一約權教，雖於十方橫豎遊",
    "T34n1719_09b:0326b11": "履，教權時淺不測本人。二約實道，雖居補",
    "T34n1719_09b:0326b12": "處，猶在迹中，豈可云知？若實位高，為眾發",
    "T34n1719_09b:0326b13": "迹應須發起，約十方界去來異故識不識",
    "T34n1719_09b:0326b14": "別，以不識故無世界益。「後不知前」是為人",
    "T34n1719_09b:0326b15": "者，前進之人有所證善，彌勒不知彼之內",
    "T34n1719_09b:0326b16": "善，自善不生故無為人，雖先進位深豈過",
    "T34n1719_09b:0326b17": "補處，雖云末學，無垢位成，如何得以前後",
    "T34n1719_09b:0326b18": "判之？亦用前二義通之可見。所化異故屬",
    "T34n1719_09b:0326b19": "對治者，夫化物者本治物病，彌勒不知真",
    "T34n1719_09b:0326b20": "應，無彼利物之道，即不識病無對治也。然",
    "T34n1719_09b:0326b21": "智人知智蛇自識蛇，豈補處之人不識其",
    "T34n1719_09b:0326b22": "真應？亦具二義，雖同補處久近不等，故知",
    "T34n1719_09b:0326b23": "近者不測遠者。「密開壽量」是第一義者，即",
    "T34n1719_09b:0326b24": "此一部最極之理，豈非第一？生云：「以其悟",
    "T34n1719_09b:0326b25": "性非十住所見，故彌勒不識一人。」然彌勒",
    "T34n1719_09b:0326b26": "位在補處，何以判為十住？又不知生以彌",
    "T34n1719_09b:0326b27": "勒證何十住？有人云：彌勒何不直問長壽，",
    "T34n1719_09b:0326b28": "如《涅槃》中問長壽耶？今答：此都不曉，今謂",
    "T34n1719_09b:0326b29": "伽耶近成，不知過去長壽，由見地踊不",
    "T34n1719_09b:0326c01": "識，因疑眷屬所由；佛答其由須論長壽，",
    "T34n1719_09b:0326c02": "故眷屬現豈徒然哉！故知地踊為生疑故現，",
    "T34n1719_09b:0326c03": "如來為顯長故召之，故遠近二由皆為說",
    "T34n1719_09b:0326c04": "遠。迦葉童子已於此中聞長壽竟，於彼但",
    "T34n1719_09b:0326c05": "問長壽之因，故彼經云「云何得長壽」，即問因",
    "T34n1719_09b:0326c06": "也。已聞過去為顯未來，故問長因以生",
    "T34n1719_09b:0326c07": "佛答，此難彼易理數如然。「云云」者，令點出",
    "T34n1719_09b:0326c08": "四悉，釋之如向。「請答師主」下「云云」者，釋出",
    "T34n1719_09b:0326c09": "請意。「抑待彌勒云云」者，答問之益不在於",
    "T34n1719_09b:0326c10": "我，故不為答，抑待釋迦答彌勒問，故云",
    "T34n1719_09b:0326c11": "「待彌勒」耳。何者？彌勒所問事迹不輕，釋",
    "T34n1719_09b:0326c12": "尊一代未曾顯說，因茲答問廣顯長壽，",
    "T34n1719_09b:0326c13": "此一代玄祕在佛自開，汝自當聞我不應",
    "T34n1719_09b:0326c14": "答。「師子奮迅」等者，此中二釋，前諸所釋用",
    "T34n1719_09b:0326c15": "義不同，良由此也。從前釋彌勒不知，乃至",
    "T34n1719_09b:0326c16": "此中云「十方」者，多指八方，總云十方耳。又",
    "T34n1719_09b:0326c17": "「私謂」至「此點四德云云」者，須述四德對三",
    "T34n1719_09b:0326c18": "世意，此之四德非前非後，隨德流類有三",
    "T34n1719_09b:0326c19": "世用，故以四德對於三世，不別而別，思之",
    "T34n1719_09b:0326c20": "可見。一切萬德對用皆然，況四既非四、三亦",
    "T34n1719_09b:0326c21": "非三，若欲略對三四名相者，神通是菩薩",
    "T34n1719_09b:0326c22": "遊戲故名為樂，益盡來世故得是常，餘二",
    "T34n1719_09b:0326c23": "易見。「三行頌三世」者，前師子等以明三世，",
    "T34n1719_09b:0326c24": "文中亦無三世之語，但以義勢同三世耳。",
    "T34n1719_09b:0326c25": "今頌亦爾，直以「佛無不實語」等一偈半文而",
    "T34n1719_09b:0326c26": "用通之，語既不虛，必知三世益亦真實。「雙",
    "T34n1719_09b:0326c27": "答雙釋」者，雙答從來及以師主。「下方空中」引",
    "T34n1719_09b:0326c28": "《大論》云「有底散」者，「底」者下也，「散」者空也，此",
    "T34n1719_09b:0327a01": "但消名；若出體狀，即約教釋者是也。文初",
    "T34n1719_09b:0327a02": "云四後云約教，即四教足。非想是有漏底，",
    "T34n1719_09b:0327a03": "空是真諦底，邊際智是俗諦底，皆以極釋也。",
    "T34n1719_09b:0327a04": "是則初一是藏，次一是通，次一是別，今經是",
    "T34n1719_09b:0327a05": "圓。以中為底，於四釋中但云釋底不云",
    "T34n1719_09b:0327a06": "散者，底即散故不復別釋。「云云」者，應簡真",
    "T34n1719_09b:0327a07": "中教門各二故底不同，今是開顯圓中道底。",
    "T34n1719_09b:0327a08": "「從不依止」等者，居止下空並不依於上下",
    "T34n1719_09b:0327a09": "人天。言「人天是二邊」者，約所表釋，人多滯",
    "T34n1719_09b:0327a10": "著表有邊，天住淨福表空邊，居此空中",
    "T34n1719_09b:0327a11": "以表中道。「初五行半」等者，又二，初四行答師",
    "T34n1719_09b:0327a12": "弟，次一行半答處所，於中又二，初半行正",
    "T34n1719_09b:0327a13": "答處，次一行歎菩薩德。「下三頌雙釋」者，於",
    "T34n1719_09b:0327a14": "中又二：初二行半頌釋師弟，次半行頌釋",
    "T34n1719_09b:0327a15": "處所。《經》不云「處」但云「久遠教化之」者，前正",
    "T34n1719_09b:0327a16": "答中已云處竟，故但以時而釋處也。過去",
    "T34n1719_09b:0327a17": "久遠於何處化化令入實，即空中也。言「云",
    "T34n1719_09b:0327a18": "云」者，應消經文兩問雙釋之意，略如向辯。",
    "T34n1719_09b:0327a19": "「白佛」下準下文，此應先開為二：初騰疑，次",
    "T34n1719_09b:0327a20": "請答。「執遠疑近」者，問：彌勒既不知其數、不",
    "T34n1719_09b:0327a21": "識一人，云何得知久植善根？答：秖由不知",
    "T34n1719_09b:0327a22": "不識，并由佛歎住處德業既多又深，豈近",
    "T34n1719_09b:0327a23": "成佛之所化耶？結請中《經》但舉難信者託",
    "T34n1719_09b:0327a24": "物不信拒而擊佛，令必有答。「色美」等者，以",
    "T34n1719_09b:0327a25": "色等為喻者，總在年少為言耳。「指百歲」等",
    "T34n1719_09b:0327a26": "者，先略合譬，次敘。「淮北諸師用譬釋譬」者，",
    "T34n1719_09b:0327a27": "先釋譬，次合。釋譬言「子不服藥」者，且據不",
    "T34n1719_09b:0327a28": "現劣應之身而云「不服」，仍以勝表本故云",
    "T34n1719_09b:0327a29": "「百歲」，既云「若佛及佛」則顯彌勒不知。次「如",
    "T34n1719_09b:0327b01": "來」下今合譬，今師用之故無非斥，合文仍",
    "T34n1719_09b:0327b02": "略。言「如來橫服垂應藥」者，智契深理，由豎",
    "T34n1719_09b:0327b03": "服於真諦之藥，處處益物，乃由橫服垂應",
    "T34n1719_09b:0327b04": "之藥。真諦藥者，假即空故，權即實故，自行冥",
    "T34n1719_09b:0327b05": "故。垂應藥者，空即假故、實即權故、化他起",
    "T34n1719_09b:0327b06": "故，如是初心由橫豎不二之妙藥也。此之",
    "T34n1719_09b:0327b07": "三藥無前無後，真諦藥者，以治病故。垂應",
    "T34n1719_09b:0327b08": "藥者，以還年故。不二藥者，以延壽故。以",
    "T34n1719_09b:0327b09": "還年故雖老而少，現不二身故云「本地」。「九",
    "T34n1719_09b:0327b10": "次第定是善入」者，從禪至禪無間入故。「奮迅",
    "T34n1719_09b:0327b11": "是善出」者，從禪至禪皆經散心，以散名「出」。",
    "T34n1719_09b:0327b12": "「超越是善住」者，雖經起散住禪宛然。「畢法",
    "T34n1719_09b:0327b13": "性為善入」者，「畢」者窮也，窮法性故。「首楞嚴」",
    "T34n1719_09b:0327b14": "者，能現威儀故。「王三昧」者，如王安國故。此",
    "T34n1719_09b:0327b15": "中約教藏通同者，所證同故。「據因為善習」等",
    "T34n1719_09b:0327b16": "者，自淺階深故云「次第」。言「云云」者，善出善",
    "T34n1719_09b:0327b17": "住皆應從果立名，因皆善習如向分別。此",
    "T34n1719_09b:0327b18": "中不論本迹者，既是本中弟子未須論迹。",
    "T34n1719_09b:0327b19": "「信者即增道」下「云云」者，未來稟權多疑遠本，",
    "T34n1719_09b:0327b20": "應須委約諸方便教明不信者，消今文意，",
    "T34n1719_09b:0327b21": "今文並約久成明信而論增道，增道必損",
    "T34n1719_09b:0327b22": "生，具如後品。",
    "T34n1719_09b:0327b23": "釋壽量品1釋壽量品",
    "T34n1719_09b:0327b24": "初文所以不明四悉為因緣釋者，即前品",
    "T34n1719_09b:0327b25": "未得四悉益者，今此答竟即是四益。此中為",
    "T34n1719_09b:0327b26": "二：初引古通釋，次正釋品。初文又四：初明",
    "T34n1719_09b:0327b27": "諸師異解，次「前代」下縱諸師以破光宅，三",
    "T34n1719_09b:0327b28": "「鷸蚌」下今四句釋。四「問」下問答料簡。初睿師",
    "T34n1719_09b:0327b29": "敘意者，舉分身以釋壽量，而以理況事，並",
    "T34n1719_09b:0327c01": "舉不足以釋足意，明壽而非壽方名為壽，",
    "T34n1719_09b:0327c02": "身而不身乃可為身，並由得理能現身壽，",
    "T34n1719_09b:0327c03": "故云「然則」等也。所以初句壽得理故方非",
    "T34n1719_09b:0327c04": "長而長，次句身得理故乃異而無異，壽既",
    "T34n1719_09b:0327c05": "數而非數，身亦分無所分，以理性非量故",
    "T34n1719_09b:0327c06": "不可以數求，法身非形故無得以身取，",
    "T34n1719_09b:0327c07": "分身既以法身為身，壽量亦以常壽作壽，",
    "T34n1719_09b:0327c08": "故便引普賢多寶而為興類。普賢居菩薩",
    "T34n1719_09b:0327c09": "極位，尚名為賢，可表伽耶成亦非成，多寶",
    "T34n1719_09b:0327c10": "滅度甚久而出證經，預表雙林滅亦非滅，今",
    "T34n1719_09b:0327c11": "謂以非壽釋壽，理實如然。但似不答所問，",
    "T34n1719_09b:0327c12": "彌勒問踊出菩薩從誰發心等，意疑伽耶成",
    "T34n1719_09b:0327c13": "來未久，如何所化身相難思，本既不疑長",
    "T34n1719_09b:0327c14": "壽，何須以非長而長為答？但先以長為",
    "T34n1719_09b:0327c15": "答顯所化多，長壽之由其唯法報，是故今",
    "T34n1719_09b:0327c16": "以三身釋之。《法華論》意亦復如是。河西與",
    "T34n1719_09b:0327c17": "睿意同詞劣，意云：應身本是法身，法身真化",
    "T34n1719_09b:0327c18": "分而不分，故云不異。無生無滅故云理一。",
    "T34n1719_09b:0327c19": "故以多寶滅而非滅，用釋釋迦量即無量，",
    "T34n1719_09b:0327c20": "故云「與太虛齊」等。若爾，引多寶現不云密",
    "T34n1719_09b:0327c21": "表，應當多寶現即是釋迦長壽，何須更名",
    "T34n1719_09b:0327c22": "壽量品耶？況但是法身而失報應，若言釋",
    "T34n1719_09b:0327c23": "迦量即無量，秖可顯未來長壽，與《大經》同，",
    "T34n1719_09b:0327c24": "如何得知過去壽量耶？故今先知壽無量",
    "T34n1719_09b:0327c25": "劫，然始方云不思議一。道場觀意，以《法華》",
    "T34n1719_09b:0327c26": "為乘始，以《涅槃》為乘終，終始隔部，所以不",
    "T34n1719_09b:0327c27": "可。等是隔部，何不以《華嚴》為乘始？若以",
    "T34n1719_09b:0327c28": "會歸為乘始者，教行人理一切皆會，會已",
    "T34n1719_09b:0327c29": "無始亦復無終。若迹門為乘始者，又不全",
    "T34n1719_09b:0328a01": "然。若但乘始，何故法說中明佛智等，譬喻說",
    "T34n1719_09b:0328a02": "中明至道場，因緣說中云至寶所？所以初",
    "T34n1719_09b:0328a03": "釋惟初中五句，意云今之與昔或已入住",
    "T34n1719_09b:0328a04": "行向地等，入復增進，唯有一分鈍根聲聞，於",
    "T34n1719_09b:0328a05": "此終開仍入初住，豈名乘始？若初住名始，",
    "T34n1719_09b:0328a06": "彈指如何？故不依此能判經部。若《涅槃》澄",
    "T34n1719_09b:0328a07": "神為乘終者，說《大經》時十仙諸外道並初",
    "T34n1719_09b:0328a08": "發心，復無量人退菩提心。又《法華》之始則在",
    "T34n1719_09b:0328a09": "物機，《涅槃》澄神約於教主，由《法華》教主久",
    "T34n1719_09b:0328a10": "成，故《涅槃》澄神不滅。又滅影為息迹，則《法",
    "T34n1719_09b:0328a11": "華》猶迹，澄神為本，非今經本，應知今經以",
    "T34n1719_09b:0328a12": "久遠實成為本，中間今日示成為迹，若依",
    "T34n1719_09b:0328a13": "他釋本迹二門俱屬乘始。若不釋本直於",
    "T34n1719_09b:0328a14": "迹中明始終者，具如《玄》文乘妙中說。注家",
    "T34n1719_09b:0328a15": "先舉非存亡出脩夭為非壽量，用釋壽",
    "T34n1719_09b:0328a16": "量。次明壽量意。然釋兩字，仍似顛倒。存亡",
    "T34n1719_09b:0328a17": "之數是量，脩夭之限是壽；一期曰壽，壽內之",
    "T34n1719_09b:0328a18": "數曰量故也。次「法身」下明意者，重舉向非",
    "T34n1719_09b:0328a19": "壽非量之體，非形牒非壽，非年牒非量。",
    "T34n1719_09b:0328a20": "此違《論》文。「使大士」下正明說壽量意，意令",
    "T34n1719_09b:0328a21": "菩薩修踐極照，令知如來遠壽之體。是大",
    "T34n1719_09b:0328a22": "士智之所遊，所遊既深故云「踐極」。達彼非",
    "T34n1719_09b:0328a23": "壽故名為「照」。「不以」兩字貫下百年，「期頤」者，",
    "T34n1719_09b:0328a24": "「期」要也，「頤」養也。百歲之人不知衣食，要假",
    "T34n1719_09b:0328a25": "孝子而扶養之。今佛不然，故云「不以」。生公",
    "T34n1719_09b:0328a26": "意者，雖亦明無長無短長短恒存，故與上",
    "T34n1719_09b:0328a27": "三家其意稍別，仍闕注家說壽意也。於中",
    "T34n1719_09b:0328a28": "初明伽耶色身形壽不實，用為法身無壽",
    "T34n1719_09b:0328a29": "之表。「然則」下以形例壽，萬形一致，顯身分",
    "T34n1719_09b:0328b01": "而不分；古今為一，明壽量即非量。「古亦今",
    "T34n1719_09b:0328b02": "也」下明今古不二，當不思議一。然準今文",
    "T34n1719_09b:0328b03": "先須辯長，後方明一。言「古亦今」者，明本",
    "T34n1719_09b:0328b04": "佛古不異伽耶之今。「今亦古」者，明伽耶今",
    "T34n1719_09b:0328b05": "不殊本佛之古。「無時不有」下重釋形壽。「無",
    "T34n1719_09b:0328b06": "時不有」釋壽也。「無處不在」釋形也。無時不",
    "T34n1719_09b:0328b07": "有非獨今日，無處不在豈專伽耶？「若有時」",
    "T34n1719_09b:0328b08": "下明形壽在物，應非有無。次「是以」下秖指",
    "T34n1719_09b:0328b09": "近成即久成也，故云「伽耶是也」。次「伽耶是者」",
    "T34n1719_09b:0328b10": "下，轉釋也。雖指其是謂近非近。「伽耶既非」",
    "T34n1719_09b:0328b11": "下，明短既非短長亦非長。次「長短」下，真俗",
    "T34n1719_09b:0328b12": "相對以釋長短，真乃長短斯盡，俗則長短恒",
    "T34n1719_09b:0328b13": "存。生公意云：一身之處三身備矣，近成之果",
    "T34n1719_09b:0328b14": "與遠果同，故八十之壽即無量壽。道理雖",
    "T34n1719_09b:0328b15": "然，須先各判方可融通。驗前諸師偏得片",
    "T34n1719_09b:0328b16": "意，並以法身為極皆違《論》文。《論》文但指過",
    "T34n1719_09b:0328b17": "去報壽為長，何得用法身非壽以釋？法身",
    "T34n1719_09b:0328b18": "非壽諸教常談，但未曾說久成遠壽，故知尚",
    "T34n1719_09b:0328b19": "不及於注家踐極及以生公長短恒存。然不",
    "T34n1719_09b:0328b20": "云恒存之長，諸經未說，當知消當文非無",
    "T34n1719_09b:0328b21": "一意，釋遠趣出自一家，故說佛慧彼此悉",
    "T34n1719_09b:0328b22": "同，若論遠壽一向須異。「前代」下却存諸釋，",
    "T34n1719_09b:0328b23": "諸釋皆不以壽量為無常，光宅乃以壽量",
    "T34n1719_09b:0328b24": "為延壽，若約今師三身四句，望諸師意並",
    "T34n1719_09b:0328b25": "無可存。「又惑」下引古師難。次「今為」下通難，",
    "T34n1719_09b:0328b26": "先略破古人，次正釋，先引事云「鷸蚌相扼」",
    "T34n1719_09b:0328b27": "等者，引《春秋》事，具如《止觀》第五記。但用事",
    "T34n1719_09b:0328b28": "不同，彼但借相扼之言，此正用乘弊之意。",
    "T34n1719_09b:0328b29": "「我乘」下正釋。今如彊秦，使常無常家如燕",
    "T34n1719_09b:0328c01": "趙也。「及金光明」者，彼第一卷〈壽量品〉云：「相信",
    "T34n1719_09b:0328c02": "菩薩自思惟言：何緣釋迦壽命短促，方八十",
    "T34n1719_09b:0328c03": "年？如佛所說二因長壽，一者不殺，二者施",
    "T34n1719_09b:0328c04": "食。佛無量劫具足十善，云何短促？思是事",
    "T34n1719_09b:0328c05": "時，其室自然廣博嚴事，因見如來希有瑞相，",
    "T34n1719_09b:0328c06": "乃感四佛為其說偈。偈云：諸水滴山斤地塵，",
    "T34n1719_09b:0328c07": "空界可知其數，無有能知如來壽者。」品文",
    "T34n1719_09b:0328c08": "具有此義者，即此品後文具三身義，還攬此",
    "T34n1719_09b:0328c09": "三分為四句，是故應知今品題意迹中指",
    "T34n1719_09b:0328c10": "本，本具三身故不偏執常與無常。今正",
    "T34n1719_09b:0328c11": "應以本地之長用開迹短，曉長本已，方達",
    "T34n1719_09b:0328c12": "本理無復長短，故借迹中三身四句對本",
    "T34n1719_09b:0328c13": "以釋。當知本迹俱具四句，本四俱本、迹四俱",
    "T34n1719_09b:0328c14": "迹。「問若壽量」等者，《涅槃》亦云「惟佛與佛其壽",
    "T34n1719_09b:0328c15": "無量，無量故常」，明常既同，經應不別；經部",
    "T34n1719_09b:0328c16": "雖異，二常何殊？答中為二，先反質令同，次",
    "T34n1719_09b:0328c17": "分別辯異。初「反質」者，一乘既同，俱常何咎？《大",
    "T34n1719_09b:0328c18": "經》云「一切眾生悉一乘故」，其部雖異，常理何",
    "T34n1719_09b:0328c19": "殊？若部異常殊，亦應部殊乘別。「云云」者，雖",
    "T34n1719_09b:0328c20": "如向述，亦應更立名異義同，而為多並。「分",
    "T34n1719_09b:0328c21": "別答者」，先《涅槃》，次《勝鬘》。初「涅槃」者，明常雖",
    "T34n1719_09b:0328c22": "同廣略稍別，亦應結云豈廣略別令常不",
    "T34n1719_09b:0328c23": "同？次文云「為一明一」者，三外之一自為一",
    "T34n1719_09b:0328c24": "機，非會三一故但云一。部屬方等、對斥",
    "T34n1719_09b:0328c25": "偏三，未至法華不應云「會」。「云云」者，亦應",
    "T34n1719_09b:0328c26": "更云，帶不帶異，一乘何殊？亦應具約五時",
    "T34n1719_09b:0328c27": "明會不會一乘共別。次「問近成是方便」等者，",
    "T34n1719_09b:0328c28": "今師假設，先引《華嚴》、《大經》以定。次「若爾法華」",
    "T34n1719_09b:0328c29": "下引《法華》，於《華嚴》、《大經》為妨，《法華》若興皆",
    "T34n1719_09b:0329a01": "開成遠，則法華中無復方便，何故本後不輕",
    "T34n1719_09b:0329a02": "却近？「當知」下結難。「若爾會三」下，以迹例本，",
    "T34n1719_09b:0329a03": "本門開已更近，亦應迹門會已不會，應知",
    "T34n1719_09b:0329a04": "此中文略。須先結云迹門會已無更不會，",
    "T34n1719_09b:0329a05": "所以本門遠已無更不遠，縱不輕中更明近",
    "T34n1719_09b:0329a06": "迹，不可長壽更令短促。次「若爾」下重以迹",
    "T34n1719_09b:0329a07": "例本，以定道同，故一切諸佛悉皆爾也。「若",
    "T34n1719_09b:0329a08": "爾」下難諸佛壽同，何獨釋迦長壽可歎？「若獨」",
    "T34n1719_09b:0329a09": "下結難，若獨釋迦壽長，則有佛道不同之",
    "T34n1719_09b:0329a10": "過，故云「前諸義壞」。答意者，捨異從同，一切",
    "T34n1719_09b:0329a11": "諸佛悉皆如此，故云「亦然」。意在同顯實本，",
    "T34n1719_09b:0329a12": "不必長短悉齊。「又諸菩薩」下引證，且引願",
    "T34n1719_09b:0329a13": "長，豈即全等？「此即」下結同。「亦不偏言」者，明",
    "T34n1719_09b:0329a14": "常壽等，顯往時異長短不同，望未來常一",
    "T34n1719_09b:0329a15": "向平等，故諸佛顯本各有遠近，若論壽體",
    "T34n1719_09b:0329a16": "無得復云一近一遠，故諸菩薩聞長壽已，",
    "T34n1719_09b:0329a17": "亦願未來說報身壽，如今釋迦但開迹已",
    "T34n1719_09b:0329a18": "無復近遠。「故知」下明本迹體用，體用即法應",
    "T34n1719_09b:0329a19": "相望，若應迹相望不無近遠，約近迹應望",
    "T34n1719_09b:0329a20": "本初應得有近遠，故對緣長短無別長短。",
    "T34n1719_09b:0329a21": "所以不云報身長者，欲以法身亡其長",
    "T34n1719_09b:0329a22": "短。又欲顯於諸佛道同，其實開三佛道可",
    "T34n1719_09b:0329a23": "同，事成久近不可同也。以是方可破他諸",
    "T34n1719_09b:0329a24": "師，故云「諸師不可師也」。問：既云遠成真實",
    "T34n1719_09b:0329a25": "近成方便者，亦可云近成真實遠成方便",
    "T34n1719_09b:0329a26": "不？答：若初住中本下迹高被物說遠，即其事",
    "T34n1719_09b:0329a27": "也。故諸菩薩發願利物，隨四悉益亦可說",
    "T34n1719_09b:0329a28": "長。問：若爾，那知釋迦不是初住？答：今顯實",
    "T34n1719_09b:0329a29": "已不復隱本，故知非也。是則初住說長為",
    "T34n1719_09b:0329b01": "權，開權說近為實。既有本下迹高，亦有",
    "T34n1719_09b:0329b02": "本近迹遠，用此高下開諸經中長短俱常。",
    "T34n1719_09b:0329b03": "既了諸經長短俱常，自曉今經久遠之本，唯",
    "T34n1719_09b:0329b04": "云常者尚未可依，驗知諸師計無常者不",
    "T34n1719_09b:0329b05": "可依也。「問義推」等者，如向所說，《法華》明常",
    "T34n1719_09b:0329b06": "道理實爾，據文不如《涅槃》常顯，故今經明",
    "T34n1719_09b:0329b07": "常似無文據。答意者，詮教也，宗旨也。糟糠",
    "T34n1719_09b:0329b08": "及橋並能詮教，能詮雖異失旨如糠。「問橋」",
    "T34n1719_09b:0329b09": "具如《止觀》第十。此且通途以斥執者。「又教本」",
    "T34n1719_09b:0329b10": "下別明化意。前雖通斥，今別明四悉，宜長",
    "T34n1719_09b:0329b11": "宜短被物不同，即因緣也。「又文」下以部望",
    "T34n1719_09b:0329b12": "部據多少論，非全無文，即約教也。「若隨多",
    "T34n1719_09b:0329b13": "棄少」等者，忽若俱少則二經俱棄，非魔何謂？",
    "T34n1719_09b:0329b14": "具如《涅槃》第七〈邪正品〉中，不知法身常住",
    "T34n1719_09b:0329b15": "皆名魔說。又此經處處明法身者，略如向",
    "T34n1719_09b:0329b16": "引，但名異義同，人便迷名而失其旨，若但",
    "T34n1719_09b:0329b17": "隨名尚是魔說，況多少耶？亦如《玄》文同體",
    "T34n1719_09b:0329b18": "異名中說，即是實相寶渚非如非異，平等",
    "T34n1719_09b:0329b19": "大慧等。「問既明法身」等者，若明法身無",
    "T34n1719_09b:0329b20": "三德者，當知則非常住法身。答文可見。",
    "T34n1719_09b:0329b21": "《論》文亦云「成就三身」，三身即是三德故也。",
    "T34n1719_09b:0329b22": "次正釋品名為二：先通，次別。初中先釋",
    "T34n1719_09b:0329b23": "如來，次釋壽量。初云「通號」者，且指如來",
    "T34n1719_09b:0329b24": "一名，餘九非無，初號最顯，具如下釋。具通",
    "T34n1719_09b:0329b25": "三身並具十號，略如《止觀》第二記。次釋壽",
    "T34n1719_09b:0329b26": "量，「詮量也」者，壽家之量故曰「詮量」，故釋「量」",
    "T34n1719_09b:0329b27": "字「詮量十方三世三佛」等，故云也。次「今正」下",
    "T34n1719_09b:0329b28": "結歸品意，乃指今之本佛何故爾耶？以如",
    "T34n1719_09b:0329b29": "來名通，壽量亦爾，不可局故，故須且通。題",
    "T34n1719_09b:0329c01": "名雖通，意則局本，故結歸也。問：法報是本、應",
    "T34n1719_09b:0329c02": "身屬迹，何以乃言「本地三佛」？答：若其未開",
    "T34n1719_09b:0329c03": "法報非迹，若顯遠已本迹各三。次「如來」下別",
    "T34n1719_09b:0329c04": "釋，亦先釋如來，先置廣從略。所言廣者，如",
    "T34n1719_09b:0329c05": "四身、十身、三十三身、無量身等，從義既廣，今",
    "T34n1719_09b:0329c06": "從略名以消品目。所言「二三」者，二即真、應，",
    "T34n1719_09b:0329c07": "三即法等。不云化者，化應一往其體大同。",
    "T34n1719_09b:0329c08": "問：《華嚴》十身，此但二三，身數既少攝義不周，",
    "T34n1719_09b:0329c09": "是則此經身義不足？答：義有通別，通義可",
    "T34n1719_09b:0329c10": "爾，別則不然。彼通云身，故云十身盧舍那",
    "T34n1719_09b:0329c11": "也。別釋如來，故不應云業報佛國土佛等。",
    "T34n1719_09b:0329c12": "若欲通收彼經十身，應開為四，則以化身",
    "T34n1719_09b:0329c13": "攝於業報，智即報身，虛空屬法，餘皆化攝。",
    "T34n1719_09b:0329c14": "故知此經亦立多身，則〈妙音〉、〈觀音〉三十三身、",
    "T34n1719_09b:0329c15": "十法界身，或己或他即其事也。況今釋品如",
    "T34n1719_09b:0329c16": "來之名，故但可二三，諸教定故、消名便故。復",
    "T34n1719_09b:0329c17": "釋本迹方在今品，故知今品即是本地二三",
    "T34n1719_09b:0329c18": "如來。初「二如來」者，先借《論》文如實之名，次",
    "T34n1719_09b:0329c19": "釋此名以成真、應。又二：先真，次應。真即法",
    "T34n1719_09b:0329c20": "報二身合明，故舉境智和合以釋真身。「乘",
    "T34n1719_09b:0329c21": "是」下釋也。既但以如智契境，故屬真身。《論》",
    "T34n1719_09b:0329c22": "中秖一如字釋中境智各雙言之者，秖是能",
    "T34n1719_09b:0329c23": "如如於所如，所如如於能如，此用《金光明》",
    "T34n1719_09b:0329c24": "意也。「若單論」下明境智和合，成因取果闕一",
    "T34n1719_09b:0329c25": "不可。次「道覺」下結成真身，因果滿故，故云",
    "T34n1719_09b:0329c26": "「義成」，所以真身云「成」，應身云「生」。「以如實」下",
    "T34n1719_09b:0329c27": "明應，又二：先以報為本，前釋真身，「乘實道」",
    "T34n1719_09b:0329c28": "三字屬因，今因成果全屬果用，用本所證",
    "T34n1719_09b:0329c29": "契境之智，乘於果上利物權道，即實而權",
    "T34n1719_09b:0330a01": "故云「實道」，故以方便生於三界。次「來生」下",
    "T34n1719_09b:0330a02": "正明應身，亦借《成論》小名以顯圓義，善簡",
    "T34n1719_09b:0330a03": "名義理則可歸。次明三如來中，但離二為",
    "T34n1719_09b:0330a04": "三。於中又三，先出三如來義通本迹；次「又",
    "T34n1719_09b:0330a05": "法華」下，別顯本地三如來也；三「論云」下引",
    "T34n1719_09b:0330a06": "經論證。初文又三：先出正釋，次「法身」下翻",
    "T34n1719_09b:0330a07": "名，三「是三如來」下融通。初又二：先借《大論》",
    "T34n1719_09b:0330a08": "立義，次「如者」下解釋。《論》文一句三身具足，初",
    "T34n1719_09b:0330a09": "以如之一字，名為法身，指所如之境，還指",
    "T34n1719_09b:0330a10": "所證為來，故云「不動而至」，此即如非因果",
    "T34n1719_09b:0330a11": "而通因果，來字在果不通於因。次報身如",
    "T34n1719_09b:0330a12": "來，又三：先正釋，次「從理下」結得名，三「故論",
    "T34n1719_09b:0330a13": "云」下結示論文。初文者，專約報身解其二",
    "T34n1719_09b:0330a14": "字，但初「如」字義與前異，前「如法」二字屬所，",
    "T34n1719_09b:0330a15": "今「如」之一字屬能，法通境智，智謂能如，境",
    "T34n1719_09b:0330a16": "即所如，智還乘於所如之境得成於果，故",
    "T34n1719_09b:0330a17": "云「乘於真實之道」。次「智稱」去釋今「如」字所以",
    "T34n1719_09b:0330a18": "也。雖即智如於境，然如從境立名，故云「從",
    "T34n1719_09b:0330a19": "理名如」等。次引論者，如能稱於法相故也。",
    "T34n1719_09b:0330a20": "解即屬智，稱境而解即能如也。以解滿故",
    "T34n1719_09b:0330a21": "名之曰來。準此，法身亦應引《論》文，云「如法",
    "T34n1719_09b:0330a22": "相」也。但是文略。",
    "T34n1719_09b:0330a23": "法華文句記卷第九中"
}