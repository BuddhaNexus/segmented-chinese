{
    "X12n0281_003:0737a15": "大佛頂如來密因修證了義諸菩薩萬行首楞嚴經",
    "X12n0281_003:0737a16": "卷第三",
    "X12n0281_003:0737a17": "師子林沙門　惟則　會解",
    "X12n0281_003:0737a18": "天台山沙門　傳燈圓通疏",
    "X12n0281_003:0737a19": "○(二破六入幻二初總徵)復次阿難云何六入本如來藏妙真如性。",
    "X12n0281_003:0737a20": "【觧】長水曰梵語鉢羅吠奢此云入。亦云處。境入之",
    "X12n0281_003:0737a21": "處也。亦是識生處故。然根境二法俱識生處。今分",
    "X12n0281_003:0737a22": "六根別破故惟以根為入也。",
    "X12n0281_003:0737a23": "○(二別示六初眼入二初立二初喻依真起妄)阿難即彼目睛瞪發勞者兼目與勞同是菩提瞪",
    "X12n0281_003:0737a24": "發勞相。",
    "X12n0281_003:0737b01": "【觧】吳興曰前色陰中譬如目睛瞪以發勞則於虗",
    "X12n0281_003:0737b02": "空別見狂華等相。蓋以目喻真以勞喻妄以華喻",
    "X12n0281_003:0737b03": "色。今指前喻故云即彼目睛等。兼目與勞下斯取",
    "X12n0281_003:0737b04": "前文能喻之根便為此中所喻之法。以彼勞目正",
    "X12n0281_003:0737b05": "是眼入虗妄之相故。當知眼入乃至意入皆如空",
    "X12n0281_003:0737b06": "華。故六入文並云同是菩提瞪發勞相。問何不直",
    "X12n0281_003:0737b07": "就根塵推破見性而須指前勞目之事乎。答夫根",
    "X12n0281_003:0737b08": "塵徧迷悟必從要。故指凡夫易解之妄事。用開阿",
    "X12n0281_003:0737b09": "難未了之執情。向下塞耳聞聲畜鼻覺觸例亦如",
    "X12n0281_003:0737b10": "是。",
    "X12n0281_003:0737b11": "【疏】吳興又云應知前文空華徧喻九界五根之色。",
    "X12n0281_003:0737b12": "此中空華但喻九界眼入之相。前寬此狹不可混",
    "X12n0281_003:0737b13": "同。天台曰前明色陰約喻而辯。故以淨目況本具",
    "X12n0281_003:0737b14": "真智狂華喻九界妄色。今明眼根則捨喻從法。復",
    "X12n0281_003:0737b15": "欲借喻為法故云即彼目睛等。又恐人執前淨目",
    "X12n0281_003:0737b16": "為真故即破云同是瞪發勞相。而言菩提等者。是",
    "X12n0281_003:0737b17": "亦照映前第二根本識精元明能生諸緣緣所遺",
    "X12n0281_003:0737b18": "者而說。第此瞪相。有本有末。本言無始。末言方今。",
    "X12n0281_003:0737b19": "故知若能同前見見則終日不異菩提。其若不然",
    "X12n0281_003:0737b20": "一惟勞相而已。以例六根無非如此。若下處界即",
    "X12n0281_003:0737b21": "無此言。非以逐末者深乎。故下文亦但云令汝寂",
    "X12n0281_003:0737b22": "靜安樂妙常同是六根更非他物。",
    "X12n0281_003:0737b23": "○(二明離塵無體)因于明暗二種妄塵發見居中吸此塵象名為見",
    "X12n0281_003:0737b24": "性此見離彼明暗二塵畢竟無體。○(二破二初明入相無生二初正示)如是阿難當知",
    "X12n0281_003:0737c01": "是見非明暗來非於根出不於空生。○(二反破)何以故若從",
    "X12n0281_003:0737c02": "明來暗即隨滅應非見暗若從暗來明即隨滅應無",
    "X12n0281_003:0737c03": "見明若從根生必無明暗如是見精本無自性若於",
    "X12n0281_003:0737c04": "空出前矚塵象歸當見根又空自觀何關汝入。○(二結了妄即真)是",
    "X12n0281_003:0737c05": "故當知眼入虗妄本非因緣非自然性。",
    "X12n0281_003:0737c06": "【觧】溫陵曰因塵發見因根吸塵故名眼入。然離塵",
    "X12n0281_003:0737c07": "無體足知虗妄。乃至云非明暗來非根出等。既無",
    "X12n0281_003:0737c08": "所從則非因緣自然。本如來藏妙真如性矣。天如",
    "X12n0281_003:0737c09": "補註曰按環師科經此有三科。即彼目睛下依真",
    "X12n0281_003:0737c10": "起妄。因于明暗下辯妄無實。是故當知下了妄即",
    "X12n0281_003:0737c11": "真。蓋謂妄無自性全體即真也。餘五例此。",
    "X12n0281_003:0737c12": "【疏】天台曰言吸此塵象名為見性者。此吸字與磁",
    "X12n0281_003:0737c13": "石吸針義同。磁石本為鐵母故稱慈母石。直以氣",
    "X12n0281_003:0737c14": "分相同天性不異故磁獨吸針不吸餘物。今文六",
    "X12n0281_003:0737c15": "根亦復如是。直是氣分相同故眼獨吸色結色為",
    "X12n0281_003:0737c16": "根而不能吸乎聲等。若六根互用則根塵一體而",
    "X12n0281_003:0737c17": "照用寂然又何所言吸。因于明暗二種妄塵發見",
    "X12n0281_003:0737c18": "居中者下文所謂由塵發知也。吸此塵象名為見",
    "X12n0281_003:0737c19": "性者因根有相也。此見離彼明暗二塵畢竟無體",
    "X12n0281_003:0737c20": "者相見無性同於交蘆也。但下文兼于破塵今獨",
    "X12n0281_003:0737c21": "破根為異耳。破不於空生中應云若於空出應當",
    "X12n0281_003:0737c22": "見根。今云前矚塵象歸當見根。要知破外破空還",
    "X12n0281_003:0737c23": "成破內破根。故下結云又空自觀何關汝入。夫虗",
    "X12n0281_003:0737c24": "者實之對而妄者真之偶。蓋言真則實而妄則虗。",
    "X12n0281_003:0738a01": "亦可得云實則真而虗則妄也。眼入虗妄猶若翳",
    "X12n0281_003:0738a02": "眼狂華計因緣自然而有生者非矣。藏性真實猶",
    "X12n0281_003:0738a03": "如晴空淨目不動周圓妙真如性彰馬。一真一實",
    "X12n0281_003:0738a04": "狂華豈能為礙。一虗一妄晴空本自廓如。中論約",
    "X12n0281_003:0738a05": "四性推無生故曰諸法不自生亦不從他生不共",
    "X12n0281_003:0738a06": "不無因是故說無生。今六入結文雖但約因緣自",
    "X12n0281_003:0738a07": "然俱非。顯本如來藏妙真如性其實四性圓具。如",
    "X12n0281_003:0738a08": "曰非明暗來即非他生非於根出即非自生。若根",
    "X12n0281_003:0738a09": "塵合生不可即非共生。不於空生即非無因生。若",
    "X12n0281_003:0738a10": "以自他共為因緣無因生為自然。是則雖曰結二",
    "X12n0281_003:0738a11": "已成結四。豈非經論推檢義同乎。或問中論推四",
    "X12n0281_003:0738a12": "性秪成空觀。今既科為三摩合是出假云何亦推",
    "X12n0281_003:0738a13": "無生。答三止三觀有初心後心二修不同。後心菩",
    "X12n0281_003:0738a14": "薩修假觀者。誠宜從空出假知病識藥應病與藥",
    "X12n0281_003:0738a15": "令得服行。今論初心所修三止。體真止秪是會異",
    "X12n0281_003:0738a16": "歸同。方便止秪是以同歷異。所以稱為方便隨緣",
    "X12n0281_003:0738a17": "止者。正以善巧方便隨陰入處界一一推檢令心",
    "X12n0281_003:0738a18": "止於所止。所謂動止心常一則能見般若是也。若",
    "X12n0281_003:0738a19": "以圓覺三摩釋此宛若符契。",
    "X12n0281_003:0738a20": "○(二耳入二初立二初喻依真起妄)阿難譬如有人以兩手指急塞其耳耳根勞故頭",
    "X12n0281_003:0738a21": "中作聲兼耳與勞同是菩提瞪發勞相。",
    "X12n0281_003:0738a22": "【觧】吳興曰譬如者此以假設其事曉訓令悟故云",
    "X12n0281_003:0738a23": "譬如。非取比況之義也。下文亦爾。",
    "X12n0281_003:0738a24": "【疏】天台曰眼入有譬可借故借譬以明。餘五無譬",
    "X12n0281_003:0738b01": "可借故設譬以顯。莫不以近喻遠藉妄顯真。如耳",
    "X12n0281_003:0738b02": "本無聲乃以兩手指急塞其耳令勞而作聲。譬真",
    "X12n0281_003:0738b03": "本無妄因妄為明覺因明立所而成妄。要知今日",
    "X12n0281_003:0738b04": "事。須信本來人。知妄無因不真何待。言兼耳與勞",
    "X12n0281_003:0738b05": "同是菩提瞪發勞相者。諸不特頭中作聲為勞。即",
    "X12n0281_003:0738b06": "因之有聞亦勞相也。若能聲聞二者俱捐。便是菩",
    "X12n0281_003:0738b07": "提妙淨明體。",
    "X12n0281_003:0738b08": "○(二明離塵無體)因于動靜二種妄塵發聞居中吸此塵象名聽聞",
    "X12n0281_003:0738b09": "性此聞離彼動靜二塵畢竟無體。○(二破二初明入相無生二初正示)如是阿難當知",
    "X12n0281_003:0738b10": "是聞非動靜來非於根出不於空生。○(二反破)何以故若從",
    "X12n0281_003:0738b11": "靜來動即隨滅應非聞動若從動來靜即隨滅應無",
    "X12n0281_003:0738b12": "覺靜若從根生必無動靜如是聞體本無自性若於",
    "X12n0281_003:0738b13": "空出有聞成性即非虗空又空自聞何關汝入。○(二結了妄即真)是",
    "X12n0281_003:0738b14": "故當知耳入虗妄本非因緣非自然性。",
    "X12n0281_003:0738b15": "【觧】孤山曰耳聞動靜猶目見明暗也。諸經所說對",
    "X12n0281_003:0738b16": "聲有聞。緣明有見。今文了義靜亦名聞。暗亦名見。",
    "X12n0281_003:0738b17": "鼻聞通塞意知生滅例亦如是。",
    "X12n0281_003:0738b18": "○(三鼻入二初立二初喻依真起妄)阿難譬如有人急畜其鼻畜久成勞則於鼻中聞",
    "X12n0281_003:0738b19": "有冷觸因觸分別通塞虗實如是乃至諸香臭氣兼",
    "X12n0281_003:0738b20": "鼻與勞同是菩提瞪發勞相。○(二明離塵無體)因于通塞二種妄塵",
    "X12n0281_003:0738b21": "發聞居中吸此塵象名嗅聞性此聞離彼通塞二塵",
    "X12n0281_003:0738b22": "畢竟無體。○(二破二初明入相無生二初正示)當知是聞非通塞來非於根出不於空",
    "X12n0281_003:0738b23": "生。○(二反破)何以故若從通來塞則聞滅云何知塞如因塞",
    "X12n0281_003:0738b24": "有通則無聞云何發明香臭等觸若從根生必無通",
    "X12n0281_003:0738c01": "塞如是聞機本無自性若從空出是聞自當迴齅汝",
    "X12n0281_003:0738c02": "鼻空自有聞何關汝入。○(二結了妄即真)是故當知鼻入虗妄本非",
    "X12n0281_003:0738c03": "因緣非自然性。",
    "X12n0281_003:0738c04": "【觧】溫陵曰畜縮氣也。冷因畜有不畜本無。鼻入之",
    "X12n0281_003:0738c05": "妄皆如是也。吳興曰機者弩牙也。根有發聞之義",
    "X12n0281_003:0738c06": "故取譬之。",
    "X12n0281_003:0738c07": "【疏】天台曰。鼻以聞香為用以通塞虗實為門。通而",
    "X12n0281_003:0738c08": "虗則聞塞而實則不聞。聞與不聞自是鼻根有通",
    "X12n0281_003:0738c09": "有塞。非汝聞性於中暫無。然鼻之為用全假乎息。",
    "X12n0281_003:0738c10": "故出則取香而入則嗅香。而息之出入又必假浮",
    "X12n0281_003:0738c11": "塵肉鼻以為之依。是以經文欲明取嗅之用故先",
    "X12n0281_003:0738c12": "云譬如有人急畜其鼻等。蓋畜者縮也吸也。呼則",
    "X12n0281_003:0738c13": "熱而吸則冷此醫經之常談。今藉之以顯勝義嗅",
    "X12n0281_003:0738c14": "用之先依。而交光乃云冷觸本是身入所對之塵。",
    "X12n0281_003:0738c15": "此因畜鼻之勞。無別香臭但有冷觸。姑借之以例",
    "X12n0281_003:0738c16": "諸香臭氣同一妄耳。此又法相不明也。",
    "X12n0281_003:0738c17": "○(四舌入二初立二初喻依真起妄)阿難譬如有人以舌舐吻熟舐令勞其人若病則",
    "X12n0281_003:0738c18": "有苦味無病之人微有甜觸由甜與苦顯此舌根不",
    "X12n0281_003:0738c19": "動之時淡性常在兼舌與勞同是菩提瞪發勞相。○",
    "X12n0281_003:0738c20": "(二明離塵無體)因甜苦淡二種妄塵發知居中吸此塵象名知味性",
    "X12n0281_003:0738c21": "此知味性離彼甜苦及淡二塵畢竟無體。○(二破二初明入相無生二初正示)如是阿",
    "X12n0281_003:0738c22": "難當知如是甞苦淡知非甜苦來非因淡有又非根",
    "X12n0281_003:0738c23": "出不於空生。○(二反破)何以故若甜苦來淡則知滅云何知",
    "X12n0281_003:0738c24": "淡若從淡出甜即知亡復云何知甜苦二相若從舌",
    "X12n0281_003:0739a01": "生必無甜淡及與苦塵斯知味根本無自性若於空",
    "X12n0281_003:0739a02": "出虗空自味非汝口知又空自知何關汝入。○(二結了妄即真)是故",
    "X12n0281_003:0739a03": "當知舌入虗妄本非因緣非自然性。",
    "X12n0281_003:0739a04": "【疏】補遺曰虗空自味至何關汝舌此四句似乎相",
    "X12n0281_003:0739a05": "濫。應知上二句明味塵。下二句明舌入。",
    "X12n0281_003:0739a06": "天台曰六入文雖曰破根實約塵破。蓋離彼六塵",
    "X12n0281_003:0739a07": "畢竟無體。如眼因明暗耳因動靜鼻因通塞舌因",
    "X12n0281_003:0739a08": "甜淡身因離合意因生滅是也。但六浮塵用有不",
    "X12n0281_003:0739a09": "同。如眼有開閉舌有動靜意有開合餘三則無之。",
    "X12n0281_003:0739a10": "今舌入云由甜與苦顯此舌根不動之時淡性常",
    "X12n0281_003:0739a11": "在。即其事也。而云因甜苦淡二塵者。正言舌根動",
    "X12n0281_003:0739a12": "靜時。所對之塵也。若動則遍甞乎五味又何獨於",
    "X12n0281_003:0739a13": "甜苦。此約假設事以明病則苦而否則甜對其不",
    "X12n0281_003:0739a14": "動。故言之如此。若例推餘塵色何啻乎萬殊。聲何",
    "X12n0281_003:0739a15": "啻乎千差。以至生之法又不止於恒河沙數之多。",
    "X12n0281_003:0739a16": "經云二者蓋指其大都爾。",
    "X12n0281_003:0739a17": "○(五身入二初立二初喻依真起妄)阿難譬如有人以一冷手觸於熱手若冷勢多熱",
    "X12n0281_003:0739a18": "者從冷若熱功勝冷者成熱如是以此合覺之觸顯",
    "X12n0281_003:0739a19": "於離知涉勢若成因于勞觸兼身與勞同是菩提瞪",
    "X12n0281_003:0739a20": "發勞相。○(二明離塵無體)因于離合二種妄塵發覺居中吸此塵象",
    "X12n0281_003:0739a21": "名知覺性此知覺體離彼離合違順二塵畢竟無體。",
    "X12n0281_003:0739a22": "○(二破二初明入相無生二初正示)如是阿難當知是覺非離合來非違順有不於根",
    "X12n0281_003:0739a23": "出又非空生。○(二反破)何以故若合時來離當已滅云何覺",
    "X12n0281_003:0739a24": "離違順二相亦復如是若從根出必無離合違順四",
    "X12n0281_003:0739b01": "相則汝身知元無自性必於空出空自知覺何關汝",
    "X12n0281_003:0739b02": "入。○(二結了妄即真)是故當知身入虗妄本非因緣非自然性。",
    "X12n0281_003:0739b03": "【觧】溫陵曰身入主觸。然觸無自性。猶如二手冷熱",
    "X12n0281_003:0739b04": "相涉兩無定勢。足知其妄也。手不自觸因合覺觸",
    "X12n0281_003:0739b05": "故曰合覺之觸。合不自合因離知合故曰顯於離",
    "X12n0281_003:0739b06": "知。涉勢若成等者。謂以熱涉冷使冷成熱。亦則勞",
    "X12n0281_003:0739b07": "觸而已。",
    "X12n0281_003:0739b08": "【疏】孤山曰以此合覺之觸顯於離知者。明離合俱",
    "X12n0281_003:0739b09": "覺猶動靜俱聞明暗俱見也。",
    "X12n0281_003:0739b10": "吳興曰非離合來。此破共生以離亦對塵故。非違",
    "X12n0281_003:0739b11": "順有破他生。不於根出破自生。又非空生即破無",
    "X12n0281_003:0739b12": "因生也。",
    "X12n0281_003:0739b13": "○(六意入二初立二初明依真起妄)阿難譬如有人勞倦則眠睡熟便寤覽塵斯憶失",
    "X12n0281_003:0739b14": "憶為忘是其顛倒生住異滅吸習中歸不相踰越稱",
    "X12n0281_003:0739b15": "意知根兼意與勞同是菩提瞪發勞相。",
    "X12n0281_003:0739b16": "【觧】吳興曰寤則覽塵斯憶。睡則失憶為忘。又睡中",
    "X12n0281_003:0739b17": "有夢寤中有忘皆是覽塵失憶之相。憶之則生忘",
    "X12n0281_003:0739b18": "之則滅故下文云因于生滅二種妄塵也。以妄對",
    "X12n0281_003:0739b19": "真即是顛倒。此二妄塵復為生住異滅四種細相。",
    "X12n0281_003:0739b20": "吸習此相中歸意根。四相剎那前後不雜故曰不",
    "X12n0281_003:0739b21": "相踰越。",
    "X12n0281_003:0739b22": "【疏】釋要云意根是第七識。梵語訖利瑟吒耶末那",
    "X12n0281_003:0739b23": "此云染汙意。恒審思量名之為意。相宗所說但能",
    "X12n0281_003:0739b24": "緣內計第八見分為內我。若小乘但說一切諸法",
    "X12n0281_003:0739c01": "皆從六識建立不說七八二識。然心亦多種。相宗",
    "X12n0281_003:0739c02": "說七識為心根。是不可見法。非同色法可見勝義",
    "X12n0281_003:0739c03": "也。若肉團心即形如蓮華上有七葉即浮塵根也。",
    "X12n0281_003:0739c04": "然今經不論色與不色。盡是菩提性中無明勞相。",
    "X12n0281_003:0739c05": "皆同空華。無體可得。即是藏性故也。",
    "X12n0281_003:0739c06": "天台曰六入所破雖正在勝義而勝義所依。又在",
    "X12n0281_003:0739c07": "浮塵。如不動目睛瞪以發勞。耳根勞故頭中作聲。",
    "X12n0281_003:0739c08": "急畜其鼻畜久成勞。以舌舐吻熟舐成勞。涉勢若",
    "X12n0281_003:0739c09": "成因于勞觸。勞倦則眠睡熟便寤。皆其事也。故六",
    "X12n0281_003:0739c10": "浮塵根皆屬身根。如下云寤寐二相隨身開合是",
    "X12n0281_003:0739c11": "也。故知勞倦則眠睡熟便寤者意根所依浮塵之",
    "X12n0281_003:0739c12": "體也。攬塵斯憶失憶為忘者意根之用也。受寤受",
    "X12n0281_003:0739c13": "寐覽之失之正意根之正體也。憶之則生失之則",
    "X12n0281_003:0739c14": "滅又寤之為生寐之為滅兩間名住前後名異是",
    "X12n0281_003:0739c15": "為顛倒生住異滅。意根之相惟是而已。而言顛倒",
    "X12n0281_003:0739c16": "者。與二卷以首作尾以尾作首顛倒義同。蓋生等",
    "X12n0281_003:0739c17": "四相因憶忘而立。憶忘又隨寤寐而生。寤寐二相",
    "X12n0281_003:0739c18": "自是隨身開合。與意何關。則意之為體安在哉。意",
    "X12n0281_003:0739c19": "本無意。而迷亦無迷。而人者認悟中迷是顛倒所",
    "X12n0281_003:0739c20": "在也。能如下文一一推檢。因緣自然了不可得。所",
    "X12n0281_003:0739c21": "謂迷中悟所謂迷悟兩忘之道得矣。",
    "X12n0281_003:0739c22": "○(二明離塵無體)因于生滅二種妄塵集知居中吸撮內塵見聞逆",
    "X12n0281_003:0739c23": "流流不及地名覺知性此覺知性離彼寤寐生滅二",
    "X12n0281_003:0739c24": "塵畢竟無體。",
    "X12n0281_003:0740a01": "【觧】孤山曰前舉四相此惟二者。以生攝住以滅收",
    "X12n0281_003:0740a02": "異。而且以憶者為生忘者為滅。內塵法塵也。見聞",
    "X12n0281_003:0740a03": "逆流者。以憶故則能逆緣落謝五塵即覽塵斯憶",
    "X12n0281_003:0740a04": "也。流不及地者。以忘故則成緣於思不及處即失",
    "X12n0281_003:0740a05": "憶為忘也。又解眼等五根但緣現境。惟意知根能",
    "X12n0281_003:0740a06": "緣過去。乃是流入五根不及之地。雖通兩釋。前義",
    "X12n0281_003:0740a07": "為正。",
    "X12n0281_003:0740a08": "【疏】熏聞曰落謝五塵阿毗曇名無表色。亦云不可",
    "X12n0281_003:0740a09": "見無對色。",
    "X12n0281_003:0740a10": "○(二破二初明入相無生二初正示)如是阿難當知如是覺知之根非寤寐來非生滅",
    "X12n0281_003:0740a11": "有不於根出亦非空生。○(二反破)何以故若從寤來寐即隨",
    "X12n0281_003:0740a12": "滅將何為寐必生時有滅即同無令誰受滅若從滅",
    "X12n0281_003:0740a13": "有生即滅無誰知生者若從根出寤寐二相隨身開",
    "X12n0281_003:0740a14": "合離斯二體此覺知者同於空華畢竟無性若從空",
    "X12n0281_003:0740a15": "生自是空知何關汝入。○(二結了妄即真)是故當知意入虗妄本非",
    "X12n0281_003:0740a16": "因緣非自然性。",
    "X12n0281_003:0740a17": "【觧】資中曰列子云其寤也形開其寐也形交。交即",
    "X12n0281_003:0740a18": "合也。寤寐二相自是形之開合。汝覺知性則無別",
    "X12n0281_003:0740a19": "體故云同於空華。天如補註曰將何為寐。令誰受",
    "X12n0281_003:0740a20": "滅。為受二字當作知字。寤寐當互破但文略耳。",
    "X12n0281_003:0740a21": "【疏】熏聞曰非寤寐來破共生。非生滅有破他生。不",
    "X12n0281_003:0740a22": "於根出破自生。空生破無因生。",
    "X12n0281_003:0740a23": "天台曰補註謂將何為寐。令誰受滅。□□為受二",
    "X12n0281_003:0740a24": "字當作知字。余謂若改字其義反晦。況既為寐不",
    "X12n0281_003:0740b01": "復有知。不若為字其義為順。蓋曰既隨寤滅將何",
    "X12n0281_003:0740b02": "人為寐者乎。既隨生滅令誰人受滅者乎。寤寐二",
    "X12n0281_003:0740b03": "相隨身開合者此指肉團心也。蓋六浮塵與夫勝",
    "X12n0281_003:0740b04": "義合而歸之皆屬身根。下文云意如幽室見。正以",
    "X12n0281_003:0740b05": "浮塵肉團狀如暗室三毛七孔形似窻牖為勝義",
    "X12n0281_003:0740b06": "攸託。開則勝義寤。合則勝義寐。故曰寤寐二相隨",
    "X12n0281_003:0740b07": "身開合。然則離寤寐無覺知離開合無寤寐離身",
    "X12n0281_003:0740b08": "又無開合之可得。身之開合特是浮塵與意何涉。",
    "X12n0281_003:0740b09": "是則因根而有覺知自本無體豈非同於空華畢",
    "X12n0281_003:0740b10": "竟無性乎。",
    "X12n0281_003:0740b11": "○(三破十二處二初總徵)復次阿難云何十二處本如來藏妙真如性。",
    "X12n0281_003:0740b12": "【觧】孤山曰前六入破六根。雖以塵對辯而正意在",
    "X12n0281_003:0740b13": "根。今十二處雖根塵互破正破在塵。後十八界雖",
    "X12n0281_003:0740b14": "根境識三相對推破而正意惟在六識也。吳興曰",
    "X12n0281_003:0740b15": "初五陰中以喻比法用破執情。次六入中指假設",
    "X12n0281_003:0740b16": "事顯其妄相。今十二處乃至七大即於現前見聞",
    "X12n0281_003:0740b17": "之境及近所目擊者示其藏性。是則經文從疎洎",
    "X12n0281_003:0740b18": "親去假就實。善巧開發之意了然可別矣。",
    "X12n0281_003:0740b19": "【疏】天台曰竊謂佛說三科皆以識為之主。如曰六",
    "X12n0281_003:0740b20": "根非以根之本能生識之末有六乎。曰十二處非",
    "X12n0281_003:0740b21": "以識所依之處有十二乎。曰十八界非以為識之",
    "X12n0281_003:0740b22": "因界有十二乎。故人之生死大患莫先乎識。識存",
    "X12n0281_003:0740b23": "則諸法存。識空則諸法空。所以天台以六識為所",
    "X12n0281_003:0740b24": "觀境破之立之一惟乎此。有曰譬如伐樹得根灸",
    "X12n0281_003:0740c01": "病得穴千枝百病自然消殞。可謂善得乎宗要者",
    "X12n0281_003:0740c02": "也。",
    "X12n0281_003:0740c03": "○(二別破六初眼色處三初舉事微起)阿難汝且觀此祇陀樹林及諸泉池於意云何此",
    "X12n0281_003:0740c04": "等為是色生眼見眼生色相。○(二牒執摧破二初破眼生色相)阿難若復眼根生色",
    "X12n0281_003:0740c05": "相者見空非色色性應銷銷則顯發一切都無色相",
    "X12n0281_003:0740c06": "既無誰明空質空亦如是。○(二破色生眼見)若復色塵生眼見者觀",
    "X12n0281_003:0740c07": "空非色見即銷亡亡則都無誰明空色。○(三了妄即真)是故當知",
    "X12n0281_003:0740c08": "見與色空俱無處所即色與見二處虗妄本非因緣",
    "X12n0281_003:0740c09": "非自然性。",
    "X12n0281_003:0740c10": "【觧】溫陵曰眼能生色則眼為色性。然見空之時既",
    "X12n0281_003:0740c11": "無色相則色性應銷。眼中之色性既銷則顯發一",
    "X12n0281_003:0740c12": "切都無色相矣。且色空二法對待而顯。色相既無",
    "X12n0281_003:0740c13": "何以顯空故曰誰明空質。然則計眼生色處者妄",
    "X12n0281_003:0740c14": "也。空亦如是者因色例空亦無定處也。若復色塵",
    "X12n0281_003:0740c15": "下謂色能生見則觀空之時見無所生故曰銷亡。",
    "X12n0281_003:0740c16": "亡即無見誰明空色。然則計色生眼處者妄也。",
    "X12n0281_003:0740c17": "【疏】天台曰誰明空質溫陵之說非。應用桐江集註",
    "X12n0281_003:0740c18": "云誰明空質責其失也。若謂色銷根滅其誰明見",
    "X12n0281_003:0740c19": "空之體質乎此說為是。",
    "X12n0281_003:0740c20": "○(二耳聲處三初舉事徵起)阿難汝更聽此祇陀園中食辦擊鼓眾集撞鐘鐘",
    "X12n0281_003:0740c21": "鼓音聲前後相續於意云何此等為是聲來耳邊耳",
    "X12n0281_003:0740c22": "往聲處。○(二牒執摧破二初破聲來耳邊)阿難若復此聲來於耳邊如我乞食室羅",
    "X12n0281_003:0740c23": "筏城在祇陀林則無有我此聲必來阿難耳處目連",
    "X12n0281_003:0740c24": "迦葉應不俱聞何況其中一千二百五十沙門一聞",
    "X12n0281_003:0741a01": "鐘聲同來食處。○(二破耳往聲處)若復汝耳往彼聲邊如我歸住祇",
    "X12n0281_003:0741a02": "陀林中在室羅城則無有我汝聞鼓聲其耳已往擊",
    "X12n0281_003:0741a03": "皷之處鐘聲齊出應不俱聞何況其中象馬牛羊種",
    "X12n0281_003:0741a04": "種音響若無來往亦復無聞。○(三了妄即真)是故當知聽與音聲",
    "X12n0281_003:0741a05": "俱無處所即聽與聲二處虗妄本非因緣非自然性。",
    "X12n0281_003:0741a06": "【觧】溫陵曰如我入城祇林無我喻聲來耳邊則餘",
    "X12n0281_003:0741a07": "處無聲。然千眾皆聞則聲處無實矣。若復汝耳下",
    "X12n0281_003:0741a08": "謂如我歸林城中無我喻耳往聲處則餘處無耳。",
    "X12n0281_003:0741a09": "然異音皆聞則耳處無實矣。孤山曰若無來往下",
    "X12n0281_003:0741a10": "謂聲不來耳耳不往聲聞義不立。",
    "X12n0281_003:0741a11": "【疏】天台曰觀諸文皆約眾生尋常見聞所依者以",
    "X12n0281_003:0741a12": "破虗妄故不可約真心為之反難。如其用之則以",
    "X12n0281_003:0741a13": "下文所顯圓通性十方俱擊鼓十處一齊聞此則",
    "X12n0281_003:0741a14": "圓真實為辭。則塞人悟門所謂一句驀頭語也。要",
    "X12n0281_003:0741a15": "知四科所明佛有二意。一推無生以成圓解此正",
    "X12n0281_003:0741a16": "意也。一約四句推檢以成圓行此以性影互乎修",
    "X12n0281_003:0741a17": "傍意也圓覺修幻觀化幻眾正是此意。",
    "X12n0281_003:0741a18": "○(三鼻香處三初舉事徵起)阿難汝又齅此爐中栴檀此香若復然於一銖室",
    "X12n0281_003:0741a19": "羅筏城四十里內同時聞氣於意云何此香為復生",
    "X12n0281_003:0741a20": "栴檀木生於汝鼻為生於空。○(二牒執摧破三初破鼻生)阿難若復此香生於",
    "X12n0281_003:0741a21": "汝鼻稱鼻所生當從鼻出鼻非栴檀云何鼻中有栴",
    "X12n0281_003:0741a22": "檀氣稱汝聞香當於鼻入鼻中出香說聞非義。○(二破空生)若",
    "X12n0281_003:0741a23": "生於空空性常恒香應常在何藉爐中爇此枯木。○",
    "X12n0281_003:0741a24": "(三破木生)若生於木則此香質因爇成煙若鼻得聞合蒙煙氣",
    "X12n0281_003:0741b01": "其烟騰空未及遙遠四十里內云何已聞。○(三了妄即真)是故當",
    "X12n0281_003:0741b02": "知香鼻與聞俱無處所即齅與香二處虗妄本非因",
    "X12n0281_003:0741b03": "緣非自然性。",
    "X12n0281_003:0741b04": "【觧】溫陵曰鼻非旃檀非鼻生也。藉爇而有非空生",
    "X12n0281_003:0741b05": "也。香質木也。烟非木也。離木離烟又遠四十里聞",
    "X12n0281_003:0741b06": "香。豈木生哉。既非鼻非空非木無實處矣。擕李曰",
    "X12n0281_003:0741b07": "此中義理稍難成立。且鼻舌身三者是合中知也。",
    "X12n0281_003:0741b08": "設四十里內聞香亦是香有殊勝之力。其氣遠騰。",
    "X12n0281_003:0741b09": "彼合知處久久方聞。而言不待鼻蒙烟氣等。甚與",
    "X12n0281_003:0741b10": "教相及現量相違。若約互用自在壞法相說又非",
    "X12n0281_003:0741b11": "此意。今此釋者。恐取聖人根力強利能速疾遠聞。",
    "X12n0281_003:0741b12": "不取凡常鈍劣者說。理實必須氣通於鼻方得成",
    "X12n0281_003:0741b13": "聞。經中一往據麤顯邊似不到鼻。故作斯破。吳興",
    "X12n0281_003:0741b14": "曰敏師一往之說其實然也。若爾但是香有殊勝",
    "X12n0281_003:0741b15": "之力不須更取聖人根力強利也。如法華經云此",
    "X12n0281_003:0741b16": "香六銖價直娑婆世界。不亦勝乎。",
    "X12n0281_003:0741b17": "【疏】天台曰張華博物志云漢武帝時西國遣使獻",
    "X12n0281_003:0741b18": "香四枚大如鷄卵。漢制香不滿斤不得受使。後長",
    "X12n0281_003:0741b19": "安染疫。使者奏請焚香燒一枚四十里民間疫病",
    "X12n0281_003:0741b20": "皆愈。香有殊勝之力明矣。律曆志云二十四銖為",
    "X12n0281_003:0741b21": "一兩今云一銖得四分一厘六毫六絲六忽。",
    "X12n0281_003:0741b22": "○(四舌味處三初舉事徵起)阿難汝常二時眾中持鉢其間或遇酥酪醍醐名",
    "X12n0281_003:0741b23": "為上味於意云何此味為復生於空中生於舌中為",
    "X12n0281_003:0741b24": "生食中。○(二牒執摧破三初破舌生)阿難若復此味生於汝舌在汝口中只有",
    "X12n0281_003:0741c01": "一舌其舌爾時已成酥味遇黑石蜜應不推移若不",
    "X12n0281_003:0741c02": "變移不名知味若變移者舌非多體云何多味一舌",
    "X12n0281_003:0741c03": "之知。○(二破食生)若生於食食非有識云何自知又食自知即",
    "X12n0281_003:0741c04": "同他食何預於汝名味之知。○(三破空生)若生於空汝噉虗空",
    "X12n0281_003:0741c05": "當作何味必其虗空若作鹹味既鹹汝舌亦鹹汝面",
    "X12n0281_003:0741c06": "則此界人同於海魚既常受鹹了不知淡若不識淡",
    "X12n0281_003:0741c07": "亦不覺鹹必無所知云何名味。○(三了妄即真)是故當知味舌與",
    "X12n0281_003:0741c08": "嘗俱無處所即嘗與味二俱虗妄本非因緣非自然",
    "X12n0281_003:0741c09": "性。",
    "X12n0281_003:0741c10": "【觧】溫陵曰生於汝舌下謂舌無定味又非多體則",
    "X12n0281_003:0741c11": "味不生於舌矣。石蜜沙糖也。堅如沙石。若生於食",
    "X12n0281_003:0741c12": "下謂食不自知因舌知味。縱食能知則知不在汝",
    "X12n0281_003:0741c13": "便同他食。汝無所預何名知味。理既不然則味不",
    "X12n0281_003:0741c14": "生於食矣。若生於空下謂虗空無味則味不生於",
    "X12n0281_003:0741c15": "空矣。",
    "X12n0281_003:0741c16": "○(五身觸處三初舉事徵起)阿難汝常晨朝以手摩頭於意云何此摩所知誰",
    "X12n0281_003:0741c17": "為能觸能為在手為復在頭。○(二牒執摧破三初破在手)若在汝手頭則無知",
    "X12n0281_003:0741c18": "云何成觸。○(二破在頭)若在於頭手則無用云何名觸若各各",
    "X12n0281_003:0741c19": "有則汝阿難應有二身。○(三破頭手一)若頭與手一觸所生則手",
    "X12n0281_003:0741c20": "與頭當為一體者一體者觸則無成若二體者觸誰",
    "X12n0281_003:0741c21": "為在在能非所在所非能不應虗空與汝成觸。○(三了妄即真)是",
    "X12n0281_003:0741c22": "故當知覺觸與身俱無處所即身與觸二俱虗妄本",
    "X12n0281_003:0741c23": "非因緣非自然性。",
    "X12n0281_003:0741c24": "【觧】溫陵曰觸因根境能所相感。而獨依根明者示",
    "X12n0281_003:0742a01": "萬法一體由妄分能所故有妄觸。若在手在頭初",
    "X12n0281_003:0742a02": "無定處。即身與觸處皆虗妄矣。若各各有下二者",
    "X12n0281_003:0742a03": "合辯身觸二處皆無實矣。觸則無成者謂觸須二",
    "X12n0281_003:0742a04": "物一則不成。非所非能。言皆無實處。",
    "X12n0281_003:0742a05": "【疏】天台曰約餘根塵推空較難。惟身與觸檢空極",
    "X12n0281_003:0742a06": "易。如畢陵之毒刺傷足跋陀之忽悟水因皆其事",
    "X12n0281_003:0742a07": "也。只如今文所明身觸厥意極玄。蓋餘處必以內",
    "X12n0281_003:0742a08": "外為辯。身觸則竟舉汝常晨朝以手摩頭之事以",
    "X12n0281_003:0742a09": "為辯端。夫手吾手也。頭吾頭也。能果何在乎。喻人",
    "X12n0281_003:0742a10": "之以刃刺人能刺乎此正在此也而不能乎彼。以",
    "X12n0281_003:0742a11": "一身一覺用之有待故也。今夫觸也亦然。能在手",
    "X12n0281_003:0742a12": "而不在頭。在頭而不在手。果不相在則在手而頭",
    "X12n0281_003:0742a13": "無所知在頭而手無所用。果相在則應有二身。又",
    "X12n0281_003:0742a14": "不然也。設謂頭手一觸所生則手頭當為一體。既",
    "X12n0281_003:0742a15": "一體而無能所觸云何成。身觸二法厥玄若是。人",
    "X12n0281_003:0742a16": "之定計而強分能所可乎。然此雖在法而不在喻。",
    "X12n0281_003:0742a17": "亦可借喻以況乎法。根塵萬有惟一真如。無同異",
    "X12n0281_003:0742a18": "中強分能所理極相類。結了妄即真中而言覺觸",
    "X12n0281_003:0742a19": "者正顯觸無別觸全以覺而為觸也。",
    "X12n0281_003:0742a20": "○(意六法處三初舉事徵起)阿難汝常意中所緣善惡無記三性生成法則此",
    "X12n0281_003:0742a21": "法為復即心所生為當離心別有方所。○(二摧牒執破二初破即心)阿難若即",
    "X12n0281_003:0742a22": "心者法則非塵非心所緣云何成處。",
    "X12n0281_003:0742a23": "【觧】溫陵曰善惡緣慮心也。無記昏住心也。意緣不",
    "X12n0281_003:0742a24": "出此三而吸撮內塵成所緣法故曰生成法則。若",
    "X12n0281_003:0742b01": "即心者下。謂法若即心則不屬塵。既非所緣何成",
    "X12n0281_003:0742b02": "意處。",
    "X12n0281_003:0742b03": "【疏】天台曰意根為能緣。善惡無記三性為所緣意",
    "X12n0281_003:0742b04": "中所緣等者雖標所以彰能實棄能以顯所也。生",
    "X12n0281_003:0742b05": "成法則者。法法塵也。則矩度也。如伏羲以八卦而",
    "X12n0281_003:0742b06": "矩度萬物皆不加勉強乃天然矩度。法塵亦然。意",
    "X12n0281_003:0742b07": "之所緣何啻恒沙。善惡無記三性攝盡。乃生成之",
    "X12n0281_003:0742b08": "法則。非度外之強名也。論處應約意法對辯單約",
    "X12n0281_003:0742b09": "法者亦顯意無別意。全以緣法而為意。法亦無別",
    "X12n0281_003:0742b10": "法全以能緣之意而有法。是則辯法即當辯意。下",
    "X12n0281_003:0742b11": "云法則與心俱無處所。豈非辯雖單而結仍雙乎。",
    "X12n0281_003:0742b12": "○(二破離心)若離於心別有方所則法自性為知非知知則名",
    "X12n0281_003:0742b13": "心異汝非塵同他心量即汝即心云何汝心更二於",
    "X12n0281_003:0742b14": "汝若非知者此塵既非色聲香味離合冷暖及虗空",
    "X12n0281_003:0742b15": "相當於何在今於色空都無表示不應人間更有空",
    "X12n0281_003:0742b16": "外心非所緣處從誰立。○(三了即牒真)是故當知法則與心俱無",
    "X12n0281_003:0742b17": "處所則意與法二俱虗妄本非因緣非自然性。",
    "X12n0281_003:0742b18": "【觧】溫陵曰法塵非相因意知顯。故問為知非知。知",
    "X12n0281_003:0742b19": "則屬心。然體異於汝又且非塵故同他心量。設若",
    "X12n0281_003:0742b20": "非知。然此法塵既非色等特由知發。今既非知處",
    "X12n0281_003:0742b21": "當何在。既色空之內無所表顯。不應存於色空之",
    "X12n0281_003:0742b22": "外。況空又非有外也。則心緣意處終無實矣。孤山",
    "X12n0281_003:0742b23": "曰即汝即心者防轉計也。云何下難也。汝心惟一",
    "X12n0281_003:0742b24": "云何有二。根塵俱知是二心也。離合冷暖者觸塵",
    "X12n0281_003:0742c01": "也。",
    "X12n0281_003:0742c02": "○(四破十八界二初總徵)復次阿難云何十八界本如來藏妙真如性。",
    "X12n0281_003:0742c03": "【觧】溫陵曰根塵識三各六。分內外中為界。孤山曰",
    "X12n0281_003:0742c04": "界者因也種族也。",
    "X12n0281_003:0742c05": "【疏】天台曰因界者因之為界也。如經云此識為復",
    "X12n0281_003:0742c06": "因眼所生以眼為界因色所生以色為界。然則雖",
    "X12n0281_003:0742c07": "曰十八義惟成六以云此識故也。前孤山云十八",
    "X12n0281_003:0742c08": "界雖根境識三相對推破而正意惟在六識厥旨",
    "X12n0281_003:0742c09": "顯然。若以族釋界則根塵識三各有種族十八之",
    "X12n0281_003:0742c10": "義仍顯。孤山又曰本如來藏者妄執既破藏性即",
    "X12n0281_003:0742c11": "立。故此一經原始要終而皆即破即立。雖或偏破",
    "X12n0281_003:0742c12": "而未嘗不立。雖或偏立而未嘗不破。文有出沒旨",
    "X12n0281_003:0742c13": "常圓備。破即空也立即假也破立相即即中也。三",
    "X12n0281_003:0742c14": "諦三觀何文不爾。讀者行者勤而照之。",
    "X12n0281_003:0742c15": "○(二別破六初眼識界三初指說徵起)阿難如汝所明眼色緣為生於眼議此識為復因",
    "X12n0281_003:0742c16": "眼所生以眼為界因色所生以色為界。",
    "X12n0281_003:0742c17": "【觧】吳興曰如汝所明者。小乘所解因緣生法。皆是",
    "X12n0281_003:0742c18": "實有不了即空。今據彼詰之用破其執也。他皆放",
    "X12n0281_003:0742c19": "此。",
    "X12n0281_003:0742c20": "【疏】天台曰眼色為緣生於眼識為因緣生法四教",
    "X12n0281_003:0742c21": "皆用何必定是小乘。謂阿難所明皆是實法不了",
    "X12n0281_003:0742c22": "即空亦無贓據。應指前七徵文阿難自引常聞云",
    "X12n0281_003:0742c23": "如佛所言眼色為緣生於眼識為如汝所明語自",
    "X12n0281_003:0742c24": "明顯。",
    "X12n0281_003:0743a01": "○(二牒執摧破二初破以眼為界)阿難若因眼生既無色空無可分別縱有汝識欲",
    "X12n0281_003:0743a02": "將何用汝見又非青黃赤白無所表示從何立界。○",
    "X12n0281_003:0743a03": "(二破以色為界)若因色生空無色時汝識應滅云何識知是虗空性",
    "X12n0281_003:0743a04": "若色變時汝亦識其色相遷變汝識不遷界從何立",
    "X12n0281_003:0743a05": "從變則變界相自無不變則恒既從色生應不識知",
    "X12n0281_003:0743a06": "虗空所在若兼二種眼色共生合則中離離則兩合",
    "X12n0281_003:0743a07": "體性雜亂云何成界。○(三了妄即真)是故當知眼色為緣生眼識",
    "X12n0281_003:0743a08": "界三處都無則眼與色及色界三本非因緣非自然",
    "X12n0281_003:0743a09": "性。",
    "X12n0281_003:0743a10": "【觧】溫陵曰若獨因眼不有色空則識無所緣見無",
    "X12n0281_003:0743a11": "所表界無所立非因眼矣。若因色生當隨色滅。色",
    "X12n0281_003:0743a12": "滅空現當不識知矣。若亦識知。則是色相遷變汝",
    "X12n0281_003:0743a13": "識獨存。獨則無鄰界從何立非因色矣。從變下牒",
    "X12n0281_003:0743a14": "難。變則無體故界相自無。若不隨變則識性常一。",
    "X12n0281_003:0743a15": "當一於色應不識空。理又不然非從色生矣。若眼",
    "X12n0281_003:0743a16": "色兼合共生識界。當半有知半無知故曰中離。若",
    "X12n0281_003:0743a17": "中離者。半合根半合境故曰兩合。二義推窮皆不",
    "X12n0281_003:0743a18": "成界。既不因色。亦不兼二。諸妄併除藏性自顯。餘",
    "X12n0281_003:0743a19": "五例此孤山曰體性雜亂謂根境兩屬乖種族也。",
    "X12n0281_003:0743a20": "○(二耳聲識界三初指說徵起)阿難又汝所明耳聲為緣生於耳識此識為復因",
    "X12n0281_003:0743a21": "耳所生以耳為界因聲所生以聲為界。○(二牒執摧破二初破以耳為界)阿難若因",
    "X12n0281_003:0743a22": "耳生動靜二相既不現前根不成知必無所知知尚",
    "X12n0281_003:0743a23": "無成識何形貌若取耳聞無動靜故聞無所成云何",
    "X12n0281_003:0743a24": "耳形雜色觸塵名為識界則耳識界復從誰立。",
    "X12n0281_003:0743b01": "【觧】長水曰若因耳生等破勝義根也。若無前境根",
    "X12n0281_003:0743b02": "自無知。若實無知更有何識。若取耳聞等破浮塵",
    "X12n0281_003:0743b03": "根也。設取浮塵之耳容有聞者。若無動靜亦不成",
    "X12n0281_003:0743b04": "聞。云何將此可見浮塵雜色觸法為識界耶。則耳",
    "X12n0281_003:0743b05": "下雙質二根也。溫陵曰雜色觸塵謂耳形雜物色",
    "X12n0281_003:0743b06": "觸聲塵而已。",
    "X12n0281_003:0743b07": "【疏】天台曰前若從耳生既單云耳故是破勝義根。",
    "X12n0281_003:0743b08": "次若取耳聞既雙稱耳聞合是約聞精破。下云何",
    "X12n0281_003:0743b09": "耳形。方是約浮塵根破。長水俱作浮塵根破義釋",
    "X12n0281_003:0743b10": "不精矣以云若無動靜亦不成聞故。",
    "X12n0281_003:0743b11": "○(二破以聲為界)若生於聲識因聲有則不關聞無聞則亡聲相所",
    "X12n0281_003:0743b12": "在識從聲生許聲因聞而有聲相聞應聞識不聞非",
    "X12n0281_003:0743b13": "界聞則同聲識已被聞誰知聞識若無知者終如草",
    "X12n0281_003:0743b14": "木不應聲聞雜成中界界無中位則內外相復從何",
    "X12n0281_003:0743b15": "成。○(三了妄即真)是故當知耳聲為緣生耳識界三處都無則耳",
    "X12n0281_003:0743b16": "與聲及聲界三本非因緣非自然性。",
    "X12n0281_003:0743b17": "【觧】長水曰聲能生識何假於聞。若無於聞聲亦不",
    "X12n0281_003:0743b18": "有。縱謂識從聲生又許因根有相。則聞聲時即是",
    "X12n0281_003:0743b19": "聞識。若不聞識則非界義。若聞於識識則同聲。既",
    "X12n0281_003:0743b20": "能了之識作所聞之境。誰為能知知此聞識。溫陵",
    "X12n0281_003:0743b21": "曰若無知者下謂能聞而無知則如草木矣亦不",
    "X12n0281_003:0743b22": "可也。不應聲聞等謂依根依境單論既非。不應二",
    "X12n0281_003:0743b23": "者合成識界而為中位。中位既無邊界何立。",
    "X12n0281_003:0743b24": "【疏】天台曰上云聞應聞識。下云聞則同聲。只一執",
    "X12n0281_003:0743c01": "聲生識反復難成二物。初則能生之聲成識。次則",
    "X12n0281_003:0743c02": "所生之識同聲。既有二過則識從聲生許聲因聞",
    "X12n0281_003:0743c03": "而有聲相墮矣。",
    "X12n0281_003:0743c04": "○(三鼻香識界三初指說徵起)阿難又汝所明鼻香為緣生於鼻識此識為復因",
    "X12n0281_003:0743c05": "鼻所生以鼻為界因香所生以香為界。○(二牒執摧破二初立徵)阿難若因",
    "X12n0281_003:0743c06": "鼻生則汝心中以何為鼻為取肉形雙爪之相為取",
    "X12n0281_003:0743c07": "齅知動搖之性。○(一摧破二初破以鼻為界二初約浮根塵破)若取肉形肉質乃身身知即觸名",
    "X12n0281_003:0743c08": "身非鼻名觸即塵鼻尚無名云何立界。",
    "X12n0281_003:0743c09": "【觧】孤山曰若取肉形下破浮塵根也。溫陵曰名身",
    "X12n0281_003:0743c10": "則非鼻。名觸則屬身根所對之塵。故曰鼻尚無名",
    "X12n0281_003:0743c11": "也。",
    "X12n0281_003:0743c12": "○(二約勝義根破)若取齅知又汝心中以何為知以肉為知則肉之",
    "X12n0281_003:0743c13": "知元觸非鼻以空為知空則自知肉應非覺如是則",
    "X12n0281_003:0743c14": "應虗空是汝汝身非知今日阿難應無所在以香為",
    "X12n0281_003:0743c15": "知知自屬香何預於汝若香臭氣必生汝鼻則彼香",
    "X12n0281_003:0743c16": "臭二種流氣不生伊蘭及栴檀木二物不來汝自齅",
    "X12n0281_003:0743c17": "鼻為香為臭臭則非香香應非臭若香臭二俱能聞",
    "X12n0281_003:0743c18": "者則汝一人應有兩鼻對我問道有二阿難誰為汝",
    "X12n0281_003:0743c19": "體若鼻是一香臭無二臭既為香香復成臭二性不",
    "X12n0281_003:0743c20": "有界從誰立。",
    "X12n0281_003:0743c21": "【觧】孤山曰破勝義也。溫陵曰肉質之知屬身故曰",
    "X12n0281_003:0743c22": "元觸非鼻。虗空之知屬空故曰肉應非覺。伊蘭臭",
    "X12n0281_003:0743c23": "樹也。吳興曰從二物不來下以根從境破。境既有",
    "X12n0281_003:0743c24": "二根應成兩。先定云為香為臭。次責云臭則非香",
    "X12n0281_003:0744a01": "香應非臭。意在俱聞。墮兩鼻之失矣。若鼻是一。復",
    "X12n0281_003:0744a02": "以境從根破。根既惟一。境云何二。二性不立。識界",
    "X12n0281_003:0744a03": "奚存。已上皆破根生也。問既云以香為知。知自屬",
    "X12n0281_003:0744a04": "香。豈非破境邪。答斯蓋對根而說。正破勝義。下文",
    "X12n0281_003:0744a05": "不對根辯。方破境生也。",
    "X12n0281_003:0744a06": "○(二破以香為界)若因香生。識因香有。如眼有見。不能觀眼。因香有",
    "X12n0281_003:0744a07": "故。應不知香。知即非生。不知非識。香非知有。香界不",
    "X12n0281_003:0744a08": "成。識不知香。因界則非從香建立。既無中間。不成內",
    "X12n0281_003:0744a09": "外。彼諸聞性。畢竟虗妄。○(三了妄即真)是故當知。鼻香為緣。生鼻",
    "X12n0281_003:0744a10": "識界。三處都無。則鼻與香。及香界三。本非因緣。非自",
    "X12n0281_003:0744a11": "然性。",
    "X12n0281_003:0744a12": "【觧】溫陵曰。眼識因眼而有。既不能見眼。鼻識因香",
    "X12n0281_003:0744a13": "而有。應不知香。若曰能知。即非香生。若曰不知。即",
    "X12n0281_003:0744a14": "不名識。皆不可也。香非知有。下謂香不因根。則不",
    "X12n0281_003:0744a15": "成香界。識不知香。則不成識界。孤山曰。中間識也。",
    "X12n0281_003:0744a16": "內外根境也。",
    "X12n0281_003:0744a17": "○(四舌味識界三初指說徵起)阿難。又汝所明。舌味為緣。生於舌識。此識為復因",
    "X12n0281_003:0744a18": "舌所生。以舌為界。因味所生。以味為界。○(二牒執摧破三初破以舌為界)阿難。若因",
    "X12n0281_003:0744a19": "舌生。則諸世間甘蔗烏梅黃連石鹽細辛薑桂。都無",
    "X12n0281_003:0744a20": "有味。汝自嘗舌。為甜為苦。若舌性苦。誰來嘗舌。舌不",
    "X12n0281_003:0744a21": "自嘗。孰為知覺。舌性非苦。味自不生。云何立界。",
    "X12n0281_003:0744a22": "【觧】溫陵曰。甘蔗等。舉五味也。味因舌嘗。若舌本苦。",
    "X12n0281_003:0744a23": "則無能嘗者。孰為識體。若舌本淡。既不因境。味無",
    "X12n0281_003:0744a24": "所生。無味與對。從何立界。此計識因舌生者。妄也。",
    "X12n0281_003:0744b01": "○(二破以味為界)若因味生。識自為味。同於舌根。應不自嘗。云何識",
    "X12n0281_003:0744b02": "知是味非味。又一切味。非一物生。味既多生。識應多",
    "X12n0281_003:0744b03": "體。識體若一。體必味生鹹淡甘辛。和合俱生。諸變異",
    "X12n0281_003:0744b04": "相。同為一味。應無分別。分別既無。則不名識。云何復",
    "X12n0281_003:0744b05": "名舌味識界。不應虗空。生汝心識。",
    "X12n0281_003:0744b06": "【觧】溫陵曰。識自為味。謂識即味也。同於舌根。謂識",
    "X12n0281_003:0744b07": "不自嘗也。又一切味。下謂識因味生。則味多識亦",
    "X12n0281_003:0744b08": "應多。識一味亦應一。體必味生者。牒定識因味生",
    "X12n0281_003:0744b09": "也。鹹淡甘辛。同為一味者。結成識一。味亦應一也。",
    "X12n0281_003:0744b10": "異識既一。異味既同。則無分別。無別則非識。非識",
    "X12n0281_003:0744b11": "則無界。此計識因味生者。妄也。吳興曰。鹹淡甘辛。",
    "X12n0281_003:0744b12": "略舉四味。詳則有六。更加苦酢。言和合者。眾味共",
    "X12n0281_003:0744b13": "成也。俱生者。本性不易也。變異者。燒煑異本也。",
    "X12n0281_003:0744b14": "【疏】天台曰。又一切味非一物生者。先明能生之味",
    "X12n0281_003:0744b15": "多也。味既多生。識應多體者。次明所生之識。與之",
    "X12n0281_003:0744b16": "俱多也。識體若一者。破轉計也。體必味生者。定能",
    "X12n0281_003:0744b17": "生也。或轉計曰。能生之味雖多。所生之識惟一。蓋",
    "X12n0281_003:0744b18": "一味入口。生一識體故也。世尊破意云。若一味生",
    "X12n0281_003:0744b19": "一識。許有分別。假使鹹淡等物。同為一味。能生之",
    "X12n0281_003:0744b20": "味。既然雜亂。所生之識。豈有分別。分別既無。則不",
    "X12n0281_003:0744b21": "名識。云何立界乎。",
    "X12n0281_003:0744b22": "○(三破舌味和合)舌味和合。即於是中元無自性。云何界生。○(三了妄即真)是故",
    "X12n0281_003:0744b23": "當知。舌味為緣。生舌識界。三處都無。則舌與味。及舌",
    "X12n0281_003:0744b24": "界三。本非因緣。非自然性。",
    "X12n0281_003:0744c01": "【觧】孤山曰。初因舌是破自生。二因味是破他生。三",
    "X12n0281_003:0744c02": "不應虗空。是破無因生。四舌味和合。是破共生。前",
    "X12n0281_003:0744c03": "後諸文皆爾。此中最顯。",
    "X12n0281_003:0744c04": "○(五身觸識界三初指說徵起)阿難。又汝所明。身觸為緣。生於身識。此識為復因",
    "X12n0281_003:0744c05": "身所生。以身為界。因觸所生。以觸為界。○(二牒執摧破三初破以身為界)阿難。若因",
    "X12n0281_003:0744c06": "身生。必無合離二覺觀緣。身何所識。○(二破以觸為界)若因觸生。必",
    "X12n0281_003:0744c07": "無汝身。誰有非身知合離者。",
    "X12n0281_003:0744c08": "【觧】溫陵曰。覺觀即身識。而以合離二境為緣。若無",
    "X12n0281_003:0744c09": "緣則無識。是則因境非因身也。若因觸生。下謂若",
    "X12n0281_003:0744c10": "無身。則不知合離。是又因身非因境也。",
    "X12n0281_003:0744c11": "○(三破身處和合)阿難。物不觸知。身知有觸。知身即觸。知觸即身。即",
    "X12n0281_003:0744c12": "觸非身。即身非觸。身觸二相。元無處所。合身即為身",
    "X12n0281_003:0744c13": "自體性。離身即是虗空等相。內外不成。中云何立。中",
    "X12n0281_003:0744c14": "不復立。內外性空即汝識生。從誰立界。○(三了妄即真)是故當知。",
    "X12n0281_003:0744c15": "身觸為緣。生身識界。三處都無。則身與觸。及身界三。",
    "X12n0281_003:0744c16": "本非因緣。非自然性。",
    "X12n0281_003:0744c17": "【觧】溫陵曰。物不觸知。身知有觸者。徒觸不能生知。",
    "X12n0281_003:0744c18": "因身然後知觸。此明身識由根境合顯也。合則當",
    "X12n0281_003:0744c19": "知身即觸也。觸即身也。若身即觸。則身非身矣。若",
    "X12n0281_003:0744c20": "觸即身。則觸非觸矣。身觸互奪。故無處所。合身則",
    "X12n0281_003:0744c21": "無觸位。故即為身體。離身則無觸用。故即同虗空。",
    "X12n0281_003:0744c22": "然則內外中間之位。皆不成立矣。",
    "X12n0281_003:0744c23": "【疏】天台曰。物不觸知。下破共生。先明因緣生法。故",
    "X12n0281_003:0744c24": "曰。徒物不自觸知。因身知而後有觸。知身即觸。下",
    "X12n0281_003:0745a01": "明我說即是空。先即後非。故曰知身即觸。知觸即",
    "X12n0281_003:0745a02": "身。蓋身無別身。知離合者為身。觸無別觸。即離合",
    "X12n0281_003:0745a03": "者為觸。身之與觸。相去者果幾何哉。惟即故非。故",
    "X12n0281_003:0745a04": "曰即觸非身。即身非觸。蓋既即觸矣。何身之有哉。",
    "X12n0281_003:0745a05": "既即身矣。何觸之有哉。三結成無所。故曰身觸二",
    "X12n0281_003:0745a06": "相。元無處所。上既約身觸合明之不可得。復單約",
    "X12n0281_003:0745a07": "身觸離明亦不可得。故曰合身即為身自體性。離",
    "X12n0281_003:0745a08": "身無有非身知離合者。故曰離身即是虗空等相。",
    "X12n0281_003:0745a09": "次後結成身識性空。故曰內外不成。中云何立。復",
    "X12n0281_003:0745a10": "以識空者。例結身觸皆空。故曰中不復立。內外性",
    "X12n0281_003:0745a11": "空。然後正結界空。故曰即汝識生。從誰立界。",
    "X12n0281_003:0745a12": "○(六意法識界三初指說徵起)阿難。又汝所明。意法為緣。生於意識。此識為復因",
    "X12n0281_003:0745a13": "意所生。以意為界。因法所生。以法為界。○(二牒執摧破二初破以意為界二初約法有無破)阿難。若因",
    "X12n0281_003:0745a14": "意生。於汝意中。必有所思。發明汝意。若無前法。意無",
    "X12n0281_003:0745a15": "所生。離緣無形。識將何用。",
    "X12n0281_003:0745a16": "【觧】溫陵曰。意識發於所思。意根生於法塵。二者皆",
    "X12n0281_003:0745a17": "屬前境。離此則根無形識無用。是必因境。計根生",
    "X12n0281_003:0745a18": "者妄矣。",
    "X12n0281_003:0745a19": "○(二約識同異破)又汝識心。與諸思量。兼了別性。為同為異。同意即",
    "X12n0281_003:0745a20": "意。云何所生。異意不同。應無所識。若無所識。云何意",
    "X12n0281_003:0745a21": "生。若有所識。云何識意。惟同與異。二性無成。界云何",
    "X12n0281_003:0745a22": "立。",
    "X12n0281_003:0745a23": "【觧】溫陵曰。又辯根識混濫不成因界也。同則無復",
    "X12n0281_003:0745a24": "能所。異則不能有識。二既混濫已無自性。則界無",
    "X12n0281_003:0745b01": "所立矣。吳興曰。俱舍論云集起名心。籌量名意。了",
    "X12n0281_003:0745b02": "別名識。此文識心同彼第一。即意根也。思量兼了",
    "X12n0281_003:0745b03": "別性同彼第二。第三即意根所生之識也。彼第二",
    "X12n0281_003:0745b04": "亦云意者。蓋識之異名耳。故婆沙中明心意識三",
    "X12n0281_003:0745b05": "無有差別。如火名焰。亦名為熾。亦名燒薪。是知意",
    "X12n0281_003:0745b06": "識名同。但約先後。以分二義也。同意下謂。若識同",
    "X12n0281_003:0745b07": "意。云何復有能生所生。異意下謂。若異意則應所",
    "X12n0281_003:0745b08": "生同於無情。若無下謂。又縱計云所生無識。則與",
    "X12n0281_003:0745b09": "能生體性非類。若有下謂。又若救云所生有識。此",
    "X12n0281_003:0745b10": "識既無前法可緣。必須反識其意。意若為境根義",
    "X12n0281_003:0745b11": "不成。天如補註曰。若有所識云何識意者。若異意",
    "X12n0281_003:0745b12": "而又自有識。則何名意識。蓋識意語倒也。",
    "X12n0281_003:0745b13": "【疏】天台曰。長水釋心意識。與吳興不同。謂識心八",
    "X12n0281_003:0745b14": "識也。思量七識也。了別六識也。七八二識。俱第六",
    "X12n0281_003:0745b15": "根。亦同名意。引惟識云。五四六有二。七八一俱依。",
    "X12n0281_003:0745b16": "即第六識以七八二識為所依根。故云六有二也。",
    "X12n0281_003:0745b17": "亦同名意者。起信有五意識。故七八二識俱得名",
    "X12n0281_003:0745b18": "意也。大小明宗。各有意趣。不須和會。今但取順文",
    "X12n0281_003:0745b19": "者為當。如經云汝之識心。與諸思量。兼了別性。既",
    "X12n0281_003:0745b20": "先標識心。非當文所辯意根乎。次云與諸思量。又",
    "X12n0281_003:0745b21": "云兼了別性。非約識與根辯同異乎。以是觀之。則",
    "X12n0281_003:0745b22": "吳興為當。又就阿難尋常所聞者為推檢本。令其",
    "X12n0281_003:0745b23": "深入無生。正不須以大乘為紊也。",
    "X12n0281_003:0745b24": "○(二破以法為界)若因法生世間諸法。不離五塵。汝觀色法。及諸聲",
    "X12n0281_003:0745c01": "法。香法味法。及與觸法。相狀分明。以對五根。非意所",
    "X12n0281_003:0745c02": "攝。汝識決空依於法生。汝今諦觀。法法何狀若離色",
    "X12n0281_003:0745c03": "空。動靜通塞。合離生滅。越此諸相。終無所得。生則色",
    "X12n0281_003:0745c04": "空諸法等生。滅則色空諸法等滅。所因既無。因生有",
    "X12n0281_003:0745c05": "識。作何形相。相狀不有。界云何生。",
    "X12n0281_003:0745c06": "【觧】資中曰。以五塵之法。各配五根。離五塵外。意無",
    "X12n0281_003:0745c07": "別法。長水曰。法法者法塵之法也。擕李曰。色空動",
    "X12n0281_003:0745c08": "靜通塞。即色聲香三塵也。合離即味觸兩塵。生滅",
    "X12n0281_003:0745c09": "即法塵。然生滅但是五塵通相。離五無體。故云生",
    "X12n0281_003:0745c10": "則諸法生。滅則諸法滅也。天如補註曰。所因者即",
    "X12n0281_003:0745c11": "法塵也。所因之法。自無實狀。則因之生識。復作何",
    "X12n0281_003:0745c12": "狀耶。狀不有。則界亦無矣。此闕根境合辯之科。高",
    "X12n0281_003:0745c13": "麗幻師以所因既無等科為合辯。然未有的據。姑",
    "X12n0281_003:0745c14": "從闕之。",
    "X12n0281_003:0745c15": "○(三了妄即真)是故當知。意法為緣。生意識界。三處都無。則意與",
    "X12n0281_003:0745c16": "法。及意界三。本非因緣。非自然性。",
    "X12n0281_003:0745c17": "【觧】溫陵曰。既非因緣自然。是謂妙真如性也。前近",
    "X12n0281_003:0745c18": "取諸身。顯如來藏故。依陰入處界四科以明。雖悟",
    "X12n0281_003:0745c19": "一身。未融萬法。根境尚異。見性未圓。後復遠取諸",
    "X12n0281_003:0745c20": "物。圓示藏性故。依地水火風空見識七大以明。使",
    "X12n0281_003:0745c21": "悟物我同根。是非一體。法法圓成。塵塵周徧。法界",
    "X12n0281_003:0745c22": "頌云。若人欲識真空理。身內真如還徧外。情與無",
    "X12n0281_003:0745c23": "情共一體。處處皆同真法界。此七大之大旨也。謂",
    "X12n0281_003:0745c24": "之大者。以性圓周徧。含裏十方為義。所以有七者。",
    "X12n0281_003:0746a01": "萬法生成不離四大。而依空建立。因見有覺。因識",
    "X12n0281_003:0746a02": "有知故也。前五無情所具。後二有情兼之。今舉其",
    "X12n0281_003:0746a03": "七。則萬法該矣。然彼大性。先非水火。亦非空識。全",
    "X12n0281_003:0746a04": "一如來藏體。循業發現而已。七大既爾。萬法皆然。",
    "X12n0281_003:0746a05": "凡我依正。先非根身。亦非器界。皆即循業之相。性",
    "X12n0281_003:0746a06": "真圓融。初無生滅。所以阿難蒙佛開示。身心蕩然。",
    "X12n0281_003:0746a07": "得無罣礙。了知世間諸所有物。皆即妙心。含裹十",
    "X12n0281_003:0746a08": "方。反觀幻身。起滅無從。獲本妙心。常住不滅。",
    "X12n0281_003:0746a09": "【疏】天台曰。溫陵禪師云然彼大性先非水火云云。",
    "X12n0281_003:0746a10": "此語雖本諸經文。後之閱者要知先非之義。不則",
    "X12n0281_003:0746a11": "幾同偏教矣。蓋言七大之性。非如世間水火。有互",
    "X12n0281_003:0746a12": "相陵滅之相。不無性具之理。如云性色真空。性空",
    "X12n0281_003:0746a13": "真色等皆性具宗中明文了義。故知天台一宗。深",
    "X12n0281_003:0746a14": "談性具。與佛誠言。同出一律。",
    "X12n0281_003:0746a15": "○(三約中諦明破妄顯真以酬禪那二初疑請)阿難白佛言。世尊。如來常說和合因緣。一切世間",
    "X12n0281_003:0746a16": "種種變化。皆因四大和合發明。云何如來。因緣自然。",
    "X12n0281_003:0746a17": "二俱排擯。我今不知。斯義所屬。惟垂哀愍。開示眾生。",
    "X12n0281_003:0746a18": "中道了義。無戲論法。",
    "X12n0281_003:0746a19": "【觧】溫陵曰。此依權教問難。由四大發起七大因緣",
    "X12n0281_003:0746a20": "自然之義也。孤山曰。阿難執昔所談世諦。疑今所",
    "X12n0281_003:0746a21": "演第一義諦。將恐眾生聞昔和合。則滯於有。聞今",
    "X12n0281_003:0746a22": "排擯。則溺於空。不達中道。動成戲論。故請開示。",
    "X12n0281_003:0746a23": "【疏】天台曰。如來常說和合因緣者。即前所引楞伽",
    "X12n0281_003:0746a24": "山中之所敷演。彼外道等常說自然。我說因緣。非",
    "X12n0281_003:0746b01": "彼境界也。因緣而言和合者。因親緣疎。二法和合。",
    "X12n0281_003:0746b02": "以為緣生也。種種變化者。有情則生生死死。生死",
    "X12n0281_003:0746b03": "死生。無情則變生為熟。化有為無等。世相無他。惟",
    "X12n0281_003:0746b04": "此四大和合發明而已。此固昔日以因緣破自然",
    "X12n0281_003:0746b05": "之正談也。夫以正破邪。則邪去而正留。今則二俱",
    "X12n0281_003:0746b06": "排擯。此必別是一翻破顯中道攸歸。特未知斯義",
    "X12n0281_003:0746b07": "所屬。故願佛為之開示。凡談理必至中道。而其義",
    "X12n0281_003:0746b08": "方了。不則動成戲論。故結請也如此。竊原當機每",
    "X12n0281_003:0746b09": "挾因緣自然和合為問者。有兩說焉。一以此經至",
    "X12n0281_003:0746b10": "為圓頓。博地凡夫。可即生成辦大事。故所問至淺。",
    "X12n0281_003:0746b11": "而所示至深。一以因緣自然等語。義本該深。況有",
    "X12n0281_003:0746b12": "真自然因緣者在。以近鈎玄。碪椎相應。龍象蹴踏。",
    "X12n0281_003:0746b13": "非下凡所得擬議也。圓覺經云。若諸菩薩。悟淨圓",
    "X12n0281_003:0746b14": "覺。以淨覺心。不取幻化及諸靜相。了知身心皆為",
    "X12n0281_003:0746b15": "罣礙。無知覺明。不依諸礙。永得超越礙無礙境。受",
    "X12n0281_003:0746b16": "用世界及與身心。相在塵域。如器中鍠。聲出於外。",
    "X12n0281_003:0746b17": "不取靜相。不取幻化。不依諸礙。永得超越礙無礙",
    "X12n0281_003:0746b18": "境。皆中道雙非二邊之理。世界及與身心。即七大",
    "X12n0281_003:0746b19": "也。相在塵域。如器中鍠。聲出於外。即清淨本然。周",
    "X12n0281_003:0746b20": "遍法界也。但彼言觀此言境不同爾。然觀本照境。",
    "X12n0281_003:0746b21": "見道而後修。道正在乎此。",
    "X12n0281_003:0746b22": "○(二開示二初呵誡二初正明呵戒)爾時世尊。告阿難言。汝先厭離聲聞緣覺諸小乘",
    "X12n0281_003:0746b23": "法。發心勤求無上菩提。故我今時。為汝開示第一義",
    "X12n0281_003:0746b24": "諦。如何復將世間戲論。妄想因緣。而自纏繞。汝雖多",
    "X12n0281_003:0746c01": "聞。如說藥人。真藥現前。不能分別。如來說為真可憐",
    "X12n0281_003:0746c02": "愍。汝今諦聽。吾當為汝。分別開示。亦令當來修大乘",
    "X12n0281_003:0746c03": "者。通達實相。○(二承受聖旨)阿難默然。承佛聖旨。○(二正說二初牒疑總示二初法二初牒疑)阿難。如汝所",
    "X12n0281_003:0746c04": "言四大和合。發明世間種種變化。○(二總示二初示非和合不可)阿難。若彼大性。",
    "X12n0281_003:0746c05": "體非和合。則不能與諸大雜和。猶如虗空。不和諸色。",
    "X12n0281_003:0746c06": "○(二示和合不可)若和合者。同於變化。始終相成。生滅相續。生死死",
    "X12n0281_003:0746c07": "生。生生死死。如旋火輪。未有休息。",
    "X12n0281_003:0746c08": "【觧】吳興曰。若彼大性。下破非和合之疑也。以阿難",
    "X12n0281_003:0746c09": "既執和合。疑非和合。故今破之。意云若謂四大之",
    "X12n0281_003:0746c10": "性。不和四大之相。斯則性居相外。二不相雜。故曰",
    "X12n0281_003:0746c11": "猶如虗空。不和諸色。此約真如隨緣。不同頑空之",
    "X12n0281_003:0746c12": "性也。若和合者。下破和合也。既破非和。恐計於合。",
    "X12n0281_003:0746c13": "故復破之。此約真如不變。不同變化等相也。溫陵",
    "X12n0281_003:0746c14": "曰。旋火之輪。無有實體。喻虗妄相成相續之相也。",
    "X12n0281_003:0746c15": "○(二譬)阿難。如水成冰。冰還成水。",
    "X12n0281_003:0746c16": "【觧】溫陵曰。直示大性非和不和之理。而起後文故",
    "X12n0281_003:0746c17": "復召告也。夫水何和而成冰。冰何和而成水。七大",
    "X12n0281_003:0746c18": "之性。不因和合。循業發現。如此而已。",
    "X12n0281_003:0746c19": "【疏】天台曰。此經開解始終一理。前文舉一而蔽諸。",
    "X12n0281_003:0746c20": "則即真即俗即中之義彰矣。猶如一藥。功力殊勝。",
    "X12n0281_003:0746c21": "起膏肓。復元人。輕身蛻骨。是為真藥現前。當機猶",
    "X12n0281_003:0746c22": "以戲論名相纏繞。何異說藥之人。真藥現前。不能",
    "X12n0281_003:0746c23": "分別乎。是則今文所說實相。即前所說第一義諦。",
    "X12n0281_003:0746c24": "但色香美味有殊。功效初後不同爾。第三諦略說",
    "X12n0281_003:0747a01": "有二種不同。一次第三諦。一圓融三諦。如以因緣",
    "X12n0281_003:0747a02": "破自然。皆屬於俗。二俱排擯。則屬於空。於此二邊。",
    "X12n0281_003:0747a03": "俱無所著。則屬於中。此次第三諦。未曾圓中。如下",
    "X12n0281_003:0747a04": "性色真空性空真色此為妙俗。清淨本然。此為真",
    "X12n0281_003:0747a05": "空。周遍法界。此為圓中。圓融三諦。總屬圓中也。阿",
    "X12n0281_003:0747a06": "難欲因次第以悟圓中。故挾疑以問。如來向下所",
    "X12n0281_003:0747a07": "示。則即次第以彰不次。如曰性色真空。性空真色。",
    "X12n0281_003:0747a08": "清淨本然周遍法界。非有似於自然乎。隨眾生應",
    "X12n0281_003:0747a09": "所知量。非有似於因緣乎。不知即清淨本然。而隨",
    "X12n0281_003:0747a10": "緣又非自然矣。即隨緣而清淨本然。又非因緣矣。",
    "X12n0281_003:0747a11": "此真藥也。阿難不能分別者也。故如來將欲開示",
    "X12n0281_003:0747a12": "斯義。先以非和合非不和合。二俱不可以為開端",
    "X12n0281_003:0747a13": "而發明之。故曰。若彼大性。體非和合等云云。蓋有",
    "X12n0281_003:0747a14": "大性焉。大相焉。若大性之體非和合者。則不能與",
    "X12n0281_003:0747a15": "大相雜和。喻如虗空。不和諸色。斯則佛性不能變",
    "X12n0281_003:0747a16": "造諸法。性居相外。而相不即性。非但無情永無成",
    "X12n0281_003:0747a17": "佛之理。即有情亦無歸真之時矣。若性之與相。實",
    "X12n0281_003:0747a18": "和合者。則相有生滅。而性亦隨之。生生死死。無有",
    "X12n0281_003:0747a19": "休息。斯則真如有隨相之污。眾生無息妄之年矣。",
    "X12n0281_003:0747a20": "非和合既不可。和合又不可。此理幽微。卒難開示。",
    "X12n0281_003:0747a21": "故先之以譬喻云。如水成冰。冰還成水。此喻真如",
    "X12n0281_003:0747a22": "不變隨緣。隨緣不變也。蓋水之成冰。嚴寒使之然",
    "X12n0281_003:0747a23": "也。冰之成水。陽春使之然也。若非和合者。水何因",
    "X12n0281_003:0747a24": "而成冰。冰何因而成水。若和合者。水何和而成冰。",
    "X12n0281_003:0747b01": "冰何和而成水。不變隨緣。隨緣不變。如斯而已。此",
    "X12n0281_003:0747b02": "喻應取濕性喻七大真如之性。水喻佛法界隨緣",
    "X12n0281_003:0747b03": "之相。冰喻九法界隨緣之相。嚴寒喻染緣。陽春喻",
    "X12n0281_003:0747b04": "淨緣。隨嚴寒以成冰而濕既無虧。隨陽春以成水",
    "X12n0281_003:0747b05": "而濕亦不改。喻隨染緣以為九而真如之性不減。",
    "X12n0281_003:0747b06": "隨淨緣以成佛而真如之性不增。下文廣明七大。",
    "X12n0281_003:0747b07": "無非發明此理。故知吳興約真如隨緣等義而釋。",
    "X12n0281_003:0747b08": "深得經旨。惜不能以總釋別。使下文之意不顯。余",
    "X12n0281_003:0747b09": "將廣之。其理灼然。",
    "X12n0281_003:0747b10": "○(二歷大別顯七初地大二初單破和合之妄二初順小解標示)汝觀地性。麤為大地。細為微塵。至鄰虗塵。析彼極",
    "X12n0281_003:0747b11": "微色邊際相。七分所成。更析鄰虗即實空性。",
    "X12n0281_003:0747b12": "【觧】溫陵曰。塵之細者曰微。細之又細曰極微。微之",
    "X12n0281_003:0747b13": "又微曰鄰虗。極微之塵。猶有微色。故名色邊際相。",
    "X12n0281_003:0747b14": "析極微為七分。則微色殆虗故名鄰虗。",
    "X12n0281_003:0747b15": "【疏】熏聞記曰。汝觀地性。此指析法差別之性。非真",
    "X12n0281_003:0747b16": "性也。隨文釋義。不可混同。如地持中有二法性。一",
    "X12n0281_003:0747b17": "事法性。性差別故。二實法性。性真實故。孤山云。鄰",
    "X12n0281_003:0747b18": "虗塵者。以此塵極微。鄰於虗空。故七鄰虗為一透",
    "X12n0281_003:0747b19": "金塵。七透金塵為一透水塵。七透水塵為一兔毛",
    "X12n0281_003:0747b20": "頭塵。七兔毛頭塵為一羊毛頭塵。七羊毛頭塵為",
    "X12n0281_003:0747b21": "一牛毛頭塵。七牛毛頭塵為一隙中遊塵。",
    "X12n0281_003:0747b22": "天台曰準此則經云細為微塵。即極微色邊際相。",
    "X12n0281_003:0747b23": "乃透金塵也。更析鄰虗即實空性者。若論鄰虗似",
    "X12n0281_003:0747b24": "有可析。但可析為七。猶有方分。尚未成空。云何而",
    "X12n0281_003:0747c01": "言即實空性。箋釋至此。思為之拙。辯為之訥。而筆",
    "X12n0281_003:0747c02": "為之留者久之。乃幡然起曰色之與空。可體而不",
    "X12n0281_003:0747c03": "可析。小乘析之者拙也。經不云乎。觀相元妄。無可",
    "X12n0281_003:0747c04": "指陳。觀性元真。惟妙覺明。色安所用析哉。然瑜伽",
    "X12n0281_003:0747c05": "大乘師。亦作析色明空者。此又不妨假想慧刀分",
    "X12n0281_003:0747c06": "分分析以為助道因緣也。",
    "X12n0281_003:0747c07": "○(二以大義研破二初準例)阿難。若此鄰虗析成虗空。當知虗空。出生色相。○",
    "X12n0281_003:0747c08": "(二研破)汝今問言。由和合故。出生世間諸變化相。汝且觀此",
    "X12n0281_003:0747c09": "一鄰虗塵。用幾虗空。和合而有。不應鄰虗合成鄰虗",
    "X12n0281_003:0747c10": "又鄰虗塵。析入空者。用幾色相。合成虗空。若色合時。",
    "X12n0281_003:0747c11": "合色非空。若空合時。合空非色。色猶可析。空云何合。",
    "X12n0281_003:0747c12": "【觧】孤山曰。既能析色為空。亦可合空成色。資中曰。",
    "X12n0281_003:0747c13": "若空不可合。色從何生。故知此色。本無自性。",
    "X12n0281_003:0747c14": "【疏】天台曰。若此鄰虗析成虗空者。牒成小解析色",
    "X12n0281_003:0747c15": "成空也。當知虗空出生色相者準例合空成色也。",
    "X12n0281_003:0747c16": "此謂以空例色。以析例合。蓋如上約析色明空。既",
    "X12n0281_003:0747c17": "析大以為小。自有以歸無。以空例色。亦應積小以",
    "X12n0281_003:0747c18": "成大。合空以成色。若循環之無端。春秋之相代。理",
    "X12n0281_003:0747c19": "必然者。準例已竟。然後牒阿難問辭。以大義研破",
    "X12n0281_003:0747c20": "云。汝今問言。由和合故。出生世間諸變化相等云",
    "X12n0281_003:0747c21": "云。蓋言前析色歸空。與夫準例虗空出生色相。非",
    "X12n0281_003:0747c22": "世間和合之數乎。若然者。汝且觀此一鄰虗塵。用",
    "X12n0281_003:0747c23": "幾虗空和合而有。幾者數也。準析法析七以為小。",
    "X12n0281_003:0747c24": "例合法亦合七以為大。特不知合幾虗空以為鄰",
    "X12n0281_003:0748a01": "虗也。不應鄰虗合成鄰虗者。難轉計也。慮轉計云",
    "X12n0281_003:0748a02": "非合空以成塵。乃合塵以成塵。佛即以此難之。意",
    "X12n0281_003:0748a03": "云夫鄰虗為色邊際種。若合鄰虗秪成透金。不應",
    "X12n0281_003:0748a04": "鄰虗又合成鄰虗。此難合空為色既不可。次難合",
    "X12n0281_003:0748a05": "色為空亦不可。故曰又鄰虗塵析入空者。用幾色",
    "X12n0281_003:0748a06": "相合成虗空。蓋空因析色而入。則色為空之因。色",
    "X12n0281_003:0748a07": "既合空而成空。亦合色而有。不知用幾色相。合成",
    "X12n0281_003:0748a08": "虗空。反難已竟。然後結歸正理。和合不成。文有縱",
    "X12n0281_003:0748a09": "結有正結。若色合時。合色非空。結第二句用幾色",
    "X12n0281_003:0748a10": "相合成虗空。蓋若合鄰虗秪成邊際色故也。此結",
    "X12n0281_003:0748a11": "破空非和合也。若空合時。合空非色。結第一句用",
    "X12n0281_003:0748a12": "幾虗空合成鄰虗。此結破色非和合也。上皆縱結。",
    "X12n0281_003:0748a13": "次正結云色猶可析。空云何合。蓋云色猶有相。可",
    "X12n0281_003:0748a14": "析之使空。空無有相。云何可合之使有。其正破和",
    "X12n0281_003:0748a15": "合。故許色可析要如色猶可析亦縱之之辭。",
    "X12n0281_003:0748a16": "○(二雙顯非和不和之真二初指悟性圓融二初明性具之理)汝元不知如來藏中。性色真空。性空真色。○(二明性具體用二初明性具之體不變似自然非自然)清淨",
    "X12n0281_003:0748a17": "本然周徧法界。○(二明性具之用隨緣似因緣非因緣二初明能應)隨眾生心。應所知量。○(次明能感)循業發現。",
    "X12n0281_003:0748a18": "○(二斥迷情無旨)世間無知。惑為因緣。及自然性。皆是識心。分別計",
    "X12n0281_003:0748a19": "度。但有言說。都無實義。",
    "X12n0281_003:0748a20": "【觧】溫陵曰。如來藏性。萬法一如。而循發似異。遂有",
    "X12n0281_003:0748a21": "七大之名。特體用異稱耳。真空者。一如之體也。故",
    "X12n0281_003:0748a22": "七大皆言真空。七大即循業之用也。故曰性空真",
    "X12n0281_003:0748a23": "色。乃至性空真識。體用不二。故相依互舉。不離妙",
    "X12n0281_003:0748a24": "性。故一一皆言性也。不垢不淨曰清淨。非和不和",
    "X12n0281_003:0748b01": "曰本然。無乎不在曰周徧。既非垢淨和合。而能成",
    "X12n0281_003:0748b02": "七大萬法者。但隨心應量。循業發現而已。孤山曰。",
    "X12n0281_003:0748b03": "如來藏即心性中道也。即俗而真。故曰性色真空。",
    "X12n0281_003:0748b04": "即真而俗。故曰性空真色。以真俗即中。故並云性。",
    "X12n0281_003:0748b05": "三諦圓融。不一不異。非縱非橫。名如來藏。俗則十",
    "X12n0281_003:0748b06": "界備矣。真則生佛寂然。此言理具。非關事造。然理",
    "X12n0281_003:0748b07": "必融事。事豈殊理。理事雙泯。故曰清淨本然。心佛",
    "X12n0281_003:0748b08": "眾生。三無差別。彼彼互攝。一一相融。故曰周徧法",
    "X12n0281_003:0748b09": "界。隨眾生心。下即如來藏隨染淨緣。順差別業。變",
    "X12n0281_003:0748b10": "造十界依正之事也。世間通指九界。因緣義含自",
    "X12n0281_003:0748b11": "他共三性。自然即無因性。",
    "X12n0281_003:0748b12": "【疏】天台曰。阿難向執常說因緣為是。疑今二俱排",
    "X12n0281_003:0748b13": "擯為非。如來則雙示非和不和二俱不可以明排",
    "X12n0281_003:0748b14": "擯之所以。復說冰水之喻。以明斯義。然後歷大廣",
    "X12n0281_003:0748b15": "顯。先單破和合之妄者。順阿難所宗為是者攻之",
    "X12n0281_003:0748b16": "也。雙顯非和不和為真者。正欲明排擯之所以也。",
    "X12n0281_003:0748b17": "蓋世出世間之道。有形聲焉。影響焉。世人徒迷頭",
    "X12n0281_003:0748b18": "而逐影。覔響以忘聲。於因緣自然而妄生卜度。如",
    "X12n0281_003:0748b19": "來深愍其愚。以示乎形聲。故誨之云汝元不知如",
    "X12n0281_003:0748b20": "來藏中。性色真空性空真色等云云。此文凡示二",
    "X12n0281_003:0748b21": "義。初指悟性圓融。次斥迷情失旨。初又為二。初明",
    "X12n0281_003:0748b22": "性具之理。次明性具體用。初性具之理。如來藏指",
    "X12n0281_003:0748b23": "能具也。性色真空。性空真色。指所具也。如言本覺。",
    "X12n0281_003:0748b24": "來言始覺。此指性德。正因為本。性德了緣為始。如",
    "X12n0281_003:0748c01": "下文性覺妙明。本覺明妙是也。謂眾生本覺妙明。",
    "X12n0281_003:0748c02": "性中法爾具足無量過恒河沙性功德。故義之為",
    "X12n0281_003:0748c03": "藏中者。指其間所具之大數者七。此以一二言之",
    "X12n0281_003:0748c04": "也。然大數須如下文具明十界依正俱非俱即三",
    "X12n0281_003:0748c05": "如來藏。今雖言七。攝得下十。以地水火風空秪是",
    "X12n0281_003:0748c06": "十界依報。根識秪是十界正報故也。色空二字。溫",
    "X12n0281_003:0748c07": "陵師於此備明體用。又云故七大皆言真空。不知",
    "X12n0281_003:0748c08": "此中色空。體則俱體。用則俱用。前四大則對空以",
    "X12n0281_003:0748c09": "辯。後三大又自對辯不同。豈智者千慮之一失乎。",
    "X12n0281_003:0748c10": "孤山師於此備明三諦。不知此中色空。真則俱真。",
    "X12n0281_003:0748c11": "俗則俱俗。亦失之詳矣。須知此承上文析色為空",
    "X12n0281_003:0748c12": "之空。合空為色之色。影響上發來以示乎形聲。蓋",
    "X12n0281_003:0748c13": "言如來藏中。所具之色乃性色。所具之空乃性空。",
    "X12n0281_003:0748c14": "性色無妄。故曰真色。性空無妄。故曰真空。如是色",
    "X12n0281_003:0748c15": "空。在如來藏中。同一本性。體自相即。故互言之曰",
    "X12n0281_003:0748c16": "性色真空。性空真色。若不避文繁。應云色是性色。",
    "X12n0281_003:0748c17": "空是性空。性色乃真色。性空乃真空。性色即真空。",
    "X12n0281_003:0748c18": "性空即真色。其義方顯。次明性具體用又為二。初",
    "X12n0281_003:0748c19": "明性具之體不變。似自然非自然。次明性具之用",
    "X12n0281_003:0748c20": "隨緣。似因緣非因緣。初中言清淨本然周徧法界",
    "X12n0281_003:0748c21": "者。兼前言性之三德也。蓋上色空言性具即妙有。",
    "X12n0281_003:0748c22": "清淨本然言性體即真空。周徧法界言性量即圓",
    "X12n0281_003:0748c23": "中。謂上性具法體無三惑二死汙染繫縛。故曰清",
    "X12n0281_003:0748c24": "淨。非相生而然。非相含而然。性德天然。故曰本然。",
    "X12n0281_003:0749a01": "此清淨本然之色空。於十法界無不充滿。一真法",
    "X12n0281_003:0749a02": "界亦無不充滿。故曰周徧法界。此即前文陰入處",
    "X12n0281_003:0749a03": "界。本如來藏常住妙明。不動周圓妙真如性。但彼",
    "X12n0281_003:0749a04": "即妄明真。故先云殊不能知生滅去來。乃隨眾生",
    "X12n0281_003:0749a05": "心應所知量邊事。此文指真即真。故曰清淨本然。",
    "X12n0281_003:0749a06": "乃性色真空性空真色邊事。又前明會妄歸真。此",
    "X12n0281_003:0749a07": "明從體起用。然非後義。無足以顯前義。會而歸之。",
    "X12n0281_003:0749a08": "不同而同也。次明性具之用隨緣。似因緣非因緣。",
    "X12n0281_003:0749a09": "上不變言真如之體。此隨心應量。乃真如之用。眾",
    "X12n0281_003:0749a10": "生義含十界佛名無上眾生。故體言性而用言心",
    "X12n0281_003:0749a11": "者。古德所謂隨緣不變名性。不變隨緣名心也。隨",
    "X12n0281_003:0749a12": "十界心。應十界量者。下文云汝以色空。相傾相奪",
    "X12n0281_003:0749a13": "於如來藏。而如來藏隨為色空周遍法界。我以不",
    "X12n0281_003:0749a14": "滅不生合如來藏。而如來藏惟妙覺明圓照法界。",
    "X12n0281_003:0749a15": "又如一見根。阿難承佛神力見於初禪。那律見大",
    "X12n0281_003:0749a16": "千。菩薩見百千界。如來窮盡國土。眾生洞視不過",
    "X12n0281_003:0749a17": "分寸。皆其事也。循業發現者。業由心造。心由業牽。",
    "X12n0281_003:0749a18": "單心不感。獨業不發。文雖互言。合明方足。謂惡心",
    "X12n0281_003:0749a19": "善心染心淨心黑業白業染業淨業。三惑心三止",
    "X12n0281_003:0749a20": "心。九界業佛界業俱名為業。以皆有身口運為故。",
    "X12n0281_003:0749a21": "如三秪六度。行百劫相好因。法華云久修業所得",
    "X12n0281_003:0749a22": "慧光照無量庸非業乎。而獨曰眾生業佛不業。不",
    "X12n0281_003:0749a23": "可也。應知眾生心業。皆感之之道。應所知而發現。",
    "X12n0281_003:0749a24": "皆應之之道。量則言其能感所應之分齊爾。然特",
    "X12n0281_003:0749b01": "科為不變似自然非自然。緣隨似因緣非因緣者。",
    "X12n0281_003:0749b02": "非自然因緣。彰離過也。似自然因緣。彰功能也。然",
    "X12n0281_003:0749b03": "離過功能。初無二體。今但合明。其義自見。過有四",
    "X12n0281_003:0749b04": "種。一外計。二小乘。三大乘初門即通教。四大乘終",
    "X12n0281_003:0749b05": "極即別教。前之邪計二種已為小乘所破。姑不重",
    "X12n0281_003:0749b06": "辯。若後之三種。雖稟因緣。亦宗自然。如小乘析色。",
    "X12n0281_003:0749b07": "通教體色。別教次第體色。皆因緣也。小乘與通教",
    "X12n0281_003:0749b08": "所計法性。自天而然。苦不能迫集不能染。別教但",
    "X12n0281_003:0749b09": "中佛性之自然。本自其然。皆自然也。離過功能者。",
    "X12n0281_003:0749b10": "離即破也。非破無足以顯離故也。或以不變破因",
    "X12n0281_003:0749b11": "緣。隨緣破自然。或即以不變破自然。隨緣破因緣。",
    "X12n0281_003:0749b12": "如炬破暗。無所施而不可。然有正傍。若映前文。則",
    "X12n0281_003:0749b13": "以破析顯體為正。若原佛意。則以破別顯圓為正。",
    "X12n0281_003:0749b14": "故此中破析非直破。藏前三教皆名為析。顯體亦",
    "X12n0281_003:0749b15": "非直通教體色明空三諦皆即方名為體。今先約",
    "X12n0281_003:0749b16": "圓。正破前二。兼破別教。然後正破別教。初約不變。",
    "X12n0281_003:0749b17": "破因緣者。如上所辯。析色歸空。合空成色。小乘和",
    "X12n0281_003:0749b18": "合因緣也。今曰性色即真空。固不待析色而後空。",
    "X12n0281_003:0749b19": "性空即真色。固不待合空而成色矣。體幻色即偏",
    "X12n0281_003:0749b20": "空。通教之因緣也。今性色即真空。豈但偏空。性空",
    "X12n0281_003:0749b21": "即真色。豈但幻色耶。但中佛性不即色空。破去色",
    "X12n0281_003:0749b22": "空佛性方顯。此別教之因緣也。今性色真空。性空",
    "X12n0281_003:0749b23": "真色。則無中不邊。無邊不中。不須破二。中道常然。",
    "X12n0281_003:0749b24": "不變破自然者徧真法性苦集不干。此藏通之自",
    "X12n0281_003:0749c01": "然也。雖無界內色空之染。尚有界外色空之礙。一",
    "X12n0281_003:0749c02": "清淨。二不清淨。一本然。二不本然。周遍二乘法界。",
    "X12n0281_003:0749c03": "八法界不得周遍。今如來藏性色真空。性空真色。",
    "X12n0281_003:0749c04": "清淨本然周遍法界。三諦無不清淨本然。十法無",
    "X12n0281_003:0749c05": "不周遍也。如雲外月逈出二邊。此別教之自然也。",
    "X12n0281_003:0749c06": "既不具色空。是則二清淨本然。一未清淨本然。周",
    "X12n0281_003:0749c07": "遍九界。佛界未得周遍。今如來藏性色真空。性空",
    "X12n0281_003:0749c08": "真色。三諦無不清淨本然。四聖六凡無不周遍法",
    "X12n0281_003:0749c09": "界也。次以隨緣。破和合者。既如來藏所具色空。能",
    "X12n0281_003:0749c10": "隨眾生心應所知量。汝以色空相傾相奪於如來",
    "X12n0281_003:0749c11": "藏。而如來藏隨為色空周遍法界。固不待析色而",
    "X12n0281_003:0749c12": "後空。合空而後色也。既曰性色真空。性空真色。全",
    "X12n0281_003:0749c13": "體發現。固不但體幻色入偏空已也。既曰性色真",
    "X12n0281_003:0749c14": "空。性空真色。則三諦色空。法法具足。固不須次第",
    "X12n0281_003:0749c15": "而體。次第而破。方見中道也。隨緣破自然者。如來",
    "X12n0281_003:0749c16": "藏不變隨緣。具造諸法。遍色遍空遍苦遍集。豈偏",
    "X12n0281_003:0749c17": "空法性如寒巖枯木。三冬無暖氣。不能生諸法者",
    "X12n0281_003:0749c18": "乎。如來藏性色真空。能隨染淨緣。具造十法界。豈",
    "X12n0281_003:0749c19": "同但中佛性。如淳善人被惡人逼強來作惡。為惡",
    "X12n0281_003:0749c20": "所染者乎。應知此章。是如來無畏說。如師子王具",
    "X12n0281_003:0749c21": "無畏力。隨獸大小搏之無不盡力。如上所說。小力",
    "X12n0281_003:0749c22": "而已。其大功能。正可與別教對壘。前雖兼明於離",
    "X12n0281_003:0749c23": "過彰德。猶有所未盡。故今重伸明之。蓋清淨本然。",
    "X12n0281_003:0749c24": "周遍法界者。彰性色真空。性空真色。真如之體不",
    "X12n0281_003:0750a01": "變也。隨眾生心。應所知量者。明真如之體。能隨染",
    "X12n0281_003:0750a02": "淨緣。具造十法界也。若但能不變。不能隨緣。此如",
    "X12n0281_003:0750a03": "淳善人不能為惡。可喻別理但中不具九界。若但",
    "X12n0281_003:0750a04": "能隨緣。不能不變。此如淳善人被惡人逼強作諸",
    "X12n0281_003:0750a05": "惡。可喻別教但中迷佛性而強覺忽生以非性具",
    "X12n0281_003:0750a06": "故所有迷中染惡定須翻破。故皆即義不成。今之",
    "X12n0281_003:0750a07": "色空。即清淨本然周遍法界。而隨眾生心應所知",
    "X12n0281_003:0750a08": "量。乃不變隨緣。如君子不器。善惡皆能。即隨眾生",
    "X12n0281_003:0750a09": "心應所知量而當處清淨本然周遍法界謂之隨",
    "X12n0281_003:0750a10": "緣不變。如君子作事。但彰己能。何過之有。此今經",
    "X12n0281_003:0750a11": "之圓旨也。前云生滅去來。本如來藏妙真如性。又",
    "X12n0281_003:0750a12": "云見與見緣并所想相。如虗空華本無所有。此見",
    "X12n0281_003:0750a13": "及緣。元是菩提妙淨明體。後云妄性無體非有所",
    "X12n0281_003:0750a14": "依。將欲復真欲真已非真真如性。皆以其不變隨",
    "X12n0281_003:0750a15": "緣。隨緣不變。故迷中一切染惡。若七大若五陰六",
    "X12n0281_003:0750a16": "入十八界。莫不當處清淨當處本然一一周遍法",
    "X12n0281_003:0750a17": "界。故眾生雖在生死煩惱。而此體不減纖微。如來",
    "X12n0281_003:0750a18": "雖證菩提涅槃。而此體不增毫末。雖勤修證。而實",
    "X12n0281_003:0750a19": "無修無證。所以但云汝但不隨分別三種相續三",
    "X12n0281_003:0750a20": "緣斷故三因不生。則汝心中。演若達多狂性自歇。",
    "X12n0281_003:0750a21": "歇即菩提。勝淨妙明不從人得。何藉劬勞肯綮修",
    "X12n0281_003:0750a22": "證。此即修證無修證之明文也。世間無知下斥迷",
    "X12n0281_003:0750a23": "情失旨也。世間該九法界。無知妄心之相。惑迷情",
    "X12n0281_003:0750a24": "之用。蓋眾生妄心。一以無知為之相。惑著為之用。",
    "X12n0281_003:0750b01": "若六道凡夫。則指世智辯聰能推理者言之。其蠢",
    "X12n0281_003:0750b02": "然無知。則不得預此呵斥。所惑因緣自然已如上",
    "X12n0281_003:0750b03": "辯。其惑之所以。前不云乎。皆於影響以事乎卜度",
    "X12n0281_003:0750b04": "故。因緣者。隨緣之影也。自然者。不變之響也。皆是",
    "X12n0281_003:0750b05": "識心分別計度者。指上無知惑著。乃以分別識心",
    "X12n0281_003:0750b06": "為之體。又不但凡夫分別者。謂之識心。三乘七方",
    "X12n0281_003:0750b07": "便於如來藏未證真理。皆名識心。未悟實相。皆是",
    "X12n0281_003:0750b08": "計度。但有言說。都無實義者。言說即計度因緣自",
    "X12n0281_003:0750b09": "然之表詮也。謂但於不變隨緣中。模寫影響以為",
    "X12n0281_003:0750b10": "因緣自然戲論名相而自纏繞。了無真實義味也。",
    "X12n0281_003:0750b11": "故大經云。世諦但有名無實義。第一義諦有名有",
    "X12n0281_003:0750b12": "實義。何謂實義。不變隨緣是也。何謂實名。自然因",
    "X12n0281_003:0750b13": "緣是也。前云非不自然。後云我說佛法從因緣生。",
    "X12n0281_003:0750b14": "非取世間和合麤相。荊溪云。三諦者。天然之性德",
    "X12n0281_003:0750b15": "也。法華云。佛種從緣起。是故說一乘。是以圓修行",
    "X12n0281_003:0750b16": "者。悟得清淨本然之不變。則一味天真不勞修證。",
    "X12n0281_003:0750b17": "悟得隨眾生心應所知量之隨緣。則不妨乎修證。",
    "X12n0281_003:0750b18": "即不變而隨緣。全性以起修。即隨緣而不變。全修",
    "X12n0281_003:0750b19": "而在性。修性雙泯。境觀兩忘。能了乎此。始可以言",
    "X12n0281_003:0750b20": "道。然有有情之色焉。無情之色焉。有有情之性焉。",
    "X12n0281_003:0750b21": "無情之性焉。在色似有情與無情之殊。在性豈有",
    "X12n0281_003:0750b22": "情無情之異。是以能悟性色即真空。性空即真色",
    "X12n0281_003:0750b23": "者。則不疑古人無情成佛之說矣。從此大而悟道",
    "X12n0281_003:0750b24": "者。在小乘則有優波尼沙陀尊者。觀不淨相生大",
    "X12n0281_003:0750c01": "厭離。悟諸色性以從不淨。白骨微塵歸於虗空。空",
    "X12n0281_003:0750c02": "色二無成無學道。小乘解拙。不悟空平等理。故但",
    "X12n0281_003:0750c03": "成小果。若持地菩薩。蒙佛開示。當平心地。則世界",
    "X12n0281_003:0750c04": "地一切皆平。乘此心開見身微塵。與造世界所有",
    "X12n0281_003:0750c05": "微塵等無差別。則情與無情同歸一理。依報正報",
    "X12n0281_003:0750c06": "均為一性。斯與佛說。函蓋相應。水波不別也。",
    "X12n0281_003:0750c07": "○(二火大二初略示)阿難。火性無我。寄於諸緣。○(二廣示二初舉事引類二初舉事)汝觀城中未食之家。",
    "X12n0281_003:0750c08": "欲炊爨時。手執陽燧。日前求火。○(二引類)阿難。名和合者。如",
    "X12n0281_003:0750c09": "我與汝。一千二百五十比丘。今為一眾。眾雖為一。詰",
    "X12n0281_003:0750c10": "其根本。各各有身。皆有所生氏族名字如舍利弗。婆",
    "X12n0281_003:0750c11": "羅門種。優樓頻螺。迦葉波種。乃至阿難。瞿曇種姓。○",
    "X12n0281_003:0750c12": "(二立徵破顯二初破妄二初立徵)阿難。若此火性。因和合有。彼手執鏡於日求火。此火",
    "X12n0281_003:0750c13": "為從鏡中而出。為從艾出。為於日來。○(二牒破)阿難。若日來",
    "X12n0281_003:0750c14": "者。自能燒汝手中之艾。來處林木。皆應受焚。若鏡中",
    "X12n0281_003:0750c15": "出。自能於鏡。出然于艾。鏡何不鎔。紆汝手執。尚無熱",
    "X12n0281_003:0750c16": "相。云何融泮若生於艾。何藉日鏡光明相接。然後火",
    "X12n0281_003:0750c17": "生。汝又諦觀。鏡因手執。日從天來。艾本地生。火從何",
    "X12n0281_003:0750c18": "方遊歷於此。日鏡相遠。非和非合。不應火光。無從自",
    "X12n0281_003:0750c19": "有。○(二顯真二初指悟性圓融二初明性具之理)汝猶不知如來藏中。性火真空。性空真火。○(二明性具體用二初明不變似自然非自然)清",
    "X12n0281_003:0750c20": "淨本然周徧法界。○(二明隨緣似因緣非因緣三初明能應)隨眾生心。應所知量。○(二引事驗)阿難。當",
    "X12n0281_003:0750c21": "知世人。一處執鏡。一處火生。徧法界執。滿世間起。起",
    "X12n0281_003:0750c22": "徧世間。寧有方所。○(三明能感)循業發現。○(二斥迷情無旨)世間無知。惑為因",
    "X12n0281_003:0750c23": "緣。及自然性。皆是識心。分別計度。但有言說。都無實",
    "X12n0281_003:0750c24": "義。",
    "X12n0281_003:0751a01": "【觧】溫陵曰。火無自體。寓物成形。故曰無我。眾名和",
    "X12n0281_003:0751a02": "合。詰之各有根本。真和合也。火名和合。詰之各無",
    "X12n0281_003:0751a03": "根本。非和合矣。優樓頻螺云木瓜林。迦葉波云龜",
    "X12n0281_003:0751a04": "氏。瞿曇云地最勝。亦云日種。孤山曰。瞿曇星名。從",
    "X12n0281_003:0751a05": "星立姓。至于後代改姓釋迦。擕李曰。陽燧者。崔豹",
    "X12n0281_003:0751a06": "古今註云以銅為之。如鏡之狀。照物則影倒。向日",
    "X12n0281_003:0751a07": "則火出。淮南子云陽燧。火方諸也。論衡曰於五月",
    "X12n0281_003:0751a08": "丙午日午時。銷鍊五石圓如鏡中央窪。紆者。屈也。",
    "X12n0281_003:0751a09": "【疏】天台曰。火性無我。顯火大無所而不在也。蓋有",
    "X12n0281_003:0751a10": "我者。在此而不在彼。能一而不能諸。惟其無我。故",
    "X12n0281_003:0751a11": "寄諸緣。又無我顯非自性。惟無自性故寄諸緣。論",
    "X12n0281_003:0751a12": "火性。五行皆具。下文風金相摩。故有火光為變化",
    "X12n0281_003:0751a13": "性。又如火鏡。以金為之。此金具火性也。古人鑽榆",
    "X12n0281_003:0751a14": "取火。今人鋸竹取火。此木具火性也。又云彼大海",
    "X12n0281_003:0751a15": "中火光常起。此水具火性也。又云山石擊之則燄。",
    "X12n0281_003:0751a16": "今舟行多具火石。石為土骨。此土具火性也。故知",
    "X12n0281_003:0751a17": "火性無我。處處可求。今獨云手執陽燧日前求火",
    "X12n0281_003:0751a18": "者。顯所寄之緣勝所依之處大也。蓋火太陽之子。",
    "X12n0281_003:0751a19": "日又為太陽之母。而日亦無我。以光明所在為之",
    "X12n0281_003:0751a20": "體。然日實依空而不住空。則火之周徧將無限極。",
    "X12n0281_003:0751a21": "用彰性火真空性空真火。豈非所寄之緣勝所依",
    "X12n0281_003:0751a22": "之處大乎。對空而辯。意實在茲。初破妄中以僧和",
    "X12n0281_003:0751a23": "合破火和合。蓋僧名和合眾。眾雖為一。詰其根本",
    "X12n0281_003:0751a24": "各有身。有氏族名字。合此不同名之為眾。雖名和",
    "X12n0281_003:0751b01": "合。功能各不相待。今火名和合。亦應如是。日鏡艾",
    "X12n0281_003:0751b02": "三緣。亦有身氏名字。各各功能。不相為待。故問從",
    "X12n0281_003:0751b03": "鏡從艾從日三者何出乎。既以三事立徵。復以三",
    "X12n0281_003:0751b04": "緣牒破。然後結和合不成云。鏡手執。日天來。艾地",
    "X12n0281_003:0751b05": "生。日鏡相遠。豈和合乎。既破和合。恐重計不和合。",
    "X12n0281_003:0751b06": "故又破云不應火光無從自有。次顯非和不和之",
    "X12n0281_003:0751b07": "真義釋同上。但此下五大。剩舉事驗。隨一科例地",
    "X12n0281_003:0751b08": "大則欠非欠也。將以空大出土一尺。則有一尺虗",
    "X12n0281_003:0751b09": "空以例之也。舊以循業發現一句。通屬上文。正脉",
    "X12n0281_003:0751b10": "疏則連下世間無知而解不知隨心。但彰真如有",
    "X12n0281_003:0751b11": "隨緣應之之能。若無十界染淨之業。則無感之之",
    "X12n0281_003:0751b12": "力。要知九界眾生造無邊染用。與夫諸佛起無邊",
    "X12n0281_003:0751b13": "妙用。皆得此感應之道也。是則上二句對感以明",
    "X12n0281_003:0751b14": "應故兼眾生心。而正意在應。此句對應以明感故",
    "X12n0281_003:0751b15": "兼循現二字。而正意在感。業即感也。或問經文但",
    "X12n0281_003:0751b16": "云應所知量。未甞明感。何得於一己性用便以感",
    "X12n0281_003:0751b17": "應義釋。答義釋昭然。徵文非妄。如下文行陰盡者。",
    "X12n0281_003:0751b18": "補特伽羅。酬業深脉。感應懸絕。非一己性用言感",
    "X12n0281_003:0751b19": "應乎。正脉又云。此之四字。雙具兩種不自在意。一",
    "X12n0281_003:0751b20": "者。世出世間。一切淨妙之色。若不循彼種種淨業。",
    "X12n0281_003:0751b21": "雖欲發現。不可得也。二者。三途四惡。一切苦穢之",
    "X12n0281_003:0751b22": "色。若不戒彼種種染業。雖欲不發現。不可得也。云",
    "X12n0281_003:0751b23": "云。不知如此道理。只可解釋第二門頭事。于此圓",
    "X12n0281_003:0751b24": "頓直捷諦理。不但了無交涉。抑且使圓頓旨趣反",
    "X12n0281_003:0751c01": "增晦昧。蓋首楞嚴王一切事法。莫不究竟堅固。尚",
    "X12n0281_003:0751c02": "理而不尚情。曷為情。世間惑為因緣自然是也。曷",
    "X12n0281_003:0751c03": "為理。不變隨緣隨緣不變是也。惟其不變而隨緣。",
    "X12n0281_003:0751c04": "故得終日隨緣而不變。在隨緣。固有自在不自在",
    "X12n0281_003:0751c05": "之殊。在不變。雖終日隨情不自在。而未甞不自在。",
    "X12n0281_003:0751c06": "故天台大師云。此理灼然。世間常住。雖五無間皆",
    "X12n0281_003:0751c07": "解脫相。雖昏盲倒惑其理存焉。蓋深得乎此。故此",
    "X12n0281_003:0751c08": "段經文。深明常住真心圓頓至理。要使人人體會。",
    "X12n0281_003:0751c09": "一切所隨染淨之緣。直下便是不變之性。莫不清",
    "X12n0281_003:0751c10": "淨本然。周遍法界。以成首楞大定。即修證而無修",
    "X12n0281_003:0751c11": "證。舉心即錯。擬議便差。豈容五味禪和。吐野狐涎",
    "X12n0281_003:0751c12": "汙師子頰哉。然有隨淨緣之火。約正報。則諸佛菩",
    "X12n0281_003:0751c13": "薩光明赫奕。約依報。則不假日月。晝夜常明。隨染",
    "X12n0281_003:0751c14": "緣之火。約正報。則四肢百骸諸冷煖氣。約依報。則",
    "X12n0281_003:0751c15": "陽光晝燭藜火夜明。依此而悟道。則烏芻瑟摩因",
    "X12n0281_003:0751c16": "觀煖觸神光內凝。化多婬心為智慧火。諸漏既銷。",
    "X12n0281_003:0751c17": "成大寶燄。此所謂以妙明不滅不生。合如來藏者",
    "X12n0281_003:0751c18": "也。",
    "X12n0281_003:0751c19": "○(二水大二初破妄二初略示)阿難。水性不定。流息無恒。○(二廣示二初舉事)如室羅城迦毗羅僊",
    "X12n0281_003:0751c20": "斫迦羅僊。及鉢頭摩訶薩多等諸大幻師。求太陰精。",
    "X12n0281_003:0751c21": "用和幻藥。是諸師等。於白月晝。手執方諸。承月中水。",
    "X12n0281_003:0751c22": "【觧】溫陵曰。求則流。否則息。所謂流息無恒也。迦毗",
    "X12n0281_003:0751c23": "羅等四。皆外道。善幻術。太陰精。月中之水也。月望",
    "X12n0281_003:0751c24": "前曰白亭午曰晝。方諸。取水之珠也。即陰燧也。孤",
    "X12n0281_003:0752a01": "山曰淮南子云方諸見月則津而為水。高誘註曰",
    "X12n0281_003:0752a02": "方諸陰燧大蛤也。熟拭令熱以向月則水生也。許",
    "X12n0281_003:0752a03": "慎註曰。方石也。諸珠也。譯人今取許註。故文云從",
    "X12n0281_003:0752a04": "珠中出等也。",
    "X12n0281_003:0752a05": "○(二徵破)此水為復從珠中出空中自有為從月來阿難若",
    "X12n0281_003:0752a06": "從月來尚能遠方令珠出水所經林木皆應吐流流",
    "X12n0281_003:0752a07": "則何待方諸所出不流明水非從月降若從珠出則",
    "X12n0281_003:0752a08": "此珠中常應流水何待中宵承白月晝若從空生空",
    "X12n0281_003:0752a09": "性無邊水當無際從人洎天皆同滔溺云何復有水",
    "X12n0281_003:0752a10": "陸空行汝更諦觀月從天陟珠因手持承珠水盤本",
    "X12n0281_003:0752a11": "人敷設水從何方流注於此月珠相遠非和非合不",
    "X12n0281_003:0752a12": "應水精無從自有。○(二顯真二初指悟性圓融二初明性具之理)汝尚不知如來藏中性水真空",
    "X12n0281_003:0752a13": "性空真水。○(二明性具體用二初明不變似自然非自然)清淨本然周徧法界。○(二明隨緣似因緣非因緣三初明能應)隨眾生心應所",
    "X12n0281_003:0752a14": "知量。○(二引事驗)一處執珠一處水出徧法界執滿法界生生",
    "X12n0281_003:0752a15": "滿世間寧有方所。○(三明能感)循業發現。○(二斥迷無旨)世間無知惑為因",
    "X12n0281_003:0752a16": "緣及自然性皆是識心分別計度但有言說都無實",
    "X12n0281_003:0752a17": "義。",
    "X12n0281_003:0752a18": "【觧】溫陵曰謂林木既不吐流明知此水非從月降。",
    "X12n0281_003:0752a19": "水非月來又非珠出不從空生。則本然周徧非和",
    "X12n0281_003:0752a20": "合矣。",
    "X12n0281_003:0752a21": "【疏】天台曰論水大亦五行皆具。如金能生水。固理",
    "X12n0281_003:0752a22": "氣之常談。經云是故林藪因絞成水。此木具水性",
    "X12n0281_003:0752a23": "也。又云寶明生潤火光上蒸故有水輪含十方界。",
    "X12n0281_003:0752a24": "此火具水性也。又云彼洲潬中江河常注。此土具",
    "X12n0281_003:0752b01": "水性也。今特取白月晝手執方諸承月中水者。亦",
    "X12n0281_003:0752b02": "顯所寄之緣勝所依之處大也。蓋水為太陰之子。",
    "X12n0281_003:0752b03": "而月為太陰之母。而月亦無我。以光明所在為之",
    "X12n0281_003:0752b04": "體依空而不住空。則水之周遍將無限極用之以",
    "X12n0281_003:0752b05": "彰性水真空性空真水。豈非所寄之緣勝所依之",
    "X12n0281_003:0752b06": "處大乎。對空而辯意實在茲。然亦有隨淨緣之水。",
    "X12n0281_003:0752b07": "約正報則咽中津液得味中上味。約依報則安養",
    "X12n0281_003:0752b08": "渠流兜率梁繞。隨染緣。約正報則周身潤濕。約依",
    "X12n0281_003:0752b09": "報則遍界流通。依此而悟道者。則月光童子觀於",
    "X12n0281_003:0752b10": "身中水性無奪。見身中水。與世界外浮幢王剎諸",
    "X12n0281_003:0752b11": "香水海等無差別。此所謂情與無情共一體。處處",
    "X12n0281_003:0752b12": "皆同真法界也。",
    "X12n0281_003:0752b13": "○(四風大二初破妄二初略示)阿難風性無體動靜不常。○(二廣示二初舉事)汝常整衣入於大眾",
    "X12n0281_003:0752b14": "僧伽梨角動及傍人則有微風拂彼人面。○(二徵破)此風為",
    "X12n0281_003:0752b15": "復出袈裟角發於虗空生彼人面阿難此風若復出",
    "X12n0281_003:0752b16": "袈裟角汝乃披風其衣飛搖應離汝體我今說法會",
    "X12n0281_003:0752b17": "中垂衣汝看我衣風何所在不應衣中有藏風地若",
    "X12n0281_003:0752b18": "生虗空汝衣不動何因無拂空性常住風應常生若",
    "X12n0281_003:0752b19": "無風時虗空當滅滅風可見滅空何狀若有生滅不",
    "X12n0281_003:0752b20": "名虗空名為虗空云何風出若風自生被拂之面從",
    "X12n0281_003:0752b21": "彼面生當應拂汝自汝整衣云何倒拂汝審諦觀整",
    "X12n0281_003:0752b22": "衣在汝面屬彼人虗空寂然不參流動風自誰方鼓",
    "X12n0281_003:0752b23": "動來此風空性隔非和非合不應風性無從自有。○",
    "X12n0281_003:0752b24": "(二顯真二初指悟性圓融二初明性具之理)汝宛不知如來藏中性風真空性空真風。○(二明性具體用二初明不變似自然非自然)清淨本",
    "X12n0281_003:0752c01": "然周徧法界。○(二明隨緣似因緣非因緣二初明能應)隨眾生心應所知量。○(二引事驗)阿難如汝一",
    "X12n0281_003:0752c02": "人微動服衣有微風出徧法界拂滿國土生周徧世",
    "X12n0281_003:0752c03": "間寧有方所。○(三明能感)循業發現。○(二斥迷情無旨)世間無知惑為因緣及",
    "X12n0281_003:0752c04": "自然性皆是識心分別計度但有言說都無實義。",
    "X12n0281_003:0752c05": "【觧】溫陵曰拂衣則動垂衣則靜所謂動靜不常也。",
    "X12n0281_003:0752c06": "汝審下謂三性不參三相性隔。求風所從杳莫可",
    "X12n0281_003:0752c07": "究。既非衣出。又非空生。非生彼面。了無所從非和",
    "X12n0281_003:0752c08": "合矣。謂本然周徧循業發現得不信哉。風性或作",
    "X12n0281_003:0752c09": "風心誤也。真際曰僧伽梨大衣也。袈裟從色得名。",
    "X12n0281_003:0752c10": "三衣通稱。",
    "X12n0281_003:0752c11": "【疏】天台曰佛教廣明七大。儒書但說五行。空大彼",
    "X12n0281_003:0752c12": "將為天矣。見識二大固非所擬。若四大與五行敵",
    "X12n0281_003:0752c13": "對言之。水火二大名實俱同不須和會。若土金二",
    "X12n0281_003:0752c14": "行儒則開一為二佛則合二為一。蓋土能生金。金",
    "X12n0281_003:0752c15": "未成則金為土之堅性。金既就則金為土之體骨。",
    "X12n0281_003:0752c16": "故一言地足當二行。木行即風大也。蓋風以動為",
    "X12n0281_003:0752c17": "性。木屬東方震卦為群動之首。故論風性亦五行",
    "X12n0281_003:0752c18": "皆具。若金聲之振動而萬竅號呼。水勢之流行而",
    "X12n0281_003:0752c19": "千波洶湧。火燄之搖光吐舌。大塊之噫氣揚塵。皆",
    "X12n0281_003:0752c20": "其事也。今特云汝常整衣入於大眾僧伽梨角動",
    "X12n0281_003:0752c21": "及傍人則有微風拂彼人面者。正顯如來垂衣則",
    "X12n0281_003:0752c22": "無阿難整衣則有。以驗風性無體動靜不常爾。又",
    "X12n0281_003:0752c23": "徵起中凡舉三義兼及虗空者。亦顯所寄之緣勝",
    "X12n0281_003:0752c24": "所依之處大也。然亦有隨淨緣之風。約正報則神",
    "X12n0281_003:0753a01": "通自在出沒無恒。約依報則水流樹動皆演法音。",
    "X12n0281_003:0753a02": "隨染緣。約正報則筋轉脉搖手舞足蹈。約依報則",
    "X12n0281_003:0753a03": "雲駛月運舟行岸移。依而悟道者則琉璃光法王",
    "X12n0281_003:0753a04": "子。其曰我以觀察風力無依悟菩提心入三摩地",
    "X12n0281_003:0753a05": "合十方佛傳一妙心。豈非道風遍播於十方。藏性",
    "X12n0281_003:0753a06": "圓融於法界哉。",
    "X12n0281_003:0753a07": "○(五空大二初略示)阿難空性無形因色顯發。○(二廣示二初引事破妄二初引事)如室羅城去河遙處",
    "X12n0281_003:0753a08": "諸剎利種及婆羅門毗舍首陀兼頗羅墮旃陀羅等",
    "X12n0281_003:0753a09": "新立安居鑿井求水出土一尺於中則有一尺虗空",
    "X12n0281_003:0753a10": "如是乃至出土一丈中間還得一丈虗空虗空淺深",
    "X12n0281_003:0753a11": "隨出多少。○(二徵破二初徵)此空為當因土所出因鑿所有無因自",
    "X12n0281_003:0753a12": "生。",
    "X12n0281_003:0753a13": "【觧】溫陵曰鑿土得空所謂因色顯發也。西天貴賤",
    "X12n0281_003:0753a14": "族分四姓如此方四民。剎帝利王族也。婆羅門淨",
    "X12n0281_003:0753a15": "志也。亦云淨行。以守道居正潔白其操也。毗舍商",
    "X12n0281_003:0753a16": "賈也。首陀農夫也。是謂四姓。頗羅墮利根也。旃陀",
    "X12n0281_003:0753a17": "羅魁膾也。此又智愚之族也。孤山曰頗羅墮此翻",
    "X12n0281_003:0753a18": "捷疾亦利根。慈恩云婆羅門凡十八姓此居其一",
    "X12n0281_003:0753a19": "也。栴陀羅此云嚴幟。惡業自嚴行持標幟謂搖鈴",
    "X12n0281_003:0753a20": "持竹也。",
    "X12n0281_003:0753a21": "○(二破)阿難若復此空無因自生未鑿土前何不無礙惟",
    "X12n0281_003:0753a22": "見大地逈無通達若因土出則土出時應見空入若",
    "X12n0281_003:0753a23": "土先出無空入者云何虗空因土而出若無出入則",
    "X12n0281_003:0753a24": "應空土元無異因無異則同則土出時空何不出若",
    "X12n0281_003:0753b01": "因鑿出則鑿出空應非出土不因鑿出鑿自出土云",
    "X12n0281_003:0753b02": "何見空汝更審諦諦審諦觀鑿從人手隨方運轉土",
    "X12n0281_003:0753b03": "因地移如是虗空因何所出鑿空虗實不相為用非",
    "X12n0281_003:0753b04": "和非合不應虗空無從自出。",
    "X12n0281_003:0753b05": "【觧】天如補註曰若因土出下謂虗空若因土出則",
    "X12n0281_003:0753b06": "鑿土出井之時應見虗空出於土而入於井。今既",
    "X12n0281_003:0753b07": "不然矣。故又破云虗空若無出入則空與土二無",
    "X12n0281_003:0753b08": "有異而同體矣。既同體則土出井時何不見空從",
    "X12n0281_003:0753b09": "井出邪。溫陵曰汝更下令詳察其非因緣自然也。",
    "X12n0281_003:0753b10": "鑿空虗實謂鑿實空虗也。上諸巧辯。皆遣識心妄",
    "X12n0281_003:0753b11": "計而顯圓融真體也。",
    "X12n0281_003:0753b12": "○(二據理顯真二初明悟性圓融三初以空均四大二初以性直均)若此虗空性圓周徧本不動搖當知現前地水火",
    "X12n0281_003:0753b13": "風均名五大性真圓融皆如來藏本無生滅。",
    "X12n0281_003:0753b14": "【觧】溫陵曰會上義而通前文也。由上所明非因緣",
    "X12n0281_003:0753b15": "和合則知空性圓徧非生滅法。一大既爾餘大皆",
    "X12n0281_003:0753b16": "然故通言地水火風。云現前者。使觸事而明無他",
    "X12n0281_003:0753b17": "求也。吳興曰四大後所以點空均名五大者。蓋諸",
    "X12n0281_003:0753b18": "經常談惟四而已。此既異彼故特言之。下根識中",
    "X12n0281_003:0753b19": "其例亦爾。通名七者且依事立。智論云佛說四大",
    "X12n0281_003:0753b20": "無處不有故名為大。若言大性周徧。必須指事即",
    "X12n0281_003:0753b21": "理攝末歸本。不可名而名之是謂如來藏也。或有",
    "X12n0281_003:0753b22": "直以藏性釋於大名者。一何誤哉。",
    "X12n0281_003:0753b23": "○(二斥迷令悟)阿難汝心昏迷不悟四大元如來藏當觀虗空為",
    "X12n0281_003:0753b24": "出為入為非出入。",
    "X12n0281_003:0753c01": "【觧】溫陵曰若悟虗空性圓周徧本無出入。即悟四",
    "X12n0281_003:0753c02": "大性真圓融本無生滅也。",
    "X12n0281_003:0753c03": "○(二明性具之理)汝全不知如來藏中性覺真空性空真覺。○(三明性具體用二初明不變似自然非自然)清淨",
    "X12n0281_003:0753c04": "本然周徧法界。○(二明隨緣似因緣非因緣三初明能應)隨眾生心應所知量。○(二引事驗)阿難如一",
    "X12n0281_003:0753c05": "井空空生一井十方虗空亦復如是圓滿十方寧有",
    "X12n0281_003:0753c06": "方所。○(三明能感)循業發現。○(二斥迷情無旨)世間無知惑為因緣及自然性",
    "X12n0281_003:0753c07": "皆是識心分別計度但有言說都無實義。",
    "X12n0281_003:0753c08": "【觧】溫陵曰空與覺亦體用異稱也。體用不二故相",
    "X12n0281_003:0753c09": "依而舉。",
    "X12n0281_003:0753c10": "【疏】天台曰空性無形因色顯發。因者待也。世間萬",
    "X12n0281_003:0753c11": "物相待成形。空因色待此為萬待之根源。而云出",
    "X12n0281_003:0753c12": "土一尺則有一尺之虗空則顯發二義齊彰。前地",
    "X12n0281_003:0753c13": "大則對空而明。今空大則對色以辯。準餘三大各",
    "X12n0281_003:0753c14": "互缺一待可知。然既曰因色顯發則有因矣。展轉",
    "X12n0281_003:0753c15": "推求因土因鑿既俱不可則何因之有。未鑿土前",
    "X12n0281_003:0753c16": "何不無礙謂之無因亦不可也。非和非合無從自",
    "X12n0281_003:0753c17": "出。四性俱離百非具遣則彼虗空性圓周遍矣。要",
    "X12n0281_003:0753c18": "知空土元無異因餘三大亦無異因。是故若能悟",
    "X12n0281_003:0753c19": "空即可悟色即可悟餘三大。故曰若此虗空(云云)。",
    "X12n0281_003:0753c20": "此謂以空均四會歸藏性。次斥迷令悟故曰汝心",
    "X12n0281_003:0753c21": "昏迷不悟四大元如來藏(云云)。蓋自五大之相言",
    "X12n0281_003:0753c22": "之一虗四實不相為倫。自性而言則均一如藏性",
    "X12n0281_003:0753c23": "真圓融矣。均之既竟然後示以性具之理。蓋相末",
    "X12n0281_003:0753c24": "也。性本也。相之圓融原由性具故曰汝全不知(云",
    "X12n0281_003:0754a01": "云)。此中對辯與前不同者。前欲以空均四故歷對",
    "X12n0281_003:0754a02": "空辯。此欲以根識均空故對覺而辯。會歸藏性其",
    "X12n0281_003:0754a03": "進有序。溫陵不詳乎此故以體用而釋。交光不詳",
    "X12n0281_003:0754a04": "乎此乃云比前變其文而復顛倒其意。環師之失",
    "X12n0281_003:0754a05": "在于約。鑑公之失在于鑿也。然亦有隨淨緣之空。",
    "X12n0281_003:0754a06": "約正報則寶覺真空。約依果則寂光妙土。隨染緣。",
    "X12n0281_003:0754a07": "約正報則塞頻伽瓶用餉他國。約依報則晦昧所",
    "X12n0281_003:0754a08": "成範圍宇宙。依此而悟道者則虗空藏菩薩。其曰",
    "X12n0281_003:0754a09": "此大神力由我諦觀四大無依妄想生滅。虗空無",
    "X12n0281_003:0754a10": "二佛國本同於同發明得無生忍。正所謂一人發",
    "X12n0281_003:0754a11": "真歸元十方虗空悉皆銷殞者也。",
    "X12n0281_003:0754a12": "○(六根大二初略示)阿難見覺無知因色空有。○(二廣示二初引事破妄二初引事)如汝今者在祇陀林",
    "X12n0281_003:0754a13": "朝明夕昏設居中宵白月則光黑月便暗則明暗等",
    "X12n0281_003:0754a14": "因見分析。○(二徵破三初立句總徵)此見為復與明暗相并太虗空為同一",
    "X12n0281_003:0754a15": "體為非一體或同非同或異非異。",
    "X12n0281_003:0754a16": "【觧】擕李曰此問四句。一同二異三亦同亦異四非",
    "X12n0281_003:0754a17": "同非異但經文分兩同兩異各成一句。",
    "X12n0281_003:0754a18": "○(二牒四別破)阿難此見若復與明與暗及與虗空元一體者則",
    "X12n0281_003:0754a19": "明與暗二體相亡暗時無明明時無暗若與暗一明",
    "X12n0281_003:0754a20": "則見亡必一於明暗時當滅滅則云何見明見暗若",
    "X12n0281_003:0754a21": "明暗殊見無生滅一云何成若此見精與暗與明非",
    "X12n0281_003:0754a22": "一體者汝離明暗及與虗空分析見元作何形相離",
    "X12n0281_003:0754a23": "明離暗及離虗空是見元同龜毛兔角明暗虗空三",
    "X12n0281_003:0754a24": "事俱異從何立見明暗相背云何或同離三元無云",
    "X12n0281_003:0754b01": "何或異分空分見本無邊畔云何非同見暗見明性",
    "X12n0281_003:0754b02": "非遷改云何非異。○(三勸觀結責)汝更細審微細審詳審諦審觀",
    "X12n0281_003:0754b03": "明從太陽暗隨黑月通屬虗空壅歸大地如是見精",
    "X12n0281_003:0754b04": "因何所出見覺空頑非和非合不應見精無從自出。",
    "X12n0281_003:0754b05": "【觧】溫陵曰阿難下辯非一體也。若此見精下辯非",
    "X12n0281_003:0754b06": "異體也。明暗相背下辯非或同非同或異非異也。",
    "X12n0281_003:0754b07": "汝更下令詳察其性真圓融不涉諸妄也。",
    "X12n0281_003:0754b08": "○(二據理顯真二初明悟性圓融四初以根均五大)若見聞知性圓周徧本不動搖當知無邊不動虗",
    "X12n0281_003:0754b09": "空并其動搖地水火風均名六大性真圓融皆如來",
    "X12n0281_003:0754b10": "藏本無生滅。○(二顯六根真實)阿難汝性沉淪不悟汝之見聞覺知",
    "X12n0281_003:0754b11": "本如來藏汝當觀此見聞覺知為生為滅為同為異",
    "X12n0281_003:0754b12": "為非生滅為非同異。",
    "X12n0281_003:0754b13": "【觧】孤山曰若見聞知者。前於六根廣破眼見餘根",
    "X12n0281_003:0754b14": "並略。今類通顯示其性皆徧。聞即耳根。覺即鼻舌",
    "X12n0281_003:0754b15": "身根。知即意根。不言覺者略也。溫陵曰為生為滅",
    "X12n0281_003:0754b16": "等者生滅同異皆因妄塵。非生非異不離妄計。離",
    "X12n0281_003:0754b17": "此諸妄即如來藏也。",
    "X12n0281_003:0754b18": "○(三明性具之理)汝曾不知如來藏中性見覺明覺精明見。○(四明性具體用二初明不變似自然非自然)清淨",
    "X12n0281_003:0754b19": "本然周徧法界。○(二明隨緣似因緣非因緣三初明能應)隨眾生心應所知量。○(二引事驗)如一見根",
    "X12n0281_003:0754b20": "見周法界聽齅嘗觸覺觸覺知妙德瑩然徧周法界",
    "X12n0281_003:0754b21": "圓滿十虗寧有方所。○(三明能感)循業發現。○(二斥迷情無旨)世間無知惑為",
    "X12n0281_003:0754b22": "因緣及自然性皆是識心分別計度但有言說都無",
    "X12n0281_003:0754b23": "實義。",
    "X12n0281_003:0754b24": "【觧】溫陵曰性見等者亦體用相依而舉。有見有覺",
    "X12n0281_003:0754c01": "雖覺明之咎。而體實性見用實覺精也。如一下例",
    "X12n0281_003:0754c02": "餘根也。甞觸即舌根。以味合方覺故亦名觸。覺觸",
    "X12n0281_003:0754c03": "覺知身意根也。",
    "X12n0281_003:0754c04": "【疏】天台曰準前五大皆先明和合次破和合。今文",
    "X12n0281_003:0754c05": "亦然。先明和合故曰見覺無知因色空有。後文所",
    "X12n0281_003:0754c06": "謂由塵發知也。則明暗等因見分析所謂因根有",
    "X12n0281_003:0754c07": "相也。次破和合中約四句推檢了不可得所謂相",
    "X12n0281_003:0754c08": "見無性同於交盧也。既破和合復恐執非和合故",
    "X12n0281_003:0754c09": "順勢破云不應見精無從自出。破之既竟然後以",
    "X12n0281_003:0754c10": "根大均前五大故曰若見聞知性圓周徧本不動",
    "X12n0281_003:0754c11": "搖(云云)。此中先以根大均空大。次以根大均餘五",
    "X12n0281_003:0754c12": "大。意顯二大展轉超勝於前。空則以不動無相勝。",
    "X12n0281_003:0754c13": "根則以有覺圓融勝。然此勝劣亦不過隨相分別。",
    "X12n0281_003:0754c14": "如藏言之略無差別。故今均之而曰性真圓融皆",
    "X12n0281_003:0754c15": "如來藏本無生滅。均之已竟。然後責令開悟(云云)。",
    "X12n0281_003:0754c16": "既示以相融復示以性本。故曰汝曾不知如來藏",
    "X12n0281_003:0754c17": "中性見覺明覺精明見。性見者性中本有之見。二",
    "X12n0281_003:0754c18": "卷所謂清淨實相是也。明見者性見本明不加功",
    "X12n0281_003:0754c19": "用。四卷所謂性覺必明也。覺明覺精即第八識能",
    "X12n0281_003:0754c20": "緣見分。二卷所明見精。首卷所指識精是也。此分",
    "X12n0281_003:0754c21": "明指出菩提涅槃元清淨體。蓋從真起妄則全性",
    "X12n0281_003:0754c22": "見為覺明。即妄而真則全覺精是明見。若準前五",
    "X12n0281_003:0754c23": "大莫不以後融前。則此中亦是以識融根。第根識",
    "X12n0281_003:0754c24": "體同不須和會。要直就當大真妄和融亦不失根",
    "X12n0281_003:0755a01": "識參同之意。又此具該六根。前就易可發明故惟",
    "X12n0281_003:0755a02": "約見根而辯。以見準五莫不皆然。故曰如一見根",
    "X12n0281_003:0755a03": "見周法界聽齅嘗觸覺觸覺知妙德瑩然徧周法",
    "X12n0281_003:0755a04": "界圓滿十方寧有方所。以此而言六根皆妙。但眾",
    "X12n0281_003:0755a05": "生餘根迷重惟眼耳迷輕。故那律特云如來示我",
    "X12n0281_003:0755a06": "樂見照明金剛三昧。觀音特云金剛聞熏聞修三",
    "X12n0281_003:0755a07": "昧。豈非依此二門易摧結惑。如來偈頌亦自讚為",
    "X12n0281_003:0755a08": "金剛王寶覺乎。然此二門猶是依前六根而入。若",
    "X12n0281_003:0755a09": "今根大當機乃大勢菩薩入道法門。然念佛本以",
    "X12n0281_003:0755a10": "意根乃曰我無選擇都攝六根。豈不總諸聖之權",
    "X12n0281_003:0755a11": "衡括萬行之綱領。彌陀勢至徧攝群機。廬山天台",
    "X12n0281_003:0755a12": "抗折百氏乎。",
    "X12n0281_003:0755a13": "○(七識大二初略示)阿難識性無源因于六種根塵妄出。○(二廣示二初引事破妄二初引事二初明能生根塵)汝今徧觀",
    "X12n0281_003:0755a14": "此會聖眾用目循歷其目周視但如鏡中無別分析。",
    "X12n0281_003:0755a15": "○(二明所生之識)汝識於中次第標指此是文殊此富樓那此目犍",
    "X12n0281_003:0755a16": "連此須菩提此舍利弗。○(二徵破三初引即離總徵)此識了知為生於見為生",
    "X12n0281_003:0755a17": "於相為生虗空為無所因突然而出。",
    "X12n0281_003:0755a18": "【觧】真際曰根但照境故如鏡中。識有了別故能標",
    "X12n0281_003:0755a19": "指溫陵曰見根也。相境也。",
    "X12n0281_003:0755a20": "○(二牒所執別破)阿難若汝識性生於見中如無明暗及與色空四",
    "X12n0281_003:0755a21": "種必無元無汝見見性尚無從何發識若汝識性生",
    "X12n0281_003:0755a22": "於相中不從見生既不見明亦不見暗明暗不矚即",
    "X12n0281_003:0755a23": "無色空彼相尚無識從何發若生於空非相非見非",
    "X12n0281_003:0755a24": "見無辯自不能知明暗色空非相滅緣見聞覺知無",
    "X12n0281_003:0755b01": "處安立處此二非空則同無有非同物縱發汝識欲",
    "X12n0281_003:0755b02": "何分別若無所因突然而出何不日中別識明月。",
    "X12n0281_003:0755b03": "【觧】溫陵曰阿難下明識性非生於見亦非生於相",
    "X12n0281_003:0755b04": "也。若生下明非生於空也。若生於空則非是相亦",
    "X12n0281_003:0755b05": "非是見。非是見則無所辯。非是相則無所緣。若無",
    "X12n0281_003:0755b06": "所緣能緣何立。又處此非相非見之間識體若空",
    "X12n0281_003:0755b07": "則同龜毛。識體若有非同物象。既自無體安能有",
    "X12n0281_003:0755b08": "用故曰欲何分別。若無下明非無因也。長水曰日",
    "X12n0281_003:0755b09": "中無月既無見月之識應知非是無因而有也。",
    "X12n0281_003:0755b10": "○(三勸詳審結責)汝更細詳微細詳審見託汝睛相推前境可狀成",
    "X12n0281_003:0755b11": "有不相成無如是識緣因何所出識動見澄非和非",
    "X12n0281_003:0755b12": "合聞聽覺知亦復如是不應識緣無從自出。",
    "X12n0281_003:0755b13": "【觧】溫陵曰見託根相託境。有出可狀無出非相識",
    "X12n0281_003:0755b14": "何所從出邪。識有分別名動。見無分別名澄。識動",
    "X12n0281_003:0755b15": "見澄性相隔異。見與識隔聞知亦然。皆非和合又",
    "X12n0281_003:0755b16": "非自然是則性真圓融不涉諸妄矣。",
    "X12n0281_003:0755b17": "○(二據理顯真二初明悟性圓融四初以識均六大)若此識心本無所從當知了別見聞覺知圓滿湛",
    "X12n0281_003:0755b18": "然性非從所兼彼虗空地水火風均名七大性真圓",
    "X12n0281_003:0755b19": "融皆如來藏本無生滅。○(二顯六識真實)阿難汝心麤浮不悟見聞",
    "X12n0281_003:0755b20": "發明了知本如來藏汝應觀此六處識心為同為異",
    "X12n0281_003:0755b21": "為空為有為非同異為非空有。",
    "X12n0281_003:0755b22": "【觧】溫陵曰若此識心總指識大。了別見聞覺知別",
    "X12n0281_003:0755b23": "指六識也。兼彼空等總會七大旁通萬法也。既本",
    "X12n0281_003:0755b24": "無所從則湛然圓徧。地等既爾世界眾生物物皆",
    "X12n0281_003:0755c01": "爾。不惟地等名大草芥塵毛皆可名大。性真圓融",
    "X12n0281_003:0755c02": "本無生滅矣。前文詳辯意皆萃此。故自根境萬法",
    "X12n0281_003:0755c03": "總會而旁通也。阿難下謂識體深潛當微細沉思",
    "X12n0281_003:0755c04": "不可麤浮觀得其真則悟其本如來藏矣。",
    "X12n0281_003:0755c05": "○(三明性具之理)汝元不知如來藏中性識明知覺明真識。○(四明性具體用二初明不變似自然非自然)妙覺",
    "X12n0281_003:0755c06": "湛然徧周法界。○(二明隨緣似因緣非因緣二初明能應)含吐十虗寧有方所。○(二明能感)循業發現。",
    "X12n0281_003:0755c07": "○(二斥迷情無旨)世間無知惑為因緣及自然性皆是識心分別計",
    "X12n0281_003:0755c08": "度但有言說都無實義。",
    "X12n0281_003:0755c09": "【觧】溫陵曰識知皆出於性明故曰性識明知。識雖",
    "X12n0281_003:0755c10": "覺明之咎其體實真故曰覺明真識。體用不二真",
    "X12n0281_003:0755c11": "妄一如所以迭舉也。",
    "X12n0281_003:0755c12": "【疏】天台曰識為妄流未有無源之流。如曰返流全",
    "X12n0281_003:0755c13": "一六用不行一非源乎。但如來有兩語。顯真則云",
    "X12n0281_003:0755c14": "有源。使悟其本真。破妄則云無源。使達其物虗。如",
    "X12n0281_003:0755c15": "曰因于六種根塵妄出何有其源哉。文先明根塵",
    "X12n0281_003:0755c16": "故曰汝今徧觀此會聖眾用目循歷其目周視但",
    "X12n0281_003:0755c17": "如鏡中無別分析。聖眾塵也。徧觀根也。即二卷所",
    "X12n0281_003:0755c18": "顯見精初卷所指識精根大所指覺明覺精乃八",
    "X12n0281_003:0755c19": "識中能緣見分。而交光乃指為真常。故其有云萬",
    "X12n0281_003:0755c20": "象對照一念不生即是其相。不知雖如鏡中無別",
    "X12n0281_003:0755c21": "分析尚屬無記欲證無生要須見見。爾乃認道不",
    "X12n0281_003:0755c22": "真以無記為不生。悞之甚也悞之甚也。文明根塵",
    "X12n0281_003:0755c23": "竟方指出六識。故曰汝識於中次第標指(云云)。正",
    "X12n0281_003:0755c24": "以無標指為根有標指為識。一墮標指便落緣塵。",
    "X12n0281_003:0756a01": "無窮生死由之而始。第一根本所明生死第二根",
    "X12n0281_003:0756a02": "本所生諸緣正在乎此。然為緣所遺則為生死。苟",
    "X12n0281_003:0756a03": "能勘破則為智斷。一反一覆豈有他法哉。四句研",
    "X12n0281_003:0756a04": "破中。先約有因推。根塵即因也。離根塵而有因即",
    "X12n0281_003:0756a05": "虗空相。離三而有生即無因生。形待必然故勘之",
    "X12n0281_003:0756a06": "若此。識動見澄者下文所謂此湛非真流急不見",
    "X12n0281_003:0756a07": "也。破之既竟然後正以眼識均餘五識亦兼得會",
    "X12n0281_003:0756a08": "前根大。人之不悟者正以計諸法有所從來也。果",
    "X12n0281_003:0756a09": "能了達則圓滿湛然之性見矣。均識均根竟然後",
    "X12n0281_003:0756a10": "以有情均無情(云云)。反責令開悟可知。次示性本",
    "X12n0281_003:0756a11": "中言性識明知覺明真識者性識眼識存本位而",
    "X12n0281_003:0756a12": "言。即第九白淨識也。明知覺明廢本位而言。即佛",
    "X12n0281_003:0756a13": "之知見本覺妙明也。前六大相會。或會小以歸大。",
    "X12n0281_003:0756a14": "會有相以歸無相。會無情以歸有情。會妄以歸真。",
    "X12n0281_003:0756a15": "至此則宗無不極理無不圓。直就當體會其異名",
    "X12n0281_003:0756a16": "別說而已。特言妙覺湛然不言清淨本然者。宗會",
    "X12n0281_003:0756a17": "不同故異其辭義則同也。蓋八識之湛非真而性",
    "X12n0281_003:0756a18": "識白淨斯為真湛故也。又於此特言含吐十虗者",
    "X12n0281_003:0756a19": "是亦約迷位明總別也。蓋眾生迷情日久內外攸",
    "X12n0281_003:0756a20": "分。故一切契經多明心為諸法之總。如曰心如工",
    "X12n0281_003:0756a21": "畫師造種種五陰一切世間中無不從心造。若約",
    "X12n0281_003:0756a22": "悟位一切諸法皆得為總。如曰如心佛亦爾如佛",
    "X12n0281_003:0756a23": "眾生然心佛及眾生是三無差別。故知清淨本然",
    "X12n0281_003:0756a24": "妙覺湛然七大皆可言之。無以辭而害其意也。或",
    "X12n0281_003:0756b01": "謂此無隨心應量者文非無也。但是言簡爾而意",
    "X12n0281_003:0756b02": "則無不周。如曰含吐十虗。含即圓滿十方吐即隨",
    "X12n0281_003:0756b03": "心應量。意謂惟識境界雖隨心應量而念念等於",
    "X12n0281_003:0756b04": "十虗也。依此而入道者則彌勒菩薩。其曰我以諦",
    "X12n0281_003:0756b05": "觀十方惟識識心圓明入圓成實遠離依他及徧",
    "X12n0281_003:0756b06": "計執得無生忍。準此則六處識心為依他起性。惑",
    "X12n0281_003:0756b07": "為因緣自然為徧計執性。性識明知覺明真識為",
    "X12n0281_003:0756b08": "圓成實性。以是而言則此文非不言八九。而交光",
    "X12n0281_003:0756b09": "乃云無又誤之甚也。又此三性前六大皆可言之。",
    "X12n0281_003:0756b10": "如地水火風空根皆依他起性。惑為因緣自然即",
    "X12n0281_003:0756b11": "徧計執性。性色等清淨本然即圓成實性。蓋此經",
    "X12n0281_003:0756b12": "圓實與惟識論逈別又可見也。若論十八界七大",
    "X12n0281_003:0756b13": "皆為此經所觀之境。惟惟識一境此經獨親。然有",
    "X12n0281_003:0756b14": "兩種觀境不同。初二兩卷明見精及觀音所觀耳",
    "X12n0281_003:0756b15": "精則以八識為境。若今文所推識大則以第六分",
    "X12n0281_003:0756b16": "別事識為境。此亦有兩意。一圓頓行人六根觸對",
    "X12n0281_003:0756b17": "不起第二念直下便了本有佛性則惟以八識為",
    "X12n0281_003:0756b18": "境。圓覺所謂居一切時不起妄念是也。設使緣塵",
    "X12n0281_003:0756b19": "分別則就以六識為境。推之檢之三止止之狂心",
    "X12n0281_003:0756b20": "自歇歇即菩提。圓覺所謂於諸妄心亦不息滅是",
    "X12n0281_003:0756b21": "也。天台大師止觀中初令依六根觀於諸如來常",
    "X12n0281_003:0756b22": "正同初意。復令用六識為境正同次意。交光不明",
    "X12n0281_003:0756b23": "此意而乃妄加毀訾。謂偏觀六識為偏為權。不知",
    "X12n0281_003:0756b24": "此經兩處皆令達妄即真故得稱為圓頓了義。若",
    "X12n0281_003:0756c01": "交光之所謂者乃捨妄求真又且竟以見精為無",
    "X12n0281_003:0756c02": "生。何異認魚目作明珠指山鷄為鸞鳳哉。然七大",
    "X12n0281_003:0756c03": "文會歸藏性其意至玄。前逐文解釋猶有所未盡。",
    "X12n0281_003:0756c04": "余於楞嚴玄義中曾伸明此義。今不避繁冗備錄",
    "X12n0281_003:0756c05": "於此。庶令讀者識其大途。問七大之文前四乃對",
    "X12n0281_003:0756c06": "空而辯曰性色真空性空真色等。第五空大乃對",
    "X12n0281_003:0756c07": "覺而辯曰性覺真空性空真覺。第六見大乃對覺",
    "X12n0281_003:0756c08": "明而辯曰性見覺明覺精明見。第七識大又乃對",
    "X12n0281_003:0756c09": "明知而辯曰性識明知覺明真識。如此對辯不同",
    "X12n0281_003:0756c10": "其說何也。答此由眾生無始迷真覺以為根識局",
    "X12n0281_003:0756c11": "內身以遺外境對空色以分大小。如經所謂晦昧",
    "X12n0281_003:0756c12": "為空空晦暗中結暗為色。色雜妄想想相為身。聚",
    "X12n0281_003:0756c13": "緣內搖趣外奔逸。昏擾擾相以為心性。一迷為心",
    "X12n0281_003:0756c14": "決定惑為色身之內。不知色身外洎山河虗空大",
    "X12n0281_003:0756c15": "地咸是妙明真心中物。譬如百千澄清大海棄之。",
    "X12n0281_003:0756c16": "惟認一浮漚體目為全潮窮盡瀛渤。如來憐愍斯",
    "X12n0281_003:0756c17": "軰。將為指迷而即悟。故必自淺以之深。先以無邊",
    "X12n0281_003:0756c18": "之虗空對辯有邊之四大。故往復言之而曰性色",
    "X12n0281_003:0756c19": "真空性空真色。乃至性風真空性空真風。所以然",
    "X12n0281_003:0756c20": "者地大之色堅質而有方所者也。虗空融通故無",
    "X12n0281_003:0756c21": "方所矣。水火風大搖動而有生滅者也。虗空恒然",
    "X12n0281_003:0756c22": "故無搖動矣。凡有生滅去來則有虗空。無生滅去",
    "X12n0281_003:0756c23": "來故性真圓融矣。今曰性色真空性空真色猶言",
    "X12n0281_003:0756c24": "空性色亦性空真色亦真色之與空本無差別。故",
    "X12n0281_003:0757a01": "於第五空大文中而和會云若此虗空性圓周徧",
    "X12n0281_003:0757a02": "本不動搖當知現前地水火風均名五大性真圓",
    "X12n0281_003:0757a03": "融皆如來藏本無生滅。阿難汝心昏迷不悟四大",
    "X12n0281_003:0757a04": "元如來藏。當觀虗空為出為入為非出入。是則四",
    "X12n0281_003:0757a05": "大與空均一常住。相雖似異性乃元同。莫不清淨",
    "X12n0281_003:0757a06": "本然周徧法界。稱之為大不亦宜乎。復次色空之",
    "X12n0281_003:0757a07": "常徧雖融身境之無差未會。故又於空大文中而",
    "X12n0281_003:0757a08": "云性覺真空性空真覺。所言覺者通而言之即根",
    "X12n0281_003:0757a09": "與識也。所以空覺相對而辯者。夫根識有覺知者",
    "X12n0281_003:0757a10": "也。虗空無覺知者也。事固如是理實不然。故往復",
    "X12n0281_003:0757a11": "言之而曰性覺真空性空真覺。猶言覺性空亦性",
    "X12n0281_003:0757a12": "覺真空亦真空之與覺元無殊異。故於見大文中",
    "X12n0281_003:0757a13": "而和會云若見聞知性圓周徧本不動搖當知無",
    "X12n0281_003:0757a14": "邊虗空并其動搖地水火風均名六大性真圓融",
    "X12n0281_003:0757a15": "皆如來藏本無生滅。斯則以根識均虗空。豈唯虗",
    "X12n0281_003:0757a16": "空非無情而地水火風亦非無情。以虗空均根識。",
    "X12n0281_003:0757a17": "豈唯虗空常徧而根識亦常徧也。稱之為大不亦",
    "X12n0281_003:0757a18": "宜乎。復次內外既會身境圓融。然於真妄兩途情",
    "X12n0281_003:0757a19": "執猶云冠履。故又於見識兩大文中而云性見覺",
    "X12n0281_003:0757a20": "明覺精明見真識明知覺明性識。此皆全體起用",
    "X12n0281_003:0757a21": "全用在體故往復言之若此。所以古德云約諸識",
    "X12n0281_003:0757a22": "門雖一多不定皆是體用緣起本末相收。從本向",
    "X12n0281_003:0757a23": "末寂而常用。從末向本用而常寂。寂而常用故靜",
    "X12n0281_003:0757a24": "而不結。用而常寂故動而不亂。靜而不結故真如",
    "X12n0281_003:0757b01": "是緣起。動而不亂故緣起是真如。真如是緣起故",
    "X12n0281_003:0757b02": "無涅槃不生死即八九為六七。緣起是真如故無",
    "X12n0281_003:0757b03": "生死不涅槃即六七為八九。無涅槃不生死故法",
    "X12n0281_003:0757b04": "界皆生死。無生死不涅槃故法界皆涅槃(云云)。識",
    "X12n0281_003:0757b05": "既如是根亦復然。豈唯六根即向之五大莫不體",
    "X12n0281_003:0757b06": "用相即。以三界唯心一切惟識故。故於識大文中",
    "X12n0281_003:0757b07": "而和會云若此識心本無所從當知了別見聞覺",
    "X12n0281_003:0757b08": "知圓滿湛然性非從所。兼彼虗空地水火風均名",
    "X12n0281_003:0757b09": "七大性真圓融皆如來藏本無生滅。夫諸法真常",
    "X12n0281_003:0757b10": "圓會若此。稱之為大不亦宜乎。是以聖言至此詮",
    "X12n0281_003:0757b11": "理既極。當機氷執情亦泮然。○已上如來答阿難",
    "X12n0281_003:0757b12": "三止之請三諦理竟。或問曰余閱交光正脉疏有",
    "X12n0281_003:0757b13": "云此對阿難妄執而一一會妄歸真惟攝事歸理",
    "X12n0281_003:0757b14": "融相入性而已。尚未及於從性起修從理成事。是",
    "X12n0281_003:0757b15": "則三藏中惟屬空如來藏。而有人強以三觀三諦",
    "X12n0281_003:0757b16": "判之者欠研審也。與師判成三諦何頓爾相乖乎。",
    "X12n0281_003:0757b17": "答曰凡為釋經須知大體。一於此有所不通則其",
    "X12n0281_003:0757b18": "失非小。今科交光此說凡墮六種過。一不識文勢",
    "X12n0281_003:0757b19": "起盡過。二以偏破圓過。三自語相違過。四不識性",
    "X12n0281_003:0757b20": "用過。五不識經文影互過。六破斥本宗過。第一文",
    "X12n0281_003:0757b21": "勢起盡者。阿難首請三法如來答之已竟。經家方",
    "X12n0281_003:0757b22": "敘悟云了然自知獲本妙心常住不滅。然後說偈",
    "X12n0281_003:0757b23": "讚佛。有始有卒。則一期事畢。下文更有見道門頭",
    "X12n0281_003:0757b24": "事者不過希更審除微細惑耳。若如交光所云則",
    "X12n0281_003:0757c01": "敘悟說偈皆成虗說。況前三諦文文各有起盡。此",
    "X12n0281_003:0757c02": "而不知烏足以稱釋經教主哉。第二以偏破圓者。",
    "X12n0281_003:0757c03": "如上如來詳備開示妙旨聯翩亦可謂至矣盡矣。",
    "X12n0281_003:0757c04": "圓頓諦理蔑以加矣。而交光乃云三藏中但屬空",
    "X12n0281_003:0757c05": "如來藏。非以偏破圓抑全成分乎。第三自語相違",
    "X12n0281_003:0757c06": "者。下文說偈讚佛。古今俱用孤山註。妙湛讚真諦",
    "X12n0281_003:0757c07": "般若德等。而交光正脉亦復承用。如其有云良以",
    "X12n0281_003:0757c08": "前所示者生佛等具。故因已悟而方見佛德也。初",
    "X12n0281_003:0757c09": "於尅就根性中十翻正示二見。翻顯悟得澄清覺",
    "X12n0281_003:0757c10": "海朗耀性天浩然無際。即佛般若德也本此(云云)。",
    "X12n0281_003:0757c11": "其說至詳。下當引用。特不思讚佛三德在于已悟",
    "X12n0281_003:0757c12": "正是三諦。乃自語相違前後矛盾。可謂知二五不",
    "X12n0281_003:0757c13": "知一十者也。第四不識經文影互者。此經之妙。妙",
    "X12n0281_003:0757c14": "在綱領宏恢網目影互。如首請三法。次明常住真",
    "X12n0281_003:0757c15": "心及二種根本。下去見道修道證果。橫說竪說無",
    "X12n0281_003:0757c16": "非發明此理。至於見道未盡則影互修道中說。慶",
    "X12n0281_003:0757c17": "喜章未盡則影互富那章說。所以清淨本然云何",
    "X12n0281_003:0757c18": "忽生之問不過一欲近决七大之疑。二欲遠決晦",
    "X12n0281_003:0757c19": "昧為空迷己為物之疑。三欲求明禪那修進工夫",
    "X12n0281_003:0757c20": "不致失錯。如此種種。無非欲盡前章之義而已。至",
    "X12n0281_003:0757c21": "如三諦。此章雖圓。然猶未盡佛證境界。故請佛說",
    "X12n0281_003:0757c22": "之以為大定之本。而交光不知此意。便謂下文別",
    "X12n0281_003:0757c23": "是一般主意判作不空如來藏。不知前章約不次",
    "X12n0281_003:0757c24": "而次說三如來藏。後章約次而不次說三如來藏",
    "X12n0281_003:0758a01": "也。第五不知性用過者。交光意謂空如來藏惟屬",
    "X12n0281_003:0758a02": "於性理。不空如來藏惟屬於事用。不知性理事用",
    "X12n0281_003:0758a03": "各各互具三如來藏。理中三如來藏者徵心辯見",
    "X12n0281_003:0758a04": "以來首卷至二卷所明者空藏也。陰入處界不空",
    "X12n0281_003:0758a05": "藏也。七大空不空藏也。事中三如來藏者因明立",
    "X12n0281_003:0758a06": "所去三種相續但明得眾生不空藏中隨染功能",
    "X12n0281_003:0758a07": "而隨淨功能。尚未能及。豈可將此盡判為不空如",
    "X12n0281_003:0758a08": "來藏乎。若約如來自證境界。則隨淨三種如來藏",
    "X12n0281_003:0758a09": "功能一時圓現。俱非俱即等文是也。而交光不知",
    "X12n0281_003:0758a10": "此意但取一分隨染功能而判為不空如來藏。豈",
    "X12n0281_003:0758a11": "能盡此經之妙旨哉。第六破斥本宗者。觀交光所",
    "X12n0281_003:0758a12": "說本無宗緒。第其好用賢首宗文。則知宗賢首處",
    "X12n0281_003:0758a13": "多。而賢首宗乘極圓者四種法界。交光釋七大有",
    "X12n0281_003:0758a14": "云前之四科。方一一鎔歸於理。未言俱周法界。故",
    "X12n0281_003:0758a15": "惟是理事無礙。今七大總攝上陰等諸事。而言其",
    "X12n0281_003:0758a16": "一一俱周法界。所以為事事無礙法界。果如所釋",
    "X12n0281_003:0758a17": "則此文理無不圓。乃云惟屬於空未涉三諦。豈賢",
    "X12n0281_003:0758a18": "首四種法界。但及天台一真諦耶。蓋交光用情往",
    "X12n0281_003:0758a19": "往鹵莾不顧前後遂致操戈入室也如此。",
    "X12n0281_003:0758a20": "○(二聞法領悟以發圓心二初經家敘益二初敘獲本妙心二初略敘悟由)爾時阿難及諸大眾蒙佛如來微妙開示身心蕩",
    "X12n0281_003:0758a21": "然得無罣礙。○(二廣明證相四初悟心廣大益)是諸大眾各各自知心徧十方見十",
    "X12n0281_003:0758a22": "方空如觀手中所持葉物。○(二了物咸真益)一切世間諸所有物皆",
    "X12n0281_003:0758a23": "即菩提妙明元心心精徧圓含裏十方。○(三反顧遺身益)反觀父母",
    "X12n0281_003:0758a24": "所生之身猶彼十方虗空之中吹一微塵若存若亡",
    "X12n0281_003:0758b01": "如湛巨海流一浮漚起滅無從。○(四妙獲元心益)了然自知獲本妙",
    "X12n0281_003:0758b02": "心常住不滅。○(二敘外敬內悅)禮佛合掌得未曾有於如來前說偈",
    "X12n0281_003:0758b03": "讚佛。",
    "X12n0281_003:0758b04": "【觧】溫陵曰自初決擇心見終至徧入七大多方發",
    "X12n0281_003:0758b05": "明使悟器界萬法當體全真本如來藏。是謂微妙",
    "X12n0281_003:0758b06": "開示也。既悟器界性真圓融故身心蕩然得無罣",
    "X12n0281_003:0758b07": "礙。悟妙覺湛然周徧法界故各各自知心徧十方",
    "X12n0281_003:0758b08": "也。孤山曰各各自知即能覺之智也。心徧十方即",
    "X12n0281_003:0758b09": "所覺之理也。常住真心徧融十界故曰十方。天台",
    "X12n0281_003:0758b10": "智者釋法華經深達罪福相徧照於十方亦云十",
    "X12n0281_003:0758b11": "方即十界也。見十方空謂十界循業發現之空也。",
    "X12n0281_003:0758b12": "迷妄有空比真為小故以掌葉為喻。一切世間等",
    "X12n0281_003:0758b13": "謂依空立世界也。即十界循業發現依正之法耳。",
    "X12n0281_003:0758b14": "皆即菩提等謂十方虗空十界依正一法叵得皆",
    "X12n0281_003:0758b15": "我真心。含裏十方者即此真心具足十界而非斷",
    "X12n0281_003:0758b16": "滅。觀此文者豈疑無情有性無情作佛之說耶。反",
    "X12n0281_003:0758b17": "觀下阿難大眾自觀己界正報之身也。虗空巨海",
    "X12n0281_003:0758b18": "以況心精。微塵浮漚以況己質。理即事故若塵存",
    "X12n0281_003:0758b19": "而漚起。事即理故若塵亡而漚滅。事理不二故曰",
    "X12n0281_003:0758b20": "無從。獲本妙心等得分真智知本覺理。得未曾有",
    "X12n0281_003:0758b21": "謂得圓頓之解也。",
    "X12n0281_003:0758b22": "【疏】天台曰獲本妙心常住不滅者。前佛告阿難一",
    "X12n0281_003:0758b23": "切眾生從無始來生死相續。皆由不知常住真心",
    "X12n0281_003:0758b24": "性淨明體。用諸妄想此想不真故有輪轉。故自首",
    "X12n0281_003:0758c01": "卷來無非約常住真心以開圓解。開解既竟當機",
    "X12n0281_003:0758c02": "圓悟故此結云獲本妙心常住不滅。然前云不知",
    "X12n0281_003:0758c03": "今則云知。迷悟二相了然可別。第此常心體是法",
    "X12n0281_003:0758c04": "界法爾具足諸法諸法法爾性本無生。故先敘悟",
    "X12n0281_003:0758c05": "心廣大次敘了物咸真。又此敘悟全是翻迷。向則",
    "X12n0281_003:0758c06": "妄認四大為自身相六塵緣影為自心相如著弊",
    "X12n0281_003:0758c07": "絮荊棘中行觸處罣礙。今蒙佛示了達身無身相",
    "X12n0281_003:0758c08": "即是法身。心無心相即是常心。故身心蕩然得無",
    "X12n0281_003:0758c09": "罣礙。此略敘悟由也。下廣明悟相不出身心二相。",
    "X12n0281_003:0758c10": "初悟心廣大。翻前一迷為心決定惑為色身之內",
    "X12n0281_003:0758c11": "視空大而身小身大而心小。今則各各自知心徧",
    "X12n0281_003:0758c12": "十方。見十方空如觀手中所持葉物。翻前心外有",
    "X12n0281_003:0758c13": "法能所歷然。今則悟知一切世間諸所有物皆即",
    "X12n0281_003:0758c14": "菩提妙明元心。翻前身內有心色大我小。實有我",
    "X12n0281_003:0758c15": "住世間撑天柱地作一代儀表。貪生者則欣存而",
    "X12n0281_003:0758c16": "厭亡。患世者則礙起而礙滅。今則了知心精徧圓",
    "X12n0281_003:0758c17": "含裏十方。反觀父母所生之身猶彼十方虗空之",
    "X12n0281_003:0758c18": "中吹一微塵若存若亡。如湛巨海流一浮漚起滅",
    "X12n0281_003:0758c19": "無從了然自知獲本妙心常住不滅。其超悟有若",
    "X12n0281_003:0758c20": "此之勝。此恩此德大莫與京。故禮佛合掌得未曾",
    "X12n0281_003:0758c21": "有。於如來前說偈讚佛歎人歎法。述證發願請加",
    "X12n0281_003:0758c22": "庶幾以伸報恩之心也。",
    "X12n0281_003:0758c23": "○(二阿難偈讚二初讚歎述益二初讚圓常人法二初讚能說人二讚所說法)妙湛總持不動尊。○首楞嚴王世希有。",
    "X12n0281_003:0758c24": "【觧】孤山曰妙湛讚真諦般若德也。總持讚俗諦解",
    "X12n0281_003:0759a01": "脫德也。不動讚中諦法身德也。又即三而一故曰",
    "X12n0281_003:0759a02": "妙湛。即一而三故曰總持。非三非一故曰不動。尊",
    "X12n0281_003:0759a03": "者十號之一也。由證此三號世中尊。首楞嚴大定",
    "X12n0281_003:0759a04": "之總名。此云事究竟也。冥三德之理故曰究竟。別",
    "X12n0281_003:0759a05": "而往目即奢摩他等三焉。阿難以別名而請今舉",
    "X12n0281_003:0759a06": "總名而歎。以顯圓定三一無礙也。出徧小上喻之",
    "X12n0281_003:0759a07": "以王。是則行從理而得名。教從行而立稱。教行理",
    "X12n0281_003:0759a08": "三悉號楞嚴。今正舉能詮以歎也。如來在世所說",
    "X12n0281_003:0759a09": "經中最為殊勝故曰世希有也。",
    "X12n0281_003:0759a10": "【疏】天台曰孤山言妙湛讚真諦般若德者此明當",
    "X12n0281_003:0759a11": "機領首卷至二卷約見性顯湛然清淨。是真諦理。",
    "X12n0281_003:0759a12": "於佛所證為般若德。總持讚俗諦解脫德者領二",
    "X12n0281_003:0759a13": "卷將欲敷演大陀羅尼微密觀照總持萬法。是俗",
    "X12n0281_003:0759a14": "諦理。於佛所證為解脫德。不動讚中諦法身德者。",
    "X12n0281_003:0759a15": "領三卷中道了義無戲論法七大性色真空等清",
    "X12n0281_003:0759a16": "淨本然周徧法界。是中諦理。於佛所證為法身德。",
    "X12n0281_003:0759a17": "由佛所詮轉以利人。我今得聞隨聞獲證。故知阿",
    "X12n0281_003:0759a18": "難讚佛全是讚法。讚人全是讚己。蓋非深悟法要",
    "X12n0281_003:0759a19": "而莫能知佛。非自真證而莫能知人。說偈讚佛其",
    "X12n0281_003:0759a20": "來有自也。然則阿難雖曰圓證。據下所敘但獲法",
    "X12n0281_003:0759a21": "身。第法不孤運舉一全該。矧曰銷我億劫顛倒想",
    "X12n0281_003:0759a22": "非解脫而何哉。能銷能獲非般若而何哉。初心尚",
    "X12n0281_003:0759a23": "須圓照深位彌彰頓具。故知當機一獲法身祕藏",
    "X12n0281_003:0759a24": "之理圓備楞嚴大定圓成矣。矧此經所宗者祕藏",
    "X12n0281_003:0759b01": "先悟法身之理次起般若之修後圓解脫之證。故",
    "X12n0281_003:0759b02": "前說三性乃法身中三。次立三修乃般若中三。後",
    "X12n0281_003:0759b03": "證三果乃解脫中三。舉一即三言三即一圓融三",
    "X12n0281_003:0759b04": "德分明在茲。交光正脉疏釋此一節全用孤山。引",
    "X12n0281_003:0759b05": "畢乃云惟應讚佛三德加三諦助明而已。中諦即",
    "X12n0281_003:0759b06": "第一義諦仍當補即一而三方完。又此因感前開",
    "X12n0281_003:0759b07": "示而讚意應與開示相關。良以前所示者生佛等",
    "X12n0281_003:0759b08": "具。故因已悟而方見佛德也。初於尅就根性中十",
    "X12n0281_003:0759b09": "翻正示二見翻顯悟得澄清覺海朗耀性天浩然",
    "X12n0281_003:0759b10": "無際。即佛般若德也本此。故以妙湛讚之。次於會",
    "X12n0281_003:0759b11": "通四科中萬相融攝總別發揮悟得諸相皆性萬",
    "X12n0281_003:0759b12": "物一心森然畢具。即佛解脫德也本此。故以總持",
    "X12n0281_003:0759b13": "讚之。後於圓彰七大中合會大性均顯徧周悟得",
    "X12n0281_003:0759b14": "根根塵塵俱滿法界悉無起滅各不往來俱然交",
    "X12n0281_003:0759b15": "徹。即佛法身德也本此。故以不動讚之。三一交互",
    "X12n0281_003:0759b16": "及尊字如前。然三德是所證尊即能證之人。交光",
    "X12n0281_003:0759b17": "此說其義甚正。只須將此旨以消前後文義則三",
    "X12n0281_003:0759b18": "諦三止性中影修如指諸掌。而乃自相矯拂以亂",
    "X12n0281_003:0759b19": "大猷亦獨何哉。余三復讀之為之惋惜。不敢以人",
    "X12n0281_003:0759b20": "廢言故備錄之亦以見天理公心自然發現有不",
    "X12n0281_003:0759b21": "可掩者如此。",
    "X12n0281_003:0759b22": "○(二述淺深所證)銷我億劫顛倒想不歷僧祇獲法身。",
    "X12n0281_003:0759b23": "【觧】孤山曰億劫顛倒想即無始無明也。不歷僧祇",
    "X12n0281_003:0759b24": "者。若婆沙論明三阿僧祇劫修六度行百劫種相",
    "X12n0281_003:0759c01": "好因然後獲五分法身。乃至如唯識云地前歷一",
    "X12n0281_003:0759c02": "僧祇。初地至七地滿二僧祇。八地至等覺是三僧",
    "X12n0281_003:0759c03": "祇然後獲究竟法身。此皆方便之談時長行遠。今",
    "X12n0281_003:0759c04": "云不歷即同法華八歲龍女南方作佛。華嚴發心",
    "X12n0281_003:0759c05": "便成正覺。胎經云凡夫賢聖人平等無高下。唯在",
    "X12n0281_003:0759c06": "心垢滅取證如反掌。資中曰由前廣破人法二執",
    "X12n0281_003:0759c07": "故此分見如來藏心也。又解或是諸佛神力示現",
    "X12n0281_003:0759c08": "暫令得見。如華嚴中金剛藏說十地境界恐有不",
    "X12n0281_003:0759c09": "信。即入三昧以神通力攝諸大眾皆入身中。菩薩",
    "X12n0281_003:0759c10": "既爾佛亦如是。不爾何故阿難向後方得二果邪。",
    "X12n0281_003:0759c11": "長水曰據此經文且敘解悟。如云各各自知心徧",
    "X12n0281_003:0759c12": "十方。知即解也。敘雖論解不無證悟。以隨人入位",
    "X12n0281_003:0759c13": "淺深不同故。吳興曰此文疑論者久矣而多所未",
    "X12n0281_003:0759c14": "決。今試以愚情辯之。且經家敘云爾時阿難及諸",
    "X12n0281_003:0759c15": "大眾蒙佛開示身心蕩然等。是則說偈領悟。非述",
    "X12n0281_003:0759c16": "一人。而釋者競以阿難一人為妨者不亦局哉。當",
    "X12n0281_003:0759c17": "知若約解證言之必屬於證。以知為解無的可憑。",
    "X12n0281_003:0759c18": "如云正徧知者豈曰解乎。須據偈中不歷僧祇獲",
    "X12n0281_003:0759c19": "法身義驗前知字實頓證之智也。若釋銷我之言",
    "X12n0281_003:0759c20": "應有二義。一者且指諸菩薩及利根二乘等人為",
    "X12n0281_003:0759c21": "我。阿難雖在眾中未同其證。蓋從多分得證者稱",
    "X12n0281_003:0759c22": "之也。二者設是阿難自稱為我。已同其證斯亦無",
    "X12n0281_003:0759c23": "妨。下文所得二果不可以小乘實證為比。及乎喻",
    "X12n0281_003:0759c24": "以旅人請入華屋。乃為鈍根者發起行相耳。大權",
    "X12n0281_003:0760a01": "引物唯變是宜。或曰不然。余不知其然也。",
    "X12n0281_003:0760a02": "【疏】天台曰據阿難迹上言之猶在初果。下文敘益",
    "X12n0281_003:0760a03": "方證三果。今頓獲法身。地位淺深余不得而知也。",
    "X12n0281_003:0760a04": "余所知者此經圓頓被圓頓機。機雖圓頓不無淺",
    "X12n0281_003:0760a05": "深。矧解行證三厥悟相齊。故得以天台六即判之。",
    "X12n0281_003:0760a06": "則眾生圓具法身。名字圓解法身。乾慧圓觀法身。",
    "X12n0281_003:0760a07": "七信相似法身。初住去分證法身。妙覺究竟法身。",
    "X12n0281_003:0760a08": "蓋非前前解無後後修。非前前修亦無後後證。要",
    "X12n0281_003:0760a09": "使名字圓人所悟與佛齊肩。斯可與論道。其若不",
    "X12n0281_003:0760a10": "然何異以生滅之。本為因以求不生不滅之果者",
    "X12n0281_003:0760a11": "乎。前經云則汝法身同於斷滅其誰修證無生法",
    "X12n0281_003:0760a12": "忍。意在乎此倒想。古人作根本無明。交光作疑異",
    "X12n0281_003:0760a13": "分別。根本無明非證不銷。疑異分別圓解即盡。二",
    "X12n0281_003:0760a14": "說俱偏。余則雙收。更益之以圓行。正阿難尊者今",
    "X12n0281_003:0760a15": "日之事。蓋尊者既圓解法身則向之疑異分別圓",
    "X12n0281_003:0760a16": "銷而即聞即行即證。則根本枝末種種顛倒亦與",
    "X12n0281_003:0760a17": "之俱盡。以初果人早見真諦今獲圓聞。豈不超見",
    "X12n0281_003:0760a18": "圓融三諦之法身耶。又復應知。倒想與法身如水",
    "X12n0281_003:0760a19": "火之不與同器。倒想現則法身隱。法身現則倒想",
    "X12n0281_003:0760a20": "滅。一虗一實惑理自不同年。一去一留主客豈容",
    "X12n0281_003:0760a21": "同住。且圓人所悟華處全空。目本清淨無翳晴空",
    "X12n0281_003:0760a22": "妙境依然。或疑名字位人。與佛懸遠。下凡小類豈",
    "X12n0281_003:0760a23": "可言獲法身。不知人雖有異妙性玄同。迷之雖果",
    "X12n0281_003:0760a24": "踐三祇猶紆疑悔。悟之雖因居六道已預法流。論",
    "X12n0281_003:0760b01": "見量不無廣狹之殊。觀見性豈有聖凡之異。然須",
    "X12n0281_003:0760b02": "證驗精明。不許纖毫有隔。非收之則易。揀之實難",
    "X12n0281_003:0760b03": "乎。",
    "X12n0281_003:0760b04": "○(二誓願請加二初正明發願請加二初願得果利生二初陳願報恩)願今得果成寶王還度如是恒沙眾將此深心奉",
    "X12n0281_003:0760b05": "塵剎是則名為報佛恩。○(二先入穢國)伏請世尊為證明五濁惡",
    "X12n0281_003:0760b06": "世誓先入如一眾生未成佛終不於此取泥洹。",
    "X12n0281_003:0760b07": "【觧】孤山曰前獲法身乃是初住分果。今願成正覺",
    "X12n0281_003:0760b08": "極果也。此即佛道誓成以攝法門誓學。由學法門",
    "X12n0281_003:0760b09": "而得果故。還度下即眾生誓度以攝煩惱誓斷。由",
    "X12n0281_003:0760b10": "斷煩惱方度生故。以此願心歸奉塵剎如來。是報",
    "X12n0281_003:0760b11": "我佛微妙開示之恩也。溫陵曰願得聖果智心也。",
    "X12n0281_003:0760b12": "還度多眾悲心也。智悲雙運廣大無盡即所謂深",
    "X12n0281_003:0760b13": "心也。誓入五濁不取涅槃即深心之効也。憑此報",
    "X12n0281_003:0760b14": "恩故請佛為證也。天如補註曰泥洹云滅度而有",
    "X12n0281_003:0760b15": "二義。一聲聞泥洹。滅見思煩惱度分段生死證偏",
    "X12n0281_003:0760b16": "空之理。理既偏矣空不能有故身土皆亡。此方便",
    "X12n0281_003:0760b17": "之說也。二諸佛泥洹。滅無明煩惱度變易生死證",
    "X12n0281_003:0760b18": "中道之理。理既中矣非空非有應化無窮。此了義",
    "X12n0281_003:0760b19": "之說也。今云不取泥洹特不入涅槃耳。",
    "X12n0281_003:0760b20": "【疏】天台曰前阿難尊者緣佛相好發心出家。所依",
    "X12n0281_003:0760b21": "之境狹而不周事而非理正而不真惟自利而不",
    "X12n0281_003:0760b22": "利人。今聞前法悟不思議境故所發心不惟自利",
    "X12n0281_003:0760b23": "兼人亦且廣大真正。雖權乘菩薩所不能及。可謂",
    "X12n0281_003:0760b24": "真正發菩提也。但發心位次不同。如肇法師云發",
    "X12n0281_003:0760c01": "僧那於始心終大悲於赴難此名字發心也。仁王",
    "X12n0281_003:0760c02": "云十善菩薩發大心長別三界苦輪海此相似發",
    "X12n0281_003:0760c03": "心也。華嚴云初發心時便成正覺此分真發心也。",
    "X12n0281_003:0760c04": "據迹則阿難位居相似。論本則位當初住。次陳報",
    "X12n0281_003:0760c05": "恩中。竊原偈讚其辭雖眾一以報恩為之本。蓋圓",
    "X12n0281_003:0760c06": "聞深法已獲深悟。大感深恩非淺心之所能報。故",
    "X12n0281_003:0760c07": "欲報深恩莫若深心。欲創深心莫如深願。先陳願",
    "X12n0281_003:0760c08": "而後述心其意在此。是以先讚能說之人次讚所",
    "X12n0281_003:0760c09": "說之法又次讚妙法功能。展轉相因厥進有序。即",
    "X12n0281_003:0760c10": "下先入穢土請獲速證誓心無動。亦莫非深心報",
    "X12n0281_003:0760c11": "恩之事也。",
    "X12n0281_003:0760c12": "○(二請獲速證)大雄大力大慈悲希更審除微細惑令我早登無",
    "X12n0281_003:0760c13": "上覺於十方界坐道場。○(二況顯誓心無動)舜若多性可銷亡爍迦羅",
    "X12n0281_003:0760c14": "心無動轉。",
    "X12n0281_003:0760c15": "【觧】孤山曰請更開導除我細惑者。以今始入初住",
    "X12n0281_003:0760c16": "尚有微細無明故。溫陵曰舜若多此云空。爍迦羅",
    "X12n0281_003:0760c17": "云堅固。謂空性無體尚可銷亡。我心堅固終無動",
    "X12n0281_003:0760c18": "轉。此依首楞定力結前願心。自誓究竟畢無退墮。",
    "X12n0281_003:0760c19": "願心如此然後聖果可期佛恩可報也。",
    "X12n0281_003:0760c20": "【觧】桐洲集註曰前明三德之體故云妙湛等。此明",
    "X12n0281_003:0760c21": "三德之用故云大雄等。涅槃云佛性雄猛。故知大",
    "X12n0281_003:0760c22": "雄是法身之用。又云是諸聲聞無有慧力。故知大",
    "X12n0281_003:0760c23": "力是般若之用。又云慈即解脫。故知大慈是解脫",
    "X12n0281_003:0760c24": "之用。既曰理顯智極斷圓乃能無謀而化。故今請",
    "X12n0281_003:0761a01": "更開導除我細惑。天台　　曰細惑古人亦作根",
    "X12n0281_003:0761a02": "本微細無明。交光只作疑惑微細看。謂下云何忽",
    "X12n0281_003:0761a03": "生之答皆除細惑。余謂應該解行證三不得率爾",
    "X12n0281_003:0761a04": "草草也。",
    "X12n0281_003:0761a06": "大佛頂如來密因修證了義諸菩薩萬行首楞嚴經",
    "X12n0281_003:0761a07": "卷第三"
}