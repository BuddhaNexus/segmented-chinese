{
    "X18n0338_011:0537b16": "維摩羅詰經文疏卷第十一(弟子品第三初)",
    "X18n0338_011:0537b18": "此品次方便品而來者即是為破無為緣集欲顯",
    "X18n0338_011:0537b19": "不思議解脫法身符成如來淨佛國之教也其意",
    "X18n0338_011:0537b20": "乃多豈是凡情所測今略用三意次通釋此品文",
    "X18n0338_011:0537b21": "義第一正明此品來意第二略釋弟子義第三入",
    "X18n0338_011:0537b22": "文解釋第一此品次方便而來者大聖慈悲欲令",
    "X18n0338_011:0537b23": "眾生得不思議正報解脫法身依報淨佛國土但",
    "X18n0338_011:0537b24": "化物必在有緣淨名菩薩於此忍國當是與物久",
    "X18n0338_011:0537c01": "結菩提勝業是懸以知佛意先因託疾廣為諸人",
    "X18n0338_011:0537c02": "種種說法符成不思議解脫佛國之教今復寢臥",
    "X18n0338_011:0537c03": "嘿念意在如來大慈參問若顧命弟子必辭往昔",
    "X18n0338_011:0537c04": "呵彈之事即得顯成如來所說不思議解脫之道",
    "X18n0338_011:0537c05": "淨佛國土因果之妙法也今明品之來意略出五",
    "X18n0338_011:0537c06": "意一為顯淨名勝智二為令四眾捨小慕大三為",
    "X18n0338_011:0537c07": "符成佛國四為折二乘成生蘇之教五為印定成",
    "X18n0338_011:0537c08": "經第一為顯淨名勝智若命弟子問疾必述往昔",
    "X18n0338_011:0537c09": "被彈為辭現在大眾聞斯妙法即於淨名生莫測",
    "X18n0338_011:0537c10": "之想彌加敬仰若深信內發是則堪聞入室說不",
    "X18n0338_011:0537c11": "思議解脫清淨佛土之教也第二為令四眾捨小",
    "X18n0338_011:0537c12": "慕大者若是證果聲聞故自未能迴心入大如高",
    "X18n0338_011:0537c13": "原陸地不生蓮華也其諸聲聞四眾未入正位者",
    "X18n0338_011:0537c14": "雖樂小乘今聞諸弟子各述往昔被彈之事必當",
    "X18n0338_011:0537c15": "發心學大乘也如佛說大品經時有諸聲聞未入",
    "X18n0338_011:0537c16": "正位捨所受持衣物供養如來即發大乘之心佛",
    "X18n0338_011:0537c17": "即放光仍為受記也亦是通開發四眾大乘道利",
    "X18n0338_011:0537c18": "益無量所以然者淨名往昔呵諸弟子當時聞者",
    "X18n0338_011:0537c19": "不多如呵優波離止是二比丘心得清淨如呵阿",
    "X18n0338_011:0537c20": "那律止是一萬梵天發菩提心亦不多如至此法",
    "X18n0338_011:0537c21": "席恒沙大眾普皆聞知中其利益理應無量故須",
    "X18n0338_011:0537c22": "命諸弟子各述被彈之事也第三符成佛國者欲",
    "X18n0338_011:0537c23": "顯二乘昔日被呵與今日當宗明佛國意是同也",
    "X18n0338_011:0537c24": "何以知然眾生罪故不見淨土如身子自述所見",
    "X18n0338_011:0538a01": "不淨也淨名往昔破其執小之失令各鄙小慕大",
    "X18n0338_011:0538a02": "之善冥發今得預此大乘座席承佛神力見清淨",
    "X18n0338_011:0538a03": "土令諸聲聞得聞此說情同五百因得入室聞不",
    "X18n0338_011:0538a04": "思議之說得見燈王世界香積佛土無動之國皆",
    "X18n0338_011:0538a05": "現目前也第四為欲顯成生蘇教者至如頓教初",
    "X18n0338_011:0538a06": "開但有大機悟道小根垢重不預聽聞於其無道",
    "X18n0338_011:0538a07": "譬之如乳三藏次興方便開三小根之徒得聞修",
    "X18n0338_011:0538a08": "多羅之說因斷見思隔凡成聖即是轉乳成酪之",
    "X18n0338_011:0538a09": "義也次聞往昔大士折挫彈呵今皆具述乃至入",
    "X18n0338_011:0538a10": "室悔歎之聲遍滿三千是則鄙小敬大冰滯稍融",
    "X18n0338_011:0538a11": "信心漸轉事等生蘇也故法華經云過是以後心",
    "X18n0338_011:0538a12": "相體信出入無難若至大品即變成熟蘇入法華",
    "X18n0338_011:0538a13": "涅槃即得成醍醐也是則重述所彈入室有成生",
    "X18n0338_011:0538a14": "蘇之由問曰若五百各述往昔被彈顯淨名之德",
    "X18n0338_011:0538a15": "為入室成生蘇之由藉者此定屬序非正說也答",
    "X18n0338_011:0538a16": "曰成生蘇未必的在入室諸聲聞或是前聞諸方",
    "X18n0338_011:0538a17": "等經已成生蘇如為央掘魔羅之所彈也呵或是",
    "X18n0338_011:0538a18": "往昔被彈之時已有得成生蘇之者或聞今時重",
    "X18n0338_011:0538a19": "述得成生蘇之者或至入室方成生蘇或至在後",
    "X18n0338_011:0538a20": "說諸方等大乘彈呵比斥方成生蘇豈得定為入",
    "X18n0338_011:0538a21": "室成生蘇之哢胤屬序分也若以由藉哢胤即是",
    "X18n0338_011:0538a22": "序分者入室為還菴羅說兩品之由藉入室亦即",
    "X18n0338_011:0538a23": "是序也第五為印定成經者淨名往昔隨物機動",
    "X18n0338_011:0538a24": "隨處彈呵即便教謝若不因命弟子問疾各重述",
    "X18n0338_011:0538b01": "往日被彈為辭者豈得大眾同聞如來嘿然印定",
    "X18n0338_011:0538b02": "成經利益正像末季三代之四眾也問曰此品彈",
    "X18n0338_011:0538b03": "聲聞三觀用幾觀四教用幾教答曰此品具用三",
    "X18n0338_011:0538b04": "觀但彈初析假入空觀正用摩訶衍三教彈三藏",
    "X18n0338_011:0538b05": "教也第二略釋弟子義即為九意一略釋弟子名",
    "X18n0338_011:0538b06": "義二釋十弟子三總對通心數四別對十心數五",
    "X18n0338_011:0538b07": "明莊嚴雙樹六明至果報土七明淨佛國土八約",
    "X18n0338_011:0538b08": "觀心九明為問前後第一略釋弟子名義者夫師",
    "X18n0338_011:0538b09": "有匠成之能學者有資稟之德資之捨父從師敬",
    "X18n0338_011:0538b10": "師如父師之謙讓處資如弟故夫子云回也處余",
    "X18n0338_011:0538b11": "如父余也處回如弟今身子之徒從佛受學即是",
    "X18n0338_011:0538b12": "師資之儀還同此土說為弟子也問曰佛是一切",
    "X18n0338_011:0538b13": "眾生之慈父一切眾生皆是佛子故法華經云今",
    "X18n0338_011:0538b14": "此三界皆是我有其中眾生悉是吾子是則不從",
    "X18n0338_011:0538b15": "謙敬同夫子之制立也答曰佛經有二義自有依",
    "X18n0338_011:0538b16": "理以立名自有順俗為目如法華經云我為太子",
    "X18n0338_011:0538b17": "時羅云為長子我今成佛道受法為法子此即是",
    "X18n0338_011:0538b18": "約理明義世間出世間皆是父子也若順俗明義",
    "X18n0338_011:0538b19": "即如夫子言尋佛教門皆順俗無諍心不違實法",
    "X18n0338_011:0538b20": "故依外義釋弟子無咎也問曰若爾俗人皆是弟",
    "X18n0338_011:0538b21": "子何得獨據聲聞答曰通論實如來問別而言之",
    "X18n0338_011:0538b22": "人在家雖復時來受道既形居俗網事親事君豈",
    "X18n0338_011:0538b23": "得晨宵承奉常得資稟佛世尊也菩薩常以利物",
    "X18n0338_011:0538b24": "為懷有機則赴豈得專恒在佛邊資受承事也聲",
    "X18n0338_011:0538c01": "聞既捨家隨佛為內眷屬又從聞生解事事資承",
    "X18n0338_011:0538c02": "弟子之義事理圓足也復次聲聞經中明五種佛",
    "X18n0338_011:0538c03": "子不說有菩薩五種得果亦不說有菩薩是以弟",
    "X18n0338_011:0538c04": "子之名偏屬聲聞若是摩訶衍多說法身菩薩為",
    "X18n0338_011:0538c05": "佛子也今仍率約聲聞經立名名弟子世多信用",
    "X18n0338_011:0538c06": "故以弟子標品目也第二別釋十弟子經明十大",
    "X18n0338_011:0538c07": "弟子次第多有不同今辨十弟子還約此經為次",
    "X18n0338_011:0538c08": "第一往與法華明三根意亦似同唯迦旃延在富",
    "X18n0338_011:0538c09": "樓那後異耳但如來法王道王三千初開三藏之",
    "X18n0338_011:0538c10": "教必須法臣輔翼共化眾生此十大聲聞十德互",
    "X18n0338_011:0538c11": "有所長故各掌一法助佛化一切眾生也舍利弗",
    "X18n0338_011:0538c12": "即是佛法智慧第一二目連即是神足第一三迦",
    "X18n0338_011:0538c13": "葉頭陀苦行第一四須菩提即空行無諍三昧第",
    "X18n0338_011:0538c14": "一五富樓那即是辯才說法第一六迦旃延即是",
    "X18n0338_011:0538c15": "論義第一七阿那律即是天眼第一八優波離即",
    "X18n0338_011:0538c16": "是持律第一九羅睺羅即是密行持戒第一十阿",
    "X18n0338_011:0538c17": "難即是多聞總持第一番釋十弟子因緣功德義",
    "X18n0338_011:0538c18": "入文當略明也但十弟子皆有十德但而互有所",
    "X18n0338_011:0538c19": "長隨其長者標第一也問曰若十德各互有所長",
    "X18n0338_011:0538c20": "從長標第一者如舍利弗神通持衣帶目連盡其",
    "X18n0338_011:0538c21": "神力牽此衣帶三千世界悉皆振動而不能動身",
    "X18n0338_011:0538c22": "子之衣帶目連以此事白佛佛言佛入禪定舍利",
    "X18n0338_011:0538c23": "弗不聞其名舍利弗入禪定目連不聞其名目連",
    "X18n0338_011:0538c24": "入禪定諸羅漢不聞其名若爾何得目連稱神通",
    "X18n0338_011:0539a01": "第一若目連神足不偏長於身子餘八弟子則未",
    "X18n0338_011:0539a02": "必各有所長也答曰是義或是偏長或非偏長非",
    "X18n0338_011:0539a03": "偏長如目連神足不勝身子是偏長偏短如須菩",
    "X18n0338_011:0539a04": "提說空身子難問往往推功今十大弟子理而為",
    "X18n0338_011:0539a05": "論形佗未必定有所長就其十德自有偏長故稱",
    "X18n0338_011:0539a06": "第一但如來既為法王所置法臣如世國家大臣",
    "X18n0338_011:0539a07": "雖有諸才能而八座卿各有所掌不可參濫十弟",
    "X18n0338_011:0539a08": "子德行雖各有所兼或勝或劣不可一人獨當二",
    "X18n0338_011:0539a09": "事故分十德各屬十一助佛宣揚十種教門令物",
    "X18n0338_011:0539a10": "慕仰故須與一德第一之名令一切眾生各隨根",
    "X18n0338_011:0539a11": "緣歸心有在雖各助宣佛教終同歸一道也第三",
    "X18n0338_011:0539a12": "明總對十心數者三藏教毗曇偈云想欲更樂慧",
    "X18n0338_011:0539a13": "念思及解脫作意於境界三摩提以痛此心通大",
    "X18n0338_011:0539a14": "地數法扶心王起一切諸心數法如國有十臣共",
    "X18n0338_011:0539a15": "輔佐一主若君臣共行非道國內人民悉皆作惡",
    "X18n0338_011:0539a16": "君臣相輔共行正治國內人民皆悉有道今眾生",
    "X18n0338_011:0539a17": "有心王通十心數若念不善即有無量不善諸煩",
    "X18n0338_011:0539a18": "惱數法起若心王十數相扶念善即有無量諸善",
    "X18n0338_011:0539a19": "功德智慧心數而起也復次夫心王即是師十數",
    "X18n0338_011:0539a20": "即是十弟子如師資共作惡即化一切人皆惡如",
    "X18n0338_011:0539a21": "師資共作善則化一切人修善心王及十心數法",
    "X18n0338_011:0539a22": "亦如是故此經云弟子眾塵勞隨意之所轉也今",
    "X18n0338_011:0539a23": "一切眾生皆有心王十通心數法若遇天魔外道",
    "X18n0338_011:0539a24": "愛論見論即起諸煩惱流轉生死如為惡君惡臣",
    "X18n0338_011:0539b01": "惡師惡弟子之所化也今佛為法王十弟子為法",
    "X18n0338_011:0539b02": "臣即是正法之師正法弟子用慧行行行正法共",
    "X18n0338_011:0539b03": "化眾生心王十通心數法若眾生信受修行慧行",
    "X18n0338_011:0539b04": "即見論諸煩惱滅成一切見道無量諸善心數法",
    "X18n0338_011:0539b05": "也若眾生信受修習行行即破一切天魔生死不",
    "X18n0338_011:0539b06": "善諸心數法成修道無量善心數法也復次此十",
    "X18n0338_011:0539b07": "數即是法門悉能通入涅槃也初以十數為種子",
    "X18n0338_011:0539b08": "從此修習遂致成道如合抱之樹起於豪末也今",
    "X18n0338_011:0539b09": "法王欲以半滿之教化諸眾生先當隨其樂欲故",
    "X18n0338_011:0539b10": "此經云先以欲鉤牽後令入佛道也今十弟子各",
    "X18n0338_011:0539b11": "弘一法者人以類聚物以群分隨其樂欲各用一",
    "X18n0338_011:0539b12": "行法門攝為眷屬也雖各掌一法門何曾不具十",
    "X18n0338_011:0539b13": "德如十心數隨有一起十數即隨起雖用一數當",
    "X18n0338_011:0539b14": "名而實有十數也第四別對弟子者初想數即對",
    "X18n0338_011:0539b15": "富樓那富樓那當是想數偏強從想入道是故聲",
    "X18n0338_011:0539b16": "聞弟子中說法第一也所以然者成論云識得實",
    "X18n0338_011:0539b17": "法想得假名富樓那用想數分明故能分別名相",
    "X18n0338_011:0539b18": "無礙辯才無滯於說法人中最為第一也有諸行",
    "X18n0338_011:0539b19": "人樂說法入道者即師事滿願所以然者佛德尊",
    "X18n0338_011:0539b20": "重不可輙有諮觸故新學之徒各隨所好而歸事",
    "X18n0338_011:0539b21": "之也此品下文云有二比丘犯戒不敢問佛往優",
    "X18n0338_011:0539b22": "波離即其事也今現見世間皆爾其樂律者則親",
    "X18n0338_011:0539b23": "近律師樂禪者即隨逐禪師樂義者即隨近法師",
    "X18n0338_011:0539b24": "也故云毗尼毗尼共禪那禪那共是則發起如來",
    "X18n0338_011:0539c01": "四枯四榮說法入道之教也欲數對大迦葉大迦",
    "X18n0338_011:0539c02": "葉當是欲數偏強用善欲數入道故諸弟子中頭",
    "X18n0338_011:0539c03": "陀第一也所以然者一切善法欲為其本迦葉絕",
    "X18n0338_011:0539c04": "世榮華志存出要樂在山林是則善欲心發捨世",
    "X18n0338_011:0539c05": "惡欲也其有眾生樂欲頭陀入道者迦葉即以頭",
    "X18n0338_011:0539c06": "陀法門攝取以為眷屬顯發如來四枯四榮頭陀",
    "X18n0338_011:0539c07": "入道之教也更樂數對迦旃延者迦旃延當是更",
    "X18n0338_011:0539c08": "樂數強即起此數研覈義理入道故聲聞中論義",
    "X18n0338_011:0539c09": "第一也所以然者問答往復更相涉入室內論義",
    "X18n0338_011:0539c10": "不窮無滯無礙以其偏修更樂故能如是也若有",
    "X18n0338_011:0539c11": "眾生樂論義入道皆往師之迦旃延即以論義法",
    "X18n0338_011:0539c12": "門引為眷屬為欲顯如來四枯四榮論義入道之",
    "X18n0338_011:0539c13": "教也慧心數對身子身子當是慧數偏利用慧數",
    "X18n0338_011:0539c14": "入道故於諸聲聞中智慧第一法輪之大將也顯",
    "X18n0338_011:0539c15": "四枯四榮入道之教也念數對優波離者優波離",
    "X18n0338_011:0539c16": "當是念數偏強用念持律入道於諸聲聞持律第",
    "X18n0338_011:0539c17": "一也所以然者造緣憶持不忘名之為念波離身",
    "X18n0338_011:0539c18": "口對緣詮量輕重而無忘失持律之上也若有眾",
    "X18n0338_011:0539c19": "生樂欲律學入道者即往依之波離即以律藏法",
    "X18n0338_011:0539c20": "門引為眷屬顯發如來四枯四榮律藏入道之教",
    "X18n0338_011:0539c21": "也思數對羅云羅云當是思數偏利因祕行入道",
    "X18n0338_011:0539c22": "諸聲聞中密行第一也所以然者行陰即是思數",
    "X18n0338_011:0539c23": "思數若利修諸戒行覆藏功德密行之上也若眾",
    "X18n0338_011:0539c24": "生樂持戒密行者即歸從羅云羅睺祕密行法門",
    "X18n0338_011:0540a01": "而攝取之令修思數入道顯發如來半滿祕行入",
    "X18n0338_011:0540a02": "道教也解脫數對善吉善吉當是解脫數偏利用",
    "X18n0338_011:0540a03": "此數法修空解脫入道故諸聲聞中解空第一無",
    "X18n0338_011:0540a04": "諍三昧蕭然獨脫不與物競也其有眾生樂空解",
    "X18n0338_011:0540a05": "脫無諍入道者即依隨受學善吉以空解脫法門",
    "X18n0338_011:0540a06": "引之入道以為眷屬即輔佛弘宣枯榮空解脫法",
    "X18n0338_011:0540a07": "門入道之教也作意於境界憶數對阿那律那律",
    "X18n0338_011:0540a08": "當是憶數強利因其失眼佛令起此數修天眼入",
    "X18n0338_011:0540a09": "道故於聲聞中天眼第一所以然者夫修天眼必",
    "X18n0338_011:0540a10": "須住心緣境取日月星光相而修發天眼通也若",
    "X18n0338_011:0540a11": "眾生樂修天眼以入道者那律以憶數教繼心外",
    "X18n0338_011:0540a12": "境修天眼法而攝之以為眷屬助顯如來枯榮天",
    "X18n0338_011:0540a13": "眼入道之教也三摩提數對目連目連當是定數",
    "X18n0338_011:0540a14": "偏強利修此入定進道故諸聲聞中禪定第一所",
    "X18n0338_011:0540a15": "以然者凡夫皆有此定數若無定者平地顛墜以",
    "X18n0338_011:0540a16": "眾生不能修習故不得深定目連此數明利偏修",
    "X18n0338_011:0540a17": "得深禪神足自在若有眾生樂禪定神通入道者",
    "X18n0338_011:0540a18": "皆親近之受學也目連以此禪定法門引眾生入",
    "X18n0338_011:0540a19": "道助顯如來四枯四榮禪定入道之教痛數對阿",
    "X18n0338_011:0540a20": "難阿難當是受數強利聽受聞持以入道故諸聲",
    "X18n0338_011:0540a21": "聞中多聞總持第一所以然者受數四卷稱之為",
    "X18n0338_011:0540a22": "痛雜心為受今通言受以領納為義故此數分明",
    "X18n0338_011:0540a23": "領持佛法如完器盛水也其有眾生樂多聞入道",
    "X18n0338_011:0540a24": "者即依阿難阿難多聞總持為眷屬令從受數入",
    "X18n0338_011:0540b01": "道成佛枯榮聞持入道教也第五明雙樹者上雖",
    "X18n0338_011:0540b02": "明枯榮語少義猶未顯是十弟子共輔如來莊嚴",
    "X18n0338_011:0540b03": "半滿四枯四榮之教也引眾生入中道見佛性住",
    "X18n0338_011:0540b04": "大涅槃即是住不思議解脫也是為在雙樹間涅",
    "X18n0338_011:0540b05": "槃義若是三藏所明觀無常破常等四倒莊嚴四",
    "X18n0338_011:0540b06": "枯引接眾生於一一數中備修四悉檀攝物或隨",
    "X18n0338_011:0540b07": "世界樂欲攝或隨為人或隨對治或隨第一義攝",
    "X18n0338_011:0540b08": "取眾生隨其善巧輔佛法王成半字教利益一切",
    "X18n0338_011:0540b09": "若一人作四悉檀攝者十人即是四十種莊嚴四",
    "X18n0338_011:0540b10": "枯乃至五百即有二千莊嚴四枯也問曰若十人",
    "X18n0338_011:0540b11": "對十數五百復對何法答曰法王所說必有所以",
    "X18n0338_011:0540b12": "今既見五百人所傳法門不可妄有準擬若尋義",
    "X18n0338_011:0540b13": "理聊為解釋者各一數即有十數十數各有十即",
    "X18n0338_011:0540b14": "是百數來對五根即有五百數又大涅槃經明五",
    "X18n0338_011:0540b15": "百比丘各說身因皆是半字四枯入道之殊也次",
    "X18n0338_011:0540b16": "明十弟子對十種法門輔佛弘滿字四榮以眾生",
    "X18n0338_011:0540b17": "不堪是故以方便力設四枯之教耳是十弟子皆",
    "X18n0338_011:0540b18": "是法身大士內祕菩薩行外現是聲聞如來既託",
    "X18n0338_011:0540b19": "生王宮十弟子亦隨緣應出如來既樹下學道諸",
    "X18n0338_011:0540b20": "弟子亦習異道皆聰明利智為外道師故法華云",
    "X18n0338_011:0540b21": "我本著邪見為諸梵志師世尊知我心拔邪說涅",
    "X18n0338_011:0540b22": "槃所以為其師者調伏為易如來既成道即來歸",
    "X18n0338_011:0540b23": "命受四枯之道其師主既降學徒風而信皆入四",
    "X18n0338_011:0540b24": "枯半字法門也過是已後心相體信佛欲說大乘",
    "X18n0338_011:0540c01": "入出無難是故淨名斥小呵諸二乘令其欣大惡",
    "X18n0338_011:0540c02": "小諸弟子低頭受折示居不及之地此即為砧大",
    "X18n0338_011:0540c03": "士彈呵此即為槌共熟眾生器令大事得興顯於",
    "X18n0338_011:0540c04": "如來方便密教眾生皆恥小慕大開佛知見得常",
    "X18n0338_011:0540c05": "樂入滿字法門皆由十弟子以十種法門皆相興",
    "X18n0338_011:0540c06": "顯而助成佛事也明五味之義委釋在法華非此",
    "X18n0338_011:0540c07": "經正意不具明也又大涅槃經明莊嚴四榮雙樹",
    "X18n0338_011:0540c08": "亦應具標十人但取六不取四者彼經對破六師",
    "X18n0338_011:0540c09": "六師取僻毀壞雙樹的取六人莊嚴雙樹不取十",
    "X18n0338_011:0540c10": "也所以然者一切眾生皆有心王十數即是三種",
    "X18n0338_011:0540c11": "佛性何以知然心王即正因佛性也慧數即了因",
    "X18n0338_011:0540c12": "佛性也餘九數皆緣因佛性也三種佛性宛然煩",
    "X18n0338_011:0540c13": "惱數覆不能得發是故如來共十弟子槌砧打除",
    "X18n0338_011:0540c14": "諸煩惱數成生熟蘇善數令入半滿法門開佛知",
    "X18n0338_011:0540c15": "見顯三種佛性入三德祕藏也今辨十弟子對十",
    "X18n0338_011:0540c16": "心數明如來為心王共眾生半滿兩益其義冷然",
    "X18n0338_011:0540c17": "自古及今既不明此義豈知命弟子意在扶成不",
    "X18n0338_011:0540c18": "思議解脫之教也第六明生果報土者十大弟子",
    "X18n0338_011:0540c19": "用此十門助佛莊嚴雙樹若所化眾生成就四枯",
    "X18n0338_011:0540c20": "得阿羅漢入無餘涅槃時是即生有餘國受法性",
    "X18n0338_011:0540c21": "身是人根鈍以於佛道紆迴也今對淨名槌砧成",
    "X18n0338_011:0540c22": "就轉入四榮若至法華開佛知見即是得無生法",
    "X18n0338_011:0540c23": "忍入初發心住捨命之時則不生有餘之國即生",
    "X18n0338_011:0540c24": "果報淨土華王世界為盧舍那眷屬唯聞圓教之",
    "X18n0338_011:0541a01": "說心心寂滅自然流入薩婆若海也第七明淨佛",
    "X18n0338_011:0541a02": "國土者此十弟子用十法門莊嚴雙樹即是成就",
    "X18n0338_011:0541a03": "眾生淨佛國土至法華經佛為授記此十弟子未",
    "X18n0338_011:0541a04": "來成佛時所化眾生皆住在十種法門來生其國",
    "X18n0338_011:0541a05": "是諸所化眾生所修四枯四榮之因復用調伏眾",
    "X18n0338_011:0541a06": "生淨佛國土成佛之時如是眾生皆亦來生其國",
    "X18n0338_011:0541a07": "也若一往齊此經教而明只是呵責聲聞讚諸菩",
    "X18n0338_011:0541a08": "薩住不思議解脫遊戲神通淨佛國土二乘永絕",
    "X18n0338_011:0541a09": "斯根敗之士其於五欲無所復堪是故迦葉悔歎",
    "X18n0338_011:0541a10": "聲振三千今取法華經意望為身子迦葉滿願等",
    "X18n0338_011:0541a11": "授記而言汝等所行是菩薩道又言少欲厭生死",
    "X18n0338_011:0541a12": "實自淨佛土是則理而推之淨名呵折十大弟子",
    "X18n0338_011:0541a13": "五百羅漢皆是槌砧成就聲聞緣覺展轉皆成淨",
    "X18n0338_011:0541a14": "佛國土之因也是則弟子重述扶成佛國品意宛",
    "X18n0338_011:0541a15": "然自古及今誰知之也第八明觀心者今案此解",
    "X18n0338_011:0541a16": "亦是觀心何以故行人具有心王十數心王即如",
    "X18n0338_011:0541a17": "來心數即弟子但眾生剎那相續日夜常生無量",
    "X18n0338_011:0541a18": "百千眾生心王十數邪一切法邪魔眷屬也心王",
    "X18n0338_011:0541a19": "十數正則一切法正復次今時學道行人須善得",
    "X18n0338_011:0541a20": "此意若修智慧但當內起慧數思惟分別因此發",
    "X18n0338_011:0541a21": "半滿智慧自行化佗即同舍利弗莊嚴雙樹也若",
    "X18n0338_011:0541a22": "修定時專心研習內心研定數因此得入諸深半",
    "X18n0338_011:0541a23": "滿禪定神足自在自行化佗即同目連莊嚴雙樹",
    "X18n0338_011:0541a24": "也若欲頭陀即當內心起善欲數深山抖擻戒行",
    "X18n0338_011:0541b01": "清淨自行化佗即同大迦葉莊嚴雙樹也如是一",
    "X18n0338_011:0541b02": "一約心數行成化物十弟子一一之行顯由心也",
    "X18n0338_011:0541b03": "若能諦觀心性即是見佛性住大涅槃即同如來",
    "X18n0338_011:0541b04": "具足莊嚴娑羅雙樹也若觀行心明心者見心王",
    "X18n0338_011:0541b05": "即法王心數即大弟子莊嚴雙樹之義猶如眼見",
    "X18n0338_011:0541b06": "也觀心語密疏豈盡心也第九料簡問疾前後問",
    "X18n0338_011:0541b07": "曰如來何不先遣菩薩而先遣諸聲聞也答曰前",
    "X18n0338_011:0541b08": "遣菩薩若各述不堪聲聞即望崖而退則失五百",
    "X18n0338_011:0541b09": "法門也先命聲聞聲聞若辭則五百法門皆為印",
    "X18n0338_011:0541b10": "可成經次遣菩薩即得具足述淨名往昔所說法",
    "X18n0338_011:0541b11": "盡也問曰若論劣為始應前遣阿難答曰十大弟",
    "X18n0338_011:0541b12": "子各掌一法門雖先命身子身子不堪餘人互有",
    "X18n0338_011:0541b13": "所掌須遣無咎也。",
    "X18n0338_011:0541b14": "爾時長者維摩詰自念寢疾于牀世尊大慈寧不垂",
    "X18n0338_011:0541b15": "愍。",
    "X18n0338_011:0541b16": "第三入文解釋即有二一明淨名嘿念二明如來",
    "X18n0338_011:0541b17": "遣問第一淨名嘿念有二意一自念寢疾二念如",
    "X18n0338_011:0541b18": "來垂旨維摩自念寢疾于床者即是初自念寢疾",
    "X18n0338_011:0541b19": "也但淨名既位居等覺當有何疾而自念有疾者",
    "X18n0338_011:0541b20": "正欲託疾起教故興此念也今釋自念是解脫知",
    "X18n0338_011:0541b21": "見法身住等覺三德之位也自念寢表般若疾表",
    "X18n0338_011:0541b22": "解脫于牀表法身此即三德不縱不橫如世伊字",
    "X18n0338_011:0541b23": "也所以然者法身即是自性淨心隱名如來藏顯",
    "X18n0338_011:0541b24": "名為法身即是真性解脫也寢表般若義者如人",
    "X18n0338_011:0541c01": "寢息息諸勞煩及諸事業大涅槃經云誰得安穩",
    "X18n0338_011:0541c02": "眠所謂諸佛是常觀空三昧身心寂不動今以般",
    "X18n0338_011:0541c03": "若觀空修因已圓諸行休息本清淨理顯故約寢",
    "X18n0338_011:0541c04": "明般若義即是實慧解脫也疾表方便解脫者般",
    "X18n0338_011:0541c05": "若與真性理合即有無緣大悲不捨眾生慈悲熏",
    "X18n0338_011:0541c06": "身故能方便現疾也大涅槃經云諸佛調伏眾生",
    "X18n0338_011:0541c07": "之處名為解脫也以眾生疾故是故淨名疾善巧",
    "X18n0338_011:0541c08": "和光不同其塵故即是方便淨解脫也問曰淨名",
    "X18n0338_011:0541c09": "何意自念寢疾既是法身般若大悲起疾示同眾",
    "X18n0338_011:0541c10": "生緣縛之疾今欲利益眾生事既未彰內懷不暢",
    "X18n0338_011:0541c11": "故寄自念也經云世尊大慈寧不垂愍者此是第",
    "X18n0338_011:0541c12": "二明淨名嘿然欲須如來參問也淨名居因因地",
    "X18n0338_011:0541c13": "尚悲眾生欲拔其三種緣集之苦而自現疾如來",
    "X18n0338_011:0541c14": "果地無緣大慈常欲與眾生大涅槃樂復甚淨名",
    "X18n0338_011:0541c15": "寧不垂愍若遣參問即得自述疾懷此義若彰則",
    "X18n0338_011:0541c16": "三種緣集眾生因果之患得愈淨名一段有緣眾",
    "X18n0338_011:0541c17": "生疾愈淨名之疾亦愈豈不稱如來大慈與樂之",
    "X18n0338_011:0541c18": "懷也。",
    "X18n0338_011:0541c19": "佛知其意即告舍利弗汝行詣維摩詰問疾。",
    "X18n0338_011:0541c20": "此即是第二如來遣問有二意一佛知淨名心念",
    "X18n0338_011:0541c21": "二遣參問經言佛知其意即是寂照之智懸鑒淨",
    "X18n0338_011:0541c22": "名託疾之懷無緣大悲而起為一切眾生疾示有",
    "X18n0338_011:0541c23": "疾也智人能知智如蛇知蛇足也經言舍利弗汝",
    "X18n0338_011:0541c24": "行詣維摩詰問疾此即是第二佛遣參問即為二",
    "X18n0338_011:0542a01": "初命十弟子二命五百聲聞今就命十弟子即依",
    "X18n0338_011:0542a02": "文為十重第一命舍利弗文即為二一者佛命二",
    "X18n0338_011:0542a03": "身子奉辭不堪所以第一先命身子者身子是佛",
    "X18n0338_011:0542a04": "左面侍者智慧第一聲聞眾中名高德重內外莫",
    "X18n0338_011:0542a05": "不敬揖淨名雖復在家精進通佛法神悟辯才難",
    "X18n0338_011:0542a06": "為詶對故先命身子傳旨參問也但舍利弗因緣",
    "X18n0338_011:0542a07": "甚多難可具說今略言之舍利弗此翻云身子所",
    "X18n0338_011:0542a08": "以然者其母名舍利弗此翻云身以此女人聰明",
    "X18n0338_011:0542a09": "有德有好形身時人為立名稱為身也弗之言子",
    "X18n0338_011:0542a10": "即是身之所生從母得名名身子也母將有身忽",
    "X18n0338_011:0542a11": "感瑞夢夢見一人身被甲冑手執金剛杵摧破一",
    "X18n0338_011:0542a12": "切山然後在一山邊立覺已即以此夢向夫主大",
    "X18n0338_011:0542a13": "論義師摩陀羅舍說其夫主解曰汝當有身所懷",
    "X18n0338_011:0542a14": "必男身被甲冑此兒必有厚德手執金剛杵者此",
    "X18n0338_011:0542a15": "兒聰明有大智慧也摧碎一切山者此兒當作大",
    "X18n0338_011:0542a16": "論師破一切論義也然後在一山邊立者當伏膺",
    "X18n0338_011:0542a17": "一人以為弟子也其母從有身來神智非常發與",
    "X18n0338_011:0542a18": "其兄摩訶[牛*句]絺羅言論兄發勝自妹有身兄恒屈",
    "X18n0338_011:0542a19": "滯即是兒智慧熏被其母也出生至年八歲登論",
    "X18n0338_011:0542a20": "義座摩陀國諸論義師莫不歎訝至年十六十六",
    "X18n0338_011:0542a21": "大國論義無雙其與目連共為朋友同師事刪闍",
    "X18n0338_011:0542a22": "耶於諸外道聰智超過遂與目連各有學徒既聞",
    "X18n0338_011:0542a23": "如來出世教化迦葉兄弟三人學徒一千皆成羅",
    "X18n0338_011:0542a24": "漢即信心遙發訪求欲至佛所於路逢值頞鞞為",
    "X18n0338_011:0542b01": "說三諦之偈即得甘露成須陀洹果迴還為目連",
    "X18n0338_011:0542b02": "說目連三聞方得甘露成須陀洹二人各與門徒",
    "X18n0338_011:0542b03": "共至如來所出家為道舍利弗七日方成羅漢以",
    "X18n0338_011:0542b04": "其欲為佛轉法輪之大將故於學地七日遊歷三",
    "X18n0338_011:0542b05": "藏一切法門通達無滯方乃斷結證成羅漢是以",
    "X18n0338_011:0542b06": "於出家聲聞弟子中智慧第一也所以託胎已來",
    "X18n0338_011:0542b07": "聰智過人者欲化一切聰明外道皆為弟子也後",
    "X18n0338_011:0542b08": "值佛出家成羅漢者引一切聰明外道皆為佛弟",
    "X18n0338_011:0542b09": "子從半字受學顯四枯之教也今為維摩所呵嘿",
    "X18n0338_011:0542b10": "然不知何對者欲令一切學四枯之徒內心鄙折",
    "X18n0338_011:0542b11": "敬仰四榮智慧之教也至說摩訶般若佛前對身",
    "X18n0338_011:0542b12": "子說大品經者令諸聲聞悉信解滿字四榮之智",
    "X18n0338_011:0542b13": "慧也至法華先對身子開佛知見為受華光之記",
    "X18n0338_011:0542b14": "者一切聲聞八部四眾皆悉開佛知見歡喜稱歎",
    "X18n0338_011:0542b15": "各共同聲而說偈曰大智舍利弗今得受尊記我",
    "X18n0338_011:0542b16": "等亦如是必當得作佛於一切世間最尊無有上",
    "X18n0338_011:0542b17": "是則悉悟四榮真解故大涅槃經師子吼菩薩問",
    "X18n0338_011:0542b18": "佛何人能莊嚴娑羅雙樹佛答大智舍利弗即是",
    "X18n0338_011:0542b19": "其人也有諸法師言法華是無常之教舍利弗如",
    "X18n0338_011:0542b20": "來涅槃三月以取滅度既不聞大涅槃中說雙樹",
    "X18n0338_011:0542b21": "之教何得是莊嚴雙樹人也當知是說法華時受",
    "X18n0338_011:0542b22": "記八部四眾因身子同解即是雙樹義顯也此探",
    "X18n0338_011:0542b23": "取法華經意諸方等般若教未出此意也以是因",
    "X18n0338_011:0542b24": "緣佛遣問淨名疾先告舍利弗身子若述昔被彈",
    "X18n0338_011:0542c01": "重顯四榮成前利益之義也。",
    "X18n0338_011:0542c02": "舍利弗白佛言世尊我不堪任詣彼問疾。",
    "X18n0338_011:0542c03": "此是第二身子奉辭不堪經文即有四意一身子",
    "X18n0338_011:0542c04": "奉辭不堪二述不堪之由三述不堪之事四結成",
    "X18n0338_011:0542c05": "不堪第一正奉辭不堪者正為往昔被彈不識其",
    "X18n0338_011:0542c06": "言故不堪奉命往問疾也。",
    "X18n0338_011:0542c07": "所以者何憶念我昔曾於林中宴坐樹下。",
    "X18n0338_011:0542c08": "此是第二身子述不堪之由由於林中宴坐樹下",
    "X18n0338_011:0542c09": "也宴坐者有師釋云即是縮止義如龜能藏六野",
    "X18n0338_011:0542c10": "干不能得害若宴坐縮六識六塵及外魔所不能",
    "X18n0338_011:0542c11": "惱故言縮止也今明宴之言安安住諸禪乃至住",
    "X18n0338_011:0542c12": "滅定息外勞累似涅槃法安置心中身證想受滅",
    "X18n0338_011:0542c13": "故言宴坐也。",
    "X18n0338_011:0542c14": "時維摩詰來謂我言唯舍利弗不必是坐為宴坐也。",
    "X18n0338_011:0542c15": "此是第三正述被呵即為三初總呵二別示真宴",
    "X18n0338_011:0542c16": "坐三結成印定初總呵言不必是坐為宴坐者此",
    "X18n0338_011:0542c17": "不全非欲譏其僻處也身子作何等宴坐而為大",
    "X18n0338_011:0542c18": "士所呵若將下文義意望此多是依三藏半字教",
    "X18n0338_011:0542c19": "入諸禪滅盡定也既不能趣佛慧滿字宴坐入諸",
    "X18n0338_011:0542c20": "禪及滅定則有六失故呵言不必也不必只是不",
    "X18n0338_011:0542c21": "了義之異名若思議宴坐即是不必若不思議宴",
    "X18n0338_011:0542c22": "坐即是必也毗曇明滅盡不相應行來補處有十",
    "X18n0338_011:0542c23": "三種入滅定成論明空心二處滅今明三藏教三",
    "X18n0338_011:0542c24": "乘人入滅受想定凡有五處得入不同一者根本",
    "X18n0338_011:0543a01": "通明淨禪入滅定二依八背捨觀禪入滅定三依",
    "X18n0338_011:0543a02": "九次第定練禪入滅定四依師子奮迅薰禪入滅",
    "X18n0338_011:0543a03": "定五依超越修禪入滅定初出大集經後四出大",
    "X18n0338_011:0543a04": "品經此是南嶽禪師之所出也一依根本淨禪入",
    "X18n0338_011:0543a05": "滅定者即是通明觀發初禪觀色如沫二禪觀色",
    "X18n0338_011:0543a06": "如雲三禪觀色如影四禪如鏡像次滅色取空但",
    "X18n0338_011:0543a07": "一心緣空乃至緣破非想雖無麤煩惱而成就十",
    "X18n0338_011:0543a08": "種細法細法猶是煩惱生死佛弟子知非聖法即",
    "X18n0338_011:0543a09": "能滅之亦滅能滅之心心數法故言滅受想定此",
    "X18n0338_011:0543a10": "是根本淨禪入滅定次明八背捨觀禪入滅定者",
    "X18n0338_011:0543a11": "觀內外身不淨白骨流光入初背捨二勝處滅二",
    "X18n0338_011:0543a12": "禪煩惱爾時已不復見如沫如雲鏡像之色也但",
    "X18n0338_011:0543a13": "觀淨色入三禪緣淨故淨練八色流光滅三禪惑",
    "X18n0338_011:0543a14": "成四禪四勝處八一切處若滅色緣空爾時緣虗",
    "X18n0338_011:0543a15": "空處定深觀空背捨不著一向不迴名無邊虗空",
    "X18n0338_011:0543a16": "處背捨也如是乃至非想爾時亦知非想猶有四",
    "X18n0338_011:0543a17": "陰十種細煩惱法深觀離是著心進修滅受想爾",
    "X18n0338_011:0543a18": "時非想轉名為背捨若背滅受諸心心數法身證",
    "X18n0338_011:0543a19": "受想滅即是滅受想背捨也在因名背捨若發無",
    "X18n0338_011:0543a20": "漏斷非想殘惑盡爾時背捨轉名解脫若因中說",
    "X18n0338_011:0543a21": "果背捨亦得名解脫若果中說因解脫亦得名背",
    "X18n0338_011:0543a22": "捨而今判背捨不得是解脫者阿那含人依八背",
    "X18n0338_011:0543a23": "捨得入九次第定猶不得名解脫若是解脫即應",
    "X18n0338_011:0543a24": "是羅漢何得猶是證身阿那含也約背捨明入滅",
    "X18n0338_011:0543b01": "定力用小勝通明入滅定也三約九次第練禪明",
    "X18n0338_011:0543b02": "入滅定者若前來背捨雖入滅此作心用意要期",
    "X18n0338_011:0543b03": "用之方得入定非是任運今練背捨純熟從初禪",
    "X18n0338_011:0543b04": "次第而入至非想要期無間任運入滅定為易也",
    "X18n0338_011:0543b05": "但出時如睡眠人覺也四約師子奮迅熏禪入滅",
    "X18n0338_011:0543b06": "定者向來練禪但能次第入今明非但次第入至",
    "X18n0338_011:0543b07": "滅定無間從滅定起次第出非想乃至次第至初",
    "X18n0338_011:0543b08": "禪自在無間定力逾勝也五約超越修禪明入滅",
    "X18n0338_011:0543b09": "定者上來雖入出自在無間未能超入超出今此",
    "X18n0338_011:0543b10": "超禪能於不用處超入滅定滅定起超出不用處",
    "X18n0338_011:0543b11": "此如黃師子之超也是名善入出住出生百千三",
    "X18n0338_011:0543b12": "昧此定功力最大今約此五種禪明五味相生者",
    "X18n0338_011:0543b13": "根本通明淨禪如乳背捨如酪九次第定如生蘇",
    "X18n0338_011:0543b14": "奮迅如熟蘇超越如醍醐超禪最勝能具願智無",
    "X18n0338_011:0543b15": "諍三昧四辯三明六通十八變化等功德乃至頂",
    "X18n0338_011:0543b16": "禪於諸禪中最為頂極非但四禪獨有頂禪餘亦",
    "X18n0338_011:0543b17": "皆有頂乃至於諸禪中超出入皆名頂極也問曰",
    "X18n0338_011:0543b18": "何意根本禪更有觀練熏修中五種之別答如治",
    "X18n0338_011:0543b19": "皮初通明如水漬次背捨如刮除毛次第定如入",
    "X18n0338_011:0543b20": "腦奮迅如火熏超越如柔熟也此與數家解熏練",
    "X18n0338_011:0543b21": "不同料簡(云云)聲聞羅漢若得超越名摩訶那伽心",
    "X18n0338_011:0543b22": "調柔輭也三乘事中禪定齊此為極身子既是大",
    "X18n0338_011:0543b23": "阿羅漢爾時當於林間遊此諸禪入於滅定息諸",
    "X18n0338_011:0543b24": "勞累從禪定起為大士所呵以其不能以趣佛慧",
    "X18n0338_011:0543c01": "超此諸禪而忽避喧於林中宴坐入諸禪定故淨",
    "X18n0338_011:0543c02": "名呵言不必即是呵其不得趣向佛慧非智慧第",
    "X18n0338_011:0543c03": "一何能入諸禪定得究竟也復次不必之言非是",
    "X18n0338_011:0543c04": "全奪只不必如此為究竟耳所以然者上來所明",
    "X18n0338_011:0543c05": "身子所得禪定此是半字四枯諸禪非是滿字四",
    "X18n0338_011:0543c06": "榮九種大禪大般涅槃深禪定窟名常寂定故言",
    "X18n0338_011:0543c07": "不必也。",
    "X18n0338_011:0543c08": "夫宴坐者不於三界現身意是為宴坐。",
    "X18n0338_011:0543c09": "此是二明別示真宴坐即是不思議入諸禪滅定",
    "X18n0338_011:0543c10": "等六種宴坐法也就此經文有三雙一者約體用",
    "X18n0338_011:0543c11": "兩法明真宴坐二者約法心兩法明真宴坐三者",
    "X18n0338_011:0543c12": "約因果兩法明真宴坐第一約體用即為二一明",
    "X18n0338_011:0543c13": "約體明真宴坐者經言不於三界現身意是為宴",
    "X18n0338_011:0543c14": "坐身子不以趣佛慧入如上所說諸禪滅定必須",
    "X18n0338_011:0543c15": "捨喧依林間靜處端身斂念方得入定是則三界",
    "X18n0338_011:0543c16": "之中依欲現身意相入諸禪若入滅定要期入出",
    "X18n0338_011:0543c17": "身如木石心如死灰身如木石即是現身心如死",
    "X18n0338_011:0543c18": "灰而有要期入出即是現意雖名離喧終未為永",
    "X18n0338_011:0543c19": "滅且復現相使物驚異何滅之有真宴坐者以趣",
    "X18n0338_011:0543c20": "佛慧隨入處九種大禪及同二乘所得一切諸禪",
    "X18n0338_011:0543c21": "乃至入不思議不思議滅定隨意即入不須避喧",
    "X18n0338_011:0543c22": "就靜端坐斂念現相使物見聞知覺即是不於三",
    "X18n0338_011:0543c23": "界而現身意也故此經下文云在欲而行禪令魔",
    "X18n0338_011:0543c24": "心憒亂復次菩薩知一切眾生即涅槃相不可復",
    "X18n0338_011:0544a01": "滅如思益經云一切眾生皆滅盡定我亦即是滅",
    "X18n0338_011:0544a02": "定豈可異此更須求定也是名以趣佛慧了一切",
    "X18n0338_011:0544a03": "即滅定不端身名不現身不運想名不現意身意",
    "X18n0338_011:0544a04": "同世不乖滅定雖入滅定不妨威儀既無出入動",
    "X18n0338_011:0544a05": "念之過又免三界現相之失如此入定即真宴坐",
    "X18n0338_011:0544a06": "也復次法身菩薩受法性身已離三界於法性身",
    "X18n0338_011:0544a07": "中入諸禪定此不於三界而現身意是真宴坐若",
    "X18n0338_011:0544a08": "即理而論三界眾生皆是滅定身子故自不知若",
    "X18n0338_011:0544a09": "就事明勝定法性身中定無三界身入身子猶有",
    "X18n0338_011:0544a10": "三界身意那得稱真宴坐故嘿然也是義類身子",
    "X18n0338_011:0544a11": "答須陀耶沙彌云色界得入滅定沙彌云世尊說",
    "X18n0338_011:0544a12": "色界不得入滅疑故來至佛所請問佛答若欲界",
    "X18n0338_011:0544a13": "本修滅定生色界色得入若欲界本不修不得入",
    "X18n0338_011:0544a14": "定汝小鳥云何與大龍鵬諍訶今借此明身子不",
    "X18n0338_011:0544a15": "知界外有身得入滅定亦沙彌之失嘿然在此正",
    "X18n0338_011:0544a16": "是譏身子不知真實宴坐體示真宴坐體也若修",
    "X18n0338_011:0544a17": "一心三觀即是學趣佛慧起六種宴坐也深思可",
    "X18n0338_011:0544a18": "解不繁一一對出也。",
    "X18n0338_011:0544a19": "不起滅定而現諸威儀是為宴坐。",
    "X18n0338_011:0544a20": "此次示不思議勝用不起滅定而現諸威儀者是",
    "X18n0338_011:0544a21": "譏其入滅定無用也聲聞入定皆因心念要期出",
    "X18n0338_011:0544a22": "入正在定時不得現四威儀如迦葉入定不能自",
    "X18n0338_011:0544a23": "所施用彌勒起出方乃現十八變故知二乘入定",
    "X18n0338_011:0544a24": "於自無用於佗無益也如世人言是物無用棄而",
    "X18n0338_011:0544b01": "不錄二乘之定若無用者即亦無體是思議滅定",
    "X18n0338_011:0544b02": "故呵言不必也今大乘不思議定有用故有體也",
    "X18n0338_011:0544b03": "是以菩薩以趣佛慧入不思議定能不起滅定現",
    "X18n0338_011:0544b04": "十法界威儀如阿脩羅琴隨前人吐韻菩薩滅定",
    "X18n0338_011:0544b05": "逐物機來即能現諸威儀此方入定十方現形餘",
    "X18n0338_011:0544b06": "處宴坐此間行住汝聲聞入定既作要期何不誓",
    "X18n0338_011:0544b07": "願熏定使眾生機感不起此定現諸威儀良由不",
    "X18n0338_011:0544b08": "見不思議真性由無願波羅蜜故不能於滅定現",
    "X18n0338_011:0544b09": "十法界四威儀也無用之定物所不重故前呵言",
    "X18n0338_011:0544b10": "不必也復次法身入定則不如此雖無三界生死",
    "X18n0338_011:0544b11": "之身而法性身以趣佛慧入諸禪定不思議滅定",
    "X18n0338_011:0544b12": "能於三界現十法界四種威儀一切諸法無不示",
    "X18n0338_011:0544b13": "現是為不思議究竟真宴坐也。",
    "X18n0338_011:0544b14": "不捨道法而現凡夫事是為宴坐。",
    "X18n0338_011:0544b15": "此是第二約法心一雙呵其法心之拙非真宴坐",
    "X18n0338_011:0544b16": "故前呵言不必也文即有二一約法呵若身子出",
    "X18n0338_011:0544b17": "真入俗方能同凡夫進止若不捨諸禪及滅定何",
    "X18n0338_011:0544b18": "得要期出定當知即是捨道法同凡夫法是則凡",
    "X18n0338_011:0544b19": "法聖法有二不得不捨也菩薩不爾以趣佛慧知",
    "X18n0338_011:0544b20": "凡即佛法無二無別豈捨道法更入道法也即是",
    "X18n0338_011:0544b21": "行於非道通達佛道若於非道不能通達者何謂",
    "X18n0338_011:0544b22": "為道是故菩薩以趣佛慧方能不捨道法現凡夫",
    "X18n0338_011:0544b23": "事道法者四教所明慧行道法行行道法也凡夫",
    "X18n0338_011:0544b24": "事者三業不善事三業善事三不善根事三善根",
    "X18n0338_011:0544c01": "事也又如前歎淨名云雖為白衣而奉持沙門清",
    "X18n0338_011:0544c02": "淨律行等二十九事無量方便事也法身常在三",
    "X18n0338_011:0544c03": "昧不捨一切道法現行三界遍同凡事而於凡身",
    "X18n0338_011:0544c04": "通達佛道入王三昧一切三昧悉入其中不捨如",
    "X18n0338_011:0544c05": "是等道法現凡夫事引物入不思議解脫佛之淨",
    "X18n0338_011:0544c06": "土也此即是究竟真宴坐也以此譏其道法之拙",
    "X18n0338_011:0544c07": "故前呵云不必也。",
    "X18n0338_011:0544c08": "心不住內亦不在外是為宴坐。",
    "X18n0338_011:0544c09": "此次約心為呵心亦不住內亦不在外者身子及",
    "X18n0338_011:0544c10": "二乘人入定心即住內出散心即在外緣諸理禪",
    "X18n0338_011:0544c11": "心即住內若緣淨禪心即在外入滅似涅槃法心",
    "X18n0338_011:0544c12": "即住內若出滅定心即在外是則心依內外入出",
    "X18n0338_011:0544c13": "動散之過何名宴寂故前呵言不必今菩薩以趣",
    "X18n0338_011:0544c14": "佛慧觀中道法性尚不見涅槃生死內外心可住",
    "X18n0338_011:0544c15": "可在何處有諸事滅定出散之內外心可住可在",
    "X18n0338_011:0544c16": "也若有二邊即有動散非真宴坐故言不必今菩",
    "X18n0338_011:0544c17": "薩冥心法性則不亂不味心無散動即是不思議",
    "X18n0338_011:0544c18": "究竟真宴坐也此譏其心有依住非真宴坐之拙",
    "X18n0338_011:0544c19": "也。",
    "X18n0338_011:0544c20": "於諸見不動而修行三十七品是為宴坐。",
    "X18n0338_011:0544c21": "是第三一雙約因果法示真宴坐斥其非真宴坐",
    "X18n0338_011:0544c22": "也文即為二今言於諸見不動者是譏其僻非真",
    "X18n0338_011:0544c23": "宴坐於諸見不動即是因正真宴坐也今約此應",
    "X18n0338_011:0544c24": "四句分別自有於見動不修三十七品自有於見",
    "X18n0338_011:0545a01": "不動亦不修三十七品自有於諸見動而修三十",
    "X18n0338_011:0545a02": "七品自有於諸見不動而修道品若於諸見動不",
    "X18n0338_011:0545a03": "修道品者如諸外道執於有見又捨有取無乃至",
    "X18n0338_011:0545a04": "非有非無六十二見如避虗空雖捨諸見欲取涅",
    "X18n0338_011:0545a05": "槃而不知修三十七品故佛於須跋陀羅經作師",
    "X18n0338_011:0545a06": "子吼以其無八正道故決定無沙門四果也於諸",
    "X18n0338_011:0545a07": "見不動亦不修三十七品者外人起見若言是事",
    "X18n0338_011:0545a08": "實餘妄語冰執不移如取虗空也亦不知修道品",
    "X18n0338_011:0545a09": "也於諸見動而修行三十七品者三藏教二乘人",
    "X18n0338_011:0545a10": "隨四見起即知是身邊二見汙穢五陰顛倒因緣",
    "X18n0338_011:0545a11": "無常流動故名於見動而修三十七品者觀此身",
    "X18n0338_011:0545a12": "邊二見五陰四枯念處破四倒生四正勤如意根",
    "X18n0338_011:0545a13": "力覺道成燸頂忍法入見思無漏名修三十七品",
    "X18n0338_011:0545a14": "故大經云燸法觀者七十三人我弟子有外道則",
    "X18n0338_011:0545a15": "無也身子及諸二乘皆然如是修三十七品宴坐",
    "X18n0338_011:0545a16": "故呵言不必也於諸見不動而修三十七品者菩",
    "X18n0338_011:0545a17": "薩知六十二見即是菩提不取不捨故言於諸見",
    "X18n0338_011:0545a18": "不動而修三十七品者菩薩觀身邊二見汙穢五",
    "X18n0338_011:0545a19": "陰修四念處時觀色性非垢非淨是身念處觀受",
    "X18n0338_011:0545a20": "性非苦非樂是受念處觀心性非常非無常是修",
    "X18n0338_011:0545a21": "心念處觀想行二陰性非我非無我是修法念處",
    "X18n0338_011:0545a22": "此是別觀四念故仁王般若云法性色法性受想",
    "X18n0338_011:0545a23": "行識菩薩以趣向佛慧觀法性色非垢非淨即是",
    "X18n0338_011:0545a24": "畢竟淨觀法性受非苦非樂即大涅槃樂觀心非",
    "X18n0338_011:0545b01": "常非無常即是法身真常觀法性想行兩陰非我",
    "X18n0338_011:0545b02": "非無我即是八自在我即是以一切種修四榮四",
    "X18n0338_011:0545b03": "念處於中懃策是四正懃入定安隱即是四如意",
    "X18n0338_011:0545b04": "足五種法立即是五根增進勝用遮諸煩惱即是",
    "X18n0338_011:0545b05": "五力力成能分別調停定慧即是七覺分見中道",
    "X18n0338_011:0545b06": "佛性理安隱道中行即八正道是為不思議究竟",
    "X18n0338_011:0545b07": "真宴坐也此譏其於諸見動修三十七品宴坐之",
    "X18n0338_011:0545b08": "拙也。",
    "X18n0338_011:0545b09": "不斷煩惱而入涅槃是為宴坐。",
    "X18n0338_011:0545b10": "此是約果明真宴坐譏身子二乘取滅定果之僻",
    "X18n0338_011:0545b11": "也身子初值頞鞞得見諦已斷見惑七日進入思",
    "X18n0338_011:0545b12": "惟斷五下分五上分結三界煩惱正使皆盡是名",
    "X18n0338_011:0545b13": "斷煩惱而入有餘涅槃若此報身滅身智俱盡即",
    "X18n0338_011:0545b14": "是因斷煩惱得入無餘涅槃此亦有四句一不斷",
    "X18n0338_011:0545b15": "不入是凡夫三藏菩薩二斷而入是二乘無學人",
    "X18n0338_011:0545b16": "及別教菩薩也三斷而不入即通教菩薩四不斷",
    "X18n0338_011:0545b17": "而入即圓教菩薩故婬怒癡性即是解脫一切眾",
    "X18n0338_011:0545b18": "生即涅槃相不可復滅若貪恚癡法性具一切佛",
    "X18n0338_011:0545b19": "法者即煩惱不可斷也是即不斷癡愛起於明脫",
    "X18n0338_011:0545b20": "若身子及二乘斷惑入涅槃此如破壁得出怖畏",
    "X18n0338_011:0545b21": "生死不能用煩惱而作佛事若菩薩以趣佛慧不",
    "X18n0338_011:0545b22": "斷而入如得神通人從壁而出壁不能鄣礙也是",
    "X18n0338_011:0545b23": "則還用煩惱以為佛事是名不斷煩惱而入涅槃",
    "X18n0338_011:0545b24": "佗解煩惱是空空故不須斷也若爾者須彌入芥",
    "X18n0338_011:0545c01": "時無芥可入若言芥子空終是須彌入空不入芥",
    "X18n0338_011:0545c02": "子有如是過若觀煩惱性宛然不破不動而能得",
    "X18n0338_011:0545c03": "入涅槃者芥子性非大非小小不妨大能受須彌",
    "X18n0338_011:0545c04": "之大須彌性非大非小大不妨小能入芥子之小",
    "X18n0338_011:0545c05": "雖言其入本處不動若言不入而實入芥不可思",
    "X18n0338_011:0545c06": "議不斷煩惱而入涅槃義同是真宴坐斥身子斷",
    "X18n0338_011:0545c07": "入非真宴坐之不必也。",
    "X18n0338_011:0545c08": "若能如是坐者佛所印可。",
    "X18n0338_011:0545c09": "此是第三結成真宴坐義也若身子能趣佛慧成",
    "X18n0338_011:0545c10": "此六種宴坐即是究竟宴坐則為佛所印可豈敢",
    "X18n0338_011:0545c11": "呵彈言不必也正以身子不能如是而在林間依",
    "X18n0338_011:0545c12": "四枯教而宴坐故前呵言不必也。",
    "X18n0338_011:0545c13": "時我世尊聞是語嘿然而止不能加報故我不任詣",
    "X18n0338_011:0545c14": "彼問疾。",
    "X18n0338_011:0545c15": "此是第三身子結辭不堪聞是語嘿然者不解是",
    "X18n0338_011:0545c16": "法相舉六義彈呵對顯不必之意也不解事同於",
    "X18n0338_011:0545c17": "聾不能加報事同於啞非是無耳舌也既有如是",
    "X18n0338_011:0545c18": "不達之事豈堪傳旨往彼參問也故我不任詣彼",
    "X18n0338_011:0545c19": "問疾若作此格與華嚴經明聲聞在座如聾如啞",
    "X18n0338_011:0545c20": "復何殊也此意理而論折二乘無學慧業引入不",
    "X18n0338_011:0545c21": "思議解脫令生果報淨土又成淨佛國之因也問",
    "X18n0338_011:0545c22": "曰身子對慧數是慧第一而用定往呵目連對定",
    "X18n0338_011:0545c23": "數是禪定神足第一而用說法智慧往呵此意云",
    "X18n0338_011:0545c24": "何答曰經云非禪不慧非慧不禪遠師著禪經序",
    "X18n0338_011:0546a01": "云禪無智無以深其寂智無禪無以窮其照身子",
    "X18n0338_011:0546a02": "若有深禪可得大智禪既不遠智亦不長故用禪",
    "X18n0338_011:0546a03": "往呵此經下文以趣佛慧起於宴坐既不依佛慧",
    "X18n0338_011:0546a04": "而宴坐彼四榮之折意在於此若目連深修禪定",
    "X18n0338_011:0546a05": "能得神通何得神通差機說法不赴根緣說法既",
    "X18n0338_011:0546a06": "謬當知定淺神通不鑒故用定往呵意在此也。",
    "X18n0338_011:0546a08": "維摩羅詰經文疏卷第十一"
}