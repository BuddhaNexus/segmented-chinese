{
    "X37n0660_005:0043a07": "涅槃經疏私記卷第五",
    "X37n0660_005:0043a09": "○釋四相品第七",
    "X37n0660_005:0043a10": "如經以四種相者。如下文云。一者自正。二者他。三者",
    "X37n0660_005:0043a11": "能隨問答。四者善解因緣義等(云云)。",
    "X37n0660_005:0043a12": "開示分別者。即如上文。願佛開微密等也。",
    "X37n0660_005:0043a13": "義略不彰者。自答上因果。但明長壽修因。能護法人",
    "X37n0660_005:0043a14": "獲長壽因果。故云含也。",
    "X37n0660_005:0043a15": "無解脫者。二乘無無餘脫也。",
    "X37n0660_005:0043a16": "迦葉請開者。謂開常無常也。",
    "X37n0660_005:0043a17": "是涅槃二用方便者。開於今昔方便。即顯真實。故云",
    "X37n0660_005:0043a18": "非常非無常也。",
    "X37n0660_005:0043a19": "昔三點無常者。是縱橫常也。",
    "X37n0660_005:0043a20": "即是智上意地能緣者。心數也。",
    "X37n0660_005:0043a21": "而不得說於耶常者。須用無常藥治。今始得說也。",
    "X37n0660_005:0043a22": "二用具足者。無常常也。",
    "X37n0660_005:0043a23": "河不迴曲。猶如直繩。直入西海等也。",
    "X37n0660_005:0043a24": "共成一道者。謂雙遊也。",
    "X37n0660_005:0043b01": "此之四句皆覆正理者。以三覆一。以一覆三。各執不",
    "X37n0660_005:0043b02": "同。故引釋論證成。成今四悉之意。初四句即世界意。",
    "X37n0660_005:0043b03": "四句皆方便門者。從四門入。皆得見理。即是生善也。",
    "X37n0660_005:0043b04": "智臣能解者。對於不解。即對治也。",
    "X37n0660_005:0043b05": "又此四句皆是正理者。四門皆得見王。無非三德之",
    "X37n0660_005:0043b06": "理。理即第一義悉也。",
    "X37n0660_005:0043b07": "兩非方便耶者。意斥他人。今此四門皆是方便。為是",
    "X37n0660_005:0043b08": "門故。若能見理。皆是真實也。通是門故。若能見理。四",
    "X37n0660_005:0043b09": "門皆是也。",
    "X37n0660_005:0043b10": "通是秘密者。約未開故。四句互治。無常治常常治無",
    "X37n0660_005:0043b11": "常等。四句即理。無常亦常亦無常非常無常等皆是",
    "X37n0660_005:0043b12": "法身也。",
    "X37n0660_005:0043b13": "如此敷演者。於一句中別分諸句。諸句皆是一句。故",
    "X37n0660_005:0043b14": "云說秘也。",
    "X37n0660_005:0043b15": "今之四句該括凡聖者。始自理即凡夫名字觀行。乃",
    "X37n0660_005:0043b16": "至究竟聖人。皆具四句也。",
    "X37n0660_005:0043b17": "如分涅槃以為四相者。即一而論四也。",
    "X37n0660_005:0043b18": "通途廣演名說者。從首至軸。無非說也。",
    "X37n0660_005:0043b19": "至無至處名開者。即是不開而開。義之如至也。",
    "X37n0660_005:0043b20": "常無所宣名說者。即是不說而說。義之如說。故經云",
    "X37n0660_005:0043b21": "若如來常不說法是則多聞。即其義也。",
    "X37n0660_005:0043b22": "而從多判者。互有是傍。今從多從正。故云以為三密",
    "X37n0660_005:0043b23": "也。",
    "X37n0660_005:0043b24": "不求無相者。無相之相。名為實相。更何所求也。",
    "X37n0660_005:0043c01": "尚無涅槃者。一相尚無。",
    "X37n0660_005:0043c02": "而四相無缺者。無名相中。假名相說。故云無缺也。",
    "X37n0660_005:0043c03": "開四即俗諦者。俗名差別也。",
    "X37n0660_005:0043c04": "無我即我者。中道真我也。",
    "X37n0660_005:0043c05": "例如般若云云者。如前一相即四相等也。",
    "X37n0660_005:0043c06": "兼明身密者。兼謂兼道通口身意故也。",
    "X37n0660_005:0043c07": "若別兼者。口兼身也。化他亦爾。既有化他即是自行。",
    "X37n0660_005:0043c08": "今且從正從。多則化他攝。",
    "X37n0660_005:0043c09": "身意亦爾者。皆具餘二故。今且從多耳。",
    "X37n0660_005:0043c10": "開示分別四也者。開一涅槃不四種相也。",
    "X37n0660_005:0043c11": "若佛如來者。釋迦示同諸佛。故云若佛若如也。",
    "X37n0660_005:0043c12": "如來者。若以智契於如如能得果為來。此即自正。若",
    "X37n0660_005:0043c13": "乘如實道來成正覺。而迹應眾生。即是正他而來也。",
    "X37n0660_005:0043c14": "見者正智者。五眼一心中見也。",
    "X37n0660_005:0043c15": "諸因緣者。以智緣於實相之境。由智契故。則說一乘",
    "X37n0660_005:0043c16": "之教。由佛如來能證此理。故云自正也。",
    "X37n0660_005:0043c17": "如來與佛其義不異者。佛是覺義。如來是境。智能契",
    "X37n0660_005:0043c18": "境。故不異也。",
    "X37n0660_005:0043c19": "實相非因故非自者。自即法性。他即梨耶。共即和合。",
    "X37n0660_005:0043c20": "不無因者。即犁耶是法性。即法性是犁耶。故非自他",
    "X37n0660_005:0043c21": "也。",
    "X37n0660_005:0043c22": "了達實相故為見者。以達實相離四性故。畢竟空寂。",
    "X37n0660_005:0043c23": "見秘密藏也。",
    "X37n0660_005:0043c24": "舉淺況深者。且舉比丘見世間火。推成觀境。況佛說",
    "X37n0660_005:0044a01": "十二部之深經耶。",
    "X37n0660_005:0044a02": "生無從生者。四句求火不可得。即是性空。",
    "X37n0660_005:0044a03": "滅無所至者。即是相空。性相尚無。全心是火。是心心",
    "X37n0660_005:0044a04": "尚無心。求火叵得。即是實相。不從緣生也。",
    "X37n0660_005:0044a05": "抱火燒身誓不邪見者。以由先推火聚。不從緣生。智",
    "X37n0660_005:0044a06": "契於理。猶如抱火。見此實相。一體三寶不起邪見也。",
    "X37n0660_005:0044a07": "利刀割舌誓不邪說者。猶智故。故云利刀。境智和合。",
    "X37n0660_005:0044a08": "名不邪說也。",
    "X37n0660_005:0044a09": "況復諸佛者。以小況大。以淺況深也。",
    "X37n0660_005:0044a10": "為緣異說者。答前難意。不用例開。三寶但是一體。今",
    "X37n0660_005:0044a11": "為化他不得為一。而明於四也。",
    "X37n0660_005:0044a12": "令生善根者。令生常等理善也。此四悉釋文自對之。",
    "X37n0660_005:0044a13": "諸家無此文意也。",
    "X37n0660_005:0044a14": "止可含蘇者。蘇譬陰入法相讚歎也。若軟強食。食俱",
    "X37n0660_005:0044a15": "不可。未得與生善對治之益也。",
    "X37n0660_005:0044a16": "從微之著者。從歡喜乃至入第一義也。",
    "X37n0660_005:0044a17": "慈是善本者。謂無緣慈。是諸法之根本。故經云誰是",
    "X37n0660_005:0044a18": "一切法之根本。應言慈是也。",
    "X37n0660_005:0044a19": "嬰兒譬初信始生者。藏教初心未得無常等也。",
    "X37n0660_005:0044a20": "讚歎歡喜者。彼解法相喜。相喜世界也。",
    "X37n0660_005:0044a21": "更增成病者。增其貪慢等病也。",
    "X37n0660_005:0044a22": "將無夭壽者。恐夭常壽也。",
    "X37n0660_005:0044a23": "喜逸妨道者。妨世界道也。",
    "X37n0660_005:0044a24": "況生善者。無常及常治也。",
    "X37n0660_005:0044b01": "硬食尚消者。譬得實教之益也。",
    "X37n0660_005:0044b02": "堪可切磋者。以大乘而調斥之。得對冶益也。",
    "X37n0660_005:0044b03": "推此經文須作四悉者。此依經消釋。不是餘文義立",
    "X37n0660_005:0044b04": "之意也。",
    "X37n0660_005:0044b05": "經云有所顧念者。以慈善力。恐信心不生。",
    "X37n0660_005:0044b06": "經云多唅兒蘇者。唅字(胡紺反)字林從玉作琀。諸書從",
    "X37n0660_005:0044b07": "口作同穀。梁傳曰。貝王含謂資人含與也。亦云口中",
    "X37n0660_005:0044b08": "自食名之為含。以口餧口名之為唅也。",
    "X37n0660_005:0044b09": "四請法多少者。四悉為多。歡喜為少也。",
    "X37n0660_005:0044b10": "經云增益壽命者。先增無常壽。後增常住慧命也。",
    "X37n0660_005:0044b11": "舊有四釋者。各問事中未說法合深理也。",
    "X37n0660_005:0044b12": "料簡不堪者。昔說於常即是不堪。為說無常。今說於",
    "X37n0660_005:0044b13": "常治昔故也。經云則不供足。世界為少備機未暢故。",
    "X37n0660_005:0044b14": "又經云功德已備者。聞無常教。善根漸熟。亦是方等",
    "X37n0660_005:0044b15": "中見等持身。如來功德魏魏堂堂等也。",
    "X37n0660_005:0044b16": "此別有意注云云者。即是出世三味凡夫三味及凡",
    "X37n0660_005:0044b17": "聖三味也。乃至法華開前味。涅槃帶權三味。顯秘密",
    "X37n0660_005:0044b18": "三味也。",
    "X37n0660_005:0044b19": "經云煩惱為薪者。即凡夫常邪為薪。二乘無常智慧",
    "X37n0660_005:0044b20": "以之為火。成今三德涅槃之食也。",
    "X37n0660_005:0044b21": "初以三悉即是惡子者。今且取未證秘藏邊猶是無",
    "X37n0660_005:0044b22": "常破病。故名為惡。若論五味二酥之中有密入。",
    "X37n0660_005:0044b23": "第一義者。不名惡也。",
    "X37n0660_005:0044b24": "此乃小大通共以為四悉者。鹿苑小二。酥小大相對。",
    "X37n0660_005:0044c01": "法華開顯。與今經開題同兼之。常被於末代。得以無",
    "X37n0660_005:0044c02": "常為生差故。以常治無常。雙非常無常為第一義也。",
    "X37n0660_005:0044c03": "若論皆知常住以取小乘果。判為三悉耳。",
    "X37n0660_005:0044c04": "知其家者。以五陰為家也。觀此是五陰淫身常住。故",
    "X37n0660_005:0044c05": "云有佛也。",
    "X37n0660_005:0044c06": "佛舉無方之問者。方法也。不依法而假設此問。為斷",
    "X37n0660_005:0044c07": "肉之端。若依法用財施乃至般若。今即無施為施也。",
    "X37n0660_005:0044c08": "乃至般若示愚常智。以達愚亂即是度也。",
    "X37n0660_005:0044c09": "於我無損而成大施者。一顯施心平等。二顯彼德名",
    "X37n0660_005:0044c10": "者。又不損財。故云大也。",
    "X37n0660_005:0044c11": "又見福隨喜者。大論云。如賣買香及傍觀者。三人同",
    "X37n0660_005:0044c12": "得聞香也。",
    "X37n0660_005:0044c13": "見苦者至而名大施者。此乃施命功德家多為大也。",
    "X37n0660_005:0044c14": "經云聲聞天者。問音彼聞我證謂之聞。我聲到謂之",
    "X37n0660_005:0044c15": "問也。",
    "X37n0660_005:0044c16": "經云善知我意者。我聽食肉是權教說。大乘實說是",
    "X37n0660_005:0044c17": "肉皆制。汝今令斷深會佛心。故上文為斷肉端也。",
    "X37n0660_005:0044c18": "三云眷屬迴轉者。故戒經云。一切眾生皆是我父母。",
    "X37n0660_005:0044c19": "生生無不從之等。故不應食也。",
    "X37n0660_005:0044c20": "四同四大五陰者。又戒經云。一切地水是我先身。一",
    "X37n0660_005:0044c21": "切火風是我本體等也。",
    "X37n0660_005:0044c22": "精血不淨者。一切眾生皆同父母精血和合。故云不",
    "X37n0660_005:0044c23": "淨也。",
    "X37n0660_005:0044c24": "乖菩薩化道者。菩薩與一切眾生作淨土因。以慈為",
    "X37n0660_005:0045a01": "本。若食其肉乖於慈心。",
    "X37n0660_005:0045a02": "食肉小罪多者。食肉一臠。五百臠償之故也。",
    "X37n0660_005:0045a03": "昔國王者。須闡提太子善住王子等也。",
    "X37n0660_005:0045a04": "及果菜等皆他命分者。是他供身之分也。以將己分",
    "X37n0660_005:0045a05": "而施。故云命分也。",
    "X37n0660_005:0045a06": "經云云何如來不聽食肉者。意難何故先聽。今即不",
    "X37n0660_005:0045a07": "聽也。",
    "X37n0660_005:0045a08": "一云佛是大慈者。當來皆有成佛義。故不應食也。",
    "X37n0660_005:0045a09": "初地是大慈者。若取方便位。初地性地未得大慈義",
    "X37n0660_005:0045a10": "當得也。",
    "X37n0660_005:0045a11": "須云為我者。即不得食也。",
    "X37n0660_005:0045a12": "蛇似龍者。龍於人有功。故不得食也。",
    "X37n0660_005:0045a13": "若隨他語者。小乘權說為美也。若自意語大乘頓制。",
    "X37n0660_005:0045a14": "今日粳粮等為美。",
    "X37n0660_005:0045a15": "饕餮者食財謂之饕。貪食謂之餮。自餓謂不及也。",
    "X37n0660_005:0045a16": "開三遮十者。初開三種淨遮十種不得食也。",
    "X37n0660_005:0045a17": "雖現食肉者。權示小教為眾生故。取其佛意。故云不",
    "X37n0660_005:0045a18": "食也。",
    "X37n0660_005:0045a19": "與眾生隔絕者。如戒經中一切眾生見而捨去。即化",
    "X37n0660_005:0045a20": "不得為絕也。",
    "X37n0660_005:0045a21": "皆是假名因緣之教者。若取通論。世間經書。亦以仁",
    "X37n0660_005:0045a22": "義禮智五常等為因緣也。外道教即取自然不從因",
    "X37n0660_005:0045a23": "緣。佛教以因緣為宗。故云皆是等也。",
    "X37n0660_005:0045a24": "先須緣起者。衣鉢進退也。次明戒體者。謂得戒也。",
    "X37n0660_005:0045b01": "後廣出相者。謂說事相也。",
    "X37n0660_005:0045b02": "判生下注云云者。緣起具如止觀中。末利夫人。假傳",
    "X37n0660_005:0045b03": "王教不殺厨人等也。",
    "X37n0660_005:0045b04": "戒是大乘常樂等者。戒為根本。由有戒故常樂四德",
    "X37n0660_005:0045b05": "得存。故云深妙也。",
    "X37n0660_005:0045b06": "木叉名解脫者。名別別解脫。亦名保得解脫等也。",
    "X37n0660_005:0045b07": "毗尼名滅者。能滅身口上非也。",
    "X37n0660_005:0045b08": "在口為誦者。優婆離一夏八十度誦出也。",
    "X37n0660_005:0045b09": "又墮長養者。從微之著。長養罪也。",
    "X37n0660_005:0045b10": "十善譬頓教者。最初說華嚴教也。",
    "X37n0660_005:0045b11": "譬漸教者。開頓出漸。即不起寂場而化鹿苑也。",
    "X37n0660_005:0045b12": "明開合意者。開頓出漸。會漸歸頓等(云云)。",
    "X37n0660_005:0045b13": "非一非四得說一四者。亦應云而一而四得說四一",
    "X37n0660_005:0045b14": "也。",
    "X37n0660_005:0045b15": "證明自正者。證是涅槃也。",
    "X37n0660_005:0045b16": "因他廣衍者。問答涅槃也。",
    "X37n0660_005:0045b17": "法身為別涅槃是總者。四根一相也。",
    "X37n0660_005:0045b18": "涅槃為別秘藏為總者。涅槃即四故。故云秘藏總也。",
    "X37n0660_005:0045b19": "或時為總者。涅槃一名也。",
    "X37n0660_005:0045b20": "或時為別者。約四相故也。",
    "X37n0660_005:0045b21": "有反質者。如經虗空無所有等。四名不殊既無虗妄。",
    "X37n0660_005:0045b22": "涅槃四相亦是貞實也。有答。答涅槃一也。",
    "X37n0660_005:0045b23": "有通者。涅槃通名四相也。",
    "X37n0660_005:0045b24": "無依無正者。灰身滅智。何論依正也。",
    "X37n0660_005:0045c01": "今涅槃有所師法者。以三德之體。為所師也。",
    "X37n0660_005:0045c02": "今涅槃有如來者。法身常住也。",
    "X37n0660_005:0045c03": "一明滅惡者。即是因。二明滅有者。有即是果。五通滅",
    "X37n0660_005:0045c04": "有者。如經諸有淤泥等。即通滅二十五有生處也。",
    "X37n0660_005:0045c05": "悉據佛意可尋者。佛意從少之大。所以引昔為難也。",
    "X37n0660_005:0045c06": "不應名同混令無常者。汝憶想涅槃名同將常。同於",
    "X37n0660_005:0045c07": "無常也。",
    "X37n0660_005:0045c08": "所離所得與昔為異者。今教所離。離只是得。得常樂",
    "X37n0660_005:0045c09": "等指於三惑。即三德故也。",
    "X37n0660_005:0045c10": "今涅槃中有妙有者。破二十五有。得二十五三昧之",
    "X37n0660_005:0045c11": "妙有也。",
    "X37n0660_005:0045c12": "所謂恭敬者。妙有之法。以法為師。能恭敬人。即是於",
    "X37n0660_005:0045c13": "僧一體具足也。",
    "X37n0660_005:0045c14": "文有二似作三難者。正難煩惱與有。次約於業。莫知",
    "X37n0660_005:0045c15": "所至等文兼含。故名之為似也。",
    "X37n0660_005:0045c16": "良以業運者。業有所至也。",
    "X37n0660_005:0045c17": "不能有至者。無當有身果也。",
    "X37n0660_005:0045c18": "故得有有者。當來生處有身也。",
    "X37n0660_005:0045c19": "那得妙有者。那得常住法身二十五三昧妙有也。",
    "X37n0660_005:0045c20": "鐵是凡夫者。答意由如熱鐵赤色已還黑。猶如凡夫",
    "X37n0660_005:0045c21": "煩惱雖滅。後煩惱還生。如鐵更赤也。",
    "X37n0660_005:0045c22": "亦是凡夫無常者。對於初住中道法身。名凡夫無常",
    "X37n0660_005:0045c23": "也。",
    "X37n0660_005:0045c24": "不同二邊者。外道凡夫為有邊。二乘凡夫為無邊。如",
    "X37n0660_005:0046a01": "來即邊而中不同。滅已復生之。無能生中道妙有也。",
    "X37n0660_005:0046a02": "凡夫滅惑還更得生者。經還約二凡夫也。",
    "X37n0660_005:0046a03": "物謝於前名生於後者。物如瓶體。破已得名。名為破",
    "X37n0660_005:0046a04": "瓶等。如來涅槃亦復如是。破已得名。不同灰斷也。",
    "X37n0660_005:0046a05": "不同汝問者。壞已更生也。",
    "X37n0660_005:0046a06": "經不得言聖王命終者。如法華中。實在而言死等也。",
    "X37n0660_005:0046a07": "經云遊諸覺華者。如有樹果。即得安樂。如來亦爾。有",
    "X37n0660_005:0046a08": "覺之華。華表於淨。安樂表常樂。遊戲自在。故表於我。",
    "X37n0660_005:0046a09": "故云四德也。",
    "X37n0660_005:0046a10": "第二廣開身密者。如來示九界身。名之為密。昔未開",
    "X37n0660_005:0046a11": "故。今皆開之。故云出種種身等。只九界不同耳。今令",
    "X37n0660_005:0046a12": "同得大涅槃。故云開也。",
    "X37n0660_005:0046a13": "他謂一物覆一物開者。覆只是穩。開只是顯。如法身",
    "X37n0660_005:0046a14": "隱般若耶。法身顯解脫隱等。各隱各顯。三密不同也。",
    "X37n0660_005:0046a15": "只覆於開只開於覆者。名昔論覆。名今論開。更無別",
    "X37n0660_005:0046a16": "故。體云只也。",
    "X37n0660_005:0046a17": "於凡不解者。不解只是法身覆。故不解也。",
    "X37n0660_005:0046a18": "餘何可解者。意斥法身。就覆般若解脫。亦未能解也。",
    "X37n0660_005:0046a19": "他明巨細相容者。取下譬來釋如須彌入芥等。",
    "X37n0660_005:0046a20": "聖人之術者。淺近之事也。",
    "X37n0660_005:0046a21": "而非因緣者。皆不思議。非感而感。非應而應。大事之",
    "X37n0660_005:0046a22": "因緣也。故云空假中等。一心論因緣也。",
    "X37n0660_005:0046a23": "無量不容一塵者。塵即法界故。故云不容也。",
    "X37n0660_005:0046a24": "延促過現者。延促約劫。過現約時也。",
    "X37n0660_005:0046b01": "昏怳尚然者。舉淺以況深。世間夢事尚爾。況不思議",
    "X37n0660_005:0046b02": "至極者哉。",
    "X37n0660_005:0046b03": "經云汝不應言者。貫下三意也。",
    "X37n0660_005:0046b04": "經云唯願如來說其因緣者。請說生羅睺之因緣。度",
    "X37n0660_005:0046b05": "煩惱之因緣也。",
    "X37n0660_005:0046b06": "經云佛告下牒難總非。故云不應也。",
    "X37n0660_005:0046b07": "經云能建大義者。何者大義。我今生羅睺羅。將因顯",
    "X37n0660_005:0046b08": "果。住大涅槃。名為大義也。",
    "X37n0660_005:0046b09": "一信住二真住者。即初發心。入十信位也。證位為真",
    "X37n0660_005:0046b10": "也。雖非因果。涅槃體也。而能菩薩常觀涅槃行道也。",
    "X37n0660_005:0046b11": "而果而因。以正因性。理具因果也。",
    "X37n0660_005:0046b12": "中論何故云菩薩不能者。破前初師也。",
    "X37n0660_005:0046b13": "修種種行者。五行十功德也。",
    "X37n0660_005:0046b14": "直舉一須彌入芥者。具釋如維摩不思議品。須彌芥",
    "X37n0660_005:0046b15": "子。皆法界故。乃至十方世界無非法界。故一塵具十",
    "X37n0660_005:0046b16": "方分。況不思議解脫之用也。",
    "X37n0660_005:0046b17": "經云如陶家輪者。舉諸世界。如一團泥置於輪上也。",
    "X37n0660_005:0046b18": "示過六道者。即表為天人之師。故云過也。具足而論。",
    "X37n0660_005:0046b19": "亦過四聖為究竟之師也。",
    "X37n0660_005:0046b20": "覺未覺故者。自覺煩惱。又能覺他煩惱。此解為勝也。",
    "X37n0660_005:0046b21": "能生萬物者。能眾生萬善也。",
    "X37n0660_005:0046b22": "謂言死地者。秋能令萬物彫枯。喻煩惱滅也。",
    "X37n0660_005:0046b23": "又葢由眾生感見不同者。進退釋之。即生亦有四果",
    "X37n0660_005:0046b24": "之義也。",
    "X37n0660_005:0046c01": "經云迦葉以因緣下第三總結。菩薩住大涅槃。能示",
    "X37n0660_005:0046c02": "因緣也。",
    "X37n0660_005:0046c03": "將前意難後義者。牒前佛立難中云。猶如火滅悉無",
    "X37n0660_005:0046c04": "所有等。今云燈滅者。但取滅同。難後示現能生種也。",
    "X37n0660_005:0046c05": "因以為難者。因佛舉燈器。器是無常。何明法身也。",
    "X37n0660_005:0046c06": "大乘那含不受二邊生者。初住那含。住於中道。無二",
    "X37n0660_005:0046c07": "邊生也。",
    "X37n0660_005:0046c08": "○釋四相品下",
    "X37n0660_005:0046c09": "興皇開身密未盡者。意云四相品未盡故也。",
    "X37n0660_005:0046c10": "豈非開口密者。如來之言。言即是說。故云口也。",
    "X37n0660_005:0046c11": "他開佛密者。菩薩因人以為他。我從得道者。通開前",
    "X37n0660_005:0046c12": "四味。皆說般若等也。",
    "X37n0660_005:0046c13": "見少佛性者。即是初住之位。名為少也。",
    "X37n0660_005:0046c14": "又四句中各開三業者。他開佛開等四句也。",
    "X37n0660_005:0046c15": "無開而開如前分別者。涅槃之體不論開覆。為眾生",
    "X37n0660_005:0046c16": "故。如前身密中廣明種種示現等也。",
    "X37n0660_005:0046c17": "法華斥小者。廣如玄文破三顯一會三顯一等。斥是",
    "X37n0660_005:0046c18": "廢之別名。古釋不當判為不了涅槃為了。二俱斥小。",
    "X37n0660_005:0046c19": "如何一了一不顯了也。",
    "X37n0660_005:0046c20": "為緣顯密者。華嚴同聽異聞。二乘密聞小教等。鹿苑",
    "X37n0660_005:0046c21": "八萬諸天便悟大道也。",
    "X37n0660_005:0046c22": "此兩文者。前開身密及此意密為兩文也。斥他不得",
    "X37n0660_005:0046c23": "定判。故云並也。",
    "X37n0660_005:0046c24": "故是無也者。不許秘藏理也。",
    "X37n0660_005:0047a01": "經云唯有密語者。語是教也。",
    "X37n0660_005:0047a02": "譬如幻主者。主謂宰主。是造幻之者也。",
    "X37n0660_005:0047a03": "緣有開覆者。五昧論之。約昔未見名之為覆。故今開",
    "X37n0660_005:0047a04": "之也。",
    "X37n0660_005:0047a05": "積金是反者。將反以合順也。",
    "X37n0660_005:0047a06": "初心是小富者。初住地位也。",
    "X37n0660_005:0047a07": "得果大是富者。究竟果也。",
    "X37n0660_005:0047a08": "義言為負者。如人雖負他財。欲還不取。亦名為負。如",
    "X37n0660_005:0047a09": "來亦爾一切法寶常欲施與眾生。眾生不受。義之如",
    "X37n0660_005:0047a10": "負也。",
    "X37n0660_005:0047a11": "經云懼不速成者。即是初無大機。如法華中於三七",
    "X37n0660_005:0047a12": "日中思惟如是事等(云云)。",
    "X37n0660_005:0047a13": "而無邪法者。皆是世間文字之正法也。",
    "X37n0660_005:0047a14": "初述讚者。讚而復述。故云善哉等。",
    "X37n0660_005:0047a15": "常無常是通者。先觀無常幻化。利根者便以常解接",
    "X37n0660_005:0047a16": "之也。",
    "X37n0660_005:0047a17": "常是別者。初心知常。為中道故。次第修行也。",
    "X37n0660_005:0047a18": "應用四意者。用今四教。分別諸經兼帶之意。及顯圓",
    "X37n0660_005:0047a19": "常也。",
    "X37n0660_005:0047a20": "不下種是無密緣者。雖一地所生一雨所潤。不同法",
    "X37n0660_005:0047a21": "華三艸二木。而得增長也。",
    "X37n0660_005:0047a22": "此尚不易者。至死不改。以執心重故也。",
    "X37n0660_005:0047a23": "云佛智流動者。只是無常遷謝之貌也。",
    "X37n0660_005:0047a24": "佛答三意者。一無積聚。二無積之積。三明積之無無",
    "X37n0660_005:0047b01": "積。",
    "X37n0660_005:0047b02": "積聚者。雖明積聚。意在無積也。",
    "X37n0660_005:0047b03": "無積之積者。即是如來法財具足。中道無為也。",
    "X37n0660_005:0047b04": "積之無積者。即是聲聞修空。不畜八不淨物等也。",
    "X37n0660_005:0047b05": "經云若有貪者。即是有為。聲聞僧也。若無貪者。即是",
    "X37n0660_005:0047b06": "無為。如來行也。",
    "X37n0660_005:0047b07": "經云跡難可尋者。即是無為。如來之道。跡易尋者。即",
    "X37n0660_005:0047b08": "是有為聲聞僧也。",
    "X37n0660_005:0047b09": "經云雖去無至者。即是聲聞。有所至處者。即是如來",
    "X37n0660_005:0047b10": "也。",
    "X37n0660_005:0047b11": "常住無積是淨者。無二邊垢。知足是樂者。二乘未足",
    "X37n0660_005:0047b12": "苦也。",
    "X37n0660_005:0047b13": "是無集者。無作道集等也。",
    "X37n0660_005:0047b14": "道之與滅皆常樂等者。因果皆具也。",
    "X37n0660_005:0047b15": "患累都除者。三惑二死。一切皆除也。",
    "X37n0660_005:0047b16": "境智相應者。以智契境。稱智也。",
    "X37n0660_005:0047b17": "體用成就者。法身為體。般若解脫為用也。",
    "X37n0660_005:0047b18": "亦是自他具足者。法身為自。般若解脫為他也。",
    "X37n0660_005:0047b19": "義理粗周者。法身等三。一一具三。為周也。",
    "X37n0660_005:0047b20": "其性廣博者。非但果地法身廣博。六即之性無非博",
    "X37n0660_005:0047b21": "也。以性非廣非博。而具廣博也。",
    "X37n0660_005:0047b22": "不待小之大者。約非小非大之大也。",
    "X37n0660_005:0047b23": "乃是絕待不思議大者。以廣博之性。其性自絕。非絕",
    "X37n0660_005:0047b24": "小大。得名為絕也。",
    "X37n0660_005:0047c01": "壽命無量即是竪譬者。久遠之壽。故名為竪也。",
    "X37n0660_005:0047c02": "貴在正法者。所安中道也。",
    "X37n0660_005:0047c03": "一人具八者。一一德中。皆具於八也。",
    "X37n0660_005:0047c04": "正言總能兼別者。涅槃之名。兼於解脫也。",
    "X37n0660_005:0047c05": "以別釋總者。以無瘡疣解脫釋涅槃也。",
    "X37n0660_005:0047c06": "那可混濫者。以翻總也。",
    "X37n0660_005:0047c07": "經云為拔毒箭者。三惑。令其離苦者。離於二死也。",
    "X37n0660_005:0047c08": "妙樂者。醍醐也。良醫者。佛也。",
    "X37n0660_005:0047c09": "得受安樂者。謂證涅槃也。只是互現由自無瘡疣。即",
    "X37n0660_005:0047c10": "能治他。他瘡疣盡。能令己盡。己若未盡。豈能化他。故",
    "X37n0660_005:0047c11": "經云自疾未能救而能聽疾人也。",
    "X37n0660_005:0047c12": "身心不苦者。法身菩薩。身心不二也。",
    "X37n0660_005:0047c13": "而無怖畏者。離五畏也。",
    "X37n0660_005:0047c14": "恒無飢渴者。具足三德之食也。",
    "X37n0660_005:0047c15": "無人天事者。無世間三苦八苦等事也。",
    "X37n0660_005:0047c16": "染著之累者。二邊所不能累也。",
    "X37n0660_005:0047c17": "斥昔顯今者。斥昔三德橫竪不具。顯今一德。三德具",
    "X37n0660_005:0047c18": "足也。",
    "X37n0660_005:0047c19": "經云何等名涅槃者。此問意舉總。問答解脫處別也。",
    "X37n0660_005:0047c20": "佛果有色者。未知何等色也。妙慧顯然以慧見理。同",
    "X37n0660_005:0047c21": "眼色非見謂有色也。",
    "X37n0660_005:0047c22": "是無色色者。應現為色也。解脫之體者。謂法身也。",
    "X37n0660_005:0047c23": "為兩緣等者。一本非色。二為機宜而說於色。皆須四",
    "X37n0660_005:0047c24": "門三諦空不空等。名不思議也。",
    "X37n0660_005:0048a01": "親師云不須分別因之與果者。意云因果一時而得。",
    "X37n0660_005:0048a02": "言由未了。故今斥言不然等也。",
    "X37n0660_005:0048a03": "演暢者。演謂開演也。",
    "X37n0660_005:0048a04": "頭首數止有八十四五等者。從初名遠離。去數文中",
    "X37n0660_005:0048a05": "又解脫者。名為頭首。由不合云有四五。只應合云八",
    "X37n0660_005:0048a06": "十四耳。",
    "X37n0660_005:0048a07": "若大小合數有九十七八者。大即頭首。小眷屬。文中",
    "X37n0660_005:0048a08": "夫解脫者。是也。文中總有十三眷屬。并前頭首合云",
    "X37n0660_005:0048a09": "九十七。不合云八也。",
    "X37n0660_005:0048a10": "極細為言者。此即惑數譬文解脫。合中解脫之名即",
    "X37n0660_005:0048a11": "無定准。今且約圓百是數方。",
    "X37n0660_005:0048a12": "大師曾於靈石。一夏釋此百句解脫者。即是台州黃嚴",
    "X37n0660_005:0048a13": "縣西北。舊云甘露道場有甘露井。昔有羅漢飲此水",
    "X37n0660_005:0048a14": "行道。值孫息作逆。群賊就此。取鐘煑肉。有大方石從",
    "X37n0660_005:0048a15": "隔山而下。群賊迸散。因茲改為靈石寺。其石現在也。",
    "X37n0660_005:0048a16": "先學自飽者。即是章安疏主之言。恨不記述也。",
    "X37n0660_005:0048a17": "於一一句備於橫豎者。一句遍攝諸句為橫。諸句一",
    "X37n0660_005:0048a18": "一深入名豎。不二即是廣博。即無瘡疣。即到解脫處",
    "X37n0660_005:0048a19": "也。一句即且上三之義。義即三德。三德即是真我。真",
    "X37n0660_005:0048a20": "我即是秘藏。一即三故。三即一故。故云三點相即。具",
    "X37n0660_005:0048a21": "足無缺也。",
    "X37n0660_005:0048a22": "豈可厝言者。疏主深歎不思議解脫之體。言所不洎",
    "X37n0660_005:0048a23": "自力不能。既不書。輙分其文耳。",
    "X37n0660_005:0048a24": "經云真解脫者名曰遠離者。釋此解脫。今依大師所",
    "X37n0660_005:0048b01": "釋一句為本。十句莊嚴。以下釋上。今初即是遠離為",
    "X37n0660_005:0048b02": "本。具約四教。三惑二死。無瘠疣等三義。此之遠離。離",
    "X37n0660_005:0048b03": "前三教二死之惑。由遠離故名曰不生。由遠離故名",
    "X37n0660_005:0048b04": "曰虗無。由遠離故名曰無為。由遠離故名曰無病。由",
    "X37n0660_005:0048b05": "遠離故諸漏瘡疣永無。由遠離故無有鬪諍。由遠離",
    "X37n0660_005:0048b06": "故名曰安靜。由遠離故名曰安隱。由遠離故無有等",
    "X37n0660_005:0048b07": "侶。由遠故名無憂愁。就無憂愁即無瘡疣。就無瘡疣",
    "X37n0660_005:0048b08": "即是廣博。由廣博故到解脫處。處為所依也。一句就",
    "X37n0660_005:0048b09": "爾諸句倒然。展轉為頭。皆十莊嚴。乃至百句。宛轉相",
    "X37n0660_005:0048b10": "釋。故云萬法門也。",
    "X37n0660_005:0048b11": "廣上解脫處者。一自到實諦處。二調伏令他得也。",
    "X37n0660_005:0048b12": "經云譬如門閫者(苦本反)又作梱。禮記云外言不入於",
    "X37n0660_005:0048b13": "梱。鄭玄曰。梱門限也。",
    "X37n0660_005:0048b14": "能傷法身損慧命者。如古人所釋。皆未稱今文解脫",
    "X37n0660_005:0048b15": "常住之體故損也。",
    "X37n0660_005:0048b16": "別因斷多分者。等覺已前也。",
    "X37n0660_005:0048b17": "理內涅槃者。即三道是三德。名之為內也。",
    "X37n0660_005:0048b18": "理內之我者。即是正因佛性之真我也。",
    "X37n0660_005:0048b19": "後方一體者。名一義異也。",
    "X37n0660_005:0048b20": "今云不爾者。前後皆一體也。",
    "X37n0660_005:0048b21": "一以體妙故應三者。即一體而有三妙用也。",
    "X37n0660_005:0048b22": "二名義料簡故應三者。名即是一。義即有三。謂三寶",
    "X37n0660_005:0048b23": "異也。",
    "X37n0660_005:0048b24": "則非妙非寶者。非體妙故非一。非寶故不得名三。三",
    "X37n0660_005:0048c01": "只一體。故云妙也。",
    "X37n0660_005:0048c02": "乃是妙寶者。三名體一也。",
    "X37n0660_005:0048c03": "今為破別說三為一者。破別相三。為今一體。體即三",
    "X37n0660_005:0048c04": "故不乖也。",
    "X37n0660_005:0048c05": "經云夫涅槃者。捨於身智。明智前三師釋。第三師同",
    "X37n0660_005:0048c06": "此文也。",
    "X37n0660_005:0048c07": "誰受安樂者。迦葉執昔涅槃。身智俱亡。故云誰受。佛",
    "X37n0660_005:0048c08": "以大答。涅槃無受。乃名大樂耳。",
    "X37n0660_005:0048c09": "以患故吐者。即是內有見思無明之患。無明若吐。不",
    "X37n0660_005:0048c10": "復更受。即得安樂也。",
    "X37n0660_005:0048c11": "或以虗空喻佛身或不用者。法身之體。同於虗空。不",
    "X37n0660_005:0048c12": "用即非喻。",
    "X37n0660_005:0048c13": "或以雲雷喻佛身者。應身也。或不用者。非喻也。皆取",
    "X37n0660_005:0048c14": "少分。故引雪山等比也。",
    "X37n0660_005:0048c15": "皆不可定說者。引二喻為顯如來說則不定。若定則",
    "X37n0660_005:0048c16": "非實。汝何故難作二種說也。",
    "X37n0660_005:0048c17": "若言無罪其實得罪者。一體無罪。別體成逆。定不定。",
    "X37n0660_005:0048c18": "准此可知也。",
    "X37n0660_005:0048c19": "○釋四依品第八",
    "X37n0660_005:0048c20": "若唯憑法者。自依法修也。",
    "X37n0660_005:0048c21": "兼得於法者。人能弘法故也。",
    "X37n0660_005:0048c22": "得者人也者。此人得於廣大之法故也。亦可依止。自",
    "X37n0660_005:0048c23": "行法也。",
    "X37n0660_005:0048c24": "又昔人雜偽者。魔作羅漢像也。",
    "X37n0660_005:0049a01": "今法混大小依人簡法者。法雖通小。但取菩薩之人",
    "X37n0660_005:0049a02": "即可依也。",
    "X37n0660_005:0049a03": "法亦不遍者。二乘之人。但有界內之法故也。捨於生",
    "X37n0660_005:0049a04": "死而求涅槃。故云就彼也。",
    "X37n0660_005:0049a05": "今明人即秉法不捨等者。菩薩示作聲聞四果之形。",
    "X37n0660_005:0049a06": "不捨生死。為眾生所依。依今涅槃之法也。",
    "X37n0660_005:0049a07": "用四悉檀意者。上問答不同即世界。今答得法人。即",
    "X37n0660_005:0049a08": "是生善。真偽不同對治。法遍不遍即第一義意也。",
    "X37n0660_005:0049a09": "其出佛後者。四依菩薩。要在佛滅後。若作如來之像。",
    "X37n0660_005:0049a10": "恐濫魔說。故不得為佛像也。",
    "X37n0660_005:0049a11": "人謂四果是真福田者。阿羅漢人。為世應供。故眾生",
    "X37n0660_005:0049a12": "多信受也。菩薩形無定准。法不常規。故為四果也。通",
    "X37n0660_005:0049a13": "論悉作。法身菩薩。能示作九界之像。如觀音妙音等。",
    "X37n0660_005:0049a14": "三十三身。十九說法。今從別論。四果義便耳。",
    "X37n0660_005:0049a15": "自有如來為如來者。佛在時如來自為如來。",
    "X37n0660_005:0049a16": "如來為四依者。或是古佛。輔佛行化。為四依也。",
    "X37n0660_005:0049a17": "四依為如來者。或本下迹高。本高迹下。皆互弘傳也。",
    "X37n0660_005:0049a18": "合則還是佛為四依者。四依四相其義是同。開合自",
    "X37n0660_005:0049a19": "在。只佛一人。是其可依。同上涅槃。故云還也。",
    "X37n0660_005:0049a20": "初令依法後令依人者。即是昔教。依法不依人。今教",
    "X37n0660_005:0049a21": "依人復依法也。",
    "X37n0660_005:0049a22": "地論三十心前是弟子位者。意取十信心為弟子。",
    "X37n0660_005:0049a23": "三十心是師位者。即初依人也。",
    "X37n0660_005:0049a24": "從初地乃至皆師位者。初地至等覺即是第四依位。",
    "X37n0660_005:0049b01": "故云皆也。",
    "X37n0660_005:0049b02": "七住已上是初依師位者。已斷四住也。",
    "X37n0660_005:0049b03": "十二心已前是弟子位者。從十住至第二行。未斷煩",
    "X37n0660_005:0049b04": "惱。判為弟子。從第三行去斷四住是師位。故云十三也。",
    "X37n0660_005:0049b05": "道種性終心者。十行出假之後。分別藥病是初依師也。",
    "X37n0660_005:0049b06": "中論十信皆非師位者。意斥前諸師。作師弟釋。今取",
    "X37n0660_005:0049b07": "六住。始是初依師位也。",
    "X37n0660_005:0049b08": "初有煩惱無涅槃者。初依位也。",
    "X37n0660_005:0049b09": "後無煩惱有涅槃者。第四依也。",
    "X37n0660_005:0049b10": "俱有煩惱俱有涅槃者。等覺猶有一品。有涅槃者。分",
    "X37n0660_005:0049b11": "證涅槃也。",
    "X37n0660_005:0049b12": "三十心十地斷別惑作三依者者。即是名別義圓故。",
    "X37n0660_005:0049b13": "取三十心十地故也。即至六地為第二。七八去第三",
    "X37n0660_005:0049b14": "十地為第四也。",
    "X37n0660_005:0049b15": "四十心共作四依者。十信初依。十住第二。行向第三。",
    "X37n0660_005:0049b16": "十地等覺第四也。",
    "X37n0660_005:0049b17": "餘皆例爾者。行向地等。皆判三依也。又約超位。別教",
    "X37n0660_005:0049b18": "初依超至第二行。乃至初地。亦同圓同判三依。故云",
    "X37n0660_005:0049b19": "例爾等也。",
    "X37n0660_005:0049b20": "弘宣佛法故者。望佛為弟子。望下為師。且據佛論。稱",
    "X37n0660_005:0049b21": "為弟子也。",
    "X37n0660_005:0049b22": "初依唯弟子後依唯師者。且據未斷別惑。具煩惱性。",
    "X37n0660_005:0049b23": "稱為弟子。後為師耳。",
    "X37n0660_005:0049b24": "中間亦師亦弟子者。望上為弟子。望下為師也。",
    "X37n0660_005:0049c01": "此四皆得涅槃法故者。通論至觀行。今別論十信位",
    "X37n0660_005:0049c02": "去。故云四也。",
    "X37n0660_005:0049c03": "若俱得法者。問起。既具煩惱應未得法也。今明下",
    "X37n0660_005:0049c04": "答也。",
    "X37n0660_005:0049c05": "得法多種者。始從名字乃至等覺。通判四依。以理同",
    "X37n0660_005:0049c06": "故。故不言之。",
    "X37n0660_005:0049c07": "初依相似得法者。且約斷通惑說。若論具煩惱性。即",
    "X37n0660_005:0049c08": "取觀行五品之位也。",
    "X37n0660_005:0049c09": "於有佛法處不令他緣者。一不令魔邪得便。二不令",
    "X37n0660_005:0049c10": "惡比丘破壞也。",
    "X37n0660_005:0049c11": "於無佛法處能令興顯者。正細頺剛俗不斷。故云建",
    "X37n0660_005:0049c12": "立也。",
    "X37n0660_005:0049c13": "無兩處皆能住持乃至憶念者。以明記為性。使令相",
    "X37n0660_005:0049c14": "續也。",
    "X37n0660_005:0049c15": "經云安樂人天者。即四果之人。能住天上人間。作大",
    "X37n0660_005:0049c16": "依止也。",
    "X37n0660_005:0049c17": "今案此句者。安謂案實。能多利益。歎化他也。",
    "X37n0660_005:0049c18": "其事不起者。無明為事。望理為性。",
    "X37n0660_005:0049c19": "其性猶存者。無明猶被伏故。不起無明。故云具煩惱",
    "X37n0660_005:0049c20": "性也。",
    "X37n0660_005:0049c21": "一途別判者。更有通判故也。",
    "X37n0660_005:0049c22": "亦有未離肉身者。准金光明經。十地菩薩猶有虎狼",
    "X37n0660_005:0049c23": "師子之難故也。又云一生亦有超登十地義。故皆約",
    "X37n0660_005:0049c24": "圓說也。",
    "X37n0660_005:0050a01": "不還欲界者。阿那含人。已斷欲界九品思盡故。不還",
    "X37n0660_005:0050a02": "也。不還者。約權教文有此義耳。或取已辦地也。",
    "X37n0660_005:0050a03": "若細就圓判注云云者。初依十信。初果。二依十住十",
    "X37n0660_005:0050a04": "行。第二果。三依十迴向。同那含。四依即十地。同羅漢",
    "X37n0660_005:0050a05": "也。又云初住至六住第二。七八九住第三。十住者第",
    "X37n0660_005:0050a06": "四也。",
    "X37n0660_005:0050a07": "不出戒慧二學者。定在其中。三學皆具也。",
    "X37n0660_005:0050a08": "不出生善破惡者。如經轉為他說即生善。教令發露",
    "X37n0660_005:0050a09": "即破惡。此位未得第一義理也。",
    "X37n0660_005:0050a10": "八大人覺者。大人是佛。以人大故。覺大也。",
    "X37n0660_005:0050a11": "出遺教者。彼經小乘。名通大小。今此約大也。",
    "X37n0660_005:0050a12": "非道下注云云者。應云遠離是道。憒閙非道。精進是",
    "X37n0660_005:0050a13": "道。懈怠非道等云云。",
    "X37n0660_005:0050a14": "菩薩非佛者。即是身為四果。能說大乘故云菩薩耳。",
    "X37n0660_005:0050a15": "已前簡後是第二人者。初依第一。第二依當八人地",
    "X37n0660_005:0050a16": "也。",
    "X37n0660_005:0050a17": "以後簡前者。以第四簡第三簡第二。未得第二第三",
    "X37n0660_005:0050a18": "住處者。第四為第三住處。第三為第二住處也。亦是",
    "X37n0660_005:0050a19": "但得初住。未得二住三住之位也。",
    "X37n0660_005:0050a20": "緣熟即能八相成道者。菩薩得記。皆須與眾生結緣",
    "X37n0660_005:0050a21": "行淨土行。如維摩經中布施是菩薩淨土。菩薩成佛",
    "X37n0660_005:0050a22": "時。能捨眾生。來生其國等云云。",
    "X37n0660_005:0050a23": "古來三釋者。取前舊解為一。河西為一。觀師為一等。",
    "X37n0660_005:0050a24": "觀師後釋。仍云易見。且云不可等耳。",
    "X37n0660_005:0050b01": "即名第一人者。第二人從初人受名。故云第一人也。",
    "X37n0660_005:0050b02": "所以未得第二。三果也。第三四果也。",
    "X37n0660_005:0050b03": "依增一集者。此達磨鬱多羅造。即是章安正釋。依此",
    "X37n0660_005:0050b04": "判位也。",
    "X37n0660_005:0050b05": "彰此二果並有未得者。初果未得第二。第二果未得",
    "X37n0660_005:0050b06": "第三。故云第二第三住處也。",
    "X37n0660_005:0050b07": "同是功用者。意云七地已後始入無功用位。初住初",
    "X37n0660_005:0050b08": "地即是功用。此約教道論也。",
    "X37n0660_005:0050b09": "亦應以初果為一住處者。謂依增一所釋。望後未得",
    "X37n0660_005:0050b10": "第二住處。第二未得第三等耳。",
    "X37n0660_005:0050b11": "經云大乘相續不絕者。分破無明。猶有後位。故云相",
    "X37n0660_005:0050b12": "續也。",
    "X37n0660_005:0050b13": "指第四卷者。彼有三釋那含也。",
    "X37n0660_005:0050b14": "不為二十五有過患所汙者。第三依人。十住之後。至",
    "X37n0660_005:0050b15": "十行初心出假化物。得二十五三昧。故云不汙也。",
    "X37n0660_005:0050b16": "即是周旋者。遍界內外。行化他也。",
    "X37n0660_005:0050b17": "捨於重擔者。二種生死陰身也。",
    "X37n0660_005:0050b18": "經云斷諸煩惱者。斷字初約用功。名之為短短音。證",
    "X37n0660_005:0050b19": "得果了。名之為斷。",
    "X37n0660_005:0050b20": "學行窮滿者。若望大乘究竟。猶未是滿。且約四果為",
    "X37n0660_005:0050b21": "滿也。",
    "X37n0660_005:0050b22": "經云種種色像悉能示現者。即能示現者。即能現十",
    "X37n0660_005:0050b23": "法界身。隨應度者。皆為現身。不定慧莊嚴初地百佛",
    "X37n0660_005:0050b24": "世尊。乃至十地更廣也。",
    "X37n0660_005:0050c01": "至功妙用者。四依破戒。名為至功。能伏魔外。故云妙",
    "X37n0660_005:0050c02": "用。安樂人天。名為利益也。",
    "X37n0660_005:0050c03": "不依者。正是今未法眾生。所依之儀式。由迦葉問故",
    "X37n0660_005:0050c04": "四依出世。故云不也。",
    "X37n0660_005:0050c05": "況復餘耶者。如來所說。尚須分別是善不善。善即應",
    "X37n0660_005:0050c06": "信。不善須降。可作不可作等。亦復如是也。",
    "X37n0660_005:0050c07": "弟子起無明為夜者。一由正法重故。二由無明重故。",
    "X37n0660_005:0050c08": "其夜大闇。魔得其便也。",
    "X37n0660_005:0050c09": "六卷云賊狗者。偷即是喻魔也。",
    "X37n0660_005:0050c10": "其家者。即是大乘為宗也。",
    "X37n0660_005:0050c11": "五屍繫者。即蛇死狗死人等。五處者。兩手兩脚及頭。",
    "X37n0660_005:0050c12": "魔既被繫。至於第六天憑天解之。天云此是羅漢所",
    "X37n0660_005:0050c13": "作。我不能解。如人倒地因地而起。汝還向彼求羅漢",
    "X37n0660_005:0050c14": "解之。此之降魔。四依出世。優波鞠多之所能為。從茲",
    "X37n0660_005:0050c15": "已後。魔更不解也。五門觀降伏見魔各有對治。故不",
    "X37n0660_005:0050c16": "同不淨也。",
    "X37n0660_005:0050c17": "初明依法自足者。如經亦可得近大涅槃是也。",
    "X37n0660_005:0050c18": "初然問者。如經非為不爾。如汝所言。未可信受也。",
    "X37n0660_005:0050c19": "次正答者。我為聲聞為肉眼者。以未得中道佛眼故",
    "X37n0660_005:0050c20": "也。",
    "X37n0660_005:0050c21": "聲聞雖天而肉者。見雖麤細。同有障故。故云肉眼不",
    "X37n0660_005:0050c22": "能徹見實相之理也。",
    "X37n0660_005:0050c23": "雖肉而佛者。能觀實相三諦一心。故云遍照也。",
    "X37n0660_005:0050c24": "四念處如弓者。四念居初。猶未有箭。故以五根喻之。",
    "X37n0660_005:0051a01": "乃是無作道品也。",
    "X37n0660_005:0051a02": "不怖是教戒者。無作大乘戒等也。",
    "X37n0660_005:0051a03": "世伎為器伎者。世間種種伎術也。",
    "X37n0660_005:0051a04": "大呼者呼字(休故反)此能招彼名呼。自發其聲。",
    "X37n0660_005:0051a05": "內乘大乘外憑佛力者。內有觀行。外請佛加也。",
    "X37n0660_005:0051a06": "眾魔群盜等者。即是界內四魔。外四魔。乃至赤色天",
    "X37n0660_005:0051a07": "子魔等。是故經云。億千魔眾等也。",
    "X37n0660_005:0051a08": "此弊惡魔者。弊字(裨列反)患他為弊。性惡為弊也。",
    "X37n0660_005:0051a09": "見形者。三十二收如毱多所見等。",
    "X37n0660_005:0051a10": "喪命失善根者。不生大乘。失常住命也。",
    "X37n0660_005:0051a11": "中道之法力者。即用實相印。為法力也。",
    "X37n0660_005:0051a12": "經於諸煩惱者。即煩惱魔。乃至四魔。故云諸也。",
    "X37n0660_005:0051a13": "是時為用者。謂佛滅後也。",
    "X37n0660_005:0051a14": "非時無益者。謂如來在世。四依無益也。",
    "X37n0660_005:0051a15": "無醫無藥者。無醫喻無佛。無藥喻無法也。",
    "X37n0660_005:0051a16": "時通正像末者。正法五百年。像法一千。末法一萬等",
    "X37n0660_005:0051a17": "也。",
    "X37n0660_005:0051a18": "緣有濃淡者。濃者見長。淡者見短也。",
    "X37n0660_005:0051a19": "持法四十秊與佛不異者。迦葉阿難。各得二十年。傳",
    "X37n0660_005:0051a20": "持佛法。故云四十耳。",
    "X37n0660_005:0051a21": "其年六十者。意云如來三十成道。八十入滅。住世五",
    "X37n0660_005:0051a22": "十年。人年十歲見佛出世。故云六十秊。以始終見佛",
    "X37n0660_005:0051a23": "即能融會也。",
    "X37n0660_005:0051a24": "於佛滅後四十年秉教者。取見佛歲之人也。",
    "X37n0660_005:0051b01": "而不道百三十歲者。者釋伏難。恐人難之。定其百歲",
    "X37n0660_005:0051b02": "也。",
    "X37n0660_005:0051b03": "迦葉是佛長子者。最高故以法付囑故也。",
    "X37n0660_005:0051b04": "佛覺三昧者。阿難所未聞法。請佛加也。",
    "X37n0660_005:0051b05": "粳粮譬常者。人常食故。甘蔗譬樂者其味甜故。石蜜",
    "X37n0660_005:0051b06": "譬我者軟硬自在故。醍醐譬淨者清淨不染故也。",
    "X37n0660_005:0051b07": "懼其有盡者。不修大教也。",
    "X37n0660_005:0051b08": "雖有大教者。如經甘蔗石蜜等貪惜不食也。",
    "X37n0660_005:0051b09": "有所得故者。得真諦理望大不盡也。",
    "X37n0660_005:0051b10": "今明大行訓之者。行即乘也。車是乘之別名。行大乘",
    "X37n0660_005:0051b11": "行。故云車載。不同他解也。",
    "X37n0660_005:0051b12": "增長我心者。生我慢心故也。",
    "X37n0660_005:0051b13": "世智辨聰外道業者。八難之數。佛法外人。名為外道也。",
    "X37n0660_005:0051b14": "分擘玄毫者。如今宗所釋。或於一句演出無量義如",
    "X37n0660_005:0051b15": "擘。或釋無量句以為一義如分。如毫。毫者吐絲為忽。",
    "X37n0660_005:0051b16": "十忽為一絲。十絲為一毫。物之極四。",
    "X37n0660_005:0051b17": "卷舒宇宙者卷之攝在一塵。舒之彌遍法界。一句染",
    "X37n0660_005:0051b18": "神。力劫不朽。故云不易可聞等也。",
    "X37n0660_005:0051b19": "非輕[怡-台+藂]字(且作[怡-台+藂]音未詳待撿)。",
    "X37n0660_005:0051b20": "正戒正教乃至俱興者。疏中與經文。有少迴互。經正",
    "X37n0660_005:0051b21": "教在前。正戒在後。惡法在前。惡人在後。疏中前列後",
    "X37n0660_005:0051b22": "釋。還依經次第也。",
    "X37n0660_005:0051b23": "更深細為難者。後增漸少。至於八恒但增二分也。",
    "X37n0660_005:0051b24": "兩兩配四依者。今不取此釋也。",
    "X37n0660_005:0051c01": "何關佛法者。意斥。如經具足解釋佛之正法等也。",
    "X37n0660_005:0051c02": "上說九恒者。八恒并熈連也。",
    "X37n0660_005:0051c03": "上文恒河入東海四河中大者。其河長八百里。闊四",
    "X37n0660_005:0051c04": "十里。極狹十里。於中取方圓一肘。得八石沙。其沙如",
    "X37n0660_005:0051c05": "麵。故以恒河為數也。",
    "X37n0660_005:0051c06": "一切眾生師父者。廣如上文。失主親師等。故云天人",
    "X37n0660_005:0051c07": "悲苦也。",
    "X37n0660_005:0051c08": "互舉一邊者。自行生善。必能滅惡。令他滅惡。必能生",
    "X37n0660_005:0051c09": "善也。",
    "X37n0660_005:0051c10": "經云如木頭幡者。袈裟任自毀壞。如木頭破幡無用",
    "X37n0660_005:0051c11": "也。",
    "X37n0660_005:0051c12": "如純陀中意者。彼云雖未具戒。已墮僧數。即與文殊",
    "X37n0660_005:0051c13": "師利法王子等。依彼文是其真位也。",
    "X37n0660_005:0051c14": "三障豎論者。斷煩惱當約果故也。",
    "X37n0660_005:0051c15": "綺互說耳者。三報約現在後。亦是豎且取現謗論之。",
    "X37n0660_005:0051c16": "三障轉時。現報亦是橫也。非弟子者。作惡之人。",
    "X37n0660_005:0051c17": "九恒因厚者。即是四依菩薩。於無量佛所。發菩提心。",
    "X37n0660_005:0051c18": "故須供養也。",
    "X37n0660_005:0051c19": "今文但明護法等者。意不用河西發心持戒等。護法",
    "X37n0660_005:0051c20": "即是持於理戒。故云即兼眾事者。事戒威儀。進止等",
    "X37n0660_005:0051c21": "也。",
    "X37n0660_005:0051c22": "以重況輕者。身命尚捨。況事戒耶。",
    "X37n0660_005:0051c23": "經云若老若少者。迦葉後難。從此句生。",
    "X37n0660_005:0051c24": "初三定者。有知法人老應禮少。持持應禮破。道應禮",
    "X37n0660_005:0052a01": "俗。如經故先定之。然後起問也。",
    "X37n0660_005:0052a02": "二旨相違者。以昔達今故。引三難也。",
    "X37n0660_005:0052a03": "或言三結者。第三結三難也。",
    "X37n0660_005:0052a04": "我為菩薩說如是偈者。有知法者等也。",
    "X37n0660_005:0052a05": "三三之疑皆遣者。三難三結為大不為小。故云三三",
    "X37n0660_005:0052a06": "也。",
    "X37n0660_005:0052a07": "答此一條者餘二例遣者。一條但云持禮於破老禮",
    "X37n0660_005:0052a08": "少。道禮俗。例之故也。",
    "X37n0660_005:0052a09": "救濁者。四依出世也。和濁者。先同後異也。",
    "X37n0660_005:0052a10": "濁不濁者。正是五清也。",
    "X37n0660_005:0052a11": "未得機便者。或說未當時。伴未如法等也。",
    "X37n0660_005:0052a12": "如此破戒若少若在家者。即是知法之人。為護正法",
    "X37n0660_005:0052a13": "皆禮拜供養等也。",
    "X37n0660_005:0052a14": "既釋持毀者。先同毀後時持。如崩亡者。佛涅槃也。",
    "X37n0660_005:0052a15": "儲君者。即是東宮。亦云副二也。",
    "X37n0660_005:0052a16": "破戒統位者。即是為眾。作羯磨主也。",
    "X37n0660_005:0052a17": "故投他國者。謂向清淨眾也。",
    "X37n0660_005:0052a18": "七世素貴者。外國堪為灌頂師者。皆七世白淨無染",
    "X37n0660_005:0052a19": "垢堪國師也。",
    "X37n0660_005:0052a20": "如此間授璽者。如此國法授於玉印。令知國事。夫傳",
    "X37n0660_005:0052a21": "國法要須三事。謂金箱玉印檀書。檀書即是貴書也。",
    "X37n0660_005:0052a22": "若無此三不名正統也。",
    "X37n0660_005:0052a23": "烏迴者。十誦文。西音此云僧正。綱統之主也。犍利吒",
    "X37n0660_005:0052a24": "西音此云僧都。非謂一寺都維那。亦是統領主也。",
    "X37n0660_005:0052b01": "童子因位者。四依出世皆是因人也。",
    "X37n0660_005:0052b02": "無令入大者。如鹿苑中以有此意。方等般若猶未彰",
    "X37n0660_005:0052b03": "灼。名為微密等也。",
    "X37n0660_005:0052b04": "隱在破戒之下者。破戒陰身之內也。",
    "X37n0660_005:0052b05": "任汝開化者。能示眾生佛性。即是開化也。",
    "X37n0660_005:0052b06": "經云先王所有等者。即是釋迦在世常住之教也。",
    "X37n0660_005:0052b07": "經云即持歸家者。先明流轉生死。今示佛性。歸大乘",
    "X37n0660_005:0052b08": "家亦是能觀五陰。即是涅槃。名五陰為家也。",
    "X37n0660_005:0052b09": "更與餘藥者者。即是無常。鹹苦對治之藥也。",
    "X37n0660_005:0052b10": "推尋事理者。事即無常事戒。理即常住秘藏也。",
    "X37n0660_005:0052b11": "佛海死屍者。事理皆無分也。",
    "X37n0660_005:0052b12": "下根悟也者。如經無所覺知。譬極重無明悟時。還應",
    "X37n0660_005:0052b13": "從地而起也。",
    "X37n0660_005:0052b14": "分別決定者。若約小乘持之與犯。皆名決定。初篇無",
    "X37n0660_005:0052b15": "懺悔處。大乘實相不決定說。但使迴心。一體三寶。無",
    "X37n0660_005:0052b16": "生懺悔。廣如下文闍王中說唯大說。只有受法無捨",
    "X37n0660_005:0052b17": "法也。",
    "X37n0660_005:0052b18": "經云聞其所作者。即是清淨之眾。實行之人歎也。",
    "X37n0660_005:0052b19": "不失婆羅門法者。如上文為護法。故不名破戒。不失",
    "X37n0660_005:0052b20": "淨行之法也。",
    "X37n0660_005:0052b21": "什物者。什謂雜也。亦云會數之名也。八不淨等。非是",
    "X37n0660_005:0052b22": "篇什與之也。",
    "X37n0660_005:0052b23": "體戒俱失者。體即戒體。體下戒者。防護身口。名之為",
    "X37n0660_005:0052b24": "戒也。",
    "X37n0660_005:0052c01": "四依示同破戒者。住地菩薩示迹和光。大乘無心本",
    "X37n0660_005:0052c02": "非破也。",
    "X37n0660_005:0052c03": "四句如別記者。如淨名疏菩薩。四句七門解釋也。",
    "X37n0660_005:0052c04": "經云而自滲浴者。亦是懺罪之意也。",
    "X37n0660_005:0052c05": "凡愚執事者。知事者執破戒。為清淨等也。",
    "X37n0660_005:0052c06": "梁武此文為定者。依此經文也。",
    "X37n0660_005:0052c07": "昔依四法今依四人者。迦葉舉昔以難今。昔既不依。",
    "X37n0660_005:0052c08": "今何得依故有難生也。",
    "X37n0660_005:0052c09": "或言於昔雖了望今未了者。此釋稍通也。",
    "X37n0660_005:0052c10": "以法常故故法可依者。謂此要對辨大乘常住法也。",
    "X37n0660_005:0052c11": "悟若生著者。昔教多執未詮於體。故不令依也。",
    "X37n0660_005:0052c12": "了語下義者。三德之義體無著也。",
    "X37n0660_005:0052c13": "識著智解者。識能分別故。故多生着智能詮理。故以",
    "X37n0660_005:0052c14": "可依也。",
    "X37n0660_005:0052c15": "經云如是四法應當證知者。請答其人。令會其法也。",
    "X37n0660_005:0052c16": "非四種人者。結難只合依法不依人也。",
    "X37n0660_005:0052c17": "依法即是依人者。今是有法之人。有人必有於法。以",
    "X37n0660_005:0052c18": "人法不二故也。",
    "X37n0660_005:0052c19": "不依無法之人者。昔人不知常住之法故。故云無法",
    "X37n0660_005:0052c20": "也。",
    "X37n0660_005:0052c21": "人法不異者。人即如來法是涅槃。故云不異也。",
    "X37n0660_005:0052c22": "結還依智者。智知於法故也。",
    "X37n0660_005:0052c23": "經云法性者即是如來者。法性通因果。如來唯是果。",
    "X37n0660_005:0052c24": "果即涅槃。故云常住不變也。",
    "X37n0660_005:0053a01": "昔人既破昔法亦除者。但舉如涅槃即是人法俱破",
    "X37n0660_005:0053a02": "也。",
    "X37n0660_005:0053a03": "若了悟者不須除法者。今約開顯法即秘藏也。",
    "X37n0660_005:0053a04": "舉下況上者。即是五品外凡熈連二恒之人。況於四",
    "X37n0660_005:0053a05": "依猶如如來也。",
    "X37n0660_005:0053a06": "不為利養所轉者。觀行之人事理不二。涉事不能壞",
    "X37n0660_005:0053a07": "也。",
    "X37n0660_005:0053a08": "經云是名定義者。恐人不信。故以結成。今是常住。昔",
    "X37n0660_005:0053a09": "是無常。不應依止。雙結為定也。",
    "X37n0660_005:0053a10": "又不得是三寶者。今經一體三寶也。如經如來法僧",
    "X37n0660_005:0053a11": "等常也。",
    "X37n0660_005:0053a12": "生凡夫之過者。如經。經理白衣為其執役等。不生一",
    "X37n0660_005:0053a13": "毫之善。長他煩惱愛染之事。故云過也。",
    "X37n0660_005:0053a14": "大乘兩緣者。如經如來深密藏處。及出大智海等。初",
    "X37n0660_005:0053a15": "約聲聞生疑。次約嬰兒無知。是則菩薩能了也。",
    "X37n0660_005:0053a16": "經未得果實者。謂未得常住果實也。又云秋收冬藏",
    "X37n0660_005:0053a17": "等名為果實也。",
    "X37n0660_005:0053a18": "經云故以方便說大乘法者。謂同體之方便。不同體",
    "X37n0660_005:0053a19": "外方便故也。",
    "X37n0660_005:0053a20": "又明依義即是依法者。釋兼明依法之意也。",
    "X37n0660_005:0053a21": "第一偏明依義者。具明三德。即是一體三寶。光明即",
    "X37n0660_005:0053a22": "般若。不羸劣法身。質直義者。謂是解脫也。",
    "X37n0660_005:0053a23": "經云而亦可見者。以大涅槃修因至果為見也。",
    "X37n0660_005:0053a24": "經眾僧即常不畜八不淨物者。課乘戒俱急也。",
    "X37n0660_005:0053b01": "經以微妙語說無常者。謂不應說也。",
    "X37n0660_005:0053b02": "則無常住一體之僧者。境智和合名之為僧。能分別",
    "X37n0660_005:0053b03": "故。名不和合也(二本舉)。",
    "X37n0660_005:0053b04": "二緣得畜者。即依律文饑饉世有淨施時。若約今文",
    "X37n0660_005:0053b05": "更加建立。即具三緣也。",
    "X37n0660_005:0053b06": "○釋耶正品第九　六卷云分別耶正品　二末",
    "X37n0660_005:0053b07": "耶魔多種者。乃至別教地前緣修之人。猶未免魔持",
    "X37n0660_005:0053b08": "世菩薩不免魔謀等(云云)。",
    "X37n0660_005:0053b09": "耶惡者。耶中加惡惡之極故。故云耶惡也。",
    "X37n0660_005:0053b10": "闡提謗法等者。闡提是因四趣是果。故云果也。",
    "X37n0660_005:0053b11": "二十五有因果者。煩惱業是因。陰天等果也。",
    "X37n0660_005:0053b12": "往昔苦行等者。示現受身苦行等。事實非耶。攝望小",
    "X37n0660_005:0053b13": "得名也。",
    "X37n0660_005:0053b14": "棄捨二邊者。別教但中望於圓。中亦同邪攝。故云三",
    "X37n0660_005:0053b15": "昧魔等也。",
    "X37n0660_005:0053b16": "清昇者。修於五戒十善得生人天。為魔眷屬也。",
    "X37n0660_005:0053b17": "邪漸所到之處者。歷別修行處。即但中第一義意也。",
    "X37n0660_005:0053b18": "兩法兩人者。謂魔經律為兩法。持魔經律是為兩人",
    "X37n0660_005:0053b19": "也。",
    "X37n0660_005:0053b20": "四依有廣大之德者。如來滅後能持正法建立大乘。",
    "X37n0660_005:0053b21": "住秘密藏。即是德也。",
    "X37n0660_005:0053b22": "邪正有分別之能者。令邪歸正。為末代之規矩也。",
    "X37n0660_005:0053b23": "多明形亂者。魔作羅漢如來形像等。非不說法從多",
    "X37n0660_005:0053b24": "為名耳。",
    "X37n0660_005:0053c01": "多明聲亂是魔經律等。此亦有形意。亦二文互舉也。",
    "X37n0660_005:0053c02": "如百論迦毗羅者。外道之根本。自謂為佛者。即是佛",
    "X37n0660_005:0053c03": "寶。所說即法寶。弟子即僧寶。引證耶三寶也。",
    "X37n0660_005:0053c04": "聖人有無漏威儀者。答意云魔但効其身。不知於心",
    "X37n0660_005:0053c05": "也。",
    "X37n0660_005:0053c06": "不生生是佛說者。本寶不生而示現生也。",
    "X37n0660_005:0053c07": "躶[身*比]者。謂身柔不正。即是耶也。[身*比](毗音)。",
    "X37n0660_005:0053c08": "三十二相并業者。業因相果也。",
    "X37n0660_005:0053c09": "以癡意亂德刀割香塗其心等者。名之為癡。取於中",
    "X37n0660_005:0053c10": "庸亂佛真常四德也。",
    "X37n0660_005:0053c11": "持戒是緣因注云云者。亦應云以緣資了以了資正。",
    "X37n0660_005:0053c12": "至果之時。三因具足也。",
    "X37n0660_005:0053c13": "大赤則遮者。五大正色也。",
    "X37n0660_005:0053c14": "○釋四諦品第十",
    "X37n0660_005:0053c15": "心喜說真諦者。謂四真諦也。又真謂真實說一實諦",
    "X37n0660_005:0053c16": "也。",
    "X37n0660_005:0053c17": "止在界內者。謂佛說道滅。治界內苦集也。",
    "X37n0660_005:0053c18": "何足為喜者。意斥他釋。雖量與無量大小相對兩緣。",
    "X37n0660_005:0053c19": "仍別方等中意佛猶未暢。何喜之有那也。",
    "X37n0660_005:0053c20": "那言三是有為一是無為者。苦集有為有漏。道諦有",
    "X37n0660_005:0053c21": "為無漏。滅諦無為無漏。故云三諦有為。滅諦無為也。",
    "X37n0660_005:0053c22": "不無三相者。不無變易三相所遷也。又云只苦集道",
    "X37n0660_005:0053c23": "為三也。",
    "X37n0660_005:0053c24": "無為不成者。為三相所遷故。故云不成也。",
    "X37n0660_005:0054a01": "無作亦壞者。同是無為有三相故。",
    "X37n0660_005:0054a02": "別為一緣者。謂為別教機緣也。",
    "X37n0660_005:0054a03": "義不相會者。今明一實四諦常住秘藏開。前三種四",
    "X37n0660_005:0054a04": "諦同歸大乘無作故。佛心喜也。",
    "X37n0660_005:0054a05": "苦是逼迫相注云云者。具足應云。集無和合相。道是",
    "X37n0660_005:0054a06": "不二相。滅無有為相等也。",
    "X37n0660_005:0054a07": "至第四時約理者。古人將般若為第二。方等為第三。",
    "X37n0660_005:0054a08": "法華第四。不知涅槃。法華味同醍醐故也。",
    "X37n0660_005:0054a09": "入觀之時亡名絕相者。古釋用三十七品。觀道諦時",
    "X37n0660_005:0054a10": "皆證滅理。故云無此四事。事只是諦。四諦為入觀之",
    "X37n0660_005:0054a11": "方便耳。",
    "X37n0660_005:0054a12": "但緣一滅者。引之為證。如見道十六心。後一剎那時。",
    "X37n0660_005:0054a13": "唯緣滅理用忍智為方便也。",
    "X37n0660_005:0054a14": "聖行具明四種四諦者。彼文約次第修行。兼於地前",
    "X37n0660_005:0054a15": "別教故也。",
    "X37n0660_005:0054a16": "佛性實相者。佛性約性德。實相約修德。修性不二。故",
    "X37n0660_005:0054a17": "云遍一切也。",
    "X37n0660_005:0054a18": "能於四事明了實相者。觀此苦集等。無非實相。無非",
    "X37n0660_005:0054a19": "三德。故云諦也。",
    "X37n0660_005:0054a20": "微密法身者。煩惱即菩提名道諦。生死即涅槃名滅",
    "X37n0660_005:0054a21": "諦。涅槃即生死名苦諦。菩提即煩惱名為集諦。名之",
    "X37n0660_005:0054a22": "為諦也。",
    "X37n0660_005:0054a23": "倒而非諦者。如下文四倒釋也。",
    "X37n0660_005:0054a24": "名苦聖諦者。能觀此苦即是法身故也。",
    "X37n0660_005:0054b01": "於不淨中者。於諸菩提之中即是般若。故云真智",
    "X37n0660_005:0054b02": "也。",
    "X37n0660_005:0054b03": "於斷滅中識如來藏者。能斷三惑三死名之為滅。生",
    "X37n0660_005:0054b04": "死即涅槃也。",
    "X37n0660_005:0054b05": "名道聖諦者。道名能通通前二死結業。即是解脫煩",
    "X37n0660_005:0054b06": "惱即菩提也。",
    "X37n0660_005:0054b07": "元為說此者。時開顯意覆相。今開昔三藏。唯覆二蘇",
    "X37n0660_005:0054b08": "帶覆論開法華明開與今。同說一實諦也。",
    "X37n0660_005:0054b09": "塗乳獲洗者。昔塗今洗獲得真常也。",
    "X37n0660_005:0054b10": "不次第之殊者。滅諦居中也。",
    "X37n0660_005:0054b11": "苦有三種者。一約凡夫是苦。二約二乘非實。三約菩",
    "X37n0660_005:0054b12": "薩是實也惑於本際以不知故者。六道不知二乘及",
    "X37n0660_005:0054b13": "偏等。亦不能知也。",
    "X37n0660_005:0054b14": "經云一經於耳即生天上者。且約華報後解脫時。即",
    "X37n0660_005:0054b15": "是報果證得法身也。",
    "X37n0660_005:0054b16": "經云無所利益者。證法身時。百佛世界教化眾生。自",
    "X37n0660_005:0054b17": "他俱益。故云多也。",
    "X37n0660_005:0054b18": "經云以是因緣者。即是斷滅正法之因緣。由畜八不",
    "X37n0660_005:0054b19": "淨物故。故不知法性之因緣也。",
    "X37n0660_005:0054b20": "經云是我弟子者。亦應云。若不修習非我弟子也。",
    "X37n0660_005:0054b21": "○釋四倒品第十一",
    "X37n0660_005:0054b22": "倒者惑也者。為不解諦故。故起常無常等之惑也。",
    "X37n0660_005:0054b23": "日月迴轉者。引上哀歎品文。三修比丘執無常之相。",
    "X37n0660_005:0054b24": "倒斥其無常為說真常迴過還之。是汝無時之醉。實",
    "X37n0660_005:0054c01": "非迴轉。故云況顯惑義況是喻之別名也。",
    "X37n0660_005:0054c02": "羅籠自繞者。執見之人。如籠貯鳥不能得出。如蠶自",
    "X37n0660_005:0054c03": "傳。二乘如籠作無常解。凡夫著我如蠶自爛。",
    "X37n0660_005:0054c04": "而致毀傷者。常等倒皆損常住法身慧命也。",
    "X37n0660_005:0054c05": "偽藝無實者。謂外道耶常夢囈無實。如下文廣釋也。",
    "X37n0660_005:0054c06": "眾多者下注云云者。但是不正皆名為倒。故云眾多",
    "X37n0660_005:0054c07": "也。",
    "X37n0660_005:0054c08": "但涅槃佛性者。涅槃舉果佛性舉因眾生身中具此",
    "X37n0660_005:0054c09": "因果而多迷。故得此倒名理非倒諦等也。",
    "X37n0660_005:0054c10": "從解惑因緣者。二乘為解。凡夫為惑。此之解惑。感佛",
    "X37n0660_005:0054c11": "而執而成倒也。",
    "X37n0660_005:0054c12": "執字亡旨者。凡夫執字如虫食木偶得成字。二乘亡",
    "X37n0660_005:0054c13": "旨不知方偶取瓦礫故也。",
    "X37n0660_005:0054c14": "傳付後佛者。即是當來彌勒出世。故云通。亘前後。亦",
    "X37n0660_005:0054c15": "前文眾多之意。倒通三世故也。",
    "X37n0660_005:0054c16": "離倒無諦者。病是倒藥是諦。達此藥病無非秘藏。故",
    "X37n0660_005:0054c17": "云無也。",
    "X37n0660_005:0054c18": "緣宜別者。惑宜說於諦宜說於倒。故云四倒也。",
    "X37n0660_005:0054c19": "欲對四諦便相成故者。若不解四諦即成四倒。若解",
    "X37n0660_005:0054c20": "四倒即解於諦。故云相成也。",
    "X37n0660_005:0054c21": "近論三品相成者。由有耶正故明四諦。由四諦故立",
    "X37n0660_005:0054c22": "四倒。名若解耶無倒解正無諦。為此相成也。",
    "X37n0660_005:0054c23": "四諦別明正解者。即如來自說心喜說真諦等。名之",
    "X37n0660_005:0054c24": "為別也。",
    "X37n0660_005:0055a01": "如偏識人入者。若只解於諦如識人非入。若不解倒",
    "X37n0660_005:0055a02": "如將人字為入字。非但不諦入字。亦不識人字也。",
    "X37n0660_005:0055a03": "單知杌人者。若解諦倒只識杌人不知人處無杌。杌",
    "X37n0660_005:0055a04": "處無人。即是邪正具足。若單明諦倒不名正善等。亦",
    "X37n0660_005:0055a05": "名偏解。如人大才身聾頑單譏於頑不取其才。即是",
    "X37n0660_005:0055a06": "偏取也。若其全取即成具足。由如如來正善具成就。",
    "X37n0660_005:0055a07": "即能作善業等也。",
    "X37n0660_005:0055a08": "作善業者。如來性品中說能見性也。",
    "X37n0660_005:0055a09": "雙解耶正倒諦者。如人識人識入解杌解人。故云俱",
    "X37n0660_005:0055a10": "通也。若俱迷人杌亦成於倒也。",
    "X37n0660_005:0055a11": "次第相成者。由耶正故說於四諦。為不解諦者。說其",
    "X37n0660_005:0055a12": "四倒。若解諦倒。明為善業見如來性。四品相成意於",
    "X37n0660_005:0055a13": "此也。",
    "X37n0660_005:0055a14": "非苦為苦者。非苦即涅槃。苦者聲聞通於凡夫。有苦",
    "X37n0660_005:0055a15": "而無諦也。",
    "X37n0660_005:0055a16": "謂佛行苦者。以念念無常為行苦也。以苦細故由如",
    "X37n0660_005:0055a17": "一睫毛致之於掌上等(云云)。",
    "X37n0660_005:0055a18": "經云無有一法是不淨者者。妄計為淨也。",
    "X37n0660_005:0055a19": "通取一切倒心等者。自鹿苑來涅槃之前。未見佛性",
    "X37n0660_005:0055a20": "常住之人。皆名邪也(云云)。",
    "X37n0660_005:0055a22": "涅槃經疏私記卷第五"
}