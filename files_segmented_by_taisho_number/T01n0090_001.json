{
    "T01n0090_001:0913c03": "No. 90 [No. 26(209)]",
    "T01n0090_001:0913c04": "佛說鞞摩肅經",
    "T01n0090_001:0913c06": "宋天竺三藏求那󰍑陀羅譯",
    "T01n0090_001:0913c07": "聞如是：一時，婆伽婆在舍衛城祇樹給孤獨",
    "T01n0090_001:0913c08": "園。於是，鞞摩肅姓也異學，中食後行，彷徉而",
    "T01n0090_001:0913c09": "行至世尊所。到已白世尊曰：「唯，瞿曇！形色極",
    "T01n0090_001:0913c10": "無上妙。」「此迦旃延！云何為色妙？」「此瞿曇！謂色",
    "T01n0090_001:0913c11": "妙極妙，更無有妙最勝者，最妙最好彼色最",
    "T01n0090_001:0913c12": "妙，彼色最上最好。」「猶若，迦旃延！有人作是",
    "T01n0090_001:0913c13": "說：『人中有妙者我欲婬之。』或有作是言：『汝謂",
    "T01n0090_001:0913c14": "此人中妙者，字是姓是像是？若長若短若中？",
    "T01n0090_001:0913c15": "若端正不端正？若白黑？若剎利女、婆羅門女、",
    "T01n0090_001:0913c16": "居士女、工師女？東方南方西方北方？』問已不",
    "T01n0090_001:0913c17": "能報。」「汝不知不見，謂此人中妙至北方，而言",
    "T01n0090_001:0913c18": "欲婬。」「此迦旃延！汝所言彼色為最妙，彼色為",
    "T01n0090_001:0913c19": "最上，彼色無上，問色已不能知。」「猶若，瞿曇！閻",
    "T01n0090_001:0913c20": "浮檀金，巧工師子極磨治淨著白器中，形色",
    "T01n0090_001:0913c21": "極妙，色有所照。是故，瞿曇！我作是說，色為最",
    "T01n0090_001:0913c22": "妙，色為最勝，彼色為最勝，彼色無上，彼色最",
    "T01n0090_001:0913c23": "上。」「是故，迦旃延！我還問汝，隨所思還報之。於",
    "T01n0090_001:0913c24": "迦旃延意云何？此閻浮檀金，巧師子極磨治",
    "T01n0090_001:0913c25": "淨，著白器中形色有照，謂此即照虫於闇冥",
    "T01n0090_001:0913c26": "時，色妙色有所照，誰光最勝最上最妙最好",
    "T01n0090_001:0913c27": "說？」「此瞿曇！即照虫於閻浮檀金，光明最勝最",
    "T01n0090_001:0913c28": "上最好最妙說。」「於迦旃延意云何？即照虫於",
    "T01n0090_001:0913c29": "闇冥時，光明有所照；謂油燈明於闇冥時，光",
    "T01n0090_001:0914a01": "明有所照；誰光明最勝最妙最好最上？」「唯瞿",
    "T01n0090_001:0914a02": "曇！油燈光明於即照虫，光明最勝最上最妙",
    "T01n0090_001:0914a03": "最好。」「於迦旃延意云何？謂油燈光明，於夜闇",
    "T01n0090_001:0914a04": "冥有所照；謂此大火積，於夜闇冥光明有所",
    "T01n0090_001:0914a05": "照；誰光明最勝最上妙好？」「唯瞿曇！火積光明",
    "T01n0090_001:0914a06": "於油燈，光明最勝上妙好。」「於迦旃延意云何？",
    "T01n0090_001:0914a07": "謂火積於闇冥時光明有所照；謂星過夜半",
    "T01n0090_001:0914a08": "天晴無雲曀，光明有所照；誰光明最勝上妙",
    "T01n0090_001:0914a09": "好？」「唯瞿曇！星光明於火積，光明最勝上妙好。」",
    "T01n0090_001:0914a10": "「於迦旃延意云何？謂星過夜半已，天晴無雲",
    "T01n0090_001:0914a11": "蔽，光明有所照；謂月夜欲半，天無雲蔽，光明",
    "T01n0090_001:0914a12": "有所照；誰光明最勝上妙好？」「唯瞿曇！月光明",
    "T01n0090_001:0914a13": "於星，光明最勝上妙好。」「於迦旃延意云何？謂",
    "T01n0090_001:0914a14": "月夜欲半，天晴無雲蔽，光明有所照；謂日於",
    "T01n0090_001:0914a15": "夏時，日中光明有所照；誰光明最勝上妙好？」",
    "T01n0090_001:0914a16": "「唯瞿曇！日光明於月，光明最勝上妙好。」「此迦",
    "T01n0090_001:0914a17": "旃延！彼多有天諸謂如是威神，極有所能，光",
    "T01n0090_001:0914a18": "明所不及，我本在中坐，本在中有所說，我不",
    "T01n0090_001:0914a19": "作是說，光明最勝光明最上光明最妙。汝迦",
    "T01n0090_001:0914a20": "旃延！謂即照虫光明最下最不如，而說言是",
    "T01n0090_001:0914a21": "最上最勝最妙耶？問光明已而不能知。」於是",
    "T01n0090_001:0914a22": "鞞摩肅異學，被世尊面責，默然住無有言，身",
    "T01n0090_001:0914a23": "面污，迴面無言默然住。於是世尊面責鞞摩",
    "T01n0090_001:0914a24": "肅已，還欲令言，告鞞摩肅異學曰：「復次迦旃",
    "T01n0090_001:0914a25": "延！有五姓欲愛念愛色近婬染著，眼知色、耳",
    "T01n0090_001:0914a26": "知聲、鼻知香、舌知味、身知細滑。此迦旃延！或",
    "T01n0090_001:0914a27": "有愛色，或有不愛色，謂或有一於色歡喜具",
    "T01n0090_001:0914a28": "滿，喜意所念亦滿，於彼色於餘色，不欲不思，",
    "T01n0090_001:0914a29": "不欲得不願求，是彼色最為妙最為上。此迦",
    "T01n0090_001:0914b01": "旃延！或有一愛聲香味細滑，或有一不愛滑，",
    "T01n0090_001:0914b02": "或有一細滑者歡喜具滿，喜意所念亦滿，於",
    "T01n0090_001:0914b03": "彼細滑更餘細滑，不欲不思，不欲得不願求，",
    "T01n0090_001:0914b04": "是彼細滑最上最妙。」於是鞞摩肅異學叉手",
    "T01n0090_001:0914b05": "向世尊，白世尊曰：「甚奇瞿曇！而沙門瞿曇無",
    "T01n0090_001:0914b06": "量方便，為我說婬樂求婬樂。猶若瞿曇！草木",
    "T01n0090_001:0914b07": "因火然，火因草木然。如是我，沙門瞿曇！以無",
    "T01n0090_001:0914b08": "量方便說於婬，說婬樂求婬樂止。」「迦旃延！汝",
    "T01n0090_001:0914b09": "為不善於此長夜作異見、作異忍、作異欲、作異",
    "T01n0090_001:0914b10": "求，我此所說等與等知其義。此迦旃延！我弟",
    "T01n0090_001:0914b11": "子諸比丘，晨起及暮常不眠臥，常行講論必",
    "T01n0090_001:0914b12": "成等道，具足分別，生得盡、梵行已成、所作已",
    "T01n0090_001:0914b13": "辦、名色已有，知如真。我此所說，等與等知其",
    "T01n0090_001:0914b14": "義。」於是鞞摩肅異學，於世尊極瞋恚，極懷恨",
    "T01n0090_001:0914b15": "不歡喜，說世尊、誹世尊、罵世尊：「如此沙門瞿",
    "T01n0090_001:0914b16": "曇！為非。」罵說已，白世尊曰：「此瞿曇！或有一",
    "T01n0090_001:0914b17": "沙門婆羅門，不知過去世，不知當來世，無量",
    "T01n0090_001:0914b18": "生世間，而記說聖，生已盡、梵行已成、所作已",
    "T01n0090_001:0914b19": "辦、名色已有，知如真。是故，瞿曇！我作是念：『云",
    "T01n0090_001:0914b20": "何或一沙門婆羅門，不知過去世，不知當來",
    "T01n0090_001:0914b21": "世，無量生世間，而記說聖，生已盡、梵行已成、",
    "T01n0090_001:0914b22": "所作已辦、名色已有，知如真？』」於是世尊作是",
    "T01n0090_001:0914b23": "念：「念此鞞摩肅異學！於我極瞋恚、極懷恨、不",
    "T01n0090_001:0914b24": "歡喜，誹謗我、罵詈我：『此沙門瞿曇！我罵說之。』",
    "T01n0090_001:0914b25": "而白我曰：『此瞿曇！或有一沙門婆羅門，不知",
    "T01n0090_001:0914b26": "過去世至知如真。』」世尊知已，告鞞摩肅異學",
    "T01n0090_001:0914b27": "曰：「此迦旃延！或一沙門婆羅門，不知過去世，",
    "T01n0090_001:0914b28": "至知如真，彼時應作是言：『置過去世，置當來",
    "T01n0090_001:0914b29": "世，不應念一生。』復次，迦旃延！我作是說：『置過",
    "T01n0090_001:0914c01": "去世，置當來世，不應念一生。我弟子諸比丘，",
    "T01n0090_001:0914c02": "不諛諂亦不幻，質直行，我教授之、我為說法，",
    "T01n0090_001:0914c03": "如所設則能學，近於法知有善。』猶若，迦旃延！",
    "T01n0090_001:0914c04": "年少童男，彼父母或繫手足，於彼時有智生，",
    "T01n0090_001:0914c05": "彼父母解手足，彼但憶解不憶縛。如是，迦旃",
    "T01n0090_001:0914c06": "延！我作是說：『置過去世，至知有善。』猶若迦旃",
    "T01n0090_001:0914c07": "延！因油燈炷則得然，或有人不更著油、不更",
    "T01n0090_001:0914c08": "易炷，前者皆盡後亦不益，不久速滅。如是，迦",
    "T01n0090_001:0914c09": "旃延！我作是說：『置過去世，至知有善。』猶若迦",
    "T01n0090_001:0914c10": "旃延！有十積木，二十三十四十五十六十積",
    "T01n0090_001:0914c11": "木，火燒然而然，則知有大火積。或有人更不",
    "T01n0090_001:0914c12": "著薪、不著草、不著牛糞、不著䴸、不著掃，不久",
    "T01n0090_001:0914c13": "皆盡亦不更著，不久速滅。如是，迦旃延！我作",
    "T01n0090_001:0914c14": "是說：『置過去世，至知有善。』」說此時，鞞摩肅異",
    "T01n0090_001:0914c15": "學，遠塵離垢諸法眼生。於是鞞摩肅異學，見",
    "T01n0090_001:0914c16": "法得法，了法清淨法，離邪離疑，更無尊天",
    "T01n0090_001:0914c17": "不復信他，離諸猶豫得立果，於世尊境界得",
    "T01n0090_001:0914c18": "無畏法。從坐起，頭面禮世尊足：「唯世尊！我",
    "T01n0090_001:0914c19": "寧可得於世尊學道，受具足為比丘，於世尊",
    "T01n0090_001:0914c20": "所行於梵行，此比丘當行梵行。」彼鞞摩肅，則",
    "T01n0090_001:0914c21": "於世尊學道，受具足為比丘。尊者鞞摩肅，學",
    "T01n0090_001:0914c22": "道受具足，知法至成阿羅漢。佛如是說。鞞摩",
    "T01n0090_001:0914c23": "肅聞世尊所說，歡喜而樂。",
    "T01n0090_001:0914c24": "佛說鞞摩肅經"
}