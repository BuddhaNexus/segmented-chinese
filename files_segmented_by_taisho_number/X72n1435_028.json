{
    "X72n1435_028:0349c01": "無異禪師廣錄卷第二十八",
    "X72n1435_028:0349c02": "住博山法孫　弘瀚　彚編",
    "X72n1435_028:0349c03": "首座法孫　弘裕　同集",
    "X72n1435_028:0349c04": "書(一)",
    "X72n1435_028:0349c05": "與鄭方水大宗伯",
    "X72n1435_028:0349c06": "頃在樵陽。聞德星光臨棲鳳。及拜領佳什。珠璣滿案。",
    "X72n1435_028:0349c07": "鏗鏘作聲。至講經座。本以無舌證一章。貧衲甚喜。大",
    "X72n1435_028:0349c08": "居士不易到此田地。必有大發明處。非彼常情潤飾",
    "X72n1435_028:0349c09": "詞華。供詩料者也。昔夾山大師。囑洛浦云。且莫草草",
    "X72n1435_028:0349c10": "匇匇。截斷天下人舌頭即不無。怎教無舌人解語。彼",
    "X72n1435_028:0349c11": "時赤尾金鱗。早向虀甕裏醃殺矣。仰山偈云。一二二",
    "X72n1435_028:0349c12": "三子。平目復仰視。兩口一無舌。此是吾宗旨。伶俐衲",
    "X72n1435_028:0349c13": "僧。二三十年做工夫。到此。未免結舌。芙蓉云。無舌兒",
    "X72n1435_028:0349c14": "童能繼和。正所謂向上一路滑如苔。大居士何以得",
    "X72n1435_028:0349c15": "之便利若此。貧衲恨未親接台顏。徒于言下。操勺蠡",
    "X72n1435_028:0349c16": "以測無涯。倘再借清光照臨薜蘿。共談海印三昧。使",
    "X72n1435_028:0349c17": "靈源幾片石。咸為點頭。乃佛法之靈驗耳。",
    "X72n1435_028:0349c18": "與詹定齋廉憲",
    "X72n1435_028:0349c19": "自去歲奉謁。奇遇欣躍。謂禪與淨土。居士兼有之矣。",
    "X72n1435_028:0349c20": "翰教遠頒。若猶有意于愚師弟者。何謙抑亦至於此。",
    "X72n1435_028:0349c21": "竊謂。毗盧性海。人人具有。從上諸聖語言。及諸家公",
    "X72n1435_028:0349c22": "案。無非發明茲義。總在學者見解何如。居士書中。超",
    "X72n1435_028:0349c23": "脫之見。即是此境現前。一了百了。更無二語。若曰明",
    "X72n1435_028:0349c24": "于此。或昧于彼。恐尚是意識中得來。非性地上徹悟",
    "X72n1435_028:0350a01": "耳。雖然。大善知識。種福田。植慧根。何難于此道也。即",
    "X72n1435_028:0350a02": "以居士勛業。較量之闈中品士。尺幅證心。塞外閱兵。",
    "X72n1435_028:0350a03": "一鼓作氣。文經武緯。用無不宜。第令持此向最上乘",
    "X72n1435_028:0350a04": "中。直是玄鑑洞觀單刀直入氣象。貧衲將翹首居士。",
    "X72n1435_028:0350a05": "了一大事因緣也。",
    "X72n1435_028:0350a06": "與鄭雲梅司理",
    "X72n1435_028:0350a07": "別傳之道。自世尊拈花。迦葉微笑。二十七祖。傳之菩",
    "X72n1435_028:0350a08": "提達磨。觀其宗旨深奧。非大聖無由開化。趣用整密。",
    "X72n1435_028:0350a09": "非圓機無以領略。大士航海而來。直接上根。每遭耻",
    "X72n1435_028:0350a10": "斥。故面壁九年。俟時揚化。至二祖安心。斷臂流血而",
    "X72n1435_028:0350a11": "見骨髓。三祖懺罪。瘋顛病差作良模。信大師徵詰。明",
    "X72n1435_028:0350a12": "佛性于少年。盧行者風幡。烹真金於大冶。自後金雞",
    "X72n1435_028:0350a13": "[銜-金+缶]粟。南嶽廐裏跳出馬駒。而秉命尋思。青原山中笑",
    "X72n1435_028:0350a14": "看麟角。江西一蹋。四十八員。斷命根于彼時。揑轉鼻",
    "X72n1435_028:0350a15": "頭。盡大地人。領全機于此際。及乎五家派出。或揚眉",
    "X72n1435_028:0350a16": "瞬目。竪指擎拳。打鼓吹簫。揮戈舞劒。無非助揚一大",
    "X72n1435_028:0350a17": "事而已。豈有他哉。五宗則首出溈山。父子唱和。暗機",
    "X72n1435_028:0350a18": "圓合。撼茶則體用雙彰。耕田則事理俱顯。臨濟則直",
    "X72n1435_028:0350a19": "下妙用。活中要箇死人。一語中具三玄。一玄中具三",
    "X72n1435_028:0350a20": "要。有照有用。立主立賓。非上根利智。孰能究其涯量",
    "X72n1435_028:0350a21": "哉。有時一喝。如金剛王寶劍。栗棘蓬從此渾吞。有時",
    "X72n1435_028:0350a22": "一喝。如踞地獅子。金剛圈憑斯返擲。仍觀法眼一派。",
    "X72n1435_028:0350a23": "則何止惟心。全提正令。耳色眼聲。六用互施矣。雲門",
    "X72n1435_028:0350a24": "則高低一顧。萬象齊彰。擬議之間。則橫屍萬里。故云。",
    "X72n1435_028:0350b01": "顧盼猶倍句。揚眉落二三。獨洞下宗旨。不附物。不立",
    "X72n1435_028:0350b02": "玄。以寶鏡三昧。照學者之肺肝。君臣五位。以辯金鍮。",
    "X72n1435_028:0350b03": "雲水交參。而分玉石。不犯當頭。不居正位。若機紐衘",
    "X72n1435_028:0350b04": "于樞口。轉處幽微。以絲紗吐于梭腸。用時綿密。大理",
    "X72n1435_028:0350b05": "本無二致。門庭施設萬端。豈非雲月是同。溪山各異",
    "X72n1435_028:0350b06": "耶。如上所言者。居士本自具足。又何待貧衲葛藤如",
    "X72n1435_028:0350b07": "此知。居士是箇中人。必證箇中話。敢惜乎口業也。居",
    "X72n1435_028:0350b08": "士欲要大安樂處。須向者葛藤裏。一一透過始得。還",
    "X72n1435_028:0350b09": "肯麼。此時若不究根源。且待當來問彌勒。",
    "X72n1435_028:0350b10": "與趙□□司理",
    "X72n1435_028:0350b11": "貧衲草野疎陋。承獎借過分。且詔以靈光獨露之旨。",
    "X72n1435_028:0350b12": "使振百丈家聲。自愧何堪。誠知。大居士得此光明幢",
    "X72n1435_028:0350b13": "相三昧久矣。故能以此光。回照一切。每惟末法中。士",
    "X72n1435_028:0350b14": "大夫不罵佛謗法幸矣。如臺下深心力護。如己眼目。",
    "X72n1435_028:0350b15": "非徹照佛乘廣行慈願。孰肯擔荷如此耶。然知大居",
    "X72n1435_028:0350b16": "士。雖作如是廣大佛事。亦不作佛事之想。雖發露此",
    "X72n1435_028:0350b17": "光。而光非存照。故盤山祖師云。心月孤圓。光吞萬象。",
    "X72n1435_028:0350b18": "光非照境。境亦非存。此正與大居士。機理相契處。然",
    "X72n1435_028:0350b19": "下文云。光境俱忘。復是何物。者裏到得。便知云似地",
    "X72n1435_028:0350b20": "擎山。不知山之孤峻。如石含玉。不知玉之無瑕。學道",
    "X72n1435_028:0350b21": "入得此箇境界。自然生死心破。智不能知。識不能識。",
    "X72n1435_028:0350b22": "如來禪。祖師禪。一併打徹矣。教中所謂絕心生死。伐",
    "X72n1435_028:0350b23": "心稠林。浣心垢濁。解心執著。塵勞佛事。皆為遊戲。出",
    "X72n1435_028:0350b24": "世入世云乎哉。大抵貴在一念生死心破。自肯承當。",
    "X72n1435_028:0350c01": "而一切處自然法身獨露。如青天白日。一毫遮障不",
    "X72n1435_028:0350c02": "得。若有絲毫疑情未盡。即障道眼。古人云。一翳在眼。",
    "X72n1435_028:0350c03": "空花亂墜。昔長慶稜禪師。坐破七箇蒲團。因捲簾。廓",
    "X72n1435_028:0350c04": "然大悟。乃作偈云。萬象之中獨露身。惟人自肯乃方",
    "X72n1435_028:0350c05": "親。多年誤向途中覓。今日看來火裏氷。此即生死心",
    "X72n1435_028:0350c06": "破。承當自肯樣子也。古人深山二三十年。草衣木食。",
    "X72n1435_028:0350c07": "真參力究。葢為此耳。貧衲自幼出家。參尋頗力。情關",
    "X72n1435_028:0350c08": "理路。百揭千翻。直得伎倆自窮。所謂獨露者。雖欲隱",
    "X72n1435_028:0350c09": "而彌彰。不知其然而然。至今喫粥飯。始知甜耳。以臺",
    "X72n1435_028:0350c10": "下家裏人。說家常話。非敢馳騁機解。自揚家醜。葢承",
    "X72n1435_028:0350c11": "以靈光下照故爾。借光放光。然亦自知。不揣其量。",
    "X72n1435_028:0350c12": "溈山云。此宗最妙。難得其人。末法宗風。掃地久矣。僧",
    "X72n1435_028:0350c13": "中寥寥。不意縉紳先生猶見居士。所謂清獻公再來",
    "X72n1435_028:0350c14": "非耶。承大教辯明實際。無物不有。無物不空。真俗二",
    "X72n1435_028:0350c15": "諦。於中影現。無法也而假名為法。無身也而假名為",
    "X72n1435_028:0350c16": "身。此真性一段光明。開發顯露。清淨無翳。如朗月處",
    "X72n1435_028:0350c17": "空無不現者。至云潛思于髫年。根力純熟。如此則十",
    "X72n1435_028:0350c18": "二時中。固不待提撕話頭。如香象渡河。截流而過。一",
    "X72n1435_028:0350c19": "超直入。已是漸言耳。第禪宗向上。不說法身邊事。要",
    "X72n1435_028:0350c20": "在機用回互。深舍獨占。古人云。懷州牛喫禾。益州馬",
    "X72n1435_028:0350c21": "腹脹。天下覓翳人。灸猪左膊上。此語亦不可作道理",
    "X72n1435_028:0350c22": "會。亦不可作機鋒契。要知十二時中潛行密用。築著",
    "X72n1435_028:0350c23": "磕著。不差毫髮。徹見佛祖骨髓命脉。則如居士所云。",
    "X72n1435_028:0350c24": "縱橫自在。御風而行者也。若然者。不把繩頭。而繩頭",
    "X72n1435_028:0351a01": "自把。即此繩頭。復是何物。上堂洵口而道。為好事者",
    "X72n1435_028:0351a02": "錄而成集。忽被居士覰破。又添一重公案也。第捧讀",
    "X72n1435_028:0351a03": "佳製。霍然忘暑。所謂薰風自南來。殿角生微凉。倘因",
    "X72n1435_028:0351a04": "合刻。永戴法雲。",
    "X72n1435_028:0351a05": "上憨山大師乞壽昌墖銘",
    "X72n1435_028:0351a06": "恭惟。大師最大圓慈。無上善聚。覩慈容而入道。聆謦",
    "X72n1435_028:0351a07": "咳以銷煩。末世法幢。昏衢慧炬。某於髫稚。便耳鴻名。",
    "X72n1435_028:0351a08": "幾欲向往。未遂瞻光。雖私淑慧燈。而衷心菀結。丙申",
    "X72n1435_028:0351a09": "年參見先師壽昌和尚。把茅之下。量兔角之短長。頓",
    "X72n1435_028:0351a10": "拳之間。捋虎鬚之返復。稍知去就。便爾樵牧之間。于",
    "X72n1435_028:0351a11": "茲二十餘年矣。去歲為先師入墖。得覩師贊章。悲喜",
    "X72n1435_028:0351a12": "交集。哀哉。切心自忻。謂先師大光明藏。于斯透露不",
    "X72n1435_028:0351a13": "泯。即欲趨領教益借慧潤。以展遐思。多歷障緣。行行",
    "X72n1435_028:0351a14": "中止。今春縉紳先生輩。乞銘靈墖。某謂。非大師筆力。",
    "X72n1435_028:0351a15": "不能傳先師之神。眾咸默然。悉從末議。敬遣小徒輩。",
    "X72n1435_028:0351a16": "登山丐請。伏惟慈允。以慰渴思。豈但不肖等。得沾濡",
    "X72n1435_028:0351a17": "法恩。即先師于大寂光中。致謝無已耳。",
    "X72n1435_028:0351a18": "與沈東華廉憲(三)",
    "X72n1435_028:0351a19": "春日得聞報知。福星照氷谿也。此非小緣。皆湖東子",
    "X72n1435_028:0351a20": "民善因所致。惟林下人。躑躅不敢前。葢公門中。非僧",
    "X72n1435_028:0351a21": "家行處。祇焚香遙祝而已。承翰教豐儀。仍問及宗乘",
    "X72n1435_028:0351a22": "中事。豈但為僧者。得沾惠澤。即三千七百祖師公案。",
    "X72n1435_028:0351a23": "亦復重宣也。臨濟大師云。一語中具三玄。一玄中具",
    "X72n1435_028:0351a24": "三要。此善知識。臨機慧辯。三玄三要未兆之先。已通",
    "X72n1435_028:0351b01": "身突露。非臨時凑泊。如旃檀本香。借火爇則分外香。",
    "X72n1435_028:0351b02": "若以火論香。則辜負旃檀。若以言句中討玄要。大可",
    "X72n1435_028:0351b03": "笑也。諸家錄中皆下語。大似以鶴粉喻雪。雖色相似。",
    "X72n1435_028:0351b04": "去雪實霄壤。惟汾陽頌云。三玄三要事難分。得意忘",
    "X72n1435_028:0351b05": "言道易親。一句明明該萬象。重陽九月菊花新。灼有",
    "X72n1435_028:0351b06": "真旨。大居士切欲發明斯道。在臨濟喫棒因緣上會",
    "X72n1435_028:0351b07": "去。則待客迎賓。拈匙把筯。三玄三要。不問可知。其或",
    "X72n1435_028:0351b08": "未然。父母未生前。那箇是我本來面目。烏紗葢頂。黃",
    "X72n1435_028:0351b09": "金束腰。傀儡一棚。不加線索。則生死暗然無寄。本來",
    "X72n1435_028:0351b10": "面目。是甚麼碗脫丘。三玄三要。留待台駕入山時。再",
    "X72n1435_028:0351b11": "作箇話會也。",
    "X72n1435_028:0351b12": "讀翰教。不能釋手。知居士靈機浚發。皆夙生般若慧",
    "X72n1435_028:0351b13": "之所成就。非常情可及也。惟祖師門下言句。如煑木",
    "X72n1435_028:0351b14": "札羮。如炊鐵釘飯。不可以智知。不可以識識。惟悟與",
    "X72n1435_028:0351b15": "悟。乃能明了。若謂某為三玄句。某為三要句。某為先",
    "X72n1435_028:0351b16": "照而後用句。某為照用不同時句。正所謂以管窺天。",
    "X72n1435_028:0351b17": "以蠡測海。多見其不知量也。大居士決欲發明此一",
    "X72n1435_028:0351b18": "件大事。赤肉團上無位真人。在六根門頭。放光動地。",
    "X72n1435_028:0351b19": "不得當面錯過。若錯過時。百劫千生。未有了底日子。",
    "X72n1435_028:0351b20": "將前解路。如斬一握絲。一斷一切斷。更不相續。無位",
    "X72n1435_028:0351b21": "真人。是甚麼乾屎橛。但恁麼究去。一朝知痛癢時。向",
    "X72n1435_028:0351b22": "大愚肋下。築三拳。是大丈夫作略。非分外也。若依草",
    "X72n1435_028:0351b23": "附木。東引西證。說心說性者。可請一義學沙門。將三",
    "X72n1435_028:0351b24": "經五論。細說一遍。禪之一字。拋向萬丈深坑。過不可",
    "X72n1435_028:0351c01": "說不可說劫後。再可談不了之緣。未為晚也。不識大",
    "X72n1435_028:0351c02": "居士。於此寧甘心乎。",
    "X72n1435_028:0351c03": "昨承諭。入道貴在真實。真實二字。誠入道基本也。不",
    "X72n1435_028:0351c04": "識。居士於真實處。曾入道乎。少林大師云。外息諸緣。",
    "X72n1435_028:0351c05": "內心無喘。心如墻壁。乃可入道。果得心如墻壁。則真",
    "X72n1435_028:0351c06": "實二字。不言可喻。若心中揣摩。生諸解路。早是不真",
    "X72n1435_028:0351c07": "實。欲得心如墻壁。安可得乎。果得心如墻壁。正堪入",
    "X72n1435_028:0351c08": "道。若以心如墻壁。便欲住足。祇是箇心如墻壁漢。不",
    "X72n1435_028:0351c09": "堪與語道也。然心如墻壁。不容易到。有一等人。將妄",
    "X72n1435_028:0351c10": "心遏捺。令心不起。謂之心如墻壁。大似水上按葫蘆。",
    "X72n1435_028:0351c11": "從少至壯。從壯至老。欲得心如墻壁。無有是處。真是",
    "X72n1435_028:0351c12": "箇究心人。將一句話頭。纔方提起。如吹毛利劍。觸其",
    "X72n1435_028:0351c13": "鋒者。即喪身失命。欲其別生一念。了不可得。連真實",
    "X72n1435_028:0351c14": "二字。安亦不住。斯二字誠為入道之基本也。大居士",
    "X72n1435_028:0351c15": "日用以此可坐進斯道。不然。則彈指一生。可謂錯過",
    "X72n1435_028:0351c16": "了也。真實云乎哉。",
    "X72n1435_028:0351c17": "與林季翀大宗伯(二)",
    "X72n1435_028:0351c18": "隙駒易流。與大居士。兩易寒暑。以慧照觀之。靡隔朝",
    "X72n1435_028:0351c19": "夕矣。適捧翰教。忭躍無量。經世出世一大因緣。撞破",
    "X72n1435_028:0351c20": "從前關棙。自是有力大人也。居士當一肩擔荷。又何",
    "X72n1435_028:0351c21": "慮誤墮落哉。夫性命者。宜直下會去。如會去。則眼見",
    "X72n1435_028:0351c22": "耳聞。與法界體同。無纖毫滲漏。圓覺疏云。德用無邊。",
    "X72n1435_028:0351c23": "皆同一性。性起為相。境智歷然。相得性融。身心廓爾。",
    "X72n1435_028:0351c24": "居士於斯見徹。憂慮不能縈。生死不能繫。遊戲世間。",
    "X72n1435_028:0352a01": "京都鄴都浩浩。皆菩提道場也。更徹見淨土宗旨。白",
    "X72n1435_028:0352a02": "太傅。須要讓居士一籌耳。其或未然。但看念佛者是",
    "X72n1435_028:0352a03": "誰。行裏坐裏。一切事物裏。只要看破此誰字。忽朝摸",
    "X72n1435_028:0352a04": "著鼻孔。阿彌陀佛不向別求也。",
    "X72n1435_028:0352a05": "舊冬承翰教。謂人生五十。不知性命所在。此為誠言。",
    "X72n1435_028:0352a06": "非套子語也。當知。此事萬劫難逢。千生罕遇。既知有",
    "X72n1435_028:0352a07": "此關棙。若不發明。肯甘心耶。祖師答見性偈云。在眼",
    "X72n1435_028:0352a08": "曰見。在耳曰聞。在鼻齅香。在舌談論。又云。遍現該週",
    "X72n1435_028:0352a09": "沙界。收攝在一微塵。大居士可將此偈細看一遍。眼",
    "X72n1435_028:0352a10": "所見。耳所聞。不逐聲色。畢竟是何物也。世人都被聲",
    "X72n1435_028:0352a11": "色所轉。輪迴六道。無有了期。一失人身。萬劫不復。可",
    "X72n1435_028:0352a12": "驚可怖。可懼可畏。如有智者。當于此著忙。世間功名",
    "X72n1435_028:0352a13": "富貴。決定羇絆不得。何也。身非我有。況身外乎。看破",
    "X72n1435_028:0352a14": "此境界。十二時中。深追力究。念念不移。決欲發明而",
    "X72n1435_028:0352a15": "後已。若能返照。直下無第二人。動轉施為。無虧實相。",
    "X72n1435_028:0352a16": "視生死如夢幻。觀世界等空花。永嘉云。大千沙界海",
    "X72n1435_028:0352a17": "中漚。一切聖賢如電拂。如此。做一箇凡聖不拘底大",
    "X72n1435_028:0352a18": "快活人。世間之樂事。百千萬倍。胡足為比。他日向棲",
    "X72n1435_028:0352a19": "鳳嶺頭。拍掌一笑。何也。笑此老婆心葛藤語耳。",
    "X72n1435_028:0352a20": "與余毓蟾郡丞",
    "X72n1435_028:0352a21": "逢人即問。知居士貴恙未瘥。甚是挂意。良以。生此極",
    "X72n1435_028:0352a22": "惡世界。有身即有苦。不待病時是苦。從少至壯。乃至",
    "X72n1435_028:0352a23": "出仕做官。種種運為。莫不悉是苦境。公曾在苦中穿",
    "X72n1435_028:0352a24": "下過來。何云今日方纔是苦。要知法身苦不能及。劫",
    "X72n1435_028:0352b01": "火洞然。我土安隱。居士當確實正念。不以此苦退菩",
    "X72n1435_028:0352b02": "提心。不以此苦生退墮心。當看此身。如弊垢衣。如夢",
    "X72n1435_028:0352b03": "中像。生歡喜心。管他今日去。明日去。如船子和尚水",
    "X72n1435_028:0352b04": "喪。降魔和尚火化。是謂之捨苦趨樂。如此拌得。壽亦",
    "X72n1435_028:0352b05": "可延。病亦可愈。古云。外其身而身存。斯之謂也。縱是",
    "X72n1435_028:0352b06": "便行當撫掌莞笑。做箇倔強底漢子。使後人發心。不",
    "X72n1435_028:0352b07": "可畏首縮項退他人信心。公之福也。我忝知識。不得",
    "X72n1435_028:0352b08": "不盡情。向公道破。",
    "X72n1435_028:0352b09": "與沈□□孝子",
    "X72n1435_028:0352b10": "接來書。知居士操履不羣。三十年前。酒色場中躭閣",
    "X72n1435_028:0352b11": "半世。三十年後。始發清淨心。看即腫即臭即爛。頓起",
    "X72n1435_028:0352b12": "疑情。即陳眉公啟廸也。余每看眉公書。似挫抑禪門。",
    "X72n1435_028:0352b13": "此開示學者。又似傍禪家門戶。孔子顏曾思孟。決無",
    "X72n1435_028:0352b14": "此等語。此語似初心禪者口氣。但使人在色身上作",
    "X72n1435_028:0352b15": "活計。不能深入性地。何但死了便臭爛。即今色身。水",
    "X72n1435_028:0352b16": "火稍不通流。即臭爛。又何足疑。閩僧又云。髮毛爪齒",
    "X72n1435_028:0352b17": "不知痛癢。此是簡眉公脚跡走底漢子。即今幻妄色",
    "X72n1435_028:0352b18": "身。還知痛癢麼。爛壞底是甚麼。臨濟大師云。赤肉團",
    "X72n1435_028:0352b19": "上。有一無位真人。汝等諸人好看。又云。無位真人是",
    "X72n1435_028:0352b20": "甚麼乾屎橛。此是出生死底要津。斷知解底利器。此",
    "X72n1435_028:0352b21": "無位真人。還爛壞得麼。一朝病來。手忙脚亂。便是認",
    "X72n1435_028:0352b22": "定箇色身。不肯放下。生平行履。總不究竟。正所謂擔",
    "X72n1435_028:0352b23": "佛傍家走。認驢鞍橋。作阿爺下頷。居士將平生所知",
    "X72n1435_028:0352b24": "所解底。盡情放下。但看箇無位真人。是甚麼乾屎橛。",
    "X72n1435_028:0352c01": "深追力究。頓發疑情。行裏坐裏。著衣喫飯裏。只討箇",
    "X72n1435_028:0352c02": "下落。忽朝打失鼻孔。始知爛壞臭爛底。是場笑具耳。",
    "X72n1435_028:0352c03": "余普說板在蘇州。是余生平行履。居士請一本。可以",
    "X72n1435_028:0352c04": "坐進斯道。他日漆桶脫時。還幾雙草鞋錢未晚也。",
    "X72n1435_028:0352c05": "與余文台居士",
    "X72n1435_028:0352c06": "生死事大。無常迅速。來諭最為肯綮。但要發明生死",
    "X72n1435_028:0352c07": "二字。將此二字。做箇貼肉汗衫。行住坐臥。看生從何",
    "X72n1435_028:0352c08": "來。死從何去。或單提一句亦可。若一句上徹去。千句",
    "X72n1435_028:0352c09": "萬句。一時徹去。無邊佛法。自然通曉。毗盧遮那佛。華",
    "X72n1435_028:0352c10": "藏世界。悉自心受用。大小二藏。從自心流出。非外來",
    "X72n1435_028:0352c11": "境也。心外既無境可得。生死二字安放甚處。居士決",
    "X72n1435_028:0352c12": "明此事。但恁麼看去。決不可圖箇小歇場。亦不可撥",
    "X72n1435_028:0352c13": "棄世緣。守著靜謐。亦不可從人語句上。生出解路。亦",
    "X72n1435_028:0352c14": "不可作儱侗解會。自生滿足想。只教生從何來一句",
    "X72n1435_028:0352c15": "子。撲得粉碎。始是大安樂田地也。不然。盡是落草落",
    "X72n1435_028:0352c16": "水。認著能講能談底。喚作一靈真性。正所謂認賊作",
    "X72n1435_028:0352c17": "子。即今貴境。稱善知識。指示於人。如是師。如是徒。以",
    "X72n1435_028:0352c18": "燕石而寶之。以瓦礫而珍之。他時生死到來。自然七",
    "X72n1435_028:0352c19": "顛八倒。胡思洞裏閒神野鬼。搬弄將去。鑊湯爐炭。劍",
    "X72n1435_028:0352c20": "樹刀山。饒他不得。為伊平日稱口頭快。便破佛毀法。",
    "X72n1435_028:0352c21": "謗善知識。坑陷人家男女也。居士但如貧衲所示。或",
    "X72n1435_028:0352c22": "看禪關策進。博山警語。及徑山回書。悉能助發機緣",
    "X72n1435_028:0352c23": "也。",
    "X72n1435_028:0352c24": "與吳觀我太史(二)",
    "X72n1435_028:0353a01": "往返生生社。與居士清談。將半月。如坐毗耶城。正所",
    "X72n1435_028:0353a02": "謂彼上人者。難以詶對。然不二門向上。更有事在故。",
    "X72n1435_028:0353a03": "云不可以智知。不可以識識。譬如入都城。四會之衢。",
    "X72n1435_028:0353a04": "非行到。不能親歷諸境。嗟夫此道閉之久矣。投子遠",
    "X72n1435_028:0353a05": "錄公。將五百餘載。其間提唱者。罕得其人。生死分中。",
    "X72n1435_028:0353a06": "似不可以解心敵。如南嶽見六祖。德山見龍潭。大有",
    "X72n1435_028:0353a07": "樣子。居士於此。但當盡心單提一句話頭。孜孜不捨。",
    "X72n1435_028:0353a08": "以期大悟。若徹見根源。即無明結使。不斷而自消。根",
    "X72n1435_028:0353a09": "識境緣。不澄而自殞。可謂靈丹一粒。點鐵成金。自不",
    "X72n1435_028:0353a10": "與諸法門較優劣。縱不悟站定脚跟。終有到家日子。",
    "X72n1435_028:0353a11": "如不信斯道。三阿僧祇劫。始能成就。古德云。拌此一",
    "X72n1435_028:0353a12": "生乃至三生。必能打徹。豈欺我哉。如看一口氣不來。",
    "X72n1435_028:0353a13": "畢竟向甚麼處去。此處字上要切要緊。切不可將經",
    "X72n1435_028:0353a14": "書引證。如教中謂無去無來等。斯是毒藥。不可沾著",
    "X72n1435_028:0353a15": "一點。但貴深追力究。決定要討箇下落。如前教乘中。",
    "X72n1435_028:0353a16": "有相應法。急須吐却。或澄心瞑目。寂照相治。虗靈不",
    "X72n1435_028:0353a17": "昧。觀法無我。乃至究竟不即不離。及事事無礙等語。",
    "X72n1435_028:0353a18": "在佛法中。謂之入理深談。在參禪人分上。謂之野狐",
    "X72n1435_028:0353a19": "涎。所以云。鳳縈金網。趨霄漢以何期。居士不可不慎。",
    "X72n1435_028:0353a20": "貧衲不得不盡情吐露也。",
    "X72n1435_028:0353a21": "貧衲生少智慧。唯參究一念子葢切。今與居士。論及",
    "X72n1435_028:0353a22": "宗乘中事。譬如居海者。不問江河淮泗。惟以海印印",
    "X72n1435_028:0353a23": "之耳。所謂看話頭。六代相傳未之有。問答之際。一語",
    "X72n1435_028:0353a24": "中放不過。便頓發疑情。如能大師問南嶽。大有樣子。",
    "X72n1435_028:0353b01": "自後諸家激勵。皆曹溪一箇印子上來。居士于此須",
    "X72n1435_028:0353b02": "發起大信心。要徹生死。決從斯門而入。捨此別求。是",
    "X72n1435_028:0353b03": "岐路。非禪門捷徑。于此事上。決不可生疑。決不可以",
    "X72n1435_028:0353b04": "教乘中印證。所云散位獨頭。倐起倐滅者。祇須切之",
    "X72n1435_028:0353b05": "一字。是破意識利斧也。禪警語。大慧回書。禪關策進。",
    "X72n1435_028:0353b06": "悉能助發。如參究一日。得一日實用。縱一生不明。亦",
    "X72n1435_028:0353b07": "不妨具成佛作祖底基本。古所謂但辦肯心。必不相",
    "X72n1435_028:0353b08": "賺。承諭浮山聖道場處。自有天龍擁護。貧衲似不能",
    "X72n1435_028:0353b09": "應命。山居人事叢雜。年臘漸長。兼以病魔日至。每欲",
    "X72n1435_028:0353b10": "捨眾入深山邃谷。以度餘年。說法境緣。付囑於大地",
    "X72n1435_028:0353b11": "有情。待時節發生耳。齊羣玉居士。纔發信心。須臾即",
    "X72n1435_028:0353b12": "沒。無奈死魔壞菩提心印。大可嘆息。唯居士體認自",
    "X72n1435_028:0353b13": "己本命元辰。莫管他世界成壞。永嘉云。大千沙界海",
    "X72n1435_028:0353b14": "中漚。況漚中一隣虗起滅耶。",
    "X72n1435_028:0353b16": "無異禪師廣錄卷第二十八"
}