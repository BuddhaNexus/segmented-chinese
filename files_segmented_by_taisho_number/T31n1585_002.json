{
    "T31n1585_002:0005c17": "成唯識論卷第二",
    "T31n1585_002:0005c19": "護法等菩薩造",
    "T31n1585_002:0005c20": "三藏法師玄奘奉　詔譯",
    "T31n1585_002:0005c21": "復如何知諸有為相異色心等有實自性？",
    "T31n1585_002:0005c22": "契經說故。如契經說：有三有為之有為相，",
    "T31n1585_002:0005c23": "乃至廣說。此經不說異色心等有實自性，",
    "T31n1585_002:0005c24": "為證不成。非第六聲便表異體，色心之體",
    "T31n1585_002:0005c25": "即色心故。非能相體定異所相，勿堅相等",
    "T31n1585_002:0005c26": "異地等故。若有為相異所相體，無為相體",
    "T31n1585_002:0005c27": "應異所相。又生等相若體俱有，應一切時齊",
    "T31n1585_002:0005c28": "興作用。若相違故用不頓興，體亦相違，如",
    "T31n1585_002:0005c29": "何俱有？又住異滅用不應俱，能相所相體俱",
    "T31n1585_002:0006a01": "本有；用亦應然，無別性故。若謂彼用更待",
    "T31n1585_002:0006a02": "因緣，所待因緣應非本有。又執生等便為",
    "T31n1585_002:0006a03": "無用，所相恒有而生等合；應無為法亦有生",
    "T31n1585_002:0006a04": "等，彼此異因不可得故。又去來世非現非",
    "T31n1585_002:0006a05": "常，應似空花非實有性。生名為有，寧在",
    "T31n1585_002:0006a06": "未來？滅名為無，應非現在。滅若非無，生應",
    "T31n1585_002:0006a07": "非有。又滅違住，寧執同時？住不違生，何",
    "T31n1585_002:0006a08": "容異世？故彼所執進退非理。然有為法因",
    "T31n1585_002:0006a09": "緣力故，本無今有、暫有還無，表異無為假",
    "T31n1585_002:0006a10": "立四相：本無今有，有位名生；生位暫停，即說",
    "T31n1585_002:0006a11": "為住；住別前後，復立異名；暫有還無，無時",
    "T31n1585_002:0006a12": "名滅。前三有故同在現在，後一是無故在",
    "T31n1585_002:0006a13": "過去。如何無法與有為相？表此後無，為相",
    "T31n1585_002:0006a14": "何失？生表有法先非有，滅表有法後是無，",
    "T31n1585_002:0006a15": "異表此法非凝然，住表此法暫有用，故此",
    "T31n1585_002:0006a16": "四相於有為法雖俱名表而表有異。此依",
    "T31n1585_002:0006a17": "剎那假立四相，一期分位亦得假立。初有",
    "T31n1585_002:0006a18": "名生，後無名滅，生已相似相續名住，即此",
    "T31n1585_002:0006a19": "相續轉變名異，是故四相皆是假立。復如何",
    "T31n1585_002:0006a20": "知異色心等有實詮表名句文身？契經說",
    "T31n1585_002:0006a21": "故。如契經說：佛得希有名句文身。此經不",
    "T31n1585_002:0006a22": "說異色心等有實名等，為證不成。若名",
    "T31n1585_002:0006a23": "句文異聲實有，應如色等非實能詮。謂聲",
    "T31n1585_002:0006a24": "能生名句文者，此聲必有音韻屈曲，此足",
    "T31n1585_002:0006a25": "能詮，何用名等？若謂聲上音韻屈曲即名句",
    "T31n1585_002:0006a26": "文，異聲實有所見色上形量屈曲，應異色",
    "T31n1585_002:0006a27": "處別有實體。若謂聲上音韻屈曲如絃管",
    "T31n1585_002:0006a28": "聲非能詮者，此應如彼聲，不別生名等。",
    "T31n1585_002:0006a29": "又誰說彼定不能詮？聲若能詮，風鈴聲等應",
    "T31n1585_002:0006b01": "有詮用，此應如彼不別生實名句文身。若",
    "T31n1585_002:0006b02": "唯語聲能生名等，如何不許唯語能詮？何",
    "T31n1585_002:0006b03": "理定知能詮即語，寧知異語別有能詮？語不",
    "T31n1585_002:0006b04": "異能詮，人天共了，執能詮異語，天愛非餘。",
    "T31n1585_002:0006b05": "然依語聲分位差別而假建立名句文身，名",
    "T31n1585_002:0006b06": "詮自性，句詮差別，文即是字為二所依。此",
    "T31n1585_002:0006b07": "三離聲雖無別體，而假實異亦不即聲。由",
    "T31n1585_002:0006b08": "此法詞二無礙解境有差別，聲與名等蘊處",
    "T31n1585_002:0006b09": "界攝亦各有異。且依此土說名句文依聲",
    "T31n1585_002:0006b10": "假立，非謂一切，諸餘佛土亦依光明妙香",
    "T31n1585_002:0006b11": "味等假立三故。有執隨眠異心心所，是不",
    "T31n1585_002:0006b12": "相應行蘊所攝。彼亦非理，名貪等故，如現",
    "T31n1585_002:0006b13": "貪等，非不相應。執別有餘不相應行，准前",
    "T31n1585_002:0006b14": "理趣皆應遮止。",
    "T31n1585_002:0006b15": "諸無為法離色心等決定實有，理不可得。且",
    "T31n1585_002:0006b16": "定有法略有三種：一現所知法，如色心等。",
    "T31n1585_002:0006b17": "二現受用法，如瓶衣等。如是二法世共知",
    "T31n1585_002:0006b18": "有，不待因成。三有作用法，如眼耳等，由",
    "T31n1585_002:0006b19": "彼彼用證知是有。無為非世共知定有，又",
    "T31n1585_002:0006b20": "無作用如眼耳等，設許有用應是無常，故",
    "T31n1585_002:0006b21": "不可執無為定有。然諸無為所知性故，或",
    "T31n1585_002:0006b22": "色心等所顯性故，如色心等，不應執為離",
    "T31n1585_002:0006b23": "色心等實無為性。又虛空等為一為多？若體",
    "T31n1585_002:0006b24": "是一，遍一切處；虛空容受色等法故，隨能",
    "T31n1585_002:0006b25": "合法體應成多。一所合處餘不合故，不爾",
    "T31n1585_002:0006b26": "諸法應互相遍。若謂虛空不與法合，應非",
    "T31n1585_002:0006b27": "容受，如餘無為。又色等中有虛空不？有應",
    "T31n1585_002:0006b28": "相雜，無應不遍。一部一品結法斷時，應得",
    "T31n1585_002:0006b29": "餘部餘品擇滅。一法緣闕得不生時，應於",
    "T31n1585_002:0006c01": "一切得非擇滅。執彼體一，理應爾故。若體",
    "T31n1585_002:0006c02": "是多，便有品類，應如色等，非實無為，虛空",
    "T31n1585_002:0006c03": "又應非遍容受。餘部所執離心心所實有",
    "T31n1585_002:0006c04": "無為，准前應破。又諸無為，許無因果故，",
    "T31n1585_002:0006c05": "應如兔角，非異心等有。然契經說有虛",
    "T31n1585_002:0006c06": "空等。諸無為法略有二種：一依識變假施",
    "T31n1585_002:0006c07": "設有，謂曾聞說虛空等名，隨分別有虛空",
    "T31n1585_002:0006c08": "等相，數習力故心等生時，似虛空等無為相",
    "T31n1585_002:0006c09": "現。此所現相，前後相似無有變易，假說為",
    "T31n1585_002:0006c10": "常。二依法性假施設有，謂空無我所顯真",
    "T31n1585_002:0006c11": "如，有無俱非、心言路絕，與一切法非一異",
    "T31n1585_002:0006c12": "等，是法真理故名法性，離諸障礙故名虛",
    "T31n1585_002:0006c13": "空。由簡擇力滅諸雜染究竟證會，故名擇",
    "T31n1585_002:0006c14": "滅。不由擇力本性清淨，或緣闕所顯，故",
    "T31n1585_002:0006c15": "名非擇滅。苦樂受滅，故名不動。想受不行，",
    "T31n1585_002:0006c16": "名想受滅。此五皆依真如假立，真如亦是",
    "T31n1585_002:0006c17": "假施設名，遮撥為無故說為有，遮執為有",
    "T31n1585_002:0006c18": "故說為空。勿謂虛幻故說為實，理非妄",
    "T31n1585_002:0006c19": "倒故名真如，不同餘宗離色心等有實常",
    "T31n1585_002:0006c20": "法名曰真如，故諸無為非定實有。",
    "T31n1585_002:0006c21": "外道餘乘所執諸法，異心心所非實有性，",
    "T31n1585_002:0006c22": "是所取故，如心心所。能取彼覺亦不緣彼，",
    "T31n1585_002:0006c23": "是能取故。如緣此覺，諸心心所依他起故，",
    "T31n1585_002:0006c24": "亦如幻事，非真實有。為遣妄執心心所外",
    "T31n1585_002:0006c25": "實有境故，說唯有識。若執唯識真實有者，",
    "T31n1585_002:0006c26": "如執外境亦是法執。然諸法執略有二種：",
    "T31n1585_002:0006c27": "一者俱生、二者分別。俱生法執，無始時來虛",
    "T31n1585_002:0006c28": "妄熏習內因力故，恒與身俱，不待邪教及",
    "T31n1585_002:0006c29": "邪分別，任運而轉，故名俱生。此復二種：一常",
    "T31n1585_002:0007a01": "相續，在第七識，緣第八識起自心相，執為",
    "T31n1585_002:0007a02": "實法；二有間斷，在第六識，緣識所變蘊處",
    "T31n1585_002:0007a03": "界相，或總或別起自心相，執為實法。此二",
    "T31n1585_002:0007a04": "法執細故難斷，後十地中數數修習勝法空",
    "T31n1585_002:0007a05": "觀方能除滅。分別法執亦由現在外緣力",
    "T31n1585_002:0007a06": "故，非與身俱，要待邪教及邪分別然後方",
    "T31n1585_002:0007a07": "起，故名分別。唯在第六意識中有。此亦二",
    "T31n1585_002:0007a08": "種：一緣邪教所說蘊處界相，起自心相，分",
    "T31n1585_002:0007a09": "別計度執為實法；二緣邪教所說自性等",
    "T31n1585_002:0007a10": "相，起自心相，分別計度執為實法。此二法",
    "T31n1585_002:0007a11": "執麁故易斷，入初地時觀一切法法空真",
    "T31n1585_002:0007a12": "如即能除滅。如是所說一切法執，自心外法",
    "T31n1585_002:0007a13": "或有或無，自心內法一切皆有，是故法執皆",
    "T31n1585_002:0007a14": "緣自心所現似法執為實有。然似法相從",
    "T31n1585_002:0007a15": "緣生故，是如幻有；所執實法妄計度故，決",
    "T31n1585_002:0007a16": "定非有。故世尊說：慈氏當知，諸識所緣唯",
    "T31n1585_002:0007a17": "識所現，依他起性如幻事等。如是外道餘",
    "T31n1585_002:0007a18": "乘所執離識我法皆非實有，故心心所決",
    "T31n1585_002:0007a19": "定不用外色等法為所緣緣，緣用必依實",
    "T31n1585_002:0007a20": "有體故。現在彼聚心心所法，非此聚識親所",
    "T31n1585_002:0007a21": "緣緣，如非所緣，他聚攝故。同聚心所亦非",
    "T31n1585_002:0007a22": "親所緣，自體異故，如餘非所取。由此應知",
    "T31n1585_002:0007a23": "實無外境，唯有內識似外境生。是故契經",
    "T31n1585_002:0007a24": "伽他中說：",
    "T31n1585_002:0007a25": "如愚所分別，外境實皆無，習氣擾濁心，",
    "T31n1585_002:0007a26": "故似彼而轉。有作是難：若無離識實我法",
    "T31n1585_002:0007a27": "者，假亦應無。謂假必依真事似事共法而",
    "T31n1585_002:0007a28": "立，如有真火、有似火人、有猛赤法乃可",
    "T31n1585_002:0007a29": "假說此人為火，假說牛等應知亦然。我法",
    "T31n1585_002:0007b01": "若無，依何假說？無假說故，似亦不成，如何",
    "T31n1585_002:0007b02": "說心似外境轉？彼難非理，離識我法前已",
    "T31n1585_002:0007b03": "破故。依類依實假說火等，俱不成故。依類",
    "T31n1585_002:0007b04": "假說理且不成，猛赤等德非類有故，若無",
    "T31n1585_002:0007b05": "共德而假說彼，應亦於水等假說火等名。",
    "T31n1585_002:0007b06": "若謂猛等雖非類德而不相離故可假說，",
    "T31n1585_002:0007b07": "此亦不然，人類猛等現見亦有互相離故。",
    "T31n1585_002:0007b08": "類既無德又互相離，然有於人假說火等，",
    "T31n1585_002:0007b09": "故知假說不依類成。依實假說理亦不成，",
    "T31n1585_002:0007b10": "猛赤等德非共有故。謂猛赤等在火在人",
    "T31n1585_002:0007b11": "其體各別，所依異故。無共假說，有過同前。",
    "T31n1585_002:0007b12": "若謂人火德相似故可假說者，理亦不然，",
    "T31n1585_002:0007b13": "說火在人非在德故，由此假說不依實",
    "T31n1585_002:0007b14": "成。又假必依真事立者，亦不應理，真謂自",
    "T31n1585_002:0007b15": "相，假智及詮俱非境故。謂假智詮不得自",
    "T31n1585_002:0007b16": "相，唯於諸法共相而轉，亦非離此有別方",
    "T31n1585_002:0007b17": "便施設自相為假所依。然假智詮必依聲",
    "T31n1585_002:0007b18": "起，聲不及處此便不轉。能詮所詮俱非自",
    "T31n1585_002:0007b19": "相，故知假說不依真事。由此但依似事而",
    "T31n1585_002:0007b20": "轉，似謂增益，非實有相。聲依增益似相而",
    "T31n1585_002:0007b21": "轉，故不可說假必依真，是故彼難不應正",
    "T31n1585_002:0007b22": "理。然依識變對遣妄執真實我法說假似",
    "T31n1585_002:0007b23": "言，由此契經伽他中說：",
    "T31n1585_002:0007b24": "為對遣愚夫，　　所執實我法，",
    "T31n1585_002:0007b25": "故於識所變，　　假說我法名。",
    "T31n1585_002:0007b26": "識所變相雖無量種，而能變識類別唯三：",
    "T31n1585_002:0007b27": "一謂異熟，即第八識，多異熟性故；二謂思量，",
    "T31n1585_002:0007b28": "即第七識，恒審思量故；三謂了境，即前六識，",
    "T31n1585_002:0007b29": "了境相麁故。及言顯六合為一種。此三皆",
    "T31n1585_002:0007c01": "名能變識者，能變有二種：一因能變，謂第",
    "T31n1585_002:0007c02": "八識中等流、異熟二因習氣，等流習氣由七",
    "T31n1585_002:0007c03": "識中善惡無記熏令生長，異熟習氣由六識",
    "T31n1585_002:0007c04": "中有漏善惡熏令生長；二果能變，謂前二種",
    "T31n1585_002:0007c05": "習氣力故，有八識生現種種相。等流習氣",
    "T31n1585_002:0007c06": "為因緣故，八識體相差別而生，名等流果，",
    "T31n1585_002:0007c07": "果似因故。異熟習氣為增上緣，感第八識",
    "T31n1585_002:0007c08": "酬引業力恒相續故，立異熟名。感前六識",
    "T31n1585_002:0007c09": "酬滿業者從異熟起，名異熟生。不名異",
    "T31n1585_002:0007c10": "熟，有間斷故。即前異熟及異熟生，名異熟",
    "T31n1585_002:0007c11": "果，果異因故。此中且說我愛執藏持雜染",
    "T31n1585_002:0007c12": "種能變果識，名為異熟，非謂一切。雖已略",
    "T31n1585_002:0007c13": "說能變三名，而未廣辯能變三相。且初能",
    "T31n1585_002:0007c14": "變其相云何？頌曰：",
    "T31n1585_002:0007c15": "初阿賴耶識，　　異熟一切種。",
    "T31n1585_002:0007c16": "３不可知執受，　　處了常與觸，",
    "T31n1585_002:0007c17": "作意受想思，　　相應唯捨受。",
    "T31n1585_002:0007c18": "４是無覆無記，　　觸等亦如是，",
    "T31n1585_002:0007c19": "恒轉如瀑流，　　阿羅漢位捨。",
    "T31n1585_002:0007c20": "論曰：初能變識，大小乘教名阿賴耶，此識",
    "T31n1585_002:0007c21": "具有能藏、所藏、執藏義故，謂與雜染互為",
    "T31n1585_002:0007c22": "緣故，有情執為自內我故。此即顯示初能",
    "T31n1585_002:0007c23": "變識所有自相，攝持因果為自相故。此識",
    "T31n1585_002:0007c24": "自相分位雖多，藏識過重，是故偏說。此是",
    "T31n1585_002:0007c25": "能引諸界趣生善不善業異熟果故，說名",
    "T31n1585_002:0007c26": "異熟。離此命根，眾同分等恒時相續勝異熟",
    "T31n1585_002:0007c27": "果不可得故，此即顯示初能變識所有果",
    "T31n1585_002:0007c28": "相。此識果相雖多位多種，異熟寬不共，故",
    "T31n1585_002:0007c29": "偏說之。此能執持諸法種子令不失故，名",
    "T31n1585_002:0008a01": "一切種，離此餘法能遍執持諸法種子不",
    "T31n1585_002:0008a02": "可得故。此即顯示初能變識所有因相。此",
    "T31n1585_002:0008a03": "識因相雖有多種，持種不共，是故偏說。初",
    "T31n1585_002:0008a04": "能變識體相雖多，略說唯有如是三相。",
    "T31n1585_002:0008a05": "一切種相應更分別。此中何法名為種子？謂",
    "T31n1585_002:0008a06": "本識中親生自果功能差別，此與本識及所",
    "T31n1585_002:0008a07": "生果不一不異，體用因果理應爾故。雖非",
    "T31n1585_002:0008a08": "一異而是實有，假法如無，非因緣故。此與",
    "T31n1585_002:0008a09": "諸法既非一異，應如瓶等是假非實。若爾",
    "T31n1585_002:0008a10": "真如應是假有。許則便無真勝義諦，然諸",
    "T31n1585_002:0008a11": "種子唯依世俗說為實有，不同真如。種子",
    "T31n1585_002:0008a12": "雖依第八識體，而是此識相分非餘，見分",
    "T31n1585_002:0008a13": "恒取此為境故。諸有漏種與異熟識體無",
    "T31n1585_002:0008a14": "別故，無記性攝。因果俱有善等性故，亦名",
    "T31n1585_002:0008a15": "善等。諸無漏種非異熟識性所攝故，因果俱",
    "T31n1585_002:0008a16": "是善性攝故，唯名為善。若爾，何故〈決擇分〉說",
    "T31n1585_002:0008a17": "二十二根一切皆有異熟種子，皆異熟生？雖",
    "T31n1585_002:0008a18": "名異熟而非無記，依異熟故名異熟種，",
    "T31n1585_002:0008a19": "異性相依如眼等識。或無漏種由熏習力轉",
    "T31n1585_002:0008a20": "變成熟立異熟名，非無記性所攝異熟。此",
    "T31n1585_002:0008a21": "中有義，一切種子皆本性有，不從熏生，由",
    "T31n1585_002:0008a22": "熏習力但可增長。如契經說：一切有情無始",
    "T31n1585_002:0008a23": "時來有種種界，如惡叉聚，法爾而有。界即",
    "T31n1585_002:0008a24": "種子差別名故。又契經說：無始時來界，一切",
    "T31n1585_002:0008a25": "法等依。界是因義。《瑜伽》亦說諸種子體無始",
    "T31n1585_002:0008a26": "時來性雖本有，而由染淨新所熏發。諸",
    "T31n1585_002:0008a27": "有情類無始時來，若般涅槃法者一切種子皆",
    "T31n1585_002:0008a28": "悉具足，不般涅槃法者便闕三種菩提種",
    "T31n1585_002:0008a29": "子。如是等文誠證非一。又諸有情既說本",
    "T31n1585_002:0008b01": "有五種性別，故應定有法爾種子不由",
    "T31n1585_002:0008b02": "熏生。又《瑜伽》說：地獄成就三無漏根是種",
    "T31n1585_002:0008b03": "非現。又從無始展轉傳來法爾所得本性",
    "T31n1585_002:0008b04": "住性。由此等證，無漏種子法爾本有不從",
    "T31n1585_002:0008b05": "熏生。有漏亦應法爾有種，由熏增長不別",
    "T31n1585_002:0008b06": "熏生。如是建立因果不亂。有義種子皆熏故",
    "T31n1585_002:0008b07": "生，所熏能熏俱無始有，故諸種子無始成就。",
    "T31n1585_002:0008b08": "種子既是習氣異名，習氣必由熏習而有，",
    "T31n1585_002:0008b09": "如麻香氣花熏故生。如契經說：諸有情心染",
    "T31n1585_002:0008b10": "淨諸法所熏習故，無量種子之所積集。論說",
    "T31n1585_002:0008b11": "內種定有熏習，外種熏習或有或無。又名言",
    "T31n1585_002:0008b12": "等三種熏習，總攝一切有漏法種。彼三既由",
    "T31n1585_002:0008b13": "熏習而有，故有漏種必藉熏生。無漏種生亦",
    "T31n1585_002:0008b14": "由熏習，說聞熏習聞淨法界等流正法而熏",
    "T31n1585_002:0008b15": "起故，是出世心種子性故。有情本來種姓",
    "T31n1585_002:0008b16": "差別，不由無漏種子有無，但依有障無障",
    "T31n1585_002:0008b17": "建立。如《瑜伽》說：於真如境若有畢竟二障",
    "T31n1585_002:0008b18": "種者，立為不般涅槃法性。若有畢竟所知",
    "T31n1585_002:0008b19": "障種非煩惱者，一分立為聲聞種性、一分",
    "T31n1585_002:0008b20": "立為獨覺種性。若無畢竟二障種者，即立",
    "T31n1585_002:0008b21": "彼為如來種性。故知本來種性差別，依障",
    "T31n1585_002:0008b22": "建立非無漏種。所說成就無漏種言，依當",
    "T31n1585_002:0008b23": "可生，非已有體。有義種子各有二類：一者",
    "T31n1585_002:0008b24": "本有，謂無始來異熟識中法爾而有生蘊處",
    "T31n1585_002:0008b25": "界功能差別。",
    "T31n1585_002:0008b26": "世尊依此說諸有情無始時來有種種界，",
    "T31n1585_002:0008b27": "如惡叉聚法爾而有。餘所引證廣說如初。",
    "T31n1585_002:0008b28": "此即名為本性住種。二者始起，謂無始來",
    "T31n1585_002:0008b29": "數數現行熏習而有。世尊依此說有情心染",
    "T31n1585_002:0008c01": "淨諸法所熏習故，無量種子之所積集。諸",
    "T31n1585_002:0008c02": "論亦說染淨種子由染淨法熏習故生。此即",
    "T31n1585_002:0008c03": "名為習所成種。若唯本有，轉識不應與阿",
    "T31n1585_002:0008c04": "賴耶為因緣性。如契經說：",
    "T31n1585_002:0008c05": "諸法於識藏，　　識於法亦爾，",
    "T31n1585_002:0008c06": "更互為果性，　　亦常為因性。",
    "T31n1585_002:0008c07": "此頌意言，阿賴耶識與諸轉識於一切時",
    "T31n1585_002:0008c08": "展轉相生互為因果。《攝大乘》說：阿賴耶識",
    "T31n1585_002:0008c09": "與雜染法互為因緣，如炷與焰展轉生燒，",
    "T31n1585_002:0008c10": "又如束蘆互相依住。唯依此二建立因緣，",
    "T31n1585_002:0008c11": "所餘因緣不可得故。若諸種子不由熏生，",
    "T31n1585_002:0008c12": "如何轉識與阿賴耶有因緣義？非熏令長",
    "T31n1585_002:0008c13": "可名因緣，勿善惡業與異熟果為因緣故。",
    "T31n1585_002:0008c14": "又諸聖教說有種子由熏習生，皆違彼義，",
    "T31n1585_002:0008c15": "故唯本有理教相違。若唯始起，有為無漏無",
    "T31n1585_002:0008c16": "因緣故，應不得生。有漏不應為無漏種，勿",
    "T31n1585_002:0008c17": "無漏種生有漏故；許應諸佛有漏復生，善",
    "T31n1585_002:0008c18": "等應為不善等種。分別論者雖作是說，心",
    "T31n1585_002:0008c19": "性本淨客塵煩惱所染污故，名為雜染，離",
    "T31n1585_002:0008c20": "煩惱時轉成無漏，故無漏法非無因生。而",
    "T31n1585_002:0008c21": "心性言彼說何義？若說空理，空非心因，常",
    "T31n1585_002:0008c22": "法定非諸法種子，以體前後無轉變故。若",
    "T31n1585_002:0008c23": "即說心，應同數論，相雖轉變而體常一，惡",
    "T31n1585_002:0008c24": "無記心又應是善。許則應與信等相應，不",
    "T31n1585_002:0008c25": "許便應非善心體，尚不名善況是無漏。有",
    "T31n1585_002:0008c26": "漏善心既稱雜染，如惡心等性非無漏，故",
    "T31n1585_002:0008c27": "不應與無漏為因，勿善惡等互為因故。若",
    "T31n1585_002:0008c28": "有漏心性是無漏，應無漏心性是有漏，差別",
    "T31n1585_002:0008c29": "因緣不可得故。又異生心若是無漏，則異生",
    "T31n1585_002:0009a01": "位無漏現行應名聖者。若異生心性雖無",
    "T31n1585_002:0009a02": "漏而相有染不名無漏無斯過者，則心種",
    "T31n1585_002:0009a03": "子亦非無漏，何故汝論說有異生唯得成",
    "T31n1585_002:0009a04": "就無漏種子？種子現行性相同故。然契經說",
    "T31n1585_002:0009a05": "心性淨者，說心空理所顯真如，真如是心真",
    "T31n1585_002:0009a06": "實性故。或說心體非煩惱故名性本淨，非",
    "T31n1585_002:0009a07": "有漏心性是無漏故名本淨。由此應信，有",
    "T31n1585_002:0009a08": "諸有情無始時來有無漏種，不由熏習法",
    "T31n1585_002:0009a09": "爾成就，後勝進位熏令增長。無漏法起以此",
    "T31n1585_002:0009a10": "為因，無漏起時復熏成種。有漏法種類此",
    "T31n1585_002:0009a11": "應知。諸聖教中雖說內種定有熏習，而",
    "T31n1585_002:0009a12": "不定說一切種子皆熏故生，寧全撥無本",
    "T31n1585_002:0009a13": "有種子？然本有種亦由熏習令其增盛方",
    "T31n1585_002:0009a14": "能得果，故說內種定有熏習。其聞熏習非",
    "T31n1585_002:0009a15": "唯有漏，聞正法時亦熏本有無漏種子令",
    "T31n1585_002:0009a16": "漸增盛，展轉乃至生出世心，故亦說此名",
    "T31n1585_002:0009a17": "聞熏習。聞熏習中有漏性者是修所斷，感勝",
    "T31n1585_002:0009a18": "異熟，為出世法勝增上緣。無漏性者非所",
    "T31n1585_002:0009a19": "斷攝，與出世法正為因緣。此正因緣微隱",
    "T31n1585_002:0009a20": "難了，有寄麁顯勝增上緣方便說為出世心",
    "T31n1585_002:0009a21": "種。依障建立種姓別者，意顯無漏種子有",
    "T31n1585_002:0009a22": "無。謂若全無無漏種者，彼二障種永不可",
    "T31n1585_002:0009a23": "害，即立彼為非涅槃法。若唯有二乘無漏",
    "T31n1585_002:0009a24": "種者，彼所知障種永不可害，一分立為聲",
    "T31n1585_002:0009a25": "聞種姓、一分立為獨覺種姓。若亦有佛",
    "T31n1585_002:0009a26": "無漏種者，彼二障種俱可永害，即立彼為",
    "T31n1585_002:0009a27": "如來種姓。故由無漏種子有無，障有可",
    "T31n1585_002:0009a28": "斷不可斷義。然無漏種微隱難知，故約彼",
    "T31n1585_002:0009a29": "障顯性差別。不爾，彼障有何別因而有",
    "T31n1585_002:0009b01": "可害不可害者？若謂法爾有此障別無漏",
    "T31n1585_002:0009b02": "法種，寧不許然？若本全無無漏法種，則諸",
    "T31n1585_002:0009b03": "聖道永不得生，誰當能害二障種子而說",
    "T31n1585_002:0009b04": "依障立種姓別？既彼聖道必無生義，說當",
    "T31n1585_002:0009b05": "可生亦定非理。然諸聖教處處說有本有",
    "T31n1585_002:0009b06": "種子皆違彼義，故唯始起理教相違。由此",
    "T31n1585_002:0009b07": "應知，諸法種子各有本有、始起二類。然種子",
    "T31n1585_002:0009b08": "義略有六種：一剎那滅，謂體纔生，無間必滅，",
    "T31n1585_002:0009b09": "有勝功力，方成種子。此遮常法，常無轉變",
    "T31n1585_002:0009b10": "不可說有能生用故。二果俱有，謂與所生",
    "T31n1585_002:0009b11": "現行果法俱現和合，方成種子。此遮前後及",
    "T31n1585_002:0009b12": "定相離現種異類互不相違，一身俱時有能",
    "T31n1585_002:0009b13": "生用，非如種子自類相生，前後相違必不俱",
    "T31n1585_002:0009b14": "有。雖因與果有俱不俱，而現在時可有因",
    "T31n1585_002:0009b15": "用，未生已滅無自體故。依生現果立種子",
    "T31n1585_002:0009b16": "名，不依引生自類名種，故但應說與果",
    "T31n1585_002:0009b17": "俱有。三恒隨轉，謂要長時一類相續至究竟",
    "T31n1585_002:0009b18": "位，方成種子。此遮轉識轉易間斷，與種子",
    "T31n1585_002:0009b19": "法不相應故，此顯種子自類相生。四性決",
    "T31n1585_002:0009b20": "定，謂隨因力生善惡等功能決定，方成種",
    "T31n1585_002:0009b21": "子。此遮餘部執異性因生異性果有因緣",
    "T31n1585_002:0009b22": "義。五待眾緣，謂此要待自眾緣合功能殊勝，",
    "T31n1585_002:0009b23": "方成種子。此遮外道執自然因，不待眾緣",
    "T31n1585_002:0009b24": "恒頓生果。或遮餘部緣恒非無。顯所待緣",
    "T31n1585_002:0009b25": "非恒有性，故種於果非恒頓生。六引自果，",
    "T31n1585_002:0009b26": "謂於別別色心等果各各引生，方成種子。此",
    "T31n1585_002:0009b27": "遮外道執唯一因生一切果。或遮餘部執",
    "T31n1585_002:0009b28": "色心等互為因緣。唯本識中功能差別具斯",
    "T31n1585_002:0009b29": "六義成種非餘。外穀麥等識所變故，假立",
    "T31n1585_002:0009c01": "種名，非實種子。此種勢力生近正果，名曰",
    "T31n1585_002:0009c02": "生因，引遠殘果令不頓絕，即名引因。內種",
    "T31n1585_002:0009c03": "必由熏習生長，親能生果是因緣性。外種",
    "T31n1585_002:0009c04": "熏習或有或無，為增上緣。辦所生果，必以",
    "T31n1585_002:0009c05": "內種為彼因緣，是共相種所生果故。依何",
    "T31n1585_002:0009c06": "等義立熏習名？所熏能熏各具四義令種",
    "T31n1585_002:0009c07": "生長，故名熏習。何等名為所熏四義？一堅",
    "T31n1585_002:0009c08": "住性，若法始終一類相續能持習氣，乃是所",
    "T31n1585_002:0009c09": "熏。此遮轉識及聲風等，性不堅住故非所",
    "T31n1585_002:0009c10": "熏。二無記性，若法平等無所違逆能容習",
    "T31n1585_002:0009c11": "氣，乃是所熏。此遮善染，勢力強盛無所容",
    "T31n1585_002:0009c12": "納故非所熏。由此如來第八淨識，唯帶",
    "T31n1585_002:0009c13": "舊種非新受熏。三可熏性，若法自在性",
    "T31n1585_002:0009c14": "非堅密能受習氣，乃是所熏。此遮心所及",
    "T31n1585_002:0009c15": "無為法，依他堅密故非所熏。四與能熏共",
    "T31n1585_002:0009c16": "和合性，若與能熏同時同處不即不離，乃",
    "T31n1585_002:0009c17": "是所熏。此遮他身，剎那前後無和合義故非",
    "T31n1585_002:0009c18": "所熏。唯異熟識具此四義可是所熏，非心",
    "T31n1585_002:0009c19": "所等。何等名為能熏四義？一有生滅，若法非",
    "T31n1585_002:0009c20": "常，能有作用生長習氣，乃是能熏。此遮無",
    "T31n1585_002:0009c21": "為，前後不變無生長用故非能熏。二有勝",
    "T31n1585_002:0009c22": "用，若有生滅勢力增盛能引習氣，乃是能",
    "T31n1585_002:0009c23": "熏。此遮異熟心心所等，勢力羸劣故非能熏。",
    "T31n1585_002:0009c24": "三有增減，若有勝用可增可減攝植習",
    "T31n1585_002:0009c25": "氣，乃是能熏。此遮佛果，圓滿善法無增無",
    "T31n1585_002:0009c26": "減故非能熏。彼若能熏便非圓滿，前後佛",
    "T31n1585_002:0009c27": "果應有勝劣。四與所熏和合而轉。若與所",
    "T31n1585_002:0009c28": "熏同時同處不即不離，乃是能熏。此遮他",
    "T31n1585_002:0009c29": "身，剎那前後無和合義故非能熏。唯七轉識",
    "T31n1585_002:0010a01": "及彼心所有勝勢用而增減者，具此四義",
    "T31n1585_002:0010a02": "可是能熏。如是能熏與所熏識俱生俱滅，",
    "T31n1585_002:0010a03": "熏習義成。令所熏中種子生長，如熏苣蕂，",
    "T31n1585_002:0010a04": "故名熏習。能熏識等從種生時，即能為因",
    "T31n1585_002:0010a05": "復熏成種，三法展轉因果同時，如炷生焰",
    "T31n1585_002:0010a06": "焰生焦炷，亦如蘆束更互相依。因果俱時",
    "T31n1585_002:0010a07": "理不傾動。能熏生種、種起現行，如俱有因",
    "T31n1585_002:0010a08": "得士用果。種子前後自類相生，如同類因",
    "T31n1585_002:0010a09": "引等流果。此二於果是因緣性，除此餘法",
    "T31n1585_002:0010a10": "皆非因緣，設名因緣應知假說。是謂略說",
    "T31n1585_002:0010a11": "一切種相。此識行相所緣云何？謂不可知執",
    "T31n1585_002:0010a12": "受處了。了謂了別，即是行相，識以了別為",
    "T31n1585_002:0010a13": "行相故。處謂處所，即器世間，是諸有情所依",
    "T31n1585_002:0010a14": "處故。執受有二，謂諸種子及有根身。諸種子",
    "T31n1585_002:0010a15": "者，謂諸相名分別習氣。有根身者，謂諸色根",
    "T31n1585_002:0010a16": "及根依處。此二皆是識所執受，攝為自體",
    "T31n1585_002:0010a17": "同安危故。執受及處俱是所緣。阿賴耶識",
    "T31n1585_002:0010a18": "因緣力故自體生時，內變為種及有根身，外",
    "T31n1585_002:0010a19": "變為器，即以所變為自所緣，行相仗之",
    "T31n1585_002:0010a20": "而得起故。此中了者，謂異熟識於自所緣",
    "T31n1585_002:0010a21": "有了別用，此了別用見分所攝。然有漏識自",
    "T31n1585_002:0010a22": "體生時，皆似所緣、能緣相現。彼相應法應",
    "T31n1585_002:0010a23": "知亦爾。似所緣相說名相分，似能緣相說",
    "T31n1585_002:0010a24": "名見分。若心心所無所緣相，應不能緣自",
    "T31n1585_002:0010a25": "所緣境，或應一一能緣一切，自境如餘、餘",
    "T31n1585_002:0010a26": "如自故。若心心所無能緣相，應不能緣如",
    "T31n1585_002:0010a27": "虛空等，或虛空等亦是能緣，故心心所必有",
    "T31n1585_002:0010a28": "二相。如契經說：",
    "T31n1585_002:0010a29": "一切唯有覺，　　所覺義皆無，",
    "T31n1585_002:0010b01": "能覺所覺分，　　各自然而轉。",
    "T31n1585_002:0010b02": "執有離識所緣境者，彼說外境是所緣，相",
    "T31n1585_002:0010b03": "分名行相，見分名事，是心心所自體相故。",
    "T31n1585_002:0010b04": "心與心所同所依緣行相相似，事雖數等",
    "T31n1585_002:0010b05": "而相各異，識受想等相各別故。達無離識",
    "T31n1585_002:0010b06": "所緣境者，則說相分是所緣，見分名行相，",
    "T31n1585_002:0010b07": "相見所依自體名事，即自證分。此若無者，應",
    "T31n1585_002:0010b08": "不自憶心心所法，如不曾更境必不能",
    "T31n1585_002:0010b09": "憶故。心與心所同所依根，所緣相似，行相",
    "T31n1585_002:0010b10": "各別，了別領納等作用各異故，事雖數等而",
    "T31n1585_002:0010b11": "相各異，識受等體有差別故。然心心所一一",
    "T31n1585_002:0010b12": "生時，以理推徵各有三分，所量、能量、量果別",
    "T31n1585_002:0010b13": "故，相見必有所依體故。如《集量論》伽他中",
    "T31n1585_002:0010b14": "說：",
    "T31n1585_002:0010b15": "似境相所量，　　能取相自證，",
    "T31n1585_002:0010b16": "即能量及果，　　此三體無別。",
    "T31n1585_002:0010b17": "又心心所若細分別應有四分：三分如前，",
    "T31n1585_002:0010b18": "復有第四證自證分。此若無者，誰證第三？心",
    "T31n1585_002:0010b19": "分既同，應皆證故。又自證分應無有果，諸",
    "T31n1585_002:0010b20": "能量者必有果故。不應見分是第三果，見",
    "T31n1585_002:0010b21": "分或時非量攝故。由此見分不證第三，證",
    "T31n1585_002:0010b22": "自體者必現量故。此四分中，前二是外、後二",
    "T31n1585_002:0010b23": "是內。初唯所緣，後三通二，謂第二分但緣",
    "T31n1585_002:0010b24": "第一，或量非量或現或比；第三能緣第二",
    "T31n1585_002:0010b25": "第四；證自證分唯緣第三非第二者，以無",
    "T31n1585_002:0010b26": "用故。第三第四皆現量攝，故心心所四分合",
    "T31n1585_002:0010b27": "成，具所能緣，無無窮過，非即非離唯識理",
    "T31n1585_002:0010b28": "成。是故契經伽他中說：",
    "T31n1585_002:0010b29": "眾生心二性，　　內外一切分，",
    "T31n1585_002:0010c01": "所取能取纏，　　見種種差別。",
    "T31n1585_002:0010c02": "此頌意說，眾生心性二分合成，若內若外皆",
    "T31n1585_002:0010c03": "有所取能取纏縛，見有種種或量非量或現",
    "T31n1585_002:0010c04": "或比多分差別。此中見者是見分故，如是",
    "T31n1585_002:0010c05": "四分或攝為三，第四攝入自證分故。或攝",
    "T31n1585_002:0010c06": "為二，後三俱是能緣性故，皆見分攝，此言",
    "T31n1585_002:0010c07": "見者是能緣義。或攝為一，體無別故。如《入",
    "T31n1585_002:0010c08": "楞伽》伽他中說：",
    "T31n1585_002:0010c09": "由自心執著，　　心似外境轉，",
    "T31n1585_002:0010c10": "彼所見非有，　　是故說唯心。",
    "T31n1585_002:0010c11": "如是處處說唯一心，此一心言亦攝心所，",
    "T31n1585_002:0010c12": "故識行相即是了別，了別即是識之見分。所",
    "T31n1585_002:0010c13": "言處者，謂異熟識由共相種成熟力故變",
    "T31n1585_002:0010c14": "似色等器世間相，即外大種及所造色。雖諸",
    "T31n1585_002:0010c15": "有情所變各別，而相相似，處所無異，如眾燈",
    "T31n1585_002:0010c16": "明各遍似一。誰異熟識變為此相？有義一",
    "T31n1585_002:0010c17": "切。所以者何？如契經說：一切有情業增上力",
    "T31n1585_002:0010c18": "共所起故。有義，若爾諸佛菩薩應實變為此",
    "T31n1585_002:0010c19": "雜穢土，諸異生等應實變為他方此界諸淨",
    "T31n1585_002:0010c20": "妙土。又諸聖者厭離有色生無色界，必不",
    "T31n1585_002:0010c21": "下生變為此土，復何所用？是故現居及當生",
    "T31n1585_002:0010c22": "者，彼異熟識變為此界。經依少分說一切",
    "T31n1585_002:0010c23": "言，諸業同者皆共變故。有義，若爾器將壞時，",
    "T31n1585_002:0010c24": "既無現居及當生者，誰異熟識變為此界？",
    "T31n1585_002:0010c25": "又諸異生厭離有色生無色界現無色身，",
    "T31n1585_002:0010c26": "預變為土，此復何用？設有色身與異地器",
    "T31n1585_002:0010c27": "麁細懸隔不相依持，此變為彼亦何所益？",
    "T31n1585_002:0010c28": "然所變土本為色身依持受用，故若於身可",
    "T31n1585_002:0010c29": "有持用便變為彼。由是設生他方自地，彼",
    "T31n1585_002:0011a01": "識亦得變為此土。故器世界將壞、初成，雖",
    "T31n1585_002:0011a02": "無有情，而亦現有。此說一切共受用者，若",
    "T31n1585_002:0011a03": "別受用，准此應知，鬼人天等所見異故。諸種",
    "T31n1585_002:0011a04": "子者，謂異熟識所持一切有漏法種，此識性",
    "T31n1585_002:0011a05": "攝，故是所緣。",
    "T31n1585_002:0011a06": "無漏法種雖依附此識，而非此性攝故非",
    "T31n1585_002:0011a07": "所緣，雖非所緣而不相離，如真如性不",
    "T31n1585_002:0011a08": "違唯識。有根身者，謂異熟識不共相種成",
    "T31n1585_002:0011a09": "熟力故變似色根及根依處，即內大種及所",
    "T31n1585_002:0011a10": "造色。有共相種成熟力故，於他身處亦變",
    "T31n1585_002:0011a11": "似彼，不爾應無受用他義。此中有義亦變",
    "T31n1585_002:0011a12": "似根，《辯中邊》說似自他身五根現故。有",
    "T31n1585_002:0011a13": "義唯能變似依處，他根於己非所用故。似",
    "T31n1585_002:0011a14": "自他身五根現者，說自他識各自變義，故",
    "T31n1585_002:0011a15": "生他地或般涅槃，彼餘尸骸猶見相續。前來",
    "T31n1585_002:0011a16": "且說業力所變外器內身界地差別，若定等",
    "T31n1585_002:0011a17": "力所變器身界地自他則不決定，所變身器",
    "T31n1585_002:0011a18": "多恒相續；變聲光等多分暫時，隨現緣力擊",
    "T31n1585_002:0011a19": "發起故。略說此識所變境者，謂有漏種十",
    "T31n1585_002:0011a20": "有色處及墮法處所現實色。何故此識不能",
    "T31n1585_002:0011a21": "變似心心所等為所緣耶？有漏識變略有",
    "T31n1585_002:0011a22": "二種：一隨因緣勢力故變、二隨分別勢力",
    "T31n1585_002:0011a23": "故變。初必有用，後但為境。異熟識變但隨",
    "T31n1585_002:0011a24": "因緣，所變色等必有實用。若變心等便無",
    "T31n1585_002:0011a25": "實用，相分心等不能緣故，須彼實用別從",
    "T31n1585_002:0011a26": "此生。變無為等亦無實用，故異熟識不緣",
    "T31n1585_002:0011a27": "心等。至無漏位勝慧相應，雖無分別而澄",
    "T31n1585_002:0011a28": "淨故，設無實用亦現彼影，不爾諸佛應非",
    "T31n1585_002:0011a29": "遍知。故有漏位，此異熟識但緣器身及有漏",
    "T31n1585_002:0011b01": "種。在欲色界具三所緣；無色界中緣有漏",
    "T31n1585_002:0011b02": "種，厭離色故無業果色，有定果色於理無",
    "T31n1585_002:0011b03": "違，彼識亦緣此色為境。不可知者，謂此行",
    "T31n1585_002:0011b04": "相極微細故難可了知。或此所緣內執受境",
    "T31n1585_002:0011b05": "亦微細故，外器世間量難測故，名不可知。云",
    "T31n1585_002:0011b06": "何是識取所緣境行相難知？如滅定中不",
    "T31n1585_002:0011b07": "離身識應信為有。然必應許滅定有識，",
    "T31n1585_002:0011b08": "有情攝故，如有心時。無想等位當知亦爾。",
    "T31n1585_002:0011b09": "成唯識論卷第二"
}