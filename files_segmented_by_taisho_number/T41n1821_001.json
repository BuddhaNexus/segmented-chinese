{
    "T41n1821_001:0001a03": "俱舍論記卷第一",
    "T41n1821_001:0001a05": "沙門釋光述",
    "T41n1821_001:0001a06": "分別界品第一之一",
    "T41n1821_001:0001a07": "將釋論文。三門分別。一明論緣起。二釋論",
    "T41n1821_001:0001a08": "題目三隨文別解　蓋俱舍論者。筏蘇槃豆",
    "T41n1821_001:0001a09": "之所作也(筏蘇名世。槃豆名親。印度有天俗號世親。世人親近供養。故以名焉。菩薩父母　從所",
    "T41n1821_001:0001a10": "乞處為名也。舊譯為天。此翻謬矣。若言天。應號提婆也)　菩薩。學通內外。博",
    "T41n1821_001:0001a11": "達古今。名振五天。聲流四主。故能潛名數",
    "T41n1821_001:0001a12": "載討廣說之教源。製論一時播芳名於萬",
    "T41n1821_001:0001a13": "古。密申傳說有部懷疑。請釋頌本文方",
    "T41n1821_001:0001a14": "袪宿滯　斯論。乃文同鉤鏁結引萬端。義",
    "T41n1821_001:0001a15": "等連環始終無絕。採六足之綱要備盡無",
    "T41n1821_001:0001a16": "遺。顯八蘊之妙門如觀掌內　雖述一切",
    "T41n1821_001:0001a17": "有義。時以經部正之。論師據理為宗。非",
    "T41n1821_001:0001a18": "存朋執　遂使九十六道。同翫斯文。十八",
    "T41n1821_001:0001a19": "異部。俱欣祕典。自解開異見部製群分。各",
    "T41n1821_001:0001a20": "謂連城。齊稱照乘　唯此一論。卓乎逈秀。",
    "T41n1821_001:0001a21": "猶妙高之據宏海。等赫日之瞙眾星　故",
    "T41n1821_001:0001a22": "印度學徒。號為聰明論也　往有三藏真",
    "T41n1821_001:0001a23": "諦法師。已於嶺表譯茲論訖。但為方言未",
    "T41n1821_001:0001a24": "融。時有舛錯。至如現法非得先哲同疑。",
    "T41n1821_001:0001a25": "常非果因前賢莫辨。如斯等類難可備詳。",
    "T41n1821_001:0001a26": "略舉二．三以彰今譯　和上三藏法師。志",
    "T41n1821_001:0001a27": "存弘傳誓遊西域。搜揭奧典盡鷲嶺之",
    "T41n1821_001:0001a28": "遺言。斫檄法門窮上賢之餘說。既而遍觀",
    "T41n1821_001:0001a29": "其聖跡。問道復周。旋軔上京奉詔翻譯。",
    "T41n1821_001:0001b01": "此論。以永徽年中於大慈恩寺譯。文義周",
    "T41n1821_001:0001b02": "備。妙理無虧。傳彼梵言務存其本。庶使懷",
    "T41n1821_001:0001b03": "疑之侶渙若氷消。佇決之徒實忘飡寢。此",
    "T41n1821_001:0001b04": "即第一明論緣起。",
    "T41n1821_001:0001b05": "言釋題目者阿毘達磨。形二藏以立名。俱",
    "T41n1821_001:0001b06": "舍。標一部之別稱　阿毘。言對。能所對故",
    "T41n1821_001:0001b07": "　達磨。名法。持生解故　俱舍。名藏。攝",
    "T41n1821_001:0001b08": "依彼故　論。謂言論。教誡學徒　此卷在",
    "T41n1821_001:0001b09": "初故稱第一。",
    "T41n1821_001:0001b10": "分別界品第一者。此下第三隨文別解。就中",
    "T41n1821_001:0001b11": "有三。一明依經造論。二別釋品名。三依",
    "T41n1821_001:0001b12": "文正解　一明依經造論者。西方造論皆",
    "T41n1821_001:0001b13": "釋佛經。經教雖多。略有三種。謂三法印。一",
    "T41n1821_001:0001b14": "諸行無常。二諸法無我。三涅槃寂靜。此印諸",
    "T41n1821_001:0001b15": "法故名法印。若順此印即是佛經。若違此",
    "T41n1821_001:0001b16": "印即非佛說。故後作論者皆釋法印　於",
    "T41n1821_001:0001b17": "中意樂廣略不同。或有偏釋一法印。或有",
    "T41n1821_001:0001b18": "舉一以明三。如五蘊論等唯解諸行無常。",
    "T41n1821_001:0001b19": "如涅槃論等唯釋涅槃寂靜。此即偏釋一",
    "T41n1821_001:0001b20": "法印。如俱舍論等解諸法無我。此即是舉",
    "T41n1821_001:0001b21": "一以明三　所以就此釋者。諸行無常唯",
    "T41n1821_001:0001b22": "明有為。涅槃寂靜唯明無為。諸法無我通",
    "T41n1821_001:0001b23": "明有為無為。欲彰此論無事不攝故。就廣",
    "T41n1821_001:0001b24": "以明　二別釋品名者。就中有二。一正釋",
    "T41n1821_001:0001b25": "品名。二明品之前後　言正釋品名者。族",
    "T41n1821_001:0001b26": "義。持義。性義。名界　品謂品類。即界名品。",
    "T41n1821_001:0001b27": "故名界品。此品廣明故名分別　此論始",
    "T41n1821_001:0001b28": "終總有九品。此品居初故言第一。或言。",
    "T41n1821_001:0001b29": "第一帶數釋也　問此品之中亦明蘊．處。何",
    "T41n1821_001:0001c01": "故以界標名。解云。界者性也。性之言體。此",
    "T41n1821_001:0001c02": "品明諸法體。以界標名。蘊．處非體故不別",
    "T41n1821_001:0001c03": "說　又解。蘊．處．界三中。界名義廣。故偏說",
    "T41n1821_001:0001c04": "之。處雖義廣。名狹不說。蘊名與義俱狹不",
    "T41n1821_001:0001c05": "說　又解。有情根性有上．中．下。上根樂略",
    "T41n1821_001:0001c06": "說蘊便解。中根稍遲辨處方了。下根好廣",
    "T41n1821_001:0001c07": "談界乃悟。上能兼下界益三根。下不及上。",
    "T41n1821_001:0001c08": "處二。蘊一。益廣為勝故以界標名　又解。",
    "T41n1821_001:0001c09": "此品廣以諸門分別十八界義。故以界標",
    "T41n1821_001:0001c10": "名。蘊．處不爾　二明品之前後者。此論一",
    "T41n1821_001:0001c11": "部總有九品。釋佛經中諸法無我。前八品",
    "T41n1821_001:0001c12": "明諸法事。雖亦明理從多分說。或非正",
    "T41n1821_001:0001c13": "明　後一品釋無我理雖亦明事從多分",
    "T41n1821_001:0001c14": "說。或非正明　事麁先說。理細後明　又",
    "T41n1821_001:0001c15": "解。事是所依所以先說。理是能依所以後說",
    "T41n1821_001:0001c16": "　就前八品中。初二品總明有漏．無漏。後六",
    "T41n1821_001:0001c17": "品別明有漏．無漏。總是其本所以先明。依",
    "T41n1821_001:0001c18": "總釋別所以後說。即如諸論先舉總章後",
    "T41n1821_001:0001c19": "方別釋　就總明中。界品明諸法體。雖亦",
    "T41n1821_001:0001c20": "明用。從多分說。或非正明。根品明諸法",
    "T41n1821_001:0001c21": "用。雖亦明體。從多分說。或非正明　體",
    "T41n1821_001:0001c22": "是其本故先明界。依體起用故次明根",
    "T41n1821_001:0001c23": "　就別明六品中。前三品明有漏法。於中雖",
    "T41n1821_001:0001c24": "亦明無漏法。從多分說。或非正明　後三",
    "T41n1821_001:0001c25": "品明無漏法。於中雖亦明有漏法。從多分",
    "T41n1821_001:0001c26": "說。或非正明　有漏法麁。所以先說。無漏",
    "T41n1821_001:0001c27": "法細。所以後明。如四諦中先明苦集後明",
    "T41n1821_001:0001c28": "滅．道　又解。有漏可厭。所以先明。厭已令",
    "T41n1821_001:0001c29": "欣。所以無漏後說　又解。有漏無始來起。",
    "T41n1821_001:0002a01": "是故先明。無漏新生。是故後說　就別明",
    "T41n1821_001:0002a02": "有漏中有其三品。謂世．業．隨眠。約果．因．",
    "T41n1821_001:0002a03": "緣三以明前後。世品明有漏果。相麁易厭。",
    "T41n1821_001:0002a04": "所以先明。於中雖亦明因及緣。從多分說。",
    "T41n1821_001:0002a05": "或非正明　業品明感果之因。果必由因",
    "T41n1821_001:0002a06": "而起。必其力勝。所以次說。於中雖亦明果",
    "T41n1821_001:0002a07": "及緣。從多分說。或非正明　隨眠品明業",
    "T41n1821_001:0002a08": "之緣。業自不能感果。必藉其緣。隨眠生果",
    "T41n1821_001:0002a09": "稍劣。所以後辨。於中雖亦明果及因。從多",
    "T41n1821_001:0002a10": "分說。或非正明　就別明無漏法中。有",
    "T41n1821_001:0002a11": "其三品。謂賢聖．智．定。亦約果．因．緣三以辨",
    "T41n1821_001:0002a12": "前後。賢聖品明無漏果。相顯易欣故。所以",
    "T41n1821_001:0002a13": "先說。於中雖亦明因及緣。從多分說。或",
    "T41n1821_001:0002a14": "非正明　智品明證果因。果必藉因。又證",
    "T41n1821_001:0002a15": "果強。所以次說。於中雖亦明果及緣。從多",
    "T41n1821_001:0002a16": "分說。成非正明　定品明智之緣。智獨不",
    "T41n1821_001:0002a17": "能證果。必依定緣。定望彼果其力稍劣。",
    "T41n1821_001:0002a18": "所以後說。於中雖亦明果及因。從多分說。",
    "T41n1821_001:0002a19": "或非正明。",
    "T41n1821_001:0002a20": "諸一切種至我當說者。此下第三依文正解。",
    "T41n1821_001:0002a21": "此論一部大文有三。一序分。二正宗。三流",
    "T41n1821_001:0002a22": "通。聖人造論。必有由致故初明序分。序分",
    "T41n1821_001:0002a23": "既彰。必有所說故次明正宗。正宗既終。勸",
    "T41n1821_001:0002a24": "學流通故後明流通　釋斯三分三解不",
    "T41n1821_001:0002a25": "同。第一解日。初三行頌名序分。何法名",
    "T41n1821_001:0002a26": "為已下。至破我品。名正宗。破我品末已善",
    "T41n1821_001:0002a27": "說此已下。名流通分。此論一部。總釋經",
    "T41n1821_001:0002a28": "中諸法無我。故破我品亦正宗攝。雖定品末。",
    "T41n1821_001:0002a29": "傷歎勸學。為在正宗前故亦名正宗。第二",
    "T41n1821_001:0002b01": "解云。序分同前。何法名為已下。至定品",
    "T41n1821_001:0002b02": "名正宗。從定品末。前來分別以下。總名流",
    "T41n1821_001:0002b03": "通。所以破我品亦名流通者以乘流通分",
    "T41n1821_001:0002b04": "起問。剩明破我品為在流通後故。亦名",
    "T41n1821_001:0002b05": "流通　第三解曰。此論釋經諸法無我。前八",
    "T41n1821_001:0002b06": "品明諸法有體。除損減執。即有三分。序分．",
    "T41n1821_001:0002b07": "正宗同第二師。從前未分別已下。至定品",
    "T41n1821_001:0002b08": "末名流通分　後一品明無我除增益執。",
    "T41n1821_001:0002b09": "亦有三分。初兩句。越此依餘豈無解說。名",
    "T41n1821_001:0002b10": "序分。理定無有已下名正宗已善說此已",
    "T41n1821_001:0002b11": "下名流通。以釋經中二義。所以各別有三",
    "T41n1821_001:0002b12": "分不同　隨明諸論正宗定有。序分．流通",
    "T41n1821_001:0002b13": "有無不定　或有序分而無流通。如毘婆",
    "T41n1821_001:0002b14": "沙論。或有流通而無序分。如二十唯識。",
    "T41n1821_001:0002b15": "或二分俱有。如此論說　或二分俱無。如",
    "T41n1821_001:0002b16": "發智論　隨作論者意各異故　就序分",
    "T41n1821_001:0002b17": "中。一正明序分。二隨難別解。此初一頌正",
    "T41n1821_001:0002b18": "明序分。就中。前三句明歸敬序。第四句明",
    "T41n1821_001:0002b19": "發起序　歸敬謂歸敬世尊。發起謂發起正",
    "T41n1821_001:0002b20": "宗。故先歸敬。後明發起　問何故。論初讚",
    "T41n1821_001:0002b21": "德歸敬。解云。恐有魔事造論不終。讚德",
    "T41n1821_001:0002b22": "歸敬請加備故。故顯宗云。以讚禮言滅諸",
    "T41n1821_001:0002b23": "惡障。標嘉瑞故　又解。為知世尊有勝功",
    "T41n1821_001:0002b24": "德。於佛說法生信尊重　又解。猶如孝子。",
    "T41n1821_001:0002b25": "凡有所作皆啟父母。論主亦爾。今欲造論",
    "T41n1821_001:0002b26": "先啟世尊　泛明諸論。歸敬．發起有無不",
    "T41n1821_001:0002b27": "定。或有歸敬而無發起。如阿毘曇心論",
    "T41n1821_001:0002b28": "　或有發起而無歸敬。如雜心論。或二序",
    "T41n1821_001:0002b29": "俱有。如俱舍論　或二序俱無。如發智論",
    "T41n1821_001:0002c01": "　亦隨作論者意各異故　就歸敬序中。初",
    "T41n1821_001:0002c02": "兩句明佛三德。第三句指德歸敬。就前兩",
    "T41n1821_001:0002c03": "句中。初之諸字。明德所成人。一切已下。明",
    "T41n1821_001:0002c04": "人所成德。依人辨德。故人先。德後。初說",
    "T41n1821_001:0002c05": "諸言顯無朋黨。以德召人。諸有三德我",
    "T41n1821_001:0002c06": "即歸敬。以諸外道各謂自師是一切智。若偏",
    "T41n1821_001:0002c07": "歸敬釋迦牟尼。恐彼生謗。故置諸言息其",
    "T41n1821_001:0002c08": "異論　或恐佛化根淺有情。權作彼師引",
    "T41n1821_001:0002c09": "人正法。故置諸言。此之諸字。起自西方母",
    "T41n1821_001:0002c10": "兒論師。凡欲歸敬皆置諸言。論主。將為當",
    "T41n1821_001:0002c11": "理。故亦言諸　就人所成德中。上句六字",
    "T41n1821_001:0002c12": "明自利德。下一句明利他德。所以先明自",
    "T41n1821_001:0002c13": "利後明利他者。若不自利何能利他。經",
    "T41n1821_001:0002c14": "言菩薩為利他者。據意樂說　一切種諸",
    "T41n1821_001:0002c15": "冥滅者。此明自利德。冥有二種。一染污無",
    "T41n1821_001:0002c16": "知。二不染無知。滅亦有二。一者擇滅。二非",
    "T41n1821_001:0002c17": "擇滅　一切種冥滅斷不染無知。得非擇",
    "T41n1821_001:0002c18": "滅。此顯智德　諸冥滅斷染污無知。得擇",
    "T41n1821_001:0002c19": "滅。此顯斷德　冥滅二字通於兩處　不",
    "T41n1821_001:0002c20": "染無知。種類眾多故言一切。染污無知。種",
    "T41n1821_001:0002c21": "類非多故但言諸　或一切與諸眼目異",
    "T41n1821_001:0002c22": "名。或一切與諸雖眼目異名。此中且以",
    "T41n1821_001:0002c23": "一切為寬。諸言是狹　所以染污不言種",
    "T41n1821_001:0002c24": "者。種謂種類。不染無知種類無邊。是故言",
    "T41n1821_001:0002c25": "種　染污無知種類非多。故不言種　或",
    "T41n1821_001:0002c26": "應言種。略而不論　或可影顯　或此種",
    "T41n1821_001:0002c27": "言通於兩處　自利德中。所以先明智德",
    "T41n1821_001:0002c28": "後明斷德者。智德唯佛是故先說。斷德亦",
    "T41n1821_001:0002c29": "通二乘是故後明　又解。智德有為是故先",
    "T41n1821_001:0003a01": "說。斷德無為是故後明　又解。智因先說斷",
    "T41n1821_001:0003a02": "果後明　拔眾生出生死泥者。此明利他德。",
    "T41n1821_001:0003a03": "謂拔眾生出生死泥。此顯恩德　受眾多",
    "T41n1821_001:0003a04": "生死故名眾生。夫生必死。言生可以攝死。",
    "T41n1821_001:0003a05": "故言眾生。死不必生如入涅槃。是故不",
    "T41n1821_001:0003a06": "言眾死　或舉初顯後。設有餘文言眾",
    "T41n1821_001:0003a07": "死者。舉後顯初　生死無邊深廣難出故",
    "T41n1821_001:0003a08": "以喻泥　敬禮如是如理師者　指德歸敬。",
    "T41n1821_001:0003a09": "如是之言指上三德　問何故。長行云。如理",
    "T41n1821_001:0003a10": "師言顯利他德。解云但說利他即顯自利。",
    "T41n1821_001:0003a11": "夫利他者必自利故　又解。敬禮如是三",
    "T41n1821_001:0003a12": "德。敬禮如理師。如是。總指三德。如理師言。",
    "T41n1821_001:0003a13": "別顯利他德　問何故。此論但敬三德不",
    "T41n1821_001:0003a14": "言三寶。解曰。三德．三寶其義不同。隨造論",
    "T41n1821_001:0003a15": "者意樂說故　泛明諸論。三德．三寶。有無",
    "T41n1821_001:0003a16": "不定。或說三德不言三寶。如此論說　或",
    "T41n1821_001:0003a17": "說三寶不言三德。如阿毘曇心論　或二",
    "T41n1821_001:0003a18": "種俱說。亦應有文。然未撿得　或二俱不",
    "T41n1821_001:0003a19": "說。如發智論　又解。此論亦敬佛寶。於",
    "T41n1821_001:0003a20": "智德中兼顯佛故　又解。此論亦敬法寶。",
    "T41n1821_001:0003a21": "涅槃果法。即斷德故　不言僧者。略而",
    "T41n1821_001:0003a22": "不論　或四向．四果說之為僧。世親菩薩。",
    "T41n1821_001:0003a23": "一阿僧祇耶向滿。智慧勝彼。故不歸敬。",
    "T41n1821_001:0003a24": "問何故。論主造攝論中亦敬僧耶。解曰。僧",
    "T41n1821_001:0003a25": "者謂眾。大乘菩薩容有眾多。同時入聖。名",
    "T41n1821_001:0003a26": "僧歸敬。此宗菩薩。唯一。得入三十四心。不",
    "T41n1821_001:0003a27": "名為僧。故不歸敬　又解。此論亦敬僧寶。",
    "T41n1821_001:0003a28": "於恩德中兼顯僧故。故下論云正法教手",
    "T41n1821_001:0003a29": "拔濟令出。泥拔眾生令出三界。即顯僧",
    "T41n1821_001:0003b01": "寶。真諦三藏亦作此解對法藏論我當",
    "T41n1821_001:0003b02": "說者。此明發起序。對法藏論。下文自釋",
    "T41n1821_001:0003b03": "　我當說者。五蘊假者目之為我。當說之言。",
    "T41n1821_001:0003b04": "簡已．正說。歸世尊既終。許發論端言我",
    "T41n1821_001:0003b05": "當說。次欲造論故先發起。論曰至方",
    "T41n1821_001:0003b06": "申敬禮者。就長行中。一總標頌意。二別釋",
    "T41n1821_001:0003b07": "頌文。此即總標　論主。今欲造俱舍論。雖",
    "T41n1821_001:0003b08": "復以德召人．本意為顯釋迦自師。德體尊",
    "T41n1821_001:0003b09": "高。超諸二乘．菩薩聖眾。故先讚德方申敬",
    "T41n1821_001:0003b10": "禮　或聖眾者。諸外道等自謂聖眾　諸",
    "T41n1821_001:0003b11": "言所表謂佛世尊者。此下別釋。以德召人餘",
    "T41n1821_001:0003b12": "人無德。諸言雖總還表世尊。此能破",
    "T41n1821_001:0003b13": "闇故稱冥滅者。此通伏難。伏難意云。諸言是",
    "T41n1821_001:0003b14": "總。如何表佛。故今通言。此佛世尊智慧能",
    "T41n1821_001:0003b15": "破二種闇冥。故稱世尊。二冥俱滅。由佛世",
    "T41n1821_001:0003b16": "尊二冥滅故。諸言雖總還表世尊　又解。",
    "T41n1821_001:0003b17": "此文別顯能破闇人。此佛力能永破諸闇",
    "T41n1821_001:0003b18": "故稱世尊冥滅。言一切種至一切品冥",
    "T41n1821_001:0003b19": "者。謂滅諸境冥。斷染污無知。諸境即是四",
    "T41n1821_001:0003b20": "諦．修道。迷此境故說之為冥。此釋諸冥",
    "T41n1821_001:0003b21": "滅。故正理云。諸境界冥亦永滅故。斷德圓滿。",
    "T41n1821_001:0003b22": "謂滅一切品冥斷不染無知。一切品即一切",
    "T41n1821_001:0003b23": "法品類。迷此品故說之為冥。此釋一切種",
    "T41n1821_001:0003b24": "冥滅。故正理云。一切種冥皆永滅故。智德圓",
    "T41n1821_001:0003b25": "滿　問何故頌文先說一切。長行後明。解",
    "T41n1821_001:0003b26": "云。頌本義次。長行言便　或阿毘達磨。性相",
    "T41n1821_001:0003b27": "以求。言便即說。前後何定　問智德．斷德以",
    "T41n1821_001:0003b28": "何為體。解云。智德以佛身中智慧為體。若",
    "T41n1821_001:0003b29": "并隨行五蘊為體　斷德以擇滅為體。",
    "T41n1821_001:0003c01": "問若言斷德擇滅為體。何故俱舍二十七云。",
    "T41n1821_001:0003c02": "斷圓德有四種。一一切煩惱斷。二一切定障",
    "T41n1821_001:0003c03": "斷。三畢竟斷。四并習斷。准彼論文。若一切",
    "T41n1821_001:0003c04": "煩惱障斷得擇滅。若不染無知定障斷得非",
    "T41n1821_001:0003c05": "擇滅。即前二障斷已不退名畢竟斷。通得",
    "T41n1821_001:0003c06": "擇滅及非擇滅。此簡異鈍根。如來不但斷",
    "T41n1821_001:0003c07": "彼煩惱。并彼煩惱習氣亦斷得非擇滅。生",
    "T41n1821_001:0003c08": "簡利根二乘　又解。并習斷者。不但斷煩",
    "T41n1821_001:0003c09": "惱障．定障。并二障習氣亦斷。准彼斷德通",
    "T41n1821_001:0003c10": "非擇滅。何故唯說擇滅為體。解云。斷德從",
    "T41n1821_001:0003c11": "強擇滅為體。若據其兼通非擇滅。故不相",
    "T41n1821_001:0003c12": "違　又解。斷德唯以擇滅為體。然有定障",
    "T41n1821_001:0003c13": "等擇滅不顯。定障等若無擇滅即顯。能顯斷",
    "T41n1821_001:0003c14": "故名斷圓德　又解。彼文四斷皆是擇滅。若",
    "T41n1821_001:0003c15": "煩惱斷是自性斷。緣縛斷。若定障斷．并習斷",
    "T41n1821_001:0003c16": "是緣縛斷。若畢竟斷通自性斷．緣縛斷。",
    "T41n1821_001:0003c17": "以諸無知至故說為冥者。此釋冥義。染與不",
    "T41n1821_001:0003c18": "染。無知非一。名諸無知。若染無知能覆理．",
    "T41n1821_001:0003c19": "事二種實義。不染無知能障理．事二種真見",
    "T41n1821_001:0003c20": "　又解。能覆實義是不染無知。能障真見",
    "T41n1821_001:0003c21": "是染無知　又解。能覆實義謂覆外境。能",
    "T41n1821_001:0003c22": "障真見謂障內心。能覆．能障皆是冥義通",
    "T41n1821_001:0003c23": "二無知　問染污無知何以為體。解云。以無",
    "T41n1821_001:0003c24": "明為體．所以不言餘煩惱者。無明通與",
    "T41n1821_001:0003c25": "諸惑相應。若說無明亦顯餘惑。問不染",
    "T41n1821_001:0003c26": "無知其義云何。解云。將釋此義。略以三門",
    "T41n1821_001:0003c27": "分別。一出體。二釋名。三諸門分別。就出",
    "T41n1821_001:0003c28": "體中一敘異說。二出過非。三述正義　言",
    "T41n1821_001:0003c29": "敘異說者。人及論說。總有十一師　第一師",
    "T41n1821_001:0004a01": "言。不染無知。以未成佛來。鈍異熟無記心",
    "T41n1821_001:0004a02": "心所法為體　第二師云。不染無知。以未",
    "T41n1821_001:0004a03": "成佛來。鈍四無記心．心所法為體　第三",
    "T41n1821_001:0004a04": "西方德光論師云。不染無知。以未成佛來。",
    "T41n1821_001:0004a05": "鈍自性無記心．心所法為體。而非四無記",
    "T41n1821_001:0004a06": "攝。通於三界恒成過未　第四師云。不染",
    "T41n1821_001:0004a07": "無知。以未成佛來。鈍眾同分為體。依此",
    "T41n1821_001:0004a08": "同分所起慧等。觀境不明　第五師云。不",
    "T41n1821_001:0004a09": "染無知。以不自在為體故正理七十出解",
    "T41n1821_001:0004a10": "脫障體中云。有餘師說。此解脫障。即以於",
    "T41n1821_001:0004a11": "諸定不自在為體　第六師云。不染無知。",
    "T41n1821_001:0004a12": "以非得為體。故正理七十云。有餘師說。此",
    "T41n1821_001:0004a13": "解脫障。即以諸定不得為體　第七師云。",
    "T41n1821_001:0004a14": "不染無知。以不懃求等為體。故正理七十",
    "T41n1821_001:0004a15": "云。有餘師說。於彼加行不懃求故。不聽聞",
    "T41n1821_001:0004a16": "故。不數習故。解脫不生。即此名為解脫障",
    "T41n1821_001:0004a17": "體　第八師云。不染無知。以智無為體。故",
    "T41n1821_001:0004a18": "正理二十八云解二無知差別中云。有作",
    "T41n1821_001:0004a19": "是說。若能障智是染無知．不染無知唯智非",
    "T41n1821_001:0004a20": "有　解云。此無明體能障智明。能障之體",
    "T41n1821_001:0004a21": "是染無知。智無之處說為不染　又解。是經",
    "T41n1821_001:0004a22": "部師義　第九師云。不染無知。以心心所法",
    "T41n1821_001:0004a23": "總習氣為體。故正理二十八云。心及所總",
    "T41n1821_001:0004a24": "名習氣　解云。正理雖無別計。准古師破",
    "T41n1821_001:0004a25": "知有此說。此說心．心所法所有習氣總名",
    "T41n1821_001:0004a26": "無知。無知習氣無有寬．狹　第十師云。不",
    "T41n1821_001:0004a27": "染無知。即名習氣。心所法中別有體性。故",
    "T41n1821_001:0004a28": "正理二十八云。有古師說習氣相言。有不",
    "T41n1821_001:0004a29": "染污心所差別。染．不染法。數習所引。非一",
    "T41n1821_001:0004b01": "切智相續。現行。令心．心所不自在轉。是名",
    "T41n1821_001:0004b02": "習氣。解云。古師。是說一切有部古師。此古師",
    "T41n1821_001:0004b03": "說。於心所中別有一體。名為習氣。是不染",
    "T41n1821_001:0004b04": "無知。習氣無知體無寬狹。如染無知別有",
    "T41n1821_001:0004b05": "無明。通由一切染不染法數習所引。未成",
    "T41n1821_001:0004b06": "佛來。一切心品恒相續生。令所俱心。不自",
    "T41n1821_001:0004b07": "在轉。雖復遍與三性相應。然其體是無覆",
    "T41n1821_001:0004b08": "無記　第十一師云。不染無知。以習氣為",
    "T41n1821_001:0004b09": "體。故正理云。大德[邏糸]摩作如是說。有不",
    "T41n1821_001:0004b10": "染法名為習氣。如不善因所招異熟。世尊",
    "T41n1821_001:0004b11": "昔在菩薩位中。三無數劫修諸加行。雖有",
    "T41n1821_001:0004b12": "煩惱。而能漸除煩惱所引不染習氣。白法習",
    "T41n1821_001:0004b13": "氣漸令增長。彼於永斷諸漏得時。前諸習",
    "T41n1821_001:0004b14": "氣有滅不滅。以於長時修加行故。證得",
    "T41n1821_001:0004b15": "無上諸漏永盡。然佛猶有白法習氣。言習",
    "T41n1821_001:0004b16": "氣有滅不滅故　解云。此師執。有別法是",
    "T41n1821_001:0004b17": "不染污而能障慧。如不善因招異熟果。別",
    "T41n1821_001:0004b18": "有體故。然此無知即是一切煩惱習氣。餘文",
    "T41n1821_001:0004b19": "可知。[邏糸]摩此云喜樂　二出過非者。破",
    "T41n1821_001:0004b20": "第一師云。若不染無知。異熟無記心心所法",
    "T41n1821_001:0004b21": "為體性者。二乘無學。異熟生心不現在前。",
    "T41n1821_001:0004b22": "非成就故。應名為佛。若言以必起故不",
    "T41n1821_001:0004b23": "名佛者。後起成時可不名佛。未起不成",
    "T41n1821_001:0004b24": "應名為佛。若言有習氣故不名佛者。是",
    "T41n1821_001:0004b25": "即由彼不名為佛。何關異熟心心所法。故",
    "T41n1821_001:0004b26": "說非理　破第二師云。若不染無知。以四",
    "T41n1821_001:0004b27": "無記心等為體者。欲色二界無覆無記不",
    "T41n1821_001:0004b28": "現在前。容成過．未。無色無學。異熟生心不",
    "T41n1821_001:0004b29": "現在前。非成過．未。應名為佛。故亦非理。",
    "T41n1821_001:0004c01": "若言以必起故。有習氣故。不名為佛者。",
    "T41n1821_001:0004c02": "准前徵破。故亦非理　破第三師云。若不",
    "T41n1821_001:0004c03": "染無知以自性無記心等為體。通三界中恒",
    "T41n1821_001:0004c04": "成過．未者。雖無不成之過。然與識身足論",
    "T41n1821_001:0004c05": "十四相違。彼論解十二心中。生無色界異",
    "T41n1821_001:0004c06": "熟生心不現在前。不成就無覆無記心。既",
    "T41n1821_001:0004c07": "違此說。故亦非理　破第四師云。若不染",
    "T41n1821_001:0004c08": "無知。以眾同分為體者。別作一途或容此",
    "T41n1821_001:0004c09": "說。撿尋諸論全無此文。故亦非理　破第",
    "T41n1821_001:0004c10": "五師云。若以不自在為障體者。正理七十",
    "T41n1821_001:0004c11": "破云。必有少法力為能障。令彼於定不",
    "T41n1821_001:0004c12": "自在轉。若不爾者。彼有何緣。於諸定中不",
    "T41n1821_001:0004c13": "得自在　解云。必有少不染無知法　破",
    "T41n1821_001:0004c14": "第六師云。若以不得為障體者。正理七十",
    "T41n1821_001:0004c15": "破云。不得定者。必有所因。不可說言即",
    "T41n1821_001:0004c16": "因不得。自體不應還因自故。或煩惱障。亦",
    "T41n1821_001:0004c17": "應可說即以應果不得為性。彼既不然。此",
    "T41n1821_001:0004c18": "云何爾　破第七師云。若以不懃求等為",
    "T41n1821_001:0004c19": "障體者。正理七十破云。阿羅漢果。亦由於",
    "T41n1821_001:0004c20": "加行不懃求等故。體不得生。豈便無別",
    "T41n1821_001:0004c21": "煩惱障體　破第八師云。若不染無知。以",
    "T41n1821_001:0004c22": "智無為體者。正理二十八云。古師破云。非",
    "T41n1821_001:0004c23": "唯智無。無法無容能為因　破第九師云。",
    "T41n1821_001:0004c24": "若不染無知。以心心所總名習氣為體性",
    "T41n1821_001:0004c25": "者。正理二十八。古師破云亦不應說有如",
    "T41n1821_001:0004c26": "是類心及心所。總名習氣。不染無知前已說",
    "T41n1821_001:0004c27": "故。謂此無知。為自性住心等為體。為有差",
    "T41n1821_001:0004c28": "別。若自性住心等為體。佛亦應有不染無",
    "T41n1821_001:0004c29": "知。若有差別。能差別者。可是無知。非所差",
    "T41n1821_001:0005a01": "別。現見善等品類差別心．心所中。必有別法",
    "T41n1821_001:0005a02": "為能差別。非即一切。如善品中必有信等。",
    "T41n1821_001:0005a03": "不善品中有無漸等。染污品中有放逸等。如",
    "T41n1821_001:0005a04": "是等類。心．心所中必有別法為能差別。故",
    "T41n1821_001:0005a05": "知。此中亦有別法能為差別者。是不染無",
    "T41n1821_001:0005a06": "知(解云准此破文故知有總計家)　破第十古師云。若不染無",
    "T41n1821_001:0005a07": "知。於心所中別有一體者。正理二十八云。",
    "T41n1821_001:0005a08": "正義家破云。今詳。彼言有太過失。諸異生",
    "T41n1821_001:0005a09": "等。心心所法。皆不如實覺味．勢．熟等相。然",
    "T41n1821_001:0005a10": "不見生餘心心所故　又一一念。彼心心",
    "T41n1821_001:0005a11": "所差別而生。應念念中各有別別無知法起",
    "T41n1821_001:0005a12": "　若謂有異相令無知差別。即此是能差別",
    "T41n1821_001:0005a13": "心品。何須別計不染無知　解云。若未知",
    "T41n1821_001:0005a14": "位此法恒行。一切異生．聲聞．獨覺。皆不了",
    "T41n1821_001:0005a15": "知故。應竝有無知。而實不見生餘心品。",
    "T41n1821_001:0005a16": "但有善等諸心所生　若謂此法不違一",
    "T41n1821_001:0005a17": "切。於念念中常相應者。所相應品有差別",
    "T41n1821_001:0005a18": "故應有差別。由彼差別令相應品。別異而",
    "T41n1821_001:0005a19": "生　若謂異相是差別者。即彼異相。能令",
    "T41n1821_001:0005a20": "心品。別別無知。何勞別法　破第十一[邏糸]",
    "T41n1821_001:0005a21": "摩云。若不染無知。以習氣為體者。正理二",
    "T41n1821_001:0005a22": "十八破云。如是所說理亦可然。而彼不能",
    "T41n1821_001:0005a23": "顯其體性。不染習氣其體是何。非但虛言",
    "T41n1821_001:0005a24": "令生實解(解云。總言習氣。理亦無違不能顯體。終成謬說也)　三述正",
    "T41n1821_001:0005a25": "義者。不染無知。以未成佛來。所有一切有",
    "T41n1821_001:0005a26": "漏無染劣慧為體。故正理二十八云。是故即",
    "T41n1821_001:0005a27": "於味．勢．熟等。不懃求解。慧。與異相法俱。",
    "T41n1821_001:0005a28": "為因。引生彼同類慧。此慧。於解又不懃",
    "T41n1821_001:0005a29": "求。復為因引生不懃求解慧。如是展轉",
    "T41n1821_001:0005b01": "無始時來。因果相仍習以成性。故。即於彼",
    "T41n1821_001:0005b02": "味等境中。數習於解無堪能智。此所引劣",
    "T41n1821_001:0005b03": "智名不染無知　即此俱生心．心所法總名",
    "T41n1821_001:0005b04": "習氣。理定應然　或諸有情有煩惱位。所",
    "T41n1821_001:0005b05": "有無染心。及相續。由諸煩惱間雜所熏。有",
    "T41n1821_001:0005b06": "能順生煩惱氣分。故諸無染心。及眷屬。似",
    "T41n1821_001:0005b07": "彼行相差別而生。由數習力相繼而起故。",
    "T41n1821_001:0005b08": "離過身中。仍名有習氣。一切智者。永斷不",
    "T41n1821_001:0005b09": "行　然於已斷見所斷位。通染．不染心。",
    "T41n1821_001:0005b10": "相續中。有餘順生煩惱習性。是見所斷煩",
    "T41n1821_001:0005b11": "惱氣分。於中。染者。說名類性。金剛道斷皆",
    "T41n1821_001:0005b12": "不現行。若不染者。名見所斷煩惱習氣。亦",
    "T41n1821_001:0005b13": "彼道斷。由根差別有行．不行　若於已斷",
    "T41n1821_001:0005b14": "修所斷位。唯於不染心。相續中。有餘順生",
    "T41n1821_001:0005b15": "煩惱習性。是修所斷煩惱氣分。名修所斷",
    "T41n1821_001:0005b16": "煩惱習氣。是有漏故。無學已斷。隨根勝．劣",
    "T41n1821_001:0005b17": "有行．不行。世尊已得法自在故。彼如是",
    "T41n1821_001:0005b18": "煩惱畢竟不行。故佛獨稱善淨相續。即由",
    "T41n1821_001:0005b19": "此故。行無誤失。得不共法．三念住等。又由",
    "T41n1821_001:0005b20": "此故。密意說言。唯佛獨名得無學果　解",
    "T41n1821_001:0005b21": "云。正理意說。不染無知。劣慧為體。無知狹。",
    "T41n1821_001:0005b22": "習氣寬。然解習氣二解不同。一解。劣慧俱",
    "T41n1821_001:0005b23": "生心．心所法總名習氣。一解。習氣不但通",
    "T41n1821_001:0005b24": "心．心所法。亦通相續身　又婆沙一百五十",
    "T41n1821_001:0005b25": "三出解脫障體中云。解脫障。有說。以下無",
    "T41n1821_001:0005b26": "知為體　有說。於定不自在為體　有",
    "T41n1821_001:0005b27": "說。諸定不得為體。婆沙雖無評家。准正理",
    "T41n1821_001:0005b28": "論。以初師為正。故正理七十於解脫障體",
    "T41n1821_001:0005b29": "總有四師　初師云。有劣無知無覆無記性",
    "T41n1821_001:0005c01": "能障解脫。是解脫障體　第二師以不自",
    "T41n1821_001:0005c02": "在為體　第三師以不得為體　第四師",
    "T41n1821_001:0005c03": "以不懃求等為體　又云。初說應理故。彼",
    "T41n1821_001:0005c04": "三師說具如前說。以此文證故知。不染無",
    "T41n1821_001:0005c05": "知劣慧為體　又元瑜法師。解順正理或諸",
    "T41n1821_001:0005c06": "有情已下云。以諸無染心。及相續身中。有",
    "T41n1821_001:0005c07": "諸煩惱熏成氣分。是無明多者。善心現行。亦",
    "T41n1821_001:0005c08": "多闇昧隨順無明。餘例亦爾。以此習氣。名",
    "T41n1821_001:0005c09": "此無知。此體是何。以未成佛來。一切有漏",
    "T41n1821_001:0005c10": "善。無記法。順無明故。違遍知故。皆名無",
    "T41n1821_001:0005c11": "知。如是氣分染品。亦有漏。於染攝。故此不",
    "T41n1821_001:0005c12": "論。故於已斷見所斷位。謂從預流乃至無",
    "T41n1821_001:0005c13": "學。染．不染品皆有見所斷煩惱習性。唯除",
    "T41n1821_001:0005c14": "無漏。染名類性煩惱類故。不染名習氣習",
    "T41n1821_001:0005c15": "煩惱成故。此意總以無染有漏若心。若",
    "T41n1821_001:0005c16": "身順煩惱者似煩惱故。名為習氣。不染無",
    "T41n1821_001:0005c17": "知。習氣無知。無有寬狹。佛身畢竟不順煩",
    "T41n1821_001:0005c18": "惱。斷習氣故。名淨相續。更不學慧方名",
    "T41n1821_001:0005c19": "無學。餘文可知。第二釋名者。體非染",
    "T41n1821_001:0005c20": "故名為不染。於境不悟名曰無知。無知即",
    "T41n1821_001:0005c21": "不染。名不染無知。持業釋也　或名習",
    "T41n1821_001:0005c22": "氣。故正理云。此不染無知。即說名習氣。言",
    "T41n1821_001:0005c23": "習氣者。習謂數習。氣謂氣分。有諸煩惱及",
    "T41n1821_001:0005c24": "劣智等數習氣分。故名習氣。習之氣故。名",
    "T41n1821_001:0005c25": "為習氣。依主釋也　又解。即習名氣。有諸",
    "T41n1821_001:0005c26": "煩惱等所習氣分。持業釋也　或名不懃",
    "T41n1821_001:0005c27": "求解慧。或名無堪能智。或名劣智。或名劣",
    "T41n1821_001:0005c28": "無知。如正理說　或名下無智。或名邪",
    "T41n1821_001:0005c29": "智。如婆沙說　此等諸名名異體同。思之",
    "T41n1821_001:0006a01": "可解　三諸門分別者。一對染辨差別。二",
    "T41n1821_001:0006a02": "對習明寬．狹。三三性分別。四明斷分位。",
    "T41n1821_001:0006a03": "一對染辨差別者。正理論總有三解。第一",
    "T41n1821_001:0006a04": "解云。今詳。二種無知相別。謂由此故立愚．",
    "T41n1821_001:0006a05": "智殊。如是名為染無知相。若由此故。或有",
    "T41n1821_001:0006a06": "境中智不及愚是第二相　解曰。愚謂異",
    "T41n1821_001:0006a07": "生。智謂聖者。此二差別由染無知。斷名聖",
    "T41n1821_001:0006a08": "者。不斷名凡。若由此不染無知有輕．重故。",
    "T41n1821_001:0006a09": "諸境中。或有阿羅漢不識赤鹽。然有異生",
    "T41n1821_001:0006a10": "善通三藏。是名於境智不及愚　第二解",
    "T41n1821_001:0006a11": "云。又若斷已。佛．二乘皆無差別。是第一相。",
    "T41n1821_001:0006a12": "若有斷已。佛與二乘有行．不行。是第二相",
    "T41n1821_001:0006a13": "解云。染污無知。三乘同斷齊不現行。名無",
    "T41n1821_001:0006a14": "差別。或同證擇滅名無差別。不染無知雖",
    "T41n1821_001:0006a15": "復三乘同斷緣縛。二乘現行。佛不現行。",
    "T41n1821_001:0006a16": "第三解曰。又若於事自．共相愚。是名第一",
    "T41n1821_001:0006a17": "染無知相。若於諸法味．勢．熟．德．數．量．處．",
    "T41n1821_001:0006a18": "時．同．異等相。不能如實覺。是名不染無",
    "T41n1821_001:0006a19": "知　解云。若於諸事迷自性迷共相是染",
    "T41n1821_001:0006a20": "無知。若於諸法微細差別。味(諸法滋味。或苦等味)勢(諸法勢力",
    "T41n1821_001:0006a21": "引後自果。或有損益等勢力)熟(諸法正起力能引自果名熟或成就名就)德(諸法德用)數(一．二",
    "T41n1821_001:0006a22": "等數)量(大．小等量)處(近．遠等處)時(近．遠等時)同(諸法相似)異(諸法差別等相)。",
    "T41n1821_001:0006a23": "不能如實覺。是不染無知。第二對習明",
    "T41n1821_001:0006a24": "寬．狹者。無知狹習氣寬。不染無知必是習",
    "T41n1821_001:0006a25": "氣　有是習氣而非無知。謂無知俱生心心",
    "T41n1821_001:0006a26": "所法。或相續身所有習氣　第三三性分別",
    "T41n1821_001:0006a27": "者。不染無知通善．無覆無記。既言不染。明",
    "T41n1821_001:0006a28": "非不善．有覆無記。若通於善。無色無學恒",
    "T41n1821_001:0006a29": "成就故。可不名佛。若唯無記。無色無學異",
    "T41n1821_001:0006b01": "熟生心不現在前。不成就故應名為佛。以",
    "T41n1821_001:0006b02": "此而言故亦通善　問若通善者。何故婆",
    "T41n1821_001:0006b03": "沙第九云。問此邪智是何。答此是欲界修所",
    "T41n1821_001:0006b04": "斷中。無覆無記邪行相智。如於杌起人想。",
    "T41n1821_001:0006b05": "及於人起杌想。於非道起道想。於道起",
    "T41n1821_001:0006b06": "非道想。如是等　又正理七十云。有劣無",
    "T41n1821_001:0006b07": "知無覆無記性能障解脫。是解脫障體又云。",
    "T41n1821_001:0006b08": "諸大論師咸言。練根皆為遮遣見．修斷惑力",
    "T41n1821_001:0006b09": "所引發。無覆無記無知現行　准彼兩論。",
    "T41n1821_001:0006b10": "但言無記。解云。婆沙但解邪行相智非實",
    "T41n1821_001:0006b11": "知故名之為邪。故言無記。正理出解脫",
    "T41n1821_001:0006b12": "障體及根障體。故言無記。今者總出一切",
    "T41n1821_001:0006b13": "不染無知體性。故亦通善。或無知有二。一",
    "T41n1821_001:0006b14": "者是善障法力劣。二者無記障法力勝。婆",
    "T41n1821_001:0006b15": "沙。正理據勝而說。故言無記。今言通善",
    "T41n1821_001:0006b16": "亦據劣明　又解。諸論皆云不染無知無覆",
    "T41n1821_001:0006b17": "無記。明知不通於善。雖亦有時不成無覆",
    "T41n1821_001:0006b18": "心．心所法以必起故。有習氣故。不名為",
    "T41n1821_001:0006b19": "佛。雖有兩解意謂前勝。若難後家准前",
    "T41n1821_001:0006b20": "應說　第四明斷分位者。此不染無知。若菩",
    "T41n1821_001:0006b21": "薩三無數劫隨位漸斷。至金剛喻定方總斷",
    "T41n1821_001:0006b22": "過。若二乘等雖有分斷。而非斷過。應知",
    "T41n1821_001:0006b23": "此中所言斷者畢竟不生得非擇滅。名之",
    "T41n1821_001:0006b24": "為斷。非據擇滅。若據擇滅。三乘同斷即無",
    "T41n1821_001:0006b25": "差別　問菩薩斷不染無知。得非擇滅。於",
    "T41n1821_001:0006b26": "何位得。解云。至金剛喻定方總斷盡得非",
    "T41n1821_001:0006b27": "擇滅　問見道所斷染污無知。增上忍時定",
    "T41n1821_001:0006b28": "不行。故得非擇滅。不染無知三十四念亦定",
    "T41n1821_001:0006b29": "不行。何故不於見道初位得非擇滅　解",
    "T41n1821_001:0006c01": "云。得非擇滅但據闕緣。勝緣闕時方得彼",
    "T41n1821_001:0006c02": "滅。至金剛喻三摩地時。不染無知勝緣方",
    "T41n1821_001:0006c03": "闕。故於此位得非擇滅。如現觀邊世俗智",
    "T41n1821_001:0006c04": "等。雖復體性畢竟不生。於前位中亦不出",
    "T41n1821_001:0006c05": "觀。然至三諦現觀後邊。勝緣闕故得非擇",
    "T41n1821_001:0006c06": "滅。故正理論解三現觀邊世俗智云。謂於",
    "T41n1821_001:0006c07": "爾時起得自在。餘緣障故體不現前(已上論文)",
    "T41n1821_001:0006c08": "　不染無知例亦可爾。見染無知增上忍位。",
    "T41n1821_001:0006c09": "亦勝緣闕得非擇滅。故不成例　若據西",
    "T41n1821_001:0006c10": "方師說。三十四念亦容出觀。即不成難",
    "T41n1821_001:0006c11": "　應知此論。據證不生名之為斷。且說未",
    "T41n1821_001:0006c12": "來。若據不成名之為斷。亦通過去。",
    "T41n1821_001:0006c13": "唯佛世尊至故稱為滅者。此釋滅義　唯",
    "T41n1821_001:0006c14": "簡二乘　成就名為得　不退名永對治。對",
    "T41n1821_001:0006c15": "治有二．一者聖道。二如實覺　一切境。謂四",
    "T41n1821_001:0006c16": "諦及修道。一切種。謂一切種類　冥有二",
    "T41n1821_001:0006c17": "種。謂染不染　不生亦二。一者擇滅。二者",
    "T41n1821_001:0006c18": "非擇滅。無為體常故言不生。唯佛世尊。得",
    "T41n1821_001:0006c19": "永對治聖道故。於一切理．事境染污冥。證",
    "T41n1821_001:0006c20": "擇滅不生法。故稱為滅　得永對治如實",
    "T41n1821_001:0006c21": "覺故。於一切種類不染污冥。證非擇滅不",
    "T41n1821_001:0006c22": "生法。故稱為滅。聲聞獨覺至非一切種",
    "T41n1821_001:0006c23": "者。舉劣顯勝。二乘雖滅諸冥與世尊等。",
    "T41n1821_001:0006c24": "以染無知畢竟斷故。名為二乘。非斷一切",
    "T41n1821_001:0006c25": "種不染無知故。不名為佛。所以者何",
    "T41n1821_001:0006c26": "者。問何以得知二乘非斷一切種冥。",
    "T41n1821_001:0006c27": "由於佛法至猶未斷故者。答　佛法。謂佛身",
    "T41n1821_001:0006c28": "中十力等法　又解。佛所知法。即極遠等",
    "T41n1821_001:0006c29": "　極遠時。謂八萬劫外時　極遠處。謂三千大",
    "T41n1821_001:0007a01": "千世界外處　諸義類。謂一切法種種義類無",
    "T41n1821_001:0007a02": "邊差別。聲聞．獨覺。不染無知猶未斷故。",
    "T41n1821_001:0007a03": "於極遠等所以不知。由不知故。顯彼非",
    "T41n1821_001:0007a04": "能斷一切種。然諸論說二乘能斷不染無",
    "T41n1821_001:0007a05": "知者。據緣縛斷說。已讚世尊至利他",
    "T41n1821_001:0007a06": "德圓者。此結引也。拔眾生出至所以譬",
    "T41n1821_001:0007a07": "泥者。牒頌別釋生死泥也。由彼生死。是諸",
    "T41n1821_001:0007a08": "眾生沈處溺處。難可出故　或深故名沈",
    "T41n1821_001:0007a09": "處。黏故名溺處　[澗日+活]故難出　所以譬泥。",
    "T41n1821_001:0007a10": "謂業．異熟為土。煩惱為水。更相間雜名生",
    "T41n1821_001:0007a11": "死泥。即生死名泥。持業釋也　又解。生死",
    "T41n1821_001:0007a12": "泥。以一切有漏法為體。由彼受於多生死",
    "T41n1821_001:0007a13": "故。學人漸出。若無學人。盡此一生更不受",
    "T41n1821_001:0007a14": "故。得名為出　又解。生死之泥名生死",
    "T41n1821_001:0007a15": "泥。生死即異熟果。泥即惡業煩惱。若學人分",
    "T41n1821_001:0007a16": "出生死之泥。若無學人出生死之泥總盡",
    "T41n1821_001:0007a17": "又解。未來生死名之為泥。若學人更受。未",
    "T41n1821_001:0007a18": "名為出。無學不受。得名為出。故十二緣起",
    "T41n1821_001:0007a19": "中。未來名生老死　眾生於中至拔濟令",
    "T41n1821_001:0007a20": "出者。此釋拔濟義。眾生於生死泥中。沈淪",
    "T41n1821_001:0007a21": "沒溺無能救者故。世尊哀憐愍念投機說",
    "T41n1821_001:0007a22": "法。隨授所應三乘正法教手。拔濟令出。故",
    "T41n1821_001:0007a23": "正理云。授正法教手拔眾生出生死泥。故",
    "T41n1821_001:0007a24": "恩德圓滿　問恩德以何為體。解云。以大",
    "T41n1821_001:0007a25": "悲為體。若據隨行五蘊為體。故顯宗云。諸",
    "T41n1821_001:0007a26": "有成就巧智大悲授如應言拔濟令出",
    "T41n1821_001:0007a27": "　彼論巧智即是大悲　或可。恩德以善巧智",
    "T41n1821_001:0007a28": "及大悲為體。已讚佛德次申敬禮者。",
    "T41n1821_001:0007a29": "此結引也。敬禮如是至名如理師者。稽",
    "T41n1821_001:0007b01": "之言至。首之言頭。以己之尊接佛之卑。故",
    "T41n1821_001:0007b02": "稱敬禮　總指三德故云如是　如實無",
    "T41n1821_001:0007b03": "倒教授眾生。令行善法。誡勗眾生令不",
    "T41n1821_001:0007b04": "造惡。名如理師。故婆沙十六云。遮無利",
    "T41n1821_001:0007b05": "益故名教誡。與有利益故名教授。如彼",
    "T41n1821_001:0007b06": "廣說。如理師言至與願神通者。上雖",
    "T41n1821_001:0007b07": "具陳三德。今復偏敬利他。此頌應言敬禮",
    "T41n1821_001:0007b08": "如是自他利德　敬禮如理師。利他德。此",
    "T41n1821_001:0007b09": "利他德益物為勝故重歸敬。但由正教",
    "T41n1821_001:0007b10": "拔濟有情令出生死。不由輪王等威力。不",
    "T41n1821_001:0007b11": "由天神等與願。不由示現神通。令出生",
    "T41n1821_001:0007b12": "死。此三但能暫時拔濟。非能究竟令出生",
    "T41n1821_001:0007b13": "死。禮如理師欲何所作者。問歸敬意。",
    "T41n1821_001:0007b14": "對法藏論至故稱為論者。舉頌答。教",
    "T41n1821_001:0007b15": "誡學徒行善斷惡。故名為論。其論者",
    "T41n1821_001:0007b16": "何者。問　謂對法藏者。答。",
    "T41n1821_001:0007b17": "何謂對法者。此下第二隨難別解。就中。一",
    "T41n1821_001:0007b18": "出對法體。二釋藏名。三明說意．說人。此即",
    "T41n1821_001:0007b19": "出對法體。頌前問起。頌曰至諸慧論",
    "T41n1821_001:0007b20": "者。頌答。淨慧隨行名為對法。及能得此無",
    "T41n1821_001:0007b21": "漏淨慧諸慧諸論。亦名對法　梵云伽陀。",
    "T41n1821_001:0007b22": "此翻名頌。舊云偈訛也。論曰至阿毘",
    "T41n1821_001:0007b23": "達磨者。就長行中。一出體。二釋名。此下出",
    "T41n1821_001:0007b24": "體。釋頌上句　慧謂簡擇四聖諦法　淨",
    "T41n1821_001:0007b25": "謂無漏。離二縛故。故名淨慧　問何故相",
    "T41n1821_001:0007b26": "應俱有等中偏說慧耶。解云。唯慧一種具三",
    "T41n1821_001:0007b27": "現觀。推求名見．慮境名緣。成辨名事。故獨",
    "T41n1821_001:0007b28": "標名。餘心．心所有緣．事二無見現觀。餘俱",
    "T41n1821_001:0007b29": "有法唯事現觀無見緣二。故不標名　或",
    "T41n1821_001:0007c01": "慧斷惑強故獨標名　問何故不言淨忍",
    "T41n1821_001:0007c02": "智見。而言淨慧。解云。有忍非智如八忍。",
    "T41n1821_001:0007c03": "有智非見如盡．無生。慧具攝三。以名寬",
    "T41n1821_001:0007c04": "故獨立淨慧　眷屬即慧相應．俱有及得。名",
    "T41n1821_001:0007c05": "曰隨行　問相應．俱有。俱有因故可名隨",
    "T41n1821_001:0007c06": "行。得非俱有因。如何說隨行。解曰。隨順名",
    "T41n1821_001:0007c07": "隨非要成因　問法俱。法後可說名隨。得",
    "T41n1821_001:0007c08": "在法前如何隨行。解曰。性相隨順說名為",
    "T41n1821_001:0007c09": "隨．非要俱．後方名為隨　問若得是隨行",
    "T41n1821_001:0007c10": "者。何故諸論解俱有因中。得非隨轉。又",
    "T41n1821_001:0007c11": "婆沙第三解得非世等第一法中云。得與",
    "T41n1821_001:0007c12": "彼法不相隨行。准彼諸論得非隨行。解",
    "T41n1821_001:0007c13": "云。隨轉有二．一俱有因故名隨轉。二相隨",
    "T41n1821_001:0007c14": "順故名隨轉。隨行亦有二．一俱有因名隨",
    "T41n1821_001:0007c15": "行。二相隨順故名隨行　若諸論中說得",
    "T41n1821_001:0007c16": "名隨行．隨轉。據相隨順說。若諸論中說得",
    "T41n1821_001:0007c17": "非隨轉．隨行。據非俱有因說　又解。准彼",
    "T41n1821_001:0007c18": "引文得非隨行　問隨行為攝慧不。解云。",
    "T41n1821_001:0007c19": "亦攝於慧。淨慧及眷屬皆名隨行。彼此展轉",
    "T41n1821_001:0007c20": "互隨行故。故婆沙八十一。出喜無量體云。喜",
    "T41n1821_001:0007c21": "者以喜根為自性。若兼取相應隨轉。欲界",
    "T41n1821_001:0007c22": "者四蘊為自性。色界者五蘊為自性。又正理",
    "T41n1821_001:0007c23": "顯宗三念住中。解相雜念住。皆言攝慧。",
    "T41n1821_001:0007c24": "以三念住中。唯相雜念住能斷惑故。至念",
    "T41n1821_001:0007c25": "住中當具引釋　又解。隨行不攝於慧。隨",
    "T41n1821_001:0007c26": "慧行故名曰隨行。婆沙據互相隨轉。正理．",
    "T41n1821_001:0007c27": "顯宗據更相交雜。各據一義。竝不相違",
    "T41n1821_001:0007c28": "　雖有兩解先解為勝。如是總說無漏",
    "T41n1821_001:0007c29": "五蘊名為對法。此即勝義阿毘達磨。是無漏",
    "T41n1821_001:0008a01": "故名勝。有義用故名義。勝即名義。即勝",
    "T41n1821_001:0008a02": "義名阿毘達磨。持業釋也。若說世俗",
    "T41n1821_001:0008a03": "至阿毘達磨者。釋頌下句。言世俗者有漏",
    "T41n1821_001:0008a04": "之法。隱障真理名世。事相顯現隨順俗情",
    "T41n1821_001:0008a05": "名俗　又解。有漏之法可毀壞故。有對治",
    "T41n1821_001:0008a06": "故。名為世俗　即世名俗。即世俗名阿毘",
    "T41n1821_001:0008a07": "達磨。持業釋也。即能得此淨慧對法諸慧",
    "T41n1821_001:0008a08": "諸論。慧謂得此淨慧對法有漏諸慧。修慧",
    "T41n1821_001:0008a09": "謂。暖等四善根。思慧謂總別念住。聞慧謂五",
    "T41n1821_001:0008a10": "停心觀。生得慧謂能受持三藏教法。但依一",
    "T41n1821_001:0008a11": "相明四種慧。漸入觀位前後次第未是盡",
    "T41n1821_001:0008a12": "理　若據盡理共相別相。及五停位。皆通",
    "T41n1821_001:0008a13": "修慧思慧聞慧。下文當辨。有漏四慧。依",
    "T41n1821_001:0008a14": "漸次第應順次說四。今望聖道親．疎近．",
    "T41n1821_001:0008a15": "遠．故逆說四　有古德說。聞慧緣名亦能受",
    "T41n1821_001:0008a16": "持讀誦者　此解不然。當毘婆沙不正義",
    "T41n1821_001:0008a17": "故。婆沙四十二云。評曰應作是說。若於三",
    "T41n1821_001:0008a18": "藏．十二分教。受持讀誦究竟流布是生得慧",
    "T41n1821_001:0008a19": "　問何故不許聞慧。受持讀誦。解云。若正聞",
    "T41n1821_001:0008a20": "者唯生得慧。由聞所成名聞慧。故。有漏四",
    "T41n1821_001:0008a21": "慧自性皆慧。若辨隨行皆通五蘊。思聞生",
    "T41n1821_001:0008a22": "得皆能發業。同一性故性相隨順。亦名隨",
    "T41n1821_001:0008a23": "行。故通色蘊　問如何得知聞．思二慧能",
    "T41n1821_001:0008a24": "發業耶。解云。正理四十二曰。諸律儀果。有",
    "T41n1821_001:0008a25": "從加行善。所生。有從生得善心所生。若",
    "T41n1821_001:0008a26": "從加行善心生。律儀先捨後斷善根。又",
    "T41n1821_001:0008a27": "婆沙云。問相異熟業以何為自性。為身業。",
    "T41n1821_001:0008a28": "為語業。為意業耶。答三業為自性　又婆",
    "T41n1821_001:0008a29": "沙曰。問相異熟業。為聞所成思所成．修所",
    "T41n1821_001:0008b01": "成耶。答唯思所成。非聞．非修。所以者何。此",
    "T41n1821_001:0008b02": "業勝故非聞所成。欲界繫故非修所成　有",
    "T41n1821_001:0008b03": "說此業通聞．思所成。但非修所成　以此",
    "T41n1821_001:0008b04": "文證。故知聞．思能發身。語　問若言聞．思",
    "T41n1821_001:0008b05": "能發身．語。既能發語。即能受持三藏教法。",
    "T41n1821_001:0008b06": "何故但言生得慧耶。解云。聞．思能發勝身．",
    "T41n1821_001:0008b07": "語業。彼業非勝。故唯生得　然古德說。加",
    "T41n1821_001:0008b08": "行善心不能發身．語業。引婆沙四十七",
    "T41n1821_001:0008b09": "證云。問色界善心一切皆有隨轉戒不。答",
    "T41n1821_001:0008b10": "非一切有。謂初靜慮有六善心。無隨轉戒。",
    "T41n1821_001:0008b11": "一善眼議。二善耳識。三善身識。四死時善",
    "T41n1821_001:0008b12": "心。五起表善心。六聞所成慧相應。善心",
    "T41n1821_001:0008b13": "　古德意言。婆沙既聞慧外別說發表心。故知",
    "T41n1821_001:0008b14": "聞慧不能發業。難云。命終是生得。別說生",
    "T41n1821_001:0008b15": "得能發業。何妨聞慧外別說聞慧能發業。",
    "T41n1821_001:0008b16": "若言命終心劣不能發業。所以別說生得",
    "T41n1821_001:0008b17": "發業心。何妨聞慧不發業者。說聞慧心能",
    "T41n1821_001:0008b18": "發業者亦發業心攝。故非定證。況有明文。",
    "T41n1821_001:0008b19": "以此故知。古德說非理　又解。有漏四慧相",
    "T41n1821_001:0008b20": "應俱有。是俱有因者。方名隨行　論謂展轉",
    "T41n1821_001:0008b21": "傳生無漏慧者。論望聖道最疎遠故在",
    "T41n1821_001:0008b22": "慧後說。此諸慧論。雖望聖道前加行位中",
    "T41n1821_001:0008b23": "遠近不同。皆是聖道勝資糧故。亦得名為",
    "T41n1821_001:0008b24": "阿毘達磨　言諸論者謂六足發智。但言本",
    "T41n1821_001:0008b25": "論可以收末　或可。諸論亦攝末論　言",
    "T41n1821_001:0008b26": "六足者。舍利子。造集異門足論。一萬二千",
    "T41n1821_001:0008b27": "頌。略本八千頌(舍利此云百舌鳥也。子是唐言)　大目乾連",
    "T41n1821_001:0008b28": "造法蘊足論。六千頌(目乾連。此云採菽氏。大是唐言。故法蘊足論云大採菽",
    "T41n1821_001:0008b29": "氏)　大迦多衍那。造施設足論。一萬八千",
    "T41n1821_001:0008c01": "頌(迦多此云剪剃。衍此云種。那是男聲。婆羅門中一姓也)　已上三論。佛在",
    "T41n1821_001:0008c02": "世時造。佛涅槃後一百年中。提婆設摩。造識",
    "T41n1821_001:0008c03": "身足論。七千頌(此云天寂)　至三百年初。筏蘇密",
    "T41n1821_001:0008c04": "多羅。造品類足論。六千頌(即是舊眾事分阿毘曇也)　又",
    "T41n1821_001:0008c05": "造界身足論。廣本六千頌。略本七百頌(筏蘇密多",
    "T41n1821_001:0008c06": "羅此云世友。非婆沙會世友。同名異體)　至三百年末。迦多衍尼",
    "T41n1821_001:0008c07": "子。造發智論。二萬五千頌。後代誦者廣略不",
    "T41n1821_001:0008c08": "同。一本一萬八千頌。一本一萬六千頌此本",
    "T41n1821_001:0008c09": "即是和上所翻　前之六論義門稍少。發智",
    "T41n1821_001:0008c10": "一論法門最廣。故後代論師說六為足。發智",
    "T41n1821_001:0008c11": "為身　此上七論。是說一切有部根本論也。",
    "T41n1821_001:0008c12": "和上。唯施設足論未翻。餘之六論皆悉翻訖。",
    "T41n1821_001:0008c13": "論釋此名者至故稱對法者。此釋對法名。一",
    "T41n1821_001:0008c14": "釋法。二釋對　位釋法名有二．一能持",
    "T41n1821_001:0008c15": "自性。謂一切法各守自性。如色等性常不",
    "T41n1821_001:0008c16": "改變。二軌生勝解。如無常等生人無常等",
    "T41n1821_001:0008c17": "解　此文且據能持以釋。軌生勝解略而不",
    "T41n1821_001:0008c18": "存。義亦應有　或可影顯　相之言性能",
    "T41n1821_001:0008c19": "持自性故名為法　又解。於一體上性相",
    "T41n1821_001:0008c20": "義分。望自名性。望他緣邊名相。義說性",
    "T41n1821_001:0008c21": "能持相。若諸論說能持自性。即相能持性",
    "T41n1821_001:0008c22": "其法不同略有二種。一勝義法。二法相法",
    "T41n1821_001:0008c23": "　若勝義法唯涅槃果。是善．常故名勝。有實",
    "T41n1821_001:0008c24": "體故名義。即勝名義。即勝義名法。持業釋",
    "T41n1821_001:0008c25": "也。涅槃此云圓寂　若法相法通四諦境。",
    "T41n1821_001:0008c26": "即法相名法。持業釋也　若據法相法。持",
    "T41n1821_001:0008c27": "自性故名之為法。亦通虛空及非擇滅。以",
    "T41n1821_001:0008c28": "此二種非諦攝故。非果攝故。非與無漏",
    "T41n1821_001:0008c29": "慧為境故。此中不說　此能對向涅槃果",
    "T41n1821_001:0009a01": "法故名對向。以因對果。趣向名因所欣名",
    "T41n1821_001:0009a02": "果　或約性因性果以說　謂無漏慧是",
    "T41n1821_001:0009a03": "真對向。餘修慧等生真對向故名對向。解",
    "T41n1821_001:0009a04": "脫勝進雖望當品不名對向。望後所證亦",
    "T41n1821_001:0009a05": "對向或望無餘涅槃。四道皆名對向　又",
    "T41n1821_001:0009a06": "解。有漏修慧能分斷惑亦名對向餘思慧等",
    "T41n1821_001:0009a07": "能生對向故名對向　又解。思慧散位勝",
    "T41n1821_001:0009a08": "故亦名對向。餘聞慧等能生對向故名對",
    "T41n1821_001:0009a09": "向　又解。聞慧加行善時。亦名對向。餘生",
    "T41n1821_001:0009a10": "得等能生對向故名對向　又解。生得慧。",
    "T41n1821_001:0009a11": "以能分別趣涅槃故亦名對向。論者能生",
    "T41n1821_001:0009a12": "對向故名對向　又解。所有無漏有漏慧",
    "T41n1821_001:0009a13": "等。及諸論。皆有力能對向涅槃．勝義果",
    "T41n1821_001:0009a14": "法皆名對向　或能對觀四聖諦境故名",
    "T41n1821_001:0009a15": "對觀。以心對境。謂無漏慧是真對觀。餘修",
    "T41n1821_001:0009a16": "慧等生真對觀。故名對觀。或是對向而非",
    "T41n1821_001:0009a17": "對觀　又解。修慧能觀諦故亦名對觀。餘",
    "T41n1821_001:0009a18": "思慧等能生對觀故亦名對觀。或是對向而",
    "T41n1821_001:0009a19": "非對觀　又解。思慧散位學觀諦勝亦名",
    "T41n1821_001:0009a20": "諦觀。餘聞慧等能生對觀故名對觀　或",
    "T41n1821_001:0009a21": "是對向而非對觀　又解。聞慧加行善攝學",
    "T41n1821_001:0009a22": "觀諦勝亦名對觀。餘生得等能生對觀故",
    "T41n1821_001:0009a23": "名對觀。或是對向而非對觀　又解。生得",
    "T41n1821_001:0009a24": "慧以能分別學觀諦故亦名對觀　論教能",
    "T41n1821_001:0009a25": "生對觀故名對觀。或是對向而非對觀",
    "T41n1821_001:0009a26": "　又解。所有無漏有漏慧等。及與諸論。皆有",
    "T41n1821_001:0009a27": "力能對觀諦故皆名對觀　故稱對法。此",
    "T41n1821_001:0009a28": "即結也。應知。此中能對。對勝。且與對",
    "T41n1821_001:0009a29": "名。以實而言亦名為法持自性故。所對。法",
    "T41n1821_001:0009b01": "勝。且與法名。以實而言亦名為對是所對",
    "T41n1821_001:0009b02": "故或各舉一邊影略互顯　或據依主。謂法",
    "T41n1821_001:0009b03": "之對故能對名對。所對名法。若據有財．持",
    "T41n1821_001:0009b04": "業。能．所俱名對法。以此准知。四諦名理",
    "T41n1821_001:0009b05": "對法。涅槃名果對法。頌本偏舉能對。所以",
    "T41n1821_001:0009b06": "不說理果。長行通舉能．所。所以亦言理",
    "T41n1821_001:0009b07": "果。或可影顯　問何故言對法不言對有",
    "T41n1821_001:0009b08": "法。若依梵音。何故言阿毘達磨不言阿毘",
    "T41n1821_001:0009b09": "達磨寐。解云法是諸法共相。汎生勝解。有",
    "T41n1821_001:0009b10": "法是諸法自相。凡聖常緣。不生勝解。故言",
    "T41n1821_001:0009b11": "對法不言對有法。然論且約能持釋法。",
    "T41n1821_001:0009b12": "此法有法。如因明中廣釋　因茲義便略",
    "T41n1821_001:0009b13": "明對法開合不同者。就中有二。一正明開",
    "T41n1821_001:0009b14": "合。二略釋名。就正明開合中。復有二種。",
    "T41n1821_001:0009b15": "一明隨數增。二明漸加增。就隨數增中復",
    "T41n1821_001:0009b16": "有四種。謂一種一．二種二．三種三．四種四",
    "T41n1821_001:0009b17": "　言一種一者。所謂對法以一切法為體",
    "T41n1821_001:0009b18": "諸論不說虛空．非擇滅者。以此二種非",
    "T41n1821_001:0009b19": "諦攝故。非果攝故。非與無漏慧為境",
    "T41n1821_001:0009b20": "故　言二種二者。第一二云。一勝義對法。",
    "T41n1821_001:0009b21": "謂無漏五蘊。二世俗對法。謂有漏五蘊。此二",
    "T41n1821_001:0009b22": "俱是能對法故名為對法。如此論說　第二",
    "T41n1821_001:0009b23": "二者。一境對法。境謂四諦境。二果對法。果",
    "T41n1821_001:0009b24": "謂涅槃。此二俱是所對法。名為對法。亦如",
    "T41n1821_001:0009b25": "此論　言三種三者。第一三云。一自性對",
    "T41n1821_001:0009b26": "法。謂無漏慧。二隨行對法。謂慧相應俱有諸",
    "T41n1821_001:0009b27": "法。三資糧對法。謂有漏四慧及慧隨行。諸",
    "T41n1821_001:0009b28": "論為體。如此論說　第二三云。一勝義對",
    "T41n1821_001:0009b29": "法。二世俗對法。三所對對法。皆如前說。",
    "T41n1821_001:0009c01": "第三三云。一境對法．二果對法．三能對對法。",
    "T41n1821_001:0009c02": "亦如前說　言四種四者　第一四云。一教",
    "T41n1821_001:0009c03": "對法。教謂論教。故此論云。論謂傳生無漏",
    "T41n1821_001:0009c04": "慧教。以聲為體。如下別明　二理對法。",
    "T41n1821_001:0009c05": "理謂諦理。如此論說。又婆沙云。此中何者",
    "T41n1821_001:0009c06": "是甚深阿毘達磨。謂空無我及如實覺　又",
    "T41n1821_001:0009c07": "解。諸法甚深道理皆名為理。故婆沙云。此",
    "T41n1821_001:0009c08": "中何者甚深阿毘達磨。謂滅定退。及如實覺",
    "T41n1821_001:0009c09": "等。如彼廣說　三行對法。行謂無漏慧及有",
    "T41n1821_001:0009c10": "漏慧并慧隨行。如此論說　四果對法。果",
    "T41n1821_001:0009c11": "謂涅槃。如此論說。又婆沙云。復有甚深阿",
    "T41n1821_001:0009c12": "毘達磨。謂一切依皆永捨離。愛盡離染。寂",
    "T41n1821_001:0009c13": "滅涅槃　又解。果有二種。若證得名為果",
    "T41n1821_001:0009c14": "涅槃名為果。若從因生故名為果亦通餘",
    "T41n1821_001:0009c15": "有為　應知四種先後次第者。教能顯理。",
    "T41n1821_001:0009c16": "依理起行。依行證果。且約一相以明次",
    "T41n1821_001:0009c17": "第。若據依教起行。行證理果亦無妨矣",
    "T41n1821_001:0009c18": "　第二四云。一教對法。二行對法。三境對法。四",
    "T41n1821_001:0009c19": "果對法。初二後一如次前說。第三境者若理",
    "T41n1821_001:0009c20": "若事。但是所緣皆名為境　第三四云。一世",
    "T41n1821_001:0009c21": "俗對法。二勝義對法。三境界對法。四果對",
    "T41n1821_001:0009c22": "法。如前兩種對法中說　第四四云。正理意",
    "T41n1821_001:0009c23": "說。一自性對法。謂無漏慧。二隨行對法。謂慧",
    "T41n1821_001:0009c24": "相應俱有諸法。婆沙云。隨轉名異體同。三方",
    "T41n1821_001:0009c25": "便對法。謂有漏四慧等。婆沙云資糧。名異體",
    "T41n1821_001:0009c26": "同。四資糧對法。謂教為體。婆沙云具。名異",
    "T41n1821_001:0009c27": "體同。若依俱舍。四慧及論總名資糧。開合",
    "T41n1821_001:0009c28": "為異。此即第一明隨數增　言漸加增者。",
    "T41n1821_001:0009c29": "或立一種所謂自性。或立二種又加隨行。",
    "T41n1821_001:0010a01": "或立三種又加方便。或立四種又加資糧。",
    "T41n1821_001:0010a02": "或立五種又加境界。或立六種又加於果",
    "T41n1821_001:0010a03": "　自古諸師但立前五不立果者。未委所",
    "T41n1821_001:0010a04": "由。若言果是滅諦所攝。五中境界收。不別",
    "T41n1821_001:0010a05": "立者。自性隨行道諦攝。方便資糧苦集收。",
    "T41n1821_001:0010a06": "亦應不別立。良由境名對法約心境以",
    "T41n1821_001:0010a07": "論。果名對法據因果以辨。由斯道理故別",
    "T41n1821_001:0010a08": "立果　又解。或立一種。所謂自性。或立二",
    "T41n1821_001:0010a09": "種又加隨行。或立三種又加修慧。或立四",
    "T41n1821_001:0010a10": "種加修惠隨行。或立五種又加思慧。或",
    "T41n1821_001:0010a11": "立六種加思隨行。或立七種又加聞慧。或",
    "T41n1821_001:0010a12": "立八種加聞隨行。或立九種又加生得。或",
    "T41n1821_001:0010a13": "立十種加生隨行。或立十一又加論教。或",
    "T41n1821_001:0010a14": "立十二又加諦境。或立十三加非諦境。或",
    "T41n1821_001:0010a15": "立十四加涅槃果。或立十五加非涅槃果",
    "T41n1821_001:0010a16": "　二略釋名者。前明對法雖有多種。且依",
    "T41n1821_001:0010a17": "四種對法之中。初四對法教．理．行．果以釋",
    "T41n1821_001:0010a18": "其名　西方釋名。多依六釋。言六釋者。一",
    "T41n1821_001:0010a19": "依主釋。謂此依彼。或云依士。名異義同　二",
    "T41n1821_001:0010a20": "有財釋。如人有財。亦名多財如有多財。名",
    "T41n1821_001:0010a21": "異義同　三持業釋。謂一法體雙持兩業。業",
    "T41n1821_001:0010a22": "謂業用。或云同依。兩用同依一體。名異義",
    "T41n1821_001:0010a23": "同　四相違釋。謂二法體彼此各別據。互不",
    "T41n1821_001:0010a24": "相屬　五隣近釋。體非是彼近彼得名。",
    "T41n1821_001:0010a25": "六帶數釋。謂法帶數。如言五蘊　四對法",
    "T41n1821_001:0010a26": "中。若將教望理依釋。六中有其三釋。若言",
    "T41n1821_001:0010a27": "法之對故名為對法依主釋。即理名法教名",
    "T41n1821_001:0010a28": "為對。若即對名法持業釋。即此論教是對亦",
    "T41n1821_001:0010a29": "法。若用法為對有財釋。即所顯理名為對",
    "T41n1821_001:0010b01": "法。此教用彼理法為對故名對法　若將",
    "T41n1821_001:0010b02": "理望行。以行望果。各有三釋。準前應",
    "T41n1821_001:0010b03": "知。此即順釋　若將果望行亦有三釋。若",
    "T41n1821_001:0010b04": "言法之對故依主釋。果是所對故名為對。",
    "T41n1821_001:0010b05": "行名為法。若即對名法持業釋。即所證果是",
    "T41n1821_001:0010b06": "對亦法。若用法為對有財釋。即能證行名",
    "T41n1821_001:0010b07": "為對法。此所證果用彼行法為對法故",
    "T41n1821_001:0010b08": "　若將行望理。以理望教。各有三釋。准前",
    "T41n1821_001:0010b09": "應知。此即逆解　若將教望行。行證理果",
    "T41n1821_001:0010b10": "順逆三釋。及釋餘對法皆准前思。",
    "T41n1821_001:0010b11": "已釋對法至名對法藏者。此下第二釋藏名。",
    "T41n1821_001:0010b12": "結前問起。頌曰至俱舍名者。頌答。攝",
    "T41n1821_001:0010b13": "彼勝義故。依彼故。此立對法俱舍名。",
    "T41n1821_001:0010b14": "論曰至此得藏名者。釋攝彼勝義故。苞含",
    "T41n1821_001:0010b15": "名藏。由彼根本對法論中所有勝義。入此",
    "T41n1821_001:0010b16": "論攝。此論得藏名。對法之藏名對法藏。依",
    "T41n1821_001:0010b17": "主釋也　又解。藏謂堅實。此論是彼根本對",
    "T41n1821_001:0010b18": "法之堅實義。故正理云。藏謂堅實。猶如樹",
    "T41n1821_001:0010b19": "藏　解云。樹藏謂樹心。樹之堅實莫過樹",
    "T41n1821_001:0010b20": "心。即以樹之堅實名為樹藏。此藏屬樹。樹",
    "T41n1821_001:0010b21": "家之藏名為樹藏。況法可知。或此依",
    "T41n1821_001:0010b22": "彼至故亦名藏者。釋依彼故。所依名藏。或",
    "T41n1821_001:0010b23": "此論依彼對法。從彼對法論中引生。是彼",
    "T41n1821_001:0010b24": "對法所藏。而名藏者。以對法為藏名對法",
    "T41n1821_001:0010b25": "藏。有財釋也。故正理論云。藏或所依。猶如",
    "T41n1821_001:0010b26": "刀藏　解云刀藏謂刀鞘。是刀所依。以刀",
    "T41n1821_001:0010b27": "從彼藏中出故。此刀以鞘為藏。故名刀",
    "T41n1821_001:0010b28": "藏。況法可知　釋藏名中。理亦應有持",
    "T41n1821_001:0010b29": "業釋。論主不欲自取。推功歸本。是故",
    "T41n1821_001:0010c01": "此論名對法藏者。結釋下句。",
    "T41n1821_001:0010c02": "何因說彼至恭敬解釋者。此下第三明說意．",
    "T41n1821_001:0010c03": "說人。雙舉兩問徵起頌文。頌曰至說",
    "T41n1821_001:0010c04": "對法者。前三句。及因此說對法。明說意。答",
    "T41n1821_001:0010c05": "初問　傳佛說對法。明說人答後問　說",
    "T41n1821_001:0010c06": "對法言。通於兩段　世間。謂有情世間",
    "T41n1821_001:0010c07": "　有海。謂三有海　餘文可知。論曰至說",
    "T41n1821_001:0010c08": "彼對法者。總釋頌文。欲令世間至如理",
    "T41n1821_001:0010c09": "簡擇者。別明說意　欲令世間諸有情類",
    "T41n1821_001:0010c10": "得擇法故。所以說此對法　伏難云。說餘",
    "T41n1821_001:0010c11": "二藏足能利物。何須別說此對法耶　今",
    "T41n1821_001:0010c12": "通言。若離對法。弟子。不能於諸法相如",
    "T41n1821_001:0010c13": "理簡擇。經正詮定。律正詮戒。定．戒二種。",
    "T41n1821_001:0010c14": "於斷惑中但助非正。然佛世尊至鄔柁",
    "T41n1821_001:0010c15": "南頌。別明說人。亦通伏難。伏難意云。若是",
    "T41n1821_001:0010c16": "佛說。何故乃言迦多衍尼子等造。通意可知",
    "T41n1821_001:0010c17": "　迦多衍尼子。是造發智論師　等。謂等",
    "T41n1821_001:0010c18": "取舍利子等造六足論師　迦多衍尼子者。",
    "T41n1821_001:0010c19": "迦多名剪剃。衍名為種。尼是女聲。此人是",
    "T41n1821_001:0010c20": "剪剃種女生。從母姓為名。故名迦多衍尼",
    "T41n1821_001:0010c21": "子。是婆羅門十姓中一姓也。此剪剃種。西方",
    "T41n1821_001:0010c22": "貴族。所以名剪剃種者。依婆羅門法七",
    "T41n1821_001:0010c23": "歲已上在家學問。十五已去受婆羅門法遊",
    "T41n1821_001:0010c24": "方學問。至年四十。恐家嗣斷絕。歸家娶",
    "T41n1821_001:0010c25": "婦生子繼嗣。年至五十。入山修道　昔劫",
    "T41n1821_001:0010c26": "初時。有婆羅門。生二子已入山修道。二子",
    "T41n1821_001:0010c27": "覲問見父鬢髮蓬亂遂為剃除。形容端正。",
    "T41n1821_001:0010c28": "諸仙見已皆欲剃除。弟性慈愍來即為剃。兄",
    "T41n1821_001:0010c29": "心傲慢非我父者我不能剃。諸仙嗔怒呪",
    "T41n1821_001:0011a01": "願弟言。乃至劫末是汝種族常大富貴。呪",
    "T41n1821_001:0011a02": "願兄言。乃至劫末是汝種族常大貧窮剪剃",
    "T41n1821_001:0011a03": "自活。故今印度見有二類。其弟種族名剪剃",
    "T41n1821_001:0011a04": "種。從本為名。極大富貴而不作剪剃事。其",
    "T41n1821_001:0011a05": "兄種族名非父種。極大貧窮剪剃自活。仙人",
    "T41n1821_001:0011a06": "呪力使之然也。若言迦多衍那。迦多衍如",
    "T41n1821_001:0011a07": "前釋。那是男聲。從父為名也　法救。梵名",
    "T41n1821_001:0011a08": "達磨多羅。佛涅槃後。三百年出世　等者。",
    "T41n1821_001:0011a09": "等取空．無我等　鄔陀南。此云自說。即十",
    "T41n1821_001:0011a10": "二部經中第五自說經也。無人問佛佛自說",
    "T41n1821_001:0011a11": "故。大德法救。佛說無常頌者集為無常品。",
    "T41n1821_001:0011a12": "佛說空．無我頌者立空．無我品。乃至說",
    "T41n1821_001:0011a13": "梵志頌立梵志品。印度現有梵本流行。",
    "T41n1821_001:0011a14": "若言鄔陀南。此云集散。集散說故。或言",
    "T41n1821_001:0011a15": "集施集所說義施有情故。毘婆沙師",
    "T41n1821_001:0011a16": "傳說如此者。毘名為廣。或名為勝。或名為",
    "T41n1821_001:0011a17": "異。婆沙名說。謂彼論中分別義廣故名廣",
    "T41n1821_001:0011a18": "說。說義勝故名為勝說。五百阿羅漢。各以",
    "T41n1821_001:0011a19": "異義解釋發智。名為異說。具此三義故存",
    "T41n1821_001:0011a20": "梵音　世親論主。健馱羅國人也。本於說一",
    "T41n1821_001:0011a21": "切有部出家。因即受持彼部三藏。後學經",
    "T41n1821_001:0011a22": "部情謂為真。於本所學時懷取捨。然更欲",
    "T41n1821_001:0011a23": "往迦濕彌羅國研覈有部考定是非。恐彼",
    "T41n1821_001:0011a24": "諸師情懷忌憚。遂改本名潛往尋究。時經",
    "T41n1821_001:0011a25": "四載。數以經部異義難破說一切有部宗。",
    "T41n1821_001:0011a26": "時有阿羅漢名塞建地羅。唐言悟入。即",
    "T41n1821_001:0011a27": "眾賢師主。怪其神異遂入定觀知是世親。",
    "T41n1821_001:0011a28": "乃私告曰。可急歸本國。長老此來。數以",
    "T41n1821_001:0011a29": "自義難破他宗。眾中必有未離欲者知是",
    "T41n1821_001:0011b01": "世親。恐當相害。因此遂歸本國。至而未久。",
    "T41n1821_001:0011b02": "造俱舍論六百行頌。遣門人寄往迦濕彌",
    "T41n1821_001:0011b03": "羅。時彼國王及諸僧眾。聞皆欣悅。嚴飾幢",
    "T41n1821_001:0011b04": "幡華香伎樂。出境來迎標頌香象。前後引",
    "T41n1821_001:0011b05": "從至國。尋讀。咸謂弘我宗義無不歡慶。",
    "T41n1821_001:0011b06": "時彼悟入。告眾人曰。此非專弘汝義。何事",
    "T41n1821_001:0011b07": "須歡。頌有傳說之言。似相調耳。如其不信",
    "T41n1821_001:0011b08": "請釋即知。於是。國王及諸僧眾。發使往請。",
    "T41n1821_001:0011b09": "并奉珠珍。論主受請為釋本文。凡八千頌。",
    "T41n1821_001:0011b10": "還遣寄往。果如悟入所言也　論主意朋",
    "T41n1821_001:0011b11": "經部。於本處學心生疑惑。所以。於此俱",
    "T41n1821_001:0011b12": "舍論頌文。往往置斯傳說之語。顯非親聞",
    "T41n1821_001:0011b13": "也。",
    "T41n1821_001:0011b14": "何法名為至說對法耶者。此下大文第二明",
    "T41n1821_001:0011b15": "正宗。前解正宗。雖有三說。今依初說",
    "T41n1821_001:0011b16": "　就正宗中。一明前八品。二明後一品。就前",
    "T41n1821_001:0011b17": "八品中。一總標章。二別解釋。此下總標",
    "T41n1821_001:0011b18": "　問何法名為彼無漏慧所以間擇法。因此",
    "T41n1821_001:0011b19": "傳佛說能簡擇對法耶。舉能簡擇問所簡",
    "T41n1821_001:0011b20": "擇。虛空非擇滅。雖非是彼無漏慧緣。答文",
    "T41n1821_001:0011b21": "義便兼明彼二　又解。彼者。有漏。無漏慧。",
    "T41n1821_001:0011b22": "以頌答中亦說虛空．非擇滅故。頌曰",
    "T41n1821_001:0011b23": "至別得非擇滅者。此即頌答。此三行頌。標",
    "T41n1821_001:0011b24": "前八品名總標綱要分初一句。總明有漏．",
    "T41n1821_001:0011b25": "無漏法。標界．根二品。次三句。別明有漏法。",
    "T41n1821_001:0011b26": "標世．業．隨眠三。後兩行頌。別明無漏法。標",
    "T41n1821_001:0011b27": "賢聖．智．定三品。前之序分及此總標。以文",
    "T41n1821_001:0011b28": "少故。寄在界品中明　又解。此頌但標界．",
    "T41n1821_001:0011b29": "根二品。以此三頌通明有漏．無漏法故。又",
    "T41n1821_001:0011c01": "解。此頌唯標界品。於界品中初標顯故。",
    "T41n1821_001:0011c02": "論曰至謂有漏無漏者。此釋初句。有",
    "T41n1821_001:0011c03": "漏法云何者。此下別明有漏。此即問也。",
    "T41n1821_001:0011c04": "謂除道諦餘有為法者答。四諦之中苦．集．道",
    "T41n1821_001:0011c05": "諦。是有為法。於中除道諦。餘苦．集有為法",
    "T41n1821_001:0011c06": "名有漏。所以者何。徵。諸漏於中",
    "T41n1821_001:0011c07": "至自當顯說者。釋也　漏謂漏泄。即諸煩惱。",
    "T41n1821_001:0011c08": "諸漏。於彼苦．集二諦相應法中。所緣境中。",
    "T41n1821_001:0011c09": "互相隨順。互相增長。相望力齊。故名為等",
    "T41n1821_001:0011c10": "　又解。諸漏。於彼相應法中。所緣境中等皆隨",
    "T41n1821_001:0011c11": "順增長義均名等。緣滅道下。顯非有",
    "T41n1821_001:0011c12": "漏。指同下解　佛涅槃後五百年中土火",
    "T41n1821_001:0011c13": "羅縛蠋國法勝論師。造阿毘曇心論中。隨生",
    "T41n1821_001:0011c14": "解有漏。至六百年。達磨多羅(此云法救)　以生義",
    "T41n1821_001:0011c15": "有過。如滅．道諦諸漏雖生。而非有漏。改",
    "T41n1821_001:0011c16": "為隨增。即無有過。故今論主亦同彼釋",
    "T41n1821_001:0011c17": "　又解。緣滅道下。通伏難。伏難意云。苦．集生",
    "T41n1821_001:0011c18": "諸漏即名為有漏。滅．道亦生漏。應亦名",
    "T41n1821_001:0011c19": "有漏。通斯伏難故有此文　又解。此文",
    "T41n1821_001:0011c20": "牒破法勝論師。已辨有漏無漏云何者。",
    "T41n1821_001:0011c21": "此下別明無漏結問。謂道聖諦及三無",
    "T41n1821_001:0011c22": "為者。總答。何等為三者。問數。",
    "T41n1821_001:0011c23": "虛空二滅者何者。問數。擇非擇滅",
    "T41n1821_001:0011c24": "者。答。此虛空等至名無漏法者。結無",
    "T41n1821_001:0011c25": "漏法。所以者何者。徵。諸漏於中不",
    "T41n1821_001:0011c26": "隨增故者。答。諸漏。於彼無漏法中不隨增",
    "T41n1821_001:0011c27": "故。謂無漏法。性違於漏。必非相應可為",
    "T41n1821_001:0011c28": "漏境。然性相違互不隨增。不可對漏說名",
    "T41n1821_001:0011c29": "有漏。若滅道諦。緣不隨增。若於虛空非擇",
    "T41n1821_001:0012a01": "滅。非緣非隨增。於略所說至色於中",
    "T41n1821_001:0012a02": "行者。此中亦應明道聖諦。後文廣解故今",
    "T41n1821_001:0012a03": "不釋　無為體性。若隨事別體乃眾多。今",
    "T41n1821_001:0012a04": "總標三。故言略說　虛空但以無礙為性。",
    "T41n1821_001:0012a05": "容受一切諸有為法故。正理論云。虛空容受",
    "T41n1821_001:0012a06": "色等有為(已上論文)雖言容受而不可說虛空",
    "T41n1821_001:0012a07": "體性在此在彼。無方所故。如眼識等　問",
    "T41n1821_001:0012a08": "若不礙故說名虛空。空界色性。亦不礙他。",
    "T41n1821_001:0012a09": "應名虛空。解云。空界色。性雖非能礙。而是",
    "T41n1821_001:0012a10": "所礙。被餘色障而開避故。其體不生。世言",
    "T41n1821_001:0012a11": "虛空者。於空界色說虛空聲　若爾。無表",
    "T41n1821_001:0012a12": "非能．所礙應名虛空。解云。以從礙生故",
    "T41n1821_001:0012a13": "亦非例　若爾心．心所法。二無為等。非能．",
    "T41n1821_001:0012a14": "所礙。又非礙生。應名虛空。解云。據此義邊",
    "T41n1821_001:0012a15": "亦同虛空。從別立名。虛空但以無礙為性。",
    "T41n1821_001:0012a16": "雖標總稱即受別名。如色處等。由此虛",
    "T41n1821_001:0012a17": "空無障礙故。能所造色。於中行動。以實",
    "T41n1821_001:0012a18": "住等亦據虛空。據顯說行　或行謂生。色",
    "T41n1821_001:0012a19": "於中生　又解。虛空既無方所。不可得言",
    "T41n1821_001:0012a20": "色於中行。而言行者。於空界色中行。空",
    "T41n1821_001:0012a21": "界復由虛空得有。此中解虛空。而言空",
    "T41n1821_001:0012a22": "界色者以麁顯細　問虛空體亦不礙無",
    "T41n1821_001:0012a23": "色。何故但言色於中行。解云。虛空。理亦",
    "T41n1821_001:0012a24": "不礙無色。以色相顯故偏說之　問無色",
    "T41n1821_001:0012a25": "之法。亦無礙性。如何虛空言不礙無色。解",
    "T41n1821_001:0012a26": "云。無色有為。能起作用。虛空不障名為無",
    "T41n1821_001:0012a27": "礙。擇滅即以至名為擇滅者。出擇滅",
    "T41n1821_001:0012a28": "體。擇滅即以離繫為性　云何離繫。諸有",
    "T41n1821_001:0012a29": "漏法。遠離相應．所緣二縛。而能證得解脫",
    "T41n1821_001:0012b01": "涅槃。然彼滅體。離繫所顯故名擇滅　問",
    "T41n1821_001:0012b02": "若離繫縛證得擇滅　如苦智已生集智",
    "T41n1821_001:0012b03": "未生。見苦所斷。猶為集下遍行惑繫。如何",
    "T41n1821_001:0012b04": "證滅　修道九品。隨斷一品乃至前八品。猶",
    "T41n1821_001:0012b05": "後品繫。如何證滅。解云。雖斷能縛。所縛解",
    "T41n1821_001:0012b06": "脫。證得擇滅。然能縛惑有強有弱　一相",
    "T41n1821_001:0012b07": "應縛。謂諸煩惱縛彼同時心．心所法。令於",
    "T41n1821_001:0012b08": "所緣不得自在　二所緣縛。謂惑緣境有",
    "T41n1821_001:0012b09": "毒勢力。縛此所緣令不自在。就緣縛中",
    "T41n1821_001:0012b10": "復有其四。一同部同品。二同部異品。三異部",
    "T41n1821_001:0012b11": "同品。四異部異品。并前相應總有五縛。就",
    "T41n1821_001:0012b12": "五縛中斷強證滅。斷弱非證　言強弱",
    "T41n1821_001:0012b13": "者。一相應縛其力最強。二同部同品縛其力",
    "T41n1821_001:0012b14": "次強。三同部異品縛其力次強。四異部同品",
    "T41n1821_001:0012b15": "縛其力稍弱。五異部異品縛其力最弱　於",
    "T41n1821_001:0012b16": "五縛中。前三是強。後二是弱。若斷前三隨",
    "T41n1821_001:0012b17": "其所應證得擇滅。後之二種能縛力微。非",
    "T41n1821_001:0012b18": "由斷彼而證得擇滅　如見苦所斷法總",
    "T41n1821_001:0012b19": "有二種。相應法為一類。得．四相為一類。相",
    "T41n1821_001:0012b20": "應法具五縛。得與四相除相應縛有餘四",
    "T41n1821_001:0012b21": "縛　若苦智已生集智未生。見苦所斷相應",
    "T41n1821_001:0012b22": "法。由斷相應縛。同部同品縛。同部異品縛",
    "T41n1821_001:0012b23": "故。證得擇滅以斷強故。得與四相。由斷",
    "T41n1821_001:0012b24": "同部同品。同部異品縛故。證得擇滅。以斷",
    "T41n1821_001:0012b25": "強故　此相應法。得及四相。爾時雖為集",
    "T41n1821_001:0012b26": "下異部同品異品遍行惑縛。以微劣故而",
    "T41n1821_001:0012b27": "證得擇滅。又設爾時雖斷後四部。見苦所",
    "T41n1821_001:0012b28": "斷異部同品異品縛。而不能證後四部",
    "T41n1821_001:0012b29": "無為。未斷強故　見所斷惑九品一品總",
    "T41n1821_001:0012c01": "斷。約所斷惑有九品故。所以得說同品異",
    "T41n1821_001:0012c02": "品　如見苦所斷。見集。見滅見道所斷各",
    "T41n1821_001:0012c03": "有二類。准釋可知　修道所斷總有三類。",
    "T41n1821_001:0012c04": "染相應法為一類。染相應法上得四相為一",
    "T41n1821_001:0012c05": "類。餘有漏法為一類。即是染污色。并此色上",
    "T41n1821_001:0012c06": "得及四相。及不染五蘊　初類具五縛。後二",
    "T41n1821_001:0012c07": "類各有四縛。除相應縛非惑相應故　若",
    "T41n1821_001:0012c08": "斷初品染相應法。由斷相應縛。同部同品",
    "T41n1821_001:0012c09": "縛。證得無為以斷強故。爾時雖為同部異",
    "T41n1821_001:0012c10": "品餘八品縛。以劣弱故亦證無為。不同見",
    "T41n1821_001:0012c11": "道。見道九品一品斷故。所以同部同品異品",
    "T41n1821_001:0012c12": "俱可說強。修道九品別斷。所以同部異品說",
    "T41n1821_001:0012c13": "名為弱　或可。見道同部異品亦名為弱。",
    "T41n1821_001:0012c14": "如諸異生五部雜斷。隨斷前品。猶為未斷",
    "T41n1821_001:0012c15": "見惑之所繫縛。以劣弱故亦證擇滅以此",
    "T41n1821_001:0012c16": "而言。故知是弱。若異部同品異品遍行惑先",
    "T41n1821_001:0012c17": "已斷故。設不斷彼亦證無為。以縛劣故",
    "T41n1821_001:0012c18": "　初品染得四相。斷初品時。由斷同部同品",
    "T41n1821_001:0012c19": "縛。以斷強故。證得無為。同部異品。異部同",
    "T41n1821_001:0012c20": "品異品皆准前釋。如斷初品斷餘八品准",
    "T41n1821_001:0012c21": "釋可知　諸餘有漏法亦有九品。擬儀相當",
    "T41n1821_001:0012c22": "故。說同品異品。斷餘有漏法時由斷同部",
    "T41n1821_001:0012c23": "同品異品縛。以斷強故證得無為。異部同",
    "T41n1821_001:0012c24": "品異品先已斷故。設不斷彼亦證擇滅。以",
    "T41n1821_001:0012c25": "縛劣故又此餘有漏法是緣縛斷。要斷能",
    "T41n1821_001:0012c26": "緣九品惑盡。所緣之法方名為斷　問得",
    "T41n1821_001:0012c27": "與四相亦是緣縛。何故隨斷何品煩惱。彼",
    "T41n1821_001:0012c28": "得四相同證擇滅。九品煩惱亦能發得九品",
    "T41n1821_001:0012c29": "色業。何故所發色業。不隨彼惑同斷證滅。",
    "T41n1821_001:0013a01": "解曰。得與四相雖是緣縛。四相望惑為俱",
    "T41n1821_001:0013a02": "有因。以是親故。同斷同證。得雖非俱有因",
    "T41n1821_001:0013a03": "望惑亦親。以有此品惑必有得故。無有",
    "T41n1821_001:0013a04": "有惑而無得時所發色業。有無不定。雖",
    "T41n1821_001:0013a05": "有色業時亦有能發惑。自有此品惑而無",
    "T41n1821_001:0013a06": "彼色業。如已捨者。以望惑疎。要斷九品方",
    "T41n1821_001:0013a07": "證得滅　問如斷善．捨戒。隨彼善心發得",
    "T41n1821_001:0013a08": "此戒。彼心若斷此戒便捨。惑發色業。隨斷",
    "T41n1821_001:0013a09": "彼惑時。何故色業非與惑同斷。解云。斷．捨",
    "T41n1821_001:0013a10": "義別。不可為例。自有斷而非捨。如斷有",
    "T41n1821_001:0013a11": "漏善等。自有捨而非斷。如捨別解脫戒",
    "T41n1821_001:0013a12": "等。擇謂簡擇至故作是說者。釋擇滅",
    "T41n1821_001:0013a13": "名　謂無漏慧異有漏慧名慧差別　或",
    "T41n1821_001:0013a14": "無染異染名慧差別　此差別慧各別簡擇",
    "T41n1821_001:0013a15": "四聖諦故　滅體先有。但不成就。由擇力",
    "T41n1821_001:0013a16": "所得名為擇滅　略力所得但言擇滅。擇",
    "T41n1821_001:0013a17": "之滅故。名為擇滅。依主釋也。如牛所駕車",
    "T41n1821_001:0013a18": "名曰牛車。略所駕中言。故作是說。擇滅亦",
    "T41n1821_001:0013a19": "爾。一切有漏法同一擇滅耶者。問。",
    "T41n1821_001:0013a20": "不爾者。答。云何者。徵。隨繫事別",
    "T41n1821_001:0013a21": "至則為無用者。釋　謂隨所繫諸有漏法事",
    "T41n1821_001:0013a22": "量多少。離繫事量多少亦爾　若不爾者。",
    "T41n1821_001:0013a23": "而言諸有漏法同一擇滅。於證見苦所斷煩",
    "T41n1821_001:0013a24": "惱滅時。應證一切五部所斷諸煩惱滅。若",
    "T41n1821_001:0013a25": "如是證者。修餘四部所斷能對治道。則為",
    "T41n1821_001:0013a26": "無用。前已證故。若言初證少分非全。即一",
    "T41n1821_001:0013a27": "滅體應有多分。一體多分與理相違。故滅",
    "T41n1821_001:0013a28": "隨下。體別眾多。然諸有情證彼滅時。雖",
    "T41n1821_001:0013a29": "起得別而皆同證。依何義說滅無同類",
    "T41n1821_001:0013b01": "者。難　滅體既多應有同類。經依何義說",
    "T41n1821_001:0013b02": "滅無同類耶。依滅自無至非無同類",
    "T41n1821_001:0013b03": "者。通　依滅自體相望。定無同類因義。亦",
    "T41n1821_001:0013b04": "不與他為同類因。此簡苦忍。故彼經中作",
    "T41n1821_001:0013b05": "如是說。非滅自無多體同類　已說擇",
    "T41n1821_001:0013b06": "滅者。結　永礙當生至得非擇滅者。此釋",
    "T41n1821_001:0013b07": "非擇滅　謂有法體　而能永礙未來法生。",
    "T41n1821_001:0013b08": "此法本欲礙生法不生。若法不生便起得",
    "T41n1821_001:0013b09": "送與行者。故名得滅　前滅是善。後滅無",
    "T41n1821_001:0013b10": "記。故云異前　名非擇滅。此結體也　由",
    "T41n1821_001:0013b11": "擇故得名為擇滅。得不因擇但由闕緣。名",
    "T41n1821_001:0013b12": "非擇滅。此釋名也　又解。擇滅由擇故得。",
    "T41n1821_001:0013b13": "非擇滅由闕緣得。故言得滅異前　如眼",
    "T41n1821_001:0013b14": "與意識前後相續專一色時。言眼已攝眼",
    "T41n1821_001:0013b15": "識。以見色時必有識故　或言意者。所謂",
    "T41n1821_001:0013b16": "眼識。十二處中亦名意故　或言意者。所",
    "T41n1821_001:0013b17": "謂意處。以七心界皆名意故。若作此解具",
    "T41n1821_001:0013b18": "攝意識及眼識故。眼識同時。意識前後",
    "T41n1821_001:0013b19": "　餘色．聲．香．味．觸等境落謝過去。應緣彼",
    "T41n1821_001:0013b20": "境五識身等。住未來世畢竟不生。由五識",
    "T41n1821_001:0013b21": "等不能緣彼過去境界。緣不具故得非擇",
    "T41n1821_001:0013b22": "滅　觸等等取法界等中。有與能緣同時",
    "T41n1821_001:0013b23": "為境。如他心智所緣境等　五識身等。等",
    "T41n1821_001:0013b24": "取意識等。以亦有緣同時境故。如他心智",
    "T41n1821_001:0013b25": "等　問法不生時。但由闕緣。何關此滅。答",
    "T41n1821_001:0013b26": "顯宗論云。非唯緣闕便永不生。後遇同類",
    "T41n1821_001:0013b27": "緣彼復應生故。謂若先緣闕。彼法可不生。",
    "T41n1821_001:0013b28": "後遇同類緣何障令不起(解云。彼論意說。非唯緣闕令法不",
    "T41n1821_001:0013b29": "生。此法不生亦由滅故)　應知。此滅約得偏說不生。據",
    "T41n1821_001:0013c01": "體實通三世．有為。故婆沙三十二評家云。",
    "T41n1821_001:0013c02": "非擇滅如有為法數量。擇滅但如有漏法數",
    "T41n1821_001:0013c03": "量　彼論既言如有為量。過去．現在及當",
    "T41n1821_001:0013c04": "生法既有為攝。准知。彼法有非擇滅。若",
    "T41n1821_001:0013c05": "言無者。此體不生應無此滅。若言不生方",
    "T41n1821_001:0013c06": "有此滅。此滅含有。應是無常。若言生．不生",
    "T41n1821_001:0013c07": "法其性各定。生法即無。不生即有。故言常",
    "T41n1821_001:0013c08": "者。論不應說闕緣之言。又若爾者。修道無",
    "T41n1821_001:0013c09": "用。由斯理證。故通有為。更有多文不能",
    "T41n1821_001:0013c10": "廣引　問此非擇滅。諸有情類為皆共得。",
    "T41n1821_001:0013c11": "不共得耶。解云。若外非情共有法上非擇",
    "T41n1821_001:0013c12": "滅。即共得。以諸有情共業感故。若內有情",
    "T41n1821_001:0013c13": "不共法上非擇滅。即各別得。以諸有情別",
    "T41n1821_001:0013c14": "業感故。故婆沙三十二云。此不快定。於共",
    "T41n1821_001:0013c15": "有法非擇滅即共得。於不共法上非擇滅即",
    "T41n1821_001:0013c16": "各別得　又解。外非情法及他身中色．香．",
    "T41n1821_001:0013c17": "味．觸。相顯皆可共受用故。此若闕緣即共",
    "T41n1821_001:0013c18": "起得。五根及心心．所法等。相隱別用。此若",
    "T41n1821_001:0013c19": "闕緣即各別得　又解。諸內外法。隨若干",
    "T41n1821_001:0013c20": "有情應令共受用。此各不生。隨若干有情",
    "T41n1821_001:0013c21": "應令共受用者。即起得得。此名共得。若唯",
    "T41n1821_001:0013c22": "令自受用者。此法不生。但自起得。名各",
    "T41n1821_001:0013c23": "別得。於法得滅至過現生法者。明得",
    "T41n1821_001:0013c24": "二滅四句差別　虛空無得故不對辨。無",
    "T41n1821_001:0013c25": "得所以如下別明。謂過．現．生法。及不生法。",
    "T41n1821_001:0013c26": "此曰各有有漏．無漏。二四成八　第一",
    "T41n1821_001:0013c27": "句有三法。謂諸有漏過．現．生法。以有漏故",
    "T41n1821_001:0013c28": "得擇滅。以過．現．生法　故不得非擇滅　第",
    "T41n1821_001:0013c29": "二句有一法。謂不生法無漏有為。以不生",
    "T41n1821_001:0014a01": "故得非擇滅。以無漏故不得擇滅。以無",
    "T41n1821_001:0014a02": "漏簡有漏。有為簡無為　第三句有一法。",
    "T41n1821_001:0014a03": "謂彼不生諸有漏法。以有漏故得擇滅。以",
    "T41n1821_001:0014a04": "不生故得非擇滅　第四句有三法。謂諸",
    "T41n1821_001:0014a05": "無漏過．現．生法。以無漏故不得擇滅。以",
    "T41n1821_001:0014a06": "過．現．生法故不得非擇滅也。",
    "T41n1821_001:0014a07": "如是已說至何謂有為者。此下第二別解釋。",
    "T41n1821_001:0014a08": "就中。初二品總明。後六品別解。就總明中。",
    "T41n1821_001:0014a09": "初界品明體。後根品明用。就明體中。一辨",
    "T41n1821_001:0014a10": "異名。二正辨體。就辨異名中。一明有為。",
    "T41n1821_001:0014a11": "二明有漏。此下第二明有為異名。結牒問",
    "T41n1821_001:0014a12": "起。頌曰至有離有事等者。就頌答中。",
    "T41n1821_001:0014a13": "上兩句出體。下兩句顯異名　等者。等取",
    "T41n1821_001:0014a14": "有果等。論曰至如乳如薪者。為別戒",
    "T41n1821_001:0014a15": "等無漏五蘊故言色等以色等五具攝有",
    "T41n1821_001:0014a16": "為。故。此偏說　緣謂四緣。隨其所應眾緣",
    "T41n1821_001:0014a17": "聚集共所作故。名曰有為。必無有少法一",
    "T41n1821_001:0014a18": "緣所生　伏難意曰。過．現眾緣造可得名",
    "T41n1821_001:0014a19": "有為。未來既未造。如何名有為。故今通言。",
    "T41n1821_001:0014a20": "是彼過．現有為類故。亦名有為。未來無妨。",
    "T41n1821_001:0014a21": "如兒飲名乳。在乳房中亦名乳者。飲流類",
    "T41n1821_001:0014a22": "故。正燒名薪。未燒名薪。燒流類故。此",
    "T41n1821_001:0014a23": "有為法至所吞食故者。此有為法亦名世路。",
    "T41n1821_001:0014a24": "謂有為法於此世中行。過去法是已行性。",
    "T41n1821_001:0014a25": "現在法是正行性。未來法是當行性。諸不生",
    "T41n1821_001:0014a26": "法是彼類故。立名無失。以世為路故名世",
    "T41n1821_001:0014a27": "路。有財釋也。故正理云。色等五蘊生滅法故。",
    "T41n1821_001:0014a28": "未來．現在．過去路中而流轉故　又解。世無",
    "T41n1821_001:0014a29": "別體。依法而立。法是世所依名之為路。謂",
    "T41n1821_001:0014b01": "過去法是世已行性。現在法是世正行性。未",
    "T41n1821_001:0014b02": "來法是世當行性。世之路故名為世路。依主",
    "T41n1821_001:0014b03": "釋也　無常四相是能吞食。諸有為法是所",
    "T41n1821_001:0014b04": "吞食。此所吞食法是可破壞故名世。是無",
    "T41n1821_001:0014b05": "常所依故名路。即世名路持業釋也。故真諦",
    "T41n1821_001:0014b06": "師云。路為行所食。如萬里之路。行行不已。",
    "T41n1821_001:0014b07": "終路則盡極。五蘊亦爾。為無常所行故終",
    "T41n1821_001:0014b08": "即滅盡。或名言依至十八界攝者。此有",
    "T41n1821_001:0014b09": "為法亦名言依　言謂語言。以聲為體。此",
    "T41n1821_001:0014b10": "言所依。即名及義。以言依名及義轉故",
    "T41n1821_001:0014b11": "　名俱義者。謂名及與義。俱行三世義。於三",
    "T41n1821_001:0014b12": "世中或名前義後。或名後義前。或名義同時。",
    "T41n1821_001:0014b13": "能詮所詮雖同或異。同墮世攝皆可說俱。",
    "T41n1821_001:0014b14": "此名與義望能說言。復同墮世有用親故。",
    "T41n1821_001:0014b15": "故是言依由此。無為是離世法。望能說言",
    "T41n1821_001:0014b16": "無用疎遠。雖亦是義。言亦能說而非言依",
    "T41n1821_001:0014b17": "　又解。名如前說。言俱義者。謂義與言俱",
    "T41n1821_001:0014b18": "同墮世故　又解。俱者通名及義。謂名俱。義",
    "T41n1821_001:0014b19": "俱。此名及義。與言俱也。若義若名。可俱說",
    "T41n1821_001:0014b20": "故。同墮世故。名之為俱。名．義望言三世同",
    "T41n1821_001:0014b21": "異。如應說俱。故婆沙十五云。脇尊者言。有",
    "T41n1821_001:0014b22": "為諸法。與言可有俱時轉義。故立言依。無",
    "T41n1821_001:0014b23": "為不然。是故不說(已上論文)如是言依具攝一",
    "T41n1821_001:0014b24": "切有為諸法。若不爾者。而但執名為言依",
    "T41n1821_001:0014b25": "體。相違品類足論。彼說言依十八界攝。",
    "T41n1821_001:0014b26": "問如正理論引品類足論云。由此善通品",
    "T41n1821_001:0014b27": "類足論。彼說言依五蘊所攝。何故兩論引文",
    "T41n1821_001:0014b28": "不同。解云。此論正理各引少分。婆沙十五",
    "T41n1821_001:0014b29": "具說。故。彼論云。問言依以何為自性。答品",
    "T41n1821_001:0014c01": "類足論說。言依十八界。十二處。五蘊所攝",
    "T41n1821_001:0014c02": "　又解。此論為遮唯執言依名為體者故。偏",
    "T41n1821_001:0014c03": "引彼十八界文。正理為破言依亦通無為",
    "T41n1821_001:0014c04": "者執故。偏引五蘊文也。各引一邊竝無違",
    "T41n1821_001:0014c05": "害　問婆沙一說。名是言依。義。是言展轉",
    "T41n1821_001:0014c06": "依。一說名義俱是言依。既有二師。此論言",
    "T41n1821_001:0014c07": "依。為同何者。解云。或同前師。或同後師。",
    "T41n1821_001:0014c08": "皆無有妨。問何故說名不說句文。解云。言",
    "T41n1821_001:0014c09": "名影顯。或舉初顯後。或名有離至有",
    "T41n1821_001:0014c10": "彼離故者。此有為法亦名有離。離謂永離。",
    "T41n1821_001:0014c11": "即是涅槃。以此涅槃永能捨離一切有為。一",
    "T41n1821_001:0014c12": "切有為有彼離故。如有財者名為有財。是",
    "T41n1821_001:0014c13": "故聖道猶如船筏。亦應捨離。如契經言。法",
    "T41n1821_001:0014c14": "尚應捨。何況非法。或名有事至傳說如",
    "T41n1821_001:0014c15": "此者。此有為法亦名有事。事是因義。有為諸",
    "T41n1821_001:0014c16": "法從因生故。名為有事　經部釋。事是體。",
    "T41n1821_001:0014c17": "有為有體。無為無體　論主意朋經部。不",
    "T41n1821_001:0014c18": "信事因。故云傳說如此　如是等類至",
    "T41n1821_001:0014c19": "差別眾名者。結。",
    "T41n1821_001:0014c20": "於此所說至見處三有等者。此下第二明有",
    "T41n1821_001:0014c21": "漏眾名。牒前舉頌　等謂等取有染等四。",
    "T41n1821_001:0014c22": "論曰此何所立者。問　於此有漏復何所",
    "T41n1821_001:0014c23": "立。謂立取蘊至如華果樹者。答　於此",
    "T41n1821_001:0014c24": "有漏謂立取蘊。此取蘊不但名取蘊。亦名",
    "T41n1821_001:0014c25": "為蘊　或有唯蘊而非取蘊。謂無漏行。蘊",
    "T41n1821_001:0014c26": "名通故　火從草糠生名草糠火。蘊從取",
    "T41n1821_001:0014c27": "生故名取蘊。從因為名。煩惱名取能執取",
    "T41n1821_001:0014c28": "故。依主釋也。臣屬於王名帝王臣。蘊屬於",
    "T41n1821_001:0014c29": "取故名取蘊。從屬為名　樹生華果名",
    "T41n1821_001:0015a01": "華果樹。蘊能生取故名取蘊。從果為名。",
    "T41n1821_001:0015a02": "此有漏法至猶如有漏者。煩惱乖違故立諍",
    "T41n1821_001:0015a03": "名　觸動善品損害自他。此釋諍名。",
    "T41n1821_001:0015a04": "諍隨增故名為有諍。猶如前說漏隨增故名",
    "T41n1821_001:0015a05": "為有漏。此釋有諍。亦名為苦違聖心",
    "T41n1821_001:0015a06": "故者。此有漏法亦名為苦。有漏苦果流轉無",
    "T41n1821_001:0015a07": "常。凡夫不覺。聖者厭之。是故但說違於聖",
    "T41n1821_001:0015a08": "心。亦名為集能招苦故者。此有漏法亦",
    "T41n1821_001:0015a09": "名為集。招苦果故。亦名世間至有對",
    "T41n1821_001:0015a10": "治故者。此有漏法亦名世間　可毀壞故。",
    "T41n1821_001:0015a11": "簡異無為　有對治故。簡異道諦。亦",
    "T41n1821_001:0015a12": "名見處至隨增眠故者。此有漏法亦名見處。",
    "T41n1821_001:0015a13": "見謂五見。見住有漏法中隨順增長眠行",
    "T41n1821_001:0015a14": "相故。行相微細說之為眠　問漏取諍中",
    "T41n1821_001:0015a15": "亦攝於見。貪等諸惑亦皆隨增。何故此中偏",
    "T41n1821_001:0015a16": "標五見。解云。依正理論四門廢立。一一切",
    "T41n1821_001:0015a17": "種。二一切時。三無差別。四堅執不動。解云。",
    "T41n1821_001:0015a18": "彼論云。遍緣五部名一切種。或遍緣六境",
    "T41n1821_001:0015a19": "名一切種　任運而起名一切時。或可意．",
    "T41n1821_001:0015a20": "不可意中平等皆起名一切時　體無異相",
    "T41n1821_001:0015a21": "名無差別　執境堅固名堅執不動　貪．",
    "T41n1821_001:0015a22": "嗔．慢三。雖緣五部或緣六境名一切種。",
    "T41n1821_001:0015a23": "非一切時。遇緣起故。或貪．慢於可意時起。",
    "T41n1821_001:0015a24": "嗔於不可意時起。皆不遍故非一切時。",
    "T41n1821_001:0015a25": "無明雖一切時非無差別。以有獨頭．相應",
    "T41n1821_001:0015a26": "差別故。言非無差別　疑雖無差別。而非",
    "T41n1821_001:0015a27": "堅執不動　唯此五見具有四義。從強別",
    "T41n1821_001:0015a28": "標。亦名三有至三有攝故者。此有漏法",
    "T41n1821_001:0015a29": "亦名三有。三有即是欲有色有及無色有。與",
    "T41n1821_001:0015b01": "三有為因。因即集諦。與三有為依。依即苦",
    "T41n1821_001:0015b02": "諦。復是三有攝故。具斯三義故名三有",
    "T41n1821_001:0015b03": "　如是等類至隨義別名者。結。",
    "T41n1821_001:0015b04": "如上所言至色蘊者何者。此下第二正辨體。",
    "T41n1821_001:0015b05": "就中。一總辨體性。二別釋名義。三諸門分",
    "T41n1821_001:0015b06": "別。就總辨體中。一正出體。二明總攝。三數",
    "T41n1821_001:0015b07": "開合。就第一正出體中。一明色蘊。二明三",
    "T41n1821_001:0015b08": "蘊。三明識蘊。就第一明色蘊中。一正立",
    "T41n1821_001:0015b09": "蘊。二立處．界。就立蘊中。一開章．二明別",
    "T41n1821_001:0015b10": "釋。此即開章牒前問起。頌曰至立色",
    "T41n1821_001:0015b11": "蘊名者。此即答也　若如經部不立無表",
    "T41n1821_001:0015b12": "也。覺天不立所造色。大乘於法處中更立",
    "T41n1821_001:0015b13": "多色。此宗唯依十一色量立色蘊名　簡",
    "T41n1821_001:0015b14": "異心所中觸故言所觸。",
    "T41n1821_001:0015b15": "此中先應說五根相者。此下第二別釋就中。",
    "T41n1821_001:0015b16": "一釋五根。二釋五境。三釋無表。此即第一",
    "T41n1821_001:0015b17": "釋五根。結前問起。頌曰至名眼等五",
    "T41n1821_001:0015b18": "根者。頌答　言彼識依淨色者。五理意云。",
    "T41n1821_001:0015b19": "前彼識依。簡耳等四根。後淨色言。簡無間",
    "T41n1821_001:0015b20": "滅意　又正理云。前言顯同分．眼。後言顯",
    "T41n1821_001:0015b21": "彼同分．眼　又解。色通十一處。依言簡境。依",
    "T41n1821_001:0015b22": "通六根。淨言簡意。淨通五根及信。色言簡",
    "T41n1821_001:0015b23": "信　又解。若具彼識依淨色方名眼等。隨",
    "T41n1821_001:0015b24": "有所闕不名眼等。若唯言彼識依。不言",
    "T41n1821_001:0015b25": "淨色。即濫等無間依。五識亦以意為依故。",
    "T41n1821_001:0015b26": "故五事論第一云。唯說識依濫無間意。但",
    "T41n1821_001:0015b27": "言淨色五體應同。故淨色言簡無間意。與",
    "T41n1821_001:0015b28": "眼等識為所依彼言。顯眼等根差別有",
    "T41n1821_001:0015b29": "五(已上論文)若唯言彼識淨不言依色。信亦是",
    "T41n1821_001:0015c01": "淨。應名眼等　若唯言彼識色不言依",
    "T41n1821_001:0015c02": "淨。十一種色通名色故。皆應名眼等　若",
    "T41n1821_001:0015c03": "但言彼識依淨不言色。信是其淨。體非是",
    "T41n1821_001:0015c04": "依。用識為依容有財釋。為遮此釋故置",
    "T41n1821_001:0015c05": "色言。顯屬主釋。故正理云。如是釋者。為遣",
    "T41n1821_001:0015c06": "疑難。須置色言。若識依言。就有財釋則應",
    "T41n1821_001:0015c07": "淨信是眼等根。故置色言。為簡此釋。無有",
    "T41n1821_001:0015c08": "一法以識為依色而是淨可為此釋。是故",
    "T41n1821_001:0015c09": "色言甚為有用(已上論文)若但言彼識依色不",
    "T41n1821_001:0015c10": "言淨。扶根四境。亦名能為依。復通名色。",
    "T41n1821_001:0015c11": "應名眼等　若但言彼識淨色。不言依。清",
    "T41n1821_001:0015c12": "池明鏡。亦是淨色應名眼等。若具足說依",
    "T41n1821_001:0015c13": "淨色三方無有失　若但言依淨色不言",
    "T41n1821_001:0015c14": "彼識。五體應同。顯眼等根差別有五故言",
    "T41n1821_001:0015c15": "彼識　若但言彼識不言依淨色。眼等五",
    "T41n1821_001:0015c16": "識應名眼等　或可。此中應言彼識所依",
    "T41n1821_001:0015c17": "淨色。若不言所但言依者。即濫身根。身望",
    "T41n1821_001:0015c18": "四識。亦是依淨色。而非所依。故頌依言顯",
    "T41n1821_001:0015c19": "所依也。論曰至如是廣說者。頌中彼",
    "T41n1821_001:0015c20": "字。文有兩釋。此即初釋。此言彼者。彼色等",
    "T41n1821_001:0015c21": "境。謂五識身緣彼五境。故言彼識。彼識所",
    "T41n1821_001:0015c22": "依淨色名根。引經意證根是淨色。或",
    "T41n1821_001:0015c23": "復彼者至如是廣說者。第二釋彼言。彼即彼",
    "T41n1821_001:0015c24": "根。彼識所依名為眼等。論言眼識等。明知",
    "T41n1821_001:0015c25": "彼根非境。",
    "T41n1821_001:0015c26": "已說五根次說五境者。此下第二釋五境結",
    "T41n1821_001:0015c27": "前問起。頌曰至觸十一為性者。頌答",
    "T41n1821_001:0015c28": "　印度造頌皆依聲明。若先香後味即犯聲。",
    "T41n1821_001:0015c29": "若先味後香即不犯聲。今依本翻故味先",
    "T41n1821_001:0016a01": "香後　又正理云。越次說者。顯彼境識生",
    "T41n1821_001:0016a02": "無定故。謂彼五識起時不定次第。論",
    "T41n1821_001:0016a03": "曰至不正為後者。就長行中。一解五境。二",
    "T41n1821_001:0016a04": "明生識總別。此下解五境。文即為五　所",
    "T41n1821_001:0016a05": "見名色。就解色境中。一出色體。二辨四",
    "T41n1821_001:0016a06": "句　就出色體中總有三說。此即初解",
    "T41n1821_001:0016a07": "釋頌色二　一顯。二形　顯色有四。青黃赤",
    "T41n1821_001:0016a08": "白。是本顯色　餘光．影．明．闇．雲．烟．塵．霧",
    "T41n1821_001:0016a09": "八種顯色是此四色差別建立　光是黃攝。",
    "T41n1821_001:0016a10": "日初出時見赤色者餘物映故。或光是赤攝。",
    "T41n1821_001:0016a11": "或光是黃．赤色攝　影．闇青色攝　明通青．",
    "T41n1821_001:0016a12": "黃．赤．白色攝。皆有明故　雲．烟．塵．霧皆",
    "T41n1821_001:0016a13": "通青．黃．赤．白色攝　問光等八色是四差",
    "T41n1821_001:0016a14": "別。寧非是假。解云論其本色但是青．黃．",
    "T41n1821_001:0016a15": "赤．白四種。於此四中隨義差別立餘八名。",
    "T41n1821_001:0016a16": "各有實體而非是假　問雲．烟．塵．霧若顯",
    "T41n1821_001:0016a17": "色收。如何四句之中是俱句攝　一解云．雲．",
    "T41n1821_001:0016a18": "烟．塵．霧是顯非形。相狀顯彰名之為顯。質",
    "T41n1821_001:0016a19": "礙麁著因觸可憶知。長．短等說之為形。雲．",
    "T41n1821_001:0016a20": "烟．塵．霧無此礙用。故顯非形。此即理證。又",
    "T41n1821_001:0016a21": "諸論中。形．顯二種說雲等四皆顯色攝。若亦",
    "T41n1821_001:0016a22": "通形何故不說。此即文證。然諸論說雲等",
    "T41n1821_001:0016a23": "四種俱句攝者。謂此四色實非長等。似長",
    "T41n1821_001:0016a24": "等現。意識緣彼勝解力故起長等解。如不",
    "T41n1821_001:0016a25": "淨觀。雖緣實色。勝解力故作青瘀等解。以",
    "T41n1821_001:0016a26": "此四色。顯中稍麁生長等解。故俱句攝。影．",
    "T41n1821_001:0016a27": "光．明．闇。在於空中自體疎散。託質方現。",
    "T41n1821_001:0016a28": "以微細故不同雲等　第二解云。雲．烟．",
    "T41n1821_001:0016a29": "塵．霧通顯及形。諸論皆說俱句攝故。然諸",
    "T41n1821_001:0016b01": "論中說雲等四顯色攝者。生顯智強故俱",
    "T41n1821_001:0016b02": "偏顯攝　問若據生顯智強即顯攝者。四",
    "T41n1821_001:0016b03": "句分別應初句收。如何乃是俱句所攝。解",
    "T41n1821_001:0016b04": "云。四句之中前兩單句。雖據生智強說。若",
    "T41n1821_001:0016b05": "於此聚有別新生形．顯色者。立兩單句。雲",
    "T41n1821_001:0016b06": "等四色雖顯強形。無別新生顯．形俱故。",
    "T41n1821_001:0016b07": "生智非過希奇。所以非初句攝　第三解",
    "T41n1821_001:0016b08": "云。雲．烟．塵．霧。是顯色攝。同第一解。然說",
    "T41n1821_001:0016b09": "俱句者。是餘師義　第四解云。雲．烟．塵．霧。",
    "T41n1821_001:0016b10": "通顯及形。同第二解。然說顯者是餘師義",
    "T41n1821_001:0016b11": "也。或二十者至影光明闇者。第二解色",
    "T41n1821_001:0016b12": "或二十。此與前說開合為異。亦無有妨。",
    "T41n1821_001:0016b13": "青黃赤白。現見可知　言長短者。長．短極",
    "T41n1821_001:0016b14": "微各有別體。相雜而住。形長見短。形短",
    "T41n1821_001:0016b15": "見長　問若長．短等別有極微。何故婆沙一",
    "T41n1821_001:0016b16": "百三十六云。應知極微是最細色。非長．短．",
    "T41n1821_001:0016b17": "方．圓等。解云。婆沙據別一微。是最細分更",
    "T41n1821_001:0016b18": "不可折。非眼所見言非長等。此論據見",
    "T41n1821_001:0016b19": "已去。有實體類故。成長等故。故名長等。",
    "T41n1821_001:0016b20": "若泛明長．短亦通假．實。若二十種色中長．",
    "T41n1821_001:0016b21": "短相對。以實對實。若通約諸假聚相對辨",
    "T41n1821_001:0016b22": "長．短。即以假對假。故婆沙第九解諸有中。",
    "T41n1821_001:0016b23": "第三師云。五相待有。謂此彼岸長短事等",
    "T41n1821_001:0016b24": "　又解。可量已去名長。不可量者名短。世間",
    "T41n1821_001:0016b25": "形長說為短者。於彼長中假說為短。如",
    "T41n1821_001:0016b26": "於重中假說為輕　問此短極微既有眾",
    "T41n1821_001:0016b27": "多。如何說彼而不可量。解雖有多體。而不",
    "T41n1821_001:0016b28": "可量。如輕極微雖有多體。而不可秤。短極",
    "T41n1821_001:0016b29": "微雖多。而不可量。若言眼見寧不可量。顯",
    "T41n1821_001:0016c01": "亦眼見。應當可量。若言同聚應可量者。香",
    "T41n1821_001:0016c02": "等同聚應亦可量。此既雜住而不可量。短",
    "T41n1821_001:0016c03": "與長雜亦不可量　方謂界方　圓謂團圓",
    "T41n1821_001:0016c04": "中凸名高　中凹名下　問長與高何別。",
    "T41n1821_001:0016c05": "短與下何殊。解云。長．短據四邊。高．下據處",
    "T41n1821_001:0016c06": "中。然世人言此物高．下。於長．短中說高．",
    "T41n1821_001:0016c07": "下故　又解。長．短據橫。高．下約竪。世間",
    "T41n1821_001:0016c08": "言竪名長．短者。於高．下中說長．短故",
    "T41n1821_001:0016c09": "　龍氣名雲。火氣名烟　風吹細土。名塵",
    "T41n1821_001:0016c10": "　餘色如文自釋　問像色二十種色中。何色",
    "T41n1821_001:0016c11": "所收。解云。顯攝非形。夫是形色。必依極礙",
    "T41n1821_001:0016c12": "能表有形。鏡等中像。觸不能了。猶如影",
    "T41n1821_001:0016c13": "等。故非是形。言見形者。似形非實。如鏡",
    "T41n1821_001:0016c14": "中火似火非真。於顯色中如其所應。青．黃．",
    "T41n1821_001:0016c15": "赤．白四色所攝。說像是顯非是形色。廣如",
    "T41n1821_001:0016c16": "正理三十四說。所以得知非餘顯者。有光",
    "T41n1821_001:0016c17": "之處必無有影。光中像現。故像非影。說像",
    "T41n1821_001:0016c18": "非影廣如正理　像非餘顯雖未見文。",
    "T41n1821_001:0016c19": "准影可知。既光中像現。表像非影。准知",
    "T41n1821_001:0016c20": "光中像現。表像非闇。既光中像現。像非",
    "T41n1821_001:0016c21": "影闇。准知影中像現。像非光明　若言光",
    "T41n1821_001:0016c22": "中像現即是光攝。影中像現即是影攝　此",
    "T41n1821_001:0016c23": "亦非理。日焰名光。非日焰故。障光明生",
    "T41n1821_001:0016c24": "名影。非障起故　雲．烟．塵．霧。亦顯亦形。",
    "T41n1821_001:0016c25": "理非像色。像色非形故。有說。雲等是顯色",
    "T41n1821_001:0016c26": "者。此非定證　又在空中理非像故。◎",
    "T41n1821_001:0016c27": "◎有餘師說至第二十一者。第三敘異說。",
    "T41n1821_001:0016c28": "謂妙高山四邊空中。各一顯色。名空一顯色。",
    "T41n1821_001:0016c29": "故正理三十四云。空一顯色。謂見空中蘇迷",
    "T41n1821_001:0017a01": "廬山所現純色　問空一顯色以何為體。解",
    "T41n1821_001:0017a02": "云。以空界色為體。故正理論第一云。有說",
    "T41n1821_001:0017a03": "色有二十一種。空一顯色第二十一。是即空",
    "T41n1821_001:0017a04": "界色差別　問若以空界色為體者。何故",
    "T41n1821_001:0017a05": "識身論第十一云。空一顯色此即如彼青．黃．",
    "T41n1821_001:0017a06": "赤．白。准彼論文。即以青．黃．赤．白為體。解",
    "T41n1821_001:0017a07": "云。彼論言如彼青．黃赤白者。謂妙高山四",
    "T41n1821_001:0017a08": "邊空中。各現一色。名空界色。如之言似。此",
    "T41n1821_001:0017a09": "空一顯色。似彼青．黃．赤．白非即是也。",
    "T41n1821_001:0017a10": "或可。如之言是。此空一顯色。即是彼青．黃．",
    "T41n1821_001:0017a11": "赤．白　問准諸論文。此空界色。以影．光．",
    "T41n1821_001:0017a12": "明．闇為體。如何乃說青．黃．赤．白。解云。青．",
    "T41n1821_001:0017a13": "黃．赤．白有其二類。若即質青等。非空界色。",
    "T41n1821_001:0017a14": "若妙高四邊離質青等。亦是空界色　又解。",
    "T41n1821_001:0017a15": "此空界色雖以光．影．明．闇為體。然彼光．",
    "T41n1821_001:0017a16": "影．明．闇。若據正顯。隨其所應亦是青．黃．",
    "T41n1821_001:0017a17": "赤．白所攝。故正理云。青等四種。是正顯色。",
    "T41n1821_001:0017a18": "雲等八種。是此差別(已上論文)若言青等據本",
    "T41n1821_001:0017a19": "以說。若言光等據末以論。各據一義竝不",
    "T41n1821_001:0017a20": "相違　問空一顯色。即是空界色。空界色是",
    "T41n1821_001:0017a21": "光．影．明．闇。未知。空一顯色。於影．光．明．闇",
    "T41n1821_001:0017a22": "中以何為體。解云。若據一切空界色。即以",
    "T41n1821_001:0017a23": "光．影．明．闇為體。若據別相。即四色不定。",
    "T41n1821_001:0017a24": "此中言空一顯色是空界色者。此空界色以",
    "T41n1821_001:0017a25": "明為體。妙高山體四寶所成。寶現空中。即",
    "T41n1821_001:0017a26": "是明色。故諸論說。寶焰名明。以此故知。",
    "T41n1821_001:0017a27": "非光．影．闇。日焰名光。彼非日焰故非是",
    "T41n1821_001:0017a28": "光。障光．明生。於中餘色可見名影。翻此",
    "T41n1821_001:0017a29": "為闇。非由障生故非是影。於中見色故",
    "T41n1821_001:0017b01": "非是闇。由斯理證定知是明。故此明色即",
    "T41n1821_001:0017b02": "是青．黃．赤．白差別。若作此釋。空一顯色。餘",
    "T41n1821_001:0017b03": "師所說正義無違。然別說者為顯差別。◎",
    "T41n1821_001:0017b04": "俱舍論記卷第一"
}