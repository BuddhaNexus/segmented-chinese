{
    "T14n0461_001:0452b13": "No. 461 [No. 462]",
    "T14n0461_001:0452b14": "佛說文殊師利現寶藏經卷上",
    "T14n0461_001:0452b16": "西晉月氏三藏竺法護譯",
    "T14n0461_001:0452b17": "聞如是：一時，佛遊舍衛祇樹給孤獨精舍，與",
    "T14n0461_001:0452b18": "大比丘眾俱，比丘千二百五十，菩薩萬人。爾",
    "T14n0461_001:0452b19": "時，佛於迦利羅講堂上坐，與無央數百千之",
    "T14n0461_001:0452b20": "眾周匝圍繞而為說經。於是，文殊師利與五",
    "T14n0461_001:0452b21": "百菩薩，及諸天釋梵、四天王眷屬，俱詣佛所，",
    "T14n0461_001:0452b22": "稽首佛足，遶佛三匝，却坐一面。文殊師利白",
    "T14n0461_001:0452b23": "佛言：「向者世尊，為說何法？願天中天，尊崇",
    "T14n0461_001:0452b24": "所講。」賢者須菩提承佛威神，白文殊師利：「向",
    "T14n0461_001:0452b25": "者世尊說弟子事，願今上人說菩薩行。」文殊",
    "T14n0461_001:0452b26": "師利答須菩提：「一切弟子、緣覺所行，非菩薩",
    "T14n0461_001:0452b27": "器，焉用問為？」曰：「願解說，審是器者，當聽受之。」",
    "T14n0461_001:0452b28": "文殊師利答曰：「尊者須菩提！為知何者是器？",
    "T14n0461_001:0452b29": "云何非器？」須菩提曰：「其諸弟子每以聲音而",
    "T14n0461_001:0452c01": "得解脫，我等豈知是器非器？今請問之，願樂",
    "T14n0461_001:0452c02": "欲聞。」文殊師利答曰：「唯，須菩提！其有出於",
    "T14n0461_001:0452c03": "冥者，皆非佛法器；假使於冥為現照明亦不",
    "T14n0461_001:0452c04": "墮冥，救護眾生不與冥合，一切所有造佛法",
    "T14n0461_001:0452c05": "器。「又，須菩提！得限而學學法已成，視一切",
    "T14n0461_001:0452c06": "人，見不與取，其意恐懼心厭穢之，畏諸三界",
    "T14n0461_001:0452c07": "不以喜樂，則為非是諸佛法器。設御當來未",
    "T14n0461_001:0452c08": "行數千劫，周旋三界而無恐畏，於三垢而無",
    "T14n0461_001:0452c09": "心，欲樂於生死，譬如遊觀園囿、講堂歡悅一",
    "T14n0461_001:0452c10": "切，所有往來無有六事，是謂為佛法器。「又，",
    "T14n0461_001:0452c11": "須菩提！菩薩現在愛欲而無欲樂，示現瞋怒",
    "T14n0461_001:0452c12": "而無恚害，示現愚癡而無闇冥，示現𣧑弊剛",
    "T14n0461_001:0452c13": "強屠魁而無塵垢。現在三界諸無御者為之",
    "T14n0461_001:0452c14": "正導，於憒亂中順而不荒，於貢高者謙卑",
    "T14n0461_001:0452c15": "為禮，為諸群生除其重擔，教授一切令三寶",
    "T14n0461_001:0452c16": "不絕，得三達智而普示現，此謂為是諸佛法",
    "T14n0461_001:0452c17": "器。」於是，須菩提問文殊師利：「諸法等耳，俱",
    "T14n0461_001:0452c18": "共同舉本際一也。是器非器，何得知乎？」文",
    "T14n0461_001:0452c19": "殊師利答曰：「譬如陶家，泥土一等，作種種",
    "T14n0461_001:0452c20": "器，皆共一處合而燒之，或受醍醐、或受麻",
    "T14n0461_001:0452c21": "油、或受甘露蜜、或受於不淨，其泥一等無若",
    "T14n0461_001:0452c22": "干也；如是，須菩提！諸法同等俱共一也，其",
    "T14n0461_001:0452c23": "本際一，從緣起行則有差特，彼醍醐油器喻",
    "T14n0461_001:0452c24": "弟子、緣覺，甘露蜜器謂諸菩薩，不淨器者方",
    "T14n0461_001:0452c25": "如下賤凡夫之士也。」又問文殊師利：「可令",
    "T14n0461_001:0452c26": "諸有器為非器不？」答曰：「可使非器耳。」須菩",
    "T14n0461_001:0452c27": "提曰：「以何因緣？」答曰：「唯，須菩提！其受一",
    "T14n0461_001:0452c28": "切欲塵之器住在有中，若復有能斷諸欲塵，",
    "T14n0461_001:0452c29": "是悉非為佛法之器。」又問：「文殊師利！器者",
    "T14n0461_001:0453a01": "有何高下？」答曰：「唯，須菩提！器者無高無下。」又",
    "T14n0461_001:0453a02": "問：「云何？文殊師利！器無高下？」答曰：「實無高無",
    "T14n0461_001:0453a03": "下，用法所住無高下故，則為牢堅之器。假使",
    "T14n0461_001:0453a04": "有高下行，則知是為破壞之器。唯，須菩提！譬",
    "T14n0461_001:0453a05": "如虛空，非是一切藥草樹木萬物之器；如是，",
    "T14n0461_001:0453a06": "須菩提！菩薩為一切佛法器，亦無有餘器。譬",
    "T14n0461_001:0453a07": "如地上生樹，虛空能受令長大器；如是，須菩",
    "T14n0461_001:0453a08": "提！菩薩發清淨等意，承智慧度無極而得長",
    "T14n0461_001:0453a09": "育。」又問：「文殊師利！云何菩薩而得長育？」答",
    "T14n0461_001:0453a10": "曰：「譬如虛空之所長育，菩薩亦然；虛空及菩",
    "T14n0461_001:0453a11": "薩，終無增益亦無損耗。」又問：「文殊師利！是",
    "T14n0461_001:0453a12": "語何謂？」答曰：「不增塵垢、不損佛法。」又問：「文殊",
    "T14n0461_001:0453a13": "師利！塵與佛法有何異乎？」答曰：「譬如近須彌",
    "T14n0461_001:0453a14": "山者，光明同照令現一貌皆為金色，菩薩",
    "T14n0461_001:0453a15": "如是，以智慧光明消諸塵垢，使同其貌為佛",
    "T14n0461_001:0453a16": "法色。唯，須菩提！是故諸塵皆是佛法，智慧",
    "T14n0461_001:0453a17": "明者當作是觀等無有異，一切諸法是謂佛",
    "T14n0461_001:0453a18": "法。」又問：「曷云一切諸法皆為佛法？」答曰：",
    "T14n0461_001:0453a19": "「所作如諸佛所為。」又問：「云何，文殊師利！如",
    "T14n0461_001:0453a20": "佛所為？」答曰：「如本末亦然，其如不增不減，",
    "T14n0461_001:0453a21": "是謂為如。」又問：「文殊師利！何謂為本？云何",
    "T14n0461_001:0453a22": "為末？」答曰：「本者空、末者寂，是謂本末。」又問：",
    "T14n0461_001:0453a23": "「文殊師利！空之與寂有何異乎？」答曰：「譬如",
    "T14n0461_001:0453a24": "金之與寶，寧有異無？」須菩提曰：「其物一等，但",
    "T14n0461_001:0453a25": "名異耳。」答曰：「如是，空以寂寞但名異耳，智",
    "T14n0461_001:0453a26": "者不著於字數也。」又問：「文殊師利！何謂癡",
    "T14n0461_001:0453a27": "相？云何黠相？」答曰：「如佛所教，因緣為癡相，",
    "T14n0461_001:0453a28": "法義為黠相。」又問：「文殊師利！何所為因緣",
    "T14n0461_001:0453a29": "相？」答曰：「十二因緣相；則，須菩提！為因緣相",
    "T14n0461_001:0453b01": "也；彼若有念造便有想知，假使無念造無想",
    "T14n0461_001:0453b02": "則不現知；彼癡者有念起，是等即有言說知；",
    "T14n0461_001:0453b03": "黠者無念造，則無言說知；彼若無所住便普",
    "T14n0461_001:0453b04": "遍至，是賢聖行於行有行，無行者非是賢聖",
    "T14n0461_001:0453b05": "行。」須菩提又問：「文殊師利！何謂為賢聖？」答",
    "T14n0461_001:0453b06": "曰：「賢聖者，謂御空而無跡。」又問：「文殊師利！一",
    "T14n0461_001:0453b07": "切法，寧復是無垢空等御不？」答曰：「然。」須菩提",
    "T14n0461_001:0453b08": "又問：「何緣爾乎？」文殊師利曰：「譬如眾水歸",
    "T14n0461_001:0453b09": "于大海合為一味；如是，須菩提！無垢空等以",
    "T14n0461_001:0453b10": "御諸法，皆作一味，用脫眾生。」又問：「文殊師",
    "T14n0461_001:0453b11": "利！何說解脫？」曰：「云何須菩提！何緣有礙？」曰：",
    "T14n0461_001:0453b12": "「用無智故而有礙。」答曰：「如是，須菩提！用度無",
    "T14n0461_001:0453b13": "智故說解脫。」又問：「文殊師利！一切諸法而無",
    "T14n0461_001:0453b14": "有異，何從得是有智無智之說？」答曰：「譬如夏",
    "T14n0461_001:0453b15": "月熱時說水，冬日寒冷亦復說水，其水無異；",
    "T14n0461_001:0453b16": "如是，須菩提！用想不清白而有塵垢，以有塵",
    "T14n0461_001:0453b17": "垢便有無智說，作淨想者便無有著，以故",
    "T14n0461_001:0453b18": "有智說彼諸正士，而無中間有智無智之說。」",
    "T14n0461_001:0453b19": "須菩提又問：「文殊師利！其義遠行？」答曰：",
    "T14n0461_001:0453b20": "「用有二行故。」須菩提曰：「文殊師利！義者難",
    "T14n0461_001:0453b21": "見？」答曰：「為離智慧眼。」須菩提曰：「義者難受",
    "T14n0461_001:0453b22": "持？」文殊師利答曰：「不可得取。」須菩提曰：",
    "T14n0461_001:0453b23": "「其義難知？」答曰：「用不解故。」須菩提曰：「義者難",
    "T14n0461_001:0453b24": "了？」答曰：「已離諸覺意故。」須菩提曰：「義者難",
    "T14n0461_001:0453b25": "說？」答曰：「為空等故。」須菩提曰：「義者無思？」答",
    "T14n0461_001:0453b26": "曰：「用無想行。」須菩提曰：「義者無念？」答曰：「是",
    "T14n0461_001:0453b27": "故無言說。」須菩提曰：「義者無賢聖？」答曰：「是故",
    "T14n0461_001:0453b28": "離想願。」須菩提曰：「黠者現智義？」答曰：「是故不",
    "T14n0461_001:0453b29": "自見。」須菩提又問：「文殊師利！若如來曰：『求利",
    "T14n0461_001:0453c01": "義而不得義，不求利義而得義。』為誰說是章",
    "T14n0461_001:0453c02": "句？」文殊師利答曰：「唯，須菩提！其利義無有得。",
    "T14n0461_001:0453c03": "彼若有求欲得義，於義則無利義，其義者為",
    "T14n0461_001:0453c04": "寂義；彼若身意念欲求得利義，是為於義不",
    "T14n0461_001:0453c05": "得利義，如佛言曰：『不求義而得義，求義者反",
    "T14n0461_001:0453c06": "不得義。』」須菩提又問：「文殊師利！奚為佛言一",
    "T14n0461_001:0453c07": "切法悉非法？」文殊師利答曰：「唯然，須菩提！世",
    "T14n0461_001:0453c08": "尊說譬喻經言：『當除斷所欲法，況於非法耶！",
    "T14n0461_001:0453c09": "假使斷者，其法即為不非法之謂也。』」須菩提",
    "T14n0461_001:0453c10": "又問：「云何文殊師利！佛法寧復是非法耶？」答",
    "T14n0461_001:0453c11": "曰：「不也。佛法者無興盛，其不興盛是謂為法。",
    "T14n0461_001:0453c12": "如佛言曰：『一切諸法，皆為非法。』」須菩提曰：「未",
    "T14n0461_001:0453c13": "曾有也，甚難及。文殊師利！新學菩薩聞是說，",
    "T14n0461_001:0453c14": "而不恐畏。」文殊師利曰：「唯，須菩提！有四事，師",
    "T14n0461_001:0453c15": "子之子聞師子吼，而不怖懼衣毛不竪。何等",
    "T14n0461_001:0453c16": "為四？一者、其種姓真；二者，為師子所生；三者、",
    "T14n0461_001:0453c17": "蒙尊者所育；四者、不著諸有。是為四。如是行",
    "T14n0461_001:0453c18": "者，為如來種誠諦菩薩也，如來所生為法所",
    "T14n0461_001:0453c19": "進，過於弟子、緣覺之上，則非其類。彼聞說一",
    "T14n0461_001:0453c20": "切法終不恐懼，在所講說一切所語，而無",
    "T14n0461_001:0453c21": "畏懅衣毛不竪，心不懈怠亦無疑怯。又，須菩",
    "T14n0461_001:0453c22": "提！鳥子飛行在於虛空，寧有恐耶？」答曰：「無也。」",
    "T14n0461_001:0453c23": "文殊師利曰：「如是，須菩提！菩薩住於空界，彼",
    "T14n0461_001:0453c24": "聞諸法而不恐懼，於一切法亦無畏懅無所",
    "T14n0461_001:0453c25": "疑難，用了諸法故，聞諸所說，不恐不懅而無",
    "T14n0461_001:0453c26": "畏怖。」文殊師利謂須菩提：「從何致畏？」答曰：「用",
    "T14n0461_001:0453c27": "貪見身故，而有恐畏。」文殊師利曰：「菩薩以知",
    "T14n0461_001:0453c28": "貪身，於一切法所說不畏，亦無怖懅。」須菩",
    "T14n0461_001:0453c29": "提問：「文殊師利！假使菩薩了寂，不貪身云何",
    "T14n0461_001:0454a01": "得道？」文殊師利答曰：「唯，須菩提！菩薩不見得",
    "T14n0461_001:0454a02": "道知貪身，設使菩薩見得道知貪身者，是故",
    "T14n0461_001:0454a03": "不得道。」須菩提曰：「唯，文殊師利！菩薩為行大",
    "T14n0461_001:0454a04": "善權用，菩薩見貪身不得道？」文殊師利曰：「唯，",
    "T14n0461_001:0454a05": "須菩提！菩薩蒙智慧善權，為是菩薩聖性，以",
    "T14n0461_001:0454a06": "故菩薩知貪身不得道。譬如取大利斧斷截",
    "T14n0461_001:0454a07": "大樹，段段解之還著故處，續復如故終不",
    "T14n0461_001:0454a08": "躄地，如是菩薩有智慧善權為聖性，以故",
    "T14n0461_001:0454a09": "菩薩知貪身不得道。或時天大雨樹生茂盛",
    "T14n0461_001:0454a10": "故，有莖節枝葉華實，有益一切；如是菩薩，",
    "T14n0461_001:0454a11": "行大悲慈知貪身者，現生三界種種形類，隨",
    "T14n0461_001:0454a12": "其色貌以益眾生。又，須菩提！或作暴雨疾風",
    "T14n0461_001:0454a13": "吹墮其樹，菩薩以大智慧，放柔軟大雨，在",
    "T14n0461_001:0454a14": "佛樹下便復現墮。」爾時，世尊讚文殊師利曰：",
    "T14n0461_001:0454a15": "「善哉，善哉！文殊師利！快說諸菩薩智慧善",
    "T14n0461_001:0454a16": "權而為聖性，乃如是乎為說大慈大悲法",
    "T14n0461_001:0454a17": "行。今，文殊師利！且復聽我所言。譬如有國",
    "T14n0461_001:0454a18": "既強且大，雲霧四起，放大熱石欲焚其國，所",
    "T14n0461_001:0454a19": "有草木皆當被燒，復雨洪水渧如車軸，令諸",
    "T14n0461_001:0454a20": "草木普得生長；如是，文殊師利！菩薩雨於智",
    "T14n0461_001:0454a21": "慧善權，方便示現入一切愚癡凡夫之士，教",
    "T14n0461_001:0454a22": "授諸冥現賢聖行，為生死奉律人示義令悅。",
    "T14n0461_001:0454a23": "「譬如有香樹，其根香、莖香、枝香、葉香、華香、實",
    "T14n0461_001:0454a24": "香，各各別異；如是菩薩以智慧事自然之性，",
    "T14n0461_001:0454a25": "隨一切人之所欲，從其本行而為說法，各令",
    "T14n0461_001:0454a26": "歡喜其心開解，不捨大悲之本。「譬如大摩尼",
    "T14n0461_001:0454a27": "珍寶，名曰釋迦惟羅迦，天帝釋著此寶時，",
    "T14n0461_001:0454a28": "照其被服、婇女、舍宅、講堂、宮殿，一切皆見清",
    "T14n0461_001:0454a29": "淨光明，大明月寶亦無念也；如是菩薩明慧",
    "T14n0461_001:0454b01": "之果，清淨解脫如明月寶，普現諸義永無想",
    "T14n0461_001:0454b02": "念。」佛言：「文殊師利！譬如有大明月寶，名曰",
    "T14n0461_001:0454b03": "施一切願，隨眾所欲，皆令具足而得所饒，施",
    "T14n0461_001:0454b04": "諸願寶亦無念也；如是菩薩清淨如寶，具足",
    "T14n0461_001:0454b05": "眾生諸所欲願，其菩薩者亦無想念。「譬如虛",
    "T14n0461_001:0454b06": "空之中，有大火起復放大雨，其於虛空不寒",
    "T14n0461_001:0454b07": "不熱；如是菩薩處三界火中，若在寂寞無為",
    "T14n0461_001:0454b08": "之界無寒無熱。「譬如彼虛空中，令生毒樹，",
    "T14n0461_001:0454b09": "復生藥樹，其毒樹者不害虛空，其藥樹香",
    "T14n0461_001:0454b10": "無所除淨；如是菩薩，以善權方便，入諸毒樹",
    "T14n0461_001:0454b11": "令得成就，以藥樹莖節護諸根本，眾垢塵勞",
    "T14n0461_001:0454b12": "不著菩薩，除淨諸根亦無所淨，俱入二事無",
    "T14n0461_001:0454b13": "所沾污。「譬如穿漏之器，但補一處令不得漏，",
    "T14n0461_001:0454b14": "捨餘不補而皆穿漏；如是菩薩，所住常定具",
    "T14n0461_001:0454b15": "大神通無有異漏，有所住者便現別異之漏，",
    "T14n0461_001:0454b16": "示現出生隨一切本而為說法。「譬如騏驥高",
    "T14n0461_001:0454b17": "足強而有勢，守護馬畜不貪衛己；如是菩薩，",
    "T14n0461_001:0454b18": "立大慈悲強而有勢，超越諸力救護眾人，不",
    "T14n0461_001:0454b19": "自念身。「譬如猛師子者，百獸之王無所懼也，",
    "T14n0461_001:0454b20": "唯畏大火；如是菩薩，亦無所畏，畏墮弟子、緣",
    "T14n0461_001:0454b21": "覺之地。「譬如伊羅漫龍王，雖為畜獸皆能",
    "T14n0461_001:0454b22": "示現清淨變化，悉是帝釋本德所致；如是",
    "T14n0461_001:0454b23": "菩薩，假使墮於畜獸之中，則能現說諸清淨",
    "T14n0461_001:0454b24": "法，隨其本行而開導之。「譬如鑽木出火明珠",
    "T14n0461_001:0454b25": "放光，其於二者俱有所益；如是，文殊師利！其",
    "T14n0461_001:0454b26": "有初發意及坐佛樹下後當發意，此二菩薩，",
    "T14n0461_001:0454b27": "俱除一切眾垢之塵燒諸勤苦。「譬如諸樹種",
    "T14n0461_001:0454b28": "種各各有名，其色不同、枝葉各異、華實不相",
    "T14n0461_001:0454b29": "類，此諸樹者，皆因四大而得滋茂；如是",
    "T14n0461_001:0454c01": "菩薩，奉若干行積眾德本，皆用成道意，悉",
    "T14n0461_001:0454c02": "勸助一切智而得成就。「譬如轉輪聖王在",
    "T14n0461_001:0454c03": "所至奏，七寶、四種兵皆悉從之；如是菩薩，",
    "T14n0461_001:0454c04": "得善權方便智慧度無極，無所不入，一切諸",
    "T14n0461_001:0454c05": "道品之法皆悉隨從。「譬如羯隨之鳥王，假使",
    "T14n0461_001:0454c06": "墮於羅網之中，續出哀音；如是，文殊師利！",
    "T14n0461_001:0454c07": "設使菩薩而墮樔窟，未了佛法不壞貪身、不",
    "T14n0461_001:0454c08": "出三界，續作師子覺吼，說空、無想、不願之",
    "T14n0461_001:0454c09": "法，講無造起滅之事。「譬如羯隨鳥王在山頂",
    "T14n0461_001:0454c10": "住而不肯鳴，得其輩類乃闡鸞音；如是，文殊",
    "T14n0461_001:0454c11": "師利！若有菩薩入諸弟子中，不講不可思議",
    "T14n0461_001:0454c12": "佛音，在諸菩薩中乃說菩薩事，講佛不可思",
    "T14n0461_001:0454c13": "議之音。「譬如隨藍之風，不能持地固閻浮利",
    "T14n0461_001:0454c14": "及樹木講堂舍宅；如是，文殊師利！一切弟子、",
    "T14n0461_001:0454c15": "緣覺，不能堪忍無思議佛法名字，及佛神",
    "T14n0461_001:0454c16": "通清淨變化，有信而無疑者，非自功德所致。",
    "T14n0461_001:0454c17": "皆佛威神而令得信。「譬如日之光明照淨不",
    "T14n0461_001:0454c18": "淨，亦無喜悅、亦無憎惡，日月殿舍無冥沒時；",
    "T14n0461_001:0454c19": "如是菩薩，放智慧善權光明，與弟子、緣覺、諸",
    "T14n0461_001:0454c20": "凡夫士共周旋從事，不用在弟子中而歡喜，",
    "T14n0461_001:0454c21": "不以在凡夫之士而為愁悒，亦不失菩薩權",
    "T14n0461_001:0454c22": "慧之場也。「譬如忉利天上晝度樹初生葉時，",
    "T14n0461_001:0454c23": "諸天見之皆悉歡喜，心念言：『晝度樹不久當",
    "T14n0461_001:0454c24": "有華實，而得成就。』如是，文殊師利！假使菩薩",
    "T14n0461_001:0454c25": "一切所有施而不惜，諸佛世尊歎是菩薩，不",
    "T14n0461_001:0454c26": "久當得佛法華實施諸群生。「譬如其樹柔軟",
    "T14n0461_001:0454c27": "根株深固，雖現曲棭終不恐墮；如是，文殊",
    "T14n0461_001:0454c28": "師利！若有菩薩恭敬禮事於一切人，終不恐",
    "T14n0461_001:0454c29": "墮弟子、緣覺之地。「譬如水墮地流；菩薩如是",
    "T14n0461_001:0455a01": "無有憍慢，從一切智稽首自歸。「譬如大海立",
    "T14n0461_001:0455a02": "於地中最為始成，皆含受一切江河諸流；如",
    "T14n0461_001:0455a03": "是菩薩用無慢故，得立一切佛法之頂。「譬如",
    "T14n0461_001:0455a04": "大明月珠，名曰照明，諸所欲得皆從中出，眾",
    "T14n0461_001:0455a05": "明月珠無與等者，悉皆照諸明月珠寶其明",
    "T14n0461_001:0455a06": "不減；如是菩薩，教授諸弟子、緣覺，令得",
    "T14n0461_001:0455a07": "入律不墮彼行。「譬如曼陀勒華柔軟妙好，",
    "T14n0461_001:0455a08": "其香周匝聞四十里；菩薩如是，以聖賢智發",
    "T14n0461_001:0455a09": "大慈悲，普遍眾生令得安隱。「譬如曼陀勒華，",
    "T14n0461_001:0455a10": "若有病者聞此華香其病即愈；菩薩如是，",
    "T14n0461_001:0455a11": "以大慈大悲香行，遍至除解一切塵勞之病。",
    "T14n0461_001:0455a12": "「譬如無有佛時，優曇鉢樹無華有實；未有菩",
    "T14n0461_001:0455a13": "薩不出佛法之華。「譬如阿耨達龍王，假令雨",
    "T14n0461_001:0455a14": "時遍閻浮利；如是菩薩，若放法雨皆遍一",
    "T14n0461_001:0455a15": "切人民蠕動。「譬如阿耨達大淵流出四江，悉",
    "T14n0461_001:0455a16": "歸于海常而得滿；如是菩薩，流四恩行以",
    "T14n0461_001:0455a17": "具足滿大智慧海。「譬如未有大海時，閻浮利",
    "T14n0461_001:0455a18": "人得自然小摩尼珠；如是，文殊師利！未發菩",
    "T14n0461_001:0455a19": "薩意時，皆承用弟子、緣覺法寶。「譬如其有色",
    "T14n0461_001:0455a20": "像者，皆有四大；菩薩如是，諸所說法皆欲度",
    "T14n0461_001:0455a21": "脫一切令入法門故。「譬如樹木生於山澤之",
    "T14n0461_001:0455a22": "中無益眾人；弟子如是，畏生死難無益一",
    "T14n0461_001:0455a23": "切。譬如大城中央而生藥樹，多所療治於一",
    "T14n0461_001:0455a24": "切人；菩薩如是，入大慈悲發一切智，其以寶",
    "T14n0461_001:0455a25": "意多所饒益一切群生。「譬如天雨之水不能",
    "T14n0461_001:0455a26": "久在；弟子如是，教授說法而不久立。譬如",
    "T14n0461_001:0455a27": "春月大流水無減盡時；菩薩如是，教授說法",
    "T14n0461_001:0455a28": "而得久立。「譬如冬生山中樹，若有斷截者，應",
    "T14n0461_001:0455a29": "時疾生；如是，文殊師利！佛之所現作，如來",
    "T14n0461_001:0455b01": "雖般涅槃，三寶之教猶不斷絕。」於是，賢者須",
    "T14n0461_001:0455b02": "菩提白佛言：「未曾有也，世尊！是諸菩薩名德",
    "T14n0461_001:0455b03": "之行，巍巍無量莫能稱焉。向者如來講說誠",
    "T14n0461_001:0455b04": "諦功德，是亦難及。假使菩薩聞如是德義，",
    "T14n0461_001:0455b05": "而不歡喜亦不愁悒，是為甚善！」佛言：「菩",
    "T14n0461_001:0455b06": "薩本清淨所致，是故聞說一切德義不善，",
    "T14n0461_001:0455b07": "不愁。」須菩提問佛言：「何謂為本淨？」世尊曰：「無",
    "T14n0461_001:0455b08": "我之本、無壽命本、無貪身本、而無愚癡恩愛",
    "T14n0461_001:0455b09": "之本，是我所非我所本，如是菩薩，於此諸本",
    "T14n0461_001:0455b10": "而行清淨。」須菩提又問：「世尊！何謂為淨？」",
    "T14n0461_001:0455b11": "佛言：「無取、無捨是謂為淨；不起、不滅是謂為",
    "T14n0461_001:0455b12": "淨；無思、無想、無穢、無潔是謂為淨；無高、無",
    "T14n0461_001:0455b13": "下是謂為淨；不作非不作、不冥亦不明、無",
    "T14n0461_001:0455b14": "塵垢亦無諍亂、不脫亦不縛是謂為淨。」須",
    "T14n0461_001:0455b15": "菩提白佛言：「無生死亦無泥洹，彼何謂為淨？」",
    "T14n0461_001:0455b16": "佛告須菩提：「如是為淨，不念泥洹、不遠生",
    "T14n0461_001:0455b17": "死，爾乃為淨。譬如虛空為淨，無有淨虛空",
    "T14n0461_001:0455b18": "者，如是行者為清淨；彼無有為作清淨者，",
    "T14n0461_001:0455b19": "若聞此不恐畏是謂為淨。」佛言：「於須菩提意",
    "T14n0461_001:0455b20": "云何？有淨法者耶？」須菩提白佛言：「從本已",
    "T14n0461_001:0455b21": "淨。」佛言：「聞諸所說不著言說是謂為淨，著於",
    "T14n0461_001:0455b22": "無審者，豈可謂淨乎？」須菩提白佛言：「法界為",
    "T14n0461_001:0455b23": "自然淨，而有等知。」佛言：「云何？須菩提！可知",
    "T14n0461_001:0455b24": "法界耶？」須菩提言：「可知。」佛言：「假令法有知便",
    "T14n0461_001:0455b25": "生，即為異法，彼為求法界，其法界亦不了知",
    "T14n0461_001:0455b26": "法。」佛言：「設使，須菩提！無有知餘法界解脫，其",
    "T14n0461_001:0455b27": "知法界者不得解脫，如是云何了知法界？」爾",
    "T14n0461_001:0455b28": "時，賢者須菩提默然不答；於是，文殊師利謂",
    "T14n0461_001:0455b29": "須菩提：「云何，賢者！世尊有教默而不答？」須菩",
    "T14n0461_001:0455c01": "提曰：「所以默者，用本不發無上正真道意故。",
    "T14n0461_001:0455c02": "所以者何？弟子之辯有限有礙，菩薩辯才無",
    "T14n0461_001:0455c03": "限無礙。」文殊師利又問：「云何，須菩提！法界",
    "T14n0461_001:0455c04": "寧有限礙不乎？」答曰：「法界無限無礙。」文殊師",
    "T14n0461_001:0455c05": "利曰：「假使法界無限無礙，賢者曷為言默而",
    "T14n0461_001:0455c06": "礙？」須菩提答曰：「其欲知盡法界者，便以言",
    "T14n0461_001:0455c07": "說而為罣礙；若有了知法界無量不可盡者，",
    "T14n0461_001:0455c08": "聞其所言則不為礙。」又問：「於須菩提意云何？",
    "T14n0461_001:0455c09": "至於法界為有盡不？」答曰：「不可盡，法者普",
    "T14n0461_001:0455c10": "門，以故法不可盡。」文殊師利曰：「設使法",
    "T14n0461_001:0455c11": "不可盡，云何賢者說法而礙？」答曰：「我限弟子",
    "T14n0461_001:0455c12": "所講說法而有盡礙，觀於佛界而無有量，講",
    "T14n0461_001:0455c13": "說法界而無盡時。」文殊師利又問：「云何？須菩",
    "T14n0461_001:0455c14": "提！法寧復有境界說乎？其有於法作境界者，",
    "T14n0461_001:0455c15": "說法則有分數。」答曰：「吾不說法有境界、法無",
    "T14n0461_001:0455c16": "境界。」文殊師利曰：「曷為，賢者！說若干境界？」",
    "T14n0461_001:0455c17": "須菩提答曰：「向者本說弟子之辯有限有礙，",
    "T14n0461_001:0455c18": "菩薩辯才無限無礙。」文殊師利曰：「云何，賢者！",
    "T14n0461_001:0455c19": "得明慧耶？」須菩提答曰：「如是得明慧。」文殊",
    "T14n0461_001:0455c20": "師利又問：「賢者，云何言默而礙？」答曰：「用弟子",
    "T14n0461_001:0455c21": "不能了知一切人根故，用言說而作礙耳。菩",
    "T14n0461_001:0455c22": "薩辯慧曉眾生本，是故不以言說而為罣礙。」",
    "T14n0461_001:0455c23": "文殊師利曰：「世尊辯才之慧無有往來，其智",
    "T14n0461_001:0455c24": "慧想寧有限乎？」答曰：「不也！其智慧者，無罣",
    "T14n0461_001:0455c25": "礙相、無所住相。」文殊師利曰：「假使智慧無罣",
    "T14n0461_001:0455c26": "礙相、無所住相，何故賢者而默作礙？」須菩",
    "T14n0461_001:0455c27": "提曰：「尊者舍利弗，佛所稱歎智慧為最，當",
    "T14n0461_001:0455c28": "問此賢為仁解說。」舍利弗謂須菩提：「欲聞",
    "T14n0461_001:0455c29": "我說文殊師利所講法乎？今欲宣之。所以",
    "T14n0461_001:0456a01": "者何？吾曾聞智，昔者文殊師利，於無央數",
    "T14n0461_001:0456a02": "百千佛前說法，令諸大弟子默而無言。又憶",
    "T14n0461_001:0456a03": "往時，吾與文殊師利共出東遊諸佛國，度無",
    "T14n0461_001:0456a04": "央數百千佛土，有世界名喜信淨，其佛號光",
    "T14n0461_001:0456a05": "英如來、無所著、等正覺，今現在說法。有大弟",
    "T14n0461_001:0456a06": "子名曰聖智燈明，智慧最尊。適見如來閑居",
    "T14n0461_001:0456a07": "宴坐，其聖智燈明弟子，即踊身往第七梵",
    "T14n0461_001:0456a08": "天，其聲遍告三千大千世界，為一切說法。吾",
    "T14n0461_001:0456a09": "與文殊師利俱至彼國，及諸無數百千菩薩",
    "T14n0461_001:0456a10": "十萬天皆俱，侍從文殊師利，欲聞法故。「爾",
    "T14n0461_001:0456a11": "時文殊師利，便往光音天上謦揚大聲，其音",
    "T14n0461_001:0456a12": "普遍三千大千世界，動魔宮殿滅諸惡道令",
    "T14n0461_001:0456a13": "得悅信。於是聖智燈明大弟子，聞彼洪音即",
    "T14n0461_001:0456a14": "大恐怖，尋便躄地不能自制，譬如隨藍大風",
    "T14n0461_001:0456a15": "起時，有所崩墮莫能自固。聖智燈明於時恐",
    "T14n0461_001:0456a16": "怖，衣毛為竪得未曾有，往詣光英如來所，",
    "T14n0461_001:0456a17": "白世尊言：『唯天中天！誰為比丘色像出大音",
    "T14n0461_001:0456a18": "聲？我聞其音怖不自制，即便躄地，如隨藍",
    "T14n0461_001:0456a19": "風起靡不摧落。』其佛告言：『有菩薩名文殊師",
    "T14n0461_001:0456a20": "利，得不退轉，以神通聖樂明慧之力來至此",
    "T14n0461_001:0456a21": "國，欲見如來稽首作禮講問諸義。向者曜",
    "T14n0461_001:0456a22": "形於光音天，舉大洪音，普聞三千大千世界，",
    "T14n0461_001:0456a23": "震動魔宮除滅惡道，皆令喜悅。』其弟子白",
    "T14n0461_001:0456a24": "佛言：『願欲見文殊師利。唯，天中天！得覩正士",
    "T14n0461_001:0456a25": "如是之等，則為幸甚。』「時，光英佛即作感應，請",
    "T14n0461_001:0456a26": "文殊師利；於是文殊師利與諸菩薩及諸天，",
    "T14n0461_001:0456a27": "從虛空中忽然來下，往詣光英如來佛所，稽",
    "T14n0461_001:0456a28": "首佛足遶佛三匝，各以神力化作法座而坐。",
    "T14n0461_001:0456a29": "「爾時，光英佛問文殊師利：『仁者何興到此世",
    "T14n0461_001:0456b01": "界？欲何觀採？』文殊師利白佛：『欲見世尊，稽",
    "T14n0461_001:0456b02": "首致敬啟問法事，故來至此。』又問：『文殊師",
    "T14n0461_001:0456b03": "利！云何觀如來而為淨見？云何禮如來？云",
    "T14n0461_001:0456b04": "何問訊如來？云何講問？云何聽受如來所",
    "T14n0461_001:0456b05": "說？』「文殊師利曰：『觀諸法寂為清淨見如來。",
    "T14n0461_001:0456b06": "為清淨觀，亦無身無意無心、無禮無敬、無",
    "T14n0461_001:0456b07": "卒無暴、無壞無住，不常得、從空生、無心行、常",
    "T14n0461_001:0456b08": "寂寞，如是為觀如來。而無我，不作等色，亦",
    "T14n0461_001:0456b09": "不以等為等，不以邪為邪，而一平等。諸佛",
    "T14n0461_001:0456b10": "世尊法身俱為己身，亦見入法身所見、亦",
    "T14n0461_001:0456b11": "無見無所見、亦無遠無所近，如是為禮如來。",
    "T14n0461_001:0456b12": "而作寂寞問，無有想念、亦無見有法、亦不",
    "T14n0461_001:0456b13": "見無寂寞法，我者已寂，於一切法便默，作平",
    "T14n0461_001:0456b14": "等問、不迷惑問。其有欲問及問者，彼無有二，",
    "T14n0461_001:0456b15": "求度無極，所問淨三道場，如是為問訊如來。",
    "T14n0461_001:0456b16": "如無去問無沈浮，所言柔順可如來意，悅諸",
    "T14n0461_001:0456b17": "眾會不著他心，以是所問，令無數人立於",
    "T14n0461_001:0456b18": "道義，不捨德鎧至坐佛樹，如是聽講為問如",
    "T14n0461_001:0456b19": "來。』「於是光英如來、正覺讚文殊師利童子曰：",
    "T14n0461_001:0456b20": "『善哉，善哉！仁者如是，為見如來稽首作禮講",
    "T14n0461_001:0456b21": "問法義。』於是，文殊師利問聖智燈明大弟子：",
    "T14n0461_001:0456b22": "『尊者，云何見如來稽首作禮？云何問法義？』答",
    "T14n0461_001:0456b23": "曰：『唯，文殊師利！我不及此亦非其類，弟子以",
    "T14n0461_001:0456b24": "音而得解脫，不了是事。』又問：『云何賢者，意",
    "T14n0461_001:0456b25": "而證時，言是信證而解脫耶？』答曰：『文殊師",
    "T14n0461_001:0456b26": "利！我麁說耳未講深義。』「又問：『何謂講暢深",
    "T14n0461_001:0456b27": "義之平等乎？』答曰：『不御平等、不導深義。』又",
    "T14n0461_001:0456b28": "曰：『何說起滅空義無深，而得空義無平等想？",
    "T14n0461_001:0456b29": "如是為一審諦，則是深入誠實之義。』曰：『新學",
    "T14n0461_001:0456c01": "菩薩，聞此言者得無恐懼？』文殊師利答曰：",
    "T14n0461_001:0456c02": "『仁者今已恐懼，況於新學。』聖智曰：『無能恐我",
    "T14n0461_001:0456c03": "者。』答曰：『向者何為恐懼？賢者未厭解脫乎？』",
    "T14n0461_001:0456c04": "曰：『非不恐、非無厭而得解脫也。』「文殊師利曰：",
    "T14n0461_001:0456c05": "『用賢者本恐懼俱合，以故說仁今已恐懼，況",
    "T14n0461_001:0456c06": "新學耶！』問文殊師利曰：『菩薩何因而得解脫？』",
    "T14n0461_001:0456c07": "曰：『致無恐懼而不穢厭。』又問：『文殊師利！此言",
    "T14n0461_001:0456c08": "何謂？』答曰：『不畏億百千魔及官屬，為一切",
    "T14n0461_001:0456c09": "說法而無疲厭，不畏積功累無量德，植無數",
    "T14n0461_001:0456c10": "慧所行不倦。』「時，彼會中有諸天，各持種種奇",
    "T14n0461_001:0456c11": "異之華，用散文殊師利上，悉俱言曰：『文殊師",
    "T14n0461_001:0456c12": "利所止頓處，則當等觀，是則如來為正威神，",
    "T14n0461_001:0456c13": "文殊師利所在擁護，以一切德救濟眾人為",
    "T14n0461_001:0456c14": "講說法。』「於是，文殊師利謂聖智燈明弟子：『世",
    "T14n0461_001:0456c15": "尊歎詠耆年智慧，云何智慧有為無為乎？假",
    "T14n0461_001:0456c16": "使有為則為起分，設使無為彼亦造相。』答文",
    "T14n0461_001:0456c17": "殊師利曰：『諸聖賢所念，但講無為。』又問：『無為",
    "T14n0461_001:0456c18": "寧有念說耶？』答曰：『無也！』「文殊師利又問：『諸聖",
    "T14n0461_001:0456c19": "賢何為講說無為之行乎？』爾時，聖智燈明弟",
    "T14n0461_001:0456c20": "子，默然無以加報。於是光英如來、無所著、等",
    "T14n0461_001:0456c21": "正覺告文殊師利：『為是眾會講說法門，令",
    "T14n0461_001:0456c22": "諸天聞受其法，眾菩薩聞立不退轉，逮無上",
    "T14n0461_001:0456c23": "正真道。』文殊師利曰：『其正法門者行寂寞，",
    "T14n0461_001:0456c24": "於寂門無言說，以恬然為清淨。』「時彼眾中，",
    "T14n0461_001:0456c25": "有菩薩號曰法意，在於會坐，問文殊師利：",
    "T14n0461_001:0456c26": "『設使如來說婬怒癡事時，豈是寂寞法乎？其",
    "T14n0461_001:0456c27": "恬然門寧為靜泊清淨法耶？』文殊師利答曰：",
    "T14n0461_001:0456c28": "『仁意云何？婬怒癡焉在？從何起乎？』曰：『從念起",
    "T14n0461_001:0456c29": "想而有。』「又問：『想念從何起？』答曰：『從習起。』又",
    "T14n0461_001:0457a01": "問：『習者從何有？』答曰：『從我所非我所而有。』",
    "T14n0461_001:0457a02": "又問：『是我所非我所從何起？』答曰：『從貪身",
    "T14n0461_001:0457a03": "有。』又問：『貪身復從何起？』答曰：『用住吾我故。』",
    "T14n0461_001:0457a04": "又問：『吾我從何起？』答曰：『文殊師利！吾我者，不",
    "T14n0461_001:0457a05": "見所住，亦無有處亦非無處。所以者何？普至",
    "T14n0461_001:0457a06": "十方求於吾我不可得也。』「文殊師利曰：『如",
    "T14n0461_001:0457a07": "是，族姓子！其有詣十方欲索法處，亦不可得",
    "T14n0461_001:0457a08": "亦不可見。所以者何，彼法寧有門不？』答曰：『有",
    "T14n0461_001:0457a09": "無門之門。』文殊師利曰：『我以是故，言諸法門",
    "T14n0461_001:0457a10": "悉寂寞，一切所說而淡泊門，靜然而致清",
    "T14n0461_001:0457a11": "淨。』「說是語時，八千菩薩得不起法忍。爾時，文",
    "T14n0461_001:0457a12": "殊師利，廣為眾會說法，便從坐起而去。用是",
    "T14n0461_001:0457a13": "故，須菩提！當了知此，無有弟子及菩薩者，吾",
    "T14n0461_001:0457a14": "等莫能當其辯才，豈敢堪任與文殊師利講",
    "T14n0461_001:0457a15": "法談乎！」爾時，賢者須菩提問舍利弗：「仁者復",
    "T14n0461_001:0457a16": "見文殊師利，有何異神通變化，往來遊諸佛",
    "T14n0461_001:0457a17": "土？」舍利弗答須菩提曰：「我憶念昔者曾與文",
    "T14n0461_001:0457a18": "殊師利共遊諸國，有佛土火起而燒剎，便有",
    "T14n0461_001:0457a19": "自然蓮華遍布具足，文殊師利蹈上而行，或",
    "T14n0461_001:0457a20": "有滿火其火柔軟；譬如細靡之衣、好食美味",
    "T14n0461_001:0457a21": "香，如栴檀塗身及衣臥具，從其佛國於虛空",
    "T14n0461_001:0457a22": "中，自然化作梵之宮殿立之嚴飾。時諸菩薩",
    "T14n0461_001:0457a23": "入坐其中定意正受，或有佛國而現興盛，發",
    "T14n0461_001:0457a24": "一切信得致佛道，行無蔽匿之慈普救眾生。",
    "T14n0461_001:0457a25": "何謂為佛道行無蔽匿之慈？以一切人有婬",
    "T14n0461_001:0457a26": "怒癡塵勞之火，若得無上正真道最正覺者，",
    "T14n0461_001:0457a27": "三垢以斷為眾說法，以慈哀心定意正受，是",
    "T14n0461_001:0457a28": "謂佛道行無蔽匿慈。「唯，須菩提！吾時獨處心",
    "T14n0461_001:0457a29": "自念言：『我為住是三千大千世界，以神足力",
    "T14n0461_001:0457b01": "與文殊師利等矣。』於是文殊師利知吾所念，",
    "T14n0461_001:0457b02": "來謂我言：『當用賢者舍利弗神足共過此世",
    "T14n0461_001:0457b03": "界。』吾盡現神力越度大火，晝夜精進行積七",
    "T14n0461_001:0457b04": "日，與文殊師利越彼佛國，然後到第二三千",
    "T14n0461_001:0457b05": "大千世界，其剎亦燒火炎甚廣，周遍佛土，",
    "T14n0461_001:0457b06": "文殊師利便住於彼，謂我言：『唯，舍利弗！當承",
    "T14n0461_001:0457b07": "誰神足度彼世界？』吾答：『當以仁者文殊師利",
    "T14n0461_001:0457b08": "神足度是佛土。』於是文殊師利發意之頃，令",
    "T14n0461_001:0457b09": "其世界滿布蓮華，便即度去，謂我言：『唯，舍利",
    "T14n0461_001:0457b10": "弗！神力孰踰？』吾答曰：『雀以蠹蟲，比金翅鳥",
    "T14n0461_001:0457b11": "鳳凰王，至於二者不可相方，金翅鳥王一舉",
    "T14n0461_001:0457b12": "無數我身，譬如蠹蟲雀耳，神力相超其猶如",
    "T14n0461_001:0457b13": "是。』文殊師利謂我言：『曷云仁者舍利弗獨",
    "T14n0461_001:0457b14": "處心念：「文殊師利神足及我神足等焉。」』文殊",
    "T14n0461_001:0457b15": "師利曰：『效之於今，何者為智？』吾答曰：『弟子",
    "T14n0461_001:0457b16": "止處其限未斷無所比，自見止處限斷而遂",
    "T14n0461_001:0457b17": "平等。』文殊師利讚曰：『善哉，善哉！唯，舍利弗！",
    "T14n0461_001:0457b18": "如若所言，昔者住世有兩仙人，止頓海邊，",
    "T14n0461_001:0457b19": "一人名曰好妙法，一人名曰施信安，其好妙",
    "T14n0461_001:0457b20": "法，得仙五通以用自娛；施信安，以言說神呪",
    "T14n0461_001:0457b21": "飛行虛空。時兩仙人俱從海邊，欲共飛度巨",
    "T14n0461_001:0457b22": "海周旋彼岸。彼施信安心念言：「其好妙法神",
    "T14n0461_001:0457b23": "足與我等矣。」然後復共飛度大海到女鬼界。",
    "T14n0461_001:0457b24": "「『爾時羅剎鼓人妓樂，施信安仙人聞其樂",
    "T14n0461_001:0457b25": "音及見女鬼，即便恐怖從虛空墮地，不能",
    "T14n0461_001:0457b26": "復識海邊居處；於是好妙法時愍傷之，右手",
    "T14n0461_001:0457b27": "舉之還故所止。』文殊師利謂舍利弗：『爾時，好",
    "T14n0461_001:0457b28": "妙法仙人者，則吾身是；施信安仙人者，舍",
    "T14n0461_001:0457b29": "利弗是也。彼時耆年誠非其類自謂為等，",
    "T14n0461_001:0457c01": "今亦如之。』」舍利弗謂須菩提：「我復憶念，曾",
    "T14n0461_001:0457c02": "與文殊師利南遊諸佛國，越無央數百千佛",
    "T14n0461_001:0457c03": "土，有世界名諸好莊飾，佛號德寶尊如來，",
    "T14n0461_001:0457c04": "詣彼佛土，欲見世尊稽首作禮。文殊師利謂",
    "T14n0461_001:0457c05": "我言：『唯，舍利弗！寧見此諸所共度佛國不",
    "T14n0461_001:0457c06": "乎？』我答曰：『已見矣。』文殊師利問吾：『舍利弗！",
    "T14n0461_001:0457c07": "如何見此諸佛土？』我答曰：『或見滿火者，或",
    "T14n0461_001:0457c08": "不具足者，或自然如虛空者，或以神足而立。』",
    "T14n0461_001:0457c09": "又問我言：『唯，舍利弗！當何以觀是佛國？』吾",
    "T14n0461_001:0457c10": "答曰：『其滿火者當觀滿火，其不具足者視之",
    "T14n0461_001:0457c11": "為不具足。其如虛空者當覩如虛空，其以",
    "T14n0461_001:0457c12": "神足立者當瞻以神足立。』「文殊師利曰：『如舍",
    "T14n0461_001:0457c13": "利弗境界，所講說亦然。』我即問文殊師利：『仁",
    "T14n0461_001:0457c14": "者如何觀諸佛國？』文殊師利曰：『唯，舍利弗！一",
    "T14n0461_001:0457c15": "切佛界皆為虛空之土。所以者何？悉如幻化。",
    "T14n0461_001:0457c16": "所現滿火而不具足，如虛空自然以神足立",
    "T14n0461_001:0457c17": "耳。曷云來起此之因緣起分之行？虛空無緣",
    "T14n0461_001:0457c18": "常自然住，如是諸塵勞污著意心不立淨。「『譬",
    "T14n0461_001:0457c19": "如恒沙佛國悉皆被火不燒虛空；如是，舍利",
    "T14n0461_001:0457c20": "弗！一一人犯恒沙諸不善本積眾殃惡，其意",
    "T14n0461_001:0457c21": "終已不立清淨。若男子、女人能入淨法界",
    "T14n0461_001:0457c22": "者，無有所住及諸覆蓋亦不作想，無能令其",
    "T14n0461_001:0457c23": "意有所受住，是謂無所受住法門。以一門",
    "T14n0461_001:0457c24": "了御諸法皆受諸法，不生眾蓋而蔽法意亦",
    "T14n0461_001:0457c25": "無善惡。』如是，仁者須菩提！文殊師利神足",
    "T14n0461_001:0457c26": "變化，所在說法吾目所覩矣。」爾時，賢者阿",
    "T14n0461_001:0457c27": "難謂舍利弗：「唯，仁者！我亦更見文殊師利於",
    "T14n0461_001:0457c28": "祇樹園所現變化。吾憶念昔佛遊舍衛給飯",
    "T14n0461_001:0457c29": "孤獨精舍，與大比丘眾千二百五十菩薩萬",
    "T14n0461_001:0458a01": "二千俱。時，大淋雨雲霧黤黮至于七日七夜，",
    "T14n0461_001:0458a02": "其有比丘得大神通，普行一心解脫之門，定",
    "T14n0461_001:0458a03": "意正受雖不得食，以三昧三摩越而以自",
    "T14n0461_001:0458a04": "立，其未定意及正受者，晝夜五日斷不得",
    "T14n0461_001:0458a05": "供，身體羸劣而無氣力不任見佛。吾心念言：",
    "T14n0461_001:0458a06": "『是諸比丘或不存命。』我時詣佛所而白言：『諸",
    "T14n0461_001:0458a07": "比丘眾斷不得食，餓來五日，羸頓虛劣不能",
    "T14n0461_001:0458a08": "自起。』佛告我言：『阿難！汝往語文殊師利，為",
    "T14n0461_001:0458a09": "說是事，用比丘僧故。』「我時受教，往詣文殊",
    "T14n0461_001:0458a10": "師利之室。時，文殊師利為釋梵四天王說法，",
    "T14n0461_001:0458a11": "吾將是事告文殊師利：『佛遣我來令仁立",
    "T14n0461_001:0458a12": "檀。』文殊師利謂我言：『阿難！並設座具，時至",
    "T14n0461_001:0458a13": "撾揵搥。』我即受其教，出敷床座訖，還至其",
    "T14n0461_001:0458a14": "室，欲知文殊師利出精舍不？文殊師利故在",
    "T14n0461_001:0458a15": "室住更作化，為釋梵四天王說法，有三昧",
    "T14n0461_001:0458a16": "名行入諸身定意正受，出其精舍，入舍衛城",
    "T14n0461_001:0458a17": "分衛。「時，魔波旬即心念言：『今文殊師利為師",
    "T14n0461_001:0458a18": "子吼入城分衛，我寧可亂文殊師利所立功",
    "T14n0461_001:0458a19": "德。』魔即化令舍衛城中長者、眾人、無迎逆文",
    "T14n0461_001:0458a20": "殊師利者，亦不與分衛；於是文殊師利所之",
    "T14n0461_001:0458a21": "家居，皆見門閉無出迎者。時，文殊師利即",
    "T14n0461_001:0458a22": "知魔嬈固，化梵志諸長者，即作誠信之願：",
    "T14n0461_001:0458a23": "『假我一一之毛，所有功德智慧所現具足；恒",
    "T14n0461_001:0458a24": "沙世界滿其中魔，不及吾身一毛之德，審諦",
    "T14n0461_001:0458a25": "如是而不虛者，魔之所化即當消滅，使魔自",
    "T14n0461_001:0458a26": "往告諸街里及四徼道，令長者梵志施文殊",
    "T14n0461_001:0458a27": "師利分衛之具，惠此人者其福最大，若有供",
    "T14n0461_001:0458a28": "養三千、大千世界諸有著人百千歲，不如施",
    "T14n0461_001:0458a29": "文殊師利福第一多。』「文殊師利適發是願，",
    "T14n0461_001:0458b01": "尋如所念，一切門戶皆為之開，人悉自往迎",
    "T14n0461_001:0458b02": "文殊師利，弊魔入諸街里家家唱令，及四徼",
    "T14n0461_001:0458b03": "道使諸凡民長者梵志，施與文殊師利供具",
    "T14n0461_001:0458b04": "者其福最大。若供三千大千世界諸著之人",
    "T14n0461_001:0458b05": "百千歲中，施以諸安隨其所欲，不及善與文",
    "T14n0461_001:0458b06": "殊師利分衛其福德最厚。於是，文殊師利化",
    "T14n0461_001:0458b07": "所得食盈滿應器，種種甘美其味各異，味味",
    "T14n0461_001:0458b08": "殊別不相錯入，過踰足請千二百五十比丘、",
    "T14n0461_001:0458b09": "萬二千菩薩，鉢中所變其如是也。「爾時，文殊",
    "T14n0461_001:0458b10": "師利分衛周已，出舍衛大城，魔即侍隨。是",
    "T14n0461_001:0458b11": "時，文殊師利於中道住持鉢著地，謂魔波旬：",
    "T14n0461_001:0458b12": "『汝且舉鉢在於前行。』於是波旬從地舉鉢而",
    "T14n0461_001:0458b13": "不能稱，白文殊師利：『我實不能舉搖此鉢。』",
    "T14n0461_001:0458b14": "文殊師利告波旬曰：『卿有力勢神通無極，以",
    "T14n0461_001:0458b15": "大神足擎舉此鉢。』於是波旬盡現神力了不",
    "T14n0461_001:0458b16": "能稱，變化舉鉢不能令鉢離地如髮。「彼時波",
    "T14n0461_001:0458b17": "旬得未曾有，謂文殊師利：『有山名曰伊沙陀，",
    "T14n0461_001:0458b18": "發意之頃，我能以掌跳置虛空，今此小鉢",
    "T14n0461_001:0458b19": "而不能稱。』文殊師利謂魔波旬：『所以不能舉",
    "T14n0461_001:0458b20": "稱鉢者，卿每自以比諸菩薩大人，力著此鉢，",
    "T14n0461_001:0458b21": "故不能舉。』文殊師利於是從地舉鉢，授魔曰：",
    "T14n0461_001:0458b22": "『波旬！汝執此鉢且於前行。』「爾時，波旬甚自厭",
    "T14n0461_001:0458b23": "苦，舉鉢纔勝，魔為自在諸天中尊，與萬二千",
    "T14n0461_001:0458b24": "天俱，眷屬圍繞在前持鉢，稽首文殊師利足。",
    "T14n0461_001:0458b25": "諸天謂魔波旬：『仁者曷為持鉢在文殊師",
    "T14n0461_001:0458b26": "利前，譬如侍者？』波旬答諸天曰：『不當與強",
    "T14n0461_001:0458b27": "者共爭。』又問波旬：『仁者亦有大神通無極",
    "T14n0461_001:0458b28": "之力，何故不堪？』「於是波旬承文殊師利聖旨，",
    "T14n0461_001:0458b29": "雖為尊天由無所堪，波旬答諸天曰：『魔力者",
    "T14n0461_001:0458c01": "為癡，菩薩力者為智慧，魔力者受諸見而住",
    "T14n0461_001:0458c02": "立，菩薩力者曉解大空；魔力者欺詐，菩薩",
    "T14n0461_001:0458c03": "力者誠實；魔力者是我所非我所，菩薩力者",
    "T14n0461_001:0458c04": "大慈大悲；魔力者婬怒癡門，菩薩力者三",
    "T14n0461_001:0458c05": "脫門；魔力者終始往來生死，菩薩力者不生",
    "T14n0461_001:0458c06": "不滅不起法忍。』天魔波旬說是語時，諸天眾",
    "T14n0461_001:0458c07": "中五百天發無上正真道意，三百菩薩得不",
    "T14n0461_001:0458c08": "起法忍。「爾時，文殊師利及魔波旬，持鉢置講",
    "T14n0461_001:0458c09": "堂上。賢者阿難亦不察之，飯時已到，亦不見",
    "T14n0461_001:0458c10": "文殊師利從室出，時心念言：『文殊師利得無",
    "T14n0461_001:0458c11": "欺諸比丘僧？我宜孚往白世尊言：「時今已",
    "T14n0461_001:0458c12": "到，文殊師利不出其室。」』阿難即往白佛：『不見",
    "T14n0461_001:0458c13": "文殊師利出其室。』時，佛告阿難：『汝寧察講堂",
    "T14n0461_001:0458c14": "上不乎？』阿難白佛：『唯然，世尊！已見滿鉢之食",
    "T14n0461_001:0458c15": "在講堂上。』佛告阿難：『汝撾揵椎聚比丘眾。』我",
    "T14n0461_001:0458c16": "白佛言：『唯然，世尊！大比丘眾其數甚多，一鉢",
    "T14n0461_001:0458c17": "飯食何所足乎？』佛言阿難：『且止，默然而行。假",
    "T14n0461_001:0458c18": "使滿三千大千世界中人，百千歲共食此飯",
    "T14n0461_001:0458c19": "終不耗減。所以者何？文殊師利聖旨神化，令",
    "T14n0461_001:0458c20": "此鉢食無有盡時，文殊師利智慧具足神通",
    "T14n0461_001:0458c21": "所立，興造布施以度無極。』「阿難受教即撾揵",
    "T14n0461_001:0458c22": "椎，會眾比丘，一鉢飯出種種滋味，餚饍甚",
    "T14n0461_001:0458c23": "美甘醲無量，譬如眾器各盛殊異若干之味，",
    "T14n0461_001:0458c24": "皆以供養諸比丘眾及諸菩薩，悉得充滿，其",
    "T14n0461_001:0458c25": "鉢之饌如故不盡。",
    "T14n0461_001:0458c26": "文殊師利現寶藏經卷上"
}