{
    "T51n2097_002:1068a21": "南嶽總勝集卷中",
    "T51n2097_002:1068a23": "敘觀寺",
    "T51n2097_002:1068a24": "〔真君觀〕在銓德觀東五十步。即九天南上",
    "T51n2097_002:1068a25": "紫光慶華赤帝太虛注生真君之館。本真",
    "T51n2097_002:1068a26": "君廟在嶽祠中各廟門。唐開元中。司馬承",
    "T51n2097_002:1068a27": "禎上言。五嶽洞天各有上真所治。不可與",
    "T51n2097_002:1068a28": "血食之神同其饗祀。聖旨愛創清宮。凡立",
    "T51n2097_002:1068a29": "夏日先齋潔。勅命州官致醮於是觀。兼度",
    "T51n2097_002:1068b01": "道士五人焚修。開元五年。明皇製五靈經",
    "T51n2097_002:1068b02": "云。佐治者有九人。從吏者三百餘人。翊衛",
    "T51n2097_002:1068b03": "衙官三百。為國祈真請福之地。上真記云。",
    "T51n2097_002:1068b04": "太虛真人領南上司命即赤帝也。",
    "T51n2097_002:1068b05": "潛山魏君(冲)為副治",
    "T51n2097_002:1068b06": "霍山韓君(眾)為佐治",
    "T51n2097_002:1068b07": "霍林山許君(映)丹霍山周君(紫陽)",
    "T51n2097_002:1068b08": "金華山黃君(初平)南霍山鄭君(隱)",
    "T51n2097_002:1068b09": "天柱山阮君(傲)紫虛元君魏夫人(華存)",
    "T51n2097_002:1068b10": "冲寂元君麻姑",
    "T51n2097_002:1068b11": "右竝君佐命之司。吳越楚蜀之地。當司察之。",
    "T51n2097_002:1068b12": "淳化中。始改。為真君觀。祥符中。詔賜觀額。",
    "T51n2097_002:1068b13": "開元六年。上帝降賜真君。驅邪玉匕一張。其",
    "T51n2097_002:1068b14": "狀類劍。長三尺闊四寸。玉文如雲霞。其端微",
    "T51n2097_002:1068b15": "有鋒刃。玉冊一道。長一尺餘闊六寸。其篆文",
    "T51n2097_002:1068b16": "曰。道君之玉冊。有兩印文曰。三天太上之印。",
    "T51n2097_002:1068b17": "皆篆文。或曰。舊本玉冊塐在真君臂間。檀香",
    "T51n2097_002:1068b18": "刻此以傳於世。玉璽一枚。方闊五寸八角。其",
    "T51n2097_002:1068b19": "文曰。注生真君玉印。亦篆文。今悉存焉。或",
    "T51n2097_002:1068b20": "云。是司馬天師篆文也。今朝降到真君火鈴",
    "T51n2097_002:1068b21": "冠一頂。以金裹飾潛霍二真君玉君圭二面",
    "T51n2097_002:1068b22": "竝有。　太宗　真宗　仁宗　三聖御書勅",
    "T51n2097_002:1068b23": "黃存焉。大觀二年三月。奉旨建　元辰殿。乃",
    "T51n2097_002:1068b24": "集福殿在觀中。前有玉清金闕之門。每歲六",
    "T51n2097_002:1068b25": "月生辰。及春夏二祀。皆自京降　御名詞表",
    "T51n2097_002:1068b26": "於此致醮。每辰焚御香六兩祝　聖壽。恩賜",
    "T51n2097_002:1068b27": "紫衣一道。實國家祈福之所也。故江陵公留",
    "T51n2097_002:1068b28": "題真君觀詩全篇云。祕殿崔嵬半紫虛。洞天",
    "T51n2097_002:1068b29": "岑寂列真居。霜毛時下朱陵鶴。金簡猶探宛",
    "T51n2097_002:1068c01": "委書。風拂瑤壇欹羽旆。雲歸翠嶺度飆輿。竹",
    "T51n2097_002:1068c02": "煙蘿月空歌裏。一道寒泉漱碧渠。",
    "T51n2097_002:1068c03": "觀有碑文六。",
    "T51n2097_002:1068c04": "注生真君碑(唐開元二十年。衡州司馬趙頤真撰。蕭誠書)",
    "T51n2097_002:1068c05": "移建皇帝本命殿碑(大觀二年三月。通直郎權潭州通判兼軍州事趙",
    "T51n2097_002:1068c06": "岍文并書立)",
    "T51n2097_002:1068c07": "御製化道文宋宣獻詩",
    "T51n2097_002:1068c08": "朝賢送單大師詩石",
    "T51n2097_002:1068c09": "南嶽雜詩",
    "T51n2097_002:1068c10": "〔衡嶽觀〕在紫蓋峯南下紫霄峯前。晉太康",
    "T51n2097_002:1068c11": "八年。吳人徐靈期新野先生鄧郁之開古",
    "T51n2097_002:1068c12": "王母殿基建。懷帝元嘉中賜額為華藪觀。",
    "T51n2097_002:1068c13": "至梁改為九真觀。張佐堯詩略云。晉代為",
    "T51n2097_002:1068c14": "華藪。梁朝號九真。宮門頻改額。洞口不移",
    "T51n2097_002:1068c15": "春是也。住持周靜真。乃武帝之師。帝心期",
    "T51n2097_002:1068c16": "上善。親紆黃屋謁此元都。若軒后之拜崆",
    "T51n2097_002:1068c17": "峒。漢皇之禮河上。異代同時也。奉勅賜莊",
    "T51n2097_002:1068c18": "田三百戶充基業。至隋後主大業八年屬",
    "T51n2097_002:1068c19": "唐高祖。詔請蔡法壽李法超二法師主觀",
    "T51n2097_002:1068c20": "事焚修。興行教法。其衡州府庫田疇什物",
    "T51n2097_002:1068c21": "竝。賜觀資用。貞觀二年。太宗重書額。詔張",
    "T51n2097_002:1068c22": "惠明天師。度道士四十九人焚修。高宗宏",
    "T51n2097_002:1068c23": "道二年。詔葉法善天師封岳關地方四十",
    "T51n2097_002:1068c24": "里充觀。長生之地。禁樵採。斷畋獵。投龍獻",
    "T51n2097_002:1068c25": "圭。以為常典。開皇中。改為衡岳觀。後因兵",
    "T51n2097_002:1068c26": "火摧毀。天祐初。府主令公重建之。今朝",
    "T51n2097_002:1068c27": "　太宗　真宗　仁宗　三聖御書洎金寶",
    "T51n2097_002:1068c28": "牌。每辰焚　御香祝　聖壽。亦國家祈福",
    "T51n2097_002:1068c29": "之所。　真宗朝勅差冲靖天師單惟岳來",
    "T51n2097_002:1069a01": "住持提舉嶽門宮觀。兼管煙火。後奉　旨",
    "T51n2097_002:1069a02": "改為甲乙自茲始也。故宰相王欽若有送",
    "T51n2097_002:1069a03": "單大師歸嶽詩云。　玉書飆馭降神州。樓",
    "T51n2097_002:1069a04": "觀丹臺選道流。巖谷難藏猿鶴性。吟懷終",
    "T51n2097_002:1069a05": "戀水雲幽。晚程冒雪瀟湘渡。採藥沿溪舴",
    "T51n2097_002:1069a06": "艋舟。乍到楚鄉應動念。十年人物半沈浮。",
    "T51n2097_002:1069a07": "宣和六年。准赦勅建昊天殿。改賜衡岳。為",
    "T51n2097_002:1069a08": "銓德觀。宣和三年。得□旨免道業二稅。又",
    "T51n2097_002:1069a09": "追取諸寺院金寶牌。並歸本觀奉安。紹興",
    "T51n2097_002:1069a10": "中。",
    "T51n2097_002:1069a11": "太上皇帝降賜　御書黃庭內景經一卷。",
    "T51n2097_002:1069a12": "法帖九卷。觀有白雲堂內。安保生天尊銅",
    "T51n2097_002:1069a13": "像。晉咸亨年。鑄無極堂御書閣田良逸先",
    "T51n2097_002:1069a14": "生降真堂劉廣成先生真堂久視閣流水",
    "T51n2097_002:1069a15": "軒。觀前左掖二百步。龍山頂有唐宋蜀人",
    "T51n2097_002:1069a16": "毛士海得道處。觀後主山上舊有尹真人",
    "T51n2097_002:1069a17": "庵．朝天禮斗壇．駕鶴亭。真人姓尹氏。諱道",
    "T51n2097_002:1069a18": "全。天水人也。修洞真還神之道。佩五帝六",
    "T51n2097_002:1069a19": "甲左右靈飛之符。天仙降而謂之曰。飛昇",
    "T51n2097_002:1069a20": "者當有其材而後成其道。昔漢武帝親受",
    "T51n2097_002:1069a21": "金母靈飛十二事及五岳真形圖。纔得尸",
    "T51n2097_002:1069a22": "解。而不能使形骨俱飛。爾今得一而有升",
    "T51n2097_002:1069a23": "天之望。豈非積功宿分所值耶。道全日。淺",
    "T51n2097_002:1069a24": "學無聞。願示十二事之目。天真曰。一者五",
    "T51n2097_002:1069a25": "帝六甲左右靈飛之符。二者太一混洞東",
    "T51n2097_002:1069a26": "蒙之文。三者丙丁入火九赤班符。四者太",
    "T51n2097_002:1069a27": "陰六丁通真遁靈玉女之錄。五者六戊太",
    "T51n2097_002:1069a28": "陽招真天光策精之書。六者六已石精金",
    "T51n2097_002:1069a29": "光藏景錄形之訣。七者六庚素招攝投之",
    "T51n2097_002:1069b01": "律。八者六辛致黃水月華之法。九者壬癸",
    "T51n2097_002:1069b02": "六遯隱地八術。十者子午卯酉八稟十訣",
    "T51n2097_002:1069b03": "六虛威儀。十一者丑辰戌未地真曲素訣",
    "T51n2097_002:1069b04": "辭三五順行。十二者寅巳申亥紫度炎光",
    "T51n2097_002:1069b05": "內視中央也。一者五嶽山符安鎮方嶽。檄",
    "T51n2097_002:1069b06": "召萬靈太上真文也。二者五嶽山蹠。神仙",
    "T51n2097_002:1069b07": "倒景俯視山川之蹠。寫其曲折蟠薄在地",
    "T51n2097_002:1069b08": "之勢也。三者五嶽山形。取其峯巒洞室之",
    "T51n2097_002:1069b09": "所在。神芝靈草之所生。高下丈尺等級之",
    "T51n2097_002:1069b10": "數。東西南北里舍之限也。四者五嶽山",
    "T51n2097_002:1069b11": "骨。取其骨體之所像枝幹之所分。上法星",
    "T51n2097_002:1069b12": "文下主人事之所起也。五者五嶽山水穴",
    "T51n2097_002:1069b13": "貫之圖。取其泉液之所出。金寶之所藏。",
    "T51n2097_002:1069b14": "地脈之所通。而為之圖也。主符圖吏兵官",
    "T51n2097_002:1069b15": "屬各數萬人。五嶽之所總。大山三百六十。",
    "T51n2097_002:1069b16": "小山千二百。並列仙曹職宰可謂眾矣。武",
    "T51n2097_002:1069b17": "帝雖得其法而不能專其戒。窮武玩兵自",
    "T51n2097_002:1069b18": "毀其福。故不得與黃帝同功。今爾遇之。乃",
    "T51n2097_002:1069b19": "知文始之裔太和之族世有其人。吾當與",
    "T51n2097_002:1069b20": "汝期於九清之上太無之中。言訖而去。真",
    "T51n2097_002:1069b21": "人以晉懷帝元嘉元年三月九日。有白雲",
    "T51n2097_002:1069b22": "起於室中。三日不散。散而視之。已失君",
    "T51n2097_002:1069b23": "之所在。但聞香氣襲人。重和元年　徽宗",
    "T51n2097_002:1069b24": "皇帝賜號通真觀妙真人。知潭州張茂宗",
    "T51n2097_002:1069b25": "留題衡嶽觀詩云。靈嶽峯前遊古觀。此",
    "T51n2097_002:1069b26": "中何別蘂珠宮。五雲仙客形皆異。十洞煙",
    "T51n2097_002:1069b27": "花景不同。鍊藥鑪香金石氣。醮星壇冷",
    "T51n2097_002:1069b28": "薜蘿風。因聞大道修真訣。咫尺三清路可",
    "T51n2097_002:1069b29": "冲。",
    "T51n2097_002:1069c01": "觀有碑文六。",
    "T51n2097_002:1069c02": "九真觀記(梁湘東王蕭緯撰)",
    "T51n2097_002:1069c03": "何尊師得道碑(唐衡陽太守蘇務廉撰)",
    "T51n2097_002:1069c04": "廣成先生神道碑(翰林承旨蕭鄴撰。太子少傅致仕盧璠書)",
    "T51n2097_002:1069c05": "隱真嵓田先生記",
    "T51n2097_002:1069c06": "廣成先生內傳(吏部侍郎趙櫓撰)",
    "T51n2097_002:1069c07": "中書舍人王祜贈道士率子廉詩(東坡居士蘇軾作記",
    "T51n2097_002:1069c08": "并書)",
    "T51n2097_002:1069c09": "〔勝業禪寺〕在廟之東掖古聖容寺也。或云。",
    "T51n2097_002:1069c10": "夏禹建清泠宮。以奉安虞舜之像(聖容即聖像也)唐",
    "T51n2097_002:1069c11": "武宗朝廢之。馬氏據有湖湘有掌誥。夫人",
    "T51n2097_002:1069c12": "楊子瑩施錢再建。改為報國寺。記云。夏禹",
    "T51n2097_002:1069c13": "故宮也。政和中改為神霄宮。後復為寺。寢",
    "T51n2097_002:1069c14": "堂之西有庵。名禹柏。庭際雖廣。一柏盡",
    "T51n2097_002:1069c15": "蔽之。後有悅亭。面岳環匝如塀。題詠亦",
    "T51n2097_002:1069c16": "眾。住僧文政四句云。山鳥無凡音。山雲無",
    "T51n2097_002:1069c17": "俗狀。引得白頭禪。時時倚藜杖。東有老",
    "T51n2097_002:1069c18": "牧亭．真如軒。皆雅尚也。寺舊無泉源。住僧",
    "T51n2097_002:1069c19": "文政。因栽杉尋訪巖谷間。得一泉脈。清甘",
    "T51n2097_002:1069c20": "尤益茶味。以禹故迹。遂築亭於上。以為禪",
    "T51n2097_002:1069c21": "悅之所。寺有。",
    "T51n2097_002:1069c22": "御書。本朝太平興國年始更賜今額。葆真",
    "T51n2097_002:1069c23": "居士樞密折公彥質留題詩云。故宮餘禹",
    "T51n2097_002:1069c24": "迹。勝地屬僧家。古廟松陰合。幽亭竹影",
    "T51n2097_002:1069c25": "斜。嶺雲吟賞合。山鳥定中譁。譴逐成經",
    "T51n2097_002:1069c26": "別。空懷客路賒。寺有唐柳子厚撰彌陀和",
    "T51n2097_002:1069c27": "尚第二碑。兼自書篆。我朝康肅公陳公",
    "T51n2097_002:1069c28": "堯咨撰修藏記。",
    "T51n2097_002:1069c29": "〔告成禪寺〕古亦以衡嶽為名。隋仁壽元年。",
    "T51n2097_002:1070a01": "以佛舍利分置諸郡。令各建塔計三十處。",
    "T51n2097_002:1070a02": "南嶽即建塔於衡嶽寺。二年正月二十三",
    "T51n2097_002:1070a03": "日發使諸道。勅取四月八日午時葬之。此",
    "T51n2097_002:1070a04": "即一所也。馬氏云福。五年方建塔樓堂宇。",
    "T51n2097_002:1070a05": "僅成一寺。至本朝大中祥符。東封改為",
    "T51n2097_002:1070a06": "今額寺。後登山有巨石相重宛如磨形。傳",
    "T51n2097_002:1070a07": "云。思大和尚感鬼為之磨香。今山中有兜",
    "T51n2097_002:1070a08": "婁香。蓋遺植焉。",
    "T51n2097_002:1070a09": "〔衡嶽禪寺〕在廟西北一里集賢峯下。梁天",
    "T51n2097_002:1070a10": "監二年建惠海尊者道場。至本朝太平",
    "T51n2097_002:1070a11": "興國年。勅以舊額為賜寺。後有善果庵。乃",
    "T51n2097_002:1070a12": "海棲禪師宴息之所。飛泉修竹石鼓怪木",
    "T51n2097_002:1070a13": "特異。昔嬾瓚和尚曾隱此。與李鬼谷相會。",
    "T51n2097_002:1070a14": "我朝太宗皇帝賜御書。寺有唐皇甫湜撰",
    "T51n2097_002:1070a15": "瑗律禪師碑。連州刺史王詡書。唐韓愈有",
    "T51n2097_002:1070a16": "宿衡嶽寺門樓詩略云。紫蓋連延接天柱。",
    "T51n2097_002:1070a17": "石廩勝擲堆祝融。森然魄動下馬拜。松柏",
    "T51n2097_002:1070a18": "一徑趨靈宮。寺前有五寺碑。唐李巽撰。羅",
    "T51n2097_002:1070a19": "中立八分書。五寺即般若．南臺．萬壽．華",
    "T51n2097_002:1070a20": "嚴。彌陀。西有文殊庵。昔周道者修頭陀行。",
    "T51n2097_002:1070a21": "得三昧定力。逆知人意。時人無敢輕惑。今",
    "T51n2097_002:1070a22": "遊山大路石砌便士庶徃還者。乃道者之",
    "T51n2097_002:1070a23": "力也。",
    "T51n2097_002:1070a24": "〔淨嚴寺〕在廟西北隅。隔溪與西禪比隣。唐",
    "T51n2097_002:1070a25": "咸通年造。□本朝太平興國年。以舊額為",
    "T51n2097_002:1070a26": "賜。昔景德中有僧晏坐。忽地中有光高丈",
    "T51n2097_002:1070a27": "餘。乃發掘之。得佛像七尊。今色新如故。",
    "T51n2097_002:1070a28": "〔西禪寺〕亦在廟西北。無記刻可見興建之",
    "T51n2097_002:1070a29": "始。梁天監三年再修。亦無他佳致。中有雙",
    "T51n2097_002:1070b01": "棕櫚瑞蓮。飛鳥不敢棲泊。云有道人置一",
    "T51n2097_002:1070b02": "木。禽辟之。觀察劉侯詩云。樓殿不教棲宿",
    "T51n2097_002:1070b03": "鳥是也。",
    "T51n2097_002:1070b04": "〔華嚴禪寺〕在廟之西北登山三里。隋大業",
    "T51n2097_002:1070b05": "中。有高僧惠稠可講華嚴經。學徒鮮有至",
    "T51n2097_002:1070b06": "者。稠乃立石數塊在前曰。汝等是吾弟子",
    "T51n2097_002:1070b07": "否。石頭盡皆點頭。唐順宗時。乃就其地建",
    "T51n2097_002:1070b08": "寺。以華嚴為額。本朝興國中。再以舊額",
    "T51n2097_002:1070b09": "為賜　□。",
    "T51n2097_002:1070b10": "〔雲居寺〕在廟西北登山七里馬氏所葺。有",
    "T51n2097_002:1070b11": "凝碧亭。面勢陡絕。下瞰岳南之境。一覽",
    "T51n2097_002:1070b12": "俱盡。為遊客頓歇之所。前代時人吟詠極",
    "T51n2097_002:1070b13": "多。惟畢田云。四面山屏疊萬重。古嵐濃",
    "T51n2097_002:1070b14": "翠鎖寒空。清秋獨倚危軒立。身在琉璃世",
    "T51n2097_002:1070b15": "界中。又廖凝一聯云。遠水微茫轉前山。次",
    "T51n2097_002:1070b16": "第卑觀者歎服。寺廢已久。近復興之。寺前",
    "T51n2097_002:1070b17": "石上有臥牛跡。舊云。金牛跡隱然可見。石",
    "T51n2097_002:1070b18": "之下有石磴百餘級。隋開皇中。僧神拱鑿",
    "T51n2097_002:1070b19": "開。近日復刱橋屋欄楯。便於登陟。今亦廢",
    "T51n2097_002:1070b20": "矣。故毛季子有詠石橋詩略云。獨上雲梯",
    "T51n2097_002:1070b21": "三百級。回眸失笑萬山低。又名石橋寺。前",
    "T51n2097_002:1070b22": "有退道坡極峻道。人至此力疲不能進。因",
    "T51n2097_002:1070b23": "以名之。昔賢詩末句云。遊人須努力。勝境",
    "T51n2097_002:1070b24": "在雲巔。",
    "T51n2097_002:1070b25": "〔南臺禪寺〕在廟之北登山十里。梁天監中。",
    "T51n2097_002:1070b26": "高僧海印尊者喜其山秀地靈。結菴而居。",
    "T51n2097_002:1070b27": "號曰南臺。又至唐天寶初。有六祖之徒希",
    "T51n2097_002:1070b28": "遷禪師遊南寺。見有石狀如臺乃菴居其",
    "T51n2097_002:1070b29": "地。故寺號南臺。唐御史劉軻所撰碑並有",
    "T51n2097_002:1070c01": "焉。遷既歿後。遂塔于山之蹠。諡曰無際見",
    "T51n2097_002:1070c02": "相。二碑尚存。裴休書字畫遒勁。或云非裴",
    "T51n2097_002:1070c03": "書。然亦可觀也。龐居士嘗來請益于師。殿",
    "T51n2097_002:1070c04": "之下有石。乃丹霞削髮處。又有石號飛羅",
    "T51n2097_002:1070c05": "漢。世傳神運倉。今遺基尚在。石頭和尚著",
    "T51n2097_002:1070c06": "參同契草菴歌。善圓師刻于石。寺西有甘",
    "T51n2097_002:1070c07": "泉。透人僧厨。名之洗鉢池。我朝太宗　真",
    "T51n2097_002:1070c08": "宗　仁宗　三聖御書百餘卷。石曼卿書",
    "T51n2097_002:1070c09": "釋迦文佛四字在寺前石崖上。潭帥張茂",
    "T51n2097_002:1070c10": "宗詩云。煙蘿深處南臺寺。景象觀來地最",
    "T51n2097_002:1070c11": "高。撥土誰開諸洞上。層樓人架半崖牢。石",
    "T51n2097_002:1070c12": "橋過處數千仞。松徑行時幾萬遭。到此心",
    "T51n2097_002:1070c13": "生清淨外。峯頭閑看戲猿猱。",
    "T51n2097_002:1070c14": "〔福嚴禪寺〕在廟之北登山十五里。岳中禪",
    "T51n2097_002:1070c15": "剎之第一。陳太初中。惠思和尚自大蘇山",
    "T51n2097_002:1070c16": "領眾來此。建立道場。師常化人。修法華．",
    "T51n2097_002:1070c17": "般若．念佛三昧．方等懺悔。因號般若寺。□",
    "T51n2097_002:1070c18": "本朝太平興國中。改賜今額。有唐懷讓禪",
    "T51n2097_002:1070c19": "師。結菴于思之故基。有道一和尚坐禪于",
    "T51n2097_002:1070c20": "側久之。讓往以磚磨而激之。一謂讓曰。磨",
    "T51n2097_002:1070c21": "磚何用。曰為鏡。一曰磚如何得作鏡。讓曰",
    "T51n2097_002:1070c22": "磚既不能作鏡。坐禪如何成道。一異之曰。",
    "T51n2097_002:1070c23": "畢竟如何即是。讓曰。謂如乘車者車既不",
    "T51n2097_002:1070c24": "行。鞭車則是。鞭牛則是。一決然開悟。庵",
    "T51n2097_002:1070c25": "上有定心石．羅漢隱身巖。昔有高僧。因普",
    "T51n2097_002:1070c26": "請搬柴。徘徊不赴。留頌隱身。入此巖中不",
    "T51n2097_002:1070c27": "復出。頌曰。真空妙相無人識。剛被維那取",
    "T51n2097_002:1070c28": "次差。寧可寂寥歸石室。誰能為眾去搬柴。",
    "T51n2097_002:1070c29": "山之下有卓錫泉。衣思大卓錫處。以建菴",
    "T51n2097_002:1071a01": "艱於水。復有虎跑開二泉如湧可以供眾。",
    "T51n2097_002:1071a02": "有八功德水．三生藏．馬祖庵．思大塔。昔惠",
    "T51n2097_002:1071a03": "思三次生此修行方成道。政和六年。被回",
    "T51n2097_002:1071a04": "祿。屋宇佛像俱焚盡。惟三生藏．馬祖庵．兜",
    "T51n2097_002:1071a05": "率橋存焉。後七年修建後備。昔忠懿王在",
    "T51n2097_002:1071a06": "吳越時。嘗以七寶造阿育王塔八萬四千。",
    "T51n2097_002:1071a07": "銅鑄八萬四千。鐵鑄八萬四千。紙絹印福",
    "T51n2097_002:1071a08": "嚴有七寶塔。舊置於方丈。他日既經煨燼",
    "T51n2097_002:1071a09": "巨鍾大石皆鎔裂。獨此塔不變。眾謂忠懿",
    "T51n2097_002:1071a10": "願力也。又唐梵經教舍利旃檀瑞相。洎思",
    "T51n2097_002:1071a11": "公錫杖俱存。其餘供器不可勝計。旁有戒",
    "T51n2097_002:1071a12": "壇。天然成就。中書舍人韓琮書般若寺額。",
    "T51n2097_002:1071a13": "有堅固玄泰二塔在。張茂宗留題般若寺",
    "T51n2097_002:1071a14": "詩云。擲鉢峯高處。鱗排殿數層。有名千古",
    "T51n2097_002:1071a15": "寺。無念十方僧。雲出松窓側。苔粘石砌",
    "T51n2097_002:1071a16": "稜。正酬君祿切。難此繼南能。紹興未。復罹",
    "T51n2097_002:1071a17": "回祿。止存三生藏．馬祖庵。餘皆灰燼。後五",
    "T51n2097_002:1071a18": "年重葺。僅五七分宏壯於舊矣。後有野人",
    "T51n2097_002:1071a19": "巖。太初中有避秦人來徃飛越山谷。莫之",
    "T51n2097_002:1071a20": "能近。窺其巖中一無所有。後屢有野人居",
    "T51n2097_002:1071a21": "之。至今不絕。祥符間有三少年。草衣磐石",
    "T51n2097_002:1071a22": "上坐眾近訪之而不見。",
    "T51n2097_002:1071a23": "〔大明禪寺〕在廟之北登山二十五里。煙霞",
    "T51n2097_002:1071a24": "峯側。有思大和尚宴坐處。廣德中有僧惠",
    "T51n2097_002:1071a25": "開所建。至唐開元中重興。有柳子厚撰大",
    "T51n2097_002:1071a26": "明和尚碑　本朝仍賜額。寺之前有十八",
    "T51n2097_002:1071a27": "高僧行道壇故基在焉。東有懶殘巖。稍庇",
    "T51n2097_002:1071a28": "風雨。五色碧雞常集于此。昔有高僧居之。",
    "T51n2097_002:1071a29": "因其名焉。草衣木食不干時務。懶而喫人",
    "T51n2097_002:1071b01": "殘食。鄴候李泌亦結廬于側。賜號端居室",
    "T51n2097_002:1071b02": "凡十年不相來往。聲流上國。有詔使至。則",
    "T51n2097_002:1071b03": "踞然不對而佯喑。常垂兩涕。使者李侯贈",
    "T51n2097_002:1071b04": "詩云。糞火但知黃獨美。銀鉤那識紫泥新。",
    "T51n2097_002:1071b05": "尚無情緒收寒涕。誰有工夫問俗人。又嘗",
    "T51n2097_002:1071b06": "作頌。其略云。世事悠悠。歸山去休。臥藤",
    "T51n2097_002:1071b07": "蘿下。塊石枕頭。黃庭堅嘗自贊真云。自疑",
    "T51n2097_002:1071b08": "是南岳懶散師乃此老也。或稱懶瓚語訛",
    "T51n2097_002:1071b09": "也。",
    "T51n2097_002:1071b10": "〔上封禪寺〕在廟北登山三十五里祝融峯",
    "T51n2097_002:1071b11": "下。按錢景衎勝概集云　本朝賜額建也。",
    "T51n2097_002:1071b12": "一云古先天觀。後改為今寺。若煙雲稍開。",
    "T51n2097_002:1071b13": "四望千里。遊賞騷人。題詠甚多。惟僧齊已",
    "T51n2097_002:1071b14": "詩云。猿鳥共不到。我來身欲浮。四方皆碧",
    "T51n2097_002:1071b15": "落。絕頂正清秋。宇宙知何極。華夷見細流。",
    "T51n2097_002:1071b16": "壇西獨立久。白日轉神州。寺有穹林閣。僧",
    "T51n2097_002:1071b17": "室未嘗去火。秋初早已氷凍。雖盛夏亦夾",
    "T51n2097_002:1071b18": "服。木之高大者不過六七尺。名之矮樹。萬",
    "T51n2097_002:1071b19": "年松亦不盈丈。蓋以極高至寒故也。其勢",
    "T51n2097_002:1071b20": "孤峭特迴。禽鳥亦不能及。下視眾山不復",
    "T51n2097_002:1071b21": "如坵龔。但髣髴如觴豆而已。寺之側有風",
    "T51n2097_002:1071b22": "淵穴．雷池．龍年堂．祝融廟基．青玉白壁二",
    "T51n2097_002:1071b23": "壇。即是二福地也。今云羅漢行道壇是也。",
    "T51n2097_002:1071b24": "故畢田詩云。既壯黃金宇。何言青玉壇。誰",
    "T51n2097_002:1071b25": "將應供者。又此易仙官。",
    "T51n2097_002:1071b26": "〔應天萬壽禪寺〕在廟之北登山十五里。在",
    "T51n2097_002:1071b27": "福嚴寺東。寺額乃唐懿宗書題記處。皆玉",
    "T51n2097_002:1071b28": "刻也　本朝太平興國中。只以舊額為賜。",
    "T51n2097_002:1071b29": "寺有蜀王孟氏所捨藏經并銅佛像。製作",
    "T51n2097_002:1071c01": "皆精微可觀。古篁樛木擁蔽前後。此山南",
    "T51n2097_002:1071c02": "諸剎最為幽密也。寺有本朝　太宗　仁",
    "T51n2097_002:1071c03": "宗御書三祝堂。無盡居士張商英題一絕",
    "T51n2097_002:1071c04": "云。擊壤焉知帝力深。耕田鑿井自謳吟。多",
    "T51n2097_002:1071c05": "財多壽多男子。聊表封人祝聖心。後有麓",
    "T51n2097_002:1071c06": "苑庵址。",
    "T51n2097_002:1071c07": "〔紫蓋院〕去廟北十五里寶勝寺上。唐傳待",
    "T51n2097_002:1071c08": "仙修行處。譚陳二士亦修煉於此。又有鐵",
    "T51n2097_002:1071c09": "瓢仙張白居之北入桃源基址。廢久。有野",
    "T51n2097_002:1071c10": "人居之。上有醮斗壇竈北李生戶解處。下",
    "T51n2097_002:1071c11": "有唐太子繫馬椿在。",
    "T51n2097_002:1071c12": "〔寶勝寺〕在廟北登山十二里。自衡嶽過華",
    "T51n2097_002:1071c13": "嚴歷壽祺觀北上方至。杉松擁蔚並無佳",
    "T51n2097_002:1071c14": "致。據香爐峯南下當紫蓋之路。",
    "T51n2097_002:1071c15": "〔聖壽觀〕去廟北登山七里。唐咸通中建。因",
    "T51n2097_002:1071c16": "澗得其名。舊記云。故靈武盧璠鎮黔南日。",
    "T51n2097_002:1071c17": "奏請以舊書堂為觀。六年奏捨莊田屋宇",
    "T51n2097_002:1071c18": "永充觀內常住。今盧公真堂洎殿宇儼然。",
    "T51n2097_002:1071c19": "舊有清音閣．選仙亭．迎仙閣．此君閣。層崖",
    "T51n2097_002:1071c20": "峭壁。修竹長松。幽澗清湍。景象奇異。比",
    "T51n2097_002:1071c21": "之萬壽加之數倍茂密也。壽澗逕觀前下",
    "T51n2097_002:1071c22": "合靈澗。流注平野。唐懿禧中。有軒轅彌明",
    "T51n2097_002:1071c23": "隱此年久。後復抱黃洞。太平興國中。有跛",
    "T51n2097_002:1071c24": "仙遇呂洞賓於君山後亦隱此行靈龜吞吐",
    "T51n2097_002:1071c25": "之法。功成回嶽麓。自號瀟湘子。嘗云。我",
    "T51n2097_002:1071c26": "愛瀟湘境。紅塵隔岸除。南山七十二。惟",
    "T51n2097_002:1071c27": "喜洞真墟。元祐間。常有白鶴。棲鳴於杉松",
    "T51n2097_002:1071c28": "之上。三日而去。宣和元年改壽祺。",
    "T51n2097_002:1071c29": "〔華蓋院〕有華蓋君修行處。不顯名氏。或",
    "T51n2097_002:1072a01": "云古太清觀也。去廟東北十五里。自元陽",
    "T51n2097_002:1072a02": "宮陟上清宮而至。昔譚峭巖字景升。居終",
    "T51n2097_002:1072a03": "南山。久著化書。過東吳見宋齊邱。遊廬阜",
    "T51n2097_002:1072a04": "泛瀟湘煉丹於此。又默希子不知何氏。居",
    "T51n2097_002:1072a05": "此著通元經。開皇中。有道士吳涵虛。字",
    "T51n2097_002:1072a06": "合靈。居之風狂。未嘗下山。終日沈湎。亦",
    "T51n2097_002:1072a07": "無煙火之具。俗呼為吳猱。好睡經旬不食。",
    "T51n2097_002:1072a08": "常言。人若要閑即須懶。如懃即不閑也。素",
    "T51n2097_002:1072a09": "不攻文。忽作上昇。歌云。玉皇有詔登仙職。",
    "T51n2097_002:1072a10": "龍吐雲兮風著力。眼前驀地見樓臺。異草",
    "T51n2097_002:1072a11": "奇花不可識。我向大羅觀世界。世界只如",
    "T51n2097_002:1072a12": "指掌大。當時不為上昇忙。一時提向瀛洲",
    "T51n2097_002:1072a13": "賣。後於清泰二年上昇。又有荊臺隱士",
    "T51n2097_002:1072a14": "鐵冠先生。樊氏。慕合靈之道。常騎白牛訪",
    "T51n2097_002:1072a15": "之。楚王馬希範嘗師之。後馬希聲嗣位。先",
    "T51n2097_002:1072a16": "生不知所之。",
    "T51n2097_002:1072a17": "〔上清宮〕去廟東北七里。吳人徐靈期真人",
    "T51n2097_002:1072a18": "修行之所。徐幼遇神人。授以玄丹之要。含",
    "T51n2097_002:1072a19": "日暉之法。守泥丸之道。服胡麻之飯。故得",
    "T51n2097_002:1072a20": "周游海嶽。來往南山積有年矣。採訪山洞",
    "T51n2097_002:1072a21": "巖谷。作衡嶽記。敘其洞府靈異言。紫蓋雲",
    "T51n2097_002:1072a22": "密二峯。皆高五千餘丈而雲密。有禹治水",
    "T51n2097_002:1072a23": "碑。皆蝌蚪之字。碑下有石壇。流水縈之。",
    "T51n2097_002:1072a24": "最為勝絕。而紫蓋常有鶴集其頂。而神芝",
    "T51n2097_002:1072a25": "靈草生焉。下有石室。有香鑪．杵．臼．丹竈。",
    "T51n2097_002:1072a26": "祝融峯上有碧玉壇。方五尺。東有紫梨。高",
    "T51n2097_002:1072a27": "三百尺。乃夏禹所植。實大如斗。赤如日。",
    "T51n2097_002:1072a28": "若得食長生不死。義熙中。山人潘覺至峯",
    "T51n2097_002:1072a29": "西。石裂有物。出如紫泥。香軟可食。覺不",
    "T51n2097_002:1072b01": "知其石髓。竟不食棄去。忽悟而還已不見。",
    "T51n2097_002:1072b02": "此君之所記聖異。又能役使鬼神。降伏龍",
    "T51n2097_002:1072b03": "虎。以宋元徽元年九月九日冲真。重和元",
    "T51n2097_002:1072b04": "年　徽宗皇帝賜號明真洞微真人。今宮",
    "T51n2097_002:1072b05": "基見存石碑。傳云。舊有仙雞報曉。因喫仙",
    "T51n2097_002:1072b06": "草不死。間有樵人見而不能捕。大歷七年。",
    "T51n2097_002:1072b07": "玄和先生張太空者。李泌之師居之得道。",
    "T51n2097_002:1072b08": "後入元陽宮尸解。大中元年。韓威儀慕其",
    "T51n2097_002:1072b09": "風而居之。修符亦得道。",
    "T51n2097_002:1072b10": "〔石室隱真巖〕在上清元陽之間。杉松夾道。",
    "T51n2097_002:1072b11": "巖岫堆藍。有石室兩所。本虎豹之窟。唐",
    "T51n2097_002:1072b12": "大中年。劉元靖先生居之。禮斗步罡。驅逐",
    "T51n2097_002:1072b13": "虎豹。芟除荊榛而住。衡州刺史韓曄捨俸",
    "T51n2097_002:1072b14": "錢為建會真閣。就巖闢其石室。引泉環流。",
    "T51n2097_002:1072b15": "伐木誅茆。鑿其茶竈。棊局醮壇。藥臼盆床。",
    "T51n2097_002:1072b16": "燈具供器。自然生成。會昌中。詔入內傳受",
    "T51n2097_002:1072b17": "法籙。封號廣成先生。久之乞還山。大中五",
    "T51n2097_002:1072b18": "年冬十月。有雲鶴屢降。未幾去世。聞天樂",
    "T51n2097_002:1072b19": "浮空。及遷神日。惟杖屨在。弟子呂志真得",
    "T51n2097_002:1072b20": "其道。兵部侍郎蕭鄴文其碑。吏部侍郎趙",
    "T51n2097_002:1072b21": "櫓為傅。太子少傅盧璠作石室銘。道士張",
    "T51n2097_002:1072b22": "堅白為內傳。今山存內傳。洎神道碑在銓",
    "T51n2097_002:1072b23": "德觀。今基址尚在。",
    "T51n2097_002:1072b24": "〔中宮〕在廟之東北七里。梁天監中建。真",
    "T51n2097_002:1072b25": "人王靈輿修行之所。王乃晉陵人。幼而穎",
    "T51n2097_002:1072b26": "悟。更不婚宦。勤志於道。辭別親友。結廬於",
    "T51n2097_002:1072b27": "五老峯下。似有所得。忽一夕有神人。謂之",
    "T51n2097_002:1072b28": "曰。得道者若非其地。如植五穀於砂石之",
    "T51n2097_002:1072b29": "間則不能成。子雖有飛昇之骨。當須福地",
    "T51n2097_002:1072c01": "靈壇爾可以變化。雖累德以為土地。積功",
    "T51n2097_002:1072c02": "以成羽翼。苟非其地。魔壞其功。茲道無由",
    "T51n2097_002:1072c03": "成矣。靈輿告曰。何地可棲。神人曰。朱陵之",
    "T51n2097_002:1072c04": "上峯紫蓋之隣岫可以冲天矣。遂自廬阜",
    "T51n2097_002:1072c05": "遷居南岳之中宮。修行一十二年道成。復",
    "T51n2097_002:1072c06": "遷於朱陵之東朝斗鍊真。以天監十三年",
    "T51n2097_002:1072c07": "七月十二日冲舉。重和元年　徽宗皇帝賜",
    "T51n2097_002:1072c08": "號通微集虛真人。又唐天寶初。董奉先居",
    "T51n2097_002:1072c09": "之修九華丹法而得道。久於衡陽棲朱陵",
    "T51n2097_002:1072c10": "之後洞。元和中。憑惟良亦修行於此。本傳",
    "T51n2097_002:1072c11": "並具下卷。又大歷中。李德林先生修行得",
    "T51n2097_002:1072c12": "道。官已廢久。",
    "T51n2097_002:1072c13": "〔元陽宮〕在廟之東北登山五里。與上清中",
    "T51n2097_002:1072c14": "宮如鼎峙。晉太始中。陳真人諱興明修行",
    "T51n2097_002:1072c15": "之館。真人少遊名山。因訪真迹。於天柱",
    "T51n2097_002:1072c16": "峯上遇二神人。年十八九。自云。吾歷行四",
    "T51n2097_002:1072c17": "海。度有志之士。世人修道。暫能精專。中道",
    "T51n2097_002:1072c18": "而廢。不至勤久。何得擢形雲天飛冲霄衢。",
    "T51n2097_002:1072c19": "汝之積功亦可佳也。第勿退轉。何慮不列",
    "T51n2097_002:1072c20": "名金闕玉堂。前苦後樂者。苦則有極。樂則",
    "T51n2097_002:1072c21": "無窮。何者林谷幽棲。禽畜為侶。飢渴必",
    "T51n2097_002:1072c22": "至。寒暑辛勤。割世離榮。辭親捨愛。可謂苦",
    "T51n2097_002:1072c23": "矣。壽同天地。變化無窮。策空乘虛。坐生羽",
    "T51n2097_002:1072c24": "翼。可謂樂也。得不勉於修勵乎。興明拜手",
    "T51n2097_002:1072c25": "曰。永佩聖言畢。至於道不敢怠忽也。遂授",
    "T51n2097_002:1072c26": "明鏡之道。修之十有八年。二仙降而告之",
    "T51n2097_002:1072c27": "曰。吾昔授子至道。果能勤行。今則登躡九",
    "T51n2097_002:1072c28": "天。遊宴八海。積功之報也。前苦後樂。今子",
    "T51n2097_002:1072c29": "至矣。以晉太康元年三月初一日煙霞遶",
    "T51n2097_002:1073a01": "室。天樂浮空山下。居人競往觀之。惟有空",
    "T51n2097_002:1073a02": "室。至於雞犬悉皆騰舉。重和元年　徽宗",
    "T51n2097_002:1073a03": "皇帝賜號致虛守靜真人。又唐有張元和",
    "T51n2097_002:1073a04": "先生居之。德宗御詞賜之云。夫至道無名。",
    "T51n2097_002:1073a05": "強假名而崇道。至真無諡。必求諡以明真。",
    "T51n2097_002:1073a06": "惟其可稱實在全德。故南嶽元陽宮道士",
    "T51n2097_002:1073a07": "張太虛。混元育粹。元之又元。鍊骨三清。",
    "T51n2097_002:1073a08": "存神八景。衡峯養德。時近百年。依罔象",
    "T51n2097_002:1073a09": "以冥搜。挾鴻濛而冲用。棲遲浩氣。太苦",
    "T51n2097_002:1073a10": "真形。頃在先皇敷崇道妙。望乎玄鶴之駕。",
    "T51n2097_002:1073a11": "錫以紫霓之裳。我有輔臣。格言高躅。永懷",
    "T51n2097_002:1073a12": "仙子。恨不同時。聊申嘉尚之情。式降昭旌",
    "T51n2097_002:1073a13": "之命。策名表德。庶永無窮。可贈玄和先",
    "T51n2097_002:1073a14": "生。貞元四年六月十三日下後尸解於靈",
    "T51n2097_002:1073a15": "隱峯。其宮　本朝淳化．天聖．政和三經修",
    "T51n2097_002:1073a16": "葺。宣和元年改賜崇明觀。觀後三里有伏",
    "T51n2097_002:1073a17": "虎巖。",
    "T51n2097_002:1073a18": "〔田真院〕在元陽宮東南二里。唐寶歷中",
    "T51n2097_002:1073a19": "建。綠筠蒼松前後掩映。三清並石像殿北",
    "T51n2097_002:1073a20": "百餘步有小巖。田先生常憩於此。巖上有",
    "T51n2097_002:1073a21": "一松樹。號華蓋松。根柯蟠曲。枝幹左細如",
    "T51n2097_002:1073a22": "華蓋。巖周回雖廣。一株盡蔽之。開皇時。田",
    "T51n2097_002:1073a23": "良逸名虛應。齊國人。侍親。自攸縣遷居南",
    "T51n2097_002:1073a24": "嶽喜王峯。後躬耕貨薪以侍母。夜即獨坐",
    "T51n2097_002:1073a25": "巖中。一日放志遊五峯。見何尊師而問道。",
    "T51n2097_002:1073a26": "其母曬衣于山北。聞兒遠適。速往追之不",
    "T51n2097_002:1073a27": "及復回。衣已化為石。至今數百年。衣色不",
    "T51n2097_002:1073a28": "改。素潔如初。下有小巖。母常憩此。經日而",
    "T51n2097_002:1073a29": "坐。常服氣減食。母既坐亡。其志愈堅。後遇",
    "T51n2097_002:1073b01": "薛季昌而傳法。東入天台不復出。憲宗詔",
    "T51n2097_002:1073b02": "不起後尸解。本朝宣政間值回祿。止存",
    "T51n2097_002:1073b03": "石三清。紹興間復建小殿。有道人焚修。至",
    "T51n2097_002:1073b04": "今不絕。",
    "T51n2097_002:1073b05": "〔北帝院〕在銓德觀後半里。修竹長松。前",
    "T51n2097_002:1073b06": "後茂密。梁天監末。女冠徐鍊師居之。修行",
    "T51n2097_002:1073b07": "而得道。貞觀末。張惠明再修。遇南嶽右英",
    "T51n2097_002:1073b08": "夫人傳道。行抱一三五混合之法。而後尸",
    "T51n2097_002:1073b09": "解。又有李思慕居之得道。本朝太平興國",
    "T51n2097_002:1073b10": "中賜額。近廢。",
    "T51n2097_002:1073b11": "〔凌虛宮〕在廟之東登山八里華蓋峯南下。",
    "T51n2097_002:1073b12": "唐天寶初建。薛鍊師名季昌菴居處明皇",
    "T51n2097_002:1073b13": "詔住九真降聖觀。進注道德經。撰玄微論。",
    "T51n2097_002:1073b14": "御書批答凡十數次。後辭榮寵。乞回草廬。",
    "T51n2097_002:1073b15": "一日謂門入曰。今夕天氣異常。吾當有所",
    "T51n2097_002:1073b16": "適。遂凌虛而去。後有薛幽棲。自西蜀遊二",
    "T51n2097_002:1073b17": "十四治。歷荊渚泝瀟湘。禮赤君於此修真。",
    "T51n2097_002:1073b18": "晦其名氏。於五峯之下石臺上注靈寶經。",
    "T51n2097_002:1073b19": "臺上煙雲如香煙繚繞而起。注經罷煙亦",
    "T51n2097_002:1073b20": "自無。感格如是。因名天香臺。後尸解。會昌",
    "T51n2097_002:1073b21": "中。周混污自九真來居之。後得道。為大羅",
    "T51n2097_002:1073b22": "觀。王宮前有自然石壇醮器。並生成試劍",
    "T51n2097_002:1073b23": "石浴丹泉。紹興末。移於山下開創。僅五七",
    "T51n2097_002:1073b24": "分而未周備(又詳見下卷)。",
    "T51n2097_002:1073b25": "〔洞靈宮〕去廟東北登山十八里紫蓋峯東",
    "T51n2097_002:1073b26": "下。昔東晉末。鄧欲之字彥達。居洞靈臺。誦",
    "T51n2097_002:1073b27": "洞經。遇魏夫人傳法。行之而得道。係二十",
    "T51n2097_002:1073b28": "五洞靈源福地。古詩云。洞靈源接洞陽天。",
    "T51n2097_002:1073b29": "瘦壑危峯吐絳煙。曾踏落花聽玉籟。赤松",
    "T51n2097_002:1073c01": "壇畔鶴鳴泉。宮建自李俊民天師居之得",
    "T51n2097_002:1073c02": "道。昔有彭蔡二真隱此。唐末。有聶師道遇",
    "T51n2097_002:1073c03": "之事。具下卷。今有桃林。左右茶園橘柚所",
    "T51n2097_002:1073c04": "在。宮前舊有古楓一株。端聳數丈。根脚竪",
    "T51n2097_002:1073c05": "起。蟠結成一巨龜。首尾足甲顯然如活。觀",
    "T51n2097_002:1073c06": "者畏憚。其宮宇菴居。自五代撥亂。盡罹回",
    "T51n2097_002:1073c07": "祿。山頗虛逈　本朝大觀末。有中貴王門",
    "T51n2097_002:1073c08": "司捨金帛重建。宮殿廊廡迄今一新。住菴",
    "T51n2097_002:1073c09": "隱逸者亦不減舊。東北有桃花源．鶴鳴泉。",
    "T51n2097_002:1073c10": "皆遊人罕至。西崖上有刻張元化還丹賦。",
    "T51n2097_002:1073c11": "下有洗藥池。東有朝斗壇。",
    "T51n2097_002:1073c12": "〔招仙觀〕在廟東八里。舊記云。啟基劉宗",
    "T51n2097_002:1073c13": "卜字蕭濟。又記云。晉咸亨中建。昔張真人",
    "T51n2097_002:1073c14": "諱曇要。居之精思。感通天真密降。傳內養",
    "T51n2097_002:1073c15": "元和默朝大帝之道。行之十二年。神遊太",
    "T51n2097_002:1073c16": "空。面朝皇極大帝。賜以瓊實琅膏混神合",
    "T51n2097_002:1073c17": "景之液。餌之變化莫測。神用無方。以齊延",
    "T51n2097_002:1073c18": "興元年七月初三日忽然雷吼。天地震動。",
    "T51n2097_002:1073c19": "俄有鸞鶴。丹詔迎之昇天。重和元年　徽",
    "T51n2097_002:1073c20": "宗皇帝賜號葆光襲明真人。貞觀二年。有",
    "T51n2097_002:1073c21": "廬陵蕭法師。諱靈護來居之。化黃白術外",
    "T51n2097_002:1073c22": "鬻之。修其觀宇。五年建尋真閣。六年壬辰。",
    "T51n2097_002:1073c23": "於桂州鑄銅鐘一口。重五百斤。歸觀。凡互",
    "T51n2097_002:1073c24": "更不敢扣擊。蓋驚地府陰神之然也。後煉",
    "T51n2097_002:1073c25": "丹於山北。凡經三煉方成服之。於弘道二",
    "T51n2097_002:1073c26": "年中秋尸解。元和之末。有許碏者。自峨嵋",
    "T51n2097_002:1073c27": "而來。題記於梁上。常大醉長歌。歌中洎題",
    "T51n2097_002:1073c28": "記處。嘗有尋偃月子之句。竟不知偃月是",
    "T51n2097_002:1073c29": "何物。又留題於堂壁。其末句云。鄧通餓死",
    "T51n2097_002:1074a01": "嚴陵貧。帝王豈是無力人。丈夫未達莫自",
    "T51n2097_002:1074a02": "親。攀鱗附翼損精神(題後非久白日昇天)端拱末。五更",
    "T51n2097_002:1074a03": "初忽聞鐘聲。眾皆驚訝曉而視之鐘破裂。",
    "T51n2097_002:1074a04": "不旬日。有一道人。布衣繿縷。自云。能補",
    "T51n2097_002:1074a05": "鐘。但需數千斤火。於是燒炭鍛鐘。道人以",
    "T51n2097_002:1074a06": "掌心鎔銅汁。就其裂處摸之。其紅焰自暗。",
    "T51n2097_002:1074a07": "眾視之而憚。道人入溪洗手。忽失所在。其",
    "T51n2097_002:1074a08": "鐘至今有手摸之迹。此實靈異。又唐末聶",
    "T51n2097_002:1074a09": "師道訪彭蔡三真。事具下卷　仁宗朝。有",
    "T51n2097_002:1074a10": "養素先生。奉旨來住久之入衡岳觀後尸",
    "T51n2097_002:1074a11": "解。宣政間。有逸人具承遠慕其風而建養",
    "T51n2097_002:1074a12": "素軒。觀舊有遙碧閣．競秀亭朝．天壇北二",
    "T51n2097_002:1074a13": "里有雪浪亭．洞真澗。瀑布自洞而出。巨石",
    "T51n2097_002:1074a14": "橫峻。當石崖之上。有一石沼。圓若鍋釜之",
    "T51n2097_002:1074a15": "狀。可廣丈餘。深不可究。一派飛下。如紋",
    "T51n2097_002:1074a16": "簾。號朱陵洞。三十六洞天之第三洞也。又",
    "T51n2097_002:1074a17": "有石井。下直無底。通徹四門澗流僅二十",
    "T51n2097_002:1074a18": "里成此懸注。從初溪至中潭凡九仞。自中",
    "T51n2097_002:1074a19": "潭下入谷十有八仞。有冥蟠壁。面闊四席。",
    "T51n2097_002:1074a20": "濤雪騰飛。雷雨驟下。雖天台峨嵋不及此",
    "T51n2097_002:1074a21": "勢也。下有投龍潭。國家修齊醮畢。投金龍",
    "T51n2097_002:1074a22": "於此。石罅微開。聞天樂之聲。故藺敭有水",
    "T51n2097_002:1074a23": "簾洞詩中一聯云。開元投金龍。水底聞天",
    "T51n2097_002:1074a24": "鈞是也。若遊人誠心潔志。瞻禮而窺之。微",
    "T51n2097_002:1074a25": "茫見金床玉机。至道間。有孕婦觸之。石崖",
    "T51n2097_002:1074a26": "漸合。一無所視。往來留詠。粲然盈壁。獨廬",
    "T51n2097_002:1074a27": "陵李先輔一篇超越倫輩。詩云。一片挂蒼",
    "T51n2097_002:1074a28": "崖。分明不惹埃。蹙成珠顆白。垂下玉繩來。",
    "T51n2097_002:1074a29": "野燕飛難入。山風捲不開。聲聲去朝海。無",
    "T51n2097_002:1074b01": "意戀巖隈。句清格健。觀音歎服。政和元年",
    "T51n2097_002:1074b02": "十月。建安張徽言領漕本路按部。自湘潭",
    "T51n2097_002:1074b03": "趨岳祠。未至三四里間。覩道左松蘿蓊蔚。",
    "T51n2097_002:1074b04": "中有高門宏麗。朱書大榜曰朱陵宮。門內",
    "T51n2097_002:1074b05": "樓閣隱然。一人立閾間。若有所伺。時以日",
    "T51n2097_002:1074b06": "昃。未暇遊觀。意俟他日也。二年九月初五",
    "T51n2097_002:1074b07": "日。自衡州回宿勝業禪寺。語住持僧景襄",
    "T51n2097_002:1074b08": "曰。來早同為朱陵之遊。襄曰。此寺之東有",
    "T51n2097_002:1074b09": "招仙觀。觀後有朱陵祠。予謂去歲嘗過朱",
    "T51n2097_002:1074b10": "陵宮。見高門大榜朱字盈尺。恨未之遊。今",
    "T51n2097_002:1074b11": "者之來深有意焉。翌旦同詣招仙觀。經歷",
    "T51n2097_002:1074b12": "向所見處了無所有。惟空山而已。比至朱",
    "T51n2097_002:1074b13": "陵洞。四面石壁。瀑布中注。亦無屋宇。詢之",
    "T51n2097_002:1074b14": "道流云。素無此官。亦無此門。異哉。乃知天",
    "T51n2097_002:1074b15": "台大方廣．嵩山聖竹林．事與此類。謹書以",
    "T51n2097_002:1074b16": "識之。後住持道士王元洞建望仙亭於見",
    "T51n2097_002:1074b17": "處立宮門。縣尉錢景衎書朱陵宮三字。以",
    "T51n2097_002:1074b18": "朱填之為榜。後剏望仙橋觀。有銅像保生",
    "T51n2097_002:1074b19": "天尊。晉咸亨中。鑄石像老君并侍從。並同",
    "T51n2097_002:1074b20": "時而建。舊觀在洞口。唐永遷出就老君殿。",
    "T51n2097_002:1074b21": "別塐元始玉晨。共為一殿。以奉香火。或云。",
    "T51n2097_002:1074b22": "唐以遵奉玄元為聖祖故建玉晨居石也。",
    "T51n2097_002:1074b23": "宣和元年改賜今額。",
    "T51n2097_002:1074b24": "觀有碑文四。",
    "T51n2097_002:1074b25": "洞真瀑布碑國家金籙道場齊醮記",
    "T51n2097_002:1074b26": "建尋真閣記朱陵宮記",
    "T51n2097_002:1074b27": "〔九真觀〕在廟東十里。舊記云。晉太康中。",
    "T51n2097_002:1074b28": "新野先生建。天監初。有張如珍真人居之。",
    "T51n2097_002:1074b29": "張乃先生鄉人也。幼而少語。淡泊不群。壯",
    "T51n2097_002:1074c01": "歲幽棲而宿稟霞骨。遇神人降。於巖室傳",
    "T51n2097_002:1074c02": "明鏡洞鑒之道。使其修之曰。夫燭物理者",
    "T51n2097_002:1074c03": "天也。鑒物形者道也。天之道以清。鏡之道",
    "T51n2097_002:1074c04": "以明。審而無差。形定於此。物應於彼。故",
    "T51n2097_002:1074c05": "川岳之狀。鬼神之情。無所逃而隱也。天以",
    "T51n2097_002:1074c06": "清而容萬有。水以澄而鑒眾形。若修天清",
    "T51n2097_002:1074c07": "鏡明。澄心靜神而得內外洞徹。則至道成",
    "T51n2097_002:1074c08": "矣。儻外役於物。內勞於神。神心惛濁不能",
    "T51n2097_002:1074c09": "澄清。則去道遠矣。此法吾昔受之於長桑",
    "T51n2097_002:1074c10": "公子。長桑公子受之於太微天帝君。所得",
    "T51n2097_002:1074c11": "之能。洞達玄通。遐照八極。夫洞真法中。",
    "T51n2097_002:1074c12": "有四規之道。依四時而行。亦與此同體矣。",
    "T51n2097_002:1074c13": "古人所謂虛其室白自生。定其心道自至。",
    "T51n2097_002:1074c14": "信矣哉。如珍修之九年。徹視千里。無一物",
    "T51n2097_002:1074c15": "可隱。以梁天監十三年十一月十八日。君",
    "T51n2097_002:1074c16": "獨遊山三日不反。弟子求之。而君方衣仙",
    "T51n2097_002:1074c17": "衣駕雲輿。簫鼓擁之。縹緲而昇天。重和元",
    "T51n2097_002:1074c18": "年　徽宗皇帝賜號全真達道真人。開元",
    "T51n2097_002:1074c19": "初司馬承禎字子微。自海山乘桴。煉真南",
    "T51n2097_002:1074c20": "嶽。結菴於觀北一里。日之白雲。丞相張九",
    "T51n2097_002:1074c21": "齡屢謁之。明皇令弟承禕。詔之較正道德",
    "T51n2097_002:1074c22": "經。深加禮待。呼為道兄。凡是觀中供養金",
    "T51n2097_002:1074c23": "銀器皿。悉歸降賜。自御札批答表書往來",
    "T51n2097_002:1074c24": "不絕。天寶初。蜀人薛季昌。昔在峨嵋山注",
    "T51n2097_002:1074c25": "道德經二卷。後隱居衡嶽華蓋峯。撰玄微",
    "T51n2097_002:1074c26": "論三卷。并大道頌一首及注得。司馬弟子",
    "T51n2097_002:1074c27": "王仙嶠寫進上。詔住降聖觀。供器御書批",
    "T51n2097_002:1074c28": "答不絕。及於九真觀奉造聖祖天道玄元",
    "T51n2097_002:1074c29": "皇帝聖像一鋪十三事通光座高一丈七",
    "T51n2097_002:1075a01": "尺。經六百七十卷。仙嶠乃本觀道童。性",
    "T51n2097_002:1075a02": "好澹泊。因看列仙傳。有物外操。嘗謂五千",
    "T51n2097_002:1075a03": "言外皆土梗耳。携岳中茶入京師教化。嘗",
    "T51n2097_002:1075a04": "於城門內施茶。忽一日遇高力士。見而異",
    "T51n2097_002:1075a05": "之。問所來。答是南嶽山九真觀道童。為",
    "T51n2097_002:1075a06": "殿宇頹毀。特將茶來。募化施主。力士喜",
    "T51n2097_002:1075a07": "其言。因聞明皇宣見。帝喜清秀。問曰。卿",
    "T51n2097_002:1075a08": "有願否。對曰。願欝欝家國盛。濟濟經道",
    "T51n2097_002:1075a09": "興。帝喜令拜司馬先生為師。於內殿披戴",
    "T51n2097_002:1075a10": "厚賜迴山。夜夢感真人陳少微而得道要。",
    "T51n2097_002:1075a11": "再命侍司馬先生來王屋久之。奏云。尊師",
    "T51n2097_002:1075a12": "以開元二十三載仙花乞請。收南嶽舊居",
    "T51n2097_002:1075a13": "為觀。蒙聖恩書額。詔薛季昌住持降聖觀。",
    "T51n2097_002:1075a14": "宣賜聖像供器。天寶十二年。復令衡州銅",
    "T51n2097_002:1075a15": "鑄鐘一口降賜觀。中音韻振。遠徹於霄",
    "T51n2097_002:1075a16": "漢。重四千斤上刻明皇帝號御製銘曰鑄",
    "T51n2097_002:1075a17": "於郡懸於觀天長地久福無算。驃騎吏大",
    "T51n2097_002:1075a18": "將軍高力士監鑄。此真嶽中之名器也。後",
    "T51n2097_002:1075a19": "乾元三年二月值兵火罹亂。焚蕩罄然。鐵",
    "T51n2097_002:1075a20": "石鎔裂。惟有此鐘。豈非願力而至於是哉。",
    "T51n2097_002:1075a21": "咸通年。王固節道行超倫。一方仰慕。營",
    "T51n2097_002:1075a22": "葺一新。闡教談經學者如市。奉詔歸北岳",
    "T51n2097_002:1075a23": "封總教大師。又元祐間。其鐘忽不見數日。",
    "T51n2097_002:1075a24": "一日得之於觀前塘中。苔蘚所漬。鐘頂上",
    "T51n2097_002:1075a25": "龍折其右足。復致於樓上。傳云。與青草渡",
    "T51n2097_002:1075a26": "龍鬪。今觀後有龍[穴/貢]嶺。觀一里有武陵謝",
    "T51n2097_002:1075a27": "先生再葺白雲菴而居。嘗與曹道冲為詩",
    "T51n2097_002:1075a28": "琴之友。道冲有詩云。桃源洞口武陵人。跳",
    "T51n2097_002:1075a29": "出紅塵二十春。但喜白雲深有趣。不知青",
    "T51n2097_002:1075b01": "眼近來親。丹砂已向坤鑪伏。玉汞先從坎",
    "T51n2097_002:1075b02": "鼎烹。活計一張焦尾外。碧壇三尺禮南辰。",
    "T51n2097_002:1075b03": "西有王氏藥寮王住。久遷靈巖。就雲龍峯",
    "T51n2097_002:1075b04": "尸解。觀北隅五十步有壽仙亭。亭下有白",
    "T51n2097_002:1075b05": "龜泉。即南山第一泉也。其泉自崖竇迸出。",
    "T51n2097_002:1075b06": "清泚甘冽。其色早晚兩變。雖南山名泉無",
    "T51n2097_002:1075b07": "逮此者。飲之無疾而壽。中有白龜。大如",
    "T51n2097_002:1075b08": "錢。白如玉。隱於石竇之間。人罕得見。遇之",
    "T51n2097_002:1075b09": "者吉祥而延壽。傳云。龜出仙來。龜隱仙",
    "T51n2097_002:1075b10": "去。題詩亦眾惟野人皇甫渙云。靈臺塵不",
    "T51n2097_002:1075b11": "止塵止。非靈臺。愛此一泓水。曾棲靈物來。",
    "T51n2097_002:1075b12": "愚近歲卜菴於此泉之北。山相去。五里。因",
    "T51n2097_002:1075b13": "採藥嘗憩此亭。每欽歎其異云。寂寥宇宙",
    "T51n2097_002:1075b14": "之中凡真仙隱化於白龜者。計此乃三處",
    "T51n2097_002:1075b15": "也。愚自前年秋棲於是山為終焉之計。凡",
    "T51n2097_002:1075b16": "三徙其居。至朱陵之東。芟王氏舊藥圃而",
    "T51n2097_002:1075b17": "住。適與此泉為隣。非偶然耳。因成一絕。謾",
    "T51n2097_002:1075b18": "書之於此。天下白龜三處。顯怡山．少室．",
    "T51n2097_002:1075b19": "壽仙亭。我今卜築南山頂得爾為隣祝",
    "T51n2097_002:1075b20": "聖齡。觀有九仙閣。閣後舊有琅瑛閣。重和",
    "T51n2097_002:1075b21": "元年。改賜今額。",
    "T51n2097_002:1075b22": "〔降聖觀〕在九真觀一里。舊號白雲菴。司馬",
    "T51n2097_002:1075b23": "子微修行處。因弟子王仙嶠奏請。以先師",
    "T51n2097_002:1075b24": "菴為觀。蒙降額親篆。勅九真觀薛季真兼",
    "T51n2097_002:1075b25": "住持。",
    "T51n2097_002:1075b26": "〔九仙宮〕在廟東十二里。梁天監中建。昔王",
    "T51n2097_002:1075b27": "處輿自中宮煉行。既周冲寂。後遷於此。朝",
    "T51n2097_002:1075b28": "斗思微。一日天真迎之。又有鄧郁之。南陽",
    "T51n2097_002:1075b29": "新野人也。幼夢一鳥吐印與之。自是人間",
    "T51n2097_002:1075c01": "有疾以印治救。求為符章。病者自愈。後與",
    "T51n2097_002:1075c02": "徐靈期結方外友。周遊名山。尋訪上士。遇",
    "T51n2097_002:1075c03": "至人傳金鼎火龍之術。於宋元徽二年。徐",
    "T51n2097_002:1075c04": "既上升。郁之隱洞門久之。乃徘徊湖外。洞",
    "T51n2097_002:1075c05": "天福地無不遍歷。所患丹材無力可置。因",
    "T51n2097_002:1075c06": "有司奏少微星在南楚。武帝勅監軍採訪。",
    "T51n2097_002:1075c07": "詔之便殿問所修。曰貧道修煉金液而闕",
    "T51n2097_002:1075c08": "丹材。帝賜金帛。許於南嶽洞真福地。選其",
    "T51n2097_002:1075c09": "幽勝。置上中下三宮。以修內外丹。一夕神",
    "T51n2097_002:1075c10": "人謂之曰。大洞之隣。乃招福之鄉。延生之",
    "T51n2097_002:1075c11": "里。善記勿忘。後君丹成。復遷紫蓋之東。以",
    "T51n2097_002:1075c12": "梁天監末十二月三十日。有八真人。乘羽",
    "T51n2097_002:1075c13": "蓋雲峯降於室中。即前得道者八真人也。",
    "T51n2097_002:1075c14": "於是就自然石壇升天。重和元年。徽宗皇",
    "T51n2097_002:1075c15": "帝賜號超真集妙真人。唐咸通九年。衡州",
    "T51n2097_002:1075c16": "刺史張覿具奏置觀額。十年十月。勅下",
    "T51n2097_002:1075c17": "宜依所奏。又開元中。明皇詔賜宸篆云",
    "T51n2097_002:1075c18": "紫蓋峯石壇九仙宮。昔賢曾詠九仙宮其",
    "T51n2097_002:1075c19": "略云。一峯鱗次開一觀片石朋來會九仙。",
    "T51n2097_002:1075c20": "寶牌尚記明皇篆。靈夢嘗聞御史傳。又景",
    "T51n2097_002:1075c21": "祐中。故觀文殿學士孫沔為御史　上問",
    "T51n2097_002:1075c22": "事忤旨貶永州。夢道士以田為託。後徙潭",
    "T51n2097_002:1075c23": "州。因祀岳陰以物色求所夢。乃得王君之",
    "T51n2097_002:1075c24": "像于九仙宮。遂檄縣鉤括其宮田。果為隣",
    "T51n2097_002:1075c25": "觀侵佃。其詳具下卷。宣和元年。改賜今",
    "T51n2097_002:1075c26": "額。後有大洞(今呼前洞者是也)丹霞菴基。",
    "T51n2097_002:1075c27": "〔觀音寺〕在廟東十三里。石道蟠曲。在雲密",
    "T51n2097_002:1075c28": "峯南下。馬氏所建。本朝太平興國年。改賜",
    "T51n2097_002:1075c29": "普濟。近已廢。西北有陳先生藥堂。陳乃蒼",
    "T51n2097_002:1076a01": "梧人。常修太陰鍊避之法。與同鄉楊太初",
    "T51n2097_002:1076a02": "遇真人聶紹元。傳二景高奔之法。修成西",
    "T51n2097_002:1076a03": "入三都。",
    "T51n2097_002:1076a04": "〔雲峯景德禪寺〕在廟之東十五里。後倚雲",
    "T51n2097_002:1076a05": "密。前臨禹溪。西有大禹巖。乃禹王傳玉文",
    "T51n2097_002:1076a06": "處。梁天監中建。寺有高僧法證。族郭氏。",
    "T51n2097_002:1076a07": "為竺乾道五十有七年。戒壇聚徒講道乃",
    "T51n2097_002:1076a08": "遷化。其門人曰詮．曰遠．曰振．曰巽．曰素。",
    "T51n2097_002:1076a09": "凡三千餘人。其長老咸來言曰。吾師軌行",
    "T51n2097_002:1076a10": "峻特。器宇宏大。有來求律者。吾師示之以",
    "T51n2097_002:1076a11": "尊嚴整齊。明列義契。而人知其所不為。有",
    "T51n2097_002:1076a12": "來求道者。吾師示之以高廣通達。一其空",
    "T51n2097_002:1076a13": "有。而人知其所必至。元臣碩老稽首受教。",
    "T51n2097_002:1076a14": "髫童毀齒踴躍執役。故從吾師之命。而度",
    "T51n2097_002:1076a15": "五萬餘人。廣其祠宇　本朝建隆中重修。",
    "T51n2097_002:1076a16": "大中祥符年。賜景德額。有會聖閣．齊雲閣．",
    "T51n2097_002:1076a17": "養亭．清照亭．松風亭．觀音夢應二泉。皆佳",
    "T51n2097_002:1076a18": "致也。轉運副使陸訦留詠詩云。紺宮清絕",
    "T51n2097_002:1076a19": "占奇峯。逈在朱陵寶界東。賞遍禪林歸馭",
    "T51n2097_002:1076a20": "晚。禹溪斜日照丹楓。",
    "T51n2097_002:1076a21": "〔延壽寺〕在廟之東十六里。北有尊勝寺基。",
    "T51n2097_002:1076a22": "〔白雲寺〕在嶽之東十八里。不知開建之始。",
    "T51n2097_002:1076a23": "在白雲峯下。有白雲洞龍潭。人有祈求。而",
    "T51n2097_002:1076a24": "致葷觸便作風雷。巖谷陰黑。人多畏憚。乃",
    "T51n2097_002:1076a25": "朱陵之東便門也。",
    "T51n2097_002:1076a26": "〔七寶寺〕在嶽東北三十五里。昔高僧玄泰",
    "T51n2097_002:1076a27": "號布衲居之。深於禪理善歌詩。每病土民",
    "T51n2097_002:1076a28": "畬種。因作畬山謠。其略云。由道今年種不",
    "T51n2097_002:1076a29": "多。明年闊斫當陽坡。國家壽岳尚如此。不",
    "T51n2097_002:1076b01": "知此理如之何。馬氏聞之禁止。塔石福嚴",
    "T51n2097_002:1076b02": "與堅固比隣。下有涌泉。",
    "T51n2097_002:1076b03": "〔崇果寺〕在岳山北五十里。",
    "T51n2097_002:1076b04": "〔普濟寺〕在岳之北三十五里。下有龍潭。寺",
    "T51n2097_002:1076b05": "之東有李真人上中下三丹竈。中有水源。",
    "T51n2097_002:1076b06": "旱者祈之無不感應。遊人罕至。",
    "T51n2097_002:1076b07": "〔光天觀〕在廟北登山三十五里按福地誌",
    "T51n2097_002:1076b08": "云。係二十二光天壇福地。洞淵集詩云。太",
    "T51n2097_002:1076b09": "極分形狀若壇。白雲深鎖路孱巖。兀然萬",
    "T51n2097_002:1076b10": "古含春色。光照吾皇祝壽山。一云。天業中",
    "T51n2097_002:1076b11": "改觀為寺。即今上封寺是也。又按南嶽十",
    "T51n2097_002:1076b12": "八高僧傳云。陳光大初。思大和尚領徒至",
    "T51n2097_002:1076b13": "此。建閣作真。徒上下經行聽法之所。則光",
    "T51n2097_002:1076b14": "天觀當別有基也。西有青玉壇福地。今釋",
    "T51n2097_002:1076b15": "氏改名羅漢行道壇。",
    "T51n2097_002:1076b16": "〔天柱禪寺〕在廟之西北登山十八里天柱",
    "T51n2097_002:1076b17": "峯下。在近山天柱為之最高。寺在半山。樓",
    "T51n2097_002:1076b18": "閣參差。與彌陀相隣。出沒煙雲之際。居者",
    "T51n2097_002:1076b19": "疑在虛無中。葆真居士詩一絕云。福嚴直",
    "T51n2097_002:1076b20": "上看天柱。樓殿霏微倚翠空。却望福嚴如",
    "T51n2097_002:1076b21": "畫出。更憐煙雨巧朦朧。思大和尚二生塔",
    "T51n2097_002:1076b22": "在寺下。山有香岡周回數里。多生香白芷。",
    "T51n2097_002:1076b23": "傳云。魏夫人所植。",
    "T51n2097_002:1076b24": "〔彌陀寺〕在廟西北登山二十里。在彌陀峯",
    "T51n2097_002:1076b25": "下。仰望樓閣。如在畫圖中。唐宣宗賜額為",
    "T51n2097_002:1076b26": "般舟道場　本朝太平興國中賜今額。葆",
    "T51n2097_002:1076b27": "直居士訪之。值僧出。並無一物。問云。僧",
    "T51n2097_002:1076b28": "皆村居治生。久不來此。故留一絕云。苔侵",
    "T51n2097_002:1076b29": "佛座突無薰。盡日飛塵漸塞門。雖是道人",
    "T51n2097_002:1076c01": "忘臭味。問君鼻口若為存。",
    "T51n2097_002:1076c02": "〔清化寺〕在廟西北登山二十五里。已廢久",
    "T51n2097_002:1076c03": "矣。今有野人居之。北有潀谷傳經壇。",
    "T51n2097_002:1076c04": "〔靈境寺〕在廟西北登山二十五里。號中洞。",
    "T51n2097_002:1076c05": "馬氏所建。但破屋三四間。傳云。天復年。",
    "T51n2097_002:1076c06": "菴宇甚多。今廢久。大路側有大杉二株並",
    "T51n2097_002:1076c07": "立。圍可數丈。高拂雲表。雄壯可憚。或云。",
    "T51n2097_002:1076c08": "昔唐真宗太子曾憩此。見二將軍至謝忽",
    "T51n2097_002:1076c09": "不見。因呼為雙將軍。",
    "T51n2097_002:1076c10": "〔安寶觀〕在廟西北登山三十五里。乃傅待",
    "T51n2097_002:1076c11": "仙以木鑽鑽石獲天書處。林木茂密。今已",
    "T51n2097_002:1076c12": "廢久。",
    "T51n2097_002:1076c13": "〔寶積寺〕在洞下嶽之北登山三十里。見存",
    "T51n2097_002:1076c14": "空屋。",
    "T51n2097_002:1076c15": "〔太平寺〕近洞下見存破屋。在側刀峯西下。",
    "T51n2097_002:1076c16": "〔寶林寺〕在祝融後。上封莊之泉名洞下但",
    "T51n2097_002:1076c17": "破屋數間。",
    "T51n2097_002:1076c18": "〔化城禪寺〕過山五十里。亦無他佳致。",
    "T51n2097_002:1076c19": "〔南朱觀〕過山五十五里東。望嶽山堆翠焉。",
    "T51n2097_002:1076c20": "〔雲溪禪寺〕過山七十里。在皇想山下。當邵",
    "T51n2097_002:1076c21": "州中路。修篁擁碧。怪木參空。東望融峯。",
    "T51n2097_002:1076c22": "高插雲漢。",
    "T51n2097_002:1076c23": "〔白鶴寺〕與橫龍相隣。山谷有禹王書鐵符",
    "T51n2097_002:1076c24": "化成白鶴。今呼為飛符巖。亦曰白鶴巖又",
    "T51n2097_002:1076c25": "云古觀也。下舊有石倉。自然常滿。倉今基",
    "T51n2097_002:1076c26": "在。",
    "T51n2097_002:1076c27": "〔資福寺〕與橫龍相隣。最為幽密。",
    "T51n2097_002:1076c28": "〔橫龍寺〕在中洞。有開山佛光禪師舊菴基",
    "T51n2097_002:1076c29": "在焉。唐白居易有詩一絕云。月射冷光新",
    "T51n2097_002:1077a01": "殿宇。風敲清韻古杉松。問師寶額因何立。",
    "T51n2097_002:1077a02": "笑指橫溪有臥龍。",
    "T51n2097_002:1077a03": "〔高臺惠安禪院〕在後洞妙高峯下。與方廣",
    "T51n2097_002:1077a04": "比隣。山勢幽邃。景物與山前不侔。本朝賜",
    "T51n2097_002:1077a05": "今額。寺前五十步正險絕處。石上有迹如",
    "T51n2097_002:1077a06": "車轍狀。記云。昔五百羅漢居此。聞惠思和",
    "T51n2097_002:1077a07": "尚將至。乃相謂曰。山主即至。我輩當避之。",
    "T51n2097_002:1077a08": "遂徙他所。今轍跡尚存。記云。乃鬼運糧以",
    "T51n2097_002:1077a09": "供厨饌。又西有水源。自巖下出。莫知其所。",
    "T51n2097_002:1077a10": "自號靈源。宋宗炳有菴。在靈源之上。今芭",
    "T51n2097_002:1077a11": "蕉菴是也。尚存基址。寺有二石佛迹。各長",
    "T51n2097_002:1077a12": "尺八顯六寸。足底有二隋求并印。皆如篆",
    "T51n2097_002:1077a13": "文。云自西來。衡陽令張鈞題高臺詩云。萬",
    "T51n2097_002:1077a14": "仞孤高處。煙雲縹緲間。靈源聲不斷。轍跡",
    "T51n2097_002:1077a15": "蘚斕斑。山鳥應無畏。溪雲常自閑。凭欄長",
    "T51n2097_002:1077a16": "縱目。回首厭塵寰。東北有牧菴。乃忠道者",
    "T51n2097_002:1077a17": "居之。不修梵行。好夜遊巖谷。不畏蟲虎。寒",
    "T51n2097_002:1077a18": "暑不侵。值風雨亦無蓑笠。常正言以伸人。",
    "T51n2097_002:1077a19": "皆有教化。後住黃龍。久之遷化。",
    "T51n2097_002:1077a20": "〔方廣崇壽禪寺〕在嶽之西後洞四十里。與",
    "T51n2097_002:1077a21": "高臺比近在蓮花峯下。前照石廩。旁倚天",
    "T51n2097_002:1077a22": "堂。傳記云。梁天監初。有僧希遁。因度夏天",
    "T51n2097_002:1077a23": "台遇惠海尊者。朝昏承事之。海云。汝當於",
    "T51n2097_002:1077a24": "南嶽方廣寺為會。洎遁至南嶽。訪方廣則",
    "T51n2097_002:1077a25": "無之。後忽值一精舍號方廣。有鬼神運糧。",
    "T51n2097_002:1077a26": "金牛服乘。俄見海師出門。問曰。汝何來之",
    "T51n2097_002:1077a27": "遲也。遁願留。海云。此五百尊者所居。汝居",
    "T51n2097_002:1077a28": "處在西北峯頂。留一宿而去。出門已失尊",
    "T51n2097_002:1077a29": "者及方廣眾。遁即如其言。結菴其處。後。",
    "T51n2097_002:1077b01": "〔建方廣寺〕本廟賜崇壽為額。今所謂聖壽",
    "T51n2097_002:1077b02": "寺基是也。中夜嘗聞鐘磬聲。出山谷見聖",
    "T51n2097_002:1077b03": "燈。元豐中。山洪暴發。乃紀和尚開山卓錫",
    "T51n2097_002:1077b04": "移建今寺。李白詠方廣詩一絕云。聖寺閑",
    "T51n2097_002:1077b05": "棲睡眼醒。此時何處最幽清。滿窓明月天",
    "T51n2097_002:1077b06": "風靜。玉磬時聞一兩聲。",
    "T51n2097_002:1077b07": "〔保慶寺〕在方廣之西南。鐘磬交音林環逼。",
    "T51n2097_002:1077b08": "〔靈洞寺〕在嶽之西北。後洞乃高臺之前山",
    "T51n2097_002:1077b09": "也。峯巒翠密。嵐靄常蒸。洞後猿聲聞如巴",
    "T51n2097_002:1077b10": "峽。獵者終不能捕。往往嶽神所護也。又有",
    "T51n2097_002:1077b11": "明水橋。直上高嶺。有天成石塔。層級自",
    "T51n2097_002:1077b12": "然。高約五尋。下虛上銳。非好事者不能一",
    "T51n2097_002:1077b13": "訪。蓋憚路險而遠也。",
    "T51n2097_002:1077b14": "〔國清禪寺〕在後洞石廩峯西下。高臺之前",
    "T51n2097_002:1077b15": "山也。與靈川密隣。鐘磬相交。",
    "T51n2097_002:1077b16": "〔靈川護國寺〕在後洞。與國清比隣。",
    "T51n2097_002:1077b17": "〔明溪寺〕在馬跡橋之西。與金龜巖比近。去",
    "T51n2097_002:1077b18": "嶽七十里。昔有逸人李思善居龜巖。後游",
    "T51n2097_002:1077b19": "羅浮。又有高僧惠鑒居之。辟穀思善。書齊",
    "T51n2097_002:1077b20": "既廢。後僧更葺為梵剎矣。",
    "T51n2097_002:1077b21": "〔法輪禪寺〕在嶽之西南七十里。隸衡陽岣",
    "T51n2097_002:1077b22": "嶁峯下。晉咸和年建。號雲龍寺。隋大業末。",
    "T51n2097_002:1077b23": "高僧大明居之。至唐末。遷移山下。馬氏更",
    "T51n2097_002:1077b24": "名金輪寺。或云。即馬氏之莊也。本朝太",
    "T51n2097_002:1077b25": "平興國中。改賜今額。環寺杉松數萬。每至",
    "T51n2097_002:1077b26": "風激。林響聲若海濤。寺有記石。唐岑文本",
    "T51n2097_002:1077b27": "撰。及韓愈有岣嶁山詩碑在焉。傳云。禹碑",
    "T51n2097_002:1077b28": "在此峯尖之上。樞密折公留題云。路轉崎",
    "T51n2097_002:1077b29": "嶇嶺。水藏委曲田。茂林深似海。古剎湛如",
    "T51n2097_002:1077c01": "淵。岣嶁未可到。禹碑真謾傳。西林歸恐暮。",
    "T51n2097_002:1077c02": "欲去又茫然。寺有普容泉．道人亭。",
    "T51n2097_002:1077c03": "〔西林禪寺〕去衡陽五十里。在嶽西南五十",
    "T51n2097_002:1077c04": "里。",
    "T51n2097_002:1077c05": "〔會善寺〕嶽之西南九十里。迺晉咸和年重",
    "T51n2097_002:1077c06": "理舊寺。乃嶽中十八高僧禪會之所。在會",
    "T51n2097_002:1077c07": "善峯下。唐沙門惠日撰十八高僧傳。即陳",
    "T51n2097_002:1077c08": "惠思．梁惠海．隋智穎．大善．僧照．惠成．大",
    "T51n2097_002:1077c09": "明．惠勇．惠稠．惠誠．惠亶．善伏．曇楷．義本．",
    "T51n2097_002:1077c10": "義顥．悟實．道倫．智明。",
    "T51n2097_002:1077c11": "〔普濟寺〕在廟之西南八十里。古龍王寺也。",
    "T51n2097_002:1077c12": "本朝太平興國中賜額。",
    "T51n2097_002:1077c13": "〔尋真觀〕去廟九十里。在衡陽城北。觀鎮大",
    "T51n2097_002:1077c14": "江有石鼓。後洞是朱陵之西門。乃唐白真",
    "T51n2097_002:1077c15": "人董鍊師飛昇羽化之地。仙人石恪有送",
    "T51n2097_002:1077c16": "殿直雷承昊奉命衡陽詩全篇云。衡陽去",
    "T51n2097_002:1077c17": "此正三千。一路程途甚坦然。深邃門牆三",
    "T51n2097_002:1077c18": "楚外。清風池館五峯前。西邊市井來商客。",
    "T51n2097_002:1077c19": "東嶷汀洲簇釣船。公退只應無別事。朱",
    "T51n2097_002:1077c20": "陵後洞訪神仙。按湘川記。此石鼓有時自",
    "T51n2097_002:1077c21": "鳴則兵革起。或云。盧龍推鼓入潭中。盧龍",
    "T51n2097_002:1077c22": "名字未詳。今驗以鼓。亦云。是盧龍廟不知",
    "T51n2097_002:1077c23": "立時年代。至龍朔元年八月。勅使道士郭",
    "T51n2097_002:1077c24": "行真醮岳。因毀廟不祀。從此之後。為郡人",
    "T51n2097_002:1077c25": "災患。今時百姓重祠之。至貞觀五年。故齊",
    "T51n2097_002:1077c26": "相公於此山頭建合江亭。唐杜荀鶴有題",
    "T51n2097_002:1077c27": "尋真觀詩云。寂寂白雲門。尋真不遇真。祇",
    "T51n2097_002:1077c28": "應松上鶴。便是洞中人。藥圃花香異。泉沙",
    "T51n2097_002:1077c29": "鹿跡新。題詩留姓字。他日此相親。又大中",
    "T51n2097_002:1078a01": "祥符年。有桂林棲霞洞暢玄先生石仲元",
    "T51n2097_002:1078a02": "字慶宗住持。道行超倫。詩才振楚。經營一",
    "T51n2097_002:1078a03": "新。重建白雲軒。下瞰青草渡。前有白雲",
    "T51n2097_002:1078a04": "堂白蓮池。愚自紹興丙寅度夏於是堂亦",
    "T51n2097_002:1078a05": "留。四十字雖不足以髣髴。其前賢但識朱",
    "T51n2097_002:1078a06": "陵之事。爾詩云。我愛瀟湘境(觀對瀟湘門)朱陵",
    "T51n2097_002:1078a07": "後洞天。白雲堂裏客。青草渡頭眠。小艇率",
    "T51n2097_002:1078a08": "紅鯉。幽池種白蓮。頤真堪此地。風月兩依",
    "T51n2097_002:1078a09": "然　本朝景德中改賜今額。",
    "T51n2097_002:1078a10": "〔石鼓寺〕在石鼓洞上。下瞰大江。與裊德比",
    "T51n2097_002:1078a11": "隣。今改為書院。景定辛酉。憲使俞公重建。",
    "T51n2097_002:1078a12": "規模宏壯。",
    "T51n2097_002:1078a13": "〔東林寺〕近衡陽界。乃唐徐安貞(名犯廟諱)避朝廷",
    "T51n2097_002:1078a14": "事隱名詐瘖居寺。以之因起佛殿。無人題",
    "T51n2097_002:1078a15": "梁。安貞手作書勢。以視眾人寺僧令書之。",
    "T51n2097_002:1078a16": "字迹遒勁。觀者駭然。後李邕遊岳。觀字驚",
    "T51n2097_002:1078a17": "而召出同歸京。此其故址也。侍郎盧驤題",
    "T51n2097_002:1078a18": "詩云。秋山山脚一招提。名與匡廬晉剎齊。",
    "T51n2097_002:1078a19": "天地洗根飛敗葉。雲霞留影落鳴溪。野藤",
    "T51n2097_002:1078a20": "交塢縈牛角。翠茁粘煙濕馬蹄。猶記採薇",
    "T51n2097_002:1078a21": "時節路。柔桑鳴雉寺田西。",
    "T51n2097_002:1078a22": "〔普賢觀〕在岣嶁峯南。下當衡陽道左。齊永",
    "T51n2097_002:1078a23": "明中。道士許嗣先張志曇開山。至梁周靜",
    "T51n2097_002:1078a24": "真住持。武帝師之。雲水奔湊。俱是海上。奇",
    "T51n2097_002:1078a25": "人講堂如市不虛過日帝。賜名普賢。至唐。",
    "T51n2097_002:1078a26": "陳法明先生居之修行因獻。麟得中召入",
    "T51n2097_002:1078a27": "內。不受榮寵。乞還山。封悟真先生。本朝",
    "T51n2097_002:1078a28": "宣和元年賜冲真。",
    "T51n2097_002:1078a29": "〔無礙寺〕在廟之西南。傳云。晉末所建。",
    "T51n2097_002:1078b01": "〔福昌寺〕去廟西二十里。側有龍潭。與西明",
    "T51n2097_002:1078b02": "接隣。",
    "T51n2097_002:1078b03": "〔西明寺〕在石廩峯下。北有西明洞。舊有菴",
    "T51n2097_002:1078b04": "宇。今廢。",
    "T51n2097_002:1078b05": "〔玉清觀〕在石廩峯南去廟登山一十五里。",
    "T51n2097_002:1078b06": "齊永興初建。陳真人諱惠度。穎川人也。初",
    "T51n2097_002:1078b07": "居茅山。採靈異草。著貨之飲酒不食僅數",
    "T51n2097_002:1078b08": "年。南遊挑兩笈盡是金石之類。至南岳。選",
    "T51n2097_002:1078b09": "其幽勝。乃告天而盟鍊丹。深夜破屋所擾。",
    "T51n2097_002:1078b10": "三揭丹鑪。運石搉壓。唯冥心蟠石上誦黃",
    "T51n2097_002:1078b11": "庭經。佩五岳真形圖。其志愈恪。陰有感格。",
    "T51n2097_002:1078b12": "道力潛扶。獲擒魑魅。妖氣漸散。其鬼戰慓",
    "T51n2097_002:1078b13": "悲號。真人復令竪石誓免戮。鬼形遠逐地",
    "T51n2097_002:1078b14": "界。後丹成。光氣滿山明徹遠近。後服之。",
    "T51n2097_002:1078b15": "以永明三年五月十三日冲天。重和元年。",
    "T51n2097_002:1078b16": "徽宗皇帝賜號冲虛元妙真人。今觀基頂",
    "T51n2097_002:1078b17": "有丹臺．鬼栽石．雷泓風穴．誦經壇．丹泉。",
    "T51n2097_002:1078b18": "近代有僧。於觀基創寺號光明。不久復廢",
    "T51n2097_002:1078b19": "　本朝乾道中。有道士鄧時永道人黃守",
    "T51n2097_002:1078b20": "正二人。發心開山。伐木芟茅。募化賢善之",
    "T51n2097_002:1078b21": "士。新創殿宇。祈雨禳災並有感格。野人菴",
    "T51n2097_002:1078b22": "居。重洽道化。",
    "T51n2097_002:1078b23": "〔洞陽宮〕在石廩峯西北。乃施真人伏鬼會",
    "T51n2097_002:1078b24": "真之所。唐陳法明應詔回於此峯下。開巖",
    "T51n2097_002:1078b25": "建壇。山神為之陰助。南望雲陽。旦夕朝真",
    "T51n2097_002:1078b26": "誦洞經。後服丹而玄化。今尚存基。舊亦有",
    "T51n2097_002:1078b27": "菴宇。",
    "T51n2097_002:1078b28": "〔洞門觀〕在石廩峯西石榴峯南下。去廟二",
    "T51n2097_002:1078b29": "十里。昔施真人諱存。自號胡浮先生。或云",
    "T51n2097_002:1078c01": "婉盆子師黃盧子。得三皇內文。役御虎豺",
    "T51n2097_002:1078c02": "之術。遁變化景之法。或隱或顯數百年。慕",
    "T51n2097_002:1078c03": "石廩洞門。是吾冲真之地。乃居之。又於峯",
    "T51n2097_002:1078c04": "西石室造閣。亘空十餘丈。出乘白豹。或",
    "T51n2097_002:1078c05": "步還山。豹即迎之。海嶽神仙時來聚會。里",
    "T51n2097_002:1078c06": "域有景慕之者。罕得觀近。以晉永康元年",
    "T51n2097_002:1078c07": "四月七日。乘豹升天。重和元年。　徽宗皇",
    "T51n2097_002:1078c08": "帝賜號冲和見素真人。又有蜀人李昌利",
    "T51n2097_002:1078c09": "先生。棲隱數年。而遊天寶洞。今但有控豹",
    "T51n2097_002:1078c10": "巖。餘基見在。唐張九齡遊洞門題陳氏丹",
    "T51n2097_002:1078c11": "臺詩云。雞頭西畔便門開。陳氏丹升却仞",
    "T51n2097_002:1078c12": "臺。輠鬼昔年誠誓否。至今猶說鬼肩栽。",
    "T51n2097_002:1078c13": "〔太平觀寺〕廟西二十五里瀑布山下。齊褚",
    "T51n2097_002:1078c14": "伯五誦太平經。兼行太平之道。奉勅建太",
    "T51n2097_002:1078c15": "平觀。今廢久。舊亦有菴宇。",
    "T51n2097_002:1078c16": "〔岫峯寺〕在碧岫峯下。亦廢久。",
    "T51n2097_002:1078c17": "〔西臺觀〕在岫峯西北。傳云。周穆王所建。",
    "T51n2097_002:1078c18": "陳改為太初觀。又云。後為寺。亦廢久。",
    "T51n2097_002:1078c19": "〔白雲興國寺〕在廟之西二十二里。正明年",
    "T51n2097_002:1078c20": "建太平興國中。只以舊額為賜。",
    "T51n2097_002:1078c21": "〔楚寧寺〕在廟西十五里。乃南臺遷禪師瘞",
    "T51n2097_002:1078c22": "骨處。唐宣宗諡無際大師。見相塔二碑墨",
    "T51n2097_002:1078c23": "迹乃唐裴休相國建。",
    "T51n2097_002:1078c24": "〔楚安寺〕在廟之西二十里。在雙峯之上。古",
    "T51n2097_002:1078c25": "禪僧宴坐處。記云。山北有石室。有逸人隱",
    "T51n2097_002:1078c26": "居。但聞誦經聲。廣明中值亂。北入大酉",
    "T51n2097_002:1078c27": "山。",
    "T51n2097_002:1078c28": "〔多寶寺〕在廟之西南十八里。古曰資福",
    "T51n2097_002:1078c29": "本朝太平興國中。改賜今額。",
    "T51n2097_002:1079a01": "〔雙峯禪寺〕在廟之西二十五里。峯巒回",
    "T51n2097_002:1079a02": "合。如城郭之狀。登山屈曲行一二里。林木",
    "T51n2097_002:1079a03": "揜映。頗拯幽致。在拾穗巖之西。古有高僧",
    "T51n2097_002:1079a04": "惠亶。居巖中每拾穗自給。故號拾穗巖。常",
    "T51n2097_002:1079a05": "有二虎。名大空小空。每拾穗斫薪汲水。二",
    "T51n2097_002:1079a06": "虎負歸巖。如人驅役遠近。人不敢往。開元",
    "T51n2097_002:1079a07": "中建。太平興國中賜額依舊。北有瀑布。景",
    "T51n2097_002:1079a08": "色可觀。",
    "T51n2097_002:1079a09": "〔雲龍寺〕在雲龍峯下。已廢久。又有西真",
    "T51n2097_002:1079a10": "觀基。",
    "T51n2097_002:1079a11": "〔承天禪寺〕在廟西十五里。本號上巖寺。",
    "T51n2097_002:1079a12": "大中祥符年改賜能仁。景色異常。澗水噴",
    "T51n2097_002:1079a13": "漱。石磴危峭。林莽韡映。前後相失。面有巨",
    "T51n2097_002:1079a14": "石如屏風之狀。唐韋寅書堂故基尚存。屢",
    "T51n2097_002:1079a15": "有野人居之。有拾穗和尚塔在焉。湘僧詠",
    "T51n2097_002:1079a16": "能仁一章云。寺在重雲裏。秋深夢轉勞。檻",
    "T51n2097_002:1079a17": "前雙澗急。門外一峯高。谷鳥翻新樂。巖",
    "T51n2097_002:1079a18": "松起暮濤。何時拂衣去。欹枕聽蕭騷。",
    "T51n2097_002:1079a19": "〔靈峯寺〕在廟西七里。馬氏天福年建。近",
    "T51n2097_002:1079a20": "廢。旁臨舜溪。前有舜廟。北有舜洞。法雨池．",
    "T51n2097_002:1079a21": "孔雀巖。後有趙岍墨沼洎游憩之所。西北",
    "T51n2097_002:1079a22": "有王母殿基。下有石刻真人像．王氏戶解處。",
    "T51n2097_002:1079a23": "〔壽光寺〕基東有尼寺基。南有龍洞。",
    "T51n2097_002:1079a24": "〔止觀寺〕在廟西五里。正臨大路。宋顯德",
    "T51n2097_002:1079a25": "中。吳僧慈光大師之塔。舊號禪林塔寺。太",
    "T51n2097_002:1079a26": "平興國中改賜止觀。與安樂．保福．攝授四",
    "T51n2097_002:1079a27": "寺。鐘磬交音。松竹合翠。太常博士呂璹留",
    "T51n2097_002:1079a28": "題舜洞詩一章云。萬古遺蹤今尚在。南巡",
    "T51n2097_002:1079a29": "聖意竟如何。八元等輩蒙恩厚。却是湖妃",
    "T51n2097_002:1079b01": "恨淚多。",
    "T51n2097_002:1079b02": "〔安樂寺〕在廟西五里。清秦二年建。",
    "T51n2097_002:1079b03": "〔攝授寺〕在廟西五里。梁天監年建。寺有",
    "T51n2097_002:1079b04": "一酌泉。",
    "T51n2097_002:1079b05": "〔保福寺〕近已廢。",
    "T51n2097_002:1079b06": "〔紫虛閣〕去廟西三里。在天柱峯南下。唐天",
    "T51n2097_002:1079b07": "寶年建。馬氏據湖湘復重修葺。至　本朝",
    "T51n2097_002:1079b08": "天聖中。得旨再修。前後止號魏閣。景祐中。",
    "T51n2097_002:1079b09": "賜紫虛元君之閣六字為額。兼賜褘褕之",
    "T51n2097_002:1079b10": "服并錢。置田以贍道眾。後政和五年改賜",
    "T51n2097_002:1079b11": "黃庭觀閣。下有石壇。闊丈餘。名飛流壇。舊",
    "T51n2097_002:1079b12": "記云。夫人昔自撫州乘之飛至此湘中。記",
    "T51n2097_002:1079b13": "云。壇高丈餘。昔元君飈輪之所憩。杜天師",
    "T51n2097_002:1079b14": "拾遺云。夫人壇是一巨石方丈餘。其上闊",
    "T51n2097_002:1079b15": "圓。其下尖浮。寄他石之上。凡一人試手推",
    "T51n2097_002:1079b16": "即動。或人多致力即屹然不動。遊人至潔",
    "T51n2097_002:1079b17": "焚香以一指輕點之即微動。今撫州山有",
    "T51n2097_002:1079b18": "穴。深廣狀斯石也。或云。冲寂元君麻姑送",
    "T51n2097_002:1079b19": "夫人乘雲至此。雲墜化為石也。一云。麻姑",
    "T51n2097_002:1079b20": "石在觀之西山上。按內傳。夫人姓魏。諱華",
    "T51n2097_002:1079b21": "存。字賢安。任城人。即晉武帝左僕射魏舒",
    "T51n2097_002:1079b22": "之女。封上真司命紫虛元君之職。又加名",
    "T51n2097_002:1079b23": "山之封位約諸侯。冲寂元君麻姑大仙為",
    "T51n2097_002:1079b24": "其佐治。今閣上亦有麻姑像。與夫人並列。",
    "T51n2097_002:1079b25": "晉咸和四年。太一元君乘飈輪迎之升天。",
    "T51n2097_002:1079b26": "其有靈文祕要百餘卷。藏之於龍真澗石",
    "T51n2097_002:1079b27": "巖中。今呼為靈書巖。時有老叟。姓龐氏。禮",
    "T51n2097_002:1079b28": "告曰。願守靈壇得聽法語。大仙叱曰。腥穢",
    "T51n2097_002:1079b29": "畜類故癘境域之民乎。取劍斬之。遂走潛",
    "T51n2097_002:1079c01": "於西澗。今日龍真洞　本朝開寶中。有閣",
    "T51n2097_002:1079c02": "主道士率子廉。得道尸解。事具下卷。",
    "T51n2097_002:1079c03": "〔西靈觀〕在廟西二里。湘中記云。晉女貞",
    "T51n2097_002:1079c04": "薛鍊師冲舉之處。梁天監五年建觀。至後",
    "T51n2097_002:1079c05": "周武穆公主周惠抃者。生而有異光滿室。",
    "T51n2097_002:1079c06": "幼不茹葷。長思獨處。慕元君薛鍊師緱仙",
    "T51n2097_002:1079c07": "姑之志。因居石室。感西靈聖母降傳經籙。",
    "T51n2097_002:1079c08": "修三素之道。潭衡之境。士女景慕者數百",
    "T51n2097_002:1079c09": "人。世代將亂。告諸學者曰。我當暫往。約百",
    "T51n2097_002:1079c10": "餘年再來。後學如市。唐開元初。賜額西靈。",
    "T51n2097_002:1079c11": "後有女冠李太真曹妙本。並接踵而往得",
    "T51n2097_002:1079c12": "道。即今常住。乃周公主所捨。觀廢久。馬",
    "T51n2097_002:1079c13": "氏復興　本朝特賜每歲度女冠一人。以永",
    "T51n2097_002:1079c14": "續焚修。",
    "T51n2097_002:1079c15": "〔淨居巖〕在縣西二里覺海寺後。飛泉噴",
    "T51n2097_002:1079c16": "響。古木交陰。石路曲折。巖上有菴蘿果樹。",
    "T51n2097_002:1079c17": "昔有遊人到此。巖下見有老僧。古貌峻嶒。",
    "T51n2097_002:1079c18": "身披破衲。因詰之不顧。良久云。此乃淨居",
    "T51n2097_002:1079c19": "天也。忽指四顧。遂失所在。巖有瀉洪亭。",
    "T51n2097_002:1079c20": "憲使張公綬有詩一絕云。潺潺石磴瀉洪",
    "T51n2097_002:1079c21": "泉。路躡丹梯入紫煙。巖有高人無問處。菴",
    "T51n2097_002:1079c22": "蘿雙樹碧參天。雖近郭而有塵外之境。又",
    "T51n2097_002:1079c23": "山後有蛟窟。枉山中僧宗譽初至。樂其幽",
    "T51n2097_002:1079c24": "閴以結菴。有婦人數擾之。譽由是避之嶽",
    "T51n2097_002:1079c25": "寺不敢留。紹興十一年。僧善同始居之。方",
    "T51n2097_002:1079c26": "有屋數間。遊僧妙印者。年二十八。婦人來",
    "T51n2097_002:1079c27": "與之合。明日自腰以下如氷。數日死。又有",
    "T51n2097_002:1079c28": "行者祖淵。採木山中。迷不能還。凡五日。忽",
    "T51n2097_002:1079c29": "得之於老虎巖中云。一婦人令住此。今出",
    "T51n2097_002:1080a01": "求果。餌以飼我。巖口甚窄。僅容人身。而",
    "T51n2097_002:1080a02": "其中頗廣蓋。蛟所穴也。祖淵歸亦病。是年",
    "T51n2097_002:1080a03": "四月幾望。風雨暴至。遍山皆黑。雷電掣旋",
    "T51n2097_002:1080a04": "屋外。善同素不睡。宴坐龕中。夜且半起。",
    "T51n2097_002:1080a05": "明燈聞有聲出龕下如鼓韛。然視之乃巨",
    "T51n2097_002:1080a06": "蟒蟠結數匝。尾猶在戶外。善同呼眾僧。以",
    "T51n2097_002:1080a07": "杖擊之。既去復還。又擊之。乃趨一大石罅",
    "T51n2097_002:1080a08": "欲入間震死。山水大至衡屋室太半。已而",
    "T51n2097_002:1080a09": "星月粲然。詰且視死蟒。長丈二許。圍數尺",
    "T51n2097_002:1080a10": "體皆黑方花紋。祖淵即日發狂。如歡惜狀。",
    "T51n2097_002:1080a11": "數日亦死。前後僧僕為所殺者凡八人。向",
    "T51n2097_002:1080a12": "時每夜山輒黑昏。雖有月亦然。自蛟死夜。",
    "T51n2097_002:1080a13": "山色始明。今有塔數層屋數間。僧行數輩。",
    "T51n2097_002:1080a14": "〔兜率寺〕唐韋宙相國所建。本朝賜額淨",
    "T51n2097_002:1080a15": "福。寺枕湘濱。下有古潭。國家投金龍於",
    "T51n2097_002:1080a16": "此韋宙書堂。寺僧常葺之不絕。以為游人",
    "T51n2097_002:1080a17": "登覽之美。西有喝灘神廟。云。昔石頭和尚",
    "T51n2097_002:1080a18": "坐禪於此。水聲聒耳神為喝之。去嶽雖遠",
    "T51n2097_002:1080a19": "而事有可書。治平中有主簿姓鄧者。暇日訪",
    "T51n2097_002:1080a20": "泉石佳處。因至是寺。携笻欲登山頂。忽聞",
    "T51n2097_002:1080a21": "花木之香芬馥異常。舉目而視。於半山間",
    "T51n2097_002:1080a22": "有樓閣高下。金碧互照。上有牌曰。慈湖真",
    "T51n2097_002:1080a23": "人之洞。鄧方驚駭。呼書吏譚英共觀之。頃",
    "T51n2097_002:1080a24": "刻遂失所在。記云。此朱陵洞天之南門也。",
    "T51n2097_002:1080a25": "廖處士書齋據湘江之濱。圖凝融數世能",
    "T51n2097_002:1080a26": "詩。自唐云祐末居此。今有五峯。集行於",
    "T51n2097_002:1080a27": "世。嘗作詩云。買得衡州十里青是也。水木",
    "T51n2097_002:1080a28": "澄秀。地近而境遠。實湘中衣冠之甲焉。",
    "T51n2097_002:1080a29": "嶽產珍木",
    "T51n2097_002:1080b01": "香南木黃心木血柏木榧子木",
    "T51n2097_002:1080b02": "銀木(堅白)梓木(可作琴材)山柘木土重木(宜充車甲)",
    "T51n2097_002:1080b03": "梧桐木靈壽木黃楊木天蓼木(春首開花鹽泡充果)",
    "T51n2097_002:1080b04": "嶽產雜藥(山果附)",
    "T51n2097_002:1080b05": "香白芷柴葫山豆根秦芁",
    "T51n2097_002:1080b06": "禹餘糧石鷰子芍藥仙靈脾",
    "T51n2097_002:1080b07": "雲母黃藥子白藥子烏藥",
    "T51n2097_002:1080b08": "石菖蒲良薑五味子何首烏",
    "T51n2097_002:1080b09": "大風藤麥門冬天門冬狗眷",
    "T51n2097_002:1080b10": "香膠漏蘆白芨仙茆",
    "T51n2097_002:1080b11": "白朮苦葠桂辛山慈菇",
    "T51n2097_002:1080b12": "吳茱萸山芎川烏續隨子",
    "T51n2097_002:1080b13": "鶯粟[葶-丁+呆]本茯苓天南星",
    "T51n2097_002:1080b14": "紫金藤山大黃半夏當歸",
    "T51n2097_002:1080b15": "百部萹茿瞿麥菊花",
    "T51n2097_002:1080b16": "馬兜苓百合大鱉細辛",
    "T51n2097_002:1080b17": "黃菁禹絲子萆薢五倍子",
    "T51n2097_002:1080b18": "菰蔞續斷千年閏木賊",
    "T51n2097_002:1080b19": "菵草山栀卷柏貫眾",
    "T51n2097_002:1080b20": "地榆薏苡海金沙石髮",
    "T51n2097_002:1080b21": "菩提子荼蒔蘿萬歲藤",
    "T51n2097_002:1080b22": "肥猪刺蝟穿山甲[葖-犬+于]菜",
    "T51n2097_002:1080b23": "太青榧子山胡椒山核桃",
    "T51n2097_002:1080b24": "山荔枝羅漢果櫻桃山桂子",
    "T51n2097_002:1080b25": "嶽產異花",
    "T51n2097_002:1080b26": "杪蘿花五色蝴蝶花白丁香花山石榴花",
    "T51n2097_002:1080b27": "山櫻花紫荊花芙蓉花巖桂花",
    "T51n2097_002:1080b28": "春蘭秋蕙金鳳銀鳳",
    "T51n2097_002:1080b29": "嶽產草香",
    "T51n2097_002:1080c01": "降真香山檀香青木香石乳香",
    "T51n2097_002:1080c02": "羅漢香黃連香兜蔞香楓香",
    "T51n2097_002:1080c03": "嶽產靈草",
    "T51n2097_002:1080c04": "天麟草金露盤杏葉金線銀絲草",
    "T51n2097_002:1080c05": "紫河車金[鋇-目+白]草紫背天葵天苛草",
    "T51n2097_002:1080c06": "紫芹草長髮草地不容草金漿草",
    "T51n2097_002:1080c07": "萬年松仙人絛重臺金線龍鬚草",
    "T51n2097_002:1080c08": "紫背虎耳紫背虎舌錦背龍舌隔河仙",
    "T51n2097_002:1080c09": "紫背龍芽紫背過澗錦背石葦獨角仙",
    "T51n2097_002:1080c10": "金星鳳尾金星石葦石蠶山韭",
    "T51n2097_002:1080c11": "嶽有靈禽異獸",
    "T51n2097_002:1080c12": "音聲鳥(翔集成群。羽毛五色朝陽聚鳴。音似張樂)山鵲(捕之大難)靈鳩(羽毛錦色)",
    "T51n2097_002:1080c13": "猿鳥(旦暮而鳴如猿啼)白鷴山鷓",
    "T51n2097_002:1080c14": "錦雞馬熊猪熊狗熊",
    "T51n2097_002:1080c15": "猿靈鼠竹[鼬-由+留]麂虎",
    "T51n2097_002:1080c16": "巡山二虎護觀兩鵶",
    "T51n2097_002:1080c17": "南嶽總勝集卷中"
}