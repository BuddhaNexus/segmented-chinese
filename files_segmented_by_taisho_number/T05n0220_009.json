{
    "T05n0220_009:0045a16": "大般若波羅蜜多經卷第九",
    "T05n0220_009:0045a18": "三藏法師玄奘奉　詔譯",
    "T05n0220_009:0045a19": "初分轉生品第四之三",
    "T05n0220_009:0045a20": "「復次，舍利子！有菩薩摩訶薩修行般若波羅",
    "T05n0220_009:0045a21": "蜜多時，能引發六神通波羅蜜多。何等為六？",
    "T05n0220_009:0045a22": "一者、神境智證通波羅蜜多。二者、天耳智證",
    "T05n0220_009:0045a23": "通波羅蜜多。三者、他心智證通波羅蜜多。四",
    "T05n0220_009:0045a24": "者、宿住隨念智證通波羅蜜多。五者、天眼智",
    "T05n0220_009:0045a25": "證通波羅蜜多。六者、漏盡智證通波羅蜜多。」",
    "T05n0220_009:0045a26": "爾時，舍利子白佛言：「世尊！云何菩薩摩訶薩",
    "T05n0220_009:0045a27": "修行般若波羅蜜多時所引發神境智證通",
    "T05n0220_009:0045a28": "波羅蜜多？」佛告具壽舍利子言：「舍利子！有菩",
    "T05n0220_009:0045a29": "薩摩訶薩神境智證通，起無量種大神變事，",
    "T05n0220_009:0045b01": "所謂震動十方各如殑伽沙界大地等物，變",
    "T05n0220_009:0045b02": "一為多，變多為一，或顯或隱迅速無礙，山崖",
    "T05n0220_009:0045b03": "牆壁直過如空，凌虛往來猶如飛鳥，地中出",
    "T05n0220_009:0045b04": "沒如出沒水，水上經行如經行地，身出煙焰",
    "T05n0220_009:0045b05": "如燎高原，體注眾流如銷雪嶺，日月神德威",
    "T05n0220_009:0045b06": "勢難當，以手抆摩光明隱蔽，乃至淨居轉身",
    "T05n0220_009:0045b07": "自在，如斯神變無量無邊。「舍利子！是菩薩摩",
    "T05n0220_009:0045b08": "訶薩雖具如是神境智用，而於其中不自高",
    "T05n0220_009:0045b09": "舉，不著神境智證通性，不著神境智證通事，",
    "T05n0220_009:0045b10": "不著能得如是神境智證通者，於著不著俱",
    "T05n0220_009:0045b11": "無所著。何以故？舍利子！是菩薩摩訶薩達一",
    "T05n0220_009:0045b12": "切法自性空故、自性離故、自性本來不可得",
    "T05n0220_009:0045b13": "故。舍利子！是菩薩摩訶薩不作是念：『我今引",
    "T05n0220_009:0045b14": "發神境智通，為自娛樂為娛樂他，唯除為得",
    "T05n0220_009:0045b15": "一切智智。』舍利子！是為菩薩摩訶薩修行般",
    "T05n0220_009:0045b16": "若波羅蜜多時所引發神境智證通波羅蜜",
    "T05n0220_009:0045b17": "多。」",
    "T05n0220_009:0045b18": "爾時，舍利子復白佛言：「世尊！云何菩薩摩訶",
    "T05n0220_009:0045b19": "薩修行般若波羅蜜多時所引發天耳智證",
    "T05n0220_009:0045b20": "通波羅蜜多？」佛告具壽舍利子言：「舍利子！",
    "T05n0220_009:0045b21": "有菩薩摩訶薩天耳智證通，最勝清淨過人天",
    "T05n0220_009:0045b22": "耳，能如實聞十方各如殑伽沙界情非情類",
    "T05n0220_009:0045b23": "種種音聲，所謂遍聞一切地獄聲、傍生聲、鬼",
    "T05n0220_009:0045b24": "界聲、人聲、天聲、聲聞聲、獨覺聲、菩薩聲、如",
    "T05n0220_009:0045b25": "來聲、訶毀生死聲、讚歎涅槃聲、棄背有為聲、",
    "T05n0220_009:0045b26": "趣向菩提聲、厭惡有漏聲、欣樂無漏聲、稱揚",
    "T05n0220_009:0045b27": "三寶聲、摧伏異道聲、論議決擇聲、諷誦經典",
    "T05n0220_009:0045b28": "聲、勸斷諸惡聲、教修眾善聲、拔濟苦難聲、慶",
    "T05n0220_009:0045b29": "慰歡樂聲，如是等聲若大若小皆能遍聞無",
    "T05n0220_009:0045c01": "障無礙。「舍利子！是菩薩摩訶薩雖具如是天",
    "T05n0220_009:0045c02": "耳作用，而於其中不自高舉，不著天耳智證",
    "T05n0220_009:0045c03": "通性，不著天耳智證通事，不著能得如是天",
    "T05n0220_009:0045c04": "耳智證通者，於著不著俱無所著。何以故？舍",
    "T05n0220_009:0045c05": "利子！是菩薩摩訶薩達一切法自性空故、自",
    "T05n0220_009:0045c06": "性離故、自性本來不可得故。舍利子！是菩薩",
    "T05n0220_009:0045c07": "摩訶薩不作是念：『我今引發天耳智通，為",
    "T05n0220_009:0045c08": "自娛樂為娛樂他，唯除為得一切智智。』舍利",
    "T05n0220_009:0045c09": "子！是為菩薩摩訶薩修行般若波羅蜜多時",
    "T05n0220_009:0045c10": "所引發天耳智證通波羅蜜多。」",
    "T05n0220_009:0045c11": "爾時，舍利子復白佛言：「世尊！云何菩薩摩訶",
    "T05n0220_009:0045c12": "薩修行般若波羅蜜多時所引發他心智證",
    "T05n0220_009:0045c13": "通波羅蜜多？」佛告具壽舍利子言：「舍利子！有",
    "T05n0220_009:0045c14": "菩薩摩訶薩他心智證通，能如實知十方各",
    "T05n0220_009:0045c15": "如殑伽沙界他有情類心、心所法，所謂遍知",
    "T05n0220_009:0045c16": "他有情類，若有貪心如實知有貪心，若離貪",
    "T05n0220_009:0045c17": "心如實知離貪心；若有瞋心如實知有瞋心，",
    "T05n0220_009:0045c18": "若離瞋心如實知離瞋心；若有癡心如實知",
    "T05n0220_009:0045c19": "有癡心，若離癡心如實知離癡心；若有愛心",
    "T05n0220_009:0045c20": "如實知有愛心，若離愛心如實知離愛心；若",
    "T05n0220_009:0045c21": "有取心如實知有取心，若離取心如實知離",
    "T05n0220_009:0045c22": "取心；若聚心如實知聚心，若散心如實知散",
    "T05n0220_009:0045c23": "心；若小心如實知小心，若大心如實知大心；",
    "T05n0220_009:0045c24": "若舉心如實知舉心，若下心如實知下心；若",
    "T05n0220_009:0045c25": "寂靜心如實知寂靜心，若不寂靜心如實知",
    "T05n0220_009:0045c26": "不寂靜心；若掉心如實知掉心，若不掉心如",
    "T05n0220_009:0045c27": "實知不掉心；若定心如實知定心，若不定心",
    "T05n0220_009:0045c28": "如實知不定心；若解脫心如實知解脫心，若",
    "T05n0220_009:0045c29": "不解脫心如實知不解脫心；若有漏心如實",
    "T05n0220_009:0046a01": "知有漏心，若無漏心如實知無漏心；若有舋",
    "T05n0220_009:0046a02": "心如實知有舋心，若無舋心如實知無舋心；",
    "T05n0220_009:0046a03": "若有上心如實知有上心，若無上心如實知",
    "T05n0220_009:0046a04": "無上心。「舍利子！是菩薩摩訶薩雖具如是他",
    "T05n0220_009:0046a05": "心智用，而於其中不自高舉，不著他心智證",
    "T05n0220_009:0046a06": "通性，不著他心智證通事，不著能得如是他",
    "T05n0220_009:0046a07": "心智證通者，於著不著俱無所著。何以故？舍",
    "T05n0220_009:0046a08": "利子！是菩薩摩訶薩達一切法自性空故、自",
    "T05n0220_009:0046a09": "性離故、自性本來不可得故。舍利子！是菩薩",
    "T05n0220_009:0046a10": "摩訶薩不作是念：『我今引發他心智通，為自",
    "T05n0220_009:0046a11": "娛樂為娛樂他，唯除為得一切智智。』舍利子！",
    "T05n0220_009:0046a12": "是為菩薩摩訶薩修行般若波羅蜜多時所",
    "T05n0220_009:0046a13": "引發他心智證通波羅蜜多。」",
    "T05n0220_009:0046a14": "爾時，舍利子復白佛言：「世尊！云何菩薩摩訶",
    "T05n0220_009:0046a15": "薩修行般若波羅蜜多時所引發宿住隨念",
    "T05n0220_009:0046a16": "智證通波羅蜜多？」佛告具壽舍利子言：「舍利",
    "T05n0220_009:0046a17": "子！有菩薩摩訶薩宿住隨念智證通，能如實",
    "T05n0220_009:0046a18": "知十方各如殑伽沙界一切有情諸宿住事，",
    "T05n0220_009:0046a19": "所謂隨念若自若他一心、十心、百心、千心、多",
    "T05n0220_009:0046a20": "百千心頃諸宿住事；或復隨念一日、十日、",
    "T05n0220_009:0046a21": "百日、千日、多百千日諸宿住事；或復隨念一",
    "T05n0220_009:0046a22": "月、十月、百月、千月、多百千月諸宿住事；或復",
    "T05n0220_009:0046a23": "隨念一歲、十歲、百歲、千歲、多百千歲諸宿住",
    "T05n0220_009:0046a24": "事；或復隨念一劫、十劫、百劫、千劫、多百千",
    "T05n0220_009:0046a25": "劫，乃至無量無數百千俱胝那庾多劫，諸宿",
    "T05n0220_009:0046a26": "住事；或復隨念前際所有諸宿住事，謂如是",
    "T05n0220_009:0046a27": "時、如是處、如是名、如是姓、如是類、如是食、",
    "T05n0220_009:0046a28": "如是久住、如是壽限、如是長壽、如是受樂、如",
    "T05n0220_009:0046a29": "是受苦，從彼處沒來生此間，從此間沒往生",
    "T05n0220_009:0046b01": "彼處，如是狀貌、如是言說，若略、若廣、若自、若",
    "T05n0220_009:0046b02": "他，諸宿住事皆能隨念。「舍利子！是菩薩摩訶",
    "T05n0220_009:0046b03": "薩雖具如是宿住智用，而於其中不自高舉，",
    "T05n0220_009:0046b04": "不著宿住隨念智證通性，不著宿住隨念智",
    "T05n0220_009:0046b05": "證通事，不著能得宿住隨念智證通者，於著",
    "T05n0220_009:0046b06": "不著俱無所著。何以故？舍利子！是菩薩摩訶",
    "T05n0220_009:0046b07": "薩達一切法自性空故、自性離故、自性本來",
    "T05n0220_009:0046b08": "不可得故。舍利子！是菩薩摩訶薩不作是念：",
    "T05n0220_009:0046b09": "『我今引發宿住智通，為自娛樂為娛樂他，唯",
    "T05n0220_009:0046b10": "除為得一切智智。』舍利子！是為菩薩摩訶薩",
    "T05n0220_009:0046b11": "修行般若波羅蜜多時所引發宿住隨念智",
    "T05n0220_009:0046b12": "證通波羅蜜多。」",
    "T05n0220_009:0046b13": "爾時，舍利子復白佛言：「世尊！云何菩薩摩訶",
    "T05n0220_009:0046b14": "薩修行般若波羅蜜多時所引發天眼智證",
    "T05n0220_009:0046b15": "通波羅蜜多？」佛告具壽舍利子言：「舍利子！有",
    "T05n0220_009:0046b16": "菩薩摩訶薩天眼智證通最勝清淨過人天",
    "T05n0220_009:0046b17": "眼，能如實見十方各如殑伽沙界情非情類",
    "T05n0220_009:0046b18": "種種色像，所謂普見諸有情類死時生時、妙",
    "T05n0220_009:0046b19": "色麁色、若勝若劣、善趣惡趣，諸如是等種種",
    "T05n0220_009:0046b20": "色像。因此復知諸有情類隨業力用受生差",
    "T05n0220_009:0046b21": "別，如是有情成就身妙行、成就語妙行、成就",
    "T05n0220_009:0046b22": "意妙行，讚美賢聖正見因緣，身壞命終當昇",
    "T05n0220_009:0046b23": "善趣，或生天上、或生人中受諸妙樂；如是有",
    "T05n0220_009:0046b24": "情成就身惡行、成就語惡行、成就意惡行，誹",
    "T05n0220_009:0046b25": "毀賢聖邪見因緣，身壞命終當墮惡趣，或生",
    "T05n0220_009:0046b26": "地獄、或生傍生、或生鬼界、或生邊地，下賤穢",
    "T05n0220_009:0046b27": "惡有情類中受諸劇苦。如是有情種種業類、",
    "T05n0220_009:0046b28": "受果差別皆如實知。「舍利子！是菩薩摩訶薩",
    "T05n0220_009:0046b29": "雖具如是天眼作用，而於其中不自高舉，不",
    "T05n0220_009:0046c01": "著天眼智證通性，不著天眼智證通事，不著",
    "T05n0220_009:0046c02": "能得如是天眼智證通者，於著不著俱無所",
    "T05n0220_009:0046c03": "著。何以故？舍利子！是菩薩摩訶薩達一切",
    "T05n0220_009:0046c04": "法自性空故、自性離故、自性本來不可得故。",
    "T05n0220_009:0046c05": "舍利子！是菩薩摩訶薩不作是念：『我今引發",
    "T05n0220_009:0046c06": "天眼智通，為自娛樂為娛樂他，唯除為得",
    "T05n0220_009:0046c07": "一切智智。』舍利子！是為菩薩摩訶薩修行般",
    "T05n0220_009:0046c08": "若波羅蜜多時所引發天眼智證通波羅蜜",
    "T05n0220_009:0046c09": "多。」",
    "T05n0220_009:0046c10": "爾時，舍利子復白佛言：「世尊！云何菩薩摩訶",
    "T05n0220_009:0046c11": "薩修行般若波羅蜜多時所引發漏盡智證",
    "T05n0220_009:0046c12": "通波羅蜜多？」佛告具壽舍利子言：「舍利子！有",
    "T05n0220_009:0046c13": "菩薩摩訶薩漏盡智證通，能如實知十方各",
    "T05n0220_009:0046c14": "如殑伽沙界一切有情，若自若他漏盡不盡。",
    "T05n0220_009:0046c15": "此通依止金剛喻定，斷諸障習方得圓滿，得",
    "T05n0220_009:0046c16": "不退轉菩薩地時，於一切漏亦名為盡，畢竟",
    "T05n0220_009:0046c17": "不起現在前故。菩薩雖得此漏盡通，不墮聲",
    "T05n0220_009:0046c18": "聞及獨覺地，唯趣無上正等菩提，不復希求",
    "T05n0220_009:0046c19": "餘義利故。「舍利子！是菩薩摩訶薩雖具如是",
    "T05n0220_009:0046c20": "漏盡智用，而於其中不自高舉，不著漏盡智",
    "T05n0220_009:0046c21": "證通性，不著漏盡智證通事，不著能得如是",
    "T05n0220_009:0046c22": "漏盡智證通者，於著不著俱無所著。何以故？",
    "T05n0220_009:0046c23": "舍利子！是菩薩摩訶薩達一切法自性空故、",
    "T05n0220_009:0046c24": "自性離故、自性本來不可得故。舍利子！是菩",
    "T05n0220_009:0046c25": "薩摩訶薩不作是念：『我今引發漏盡智證通，為",
    "T05n0220_009:0046c26": "自娛樂為娛樂他，唯除為得一切智智。』舍利",
    "T05n0220_009:0046c27": "子！是為菩薩摩訶薩修行般若波羅蜜多時",
    "T05n0220_009:0046c28": "所引發漏盡智證通波羅蜜多。「如是，舍利子！",
    "T05n0220_009:0046c29": "諸菩薩摩訶薩修行般若波羅蜜多時，能圓",
    "T05n0220_009:0047a01": "滿清淨六神通波羅蜜多，由此六神通波羅",
    "T05n0220_009:0047a02": "蜜多圓滿清淨故，便得圓滿一切智智，謂一",
    "T05n0220_009:0047a03": "切智、一切相智。",
    "T05n0220_009:0047a04": "「復次，舍利子！有菩薩摩訶薩修行般若波羅",
    "T05n0220_009:0047a05": "蜜多時，安住布施波羅蜜多，嚴淨一切智、一",
    "T05n0220_009:0047a06": "切相智道，由畢竟空，不起惠施慳貪心故。「復",
    "T05n0220_009:0047a07": "次，舍利子！有菩薩摩訶薩修行般若波羅蜜",
    "T05n0220_009:0047a08": "多時，安住淨戒波羅蜜多，嚴淨一切智、一切",
    "T05n0220_009:0047a09": "相智道，由畢竟空，不起持戒犯戒心故。「復",
    "T05n0220_009:0047a10": "次，舍利子！有菩薩摩訶薩修行般若波羅蜜",
    "T05n0220_009:0047a11": "多時，安住安忍波羅蜜多，嚴淨一切智、一切",
    "T05n0220_009:0047a12": "相智道，由畢竟空，不起慈悲忿恚心故。「復次，",
    "T05n0220_009:0047a13": "舍利子！有菩薩摩訶薩修行般若波羅蜜多",
    "T05n0220_009:0047a14": "時，安住精進波羅蜜多，嚴淨一切智、一切相",
    "T05n0220_009:0047a15": "智道，由畢竟空，不起勤勇懈怠心故。「復次，舍",
    "T05n0220_009:0047a16": "利子！有菩薩摩訶薩修行般若波羅蜜多時，",
    "T05n0220_009:0047a17": "安住靜慮波羅蜜多，嚴淨一切智、一切相智",
    "T05n0220_009:0047a18": "道，由畢竟空，不起寂靜散亂心故。「復次，舍利",
    "T05n0220_009:0047a19": "子！有菩薩摩訶薩修行般若波羅蜜多時，還",
    "T05n0220_009:0047a20": "住般若波羅蜜多，嚴淨一切智、一切相智道，",
    "T05n0220_009:0047a21": "由畢竟空，不起智慧愚癡心故。",
    "T05n0220_009:0047a22": "「復次，舍利子！有菩薩摩訶薩修行般若波羅",
    "T05n0220_009:0047a23": "蜜多時，安住布施、淨戒波羅蜜多，嚴淨一切",
    "T05n0220_009:0047a24": "智、一切相智道，由畢竟空，不起惠施慳貪、持",
    "T05n0220_009:0047a25": "戒犯戒心故。「復次，舍利子！有菩薩摩訶薩修",
    "T05n0220_009:0047a26": "行般若波羅蜜多時，安住布施、安忍波羅蜜",
    "T05n0220_009:0047a27": "多，嚴淨一切智、一切相智道，由畢竟空，不起惠",
    "T05n0220_009:0047a28": "施慳貪、慈悲忿恚心故。「復次，舍利子！有菩薩",
    "T05n0220_009:0047b01": "摩訶薩修行般若波羅蜜多時，安住布施、精",
    "T05n0220_009:0047b02": "進波羅蜜多，嚴淨一切智、一切相智道，由畢竟",
    "T05n0220_009:0047b03": "空，不起惠施慳貪、勤勇懈怠心故。「復次，舍利",
    "T05n0220_009:0047b04": "子！有菩薩摩訶薩修行般若波羅蜜多時，安",
    "T05n0220_009:0047b05": "住布施、靜慮波羅蜜多，嚴淨一切智、一切相智",
    "T05n0220_009:0047b06": "道，由畢竟空，不起惠施慳貪、寂靜散亂心故。",
    "T05n0220_009:0047b07": "「復次，舍利子！有菩薩摩訶薩修行般若波羅",
    "T05n0220_009:0047b08": "蜜多時，安住布施、般若波羅蜜多，嚴淨一切",
    "T05n0220_009:0047b09": "智、一切相智道，由畢竟空，不起惠施慳貪、智",
    "T05n0220_009:0047b10": "慧愚癡心故。「復次，舍利子！有菩薩摩訶薩修",
    "T05n0220_009:0047b11": "行般若波羅蜜多時，安住淨戒、安忍波羅蜜",
    "T05n0220_009:0047b12": "多，嚴淨一切智、一切相智道，由畢竟空，不起持",
    "T05n0220_009:0047b13": "戒犯戒、慈悲忿恚心故。「復次，舍利子！有菩薩",
    "T05n0220_009:0047b14": "摩訶薩修行般若波羅蜜多時，安住淨戒、精",
    "T05n0220_009:0047b15": "進波羅蜜多，嚴淨一切智、一切相智道，由畢",
    "T05n0220_009:0047b16": "竟空，不起持戒犯戒、勤勇懈怠心故。「復次，舍",
    "T05n0220_009:0047b17": "利子！有菩薩摩訶薩修行般若波羅蜜多時，",
    "T05n0220_009:0047b18": "安住淨戒、靜慮波羅蜜多，嚴淨一切智、一切",
    "T05n0220_009:0047b19": "相智道，由畢竟空，不起持戒犯戒、寂靜散亂",
    "T05n0220_009:0047b20": "心故。「復次，舍利子！有菩薩摩訶薩修行般若",
    "T05n0220_009:0047b21": "波羅蜜多時，安住淨戒、般若波羅蜜多，嚴淨一",
    "T05n0220_009:0047b22": "切智、一切相智道，由畢竟空，不起持戒犯戒、",
    "T05n0220_009:0047b23": "智慧愚癡心故。「復次，舍利子！有菩薩摩訶薩",
    "T05n0220_009:0047b24": "修行般若波羅蜜多時，安住安忍、精進波羅",
    "T05n0220_009:0047b25": "蜜多，嚴淨一切智、一切相智道，由畢竟空，不",
    "T05n0220_009:0047b26": "起慈悲忿恚、勤勇懈怠心故。「復次，舍利子！有",
    "T05n0220_009:0047b27": "菩薩摩訶薩修行般若波羅蜜多時，安住安",
    "T05n0220_009:0047b28": "忍、靜慮波羅蜜多，嚴淨一切智、一切相智道，",
    "T05n0220_009:0047c01": "由畢竟空，不起慈悲忿恚、寂靜散亂心故。「復",
    "T05n0220_009:0047c02": "次，舍利子！有菩薩摩訶薩修行般若波羅蜜",
    "T05n0220_009:0047c03": "多時，安住安忍、般若波羅蜜多，嚴淨一切智、",
    "T05n0220_009:0047c04": "一切相智道，由畢竟空，不起慈悲忿恚、智慧",
    "T05n0220_009:0047c05": "愚癡心故。「復次，舍利子！有菩薩摩訶薩修行",
    "T05n0220_009:0047c06": "般若波羅蜜多時，安住精進、靜慮波羅蜜多，",
    "T05n0220_009:0047c07": "嚴淨一切智、一切相智道，由畢竟空，不起勤",
    "T05n0220_009:0047c08": "勇懈怠、寂靜散亂心故。「復次，舍利子！有菩",
    "T05n0220_009:0047c09": "薩摩訶薩修行般若波羅蜜多時，安住精",
    "T05n0220_009:0047c10": "進、般若波羅蜜多，嚴淨一切智、一切相智道，",
    "T05n0220_009:0047c11": "由畢竟空，不起勤勇懈怠、智慧愚癡心故。",
    "T05n0220_009:0047c12": "「復次，舍利子！有菩薩摩訶薩修行般若波羅",
    "T05n0220_009:0047c13": "蜜多時，安住靜慮、般若波羅蜜多，嚴淨一切",
    "T05n0220_009:0047c14": "智、一切相智道，由畢竟空，不起寂靜散亂、",
    "T05n0220_009:0047c15": "智慧愚癡心故。「復次，舍利子！有菩薩摩訶",
    "T05n0220_009:0047c16": "薩修行般若波羅蜜多時，安住布施、淨戒、",
    "T05n0220_009:0047c17": "安忍波羅蜜多，嚴淨一切智、一切相智道，由",
    "T05n0220_009:0047c18": "畢竟空，不起惠施慳貪、持戒犯戒、慈悲忿恚",
    "T05n0220_009:0047c19": "心故。「復次，舍利子！有菩薩摩訶薩修行般",
    "T05n0220_009:0047c20": "若波羅蜜多時，安住布施、淨戒、精進波羅蜜",
    "T05n0220_009:0047c21": "多，嚴淨一切智、一切相智道，由畢竟空，不",
    "T05n0220_009:0047c22": "起惠施慳貪、持戒犯戒、勤勇懈怠心故。「復次，",
    "T05n0220_009:0047c23": "舍利子！有菩薩摩訶薩修行般若波羅蜜多",
    "T05n0220_009:0047c24": "時，安住布施、淨戒、靜慮波羅蜜多，嚴淨一切",
    "T05n0220_009:0047c25": "智、一切相智道，由畢竟空，不起惠施慳貪、持",
    "T05n0220_009:0047c26": "戒犯戒、寂靜散亂心故。「復次，舍利子！有菩",
    "T05n0220_009:0047c27": "薩摩訶薩修行般若波羅蜜多時，安住布施、",
    "T05n0220_009:0047c28": "淨戒、般若波羅蜜多，嚴淨一切智、一切相智",
    "T05n0220_009:0048a01": "道，由畢竟空，不起惠施慳貪、持戒犯戒、智慧",
    "T05n0220_009:0048a02": "愚癡心故。「復次，舍利子！有菩薩摩訶薩修行",
    "T05n0220_009:0048a03": "般若波羅蜜多時，安住布施、安忍、精進波羅",
    "T05n0220_009:0048a04": "蜜多，嚴淨一切智、一切相智道，由畢竟空，不",
    "T05n0220_009:0048a05": "起惠施慳貪、慈悲忿恚、勤勇懈怠心故。「復次，",
    "T05n0220_009:0048a06": "舍利子！有菩薩摩訶薩修行般若波羅蜜多",
    "T05n0220_009:0048a07": "時，安住布施、安忍、靜慮波羅蜜多，嚴淨一切",
    "T05n0220_009:0048a08": "智、一切相智道，由畢竟空，不起惠施慳貪、慈",
    "T05n0220_009:0048a09": "悲忿恚、寂靜散亂心故。「復次，舍利子！有菩薩",
    "T05n0220_009:0048a10": "摩訶薩修行般若波羅蜜多時，安住布施、安",
    "T05n0220_009:0048a11": "忍、般若波羅蜜多，嚴淨一切智、一切相智道，",
    "T05n0220_009:0048a12": "由畢竟空，不起惠施慳貪、慈悲忿恚、智慧愚",
    "T05n0220_009:0048a13": "癡心故。「復次，舍利子！有菩薩摩訶薩修行般",
    "T05n0220_009:0048a14": "若波羅蜜多時，安住布施、精進、靜慮波羅蜜",
    "T05n0220_009:0048a15": "多，嚴淨一切智、一切相智道，由畢竟空，不起",
    "T05n0220_009:0048a16": "惠施慳貪、勤勇懈怠、寂靜散亂心故。「復次，舍",
    "T05n0220_009:0048a17": "利子！有菩薩摩訶薩修行般若波羅蜜多時，",
    "T05n0220_009:0048a18": "安住布施、精進、般若波羅蜜多，嚴淨一切智、",
    "T05n0220_009:0048a19": "一切相智道，由畢竟空，不起惠施慳貪、勤勇",
    "T05n0220_009:0048a20": "懈怠、智慧愚癡心故。「復次，舍利子！有菩薩摩",
    "T05n0220_009:0048a21": "訶薩修行般若波羅蜜多時，安住布施、靜慮、",
    "T05n0220_009:0048a22": "般若波羅蜜多，嚴淨一切智、一切相智道，由畢",
    "T05n0220_009:0048a23": "竟空，不起惠施慳貪、寂靜散亂、智慧愚癡心",
    "T05n0220_009:0048a24": "故。「復次，舍利子！有菩薩摩訶薩修行般若波",
    "T05n0220_009:0048a25": "羅蜜多時，安住淨戒、安忍、精進波羅蜜多，嚴",
    "T05n0220_009:0048a26": "淨一切智、一切相智道，由畢竟空，不起持戒",
    "T05n0220_009:0048a27": "犯戒、慈悲忿恚、勤勇懈怠心故。「復次，舍利子！",
    "T05n0220_009:0048a28": "有菩薩摩訶薩修行般若波羅蜜多時，安住",
    "T05n0220_009:0048a29": "淨戒、安忍、靜慮波羅蜜多，嚴淨一切智、一切",
    "T05n0220_009:0048a30": "相智道，由畢竟空，不起持戒犯戒、慈悲忿恚、",
    "T05n0220_009:0048b01": "寂靜散亂心故。「復次，舍利子！有菩薩摩訶薩",
    "T05n0220_009:0048b02": "修行般若波羅蜜多時，安住淨戒、安忍、般若",
    "T05n0220_009:0048b03": "波羅蜜多，嚴淨一切智、一切相智道，由畢竟",
    "T05n0220_009:0048b04": "空，不起持戒犯戒、慈悲忿恚、智慧愚癡心故。",
    "T05n0220_009:0048b05": "「復次，舍利子！有菩薩摩訶薩修行般若波羅",
    "T05n0220_009:0048b06": "蜜多時，安住淨戒、精進、靜慮波羅蜜多，嚴淨",
    "T05n0220_009:0048b07": "一切智、一切相智道，由畢竟空，不起持戒犯戒、",
    "T05n0220_009:0048b08": "勤勇懈怠、寂靜散亂心故。「復次，舍利子！有菩",
    "T05n0220_009:0048b09": "薩摩訶薩修行般若波羅蜜多時，安住淨戒、",
    "T05n0220_009:0048b10": "精進、般若波羅蜜多，嚴淨一切智、一切相智道，",
    "T05n0220_009:0048b11": "由畢竟空，不起持戒犯戒、勤勇懈怠、智慧愚",
    "T05n0220_009:0048b12": "癡心故。「復次，舍利子！有菩薩摩訶薩修行般",
    "T05n0220_009:0048b13": "若波羅蜜多時，安住淨戒、靜慮、般若波羅蜜",
    "T05n0220_009:0048b14": "多，嚴淨一切智、一切相智道，由畢竟空，不起",
    "T05n0220_009:0048b15": "持戒犯戒、寂靜散亂、智慧愚癡心故。「復次，舍",
    "T05n0220_009:0048b16": "利子！有菩薩摩訶薩修行般若波羅蜜多時，",
    "T05n0220_009:0048b17": "安住安忍、精進、靜慮波羅蜜多，嚴淨一切智、一",
    "T05n0220_009:0048b18": "切相智道，由畢竟空，不起慈悲忿恚、勤勇懈",
    "T05n0220_009:0048b19": "怠、寂靜散亂心故。「復次，舍利子！有菩薩摩訶",
    "T05n0220_009:0048b20": "薩修行般若波羅蜜多時，安住安忍、精進、般",
    "T05n0220_009:0048b21": "若波羅蜜多，嚴淨一切智、一切相智道，由畢竟",
    "T05n0220_009:0048b22": "空，不起慈悲忿恚、勤勇懈怠、智慧愚癡心故。",
    "T05n0220_009:0048b23": "「復次，舍利子！有菩薩摩訶薩修行般若波羅",
    "T05n0220_009:0048b24": "蜜多時，安住安忍、靜慮、般若波羅蜜多，嚴",
    "T05n0220_009:0048b25": "淨一切智、一切相智道，由畢竟空，不起慈悲",
    "T05n0220_009:0048b26": "忿恚、寂靜散亂、智慧愚癡心故。「復次，舍利子！",
    "T05n0220_009:0048b27": "有菩薩摩訶薩修行般若波羅蜜多時，安住",
    "T05n0220_009:0048b28": "精進、靜慮、般若波羅蜜多，嚴淨一切智、一切",
    "T05n0220_009:0048b29": "相智道，由畢竟空，不起勤勇懈怠、寂靜散亂、",
    "T05n0220_009:0048b30": "智慧愚癡心故。",
    "T05n0220_009:0048b31": "「復次，舍利子！有菩薩摩訶薩修行般若波羅",
    "T05n0220_009:0048c01": "蜜多時，安住布施、淨戒、安忍、精進波羅蜜多，",
    "T05n0220_009:0048c02": "嚴淨一切智、一切相智道，由畢竟空，不起惠",
    "T05n0220_009:0048c03": "施慳貪、持戒犯戒、慈悲忿恚、勤勇懈怠心故。",
    "T05n0220_009:0048c04": "「復次，舍利子！有菩薩摩訶薩修行般若波羅",
    "T05n0220_009:0048c05": "蜜多時，安住布施、淨戒、安忍、靜慮波羅蜜多，",
    "T05n0220_009:0048c06": "嚴淨一切智、一切相智道，由畢竟空，不起惠",
    "T05n0220_009:0048c07": "施慳貪、持戒犯戒、慈悲忿恚、寂靜散亂心故。",
    "T05n0220_009:0048c08": "「復次，舍利子！有菩薩摩訶薩修行般若波羅",
    "T05n0220_009:0048c09": "蜜多時，安住布施、淨戒、安忍、般若波羅蜜多，",
    "T05n0220_009:0048c10": "嚴淨一切智、一切相智道，由畢竟空，不起惠",
    "T05n0220_009:0048c11": "施慳貪、持戒犯戒、慈悲忿恚、智慧愚癡心故。",
    "T05n0220_009:0048c12": "「復次，舍利子！有菩薩摩訶薩修行般若波羅",
    "T05n0220_009:0048c13": "蜜多時，安住布施、淨戒、精進、靜慮波羅蜜多，",
    "T05n0220_009:0048c14": "嚴淨一切智、一切相智道，由畢竟空，不起惠",
    "T05n0220_009:0048c15": "施慳貪、持戒犯戒、勤勇懈怠、寂靜散亂心故。",
    "T05n0220_009:0048c16": "「復次，舍利子！有菩薩摩訶薩修行般若波羅",
    "T05n0220_009:0048c17": "蜜多時，安住布施、淨戒、精進、般若波羅蜜多，",
    "T05n0220_009:0048c18": "嚴淨一切智、一切相智道，由畢竟空，不起惠",
    "T05n0220_009:0048c19": "施慳貪、持戒犯戒、勤勇懈怠、智慧愚癡心故。",
    "T05n0220_009:0048c20": "「復次，舍利子！有菩薩摩訶薩修行般若波羅",
    "T05n0220_009:0048c21": "蜜多時，安住布施、淨戒、靜慮、般若波羅蜜多，",
    "T05n0220_009:0048c22": "嚴淨一切智、一切相智道，由畢竟空，不起惠",
    "T05n0220_009:0048c23": "施慳貪、持戒犯戒、寂靜散亂、智慧愚癡心故。",
    "T05n0220_009:0048c24": "「復次，舍利子！有菩薩摩訶薩修行般若波羅",
    "T05n0220_009:0048c25": "蜜多時，安住布施、安忍、精進、靜慮波羅蜜",
    "T05n0220_009:0048c26": "多，嚴淨一切智、一切相智道，由畢竟空，不起",
    "T05n0220_009:0048c27": "惠施慳貪、慈悲忿恚、勤勇懈怠、寂靜散亂心故。「復次，舍利子！有菩薩摩訶薩修行般若波羅蜜多時，安住布施、安忍、精進、般若波羅蜜多，嚴淨一切智、一切相智道，由畢竟空，不起惠施慳貪、慈悲忿恚、勤勇懈怠、智慧愚癡心故。",
    "T05n0220_009:0048c28": "「復次，舍利子！有菩薩摩訶薩修行般若波羅",
    "T05n0220_009:0048c29": "蜜多時，安住布施、安忍、靜慮、般若波羅蜜多，",
    "T05n0220_009:0048c30": "嚴淨一切智、一切相智道，由畢竟空，不起惠",
    "T05n0220_009:0049a01": "施慳貪、慈悲忿恚、寂靜散亂、智慧愚癡心故。",
    "T05n0220_009:0049a02": "「復次，舍利子！有菩薩摩訶薩修行般若波羅",
    "T05n0220_009:0049a03": "蜜多時，安住布施、精進、靜慮、般若波羅蜜多，",
    "T05n0220_009:0049a04": "嚴淨一切智、一切相智道，由畢竟空，不起惠",
    "T05n0220_009:0049a05": "施慳貪、勤勇懈怠、寂靜散亂、智慧愚癡心故。",
    "T05n0220_009:0049a06": "「復次，舍利子！有菩薩摩訶薩修行般若波羅",
    "T05n0220_009:0049a07": "蜜多時，安住淨戒、安忍、精進、靜慮波羅蜜多，",
    "T05n0220_009:0049a08": "嚴淨一切智、一切相智道，由畢竟空，不起持",
    "T05n0220_009:0049a09": "戒犯戒、慈悲忿恚、勤勇懈怠、寂靜散亂心故。",
    "T05n0220_009:0049a10": "「復次，舍利子！有菩薩摩訶薩修行般若波羅",
    "T05n0220_009:0049a11": "蜜多時，安住淨戒、安忍、精進、般若波羅蜜多，",
    "T05n0220_009:0049a12": "嚴淨一切智、一切相智道，由畢竟空，不起持",
    "T05n0220_009:0049a13": "戒犯戒、慈悲忿恚、勤勇懈怠、智慧愚癡心故。",
    "T05n0220_009:0049a14": "「復次，舍利子！有菩薩摩訶薩修行般若波羅",
    "T05n0220_009:0049a15": "蜜多時，安住淨戒、安忍、靜慮、般若波羅蜜多，",
    "T05n0220_009:0049a16": "嚴淨一切智、一切相智道，由畢竟空，不起持",
    "T05n0220_009:0049a17": "戒犯戒、慈悲忿恚、寂靜散亂、智慧愚癡心故。",
    "T05n0220_009:0049a18": "「復次，舍利子！有菩薩摩訶薩修行般若波羅",
    "T05n0220_009:0049a19": "蜜多時，安住淨戒、精進、靜慮、般若波羅蜜多，",
    "T05n0220_009:0049a20": "嚴淨一切智、一切相智道，由畢竟空，不起持",
    "T05n0220_009:0049a21": "戒犯戒、勤勇懈怠、寂靜散亂、智慧愚癡心故。",
    "T05n0220_009:0049a22": "「復次，舍利子！有菩薩摩訶薩修行般若波羅",
    "T05n0220_009:0049a23": "蜜多時，安住安忍、精進、靜慮、般若波羅蜜多，",
    "T05n0220_009:0049a24": "嚴淨一切智、一切相智道，由畢竟空，不起慈",
    "T05n0220_009:0049a25": "悲忿恚、勤勇懈怠、寂靜散亂、智慧愚癡心故。",
    "T05n0220_009:0049a26": "「復次，舍利子！有菩薩摩訶薩修行般若波羅",
    "T05n0220_009:0049a27": "蜜多時，安住布施、淨戒、安忍、精進、靜慮波羅",
    "T05n0220_009:0049a28": "蜜多，嚴淨一切智、一切相智道，由畢竟空，不",
    "T05n0220_009:0049a29": "起惠施慳貪、持戒犯戒、慈悲忿恚、勤勇懈怠、寂",
    "T05n0220_009:0049b01": "靜散亂心故。「復次，舍利子！有菩薩摩訶薩修",
    "T05n0220_009:0049b02": "行般若波羅蜜多時，安住布施、淨戒、安忍、精",
    "T05n0220_009:0049b03": "進、般若波羅蜜多，嚴淨一切智、一切相智道，",
    "T05n0220_009:0049b04": "由畢竟空，不起惠施慳貪、持戒犯戒、慈悲忿",
    "T05n0220_009:0049b05": "恚、勤勇懈怠、智慧愚癡心故。「復次，舍利子！有菩薩摩訶薩修行般若波羅蜜多時，安住布施、淨戒、安忍、靜慮、般若波羅蜜多，嚴淨一切智、一切相智道，由畢竟空，不起惠施慳貪、持戒犯戒、慈悲忿恚、寂靜散亂、智慧愚癡心故。「復次，舍利子！有",
    "T05n0220_009:0049b06": "菩薩摩訶薩修行般若波羅蜜多時，安住布",
    "T05n0220_009:0049b07": "施、淨戒、精進、靜慮、般若波羅蜜多，嚴淨一切",
    "T05n0220_009:0049b08": "智、一切相智道，由畢竟空，不起惠施慳貪、持",
    "T05n0220_009:0049b09": "戒犯戒、勤勇懈怠、寂靜散亂、智慧愚癡心故。",
    "T05n0220_009:0049b10": "「復次，舍利子！有菩薩摩訶薩修行般若波羅",
    "T05n0220_009:0049b11": "蜜多時，安住布施、安忍、精進、靜慮、般若波羅",
    "T05n0220_009:0049b12": "蜜多，嚴淨一切智、一切相智道，由畢竟空，不",
    "T05n0220_009:0049b13": "起惠施慳貪、慈悲忿恚、勤勇懈怠、寂靜散亂、智",
    "T05n0220_009:0049b14": "慧愚癡心故。「復次，舍利子！有菩薩摩訶薩修",
    "T05n0220_009:0049b15": "行般若波羅蜜多時，安住淨戒、安忍、精進、靜",
    "T05n0220_009:0049b16": "慮、般若波羅蜜多，嚴淨一切智、一切相智道，",
    "T05n0220_009:0049b17": "由畢竟空，不起持戒犯戒、慈悲忿恚、勤勇懈",
    "T05n0220_009:0049b18": "怠、寂靜散亂、智慧愚癡心故。「復次，舍利子！有",
    "T05n0220_009:0049b19": "菩薩摩訶薩修行般若波羅蜜多時，安住布",
    "T05n0220_009:0049b20": "施、淨戒、安忍、精進、靜慮、般若波羅蜜多，嚴淨",
    "T05n0220_009:0049b21": "一切智、一切相智道，由畢竟空，不起惠施慳",
    "T05n0220_009:0049b22": "貪、持戒犯戒、慈悲忿恚、勤勇懈怠、寂靜散亂、智",
    "T05n0220_009:0049b23": "慧愚癡心故。",
    "T05n0220_009:0049b24": "「如是，舍利子！諸菩薩摩訶薩修行般若波羅",
    "T05n0220_009:0049b25": "蜜多時，安住六種波羅蜜多，嚴淨一切智、一切",
    "T05n0220_009:0049b26": "相智道，由畢竟空無去來故，無布施、無慳貪，",
    "T05n0220_009:0049b27": "唯假施設故；無淨戒、無犯戒，唯假施設故；無",
    "T05n0220_009:0049b28": "安忍、無忿恚，唯假施設故；無精進、無懈怠，唯",
    "T05n0220_009:0049b29": "假施設故；無靜慮、無散亂，唯假施設故；無般",
    "T05n0220_009:0049c01": "若、無愚癡，唯假施設故。是菩薩摩訶薩不著",
    "T05n0220_009:0049c02": "趣入、不著不趣入，不著已度、不著非已度，不",
    "T05n0220_009:0049c03": "著布施、不著慳貪，不著淨戒、不著犯戒，不著",
    "T05n0220_009:0049c04": "安忍、不著忿恚，不著精進、不著懈怠，不著靜",
    "T05n0220_009:0049c05": "慮、不著散亂，不著般若、不著愚癡。「舍利子！是",
    "T05n0220_009:0049c06": "菩薩摩訶薩當於爾時，亦不著布施者、不著",
    "T05n0220_009:0049c07": "慳貪者，不著淨戒者、不著犯戒者，不著安忍",
    "T05n0220_009:0049c08": "者、不著忿恚者，不著精進者、不著懈怠者，不",
    "T05n0220_009:0049c09": "著靜慮者、不著散亂者，不著般若者、不著愚",
    "T05n0220_009:0049c10": "癡者。舍利子！是菩薩摩訶薩當於爾時，於著",
    "T05n0220_009:0049c11": "不著亦無所著。何以故？舍利子！是菩薩摩訶",
    "T05n0220_009:0049c12": "薩達一切法畢竟空故。舍利子！是菩薩摩訶",
    "T05n0220_009:0049c13": "薩當於爾時，不著毀罵、不著讚歎，不著損害、",
    "T05n0220_009:0049c14": "不著饒益，不著輕慢、不著恭敬。何以故？舍利",
    "T05n0220_009:0049c15": "子！是菩薩摩訶薩達一切法畢竟不生，無生",
    "T05n0220_009:0049c16": "法中，無有毀罵、讚歎法故，無有損害、饒益法",
    "T05n0220_009:0049c17": "故，無有輕慢、恭敬法故。舍利子！是菩薩摩訶",
    "T05n0220_009:0049c18": "薩當於爾時，不著毀罵者、不著讚歎者，不著",
    "T05n0220_009:0049c19": "損害者、不著饒益者，不著輕慢者、不著恭敬",
    "T05n0220_009:0049c20": "者。何以故？舍利子！是菩薩摩訶薩達一切法",
    "T05n0220_009:0049c21": "皆本性空，本性空中，無有毀罵、讚歎者故，無",
    "T05n0220_009:0049c22": "有損害、饒益者故，無有輕慢、恭敬者故。舍利",
    "T05n0220_009:0049c23": "子！是菩薩摩訶薩當於爾時，於著不著亦無",
    "T05n0220_009:0049c24": "所著。何以故？舍利子！是菩薩摩訶薩修行般",
    "T05n0220_009:0049c25": "若波羅蜜多，永斷一切著不著故。「如是，舍利",
    "T05n0220_009:0049c26": "子！諸菩薩摩訶薩修行般若波羅蜜多時，所",
    "T05n0220_009:0049c27": "獲功德最上最妙不可思議，一切聲聞及諸",
    "T05n0220_009:0049c28": "獨覺皆所非有。舍利子！此菩薩摩訶薩如是",
    "T05n0220_009:0049c29": "功德既圓滿已，復以殊勝布施、愛語、利行、同",
    "T05n0220_009:0050a01": "事成熟有情，復以種種堅固大願勇猛精進",
    "T05n0220_009:0050a02": "嚴淨佛土，由斯疾證所求無上正等菩提。",
    "T05n0220_009:0050a03": "「復次，舍利子！諸菩薩摩訶薩修行般若波羅",
    "T05n0220_009:0050a04": "蜜多時，於一切有情若劣若勝、若好若醜起",
    "T05n0220_009:0050a05": "平等心。是菩薩摩訶薩於一切有情起平等",
    "T05n0220_009:0050a06": "心已，復起利益安樂之心。是菩薩摩訶薩於",
    "T05n0220_009:0050a07": "一切有情起利益安樂心已，於一切法性皆",
    "T05n0220_009:0050a08": "得平等。是菩薩摩訶薩於一切法性得平等",
    "T05n0220_009:0050a09": "已，普能安立一切有情，於一切法平等性中",
    "T05n0220_009:0050a10": "作大饒益。舍利子！是菩薩摩訶薩由此因緣，",
    "T05n0220_009:0050a11": "於現法中得十方界一切如來、應、正等覺共所",
    "T05n0220_009:0050a12": "護念，亦得十方一切菩薩摩訶薩眾共所稱",
    "T05n0220_009:0050a13": "讚，亦得一切聲聞、獨覺修梵行者共所敬愛，",
    "T05n0220_009:0050a14": "亦為一切世間天、人、阿素洛等供養恭敬、尊重",
    "T05n0220_009:0050a15": "讚歎。舍利子！是菩薩摩訶薩由此因緣，隨所",
    "T05n0220_009:0050a16": "生處，眼常不見不可愛色，耳常不聞不可愛",
    "T05n0220_009:0050a17": "聲，鼻常不嗅不可愛香，舌常不甞不可愛味，",
    "T05n0220_009:0050a18": "身常不覺不可愛觸，意常不取不可愛法。舍",
    "T05n0220_009:0050a19": "利子！是菩薩摩訶薩由此因緣，所獲功德轉",
    "T05n0220_009:0050a20": "增轉勝，乃至無上正等菩提常無退轉。」當佛",
    "T05n0220_009:0050a21": "說是甚深般若波羅蜜多勝功德時，會中無",
    "T05n0220_009:0050a22": "量大苾芻眾從座而起，各持種種新淨上服",
    "T05n0220_009:0050a23": "奉獻世尊，奉已皆發阿耨多羅三藐三菩提",
    "T05n0220_009:0050a24": "心。爾時，世尊即便微笑，從面門出種種色光。",
    "T05n0220_009:0050a25": "時，阿難陀即從座起，偏覆左肩右膝著地，合",
    "T05n0220_009:0050a26": "掌恭敬白佛言：「世尊！何因何緣現此微笑？",
    "T05n0220_009:0050a27": "諸佛微笑非無因緣，唯願世尊哀愍為說！」爾",
    "T05n0220_009:0050a28": "時，佛告阿難陀言：「此從座起無量苾芻，從是",
    "T05n0220_009:0050a29": "已後六十一劫星喻劫中，當得作佛皆同一",
    "T05n0220_009:0050b01": "號，謂大幢相如來、應、正等覺、明行圓滿、善逝、",
    "T05n0220_009:0050b02": "世間解、無上丈夫、調御士、天人師、佛、薄伽梵。",
    "T05n0220_009:0050b03": "是諸苾芻從此歿已，當生東方不動佛國，於",
    "T05n0220_009:0050b04": "彼佛所勤修梵行。」爾時，復有六十百千諸天",
    "T05n0220_009:0050b05": "子眾，聞佛所說甚深般若波羅蜜多功德勝",
    "T05n0220_009:0050b06": "利，皆發無上正等覺心。世尊記彼當於慈氏",
    "T05n0220_009:0050b07": "如來法中淨信出家勤修梵行，慈氏如來皆",
    "T05n0220_009:0050b08": "為授記，當得無上正等菩提，轉正法輪度無",
    "T05n0220_009:0050b09": "量眾，皆令證得常樂涅槃。",
    "T05n0220_009:0050b10": "爾時，此間一切眾會，以佛神力皆見十方各",
    "T05n0220_009:0050b11": "千佛土諸佛世尊及彼眾會。彼諸佛土功德",
    "T05n0220_009:0050b12": "莊嚴微妙殊勝，當於爾時此堪忍界功德莊",
    "T05n0220_009:0050b13": "嚴所不能及。時，此眾會無量百千諸有情類",
    "T05n0220_009:0050b14": "各發願言：「以我所修諸純淨業，願當往生彼",
    "T05n0220_009:0050b15": "彼佛土。」爾時，世尊知其心願即復微笑，面門",
    "T05n0220_009:0050b16": "又出種種色光。時，阿難陀復從座起，恭敬問",
    "T05n0220_009:0050b17": "佛微笑因緣。爾時，佛告阿難陀言：「汝今見此",
    "T05n0220_009:0050b18": "從座而起無量百千諸有情不？」阿難白言：「唯",
    "T05n0220_009:0050b19": "然！已見。」佛告阿難：「是諸有情從此壽盡，隨彼",
    "T05n0220_009:0050b20": "願力各得往生彼彼佛土，於諸佛所修菩薩",
    "T05n0220_009:0050b21": "行乃至無上正等菩提，在所生處常不離佛",
    "T05n0220_009:0050b22": "供養恭敬、尊重讚歎，精勤修習布施、淨戒、安",
    "T05n0220_009:0050b23": "忍、精進、靜慮、般若波羅蜜多，安住內空、外空、",
    "T05n0220_009:0050b24": "內外空、空空、大空、勝義空、有為空、無為空、",
    "T05n0220_009:0050b25": "畢竟空、無際空、散空、無變異空、本性空、自",
    "T05n0220_009:0050b26": "相空、共相空、一切法空、不可得空、無性空、",
    "T05n0220_009:0050b27": "自性空、無性自性空，安住真如、法界、法性、",
    "T05n0220_009:0050b28": "不虛妄性、不變異性、平等性、離生性、法定、",
    "T05n0220_009:0050b29": "法住、實際、虛空界、不思議界，修行四念住、",
    "T05n0220_009:0050c01": "四正斷、四神足、五根、五力、七等覺支、八聖",
    "T05n0220_009:0050c02": "道支，安住苦、集、滅、道聖諦，修行四靜慮、四無",
    "T05n0220_009:0050c03": "量、四無色定，修行八解脫、八勝處、九次第定、",
    "T05n0220_009:0050c04": "十遍處，修行空、無相、無願解脫門，修行一切",
    "T05n0220_009:0050c05": "陀羅尼門、三摩地門，修行菩薩摩訶薩地，修",
    "T05n0220_009:0050c06": "行五眼、六神通，修行佛十力、四無所畏、四無",
    "T05n0220_009:0050c07": "礙解、大慈、大悲、大喜、大捨、十八佛不共法，修",
    "T05n0220_009:0050c08": "行無忘失法、恒住捨性，修行一切智、道相智、",
    "T05n0220_009:0050c09": "一切相智及餘菩薩摩訶薩行，得圓滿已，俱",
    "T05n0220_009:0050c10": "時成佛皆同一號，謂莊嚴王如來、應、正等覺、",
    "T05n0220_009:0050c11": "明行圓滿、善逝、世間解、無上丈夫、調御士、天人",
    "T05n0220_009:0050c12": "師、佛、薄伽梵。」",
    "T05n0220_009:0050c13": "大般若波羅蜜多經卷第九"
}