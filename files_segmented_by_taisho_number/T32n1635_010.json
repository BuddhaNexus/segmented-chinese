{
    "T32n1635_010:0073a02": "大乘寶要義論卷第十",
    "T32n1635_010:0073a04": "譯經三藏朝散大夫試鴻臚少卿",
    "T32n1635_010:0073a05": "光梵大師賜紫沙門臣惟淨等",
    "T32n1635_010:0073a06": "奉　詔譯",
    "T32n1635_010:0073a07": "如華嚴經云。法界行願分位宣說菩薩無盡",
    "T32n1635_010:0073a08": "佛種世界世尊普遍智境界音聲如來。從彼",
    "T32n1635_010:0073a09": "剎中來至世尊釋迦牟尼如來之前。出現菩",
    "T32n1635_010:0073a10": "薩威德身相。所謂一切身分。一切相好。一切",
    "T32n1635_010:0073a11": "毛孔。一切莊嚴。一切衣服及緣具等。一切菩",
    "T32n1635_010:0073a12": "薩眷屬具足所有世尊大毘盧遮那如來。前",
    "T32n1635_010:0073a13": "際中住過去一切如來。後際中住若已受記",
    "T32n1635_010:0073a14": "及未受記未來一切如來。現在十方一切佛",
    "T32n1635_010:0073a15": "剎普遍安住一切菩薩。昔所修習布施波羅",
    "T32n1635_010:0073a16": "蜜多相應先行海。一切受者及所施物皆悉",
    "T32n1635_010:0073a17": "影現。一切身相一切毛孔諸相好等。亦悉對",
    "T32n1635_010:0073a18": "現而為表示。又復身諸分位及語言道。一切",
    "T32n1635_010:0073a19": "衣飾眾緣具等。而亦對現一一表示。又昔修",
    "T32n1635_010:0073a20": "習持戒波羅蜜多相應先行海。又諸忍辱波",
    "T32n1635_010:0073a21": "羅蜜多示現割截身諸分位相應先行海。又",
    "T32n1635_010:0073a22": "諸菩薩加行精進相應先行海。又諸如來廣",
    "T32n1635_010:0073a23": "大靜慮辦事相應先行海。又諸如來轉大法",
    "T32n1635_010:0073a24": "輪法事成辦捨諸所有自在身相諸門影現一",
    "T32n1635_010:0073a25": "一表示相應先行海。又諸如來喜見諸菩薩",
    "T32n1635_010:0073a26": "道一切世間最上愛樂相應先行海。又諸菩",
    "T32n1635_010:0073a27": "薩諸勝願海增上法門廣大莊嚴相應先行",
    "T32n1635_010:0073a28": "海。又諸菩薩力波羅蜜多諸行成辦清淨相",
    "T32n1635_010:0073a29": "應先行海。又諸菩薩廣大法界一切神變雲",
    "T32n1635_010:0073b01": "廣大所作諸菩薩智境界相應先行海乘。如",
    "T32n1635_010:0073b02": "是等十波羅蜜多影現表示。廣大法界一切",
    "T32n1635_010:0073b03": "廣大諸神變雲來詣佛所。於是菩薩并其眷",
    "T32n1635_010:0073b04": "屬頂禮佛已。住於上方。化現一切金剛帝寶",
    "T32n1635_010:0073b05": "心莊嚴藏大樓閣中金剛帝青蓮華師子座上",
    "T32n1635_010:0073b06": "加趺而坐。現諸寶焰摩尼王網彌覆其上。復",
    "T32n1635_010:0073b07": "以三世一切如來音聲寶王纓珞垂掛莊嚴。",
    "T32n1635_010:0073b08": "頂戴摩尼寶冠。現菩薩身加持而住。而此菩",
    "T32n1635_010:0073b09": "薩并其眷屬。皆從普賢菩薩行願出生。於一",
    "T32n1635_010:0073b10": "切如來足根門中表現清淨。智眼所觀聞一",
    "T32n1635_010:0073b11": "切如來法輪經中理法音聲勝海。普攝一切",
    "T32n1635_010:0073b12": "菩薩得諸自在。及得最上波羅蜜多。一切如",
    "T32n1635_010:0073b13": "來皆悉雲集。於剎那剎那中廣現神變。出現",
    "T32n1635_010:0073b14": "諸有情身廣大境界。一切如來眾會道場身",
    "T32n1635_010:0073b15": "中光明顯照一切世界。於一世界中普攝影",
    "T32n1635_010:0073b16": "現。諸境界相如微塵聚。所有一切有情善根",
    "T32n1635_010:0073b17": "成熟。應化度者而悉應時能來應現。一切如",
    "T32n1635_010:0073b18": "來轉法輪雲。一切毛孔吼音境界。一切世界",
    "T32n1635_010:0073b19": "普遍。一切善根出生。生已即時諸有情身皆",
    "T32n1635_010:0073b20": "悉平等。一切方分雲海一心剎那廣現神變。",
    "T32n1635_010:0073b21": "此經又云。菩薩大威德力者。爾時善財童子",
    "T32n1635_010:0073b22": "諦觀普賢菩薩身相。乃見菩薩一一身諸分",
    "T32n1635_010:0073b23": "位一一身諸分位分明。一一界體一一界體",
    "T32n1635_010:0073b24": "細分分明。一一身分各別分位。一一身分各",
    "T32n1635_010:0073b25": "別分位分明。一一依聚。一一依聚分明。一一",
    "T32n1635_010:0073b26": "毛孔。一一毛孔分明。現此三千大千世界所",
    "T32n1635_010:0073b27": "有風火地界。并大海洲渚江河寶山。及須彌",
    "T32n1635_010:0073b28": "山鐵圍山等國土城邑聚落方處樹林舍宅。",
    "T32n1635_010:0073b29": "并諸人民地獄餓鬼畜生之趣。阿修羅界龍",
    "T32n1635_010:0073c01": "界迦樓羅界。人界天界及其梵界。欲界色界",
    "T32n1635_010:0073c02": "無色界。是諸境界。悉以神力加持而住。乃至",
    "T32n1635_010:0073c03": "形色顯色雲電星宿。晝夜圓半月時年分。住",
    "T32n1635_010:0073c04": "劫壞劫。現如是等此世界相已。所有東方一",
    "T32n1635_010:0073c05": "切世界亦如是觀。南西北方四維上下一切",
    "T32n1635_010:0073c06": "世界。如應對現所觀亦然。又諸佛降生眾會",
    "T32n1635_010:0073c07": "道場。及有情等所有此娑婆世界。前際中",
    "T32n1635_010:0073c08": "住過去。一切世界一切互相。皆見普賢菩薩",
    "T32n1635_010:0073c09": "一一身中大人之相。并諸佛降生一切菩薩",
    "T32n1635_010:0073c10": "眾會道場。及有情舍宅晝夜劫數等。如是",
    "T32n1635_010:0073c11": "後際中住未來一切世界佛剎等普遍一切亦",
    "T32n1635_010:0073c12": "然。皆見如此娑婆世界前際後際中住一切",
    "T32n1635_010:0073c13": "世界一切互相見諸影相。如是十方前際後",
    "T32n1635_010:0073c14": "際中住一切世界。一切皆見普賢菩薩一一",
    "T32n1635_010:0073c15": "身中大人之相一一毛孔中一一分明互相無",
    "T32n1635_010:0073c16": "雜。皆見普賢菩薩在世尊大毘盧遮那如來",
    "T32n1635_010:0073c17": "之前坐於大寶蓮華藏師子座上現游戲神",
    "T32n1635_010:0073c18": "通。時此東方蓮華吉祥世界賢吉祥如來。見",
    "T32n1635_010:0073c19": "此所現游戲神通。東方如是普遍十方一切",
    "T32n1635_010:0073c20": "世界亦然。皆見一切如來足根門中各有普",
    "T32n1635_010:0073c21": "賢菩薩坐於大寶蓮華藏師子座上現是游戲",
    "T32n1635_010:0073c22": "神通。如其十方一切世界悉見一切如來足",
    "T32n1635_010:0073c23": "根門中有普賢菩薩坐於大寶蓮華藏師子座",
    "T32n1635_010:0073c24": "上現是游戲神通。時如是普遍十方一切佛",
    "T32n1635_010:0073c25": "剎如微塵數。一一微塵數皆是廣大法界佛",
    "T32n1635_010:0073c26": "會道場。悉見一切如來足根門中有普賢菩",
    "T32n1635_010:0073c27": "薩坐於大寶蓮華藏師子座上現是游戲神",
    "T32n1635_010:0073c28": "通。時一一身相悉得三世一切所緣影相表",
    "T32n1635_010:0073c29": "示。所有一切剎土一切有情諸佛降生諸菩",
    "T32n1635_010:0074a01": "薩眾會道場影現表示。時普聞一切有情語",
    "T32n1635_010:0074a02": "言。一切佛音聲一切如來轉大法輪一切宣",
    "T32n1635_010:0074a03": "說教授神通變化一切菩薩集會諸佛游戲境",
    "T32n1635_010:0074a04": "相音聲此等總略如其所說。當知皆是菩薩",
    "T32n1635_010:0074a05": "摩訶薩大威德力。此中應問。何等是如來大",
    "T32n1635_010:0074a06": "威德力。如菩薩十地經云。解脫月菩薩問金",
    "T32n1635_010:0074a07": "剛藏菩薩言。佛子。諸菩薩行境界如是。加持",
    "T32n1635_010:0074a08": "神力尚復無量。云何能入如來行境界邪。金",
    "T32n1635_010:0074a09": "剛藏菩薩言。佛子。譬如有人於四大洲世界",
    "T32n1635_010:0074a10": "之中取小石塊。若二若三如豆之量。作如是",
    "T32n1635_010:0074a11": "言。大地世界頗有過於此邪。或無量邪。說是",
    "T32n1635_010:0074a12": "語者。如汝今時以諸如來應供正等正覺無",
    "T32n1635_010:0074a13": "量智法與菩薩法而相等比。佛子。四大洲世",
    "T32n1635_010:0074a14": "界如所取者豆量石塊。而極少分。餘無有量。",
    "T32n1635_010:0074a15": "如來境界亦復如是。且法雲地菩薩所有功",
    "T32n1635_010:0074a16": "德。經無量劫猶尚不能說一少分。何況如來",
    "T32n1635_010:0074a17": "無量智境。佛子。我今實言告汝。於如來前為",
    "T32n1635_010:0074a18": "我作證。假使十方無邊世界如微塵等一切",
    "T32n1635_010:0074a19": "佛剎證菩薩地者。其數充滿。如稻麻竹[竺二+韋]甘",
    "T32n1635_010:0074a20": "蔗叢林。彼等菩薩經無邊劫。宣說開示如來",
    "T32n1635_010:0074a21": "所有一智境界。百分不及一。乃至俱胝那由",
    "T32n1635_010:0074a22": "他百千及譬喻分亦不及一。入如來功德智",
    "T32n1635_010:0074a23": "不思議境界經云。佛言。妙吉祥。今此會中或",
    "T32n1635_010:0074a24": "有有情。謂佛如來初始出家。或謂久已出家。",
    "T32n1635_010:0074a25": "或謂修諸苦行。或坐菩提場成等正覺。或破",
    "T32n1635_010:0074a26": "諸魔軍。或梵王帝釋護世勸請轉大法輪。或",
    "T32n1635_010:0074a27": "聞宣說聲聞乘法。或說緣覺乘法。或說大乘",
    "T32n1635_010:0074a28": "之法。或覩佛身高一尋量。或見佛身高一俱",
    "T32n1635_010:0074a29": "盧舍。或見佛身高顯過諸由旬百千數量。或",
    "T32n1635_010:0074b01": "見佛身如真金色。乃至或見如摩尼寶色。或",
    "T32n1635_010:0074b02": "見如來寂靜身相。或見如來入涅槃相。或見",
    "T32n1635_010:0074b03": "如來一聚身相。或見分布如來舍利。或謂十",
    "T32n1635_010:0074b04": "年成等正覺。或謂十年入大涅槃。或謂有於",
    "T32n1635_010:0074b05": "世尊釋迦牟尼如來教中得圓滿者。或隱沒",
    "T32n1635_010:0074b06": "者。或謂若十二十三十四十。乃至百千俱胝",
    "T32n1635_010:0074b07": "那由他劫入大涅槃。或謂世尊釋迦牟尼如",
    "T32n1635_010:0074b08": "來。於不可說不可說劫成等正覺。妙吉祥。於",
    "T32n1635_010:0074b09": "如是等差別之相。如來悉非分別非離分別。",
    "T32n1635_010:0074b10": "而佛如來以無發悟無分別法。常隨有情心",
    "T32n1635_010:0074b11": "作諸行相。菩薩十住經云。佛言。妙吉祥。有多",
    "T32n1635_010:0074b12": "種說者。如有大池縱廣正等五十萬由旬。池",
    "T32n1635_010:0074b13": "岸平坦池水清甘。復有蓮華遍覆池內。若或",
    "T32n1635_010:0074b14": "有人。以鐵所成千輻輪車而以駿馬。勝迦樓",
    "T32n1635_010:0074b15": "羅迅疾勢者而駕馭之。其車行得不著池水。",
    "T32n1635_010:0074b16": "馬跡亦復不踐蓮華。妙吉祥。如來亦復如是。",
    "T32n1635_010:0074b17": "乘於大車游彼大池中。有毒蛇鼓水騰踊。若",
    "T32n1635_010:0074b18": "剎那間。而彼毒蛇隨車後轉。其車即時七返",
    "T32n1635_010:0074b19": "右旋。若復毒蛇隨彼大車一返右旋。其車即",
    "T32n1635_010:0074b20": "時右旋無數。如阿難等諸大苾芻說法亦然。",
    "T32n1635_010:0074b21": "有時阿難說十種法表示其義。若復阿難說",
    "T32n1635_010:0074b22": "一種法即時舍利子。說千種法。表示其義。若",
    "T32n1635_010:0074b23": "復舍利子說一種法。即時大目乾連過八萬",
    "T32n1635_010:0074b24": "世界。若復大目乾連過一世界。即時如來於",
    "T32n1635_010:0074b25": "十方法界。最上自在越虛空際。普遍一切世",
    "T32n1635_010:0074b26": "界海。一一世界。一一洲渚。一一凡夫道中。示",
    "T32n1635_010:0074b27": "現從兜率天宮沒下降人間入胎住胎出胎。",
    "T32n1635_010:0074b28": "梵王帝釋承接沐浴莊嚴。周行七步觀察十",
    "T32n1635_010:0074b29": "方作師子吼。習學一切工巧伎藝明論事業",
    "T32n1635_010:0074c01": "現處太子之位。於王宮中嬉戲娛樂游賞園",
    "T32n1635_010:0074c02": "林。出家苦行。食乳糜粥已。詣菩提場坐成正",
    "T32n1635_010:0074c03": "覺。摧伏魔軍觀樹經行。大梵天王請轉法輪。",
    "T32n1635_010:0074c04": "入忉利天宮等。國土分量劫名次第。威德身",
    "T32n1635_010:0074c05": "相壽量多少。眾會莊嚴佛剎清淨。教法莊嚴",
    "T32n1635_010:0074c06": "發菩提心。修諸行願成波羅蜜多。圓滿諸地",
    "T32n1635_010:0074c07": "神通智忍。具總持三摩地諸解脫門。如來無",
    "T32n1635_010:0074c08": "量。諸供養事無量。如來及菩薩法境界無量。",
    "T32n1635_010:0074c09": "法雲廣大所行分量。成熟有情方便分位差",
    "T32n1635_010:0074c10": "別之量。起大游戲神通變化。示現一乘大般",
    "T32n1635_010:0074c11": "涅槃。分布舍利分別教法。住時久近及法滅",
    "T32n1635_010:0074c12": "時。皆從如是大法池中之所出現。又復於諸",
    "T32n1635_010:0074c13": "外道所修行處。及一切有情所應作事。如來",
    "T32n1635_010:0074c14": "以無發悟無分別心。同時悉現於後邊際究",
    "T32n1635_010:0074c15": "竟分位。勤勇示現。凡如是等剎那俱時十方",
    "T32n1635_010:0074c16": "一切一一自身毛孔之中。所有遍諸方分三",
    "T32n1635_010:0074c17": "世一切如來及諸菩薩眾會之海。廣大一切",
    "T32n1635_010:0074c18": "佛剎功德莊嚴。諸有情聚舍宅宮室廣大莊",
    "T32n1635_010:0074c19": "嚴。諸有情聚眼耳鼻舌身意處廣大施設。諸",
    "T32n1635_010:0074c20": "菩薩行皆悉積集廣大莊嚴。一切如來境界",
    "T32n1635_010:0074c21": "廣大莊嚴。如是等相如來俱時以無發悟無",
    "T32n1635_010:0074c22": "分別心普遍示現。於後邊際究竟勤勇剎那",
    "T32n1635_010:0074c23": "俱時。普攝一切十方世界。乃至凡夫道中有",
    "T32n1635_010:0074c24": "盡無盡無復遺餘。諸有情界一切有情一一",
    "T32n1635_010:0074c25": "有情各各身相形色顯色音聲語言譬喻說",
    "T32n1635_010:0074c26": "法。凡如是等分量差別。如來俱時以無發悟",
    "T32n1635_010:0074c27": "無分別心普遍示現。隨諸有情別別心意。於",
    "T32n1635_010:0074c28": "後邊際究竟勤勇。隨應表示隨所施作。妙吉",
    "T32n1635_010:0074c29": "祥。譬如白月十五中夜之時。遍閻浮提一切",
    "T32n1635_010:0075a01": "男子女人童男童女。各各現前觀月輪相。而",
    "T32n1635_010:0075a02": "彼月輪悉無分別。如來亦復如是。以無發悟",
    "T32n1635_010:0075a03": "無分別心作諸行相。由成就不共佛法故。隨",
    "T32n1635_010:0075a04": "有情心意隨應化度。一切有情各各現前普",
    "T32n1635_010:0075a05": "觀如來。而如來心亦無分別。是故當知。若有",
    "T32n1635_010:0075a06": "分別若無分別。諸佛如來悉無發悟。而成就",
    "T32n1635_010:0075a07": "不共佛法故。隨應施作一切行相。此中應知。",
    "T32n1635_010:0075a08": "諸廣大甚。深經。中而獨顯。說諸佛菩薩大威",
    "T32n1635_010:0075a09": "德力。若有人。能深生信解書寫讀誦。尊重供",
    "T32n1635_010:0075a10": "養者。是人獲福廣大無量。此經又云。佛言。妙",
    "T32n1635_010:0075a11": "吉祥。譬如須彌山王勝出眾山。顯照殊妙。亦",
    "T32n1635_010:0075a12": "高亦廣而復最大。妙吉祥。若菩薩信解此正",
    "T32n1635_010:0075a13": "法者亦復如是。勝出一切菩薩摩訶薩。以十",
    "T32n1635_010:0075a14": "方一切世界。如微塵等諸菩薩眾。若於此正",
    "T32n1635_010:0075a15": "法生信解者。所有五波羅蜜多出生善根。於",
    "T32n1635_010:0075a16": "阿僧祇劫中而能積集。顯照殊妙亦高亦廣",
    "T32n1635_010:0075a17": "而復最大。妙吉祥。若善男子善女人。所有十",
    "T32n1635_010:0075a18": "方一切世界一切有情。而悉勸令發菩提心。",
    "T32n1635_010:0075a19": "復有善男子善女人。信樂無餘依涅槃者。此",
    "T32n1635_010:0075a20": "所獲福。比倍於前不可數量。妙吉祥。正使",
    "T32n1635_010:0075a21": "善男子善女人普令一切有情信樂無餘依涅",
    "T32n1635_010:0075a22": "槃。若復善男子善女人。於此正法能生信樂。",
    "T32n1635_010:0075a23": "若自書寫若令他書寫。若自讀誦若令他讀",
    "T32n1635_010:0075a24": "誦。乃至但能信樂受持。以香華燈塗等諸供",
    "T32n1635_010:0075a25": "具而供養之。此所獲福。比倍於前不可稱數。",
    "T32n1635_010:0075a26": "大乘寶要義論卷第十"
}