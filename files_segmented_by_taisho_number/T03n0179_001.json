{
    "T03n0179_001:0450a10": "No. 179",
    "T03n0179_001:0450a11": "銀色女經",
    "T03n0179_001:0450a13": "元魏天竺三藏佛陀扇多譯",
    "T03n0179_001:0450a14": "如是我聞：一時婆伽婆住舍衛國祇陀樹林",
    "T03n0179_001:0450a15": "給孤獨園，與大比丘眾千二百五十人俱。爾",
    "T03n0179_001:0450a16": "時，世尊告諸比丘言：「諸比丘！若有眾生能",
    "T03n0179_001:0450a17": "知布施所有功德及施果報，如我所知，於食",
    "T03n0179_001:0450a18": "食時，若初食摶、若後食摶，若不捨施不應自",
    "T03n0179_001:0450a19": "食。」爾時世尊而說偈言：",
    "T03n0179_001:0450a20": "「若有諸眾生，　　如佛之所說，",
    "T03n0179_001:0450a21": "減食分而施，　　成就大果報。",
    "T03n0179_001:0450a22": "或以初食摶、　　或以後食摶，",
    "T03n0179_001:0450a23": "若不用布施，　　則不應自食。」",
    "T03n0179_001:0450a24": "爾時，世尊說是偈已，告諸比丘言：「諸比丘！",
    "T03n0179_001:0450a25": "乃往過去過無量劫，時有王都，王號蓮華。彼",
    "T03n0179_001:0450a26": "城有女，名曰銀色——端正殊妙，容相具足，成",
    "T03n0179_001:0450a27": "就最上勝妙色身。「彼銀色女有所須故，從自",
    "T03n0179_001:0450a28": "家出往至他舍。入他舍已，見彼家內新產婦",
    "T03n0179_001:0450a29": "女生一童子，端正殊妙，身色成就。時產婦",
    "T03n0179_001:0450b01": "女以手擎子而欲食之。時銀色女即問之曰：",
    "T03n0179_001:0450b02": "『妹何所作？』「彼即答言：『我今甚飢，無有氣力，",
    "T03n0179_001:0450b03": "不知何食，故欲噉子。』「時銀色女即語之言：『妹",
    "T03n0179_001:0450b04": "今且止，此事不可。妹！此舍中豈更無食人所",
    "T03n0179_001:0450b05": "食者？』「即答言：『姉！我久積集慳貪垢悋，是故",
    "T03n0179_001:0450b06": "於今無物可食。』「銀色女言：『妹今且止，待我",
    "T03n0179_001:0450b07": "向家與妹取食。』「彼復言：『姉！我今二脇皆欲破",
    "T03n0179_001:0450b08": "壞，背復欲裂，心戰不安，諸方皆闇。姉適出",
    "T03n0179_001:0450b09": "舍，我命即斷。』「時銀色女作如是念：『若將子去，",
    "T03n0179_001:0450b10": "彼婦命終；若不將去，必食此子。以何方便救",
    "T03n0179_001:0450b11": "此二命？』「即語之言：『妹！此室中有利刀不？我",
    "T03n0179_001:0450b12": "今須之。』「彼答言：『有。』即便取刀授與銀色。「銀",
    "T03n0179_001:0450b13": "色取刀自割二乳與彼令食，而語之言：『食我",
    "T03n0179_001:0450b14": "此乳，即令妹身離飢渴苦。』「彼取食已，復問之",
    "T03n0179_001:0450b15": "言：『妹為飽不？』「彼答言：『飽。』「銀色女言：『妹今當",
    "T03n0179_001:0450b16": "知，此子乃是我自身肉之所贖得。今且寄",
    "T03n0179_001:0450b17": "妹，我須向家取諸飲食。』「作是語已，流血遍身",
    "T03n0179_001:0450b18": "曳地而去。「往至家中，銀色眷屬諸親見已，",
    "T03n0179_001:0450b19": "皆共問言：『是誰所作？』「銀色答言：『是我自作。』",
    "T03n0179_001:0450b20": "「彼復問言：『何以故爾？』「銀色答言：『我已起心",
    "T03n0179_001:0450b21": "不捨大悲，為求成就阿耨多羅三藐三菩提",
    "T03n0179_001:0450b22": "故。』「諸親皆言：『雖行布施而心悔者，乃可是",
    "T03n0179_001:0450b23": "檀，非波羅蜜。』「作是語已，復問之言：『當割捨",
    "T03n0179_001:0450b24": "時為歡喜不？勿以苦痛至生悔惱。』「時銀色女",
    "T03n0179_001:0450b25": "即發誓言：『我割二乳不生悔心，心無異想。以",
    "T03n0179_001:0450b26": "是誓願，令我二乳還復如本。』作是誓已，即",
    "T03n0179_001:0450b27": "時二乳還復如本。",
    "T03n0179_001:0450b28": "「爾時，蓮華城中諸夜叉等發大聲言：『銀色",
    "T03n0179_001:0450b29": "女今自捨二乳。』爾時，地天聞已，復唱；虛空中",
    "T03n0179_001:0450c01": "天聞已，傳唱；如是傳聲，乃至梵天。「時帝釋王",
    "T03n0179_001:0450c02": "作如是念：『是事希有！此銀色女愍眾生故，自",
    "T03n0179_001:0450c03": "捨二乳。我今當往，至彼試之。』作是念已，即",
    "T03n0179_001:0450c04": "自變身作婆羅門。於左手中執金澡罐及捉",
    "T03n0179_001:0450c05": "金鉢，於右手中捉一金杖，而便往詣蓮花王",
    "T03n0179_001:0450c06": "都。到已，漸漸至銀色女所居舍宅，在門外立，",
    "T03n0179_001:0450c07": "唱言乞食。「時銀色女既聞門外乞食聲已，",
    "T03n0179_001:0450c08": "即便隨時以器盛食，出在門外。時婆羅門而",
    "T03n0179_001:0450c09": "語之言：『妹今且停，我不須食。』「女言：『何故？』「婆",
    "T03n0179_001:0450c10": "羅門言：『我是帝釋。我於汝所甚生疑心，故",
    "T03n0179_001:0450c11": "來到此。如我所問，必當答我。』「女語之言：『大",
    "T03n0179_001:0450c12": "婆羅門！今者但問。隨意所問，我當答之，必",
    "T03n0179_001:0450c13": "令稱汝婆羅門心。』「時婆羅門即問言：『妹實割",
    "T03n0179_001:0450c14": "二乳施他以不？』「答言：『實爾。大婆羅門！』「婆羅",
    "T03n0179_001:0450c15": "門言：『何以故爾？』「銀色女言：『大悲之心為取",
    "T03n0179_001:0450c16": "阿耨多羅三藐三菩提故。』「婆羅門言：『此事甚",
    "T03n0179_001:0450c17": "難。甚難事者，所謂阿耨多羅三藐三菩提。",
    "T03n0179_001:0450c18": "若布施已，而生悔心，彼乃是檀，非波羅蜜。汝",
    "T03n0179_001:0450c19": "當施時，歡喜以不？當割時苦生異念不？』「銀色",
    "T03n0179_001:0450c20": "即答言：『憍尸迦！我今立誓，我以求於一切",
    "T03n0179_001:0450c21": "智心、為求一切世間勝心、求救一切眾生之",
    "T03n0179_001:0450c22": "心，割此二乳實不生悔。若不悔者，令我女",
    "T03n0179_001:0450c23": "身變成男子。』時銀色女作是誓已，即成男子——",
    "T03n0179_001:0450c24": "彼見女身成男子已，心生歡喜，踊躍無量——至",
    "T03n0179_001:0450c25": "於餘處樹下睡眠。",
    "T03n0179_001:0450c26": "「時蓮華王忽然崩亡，其王無子。時甚大熱。當",
    "T03n0179_001:0450c27": "於是時，諸大臣等從樹至樹、從村至村、從城",
    "T03n0179_001:0450c28": "至城、從都至都，處處求覔有相之人應為王",
    "T03n0179_001:0450c29": "者。諸臣皆言：『我等今者云何而得如法治王？』",
    "T03n0179_001:0451a01": "「當爾之時，有一大臣以熱困故，入華池中。",
    "T03n0179_001:0451a02": "「時彼大臣見樹下人色貌殊勝，具足眾相，睡",
    "T03n0179_001:0451a03": "臥不覺。日雖移去，然其樹影不捨彼人。時彼",
    "T03n0179_001:0451a04": "大臣彈指令覺。彼既覺已，將至王舍即與剃",
    "T03n0179_001:0451a05": "髮，令被王服首著寶冠，而語之言：『當治王",
    "T03n0179_001:0451a06": "事。』「彼即答言：『我實不能治於王事。』「復語之",
    "T03n0179_001:0451a07": "言：『今者必須治於王事。』「彼復答言：『我若為",
    "T03n0179_001:0451a08": "王，如法治國。汝等諸人，若當悉受十善業道，",
    "T03n0179_001:0451a09": "我則為王。』「彼皆答言：『臣等順行。』即時皆受",
    "T03n0179_001:0451a10": "十善業道。「彼人如是十善業道勸眾生已，即",
    "T03n0179_001:0451a11": "治王事，名銀色王。爾時，國內諸人民等壽命",
    "T03n0179_001:0451a12": "七萬那由他歲。彼王於是無量百歲無量千",
    "T03n0179_001:0451a13": "歲治王事已，爾乃命終。「臨命終時作如是言：",
    "T03n0179_001:0451a14": "「『一切皆無常，　　必有敗壞事，",
    "T03n0179_001:0451a15": "合會必有離，　　有命皆必死。",
    "T03n0179_001:0451a16": "隨所作事業，　　若善若不善，",
    "T03n0179_001:0451a17": "一切有生者，　　命皆不久住。』",
    "T03n0179_001:0451a18": "「彼王命終，還生彼處蓮華王都。於長者妻而",
    "T03n0179_001:0451a19": "便託生，可八九月便生童子，端正殊妙，具",
    "T03n0179_001:0451a20": "足眾色。然彼童子過八歲後，五百童子而圍",
    "T03n0179_001:0451a21": "遶之將詣學堂。彼學堂處，先有五百童子學",
    "T03n0179_001:0451a22": "書。「時彼童子問舊者言：『汝等於此為何所作？』",
    "T03n0179_001:0451a23": "「舊者答言：『我等學書。』「又言：『學書得何義利？",
    "T03n0179_001:0451a24": "汝等何須學此書為？汝等但應發阿耨多羅",
    "T03n0179_001:0451a25": "三藐三菩提心。』「舊童子言：『發阿耨多羅三藐",
    "T03n0179_001:0451a26": "三菩提心，為何所作？』「童子答言：『必須修行",
    "T03n0179_001:0451a27": "六波羅蜜。何等為六？所謂檀波羅蜜、尸波",
    "T03n0179_001:0451a28": "羅蜜、羼提波羅蜜、毘梨耶波羅蜜、禪波羅",
    "T03n0179_001:0451a29": "蜜、般若波羅蜜。』「彼既聞已，即言：『我發阿耨",
    "T03n0179_001:0451b01": "多羅三藐三菩提心。』",
    "T03n0179_001:0451b02": "「時彼童子既令諸人發阿耨多羅三藐三菩提",
    "T03n0179_001:0451b03": "心已，作如是念：『我今欲以微少物施。我今",
    "T03n0179_001:0451b04": "當為二足、四足、禽獸、鹿等而行布施。』作是念",
    "T03n0179_001:0451b05": "已，而便往至尸陀林中。即以利刀刺身出血，",
    "T03n0179_001:0451b06": "塗身令遍，復以油塗，臥彼林中，而自唱言：",
    "T03n0179_001:0451b07": "『諸有近遠二足、四足、鹿等禽獸，須食之者，願",
    "T03n0179_001:0451b08": "來至此，食我身肉。』",
    "T03n0179_001:0451b09": "「于時彼處飛鳥眾中有一鳥來，名曰有手，坐",
    "T03n0179_001:0451b10": "其額上挽其右眼，挽已還放。「彼問鳥言：『汝",
    "T03n0179_001:0451b11": "今何故挽我右眼而復放耶？』「彼鳥答言：『我於",
    "T03n0179_001:0451b12": "人身餘分肉中，一切無有美於眼者。』「彼語鳥",
    "T03n0179_001:0451b13": "言：『假使千遍挽我右眼而復放之，而我不生",
    "T03n0179_001:0451b14": "嫌恨之心。』「彼鳥於是噉其二眼。無量鳥眾集",
    "T03n0179_001:0451b15": "彼林中，彼鳥悉共食其肉盡，唯白骨在。",
    "T03n0179_001:0451b16": "「彼捨身已，即復還生蓮華王都。託生彼處婆",
    "T03n0179_001:0451b17": "羅門婦，足滿十月生一童子，端正殊妙，最上",
    "T03n0179_001:0451b18": "無比，身色具足。「年二十後，于時父母而語之",
    "T03n0179_001:0451b19": "言：『摩那婆！當須造舍。』「時彼童子報父母言：",
    "T03n0179_001:0451b20": "『為我造舍為有何義？我心今者不在於舍，惟",
    "T03n0179_001:0451b21": "願放我入於深山。』父母即聽。「彼出自舍往詣",
    "T03n0179_001:0451b22": "山林，既往到已，見山林中於前先有二婆羅",
    "T03n0179_001:0451b23": "門舊住仙人在彼林中。時摩那婆至婆羅",
    "T03n0179_001:0451b24": "門二仙人所，問婆羅門二仙人言：『梵仙在此",
    "T03n0179_001:0451b25": "山林之中，為何所作？』「二仙報言：『摩那婆！我",
    "T03n0179_001:0451b26": "等皆為利益眾生故，在此林行於苦行，作種",
    "T03n0179_001:0451b27": "種事。』「彼復語言：『我於今者，亦為利益一切",
    "T03n0179_001:0451b28": "眾生故，來至此欲作苦行。』彼摩那婆即至餘",
    "T03n0179_001:0451b29": "處樹林之中，量地作屋。「彼摩那婆以修善業",
    "T03n0179_001:0451c01": "福德力故，忽得天眼。即時，遙見於其住處",
    "T03n0179_001:0451c02": "相去不遠，有一母虎住在彼處，而彼母虎懷",
    "T03n0179_001:0451c03": "妊將產。時摩那婆見已，念言：『而此母虎將產",
    "T03n0179_001:0451c04": "不久，此虎產已，或容餓死、或時飢餓極受困",
    "T03n0179_001:0451c05": "苦、或食自子。』念已，即問彼婆羅門二仙人",
    "T03n0179_001:0451c06": "言：『誰能割身與此虎者？』「彼即答言：『我等不",
    "T03n0179_001:0451c07": "能自割身施。』作是語已，復過七日，母虎便產。",
    "T03n0179_001:0451c08": "「虎既產已，口銜諸子，復置於地而復還取。時",
    "T03n0179_001:0451c09": "摩那婆見是事已，即便往到二仙人所語言：",
    "T03n0179_001:0451c10": "『大仙！母虎已產。若為利益諸眾生故行苦行",
    "T03n0179_001:0451c11": "者，今正是時，可割身肉與此母虎。』「時彼仙",
    "T03n0179_001:0451c12": "人二婆羅門，即便往至母虎左已，作是思惟：",
    "T03n0179_001:0451c13": "『誰能忍受如是苦事而行大施？誰能自割所",
    "T03n0179_001:0451c14": "愛身肉與此餓虎？』作是念已，彼產母虎即遠",
    "T03n0179_001:0451c15": "逐之。彼二仙人惜身命故，飛空而去。「時摩那",
    "T03n0179_001:0451c16": "婆即便遙語彼婆羅門二仙人言：『此是汝等",
    "T03n0179_001:0451c17": "誓願事耶？』作是語已，即發誓言：『我今捨身",
    "T03n0179_001:0451c18": "以濟餓虎。願令我身以此因緣，必得阿耨多",
    "T03n0179_001:0451c19": "羅三藐三菩提。』作是願已，於彼地處得一利",
    "T03n0179_001:0451c20": "刀，自壞其身以施餓虎。「諸比丘！我愍汝等",
    "T03n0179_001:0451c21": "生於疑心，諸比丘！勿生異疑，莫作餘觀。何",
    "T03n0179_001:0451c22": "以故？汝等當知：爾時於彼蓮華王都銀色女",
    "T03n0179_001:0451c23": "人割二乳者豈異人乎？今我身是。「諸比丘！",
    "T03n0179_001:0451c24": "勿生異疑，莫作餘觀。何以故？汝等當知：我",
    "T03n0179_001:0451c25": "是爾時蓮華王都銀色女也。「諸比丘！勿生異",
    "T03n0179_001:0451c26": "疑，莫作餘觀。何以故？汝等當知：我是爾時",
    "T03n0179_001:0451c27": "名銀色女，捨於二乳濟彼子者。「諸比丘！勿",
    "T03n0179_001:0451c28": "生異疑，莫作餘觀。何以故？汝等當知：羅睺",
    "T03n0179_001:0451c29": "羅者豈異人乎？即是爾時彼童子也。「諸比丘！",
    "T03n0179_001:0452a01": "勿生異疑，莫作異觀。何以故？汝等當知：爾",
    "T03n0179_001:0452a02": "時於彼蓮華王都尸陀林中，為諸鳥眾割捨",
    "T03n0179_001:0452a03": "身者豈異人乎？我身是也。「諸比丘！勿生異",
    "T03n0179_001:0452a04": "疑，莫作餘觀。何以故？汝等當知：爾時二仙",
    "T03n0179_001:0452a05": "婆羅門者豈異人乎？即是汝等諸比丘也。",
    "T03n0179_001:0452a06": "「諸比丘！勿生異疑，莫作餘觀。何以故？汝等",
    "T03n0179_001:0452a07": "當知：我是爾時婆羅門子摩那婆也。",
    "T03n0179_001:0452a08": "「諸比丘！是故我今為比丘說，若諸比丘知施",
    "T03n0179_001:0452a09": "功德及施果報，應施初摶、若施後摶，如是而",
    "T03n0179_001:0452a10": "食。」佛說此時，彼諸比丘皆大歡喜。",
    "T03n0179_001:0452a11": "銀色女經"
}