{
    "T34n1720_002:0371c13": "法華玄論卷第二",
    "T34n1720_002:0371c15": "胡吉藏撰",
    "T34n1720_002:0371c16": "第三釋名。具存梵本應云薩達磨分陀利修",
    "T34n1720_002:0371c17": "多羅。竺法護公翻為正法蓮華。羅什改正為",
    "T34n1720_002:0371c18": "妙餘依舊經。遠公雙用二說。加以多名謂真",
    "T34n1720_002:0371c19": "法好法等也。評曰。什公改正為妙者必應有",
    "T34n1720_002:0371c20": "深致。今當試論之。正以對邪受稱妙以形麁",
    "T34n1720_002:0371c21": "得名。以九十六術為邪五乘之法為正。斯則",
    "T34n1720_002:0371c22": "正名劣也。五乘雖正猶未妙極。唯有一乘",
    "T34n1720_002:0371c23": "最為無上。則妙名為勝。故改前翻用後譯也。",
    "T34n1720_002:0371c24": "頌曰是乘微妙清淨第一勝二乘也。於諸世",
    "T34n1720_002:0371c25": "間為無有上出人天乘也。故對彼麁乘以佛",
    "T34n1720_002:0371c26": "乘為妙矣。問。妙有幾種。答。略明二義一相待",
    "T34n1720_002:0371c27": "妙二絕待妙。相待妙者待麁說妙。絕待妙者",
    "T34n1720_002:0371c28": "非麁非妙不知何以字之。故強名為妙。問。",
    "T34n1720_002:0371c29": "何故立斯二妙。答。至人善巧一往對麁說妙。",
    "T34n1720_002:0372a01": "封執名者謂道乃非麁理應是妙。是故次云",
    "T34n1720_002:0372a02": "待麁說妙未是好妙。所以然者雖復絕麁猶",
    "T34n1720_002:0372a03": "未絕妙。若非麁非妙麁妙兩絕乃名為妙也。",
    "T34n1720_002:0372a04": "絕待之目起自於斯。觀公經序云。寄花宣微",
    "T34n1720_002:0372a05": "而道玄像表。稱之為妙而體絕精麁。頌曰是",
    "T34n1720_002:0372a06": "法不可示言辭相寂滅。二乘所以息慮補處",
    "T34n1720_002:0372a07": "所以絕望。唯佛與佛乃能究盡。評曰。觀公冥",
    "T34n1720_002:0372a08": "同今意也。難曰。詳此釋者唯明果妙。乘通因",
    "T34n1720_002:0372a09": "果者不應偏執。答以理言之唯果妙耳。因乘",
    "T34n1720_002:0372a10": "未極則非妙也。但因學果行故隨分說妙耳。",
    "T34n1720_002:0372a11": "有人但以因乘為妙者未究妙源也。次明二",
    "T34n1720_002:0372a12": "妙一開三顯一以明妙。二開近顯遠以辨妙。",
    "T34n1720_002:0372a13": "此是一經之宗領。故就此以明妙即釋第二",
    "T34n1720_002:0372a14": "法字也。就二中初總論十對次別詳因果。此",
    "T34n1720_002:0372a15": "義若成則名為妙。如其不成便非妙也。總",
    "T34n1720_002:0372a16": "論十對者。問。此言妙者。佛果為是常故言",
    "T34n1720_002:0372a17": "妙。為未是常故言妙。答。光宅雲公言。猶",
    "T34n1720_002:0372a18": "是無常。所以然者教有五時。唯第五涅槃是",
    "T34n1720_002:0372a19": "常住教。四時皆無常。法華是第四時教。是",
    "T34n1720_002:0372a20": "故佛身猶是無常。又此經自說無常如下文",
    "T34n1720_002:0372a21": "言。復倍上數雖復稱久終自有限。故知無常。",
    "T34n1720_002:0372a22": "又藥草品云終歸於空。終歸於空者既是無",
    "T34n1720_002:0372a23": "常終入無餘也。問。既是無常為是了義為不",
    "T34n1720_002:0372a24": "了義。答。此經明一乘了義辨無常不了。故",
    "T34n1720_002:0372a25": "亦了亦不了也。評曰。此經開方便門示真實",
    "T34n1720_002:0372a26": "相。開二種方便示二種真實。二方便者謂乘",
    "T34n1720_002:0372a27": "方便身方便。二真實者謂乘真實身真實。若",
    "T34n1720_002:0372a28": "爾前開三乘是方便一乘是真實。既是實說",
    "T34n1720_002:0372a29": "名為了義。後開身方便身真實。云何未是實",
    "T34n1720_002:0372b01": "說為不了義。若同是方便真實。以後為不",
    "T34n1720_002:0372b02": "了義則前亦應然。又同是方便真實。以前為",
    "T34n1720_002:0372b03": "了以後為不了。亦應以後為了以前為不了",
    "T34n1720_002:0372b04": "也。又同是方便真實。以前為了以後為不了。",
    "T34n1720_002:0372b05": "則前分是滿教後分為半教。前分為深後分",
    "T34n1720_002:0372b06": "為淺。有顛倒過也。今所明者依佛口說。初段",
    "T34n1720_002:0372b07": "明乘之權實後段明身之權實。乘之權實謂",
    "T34n1720_002:0372b08": "究竟乘。身之權實名究竟身。若言乘權實為",
    "T34n1720_002:0372b09": "究竟身權實不究竟。是人但信初分經不信",
    "T34n1720_002:0372b10": "後分經。故信不具足。大經云於十二部中唯",
    "T34n1720_002:0372b11": "信六部不信六部。斯言驗矣。第二明因果",
    "T34n1720_002:0372b12": "義。舊云初開三顯一以明因。次開近顯遠",
    "T34n1720_002:0372b13": "以辨果。依舊判者因亦滿亦半。果則唯半不",
    "T34n1720_002:0372b14": "滿。明會三歸一故一乘究竟為因滿。但明緣",
    "T34n1720_002:0372b15": "因未辨正因。故因不滿。明果雖有近遠之異",
    "T34n1720_002:0372b16": "皆是無常故唯半不滿也。評曰。此釋二失。一",
    "T34n1720_002:0372b17": "者云初段明因後章辨果。是義不然。昔明因",
    "T34n1720_002:0372b18": "三果三今辨因一果一。何得開三顯一但明",
    "T34n1720_002:0372b19": "因耶。若今日明一唯是因者則昔明三乘事",
    "T34n1720_002:0372b20": "亦應然。又明今一佛果乘究竟。明昔三因三",
    "T34n1720_002:0372b21": "果皆不究竟。正引物果一。云何乃明因耶。此",
    "T34n1720_002:0372b22": "義文中已說。二者若言初段明因了後章辨",
    "T34n1720_002:0372b23": "果未了。即因勝而果劣因深而果淺。是義不",
    "T34n1720_002:0372b24": "然。又因異聲聞果同羅漢。所以然者會三歸",
    "T34n1720_002:0372b25": "一故因異聲聞。猶是無常故果同阿羅漢。又",
    "T34n1720_002:0372b26": "以今一因感無常之果。亦應以昔二因招常",
    "T34n1720_002:0372b27": "住之報。不可以三乘因得常住果者。亦不可",
    "T34n1720_002:0372b28": "以一乘因得無常果。又因滿果半則因非果",
    "T34n1720_002:0372b29": "因果非因果。故非因果義也。今所明者對破",
    "T34n1720_002:0372c01": "二失以明二得。初段開三顯一。一者通因果。",
    "T34n1720_002:0372c02": "故昔則有因三果三。今則有因一果一也。二",
    "T34n1720_002:0372c03": "者此經辨究竟之因圓滿之果。會三歸一之",
    "T34n1720_002:0372c04": "因。因名滿因。開近顯遠之果。果名圜果。故",
    "T34n1720_002:0372c05": "因名果因果名因果也。又因具二因故因滿。",
    "T34n1720_002:0372c06": "一者正因謂佛性。二者緣因即萬善如前說",
    "T34n1720_002:0372c07": "也。果具二果一迹身果二法身果也。第三",
    "T34n1720_002:0372c08": "辨三德。初段經明權實二智即是般若。後段",
    "T34n1720_002:0372c09": "辨本迹名為法身。此二無累稱為解脫。是",
    "T34n1720_002:0372c10": "故斯經三德斯備故名為常。問。大經可有三德",
    "T34n1720_002:0372c11": "此經云何亦明三德耶。答。此經明一佛乘因",
    "T34n1720_002:0372c12": "一佛乘果。一佛乘因因具萬行。一佛乘果果",
    "T34n1720_002:0372c13": "具三德。二乘之因因不具萬行。二乘之果果",
    "T34n1720_002:0372c14": "不備三德。若果不備三德則果不異二乘。因",
    "T34n1720_002:0372c15": "不具萬行因不異二乘耳。豈可然乎。問。何以",
    "T34n1720_002:0372c16": "知初段明般若後段辨法身。答。般若是口密",
    "T34n1720_002:0372c17": "法身是身密。如四相品說。前明智之權實故",
    "T34n1720_002:0372c18": "是般若。後辨身之本迹故宜明法身。解脫",
    "T34n1720_002:0372c19": "者斯二無累即解脫也。第四對二緣。初辨",
    "T34n1720_002:0372c20": "智之權實對聲聞說。今明身之本迹對菩薩",
    "T34n1720_002:0372c21": "說。對聲聞說。身子為小中之極。大小交接",
    "T34n1720_002:0372c22": "故反小以歸大。對菩薩說彌勒為因行之極。",
    "T34n1720_002:0372c23": "與法身相隣故反因無常令證果常。若法",
    "T34n1720_002:0372c24": "身猶是無常。則因果同位。因人復何所學耶。",
    "T34n1720_002:0372c25": "又因亦無常果亦無常。則因位之人能測果",
    "T34n1720_002:0372c26": "德。慈氏復何所疑耶。今所明者前對小人說",
    "T34n1720_002:0372c27": "大令小歸大。今對無常人說常令無常人證",
    "T34n1720_002:0372c28": "常。又小劣而大勝故說大。以引小令小慕大。",
    "T34n1720_002:0372c29": "無常劣而常勝故。說常以引無常。令無常者",
    "T34n1720_002:0373a01": "以慕常。故有二教二緣兩段差別。若法身無",
    "T34n1720_002:0373a02": "常者教無引緣之能。緣無欣教之理也。第",
    "T34n1720_002:0373a03": "五明雙治。初段明一乘。異昔三乘。故以三",
    "T34n1720_002:0373a04": "為病一為藥以一斥三。後章明今常。異昔無",
    "T34n1720_002:0373a05": "常。常為藥無常為病以常斥無常。故有今昔",
    "T34n1720_002:0373a06": "藥病相治也。若後段猶明無常者。但有前治",
    "T34n1720_002:0373a07": "無後治也。則前病得消後痾不遣也。問。明果",
    "T34n1720_002:0373a08": "亦異昔也。昔明八十或七百僧祇。今云復倍",
    "T34n1720_002:0373a09": "上數。豈非異耶。答。雖言復倍終是無常。但",
    "T34n1720_002:0373a10": "短長為異耳。若終是無常終無後治也。若言",
    "T34n1720_002:0373a11": "昔是短無常今是長無常。終是無常者。亦應",
    "T34n1720_002:0373a12": "昔日麁三今日妙三。終有三也。若三一相對",
    "T34n1720_002:0373a13": "昔三合不三。亦應常無常相對昔無常今不",
    "T34n1720_002:0373a14": "無常也。第六舉二地。對兩生死。前會三歸",
    "T34n1720_002:0373a15": "一則免於二地。人天乘入一乘故離凡夫地。聲",
    "T34n1720_002:0373a16": "聞緣覺入一乘故離二乘地。離凡聖二地故發",
    "T34n1720_002:0373a17": "菩提心。漸漸修行入十信十住十行十迴向",
    "T34n1720_002:0373a18": "十地乃至等覺。此則因義圓滿也。果若猶是",
    "T34n1720_002:0373a19": "無常則未免二死。若未免二死則未度五百",
    "T34n1720_002:0373a20": "由旬。若已度五百則已免無常。又若果未免",
    "T34n1720_002:0373a21": "二死則果未圓。若果未圓則十地因亦不滿。",
    "T34n1720_002:0373a22": "辨因之義亦不成也。今所明者。初段令一",
    "T34n1720_002:0373a23": "切眾生離凡夫二乘之地發菩提心。乃至修",
    "T34n1720_002:0373a24": "行菩薩行至乎等覺。後章明果永除五住。",
    "T34n1720_002:0373a25": "具傾二死故果義圓。以因滿果圓斯經究竟。",
    "T34n1720_002:0373a26": "第七明二妙。初段明一妙後段明常妙。",
    "T34n1720_002:0373a27": "初段明一妙者以道無有二故名為一。如華",
    "T34n1720_002:0373a28": "嚴云。一切無畏人一道出生死。但一道有",
    "T34n1720_002:0373a29": "二種。一者無九十六種之異故言一。二者無",
    "T34n1720_002:0373b01": "五乘之異故言一。無此二種故言一道。以不",
    "T34n1720_002:0373b02": "一故則便乖道。名之為麁。道無二故稱之為",
    "T34n1720_002:0373b03": "妙。故初段正示一切眾生一道清淨也。第",
    "T34n1720_002:0373b04": "二段示一道是常者。雖知一道清淨但未知",
    "T34n1720_002:0373b05": "一道為常無常。故次明一道是常。以道是",
    "T34n1720_002:0373b06": "常所以為妙。如來是證一道之人。以道常",
    "T34n1720_002:0373b07": "故諸佛亦常。以道妙故體道之人亦妙。以",
    "T34n1720_002:0373b08": "道一故體道之人亦一。故十方諸佛同一法",
    "T34n1720_002:0373b09": "身。所以然者。非道既是無常。道亦無常者。",
    "T34n1720_002:0373b10": "道與非道竟何異耶。若如由來說者。但有一",
    "T34n1720_002:0373b11": "妙無有常妙。妙義不足故不名妙法華也。又",
    "T34n1720_002:0373b12": "一道是常故一可稱妙。由來明一猶是無常。",
    "T34n1720_002:0373b13": "故一亦非妙。若爾非但無常妙。亦無一妙。",
    "T34n1720_002:0373b14": "既無二妙但有二麁。今明唯一正道。隨義說",
    "T34n1720_002:0373b15": "之。以至極無二故名為一。體非生滅所以是",
    "T34n1720_002:0373b16": "常也。第八明三引。釋迦一化始終凡有三",
    "T34n1720_002:0373b17": "引。法華之前謂引邪歸正。佛未出世有二種",
    "T34n1720_002:0373b18": "邪法。一者九十六術出家外道。二者一切世",
    "T34n1720_002:0373b19": "俗在家眾生。此二種雖異並非佛法故名為",
    "T34n1720_002:0373b20": "邪。如來出世引此二邪歸五乘正法。此二種",
    "T34n1720_002:0373b21": "人中有無聞非法者。以人天善根而成熟之。",
    "T34n1720_002:0373b22": "有三乘根性者以三乘法而化度之。故引此",
    "T34n1720_002:0373b23": "二邪歸五乘之正。二者引異歸同。法華之",
    "T34n1720_002:0373b24": "前雖免二邪仍執五異。是故引於五異歸乎",
    "T34n1720_002:0373b25": "一乘。即初段意也。第三引因歸果。五乘雖",
    "T34n1720_002:0373b26": "入一乘猶是因位。故引因歸果令證法身。如",
    "T34n1720_002:0373b27": "聲聞領解明十信之始。彌勒疑除辨十地之",
    "T34n1720_002:0373b28": "終。引此始終二因歸如來究竟法身之果。此",
    "T34n1720_002:0373b29": "三引無教不收無義不盡。非止局釋迦乃貫",
    "T34n1720_002:0373c01": "通諸佛。已以三引究竟故名圓滿之經。即",
    "T34n1720_002:0373c02": "是了義常住。又三引究竟。是故下品明多人",
    "T34n1720_002:0373c03": "得道。自法華之前但有初引未有二引。故得",
    "T34n1720_002:0373c04": "道者少也。若後段猶明無常。但有二引無有",
    "T34n1720_002:0373c05": "三引。又但有引聲聞無有引菩薩。以聲聞",
    "T34n1720_002:0373c06": "不信一今令入一。故引聲聞。菩薩與佛同是",
    "T34n1720_002:0373c07": "無常。云何引菩薩耶。又亦不得引聲聞。所以",
    "T34n1720_002:0373c08": "然者。諸佛及弟子聲聞緣覺眾皆是無常身。",
    "T34n1720_002:0373c09": "云何得引之。又佛若無常令二乘人而起退",
    "T34n1720_002:0373c10": "心不復求佛。又三乘猶是無常名為半字。",
    "T34n1720_002:0373c11": "大經云為聲聞說半字。此經正教菩薩。云",
    "T34n1720_002:0373c12": "何說半字耶。問。三引究竟何故復說涅槃。答。",
    "T34n1720_002:0373c13": "諸子有二種一不失心二者失心。不失心",
    "T34n1720_002:0373c14": "子聞三引究竟皆得領悟。餘失心子聞三引",
    "T34n1720_002:0373c15": "不悟。故方便唱滅為說涅槃方得受道也。",
    "T34n1720_002:0373c16": "若爾涅槃最為鈍根人說。問。涅槃為鈍根人",
    "T34n1720_002:0373c17": "說者應淺耶。答。教非淺也。但於緣悟故轉勢",
    "T34n1720_002:0373c18": "說之。如猶是一藥。不失心者前服失心者",
    "T34n1720_002:0373c19": "後服。猶是一正道。利者前悟鈍者後悟。涅槃",
    "T34n1720_002:0373c20": "法華更無異也。問。涅槃為最鈍根人說者何",
    "T34n1720_002:0373c21": "得經云為人中象王迦葉說耶。答。須識二緣。",
    "T34n1720_002:0373c22": "一歷教不悟緣。從見佛初生乃至聞法華不",
    "T34n1720_002:0373c23": "悟者名歷教不悟緣。此是最鈍根人。至涅",
    "T34n1720_002:0373c24": "槃方悟也。二者前已得悟今至涅槃更復進",
    "T34n1720_002:0373c25": "悟。如迦葉等大利根人。為此人故說涅槃也。",
    "T34n1720_002:0373c26": "又有根緣不聞前教直聞涅槃。即具足識如",
    "T34n1720_002:0373c27": "來究竟因果名大利根人。問。歷聞前教得悟",
    "T34n1720_002:0373c28": "何故是鈍。直聞涅槃領解云何為利。答。歷聞",
    "T34n1720_002:0373c29": "諸教從小至大從淺入深。故為鈍。直聞究",
    "T34n1720_002:0374a01": "竟而悟名為利根也。第九辨三輪義。初段",
    "T34n1720_002:0374a02": "開三顯一謂教權實名說法輪。次章辨開近",
    "T34n1720_002:0374a03": "顯遠名神通輪。說法輪謂始終一切教。一",
    "T34n1720_002:0374a04": "切教雖多不出權實。五乘即權教一乘即實",
    "T34n1720_002:0374a05": "教。昔則開一為五今收五歸一也。神通輪謂",
    "T34n1720_002:0374a06": "始終一切身一切身雖多不出本迹身。始生",
    "T34n1720_002:0374a07": "終滅前凡後聖名為迹身。無始無終不生不",
    "T34n1720_002:0374a08": "滅名為本身。昔則以本垂迹故隱本為顯迹。",
    "T34n1720_002:0374a09": "今則以迹顯本廢迹而明本也。他心輪者通",
    "T34n1720_002:0374a10": "貫二教二身也。問。法華之前亦有三輪義不。",
    "T34n1720_002:0374a11": "答亦有三輪。但說法輪未開教之權實。神",
    "T34n1720_002:0374a12": "通輪未開身之本迹。今始俱開故與昔異也。",
    "T34n1720_002:0374a13": "第十明二說。一者直說。二釋疑成前說。直",
    "T34n1720_002:0374a14": "說者初段明無九十六種之邪異。亦無五乘",
    "T34n1720_002:0374a15": "之正異。三世諸佛唯有一道也。第二段成",
    "T34n1720_002:0374a16": "前說者。道雖無二若猶是無常。還同九十六",
    "T34n1720_002:0374a17": "種道。亦還同五乘之道。不名一道。今明九",
    "T34n1720_002:0374a18": "十六道自是無常道。今明一道是常道。五乘",
    "T34n1720_002:0374a19": "之道謂無常道一乘之道方是常道。故舉常",
    "T34n1720_002:0374a20": "道成前一道也。次別明因妙義。舊云此經",
    "T34n1720_002:0374a21": "但明緣因成佛未明佛性正因。故因亦未妙。",
    "T34n1720_002:0374a22": "評曰。前已略說。此事不輕今當廣說。此經對",
    "T34n1720_002:0374a23": "麁言妙形三辨一。昔有三乘則有三性。今唯",
    "T34n1720_002:0374a24": "一乘則唯一性。蓋是數之然也。若乘一而性",
    "T34n1720_002:0374a25": "三蓋是數不然也。今請難之。若乘一而性",
    "T34n1720_002:0374a26": "三者性既有三。則眾生或有成佛或有不成。",
    "T34n1720_002:0374a27": "所以然者有於三性無有一性。是故或成或",
    "T34n1720_002:0374a28": "不成。若爾者何得經云一豪之善皆成佛耶。",
    "T34n1720_002:0374a29": "又若今無一乘性而成佛者。昔應無三乘性",
    "T34n1720_002:0374b01": "而成三乘也。又昔有三性有成三之理。今無",
    "T34n1720_002:0374b02": "一性無成一理。又無一乘性而成一者。等",
    "T34n1720_002:0374b03": "無三性何不成三。又至法華雖明一乘猶有",
    "T34n1720_002:0374b04": "三性者。則乘一而性三。若乘一而性三。則",
    "T34n1720_002:0374b05": "昔乘三而性一。不可乘三性一豈得乘一性",
    "T34n1720_002:0374b06": "三。又乘一性三即事相違。智人不信。譬如唯",
    "T34n1720_002:0374b07": "成一味復云乳有五性。乳有五性者豈唯成",
    "T34n1720_002:0374b08": "一味。若成一味云何復說性五。微識鹽梅",
    "T34n1720_002:0374b09": "少異木石。不說此言言尚不成。義何猶立。",
    "T34n1720_002:0374b10": "若言今教無有三乘性。異昔有三性者。亦應",
    "T34n1720_002:0374b11": "今教有一性。異昔無一性。蓋亦是數然也。",
    "T34n1720_002:0374b12": "若言今明無三性復明無一性者。既無三性",
    "T34n1720_002:0374b13": "不成三乘。若無一性何猶成一。若言佛不",
    "T34n1720_002:0374b14": "說有一乘性復不明無性。但覆相說一乘成",
    "T34n1720_002:0374b15": "佛者。此無成佛因緣。何由得成佛。夫論成佛",
    "T34n1720_002:0374b16": "者必有其義。眾生有作佛理可成佛耳。不",
    "T34n1720_002:0374b17": "明有理無理何由成耶。譬如不論黃石有金",
    "T34n1720_002:0374b18": "無金而忽令人爐冶。事所未聞。問。此經下",
    "T34n1720_002:0374b19": "云人天兩足尊知法常無性。既言無性豈得",
    "T34n1720_002:0374b20": "說一乘性耶。答。此明破性執耳。又破外道",
    "T34n1720_002:0374b21": "及小乘人因中有性義。若如大經佛性之性",
    "T34n1720_002:0374b22": "豈得言無耶。又難曰。既其無性亦無別佛",
    "T34n1720_002:0374b23": "種異三乘種。今遂有別種異五乘種。何故",
    "T34n1720_002:0374b24": "無別性異三性耶。若言萬行為種無有性者。",
    "T34n1720_002:0374b25": "此之萬行既無有性何必成佛。又一行無佛",
    "T34n1720_002:0374b26": "萬行亦無佛。萬行既成佛者一行亦無何不",
    "T34n1720_002:0374b27": "成耶。龍樹云泥中無瓶而出瓶者。指端無車",
    "T34n1720_002:0374b28": "馬飲食何不出耶。又若言恐昔我執未除故",
    "T34n1720_002:0374b29": "不說佛性者。何不畏今不得成佛而說有性。",
    "T34n1720_002:0374c01": "不應觀前則怯望後便勇。以眾事推之必知。",
    "T34n1720_002:0374c02": "應明佛性又應說佛性。所以然者。佛性是佛",
    "T34n1720_002:0374c03": "乘本。由有佛性故假緣顯之。而但明緣因不",
    "T34n1720_002:0374c04": "說本性。則捨本攀條為不黠也。又天親釋金",
    "T34n1720_002:0374c05": "剛般若已明佛性。況法華而不說。又成道五",
    "T34n1720_002:0374c06": "年說如來藏經明有佛性。況法華未明。若",
    "T34n1720_002:0374c07": "言此非次第教故不應引之。可言金剛般若",
    "T34n1720_002:0374c08": "復是無方說耶。若言天親等不足信者。五時",
    "T34n1720_002:0374c09": "是慧觀所製。四宗是光統著述。何由則受。",
    "T34n1720_002:0374c10": "逆聖順凡良所未喻。若言無文佛性之說故",
    "T34n1720_002:0374c11": "不用者。涅槃華嚴無梨耶之文則涅槃華嚴",
    "T34n1720_002:0374c12": "應未明八識。故不可即就一經令備一切教。",
    "T34n1720_002:0374c13": "則唯有一部八方何施。以有佛性故修行成",
    "T34n1720_002:0374c14": "佛。是故為妙。若無佛性則不成佛故非妙也。",
    "T34n1720_002:0374c15": "次別論壽量。舊云從大品至法華皆無常。",
    "T34n1720_002:0374c16": "汝以何義證法華常耶。評曰。今以三證。一法",
    "T34n1720_002:0374c17": "華前經證。婆數作金剛般若論云。三相異體",
    "T34n1720_002:0374c18": "故離彼三相是如來。此明生住滅三相與法身",
    "T34n1720_002:0374c19": "異體。離彼三相是如來一法身。則知金剛般",
    "T34n1720_002:0374c20": "若已明常義。況法華在後而是無常。若法華",
    "T34n1720_002:0374c21": "在後而是無常者。則般若為勝法華劣也。大",
    "T34n1720_002:0374c22": "品常啼品云。諸佛色身有來去法身無來去。",
    "T34n1720_002:0374c23": "則明法身是常。況法華耶。小品經分明辨法",
    "T34n1720_002:0374c24": "身不可遷滅與大品同意。第三淨名經云佛",
    "T34n1720_002:0374c25": "身無漏諸滿已盡。佛身無為不隨諸數。此",
    "T34n1720_002:0374c26": "二句具足解如來常身。問。此二云何具辨法",
    "T34n1720_002:0374c27": "身。答。佛身無漏者子結斷也。佛身無為不",
    "T34n1720_002:0374c28": "墮諸數者果縛斷也。子果既斷豈非常耶。",
    "T34n1720_002:0374c29": "又佛身無漏故異凡夫身。佛身無為異二乘",
    "T34n1720_002:0375a01": "無常身。是故佛身常恒無有變易。又佛身無",
    "T34n1720_002:0375a02": "漏五住皆傾。佛身無為二死俱離。此異菩薩",
    "T34n1720_002:0375a03": "身。菩薩從初發意至金剛已還。一念無明未",
    "T34n1720_002:0375a04": "斷猶名諸漏無常。苦報猶在不名無為。佛已",
    "T34n1720_002:0375a05": "離之故是常也。又佛身無漏不可為有。佛身",
    "T34n1720_002:0375a06": "無為不可言無。非有非無即是中道法身故",
    "T34n1720_002:0375a07": "名為常。若是二邊則名無常也。又佛身無漏",
    "T34n1720_002:0375a08": "即是解脫。佛身無為謂法身般若。但點雖有",
    "T34n1720_002:0375a09": "三不出得離以具三德。是故名常。又佛身",
    "T34n1720_002:0375a10": "無漏名之為空。佛身無為名為不空。故大涅",
    "T34n1720_002:0375a11": "槃具空不空義。即是常也。淨名尚辨法身是",
    "T34n1720_002:0375a12": "常。況法華耶。又淨名云諸仁者此身無常當",
    "T34n1720_002:0375a13": "樂佛身。既言此身無常當樂佛身。佛身猶是",
    "T34n1720_002:0375a14": "無常與己身同何所樂哉。問。淨名序說明常",
    "T34n1720_002:0375a15": "耳。而未是經正宗也。答。此是愚人問也。領",
    "T34n1720_002:0375a16": "是淨名所說皆是淨名經宗。云何言非正宗",
    "T34n1720_002:0375a17": "耶。故肇師云。始自淨土終訖供養其文雖殊",
    "T34n1720_002:0375a18": "不思議一也。又既非經宗即與宗相害云何",
    "T34n1720_002:0375a19": "說耶。又淨名有二處四會。二處者一菴薗",
    "T34n1720_002:0375a20": "處二方丈處。四會者佛國品菴薗初會。方",
    "T34n1720_002:0375a21": "便品方丈初會。問疾以去方丈重會。菩薩行",
    "T34n1720_002:0375a22": "品以去菴薗重會。若爾方便品是室內說之",
    "T34n1720_002:0375a23": "云何言非經正宗耶。又若淨名經序與正說",
    "T34n1720_002:0375a24": "相違。則餘一切經悉應然也。又子夏之序詩",
    "T34n1720_002:0375a25": "元凱之序傳皆應乖正經也。次引法華文證",
    "T34n1720_002:0375a26": "三說三領解以明之。方便品明一種說。一",
    "T34n1720_002:0375a27": "廣辨教之權實二略明身之本迹。如云唯有",
    "T34n1720_002:0375a28": "一乘法謂實教也。方便說三乘謂權教也。我",
    "T34n1720_002:0375a29": "始坐道場謂迹身也。從久遠劫來讚示涅槃",
    "T34n1720_002:0375b01": "法謂本身也。身子還領二事。初文領解教之",
    "T34n1720_002:0375b02": "權實。次云如今者世尊從生及出家得道轉",
    "T34n1720_002:0375b03": "法輪。亦以方便說。此領身本迹也。既言從",
    "T34n1720_002:0375b04": "生出家是方便迹身者。則不生不滅為實身",
    "T34n1720_002:0375b05": "也。既以生滅為迹身。迹身是無常無生滅為",
    "T34n1720_002:0375b06": "本身。本身則常斯一說一領也。次譬喻品明",
    "T34n1720_002:0375b07": "三車為權教一車為實教。如來已離因果諸",
    "T34n1720_002:0375b08": "患具一切德。謂法身也。而生三界朽故火宅",
    "T34n1720_002:0375b09": "謂迹身也。又云是時長者在門外立謂法身",
    "T34n1720_002:0375b10": "也。驚入火宅謂迹身也。迹身在三界八相成",
    "T34n1720_002:0375b11": "道故有生滅。本身出三界外故是無生滅也。",
    "T34n1720_002:0375b12": "信解品還領二事。一使謂實教也二使謂權",
    "T34n1720_002:0375b13": "教也。長者嚴飾謂本身也。脫珍御服著弊垢",
    "T34n1720_002:0375b14": "衣垂迹身也。問。此明本迹誠如所言。云何用",
    "T34n1720_002:0375b15": "此證常無常。答。今請問。長者眷屬圍繞為是",
    "T34n1720_002:0375b16": "法身為是應身。若是法身云何而有眷屬圍",
    "T34n1720_002:0375b17": "繞。出內取與復云何言中止一城。是釋迦應",
    "T34n1720_002:0375b18": "身者脫珍御服著弊垢衣復喻何身耶。今所明",
    "T34n1720_002:0375b19": "者長者嚴飾即舍那身。出內取與謂舍那教。",
    "T34n1720_002:0375b20": "若爾舍那形教蘊在法華之中。法華教豈不說",
    "T34n1720_002:0375b21": "常耶。復云何言是半字耶。若法華是無常半",
    "T34n1720_002:0375b22": "字教者。舍那佛教義亦應然。問。此中何處有",
    "T34n1720_002:0375b23": "法身常文。答。中止一城既是應身。中止之前",
    "T34n1720_002:0375b24": "即是法身。故以法身垂舍那之迹。則法身是",
    "T34n1720_002:0375b25": "常也。問。釋迦教中何處有三身文。答。像法決",
    "T34n1720_002:0375b26": "疑經云或見我身為舍那。為百千釋迦圍繞。",
    "T34n1720_002:0375b27": "或見我身滿虛空即法身。或見丈六即應身",
    "T34n1720_002:0375b28": "也。問。但應領解二身。何故此經領解三身",
    "T34n1720_002:0375b29": "耶。答。此經領解一化始終故具領三身。三",
    "T34n1720_002:0375c01": "身別自有科。第三周亦具二事。教權實易",
    "T34n1720_002:0375c02": "知。如云我於餘國作佛更有異名。此即明身",
    "T34n1720_002:0375c03": "之本迹也。領解中略而不陳例上可解。問。",
    "T34n1720_002:0375c04": "若爾三周具明形教壽量。何繁說耶。答。二周",
    "T34n1720_002:0375c05": "教廣身略後周身廣教略也。又初周舉二身",
    "T34n1720_002:0375c06": "為成二教。後周舉二教為成二身。次就二",
    "T34n1720_002:0375c07": "涅槃證即是。略釋涅槃義就大小涅槃凡有",
    "T34n1720_002:0375c08": "三異。一者本性寂滅非本性寂滅異。二斷",
    "T34n1720_002:0375c09": "三界內外惑異。三者具眾德不具眾德異。",
    "T34n1720_002:0375c10": "本性寂滅非本性寂滅異者。方便品云我設",
    "T34n1720_002:0375c11": "是方便說諸盡苦道示之以涅槃。是亦非真",
    "T34n1720_002:0375c12": "滅。此明昔方便涅槃也。諸法從本來常自寂",
    "T34n1720_002:0375c13": "滅相。佛子行道已來世得作佛。此明今教真",
    "T34n1720_002:0375c14": "實涅槃。問。此二涅槃有何異耶。答。文中已明",
    "T34n1720_002:0375c15": "竟也。但有人謂此為一乘文非涅槃也。今明",
    "T34n1720_002:0375c16": "不然。經文正對小涅槃明大涅槃。小涅槃為",
    "T34n1720_002:0375c17": "方便大涅槃為真實。故前句明非真實後句",
    "T34n1720_002:0375c18": "明真滅。問。此二涅槃云何開權實耶。答。如經",
    "T34n1720_002:0375c19": "自說小乘人滅煩惱故名小涅槃。大乘中云",
    "T34n1720_002:0375c20": "諸法從本來常自寂滅相故名大涅槃也。問。",
    "T34n1720_002:0375c21": "滅煩惱何故名小。本來寂滅云何名大。答。",
    "T34n1720_002:0375c22": "小乘不知煩惱及身本自不生今亦無滅。故",
    "T34n1720_002:0375c23": "見有煩惱生今欲滅之。是生滅觀故名為小。",
    "T34n1720_002:0375c24": "大乘人知煩惱本自不生今亦無滅。以無生",
    "T34n1720_002:0375c25": "滅觀故名大涅槃也。問。以何亦證小乘人不",
    "T34n1720_002:0375c26": "知本不生今不滅耶。答。即前文為明據義可",
    "T34n1720_002:0375c27": "知也。又釋論云。大乘空門者。謂一切法自",
    "T34n1720_002:0375c28": "性空自相空。小乘空門者即折法明空。攝",
    "T34n1720_002:0375c29": "大乘論云小乘人不知諸法性空。故不得法",
    "T34n1720_002:0376a01": "無我真如也。又淨名經云。佛為增上慢人",
    "T34n1720_002:0376a02": "說斷三毒名為涅槃。若無增上慢佛說三毒",
    "T34n1720_002:0376a03": "即是涅槃。三毒即是涅槃者。三毒本不生今",
    "T34n1720_002:0376a04": "不滅。豈非即是涅槃耶。又法華論釋二乘與",
    "T34n1720_002:0376a05": "一乘有無義。明無有二乘涅槃唯有如來大",
    "T34n1720_002:0376a06": "涅槃。故知此經辨涅槃與小乘異。若爾身",
    "T34n1720_002:0376a07": "豈同昔耶。第二明小乘涅槃與大乘涅槃異",
    "T34n1720_002:0376a08": "者。譬喻品小乘人但離虛妄名為解脫。其實",
    "T34n1720_002:0376a09": "未得一切解脫。三界子果名為虛妄。二乘脫",
    "T34n1720_002:0376a10": "之名得解脫。一切解脫者三界內外一切子",
    "T34n1720_002:0376a11": "果並皆離之名一切解脫。故大小涅槃短長",
    "T34n1720_002:0376a12": "義異也。問。小乘滅三界子縛名有餘。滅三界",
    "T34n1720_002:0376a13": "果縛名無餘。大乘復云何。答。滅三界內外一",
    "T34n1720_002:0376a14": "切子縛盡名有餘。滅三界內外一切果縛盡",
    "T34n1720_002:0376a15": "名無餘。問。小乘先得有餘後入無餘。大乘",
    "T34n1720_002:0376a16": "云何。答。即一時也。障佛無明既斷無常苦",
    "T34n1720_002:0376a17": "報即淨。故二涅槃一時也。出攝大乘論也。",
    "T34n1720_002:0376a18": "第三明大小涅槃異者小乘涅槃不具眾德。",
    "T34n1720_002:0376a19": "大乘涅槃具足眾德。如信解品云我等長夜",
    "T34n1720_002:0376a20": "修習空法。得脫三界苦惱之患。小乘涅槃",
    "T34n1720_002:0376a21": "無身無智故名為空。唯有法無人故名為空。",
    "T34n1720_002:0376a22": "大涅槃者具足身智及以人法。故信解品云",
    "T34n1720_002:0376a23": "無漏無為諸法之王。此文含一切義。無漏",
    "T34n1720_002:0376a24": "故謂解脫德。無為故具法身般若德。無漏無",
    "T34n1720_002:0376a25": "為即是法也。諸法之王即是人。故知如來",
    "T34n1720_002:0376a26": "之身無漏無為即是涅槃人法具足。信解品",
    "T34n1720_002:0376a27": "未具釋此義也。又譬喻品明如來涅槃異二",
    "T34n1720_002:0376a28": "乘涅槃。義如云。皆以如來滅度而滅度之。",
    "T34n1720_002:0376a29": "不令有人獨得滅度。此明大小二滅異。即是",
    "T34n1720_002:0376b01": "果果異也。又云是諸眾生脫三界者。悉與",
    "T34n1720_002:0376b02": "諸佛禪定解脫娛樂之具。此明佛眾德異。二",
    "T34n1720_002:0376b03": "乘德即果義異。問。大經何故先明果後辨果",
    "T34n1720_002:0376b04": "果。法華文前明果果後辨果耶。答。攝大乘論",
    "T34n1720_002:0376b05": "明佛二果與法華同。而兩經異者。法華為小",
    "T34n1720_002:0376b06": "乘人保滅為正。欲以大滅代小滅。如以大車",
    "T34n1720_002:0376b07": "代小車。故先明大滅。小乘人不以餘德為貴",
    "T34n1720_002:0376b08": "後明餘德也。大經云欲歎涅槃故銘涅槃是",
    "T34n1720_002:0376b09": "果中之果居最後也。又此二實無前後。但約",
    "T34n1720_002:0376b10": "義分之耳。問。舉二涅槃異欲何所明耶。答。欲",
    "T34n1720_002:0376b11": "例顯二身異也。大小二涅槃既異。大小二法",
    "T34n1720_002:0376b12": "身亦異。小乘五分法身是生滅無常身。大乘",
    "T34n1720_002:0376b13": "法身謂無生滅常身也。若此經明法身猶是",
    "T34n1720_002:0376b14": "無常者。亦應此經明涅槃不異小乘也。問。此",
    "T34n1720_002:0376b15": "經明涅槃與昔不異。何以知然。此經明佛既",
    "T34n1720_002:0376b16": "是無常終入無餘與小乘同也。又初品云佛",
    "T34n1720_002:0376b17": "此夜滅度如薪盡火滅。故知與小乘不異。評",
    "T34n1720_002:0376b18": "曰。此是大事宜請詳定。前引方便品及譬喻",
    "T34n1720_002:0376b19": "品。佛口自說大小二涅槃為異。何故違反佛",
    "T34n1720_002:0376b20": "語而言不異。如此即是無信人也。又難曰。",
    "T34n1720_002:0376b21": "若大小二乘同一涅槃則因異而果同。是事",
    "T34n1720_002:0376b22": "不然。又大小乘本期在果。在果既同何須因",
    "T34n1720_002:0376b23": "異。今所明者二因異故二果亦異。無復異因",
    "T34n1720_002:0376b24": "終歸一因。無復異果終歸一果。問。此經云佛",
    "T34n1720_002:0376b25": "此夜滅度如薪盡火滅。此是小乘灰斷涅槃。",
    "T34n1720_002:0376b26": "云何言是大乘涅槃耶。答。言薪盡火滅者感",
    "T34n1720_002:0376b27": "以為薪應以為火。故感盡而應息耳。問。何",
    "T34n1720_002:0376b28": "以知然。答。壽量品云以方便力故說有滅不",
    "T34n1720_002:0376b29": "滅。豈同二乘灰身滅智云如薪盡火滅耶。又",
    "T34n1720_002:0376c01": "感盡應必滅。蓋是數之然也。大經云諸佛法",
    "T34n1720_002:0376c02": "爾有為亦然。問。有人云諸法從本來常自寂",
    "T34n1720_002:0376c03": "滅相。此明一乘寂滅三乘之相。汝今何故",
    "T34n1720_002:0376c04": "以配涅槃耶。答。此是人情義耳非佛義也。佛",
    "T34n1720_002:0376c05": "經前偈明非真滅後偈辨真滅。云何將配一",
    "T34n1720_002:0376c06": "乘義耶。若以此文明一乘無三相者。前文應",
    "T34n1720_002:0376c07": "云三乘非真滅。不應言涅槃非真滅也。問。今",
    "T34n1720_002:0376c08": "正明三乘一乘云何乃解涅槃耶。答。正以涅",
    "T34n1720_002:0376c09": "槃異故分三乘一乘異耳。良由一乘涅槃是",
    "T34n1720_002:0376c10": "真滅三乘涅槃非真滅。故一乘是真乘三乘",
    "T34n1720_002:0376c11": "非真乘耳。若不以涅槃異以簡三一者。復用",
    "T34n1720_002:0376c12": "何物簡耶。講經者多迷此處希熟觀文也。復",
    "T34n1720_002:0376c13": "有人言諸法從本來常自寂滅相者。初段開",
    "T34n1720_002:0376c14": "三顯一。未得說言寶所涅槃。故且用大品",
    "T34n1720_002:0376c15": "實相涅槃故云本來寂滅耳。評曰。是亦不然。",
    "T34n1720_002:0376c16": "若攝大乘及地論正明自性清淨為大乘涅",
    "T34n1720_002:0376c17": "槃。即是今文本來寂滅相也。彼論既釋究",
    "T34n1720_002:0376c18": "竟涅槃。則知法華辨圓極真滅。問。眾人何",
    "T34n1720_002:0376c19": "故皆暗而子獨明乎。答。初釋以五時局。後解",
    "T34n1720_002:0376c20": "將二段判。不細尋文故失其妙旨也。次引",
    "T34n1720_002:0376c21": "關河舊說以證常無常義。昔竺法護翻舊法",
    "T34n1720_002:0376c22": "華猶未見判其宗旨。自羅什所譯新本長安",
    "T34n1720_002:0376c23": "僧叡法師親對翻之。其法華序云。以壽無",
    "T34n1720_002:0376c24": "量永劫未足以明其久。分身無數萬形不足",
    "T34n1720_002:0376c25": "以異其體。然則壽量定其非數。分身明其",
    "T34n1720_002:0376c26": "不實。普賢顯其無來。多寶證其不滅。評曰。叡",
    "T34n1720_002:0376c27": "公親承羅什製斯序者。即明常其明證。蓋是",
    "T34n1720_002:0376c28": "法華宗本不得不依之矣。次河西道朗對翻",
    "T34n1720_002:0376c29": "涅槃。其人亦者法華統略明說法華經凡有",
    "T34n1720_002:0377a01": "五意。第四意云。為明法身真化不異存沒理",
    "T34n1720_002:0377a02": "一如多寶品說。而群生不解為顯此義故說",
    "T34n1720_002:0377a03": "斯經。又云多寶塔現明法身常存。壽量品明",
    "T34n1720_002:0377a04": "與大虛齊量。評曰。道朗著涅槃疏世盛行之。",
    "T34n1720_002:0377a05": "其所解法華理非謬說。明常之旨還符叡公。",
    "T34n1720_002:0377a06": "道場慧觀云。同往之三會便歸一乘之始也。",
    "T34n1720_002:0377a07": "滅影澄神乘之終也。滅影謂息迹澄神則明",
    "T34n1720_002:0377a08": "本。故迹無常而本常。評曰。還同叡公義也。次",
    "T34n1720_002:0377a09": "注法華云。非存亡之數曰壽。出脩夭之限稱",
    "T34n1720_002:0377a10": "量。明法身非形年所攝。使大士修踐極之照。",
    "T34n1720_002:0377a11": "不以伽耶而成佛百年為期頤也。評曰。注釋",
    "T34n1720_002:0377a12": "猶是明常而意極清玄也。何者既云非存非",
    "T34n1720_002:0377a13": "亡。即是不生不滅不修不夭非常無常。與涅",
    "T34n1720_002:0377a14": "槃經明法身絕百非不異也。次竺道生云。夫",
    "T34n1720_002:0377a15": "色身佛者應現而有無有實形也。形既不實",
    "T34n1720_002:0377a16": "豈有壽哉。然則萬形同致古今為一。古亦今也。",
    "T34n1720_002:0377a17": "今亦古也。無時不有無處不在。若有時不有",
    "T34n1720_002:0377a18": "有處不在者。於眾生然耳。佛不爾也。是以極",
    "T34n1720_002:0377a19": "決長壽云伽耶是也。伽耶是者非復伽耶。伽",
    "T34n1720_002:0377a20": "耶既非彼長何獨是乎。長短斯亡長短斯存",
    "T34n1720_002:0377a21": "焉。評曰。道朗僧叡但明常義耳。生公注經明",
    "T34n1720_002:0377a22": "非常非無常義也。常無常皆是斥病對治悉",
    "T34n1720_002:0377a23": "檀耳。第一義悉檀即是法身。法身豈常無常",
    "T34n1720_002:0377a24": "等五句可取耶。問。藥草喻品云究竟涅槃常",
    "T34n1720_002:0377a25": "寂滅相終歸於空。豈非終入無餘捨無常身",
    "T34n1720_002:0377a26": "智耶。評曰。光宅此言不識文意也。若云此經",
    "T34n1720_002:0377a27": "明涅槃空即是滅身智者。涅槃云大涅槃空",
    "T34n1720_002:0377a28": "可得然耶。又若身智終無常者與二乘竟復",
    "T34n1720_002:0377a29": "何異耶。今明藥草品分明有二究竟凡舉兩",
    "T34n1720_002:0377b01": "果。一者初文云究竟至於一切種智。此舉智",
    "T34n1720_002:0377b02": "果究竟。顯二乘人智不究竟也。二者云究竟",
    "T34n1720_002:0377b03": "涅槃常寂滅相。終歸於空。此舉斷究竟。顯二",
    "T34n1720_002:0377b04": "乘人斷不究竟既明兩義。是以前後開二文",
    "T34n1720_002:0377b05": "也。以後明斷究竟故。所以涅槃空無諸相。問。",
    "T34n1720_002:0377b06": "何以知舉果及果果耶。答。譬喻品合大車亦",
    "T34n1720_002:0377b07": "舉二果皆以如來滅度。滅度謂果果也。諸佛",
    "T34n1720_002:0377b08": "定慧謂果也。佛德雖多莫出斯二也。又龍法",
    "T34n1720_002:0377b09": "師為法華之宗。其人云。大涅槃空無諸相。又",
    "T34n1720_002:0377b10": "云空無煩惱。與今意同也。印法師云終歸常",
    "T34n1720_002:0377b11": "住第一義空。忠法師云終歸第一義空智慧",
    "T34n1720_002:0377b12": "也。又有人云佛果無累故空。注經云空有同",
    "T34n1720_002:0377b13": "盡乃名為空。評曰。前法師皆云常住空無相。",
    "T34n1720_002:0377b14": "或注經意逈越前判。謂空有俱絕故名為空",
    "T34n1720_002:0377b15": "也。問。既言壽量豈是常耶。答。若爾稱無量壽",
    "T34n1720_002:0377b16": "應是常也。阿彌陀經云無量壽既非常者。今",
    "T34n1720_002:0377b17": "明壽量豈無常耶。今明有四句。一者實有量",
    "T34n1720_002:0377b18": "歎美長遠故言無量。如阿彌陀經。二者實無",
    "T34n1720_002:0377b19": "量欲明量齊大虛故言壽量。即此經也。金光",
    "T34n1720_002:0377b20": "明亦爾。三者實無量而言無量。如大經云唯",
    "T34n1720_002:0377b21": "佛覩佛其壽無量。四者有量而言有量。如言",
    "T34n1720_002:0377b22": "釋迦壽八十也。問。若此經明常何用涅槃耶。",
    "T34n1720_002:0377b23": "答。前已說竟。法華已明一乘勝鬘復何用明",
    "T34n1720_002:0377b24": "一耶。大品明空解諸般若復何用明耶。又若",
    "T34n1720_002:0377b25": "爾者第三時但有維摩明抑揚。思益應無用",
    "T34n1720_002:0377b26": "耶。問。二經明常者有何異耶。答。此經直明",
    "T34n1720_002:0377b27": "二義。一者教權實二者身真應。略開斯二眾",
    "T34n1720_002:0377b28": "便解了。大經廣明四德三點緣正二因。故",
    "T34n1720_002:0377b29": "與此經語異意同也。問。汝雖種種門說佛是",
    "T34n1720_002:0377c01": "常。此就道理明是常耳。而此經文佛口自",
    "T34n1720_002:0377c02": "說無常。不應違經明是常耶。如經云復倍",
    "T34n1720_002:0377c03": "上數終有限極。故終是無常也。答。此經明",
    "T34n1720_002:0377c04": "久已成佛。斯久已證常。證常之時尚非補",
    "T34n1720_002:0377c05": "處所知。今言復倍上數者證常已後。此豈",
    "T34n1720_002:0377c06": "可知。窮學不知則唯佛覩佛其壽無量。是",
    "T34n1720_002:0377c07": "故常也。又復倍上數者欲敘佛無始終義也。",
    "T34n1720_002:0377c08": "前明久已成佛而逸多不見其初。明無始",
    "T34n1720_002:0377c09": "義。今言復倍上數彌勒不見其後。明無終",
    "T34n1720_002:0377c10": "義。問曰。何故明無始終。答。見寶塔品亦因",
    "T34n1720_002:0377c11": "事密表不生滅。今假微塵譬明無始終。以",
    "T34n1720_002:0377c12": "身無生滅異凡夫二乘之身。壽無始終異凡",
    "T34n1720_002:0377c13": "夫二乘之壽。以凡夫二乘之身為生滅所",
    "T34n1720_002:0377c14": "遷。壽則有始成終盡一期所壞。故如來身",
    "T34n1720_002:0377c15": "不生滅壽無始終也。又肇法師涅槃論正",
    "T34n1720_002:0377c16": "明此二義。六趣無以攝其生。力負無以化",
    "T34n1720_002:0377c17": "其體。謂無生滅也。隨之不得其蹤。迎之罔",
    "T34n1720_002:0377c18": "眺其首明無始終。肇公不見涅槃華嚴。還採",
    "T34n1720_002:0377c19": "法華般若以作斯論。故與經意符也。問。此但",
    "T34n1720_002:0377c20": "經明成佛久耳。云何是無始終耶。答。今請詳",
    "T34n1720_002:0377c21": "經意。若但明成佛久者於緣竟有何益耶。所",
    "T34n1720_002:0377c22": "以然者。始成之與久成皆是無常。今開久成",
    "T34n1720_002:0377c23": "竟有何利。今深取佛意者。昔明始於伽耶",
    "T34n1720_002:0377c24": "終乎雙樹。故是無常之壽。補處不見其初窮",
    "T34n1720_002:0377c25": "學不知其後。唯佛覩佛其壽無量。考斯文",
    "T34n1720_002:0377c26": "旨豈不允哉。三省愈彰再思已決也。故法華",
    "T34n1720_002:0377c27": "論云。復倍上數者示現如來常命。方便顯多",
    "T34n1720_002:0377c28": "數過上數不可知故也。余見此文悲喜交至",
    "T34n1720_002:0377c29": "也。又問若以近成為方便以久成為實說者。",
    "T34n1720_002:0378a01": "法華明久成此實說。華嚴辨始成正覺便是",
    "T34n1720_002:0378a02": "方便。未可然矣。又大經云我聞半偈超彌勒",
    "T34n1720_002:0378a03": "九劫先得成佛。今請問之。超九劫者為是實",
    "T34n1720_002:0378a04": "說為是權教。若是實說者則法華為方便。又",
    "T34n1720_002:0378a05": "若超九劫為實說者諸小乘經論明超九劫。若",
    "T34n1720_002:0378a06": "爾三藏為實教法華是權經。若言法華明久",
    "T34n1720_002:0378a07": "為實。大經明超九劫為權者。則法華為實涅",
    "T34n1720_002:0378a08": "槃為權。又法華已開近云何涅槃更覆遠耶。",
    "T34n1720_002:0378a09": "若近遠兩經迴互者。三一之教義亦應然。",
    "T34n1720_002:0378a10": "又問若法華開近顯遠。明久已成佛為本近",
    "T34n1720_002:0378a11": "成為迹者。何故常不輕品更覆遠明近隱本",
    "T34n1720_002:0378a12": "辨迹耶。不應一經之內前後相違。若一經之",
    "T34n1720_002:0378a13": "中本迹或覆或開。則三一或會或不會也。又",
    "T34n1720_002:0378a14": "若此經為明久已成佛實說者。則初開三顯",
    "T34n1720_002:0378a15": "一諸佛共同。開近顯遠則釋迦獨有也。若",
    "T34n1720_002:0378a16": "言此義為例者。下分別功德品諸菩薩皆發",
    "T34n1720_002:0378a17": "願。願我於未來說壽亦如是。豈得言釋迦獨",
    "T34n1720_002:0378a18": "有開近顯遠而餘佛無耶。以此眾事詳之。但",
    "T34n1720_002:0378a19": "知是寄無始終以顯法身常義。有始終者皆",
    "T34n1720_002:0378a20": "是應迹。以此義通上諸經無一豪滯也。此義",
    "T34n1720_002:0378a21": "難明。本迹義及壽量品文更廣論之。又設以",
    "T34n1720_002:0378a22": "復倍上數之言證無常者。經有二文前文明",
    "T34n1720_002:0378a23": "壽命無量阿僧祇劫常住不滅。後明復倍之",
    "T34n1720_002:0378a24": "言。若以後說為無常者。何故不以前證為",
    "T34n1720_002:0378a25": "常。問。何故前後相違耶。答。後文舉因說果。明",
    "T34n1720_002:0378a26": "行菩薩道時所得壽命于今未盡。況得佛壽",
    "T34n1720_002:0378a27": "命而可盡耶。如在太子之位資財猶尚未竭。",
    "T34n1720_002:0378a28": "況登天子之位俸祿可盡耶。問。云何因中壽",
    "T34n1720_002:0378a29": "命不可盡耶。答。從十信至十地位。行既深",
    "T34n1720_002:0378b01": "則壽亦無量。況法身之齡而可竭盡耶。又必",
    "T34n1720_002:0378b02": "是無常而說是常者。此依道理則應獲福無",
    "T34n1720_002:0378b03": "邊。以佛說教本為顯理故也。若是常住而",
    "T34n1720_002:0378b04": "言無常得無量罪。如釋論云實無十方佛敬",
    "T34n1720_002:0378b05": "言有者則得福也。實有十方佛而言無者則",
    "T34n1720_002:0378b06": "獲大罪也。今明是經究竟法身。百非不非",
    "T34n1720_002:0378b07": "百是不是與大經及華嚴不異。尚不可言常",
    "T34n1720_002:0378b08": "豈可言是無常耶。故名果妙。以此因果妙",
    "T34n1720_002:0378b09": "故名為妙法。次釋蓮華義。有人言外國名",
    "T34n1720_002:0378b10": "分陀利。此間翻為蓮華。蓮華有四色簡三取",
    "T34n1720_002:0378b11": "一。謂白蓮華名分陀利。白者諸色中本亦是",
    "T34n1720_002:0378b12": "喻白淨平等慧。問。何故佛眼喻青蓮華。答。青",
    "T34n1720_002:0378b13": "者喻佛眼色取相似為喻。白者諸色之本明",
    "T34n1720_002:0378b14": "一乘是三乘之本。故取白不取三。評曰。不",
    "T34n1720_002:0378b15": "然蓮華者蓋是通名。分陀利此為別稱。何以",
    "T34n1720_002:0378b16": "知然。叡師序云諸華之中蓮華最勝。而華",
    "T34n1720_002:0378b17": "未敷名屈摩羅。敷而將落名迦摩羅。處中",
    "T34n1720_002:0378b18": "盛時名分陀利。遠法師云分陀利伽是蓮華",
    "T34n1720_002:0378b19": "開發時名。然此華體以時遷名隨形變。初",
    "T34n1720_002:0378b20": "出未開名屈摩藍。衰落之時名為摩賴。當開",
    "T34n1720_002:0378b21": "發盛美色香具足時名分陀利伽。大經十六",
    "T34n1720_002:0378b22": "卷解十號云。人中蓮華分陀利華。二名並出。",
    "T34n1720_002:0378b23": "應有通別之異。又列四華最後云分陀利華。",
    "T34n1720_002:0378b24": "河西道朗云鮮白色。又餘處翻為赤色最香",
    "T34n1720_002:0378b25": "蓮華。今明蓮華是眾華中之勝分陀利。又",
    "T34n1720_002:0378b26": "是蓮華中之美所以云分陀利華也。又大經",
    "T34n1720_002:0378b27": "偈問云何處濁世不污如蓮華。下菩薩品具",
    "T34n1720_002:0378b28": "舉四華答。故知蓮華是通名分陀利為別稱",
    "T34n1720_002:0378b29": "也。今以通名為翻故云蓮華也。若未開但",
    "T34n1720_002:0378c01": "因而無果。若已落但果而無因。今取正開因",
    "T34n1720_002:0378c02": "果分明。華譬因實喻果華譬教實喻理。問。何",
    "T34n1720_002:0378c03": "故梵本舉其別稱謂分陀利。此間存其通名",
    "T34n1720_002:0378c04": "稱為蓮華。答。分陀利必是蓮華。今取分陀",
    "T34n1720_002:0378c05": "利之蓮華非異蓮華也。又外國此華有三時",
    "T34n1720_002:0378c06": "異名。此間無有三時異翻。故存其通稱故含",
    "T34n1720_002:0378c07": "得別也。問。以何義故取蓮華喻此經耶。答。",
    "T34n1720_002:0378c08": "略明十六種義。一明此華眾華中最第一。",
    "T34n1720_002:0378c09": "釋論云陸生中須漫那華為第一。水生中青",
    "T34n1720_002:0378c10": "蓮華為第一。以喻此經眾經中最為第一。",
    "T34n1720_002:0378c11": "故下云諸佛已說今說當說。而此法華最為",
    "T34n1720_002:0378c12": "深妙。問曰。已說即是法華之前謂般若等。",
    "T34n1720_002:0378c13": "當說即是法華之後謂涅槃等。何因緣故言",
    "T34n1720_002:0378c14": "法華最為難信解也。答。諸大乘經顯道乃當",
    "T34n1720_002:0378c15": "無異。但法華已前大小分流法華已後會三",
    "T34n1720_002:0378c16": "又竟。但此經是反三之始歸一之初。故最為",
    "T34n1720_002:0378c17": "難解稱為第一也。二明此華由種而生喻一",
    "T34n1720_002:0378c18": "乘從緣而起。故下偈云佛種從緣起是故說",
    "T34n1720_002:0378c19": "一乘。三明此華開合有時。開則為晝合則",
    "T34n1720_002:0378c20": "為夜。以喻一乘隱顯有時。大緣未熟故隱",
    "T34n1720_002:0378c21": "緣熟故顯。四明此華能為瑞相。喻見法華",
    "T34n1720_002:0378c22": "必知眾生皆得成佛。五明此華有三時之異",
    "T34n1720_002:0378c23": "終不離一華。以喻於一佛乘分別說三雖說",
    "T34n1720_002:0378c24": "三乘終歸一乘。六明此華從微至著。以喻",
    "T34n1720_002:0378c25": "此經明眾生一禮之福一念之功漸漸成佛。",
    "T34n1720_002:0378c26": "七明大梵王眾生之祖從此華生。喻十方三",
    "T34n1720_002:0378c27": "世諸佛根本法身由此經有也。八明此華為",
    "T34n1720_002:0378c28": "人天之所愛敬。喻此經眾聖之所尊重。九",
    "T34n1720_002:0378c29": "明此華雖生淤泥泥不能染污以喻一乘雖在",
    "T34n1720_002:0379a01": "三乘污泥污泥不能染污。十明此華生必在",
    "T34n1720_002:0379a02": "淤泥。喻一乘之人必起自生死。十一明此華",
    "T34n1720_002:0379a03": "開而現實。喻此經言巧而理顯也。十二明",
    "T34n1720_002:0379a04": "此華不生而已生則華實俱含。喻此經不說",
    "T34n1720_002:0379a05": "而已說則因果雙辨。問曰。若華實俱含將非",
    "T34n1720_002:0379a06": "因中有果因果並耶。答。蓮華未是果故非一",
    "T34n1720_002:0379a07": "時。離蓮華無果亦非前後也。十三者明此華",
    "T34n1720_002:0379a08": "必生於菓。餘華不爾或生不生。喻一乘之因",
    "T34n1720_002:0379a09": "必當作佛三乘之因或作或不作。十四者明",
    "T34n1720_002:0379a10": "此華為諸佛之所踐翫眾聖之所託生。喻此",
    "T34n1720_002:0379a11": "經諸佛護念教菩薩法也。十五明未敷之時",
    "T34n1720_002:0379a12": "而蓮實不現。喻佛初出世說法明有三乘一",
    "T34n1720_002:0379a13": "乘蓮實未現。華開實方現開方便門一乘真",
    "T34n1720_002:0379a14": "實方現。故此華有開未開。喻三乘之權一",
    "T34n1720_002:0379a15": "乘之實也。十六者佛初成正覺。故蓮華藏",
    "T34n1720_002:0379a16": "世界說一乘法門。今為二乘人說於一乘。",
    "T34n1720_002:0379a17": "令二乘人同入法界共在蓮華藏土。故借蓮",
    "T34n1720_002:0379a18": "華以表此義。問。蓮華但是譬名亦得是法說",
    "T34n1720_002:0379a19": "也。答。大集經偈云。慈悲為莖智慧為葉三昧",
    "T34n1720_002:0379a20": "為鬚解脫為敷。菩薩蜂王採甘露味。是故敬",
    "T34n1720_002:0379a21": "禮妙法蓮華。若觀此意具以眾德為蓮華也。",
    "T34n1720_002:0379a22": "問。蓮華有幾種。答。釋論云有三種。一人中蓮",
    "T34n1720_002:0379a23": "華十餘葉也。二天中蓮華百葉。三菩薩淨土",
    "T34n1720_002:0379a24": "中華有千葉或無量葉。取其最勝為喻。即",
    "T34n1720_002:0379a25": "舉菩薩華也。借近以況遠者取即目華也。",
    "T34n1720_002:0379a26": "晚見法華論明此大乘修多羅有十七種名。",
    "T34n1720_002:0379a27": "顯示甚深功德。應知一名無量義經者成就",
    "T34n1720_002:0379a28": "字義故。以此法門說彼甚深妙境界法故。",
    "T34n1720_002:0379a29": "甚深妙境界者諸佛如來最勝境界法故。二",
    "T34n1720_002:0379b01": "名最勝修多羅者三藏中最勝妙藏成就故。",
    "T34n1720_002:0379b02": "三名大方廣者無量大乘門隨眾生根住持成",
    "T34n1720_002:0379b03": "就故。四名教菩薩法者為教化根熟菩薩隨",
    "T34n1720_002:0379b04": "器法成就故。五者名佛所護念者依佛如來",
    "T34n1720_002:0379b05": "有此法故。六名一切諸佛祕密法者此法甚",
    "T34n1720_002:0379b06": "深如來知故。七名一切佛藏者如來功德三",
    "T34n1720_002:0379b07": "昧之藏在此經故。八名一切諸佛密處者根",
    "T34n1720_002:0379b08": "未熟眾生非法器不與故。九名能生一切諸",
    "T34n1720_002:0379b09": "佛者聞此法門能成佛菩提故。十名一切諸",
    "T34n1720_002:0379b10": "佛道場者。聞此法門能成阿耨三菩提。非",
    "T34n1720_002:0379b11": "餘修多羅故。十一名一切諸佛所轉法輪者。",
    "T34n1720_002:0379b12": "此法門能破一切諸障故。十二名一切說佛",
    "T34n1720_002:0379b13": "堅固舍利。謂如來真如法身於此修多羅不",
    "T34n1720_002:0379b14": "壞故。十三名一切諸佛大巧方便經者。依",
    "T34n1720_002:0379b15": "此法門成大菩提已。為眾生說天人聲聞辟",
    "T34n1720_002:0379b16": "支佛等法故。十四名說一乘經者。此法門",
    "T34n1720_002:0379b17": "顯示如來阿耨三菩提究竟之體。二乘非究",
    "T34n1720_002:0379b18": "竟故。十五名第一義住者。此法門即是如",
    "T34n1720_002:0379b19": "來法身究竟住處故。十六名妙法蓮華經者。",
    "T34n1720_002:0379b20": "有二種義何等為二。一者出水義不可盡出",
    "T34n1720_002:0379b21": "離小乘泥濁水故。復有義蓮華出泥水喻諸",
    "T34n1720_002:0379b22": "聲聞入如來大眾中坐。如諸菩薩坐蓮華上。",
    "T34n1720_002:0379b23": "聞說無上智慧清淨境界證如來密藏故。二",
    "T34n1720_002:0379b24": "華開者眾生於大乘中心怯弱不能生信故。",
    "T34n1720_002:0379b25": "開示如來淨妙法身令生信心故。十七名法",
    "T34n1720_002:0379b26": "門者攝成就故。攝成就者。攝取無量名句",
    "T34n1720_002:0379b27": "字身頻婆羅阿閦婆等偈故也。",
    "T34n1720_002:0379b28": "第四辨經宗旨。問。此經以何為宗耶。答。說",
    "T34n1720_002:0379b29": "者甚眾。略陳所見有十三家。第一遠師云此",
    "T34n1720_002:0379c01": "經以一乘為宗。一乘之法所謂妙法。如譬喻",
    "T34n1720_002:0379c02": "品云是乘微妙清淨第一於諸世間為無有上。",
    "T34n1720_002:0379c03": "評曰。未見遠師序本。相傳云爾然。尋經始終",
    "T34n1720_002:0379c04": "雖明一乘而一乘具有因果。何得但用於因不",
    "T34n1720_002:0379c05": "取於果。此則得在於因失在於果。又且果門",
    "T34n1720_002:0379c06": "已備可得稱妙。因行未圓何得稱妙。以果妙",
    "T34n1720_002:0379c07": "故可得為宗。因既不妙豈得為宗也。第二龍",
    "T34n1720_002:0379c08": "師云此經但以果為宗。彼云妙法者如來靈",
    "T34n1720_002:0379c09": "智體也。陶練滓累眾麁斯盡故云妙也。動靜",
    "T34n1720_002:0379c10": "軌物故云法也。法既真妙難以言辨。故借蓮",
    "T34n1720_002:0379c11": "華為譬。所以果智為宗也。評曰。光宅受經於",
    "T34n1720_002:0379c12": "印印稟承於龍。龍為法華之匠。然此釋以文",
    "T34n1720_002:0379c13": "義兩推實符會經致。何以知之。開宗之始廣",
    "T34n1720_002:0379c14": "說之初皆歎佛慧。故云為說佛慧故諸佛出",
    "T34n1720_002:0379c15": "於世。又云我所得智慧微妙最第一。故知一",
    "T34n1720_002:0379c16": "經始終皆明佛慧也。以理推者三乘智慧猶",
    "T34n1720_002:0379c17": "未圓滿。唯佛智慧乃稱究竟。既欲引三趣",
    "T34n1720_002:0379c18": "一宜令皆學佛慧。則以佛慧為宗也。然此",
    "T34n1720_002:0379c19": "慧照無不圓。累無不盡。稱之為妙。體可軌",
    "T34n1720_002:0379c20": "模名之為法。唯此一慧為實餘二非真稱為",
    "T34n1720_002:0379c21": "一也。虛通自在縱任無礙目之為乘。詳此釋",
    "T34n1720_002:0379c22": "意應無間然矣。但既有妙果必有妙因。考",
    "T34n1720_002:0379c23": "經始終因果斯備。若偏以果為宗即得在於",
    "T34n1720_002:0379c24": "果失在於因。義亦未允也。第三宋道場慧觀",
    "T34n1720_002:0379c25": "法師序云。此經以妙一為名真慧為體。妙一",
    "T34n1720_002:0379c26": "為名者。三乘異流是即非真。終期會歸其乘",
    "T34n1720_002:0379c27": "唯一。其乘唯一謂之妙法。頌曰是乘微妙",
    "T34n1720_002:0379c28": "清淨第一。於諸世間為無有上。真慧為體",
    "T34n1720_002:0379c29": "者。釋迦玄音始唱讚佛慧甚深。多寶歎善",
    "T34n1720_002:0380a01": "則稱平等大慧。頌曰為說佛慧故諸佛出於",
    "T34n1720_002:0380a02": "世。唯此一事實餘二則非真。其序又云。會",
    "T34n1720_002:0380a03": "三歸一乘之始也。此明三乘同入一乘始得",
    "T34n1720_002:0380a04": "信解。故名為始也。覺慧成滿乘之盛也。此明",
    "T34n1720_002:0380a05": "佛果成滿謂乘之盛。滅影澄神乘之終也。",
    "T34n1720_002:0380a06": "此明息迹歸本。明法身常恒。謂乘終也。慧",
    "T34n1720_002:0380a07": "觀作序竟以示羅什。什歎曰。善男子自不深",
    "T34n1720_002:0380a08": "入經藏。豈能作如是說。評曰。尋觀此釋名體",
    "T34n1720_002:0380a09": "具足因果圓滿。始終兩舉本迹雙明。文旨允",
    "T34n1720_002:0380a10": "契如什所歎也。第四中興寺印師云。此經",
    "T34n1720_002:0380a11": "亦以一乘實慧為體。下開宗中歎云。佛智",
    "T34n1720_002:0380a12": "甚深即是實慧。又云唯佛與佛乃能究盡諸",
    "T34n1720_002:0380a13": "法實相。諸法實相即是一乘妙境。故境智為",
    "T34n1720_002:0380a14": "經宗。所以然者非實境無以生實慧。非實慧",
    "T34n1720_002:0380a15": "無以照實境也。所以銘一乘。為實相境者體",
    "T34n1720_002:0380a16": "無三偽故稱實相也。評曰。印受經於龍龍明",
    "T34n1720_002:0380a17": "佛慧為宗。而印加之以境。故以境智為宗。",
    "T34n1720_002:0380a18": "然經非無境智。但又闕因果方之於觀亦未",
    "T34n1720_002:0380a19": "盡美矣。第五光宅法師受學印公之經而不",
    "T34n1720_002:0380a20": "用印公之釋。云此經以一乘因果為宗故經",
    "T34n1720_002:0380a21": "有兩段。初開三顯一以明因。後開近顯遠以",
    "T34n1720_002:0380a22": "辨果也。評曰。光宅所明盛傳於世末學推之。",
    "T34n1720_002:0380a23": "又既有因果之文應符經旨。今以文義推尋",
    "T34n1720_002:0380a24": "意猶未允。何者後明開近顯遠可得是果。前",
    "T34n1720_002:0380a25": "辨開三顯一非專明因。所以然者。昔日明",
    "T34n1720_002:0380a26": "三則有因三果三。今日辨一則有因一果一。",
    "T34n1720_002:0380a27": "開昔因三果三皆是方便。顯今因一果一並",
    "T34n1720_002:0380a28": "為真實。何得開三顯一以辨因耶。又因果",
    "T34n1720_002:0380a29": "乃圓本迹未足如前評也。第六師云。此經",
    "T34n1720_002:0380b01": "既開權顯實。則宜以二智為宗。開三即是明",
    "T34n1720_002:0380b02": "權顯一所謂辨實。以下開近顯遠義亦例然。",
    "T34n1720_002:0380b03": "開近謂權顯遠為實。未詳作者。評曰。權實二",
    "T34n1720_002:0380b04": "慧總貫一經。誠如所說。考斯權實唯是果智。",
    "T34n1720_002:0380b05": "終以果為宗。同前評矣。又若以權實為宗則",
    "T34n1720_002:0380b06": "應具以三一為體。今不可以三一為體。何",
    "T34n1720_002:0380b07": "得以權實為宗。又初段開權顯實宜名權實",
    "T34n1720_002:0380b08": "二智。後章開近顯遠宜稱本迹二身。若皆",
    "T34n1720_002:0380b09": "用權實則身智相渾也。第七師云既名妙法",
    "T34n1720_002:0380b10": "即以妙法蓮華為宗。妙法者即是佛所得根",
    "T34n1720_002:0380b11": "本真實法性也。此法性不受惑染。不與惑",
    "T34n1720_002:0380b12": "同名之為淨。以是淨故稱為妙也。故用此",
    "T34n1720_002:0380b13": "為題即以為宗。蓮華者如前引大集經。取",
    "T34n1720_002:0380b14": "眾德為華不用世間蓮華也。評曰。尋此師",
    "T34n1720_002:0380b15": "學集出此方。謂第八識自性清淨亦名性淨",
    "T34n1720_002:0380b16": "涅槃以為妙法。既云是佛所得還是果義同",
    "T34n1720_002:0380b17": "前評也。又攝大乘論阿僧伽菩薩所造及十",
    "T34n1720_002:0380b18": "八空論婆藪所造皆云八識是妄識。謂是生",
    "T34n1720_002:0380b19": "死之根。先代地論師用為佛性。謂是真極。",
    "T34n1720_002:0380b20": "昔般若未度遠師已悟真空。涅槃不盡生公",
    "T34n1720_002:0380b21": "照知佛性。諸地論師有慚先見之明矣。又",
    "T34n1720_002:0380b22": "此經所興不正明八識。八識之義別付餘解",
    "T34n1720_002:0380b23": "說耳。第八師云此經以常住為宗。所以然",
    "T34n1720_002:0380b24": "者。大論佛教所宗在常。是故此經以常為宗。",
    "T34n1720_002:0380b25": "但教門未極止。是覆相明常耳。第九師云",
    "T34n1720_002:0380b26": "此經以顯了明常故以常住為宗。如下文云。",
    "T34n1720_002:0380b27": "常住不滅但與涅槃明常廣略為異耳。評曰。",
    "T34n1720_002:0380b28": "此二師雖有覆顯為異而明常義同。然非無",
    "T34n1720_002:0380b29": "有常住之文。但常義是開近顯遠之意。非",
    "T34n1720_002:0380c01": "一經始末之說也。又釋論云。法華經是祕",
    "T34n1720_002:0380c02": "密法。明羅漢授記作佛。非正明常義也。覆",
    "T34n1720_002:0380c03": "相之與顯了至壽量品自具詳之。第十師云",
    "T34n1720_002:0380c04": "以萬善為體。但使是善善必無朽皆當作佛",
    "T34n1720_002:0380c05": "也。評曰。萬善為體猶是因義為宗。得在於初",
    "T34n1720_002:0380c06": "章失在於後段。復同前評也。第十一師云",
    "T34n1720_002:0380c07": "萬善為體。此大通漫。此經既明一乘但取乘",
    "T34n1720_002:0380c08": "之飾具。宜用一乘為體。乘飾具者如下云。",
    "T34n1720_002:0380c09": "其車高廣乃至駕以白牛。但取無漏大乘簡",
    "T34n1720_002:0380c10": "除有漏之法也。評曰。尋此釋用一乘為體。",
    "T34n1720_002:0380c11": "與初師不同。初師總明一乘。今但取無漏",
    "T34n1720_002:0380c12": "明義。既局非所用也。第十二長安僧叡法",
    "T34n1720_002:0380c13": "師法華序云。尋經幽旨恢廓宏邃所該甚遠。",
    "T34n1720_002:0380c14": "豈但說實歸本畢殊途而已哉。乃大明覺理",
    "T34n1720_002:0380c15": "囊括古今。壽量定其非數分身明其不實。普",
    "T34n1720_002:0380c16": "賢顯其無來多寶明其不滅。此乃喪功於本",
    "T34n1720_002:0380c17": "無忘期於二地也。評曰。叡公親承羅什。是傳",
    "T34n1720_002:0380c18": "譯之宗。製斯一序。故自冠絕眾師。與光宅一",
    "T34n1720_002:0380c19": "門數條碩異。初開三顯一以明因。叡公總云",
    "T34n1720_002:0380c20": "說實歸本。說實歸本者一乘一因名為真實。",
    "T34n1720_002:0380c21": "非但初段正明於因。此一義不同也。光宅云",
    "T34n1720_002:0380c22": "次章明果猶是數量。叡公云壽量定其非數。",
    "T34n1720_002:0380c23": "非數者常恒不變無有限數。二不同也。光宅",
    "T34n1720_002:0380c24": "云此經未明常唯一法身而垂萬迹。叡公云",
    "T34n1720_002:0380c25": "分身明其不實。不實者釋迦之與分身皆是",
    "T34n1720_002:0380c26": "應迹。非是實身則顯法身為實。三不同也。普",
    "T34n1720_002:0380c27": "賢無來多寶不滅。乃至喪功於本無忘期於",
    "T34n1720_002:0380c28": "二地。此皆辨忘名絕相無住無得不因不果",
    "T34n1720_002:0380c29": "非始非終不一不二乃至非常非無常。顯諸",
    "T34n1720_002:0381a01": "法實相不可言宣。四不同也。與光宅四異將",
    "T34n1720_002:0381a02": "慧觀。三同既其共稟什公。一車無二轍矣。",
    "T34n1720_002:0381a03": "十三劉虯集注採安林壹遠什肇融恒八師之",
    "T34n1720_002:0381a04": "說。其序大意云。教凝於三一之表果玄於",
    "T34n1720_002:0381a05": "丈六之外。無名無相者此經之旨歸。自非",
    "T34n1720_002:0381a06": "道越三空智通十地者孰能辨。名於無名厝",
    "T34n1720_002:0381a07": "說於無說者哉。評曰。尋注意與叡觀等大同",
    "T34n1720_002:0381a08": "同辨無依無得忘言忘相之說也。問。已聞異",
    "T34n1720_002:0381a09": "說未見今宗。為異眾師為同諸匠耶。答。若",
    "T34n1720_002:0381a10": "以悟而言稟斯異說各蒙益者。則眾師釋無",
    "T34n1720_002:0381a11": "可為非。若聞而不悟則眾師無可為是。一",
    "T34n1720_002:0381a12": "師之意唯貴在於悟耳。宜以悟為經宗無論",
    "T34n1720_002:0381a13": "同異也。問。符經須錄背文宜棄。何故朱紫",
    "T34n1720_002:0381a14": "共貫之清濁尚混流。唯悟為宗未詳可領。",
    "T34n1720_002:0381a15": "答。假設符經聞而不悟於緣非藥則應棄之。",
    "T34n1720_002:0381a16": "如其釋背佛經。聞而受道則成甘露理應須",
    "T34n1720_002:0381a17": "錄。故甘毒無定唯悟為宗。晚見攝大乘論與",
    "T34n1720_002:0381a18": "一師大致符會。菩薩於一切法無有定教無",
    "T34n1720_002:0381a19": "有定身。唯利益為定也。問。若於緣取悟無",
    "T34n1720_002:0381a20": "不契道。論中何故顯正破邪。答。為緣不悟",
    "T34n1720_002:0381a21": "是故破邪。如其契道無非正說也。問。唯悟",
    "T34n1720_002:0381a22": "之言乃應會道。未知此說出在何文耶。答。",
    "T34n1720_002:0381a23": "斯乃眾聖之本懷經論之宗領。非但會理亦",
    "T34n1720_002:0381a24": "有誠文。故大經云。一切諸法無有定相。若",
    "T34n1720_002:0381a25": "有定相是生死相是魔王相非佛法相。以無",
    "T34n1720_002:0381a26": "定相是故如來非道說道道說非道。常說",
    "T34n1720_002:0381a27": "非常非常說常。法若有定是應說是非應說",
    "T34n1720_002:0381a28": "非。而是非反論真偽互說者。故知法無定相",
    "T34n1720_002:0381a29": "唯悟是從。又諍論中云。我諸弟子聞是說",
    "T34n1720_002:0381b01": "已不解我意。雖領正言乃成邪說。又中論云。",
    "T34n1720_002:0381b02": "一切實一切非實。亦實亦不實。非實非非",
    "T34n1720_002:0381b03": "實。了者於四句皆是佛法。不了者四句皆是",
    "T34n1720_002:0381b04": "魔法。又釋論云。不得般若方便力故學阿毘",
    "T34n1720_002:0381b05": "曇門墮有見中。學空門墮無見中。學昆勒門",
    "T34n1720_002:0381b06": "墮空有見中。學非有非無墮愚癡論。得般若",
    "T34n1720_002:0381b07": "方便學此四句不墮四見。又文殊問經云。十",
    "T34n1720_002:0381b08": "八及本二皆從大乘出。無是亦無非我說未",
    "T34n1720_002:0381b09": "來起斯二十部。皆是如來赴緣方便。聞皆",
    "T34n1720_002:0381b10": "得道故無非大乘。又大集經云。雖有五部皆",
    "T34n1720_002:0381b11": "不妨如來法界及大般涅槃。又求那三藏師",
    "T34n1720_002:0381b12": "偈云。諸論各異端修行理無二。偏執有是非",
    "T34n1720_002:0381b13": "達者無違諍也。以此而推用悟為宗。斯判宜",
    "T34n1720_002:0381b14": "允。此非但欲通一教乃總貫眾經也。問。若唯",
    "T34n1720_002:0381b15": "悟為宗子前何故評其得失耶。答。若領先通",
    "T34n1720_002:0381b16": "無俟今問。如其未曉更為折之。大判前言",
    "T34n1720_002:0381b17": "凡有三轍。一者於緣並悟則眾釋無非。二者",
    "T34n1720_002:0381b18": "聞悉失迷則異說無是。三者自有於此即悟",
    "T34n1720_002:0381b19": "於彼生迷。則此說成正彼言為邪。故法無",
    "T34n1720_002:0381b20": "定相。顯在於茲唯悟是宗事彰今說也。問。",
    "T34n1720_002:0381b21": "若約緣悟為正緣迷是邪此言通漫。自有是",
    "T34n1720_002:0381b22": "佛口說非佛口說。然佛說中有了義經不了",
    "T34n1720_002:0381b23": "義經。若爾者則應有正說邪說。今就文而判",
    "T34n1720_002:0381b24": "何釋符經耶。答。如前所評得失已彰。問。前",
    "T34n1720_002:0381b25": "明得失自是舊宗。今欲安心願聞異說。答。",
    "T34n1720_002:0381b26": "夫欲安神好異者。蓋是入道之巨累通教之",
    "T34n1720_002:0381b27": "尤毒。今當為子陳之失心。有所安則情有",
    "T34n1720_002:0381b28": "所寄。情有所寄則名有所得。有所得者則",
    "T34n1720_002:0381b29": "有所縛。有所縛者蓋是眾累之府藏萬苦之",
    "T34n1720_002:0381c01": "林苑。子欲安神事招斯過。又云願聞異說。若",
    "T34n1720_002:0381c02": "云求異則異更有異。使異異無窮。古語云真",
    "T34n1720_002:0381c03": "言歸於競。辨宗逾出於好異。可謂去城逾遠",
    "T34n1720_002:0381c04": "岐路逾多。乖之彌至失之彌甚。必欲會虛宗",
    "T34n1720_002:0381c05": "契玄寂者。宜自同於前冥異於後。內視不己",
    "T34n1720_002:0381c06": "見外聽不我聞。虛其心實其照者。即是聞",
    "T34n1720_002:0381c07": "所未聞。未曾有法如此。法者稱為法華。法",
    "T34n1720_002:0381c08": "華大宗其意在此。問。若心有所依既稱有所",
    "T34n1720_002:0381c09": "縛。情無所寄還復染無。其猶逃峯趣壑俱不",
    "T34n1720_002:0381c10": "免於患難。故下經云。若有若無見具足六十",
    "T34n1720_002:0381c11": "二。答。誠如所問。前為借無以出有。有病既息",
    "T34n1720_002:0381c12": "無亦不留。釋論云如霜雹草死草死而雹消。",
    "T34n1720_002:0381c13": "若能遠離二邊乃稱妙悟也。問。有無雙離乃",
    "T34n1720_002:0381c14": "可二見不生。今明非有非無即墮愚癡論也。",
    "T34n1720_002:0381c15": "答。子初關滯有次轍染無。今雖兩是病消雙",
    "T34n1720_002:0381c16": "非疾起。可謂眾生處處著斯言驗矣。若能遠",
    "T34n1720_002:0381c17": "離二邊不著中道。蕭焉無寄理自玄會。返",
    "T34n1720_002:0381c18": "本之道著乎茲矣。問。雖云眾生處處著復云",
    "T34n1720_002:0381c19": "引之令得出。請示玄宗令虛心無寄。答。經",
    "T34n1720_002:0381c20": "言是法不可示言辭相寂滅。今當示不可示。",
    "T34n1720_002:0381c21": "子宜聞無所聞。此經以實相正法為宗。明因",
    "T34n1720_002:0381c22": "辨果。開權顯實皆是無名相中假名相說為",
    "T34n1720_002:0381c23": "其用也。問。何以知實相正法為宗。答。如前",
    "T34n1720_002:0381c24": "所引。是法不可示即是實相也。又過去二",
    "T34n1720_002:0381c25": "萬億日月燈明佛云。諸法實相義已為汝等",
    "T34n1720_002:0381c26": "說。又云諸法寂滅相不可以言宣。又云諸法",
    "T34n1720_002:0381c27": "從本來常自寂滅相文處甚多非可具舉。又",
    "T34n1720_002:0381c28": "夫欲辨宗須觀經題。題云妙法者即是正法。",
    "T34n1720_002:0381c29": "正法者如華嚴云。正法性遠離一切語言道",
    "T34n1720_002:0382a01": "一切趣非趣。皆悉寂滅相。正法絕於名相故",
    "T34n1720_002:0382a02": "乃名為妙。若四句所及何妙之有耶。問。若非",
    "T34n1720_002:0382a03": "因非果亦應非正非邪非虛非實。何故名為",
    "T34n1720_002:0382a04": "實相正法耶。答。實如所問。非邪非正非實非",
    "T34n1720_002:0382a05": "虛不知何以目之。為欲出處眾生於無名相",
    "T34n1720_002:0382a06": "中假名相說。故強名正法耳。故大經云低羅",
    "T34n1720_002:0382a07": "婆夷實不食油強名食油。皆有類也。問。若言",
    "T34n1720_002:0382a08": "非因非果非虛非實者。斯乃真諦四亡。復何",
    "T34n1720_002:0382a09": "開一乘妙旨。答。既言非因非果亦非俗非真",
    "T34n1720_002:0382a10": "非緣非觀。故釋論解般若云。因是一邊果",
    "T34n1720_002:0382a11": "是一邊。離是二邊名為中道。又云緣是一邊",
    "T34n1720_002:0382a12": "觀是一邊。離是二邊乃名中道。肇公涅槃論",
    "T34n1720_002:0382a13": "云。法無有無之相故無數於外。聖無有無之",
    "T34n1720_002:0382a14": "智故無心於內。於外無數於內無心。彼已寂",
    "T34n1720_002:0382a15": "滅乃名涅槃。豈是真諦。問。云何因果為用耶。",
    "T34n1720_002:0382a16": "答。正法實非因果。為眾生開因果法門。故名",
    "T34n1720_002:0382a17": "為用。權實亦爾。但今明因果異舊因果。所言",
    "T34n1720_002:0382a18": "因者具足二因。一者佛性二者緣因。以眾生",
    "T34n1720_002:0382a19": "有佛性故修萬行方得成佛也。所言果者亦",
    "T34n1720_002:0382a20": "具二果。一無德不圓。二無累不盡。此義現",
    "T34n1720_002:0382a21": "法華論後當說之。故言正法為體因果為用",
    "T34n1720_002:0382a22": "也。",
    "T34n1720_002:0382a23": "法華玄論卷第二(終)"
}