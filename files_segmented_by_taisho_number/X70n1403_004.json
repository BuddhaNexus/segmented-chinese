{
    "X70n1403_004:0786c07": "師子林天如和尚語錄卷之四",
    "X70n1403_004:0786c09": "小師　善遇　編",
    "X70n1403_004:0786c10": "偈頌",
    "X70n1403_004:0786c11": "閑人好歌",
    "X70n1403_004:0786c12": "有客為愛閑人好。冷眼看人忙未了。自言搆得閑家",
    "X70n1403_004:0786c13": "珍。受用一生閑不少。髑髏影子能幾何。去日已遠來",
    "X70n1403_004:0786c14": "無多。利門名路苦不徹。誰識我有閑娑婆。閑來佛也",
    "X70n1403_004:0786c15": "無心做。禪板蒲團何用過。沙鍋水暖沸松濤。爛煑白",
    "X70n1403_004:0786c16": "雲松粉和。諸方浩浩誇談玄。我已洗耳寒山泉。只貪",
    "X70n1403_004:0786c17": "夢裏好說夢。睡著不怕三千年。別有一閑不如此。不",
    "X70n1403_004:0786c18": "遭十二時辰使。伸拳放出虗空華。觸碎涅槃與生死。",
    "X70n1403_004:0786c19": "便能掘地求青天。逼拶佛祖成風顛。驢胎馬腹撞頭",
    "X70n1403_004:0786c20": "入。劒樹鐵網橫身眠。咲他枯坐忘昏曉。外似閑閑中",
    "X70n1403_004:0786c21": "擾擾。都緣不奈牯牛何。驀鼻牽來還入草。寧知絕處",
    "X70n1403_004:0786c22": "有生機。靜却喧喧閙悄悄。有時圓鏡裏藏形。帝釋散",
    "X70n1403_004:0786c23": "花無處討。有時閙市裏挨肩。銕壁銀山但靠倒。箇是",
    "X70n1403_004:0786c24": "吾儂格外閑。離此別求吾未保。廬陵亦有閑道人。通",
    "X70n1403_004:0787a01": "身自被閑圍繞。等閑一語忽相投。為伊歌作閑人好。",
    "X70n1403_004:0787a02": "絕照講主棄教參禪",
    "X70n1403_004:0787a03": "經有經師。論有論師。大唐國裏無禪師。古人一摑一",
    "X70n1403_004:0787a04": "掌血。是痛是癢誰曾知。當時德山好箇漢。明眼人前",
    "X70n1403_004:0787a05": "三尺暗。紙燈滅處喪精魂。經論把作冤讐看。豈不見",
    "X70n1403_004:0787a06": "曹溪賺殺老永嘉。破家散宅尋生涯。葛藤露布擺不",
    "X70n1403_004:0787a07": "脫。入海依前去筭沙。禪與經論果何物。有師無師誰",
    "X70n1403_004:0787a08": "辨的。草鞋跟底金剛圈。佛來祖來跳不出。絕照座主",
    "X70n1403_004:0787a09": "生緣古荊。無佛無祖海上橫行。有時問禪却答教。徹",
    "X70n1403_004:0787a10": "骨窮來思古窖。有時問教却答禪。三箇胡孫夜簸錢。",
    "X70n1403_004:0787a11": "有時又向諸人道。教禪總是閑之繞。待我吹起殘紙",
    "X70n1403_004:0787a12": "燈。照看龍潭德山面皮厚多少。",
    "X70n1403_004:0787a13": "送翠巖藏主",
    "X70n1403_004:0787a14": "一大藏教是切脚。那字何曾切得著。向他問處一默",
    "X70n1403_004:0787a15": "酬。總是顢頇懡[怡-台+羅]休。既非一默又非語。只貴點頭自",
    "X70n1403_004:0787a16": "相許。點頭自許也不然。擔板禪和見一邊。這邊那邊",
    "X70n1403_004:0787a17": "不恰好。若未到家俱不了。翠巖禪者不受人瞞。離却",
    "X70n1403_004:0787a18": "這箇別著眼看。見成句子非心境。門近洪崖千尺井。",
    "X70n1403_004:0787a19": "非境非心作麼參。石橋分水繞松杉。便恁麼去成粘",
    "X70n1403_004:0787a20": "縳。不恁麼去難湊泊。何如瞥轉一機。放教磊磊落落。",
    "X70n1403_004:0787a21": "是甚麼。西山走入滕王閣。",
    "X70n1403_004:0787a22": "贈天台宗無礙辨師",
    "X70n1403_004:0787a23": "盡十方是箇自己。獨露堂堂無可比。恒河沙劫只在",
    "X70n1403_004:0787a24": "一彈指間。三世如來只在一毛孔裏。等閑眨得眼來。",
    "X70n1403_004:0787b01": "早是白雲萬里。地自地。天自天。山自山。水自水。本具",
    "X70n1403_004:0787b02": "者誰。變造者誰。你不似渠。渠不似你。曰心曰佛曰眾",
    "X70n1403_004:0787b03": "生。萬別千差從此始。累及黃面瞿曇。只管粘頭綴尾。",
    "X70n1403_004:0787b04": "說實說權指事指理。引得龍猛老漢論假論空。達磨",
    "X70n1403_004:0787b05": "大師分皮分髓。無端好肉剜成瘡。白日青天眼花起",
    "X70n1403_004:0787b06": "疑團。栲栳鈎鎻連環。誤賺來學胡躋亂攀。進一步銀",
    "X70n1403_004:0787b07": "山銕壁。退一步銕壁銀山。不進不退平地牢關。若是",
    "X70n1403_004:0787b08": "箇定動衲僧。豈肯似瞎驢趂隊。如來禪與祖師禪。信",
    "X70n1403_004:0787b09": "手拈來百雜碎。理也無礙。事也無礙。諦境也無礙。觀",
    "X70n1403_004:0787b10": "智也無礙。乃至辭無礙義無礙。千差萬別俱無礙。無",
    "X70n1403_004:0787b11": "礙之無亦復無。是名絕待真無礙。到與麼時。更須點",
    "X70n1403_004:0787b12": "檢王老師頷下眉毛在不在。若於絕待處承當。行人",
    "X70n1403_004:0787b13": "猶在千峯外。",
    "X70n1403_004:0787b14": "存心室歌",
    "X70n1403_004:0787b15": "心不可存。可存非心。虗空背上釘木橛。娑竭龍王痛",
    "X70n1403_004:0787b16": "不禁。心無定所。操之則存。蚊蚋吸乾東海水。藕絲牽",
    "X70n1403_004:0787b17": "動銕崑崙。格外之存不如是。放之不行把不住。一身",
    "X70n1403_004:0787b18": "普現一切身。一處普攝一切處。少林直指熱椀鳴。二",
    "X70n1403_004:0787b19": "祖求安揑恠生。牛頭觀底是何物。打失自家雙眼睛。",
    "X70n1403_004:0787b20": "道人作室天目頂。以境示心心示境。心境雙存人不",
    "X70n1403_004:0787b21": "知。如井覷驢驢覷井。火聚刀林正法幢。魔宮鬼國菩",
    "X70n1403_004:0787b22": "提場。紛飛妄想入正定。雜樹變作旃檀香。存與不存",
    "X70n1403_004:0787b23": "無不可。眾生心佛全包裹。客來更擬定誵訛。拈起橘",
    "X70n1403_004:0787b24": "皮喚作火。耳裏著得水。眼裏著得沙。莫問是不是。莫",
    "X70n1403_004:0787c01": "問差不差。有佛無佛莫亂走。也莫將身藏北斗。萬仞",
    "X70n1403_004:0787c02": "崖頭撒手時。聽取一聲師子吼。",
    "X70n1403_004:0787c03": "送安上人歸廬陵跨牛菴",
    "X70n1403_004:0787c04": "廬陵米作麼價。鄉人眼空四天下。若喚作禪機。鑽頭",
    "X70n1403_004:0787c05": "無縫罅。若不喚作禪機。早是逼龜成卦。兩頭坐斷解",
    "X70n1403_004:0787c06": "承當。許你銕牛顛倒跨。你是廬陵人。我說廬陵話。若",
    "X70n1403_004:0787c07": "言老漢有鄉情。三千里外遭人罵。",
    "X70n1403_004:0787c08": "題了堂禪師松風堂圖",
    "X70n1403_004:0787c09": "松而不風聲不吐。風而不松不成語。謂渠有情渠不",
    "X70n1403_004:0787c10": "知。謂渠無情渠不許。聲不孤起從緣生。聞不自顯因",
    "X70n1403_004:0787c11": "其聲。聲聞究竟本同體。物我孰辨情無情。龍吟枯木",
    "X70n1403_004:0787c12": "怒潮走。萬鶴起舞仙珂鳴。夜肅師行響金銕。壯士劒",
    "X70n1403_004:0787c13": "吼神鬼驚。或言入耳便心閑。或言靜聽聲愈好。靜喧",
    "X70n1403_004:0787c14": "截作兩頭機。等是隨塵性顛倒。了堂松風獨不同。松",
    "X70n1403_004:0787c15": "堂攝歸圖畫中。畫堂畫松默無語。來者撥草徒瞻風。",
    "X70n1403_004:0787c16": "風無形狀誰曾識。聲相本空無起滅。無起滅處眼能",
    "X70n1403_004:0787c17": "聞。閑却一雙新卷葉。",
    "X70n1403_004:0787c18": "靈溪歌",
    "X70n1403_004:0787c19": "靈源浩渺無東西。九淵之深比不齊。乘機乘勢忽發",
    "X70n1403_004:0787c20": "動。流出一派為靈溪。靈溪西來十萬里。決石排山誰",
    "X70n1403_004:0787c21": "敢擬。奔湍泛濫過曹溪。十八灘頭俱漲起。靈溪之湛",
    "X70n1403_004:0787c22": "也。如含古鏡之光。照人面目難覆藏。靈溪之鳴也。如",
    "X70n1403_004:0787c23": "聚萬鼓之發。喧轟海嶽聲浪浪。德山之棒震風雨。激",
    "X70n1403_004:0787c24": "濁揚清未輕許。臨濟之喝驚雷霆。逐浪隨波成錯舉。",
    "X70n1403_004:0788a01": "偃溪入處非真聞。虎溪舌相尤妄傳。古渡打濕洞山",
    "X70n1403_004:0788a02": "脚。淺灘飜却華亭船。大地羣靈漚生漚滅。三世諸佛",
    "X70n1403_004:0788a03": "頭出頭沒。急流勇退無先機。淹浸何止千七百。或謂",
    "X70n1403_004:0788a04": "溪無靈。溪之惡毒難具陳。或謂溪有靈。溪之妙用如",
    "X70n1403_004:0788a05": "有神。溪靈不靈。吾不可以智知而識識。君其問取松",
    "X70n1403_004:0788a06": "江江上靈溪源上人。",
    "X70n1403_004:0788a07": "題金上人血書華嚴",
    "X70n1403_004:0788a08": "遮那身住虗空土。垃圾堆頭寶光聚。普賢行海知識",
    "X70n1403_004:0788a09": "門。萬派百川同一源。七處九會因行掉臂。四分五周",
    "X70n1403_004:0788a10": "看樓打樓。塵說剎說熾然說。真佛現前難辨析。海水",
    "X70n1403_004:0788a11": "為墨須彌筆。從古至今書不得。彼上人者別展神通。",
    "X70n1403_004:0788a12": "了知行布不礙圓融。攝遮那身土於十指頭上。含普",
    "X70n1403_004:0788a13": "賢境界於一毛孔中。針鋒一劄文彩露。血滴滴地談",
    "X70n1403_004:0788a14": "圓宗。紫雲行空現樓閣。雨染雜花春樹紅。五十三人",
    "X70n1403_004:0788a15": "口掛壁。風前疑殺善財童。",
    "X70n1403_004:0788a16": "懶牛歌",
    "X70n1403_004:0788a17": "懶牛一生嬾入骨。自是天然懶標格。堂堂露地三十",
    "X70n1403_004:0788a18": "年。頭角崢嶸人未識。既不入桃林羣隊。又豈受溈山",
    "X70n1403_004:0788a19": "鞭筞。犯人苗稼久無心。鼻孔撩天穿不得。春山蒼蒼",
    "X70n1403_004:0788a20": "水茫茫。烟莎露草春蹄香。渴飲飢飡隨分納。卷桐聲",
    "X70n1403_004:0788a21": "外眠斜陽。抖擻渾身空索索。珍寶大車難繫縳。三界",
    "X70n1403_004:0788a22": "無家何用歸。平田識路俱成錯。五千四十八軸閑繩",
    "X70n1403_004:0788a23": "頭。惹著絲毫不自由。一千七百箇未了漢。牽犁拽杷",
    "X70n1403_004:0788a24": "何時休。人言懶是偷安計。我懶豈容人妄擬。有時力",
    "X70n1403_004:0788b01": "挽不回。有時興來自起。觸碎微塵剎土。欄[木*圈]無門。踏",
    "X70n1403_004:0788b02": "飜祖父田園。虗空沒底。政恁麼時。不妨寄語老東山。",
    "X70n1403_004:0788b03": "尾巴不在窓櫺裏。",
    "X70n1403_004:0788b04": "送道林訓書記",
    "X70n1403_004:0788b05": "南匾頭。沒伎倆。疑著洞山三頓棒。却來註解趙州婆。",
    "X70n1403_004:0788b06": "道有道無爭倔強。殊不知。萬法根源只在一毫端上。",
    "X70n1403_004:0788b07": "一毫端上見根源。猶是眾盲同摸象。所以馬大師一",
    "X70n1403_004:0788b08": "扭扭折百丈鼻梁。一踏踏倒水潦和尚。又道自從胡",
    "X70n1403_004:0788b09": "亂後。三十年不少鹽醬。全放是收。全收是放。當時若",
    "X70n1403_004:0788b10": "會這一機。莫道老慈明。佛也難近傍。山僧與麼指點",
    "X70n1403_004:0788b11": "黃龍。敢問道林書記是贊是謗。若也緇素不行。佛手",
    "X70n1403_004:0788b12": "驢脚生緣。更下一分供養。",
    "X70n1403_004:0788b13": "可庭歌",
    "X70n1403_004:0788b14": "可師立處一庭雪。金剛脚跟凍欲裂。覓心不得便心",
    "X70n1403_004:0788b15": "安。敢保老兄猶未徹。一方明月可中庭。妄認浮光昧",
    "X70n1403_004:0788b16": "己靈。未明光境俱亡話。屋底窺天天杳冥。別有可庭",
    "X70n1403_004:0788b17": "非此類。以可為庭無向背。萬象交參齊點頭。誰道我",
    "X70n1403_004:0788b18": "宗無肯意。有時揑聚輪圍山。浮幢王剎手可攀。佛佛",
    "X70n1403_004:0788b19": "祖祖落階級。只在周遭簷廡間。有時放開空索索。十",
    "X70n1403_004:0788b20": "方洞然無壁落。堂上一呼人不聞。舜若多神隨應諾。",
    "X70n1403_004:0788b21": "黃葉飄飄砧杵中。脩廊浩浩鳴松風。生臺得飯鳥聲",
    "X70n1403_004:0788b22": "樂。一一代我談心宗。今人未信吾言直。門戶萬差難",
    "X70n1403_004:0788b23": "可測。虗空落地已多時。栢樹子不肯成佛。却請盤龍",
    "X70n1403_004:0788b24": "詎可庭。為他露箇真消息。",
    "X70n1403_004:0788c01": "中洲歌",
    "X70n1403_004:0788c02": "我聞毗盧華藏海。海面湧出蓮華王。華中持地若洲",
    "X70n1403_004:0788c03": "潬。其地堅厚皆金剛。洲中復現海無數。海復現華若",
    "X70n1403_004:0788c04": "雲布。一一華持地若洲。各有剎種依洲住。種中現剎",
    "X70n1403_004:0788c05": "數復多。剎剎相依如蜜窠。一剎一佛一眾會。各現相",
    "X70n1403_004:0788c06": "好光交羅。又聞有說不如此。於諸法相俱無取。大海",
    "X70n1403_004:0788c07": "吞在一毛頭。諸佛安身無處所。若執有相非作家。天",
    "X70n1403_004:0788c08": "地之隔毫厘差。海洲洲海本非實。一切世界猶空華。",
    "X70n1403_004:0788c09": "又聞非空亦非有。拈得鼻孔失却口。盡在當人一念",
    "X70n1403_004:0788c10": "間。二由一有一莫守。楚士有海禪家流。因海得號為",
    "X70n1403_004:0788c11": "中洲。我持如上三種義。試問中洲會也不。中洲曰。恁",
    "X70n1403_004:0788c12": "麼也不得。不恁麼也不得。恁麼不恁麼總不得。仰天",
    "X70n1403_004:0788c13": "一咲忽忘言。雲盡湘潭暮山出。",
    "X70n1403_004:0788c14": "金陵行",
    "X70n1403_004:0788c15": "有一句。[宋-木+取]揑恠。山圍故國周遭在。有一句。[宋-木+取][毯-炎+畏][毯-炎+崔]。潮",
    "X70n1403_004:0788c16": "打空城寂寞回。山是山。水是水。平地無端骨堆起。水",
    "X70n1403_004:0788c17": "非水。山非山。五花猫子身無斑。衲僧格外有一著。道",
    "X70n1403_004:0788c18": "是道非都剗却。也解拏空塞空。也解將錯就錯。漢來",
    "X70n1403_004:0788c19": "現漢。胡來現胡。釋迦彌勒猶是他奴。鉢袋傾出四大",
    "X70n1403_004:0788c20": "海。草鞋踢倒須彌盧。非心非境非三昧。絕照講師知",
    "X70n1403_004:0788c21": "此意。摟飜教窟與禪窠。却道古人都未會。第一要問",
    "X70n1403_004:0788c22": "牛頭融。第二要問鷹巢翁。杖頭鬬起金剛鑽。奮迅勢",
    "X70n1403_004:0788c23": "若龍翔空。我似大虫看水磨。又如牛向窓櫺過。雖然",
    "X70n1403_004:0788c24": "脚債還未清。學得蘇州呆打坐。這箇這箇及那箇。與",
    "X70n1403_004:0789a01": "麼與麼不與麼。待君勘辨歸來。一一為吾說破。",
    "X70n1403_004:0789a02": "吳門清上人遊天台",
    "X70n1403_004:0789a03": "石橋那畔有一路。只在轉身下床處。虗空踏得脚跟",
    "X70n1403_004:0789a04": "牢。橋流水流誰暇顧。華頂峯前有一關。只在推門落",
    "X70n1403_004:0789a05": "臼間。門裏門外總莫問。但見滿目皆青山。衲僧能舍",
    "X70n1403_004:0789a06": "亦能取。大地撮來無寸土。有時百億閻浮提。放開只",
    "X70n1403_004:0789a07": "在秋毫許。此話雖靈信者難。今人不受古人瞞。山高",
    "X70n1403_004:0789a08": "水深路長短。親到一回心始安。瀑龍吼空山欲動。萬",
    "X70n1403_004:0789a09": "雷急鼓犇相送。浪花飛上蒸餅峯。六月陰崖雪霜凍。",
    "X70n1403_004:0789a10": "雲鎻通玄路不通。國師去後無遺蹤。頭陀坐石畫難",
    "X70n1403_004:0789a11": "就。明月在泉烟在松。半千尊者何由見。陽燄空花是",
    "X70n1403_004:0789a12": "宮殿。點茶莫認茶中花。花前認取娘生面。興闌政在",
    "X70n1403_004:0789a13": "下山時。山水絲毫不可移。離聞離見得消息。誰去誰",
    "X70n1403_004:0789a14": "來應自知。有問石橋亡恙不。那時切忌輕開口。又問",
    "X70n1403_004:0789a15": "華頂今如何。掉臂便行莫回首。若問靈巖與虎丘。不",
    "X70n1403_004:0789a16": "妨向道蘇州有。",
    "X70n1403_004:0789a17": "送淨慈別流涇藏主歸湖南為乃師銕牛和",
    "X70n1403_004:0789a18": "尚建塔銘",
    "X70n1403_004:0789a19": "我也不會說禪。釘樁搖艣三十年禪也不會。我說赤",
    "X70n1403_004:0789a20": "眼烏龜喚作鱉。依稀南海老波斯。牙齒生來半邊缺。",
    "X70n1403_004:0789a21": "拍盲爛嚼虗空渣。吐作炎天三尺雪。洞山麻三斤。雲",
    "X70n1403_004:0789a22": "門乾屎橛。拈來一處看。不覺腦門裂。何似別流機更",
    "X70n1403_004:0789a23": "別。銕牛之子金駢脅。蹉脚踏飜西子湖。㧞出摩尼藏",
    "X70n1403_004:0789a24": "中楔。三世諸佛被渠橫吞。口縫纔開雷奔電掣。此行",
    "X70n1403_004:0789b01": "歸去靈雲山。要向懸崖峭壁上。磨出先師金剛眼睛。",
    "X70n1403_004:0789b02": "却把髑髏都屏疊。臨行求我下轉語。我無語。千里萬",
    "X70n1403_004:0789b03": "里一條銕。",
    "X70n1403_004:0789b04": "無文奎藏主",
    "X70n1403_004:0789b05": "喫粥了。洗鉢盂去。趙州死句是活句。向他開口處承",
    "X70n1403_004:0789b06": "當。者僧道悟何曾悟。箇事本非悟得。又非直下現成。",
    "X70n1403_004:0789b07": "如密有砒綿有刺。動著絲毫即禍生。一大藏教臭肉",
    "X70n1403_004:0789b08": "爛鮓。千七百則烏焉成馬。仰山解用藤條。總是之乎",
    "X70n1403_004:0789b09": "也者。我一手搦一手擡。放之不去收不來。且無一法",
    "X70n1403_004:0789b10": "繫綴汝。待汝他時眼自開。眼開提起無文印。萬象森",
    "X70n1403_004:0789b11": "羅都印定。印破空王銕面皮。三世如來從乞命。歸去",
    "X70n1403_004:0789b12": "橫推六字峰。納在蟭螟眼睫中。拈一莖草打噴嚏。萬",
    "X70n1403_004:0789b13": "壑凜凜生清風。有問吾儂著落。向道無你摸索。龍王",
    "X70n1403_004:0789b14": "吞却夜明珠。海底泥牛鬪折角。",
    "X70n1403_004:0789b15": "無等功藏主",
    "X70n1403_004:0789b16": "開口咬著舌。洗面摸著鼻。明明百草頭。明明祖師意。",
    "X70n1403_004:0789b17": "當年黃檗有眼睛。六十痛棒打臨濟。打得臨濟掣風",
    "X70n1403_004:0789b18": "顛。逢人吐出粥飯氣。大愚喚作老婆心。喪盡衲僧窮",
    "X70n1403_004:0789b19": "活計。擊著南邊動北邊。張公喫酒李公醉。若是英靈",
    "X70n1403_004:0789b20": "大丈夫。豈肯問人求解會。陽燄空花撮聚來。一揑虗",
    "X70n1403_004:0789b21": "空如粉碎。却向自己胸中流出。蓋天蓋地。有時越格",
    "X70n1403_004:0789b22": "示一機。攪得藂林成鼎沸。蒺藜輥作百花毬。橫拈倒",
    "X70n1403_004:0789b23": "用如遊戲。是名無等等功勛。亦名無等等三昧。直饒",
    "X70n1403_004:0789b24": "達磨再來賣弄百千鬼伎。只消搖手向他道。老兄老",
    "X70n1403_004:0789c01": "兄那裏洎。",
    "X70n1403_004:0789c02": "希雲悅藏主",
    "X70n1403_004:0789c03": "雲峰之悅眼見鬼。精魂落在桶篐裏。指點他人藥汞",
    "X70n1403_004:0789c04": "銀。破桶自家提不起。希雲雖與悅同名。娘生鼻直雙",
    "X70n1403_004:0789c05": "眼橫。頂天立地作活計。一步不肯隨他行。曾向獅巖",
    "X70n1403_004:0789c06": "遭一拶。機前學得飜身法。倒握主丈江東西。拍盲撞",
    "X70n1403_004:0789c07": "倒張三八。石耳峰連馬耳峰。三喚如雷聽若聾。海藏",
    "X70n1403_004:0789c08": "摩尼都潑撒。龍翔觸撥僧中龍。此行會我吳門路。狹",
    "X70n1403_004:0789c09": "路相逢沒回互。掛起風霜銕面皮。為他勘辨同參句。",
    "X70n1403_004:0789c10": "塞却現成途轍。摟空舊日生涯。也解虗空揣出骨。見",
    "X70n1403_004:0789c11": "佛見祖如冤家。斬新號令超今古。別有一機須薦取。",
    "X70n1403_004:0789c12": "揭飜狗舐熱油鐺。打作藂林塗毒鼓。",
    "X70n1403_004:0789c13": "寂上人遊五臺",
    "X70n1403_004:0789c14": "寂而常照。照而常寂。百億毛頭師子。師子毛頭百億。",
    "X70n1403_004:0789c15": "我真文殊。無是文殊。舉著當機不薦。目前遠隔程途。",
    "X70n1403_004:0789c16": "只如僧問臺山路。婆子向道驀直去。趙州勘破沒來",
    "X70n1403_004:0789c17": "由。古今疑殺人無數。上人此去挽不留。要勘文殊并",
    "X70n1403_004:0789c18": "趙州。肩橫楖慄徤如虎。破衲價重千金裘。清涼石上",
    "X70n1403_004:0789c19": "雲似水。六月寒風氷骨髓。攝身光裏見文殊。隨人拜",
    "X70n1403_004:0789c20": "倒隨人起。前三三與後三三。見了文殊政好參。若遇",
    "X70n1403_004:0789c21": "善財莫相咲。牛頭自北馬頭南。",
    "X70n1403_004:0789c22": "用邵菴虞學士韻送楚石首座",
    "X70n1403_004:0789c23": "道人途路即家舍。也曾三處度殘夏。邵菴居士識此",
    "X70n1403_004:0789c24": "機。咲他坐破蒲團者。大千揑聚一毛端。萬斛驪珠恣",
    "X70n1403_004:0790a01": "揮洒。鐵蛇橫路斷人行。破山怒雷吼春夜。曾是毗耶",
    "X70n1403_004:0790a02": "詐病來。現陰非取前非舍。世人言下探淺深。兔子渡",
    "X70n1403_004:0790a03": "河疑象馬。自稱瞎漢眼生花。佛亦被他瞞了也。渠儂",
    "X70n1403_004:0790a04": "用處楚石知。此去重登芘寒廈。眉間拈出金剛王。截",
    "X70n1403_004:0790a05": "斷舊時長脚話。",
    "X70n1403_004:0790a06": "贈洞山藏主",
    "X70n1403_004:0790a07": "東山道箇鉢囉娘。渾侖吞却一大藏。雲門颺下一片",
    "X70n1403_004:0790a08": "柴。生銕蒺[卄/梨]難近傍。誰知弄到如今。飜成不了公案。",
    "X70n1403_004:0790a09": "俊快衲僧當斷即斷。會得[宋-木+取]初一機。便是末後一段。",
    "X70n1403_004:0790a10": "沒誵訛處却誵訛。殺活臨機無榜樣。豈不見。慈明激",
    "X70n1403_004:0790a11": "發南匾頭。只消洞山三頓棒。",
    "X70n1403_004:0790a12": "次篷字韻",
    "X70n1403_004:0790a13": "道林書記與立卓峰二三禪友用篷字韻一再唱和。",
    "X70n1403_004:0790a14": "既已成卷。復於余言有所須。隨喜兩篷聊當行贐。",
    "X70n1403_004:0790a15": "船子不具眼。度水尋魚蹤。斫盡釣竿竹。踏飜波面篷。",
    "X70n1403_004:0790a16": "近年有錦鯉。不落虀甕中。擘開龍門浪。點額成點胸。",
    "X70n1403_004:0790a17": "回頭咲我懶。坐殺殘與融。問我舊行路。漿水錢誰供。",
    "X70n1403_004:0790a18": "我聚百千海。毛吞廓有容。勞汝探深淺。從西復過東。",
    "X70n1403_004:0790a19": "古人用棒喝。掛角羊無蹤。如經惡毒海。艣棹隨篙篷。",
    "X70n1403_004:0790a20": "覿面一蹉過。躲跟窠臼中。漆桶既不快。換手徒槌胸。",
    "X70n1403_004:0790a21": "道林脫教網。氣壓生肇融。徵我棒喝話。屎腸無可供。",
    "X70n1403_004:0790a22": "老大會魔說。人情無少容。北斗面南看。瞿耶尼在東。",
    "X70n1403_004:0790a23": "用月江和尚韻送一如藏主",
    "X70n1403_004:0790a24": "昨夜西風撼門扇。鄮峰關棙深難見。後二十載松月",
    "X70n1403_004:0790b01": "翁。為渠和臼重推轉。一如振錫甞造門。栗棘便解渾",
    "X70n1403_004:0790b02": "侖吞。捋猛虎鬚打[跳-兆+孛]跳。就地踏飜風水輪。去年喝石",
    "X70n1403_004:0790b03": "巖前路。拈出東山切脚句。萬丈龍淵徹底乾。搆取驪",
    "X70n1403_004:0790b04": "珠下山去。鉢袋中藏蠱毒盂。氣吞佛祖誠非虗。重來",
    "X70n1403_004:0790b05": "江上見松月。下視龍象皆黔驢。老鰕之屈為其子。落",
    "X70n1403_004:0790b06": "草之談不成語。閩蜀同風話[宋-木+取]靈。此去逢人莫輕舉。",
    "X70n1403_004:0790b07": "送法眷順菴歸禾山白雲峰",
    "X70n1403_004:0790b08": "坐臥非禪。禪非坐臥。口縫未開。早成話墮。六字峰頭",
    "X70n1403_004:0790b09": "有一機。祖父不曾輕說破。累吾與汝向外馳求。有佛",
    "X70n1403_004:0790b10": "無佛都走過。二十年間兩相見。查查牙牙俱老大。汝",
    "X70n1403_004:0790b11": "既知水漲船。高我亦道飯是米做。諸方浩浩今何為。",
    "X70n1403_004:0790b12": "轉大法輪水推磨。水銀不敵阿魏真。巴歌將作陽春",
    "X70n1403_004:0790b13": "和。若之何兮爭奈何。政與麼時堪作麼。白雲峰下汝",
    "X70n1403_004:0790b14": "當掃跡歸來。師子林中吾亦橫身打坐。莫隨祖父脚",
    "X70n1403_004:0790b15": "跟賣弄陳年滯貨。豈不見道吾舞笏。禾山打鼓盡。是",
    "X70n1403_004:0790b16": "勾賊破家。燒香惹禍。三世諸佛一口吞。千人萬人箇",
    "X70n1403_004:0790b17": "半箇。",
    "X70n1403_004:0790b18": "歸善室歌",
    "X70n1403_004:0790b19": "太湖山上君祥錢作歸善室。栖吾禪。入門一見眼卓",
    "X70n1403_004:0790b20": "朔。坐久稍覺身安便。人言善惡本無性。取捨悉由情",
    "X70n1403_004:0790b21": "變遷。捨惡取善曰歸善。惡去善存猶是偏。善歸極善",
    "X70n1403_004:0790b22": "善亦捨。歸至無歸性始圓。亦如設藥以治病。病止藥",
    "X70n1403_004:0790b23": "除神自全。山僧用處不如此。善惡取捨無擇焉。見佛",
    "X70n1403_004:0790b24": "不欣魔不厭。出生入死皆隨緣。主人共我室中坐。我",
    "X70n1403_004:0790c01": "坐既倦還復眠。興來曳杖出門去。摩挲老眼湖山顛。",
    "X70n1403_004:0790c02": "湖山倒壓天在水。天水水月光相連。仰觀俯察天地",
    "X70n1403_004:0790c03": "闊。萬象歷歷森吾前。初疑湖山共一室。又疑一室容",
    "X70n1403_004:0790c04": "大千。大千廓爾徧法界。徧界羣昏俱了然。佛法無所",
    "X70n1403_004:0790c05": "用其說。祖燈無所施其傳。兩岸中流人不見。山前閑",
    "X70n1403_004:0790c06": "却過湖船。",
    "X70n1403_004:0790c07": "送玉磵首座禮祖",
    "X70n1403_004:0790c08": "達磨未來那一著。獨露乾坤空索索。無端覓心又覓",
    "X70n1403_004:0790c09": "罪。重重鑽破靈龜殻。君不見。破頭山下栽松钁。撞入",
    "X70n1403_004:0790c10": "禍胎揚醜惡。至今濁港水橫流。兩岸行人難湊泊。又",
    "X70n1403_004:0790c11": "不見。黃梅夜半神鬼喧。墜腰石在無人傳。後來喚作",
    "X70n1403_004:0790c12": "銕酸餡。滿世有口誰能吞。何況牛頭之融。鶴林之素。",
    "X70n1403_004:0790c13": "橫出一枝閑露布。亂拋無孔生銕鎚。擊碎虗空重錮",
    "X70n1403_004:0790c14": "鏴。承虗接響。熾然異同。正法既掃土。滿眼皆魔宗。君",
    "X70n1403_004:0790c15": "亦浩氣如秋虹。早曾拶倒雙峨峰。此行為我拔魔壘。",
    "X70n1403_004:0790c16": "手握主丈猶獰龍。海門一關攔不住。雷電鼓舞號天",
    "X70n1403_004:0790c17": "風。石頭城外打[跳-兆+孛]跳。怒浪捲起長江空。不然劃斷淮",
    "X70n1403_004:0790c18": "山路。轉身直上匡廬去。坐看銀河落九天。南山起雲",
    "X70n1403_004:0790c19": "北山雨。",
    "X70n1403_004:0790c20": "托鉢歌",
    "X70n1403_004:0790c21": "衲僧家。無活計。又無祖父閑田地。靠箇隨身黑鉢盂。",
    "X70n1403_004:0790c22": "飢來喫飯困來睡。古佛棄却金輪王。領徒乞食遊城",
    "X70n1403_004:0790c23": "隍。兜羅綿手捧鉢出。千二百眾生威光。鉢盂喚作多",
    "X70n1403_004:0790c24": "寶藏。逐日生涯無限量。現成受用學無為。佛與兒孫",
    "X70n1403_004:0791a01": "為榜樣。鉢盂喚作長熟莊。古佛化飯吾化粮。化粮隨",
    "X70n1403_004:0791a02": "意作粥飯。雨濕風寒都不妨。鉢盂只是一張口。其量",
    "X70n1403_004:0791a03": "不過容一斗。有時吞却太虗空。千倉萬倉無路走。夜",
    "X70n1403_004:0791a04": "半曾將付老盧。黃梅一眾驚相呼。曹溪降得惡龍住。",
    "X70n1403_004:0791a05": "拍拍正令行江湖。趙州喫粥洗鉢去。禪者疑團頓開",
    "X70n1403_004:0791a06": "悟。德山托鉢下堂來。會得巖頭末後句。維摩取鉢來",
    "X70n1403_004:0791a07": "上方。飯顆如珠爭煒煌。百萬大士同一飽。毛孔七日",
    "X70n1403_004:0791a08": "猶生香。鉢盂靈妙說不盡。佛祖仗他延慧命。持來折",
    "X70n1403_004:0791a09": "我憍慢幢。發汝施心生正信。今年施了又明年。年年",
    "X70n1403_004:0791a10": "來結飯僧緣。我圖成道故持鉢。道成為汝增福田。此",
    "X70n1403_004:0791a11": "事有因還有果。施少施多無不可。你若慳囊不肯開。",
    "X70n1403_004:0791a12": "是你無緣蹉過我。我不作化疏。亦不持飯籮。聊將佛",
    "X70n1403_004:0791a13": "祖求道意。寫作長篇托鉢歌。有人指我歌中病。咲我",
    "X70n1403_004:0791a14": "未空文字性。言多道遠佛難成。鉢盂何用重安柄。我",
    "X70n1403_004:0791a15": "咲諸人病更多。鉢盂無柄却誵訛。若還摸得柄在手。",
    "X70n1403_004:0791a16": "成佛何消一剎那。",
    "X70n1403_004:0791a17": "勸世十首",
    "X70n1403_004:0791a18": "有生有死大家知。知不回頭也是癡。傀儡一棚看不",
    "X70n1403_004:0791a19": "厭。可憐終有散場時。",
    "X70n1403_004:0791a20": "驢事未了馬事到。鉤鎻連環沒斷頭。只管今朝又明",
    "X70n1403_004:0791a21": "日。等閑蹉過一生休。",
    "X70n1403_004:0791a22": "蜣蜋負糞長嫌少。老鼠搬金不怕多。只道臨終將得",
    "X70n1403_004:0791a23": "去。臨終却不奈他何。",
    "X70n1403_004:0791a24": "病來便作死承當。箇是單傳秘密方。你若目前無主",
    "X70n1403_004:0791b01": "宰。落湯螃蠏沒商量。",
    "X70n1403_004:0791b02": "得休休去便休休。放去收來總自由。畢竟勞生非久",
    "X70n1403_004:0791b03": "計。休將妄想掛心頭。",
    "X70n1403_004:0791b04": "脩行如買世間物。肯破慳囊事即圓。只把口頭閑議",
    "X70n1403_004:0791b05": "論。恰如著價未還錢。",
    "X70n1403_004:0791b06": "不知那箇是我性。反覆看渠渠是誰。驀地相逢親識",
    "X70n1403_004:0791b07": "破。如魚飲水自家知。",
    "X70n1403_004:0791b08": "工夫一步緊一步。銕鑄牢關也拶開。父母未生前面",
    "X70n1403_004:0791b09": "目。還他親見一回來。",
    "X70n1403_004:0791b10": "密意從來在汝邊。通身都是祖師禪。自家痒處忽抓",
    "X70n1403_004:0791b11": "著。海底蝦蟆飛上天。",
    "X70n1403_004:0791b12": "一念不生成正覺。古人開口見心肝。機先若解承當",
    "X70n1403_004:0791b13": "得。快便何消指一彈。",
    "X70n1403_004:0791b14": "吳門送牧幻藏主之江陵十首",
    "X70n1403_004:0791b15": "會得雲門六不收。行藏無處覓蹤由。姑蘇城外聞鐘",
    "X70n1403_004:0791b16": "意。却在江陵石馬頭。",
    "X70n1403_004:0791b17": "八角磨盤生銕鑄。秋毫才動泰山傾。那吒費盡腕頭",
    "X70n1403_004:0791b18": "力。攔不住時須放行。",
    "X70n1403_004:0791b19": "蘇州有與常州有。湘北湘南誰道無。酒好不論深巷",
    "X70n1403_004:0791b20": "裏。醋酸何必大葫蘆。",
    "X70n1403_004:0791b21": "龍潭滅燭口唇焦。南嶽磨磚臂骨勞。牧幻道人閑不",
    "X70n1403_004:0791b22": "徹。江陵水長看船高。",
    "X70n1403_004:0791b23": "牧真牧幻絕商量。滿把摩尼解放光。拈却盤山光境",
    "X70n1403_004:0791b24": "話。佳聲從此播諸方。",
    "X70n1403_004:0791c01": "丈六金身一莖草。一莖草上現瓊樓。陳年公案忽靈",
    "X70n1403_004:0791c02": "驗。頑石聞風也點頭。",
    "X70n1403_004:0791c03": "三世如來一口吞。古人事出急家門。却將教化眾生",
    "X70n1403_004:0791c04": "事。千載相傳累子孫。",
    "X70n1403_004:0791c05": "白蓮峰與白蓮橋。幾度交參話寂寥。一句現成曾舉",
    "X70n1403_004:0791c06": "似。銕牛背上刮龜毛。",
    "X70n1403_004:0791c07": "碧眼相看兩不疑。屎腸抖擻見家私。臨行縱有堪持",
    "X70n1403_004:0791c08": "贈。也是重添眼上眉。",
    "X70n1403_004:0791c09": "不是冤家不聚頭。行人莫與路為讐。淡交雖似水無",
    "X70n1403_004:0791c10": "力。却也能勝萬斛舟。",
    "X70n1403_004:0791c11": "山居雜言十首",
    "X70n1403_004:0791c12": "拈得尖頭小屋兒。諸方公舉兩無疑。有時地黑天昏",
    "X70n1403_004:0791c13": "去。也被雲來奪住持。",
    "X70n1403_004:0791c14": "佛法文章一字無。柴床對客觜盧都。胸中流出盖天",
    "X70n1403_004:0791c15": "地。老倒岩頭牙齒踈。",
    "X70n1403_004:0791c16": "憶在蘇堤過六橋。小番羅帽被風飄。滿頭帶得湖山",
    "X70n1403_004:0791c17": "雪。幾度驕陽曬不消。",
    "X70n1403_004:0791c18": "齒搖面皴髮星星。眼裏青黃不蹔停。有箇不隨他變",
    "X70n1403_004:0791c19": "底。鄉談依舊是廬陵。",
    "X70n1403_004:0791c20": "剗草分明錯用心。殿前回首翠林林。工夫用在皮膚",
    "X70n1403_004:0791c21": "上。根脚誰曾見淺深。",
    "X70n1403_004:0791c22": "髮生道我法財寬。白紙相呈請破慳。誰信山僧空好",
    "X70n1403_004:0791c23": "看。剃頭錢是別人還。",
    "X70n1403_004:0791c24": "語言學解弄狐疑。莫費光陰強記持。多少英靈被埋",
    "X70n1403_004:0792a01": "沒。白頭忘却出家時。",
    "X70n1403_004:0792a02": "野牛浪蕩本無家。纔擬關攔事轉差。徧界是國王水",
    "X70n1403_004:0792a03": "草。任他隨分納些些。",
    "X70n1403_004:0792a04": "賓中主即主中賓。逆順縱橫莫認真。狹路相逢解回",
    "X70n1403_004:0792a05": "互。閙籃政好著閑人。",
    "X70n1403_004:0792a06": "鼻孔裏有三寸氣。眉毛下有三寸光。好箇西來祖師",
    "X70n1403_004:0792a07": "意。問人都是錯商量。",
    "X70n1403_004:0792a08": "能上人回廬山省師",
    "X70n1403_004:0792a09": "舊日廬山舊眼看。阿師有甚不平安。放蠅莫打紙窓",
    "X70n1403_004:0792a10": "破。風雨落花春政寒。",
    "X70n1403_004:0792a11": "夢菴",
    "X70n1403_004:0792a12": "三世如來眼未醒。昏沉妄想立門庭。客來不把拳頭",
    "X70n1403_004:0792a13": "竪。寐語從他隔壁聽。",
    "X70n1403_004:0792a14": "玉圃",
    "X70n1403_004:0792a15": "鑿開頑璞得[此/且]子。瓊樹瑤花種滿林。却咲祗園布金",
    "X70n1403_004:0792a16": "處。近年荒草沒頭深。",
    "X70n1403_004:0792a17": "天目純上人歸萬峰菴",
    "X70n1403_004:0792a18": "瓦鼎煎茶嚥芋頭。萬峰茅屋記同遊。開門趕出睡魔",
    "X70n1403_004:0792a19": "去。放入松蘿月一鈎。",
    "X70n1403_004:0792a20": "枯木岩前舊路頭。松花滿地沒人收。藂林佛法無多",
    "X70n1403_004:0792a21": "子。倒握烏藤歸去休。",
    "X70n1403_004:0792a22": "福首座禮文殊",
    "X70n1403_004:0792a23": "文殊相見福城東。有語須防是脫空。曾道南方有知",
    "X70n1403_004:0792a24": "識。百城走殺善財童。",
    "X70n1403_004:0792b01": "靈頭陀往五臺",
    "X70n1403_004:0792b02": "都道文殊在五臺。幾人親到却空回。頭陀主丈有靈",
    "X70n1403_004:0792b03": "變。為我一肩挑取來。",
    "X70n1403_004:0792b04": "古關",
    "X70n1403_004:0792b05": "二千年外立宗風。把定禪門第一重。千七百人[拚-ㄙ+ㄊ]命",
    "X70n1403_004:0792b06": "拶。至今歸路不曾通。",
    "X70n1403_004:0792b07": "觀上人禮補陀",
    "X70n1403_004:0792b08": "補陀巖畔去何求。不見觀音誓不休。見了觀音當自",
    "X70n1403_004:0792b09": "咲。元來胡餅是饅頭。",
    "X70n1403_004:0792b10": "隆上人回廬陵",
    "X70n1403_004:0792b11": "青原老漢得人憎。慣用危機辨衲僧。米價至今無倒",
    "X70n1403_004:0792b12": "斷。相逢莫說是廬陵。",
    "X70n1403_004:0792b13": "無言演上人閱華嚴",
    "X70n1403_004:0792b14": "了心非法法非參。勘破南方五十三。烟水百城知己",
    "X70n1403_004:0792b15": "少。低頭各自打鄉談。",
    "X70n1403_004:0792b16": "保寧銕舟首座歸新羅",
    "X70n1403_004:0792b17": "保寧有箇金剛鑽。首座傳來用處多。變作無毛生銕",
    "X70n1403_004:0792b18": "鷂。銕舟載取過新羅。",
    "X70n1403_004:0792b19": "空菴",
    "X70n1403_004:0792b20": "裏許洞然無一物。能含法界也虗傳。趙州不具機前",
    "X70n1403_004:0792b21": "眼。被箇拳頭礙却船。",
    "X70n1403_004:0792b22": "贈劉鶴心",
    "X70n1403_004:0792b23": "會讀能消多少書。[宋-木+取]聰顏子却如愚。丈夫莫被聰明",
    "X70n1403_004:0792b24": "使。能使聰明是丈夫。",
    "X70n1403_004:0792c01": "盡大地人都病瘧。從生至死不曾閑。一年一度發寒",
    "X70n1403_004:0792c02": "熱。汝瘧明年五十番。",
    "X70n1403_004:0792c03": "向聞遇風彭蠡湖。大舟欲沒神鬼呼。驚魂脫死亂不",
    "X70n1403_004:0792c04": "定。一夜白却三牙鬚。",
    "X70n1403_004:0792c05": "如海",
    "X70n1403_004:0792c06": "比似滄溟納眾流。滄溟元不是同儔。世間何物能相",
    "X70n1403_004:0792c07": "似。惟有虗空似一漚。",
    "X70n1403_004:0792c08": "古耕",
    "X70n1403_004:0792c09": "威音王世墾荒丘。留與兒孫種復收。今代未知承佃",
    "X70n1403_004:0792c10": "法。教人空手把鋤頭。",
    "X70n1403_004:0792c11": "贈費子潤(并引)",
    "X70n1403_004:0792c12": "費子潤者。松江上海縣人也。其父謙甫嘗被盜。里有",
    "X70n1403_004:0792c13": "念佛婆子累受謙甫周急之惠。一日持金珠來賣。乃",
    "X70n1403_004:0792c14": "甫被盜之物。甫寞厚隱而不問。家有寵妾謂婆曰。汝",
    "X70n1403_004:0792c15": "賣賊贓。事發不汝累乎。婆始悟且懼遂自刎而死。未",
    "X70n1403_004:0792c16": "幾妾有娠。將誕之夕夢刎婆入臥內。妾叱之。婆曰吾",
    "X70n1403_004:0792c17": "與謙甫有宿緣。當為作子。過五年汝當償吾命。及覺",
    "X70n1403_004:0792c18": "而誕。子潤是也。生五年。其母果卒。子潤今四十餘歲",
    "X70n1403_004:0792c19": "矣。生而頸有刎跡不脗。以手按之則鮮血津津而出。",
    "X70n1403_004:0792c20": "至今猶然。余目擊之。其事恠甚。因述三偈以贈。令知",
    "X70n1403_004:0792c21": "報償之說不誣。而業力有不可思議者也。",
    "X70n1403_004:0792c22": "婆子前身子潤知。報緣影響巧相隨。皮囊脫換名生",
    "X70n1403_004:0792c23": "死。能死能生箇是誰。",
    "X70n1403_004:0792c24": "誰死誰生認不真。胞胎出入豈由人。[宋-木+取]憐業力難思",
    "X70n1403_004:0793a01": "議。刎跡相傳到後身。",
    "X70n1403_004:0793a02": "出胞胎又入胞胎。百劫千生與麼來。誰解髑髏前照",
    "X70n1403_004:0793a03": "破。摩醯眼在頂門開。",
    "X70n1403_004:0793a04": "禪人以偈見呈索和凡三首",
    "X70n1403_004:0793a05": "紙上傳來說得親。飜腔易調轉尖新。是人愛聽人言",
    "X70n1403_004:0793a06": "語。言語從來賺殺人。",
    "X70n1403_004:0793a07": "長篇禪偈短篇詩。我又如何敢措詞。倒腹傾膓無點",
    "X70n1403_004:0793a08": "墨。看人文字眼如眉。",
    "X70n1403_004:0793a09": "說甚全潮與一漚。定盤星在秤無鈎。陳年滯貨誰曾",
    "X70n1403_004:0793a10": "問。羊店即今懸狗頭。",
    "X70n1403_004:0793a11": "送徑山誾首座歸住盤龍且勉其復出",
    "X70n1403_004:0793a12": "夢升兜率在凌霄。夢覺和光把手招。井底蓬塵飛一",
    "X70n1403_004:0793a13": "點。龍峰增起插天高。",
    "X70n1403_004:0793a14": "換一機來答問漚。秤鎚落井也教浮。盤龍三十六盤",
    "X70n1403_004:0793a15": "路。須信盤盤有轉頭。",
    "X70n1403_004:0793a16": "贈海上人",
    "X70n1403_004:0793a17": "掛角羚羊跡已懸。追風良馬不容鞭。脚頭脚尾忽蹉",
    "X70n1403_004:0793a18": "過。又隔途程萬八千。",
    "X70n1403_004:0793a19": "直下承當也不難。通身慶快始心閑。衲僧行履如遊",
    "X70n1403_004:0793a20": "戲。平地何曾有嶮關。",
    "X70n1403_004:0793a21": "示天目同參五首",
    "X70n1403_004:0793a22": "天目元無道可傳。神頭鬼面認難全。先師不具參方",
    "X70n1403_004:0793a23": "眼。見得師翁鼻半邊。",
    "X70n1403_004:0793a24": "曲踛彎闌不是禪。單傳直指也徒然。古人一度被蛇",
    "X70n1403_004:0793b01": "咬。三二十年疑井圈。",
    "X70n1403_004:0793b02": "波斯臘月嚼寒氷。灼艾眉間救齒疼。今日思量當日",
    "X70n1403_004:0793b03": "錯。病源不在灸瘡痕。",
    "X70n1403_004:0793b04": "爛葛藤窠滿道途。諸方邪法愈難扶。熱油鐺子掀飜",
    "X70n1403_004:0793b05": "看。火性如今尚有無。",
    "X70n1403_004:0793b06": "燈籠一咲口喃喃。露柱橫吞師子巖。接得當時第三",
    "X70n1403_004:0793b07": "句。老僧許你是同參。",
    "X70n1403_004:0793b08": "水西原十首(并引)",
    "X70n1403_004:0793b09": "至正丙戌余年六十又一。緇白諸禪友念余不知老",
    "X70n1403_004:0793b10": "之將至。乃裒錢買山六七畞於虎丘之南二里許。為",
    "X70n1403_004:0793b11": "余作歸藏之計云。今年丁亥秋九月戊申。作門于水",
    "X70n1403_004:0793b12": "際。榜曰水西原。廿一日庚申預定葬所。穴而甓之。徒",
    "X70n1403_004:0793b13": "僧善遇手刻于石。納諸穴以志之曰。師子林開山老",
    "X70n1403_004:0793b14": "人之壽藏也。穴之上覆大石以為塔之基。河西大師",
    "X70n1403_004:0793b15": "唆南獻巧以圖塔樣高丈許。塔之正體南為門而洞",
    "X70n1403_004:0793b16": "其中。以安無量壽佛。佛高一尺有六寸。紫石琢而黃",
    "X70n1403_004:0793b17": "金塗。使天人鬼神知所敬仰。十一月九日塔按圖而",
    "X70n1403_004:0793b18": "告成。前為軒似舟。扁曰山舟。皆諸友之力成之也。立",
    "X70n1403_004:0793b19": "卓峰買舟載余往觀之。舟自半塘而西。過金氏圓覺",
    "X70n1403_004:0793b20": "菴。又西過掠象寺不遠。水忽盡而舟及門矣。入山行",
    "X70n1403_004:0793b21": "數百步。路轉而折。萬松間一塔出焉。於是或循塔而",
    "X70n1403_004:0793b22": "行。或乘高而望。或倚松而立。或踞石而坐。或語或默",
    "X70n1403_004:0793b23": "皆作已滅度想。既而復自念曰。生本無生。吾其果有",
    "X70n1403_004:0793b24": "滅耶。滅既無滅。吾其果歸乎此耶。不覺隨意顛倒。衝",
    "X70n1403_004:0793c01": "口而發。說十偈以紀之。噫。古人有自祭者。有自狀其",
    "X70n1403_004:0793c02": "行者。有自銘其塔者。皆足以傳誦於人而垂化於世",
    "X70n1403_004:0793c03": "也。余敢望於古人哉。自警自訃而已。",
    "X70n1403_004:0793c04": "大千世界水西原。百億須彌是土墳。無位真人埋不",
    "X70n1403_004:0793c05": "定。又添一穴累兒孫。",
    "X70n1403_004:0793c06": "業債如山不可摧。當死隨業受輪廻。是誰望我先成",
    "X70n1403_004:0793c07": "佛。平地無端起骨堆。",
    "X70n1403_004:0793c08": "胡孫樹上掛心肝。弄鬼精魂有兩般。未死先埋留活",
    "X70n1403_004:0793c09": "路。龍睛虎眼不能看。",
    "X70n1403_004:0793c10": "仙人禮骨鬼鞭屍。恩怨難忘合共知。珍重娘生皮袋",
    "X70n1403_004:0793c11": "子。是吾弟子是吾師。",
    "X70n1403_004:0793c12": "鍬钁隨身不露蹤。虗空掘窟葬虗空。虗空一夜生頭",
    "X70n1403_004:0793c13": "角。穿破白雲千萬重。",
    "X70n1403_004:0793c14": "兒童好看活屍死。行去扛來喚不譍。喚不譍時當自",
    "X70n1403_004:0793c15": "悟。活時元是假精靈。",
    "X70n1403_004:0793c16": "鑽天鷂子落黃泉。脫殻烏龜飛上天。半死道人渾不",
    "X70n1403_004:0793c17": "管。自敲瓦礫筭流年。",
    "X70n1403_004:0793c18": "曾從演若學狂來。老大新添一種呆。生死海中狂不",
    "X70n1403_004:0793c19": "盡。安排狂上涅槃臺。",
    "X70n1403_004:0793c20": "山似排班水似朝。萬松繞座似兒曹。相看一念萬年",
    "X70n1403_004:0793c21": "去。老子門庭未寂寥。",
    "X70n1403_004:0793c22": "地涌浮圖未足誇。風流須出當行家。髑髏眼裏春風",
    "X70n1403_004:0793c23": "動。徧界吹開五葉花。",
    "X70n1403_004:0793c24": "師子林天如和尚語錄卷之四"
}