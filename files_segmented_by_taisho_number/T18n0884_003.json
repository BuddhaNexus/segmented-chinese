{
    "T18n0884_003:0467a24": "佛說祕密相經卷下",
    "T18n0884_003:0467a26": "西天譯經三藏朝奉大夫試光祿卿",
    "T18n0884_003:0467a27": "傳法大師賜紫沙門臣施護等",
    "T18n0884_003:0467a28": "奉　詔譯",
    "T18n0884_003:0467a29": "爾時金剛手菩薩摩訶薩。復於世尊大毘盧",
    "T18n0884_003:0467b01": "遮那如來本來無性法中。以尋求慧而請問",
    "T18n0884_003:0467b02": "言。世尊勝三摩地當云何修。",
    "T18n0884_003:0467b03": "爾時世尊大毘盧遮那如來。讚金剛手菩薩",
    "T18n0884_003:0467b04": "摩訶薩。即說頌曰。",
    "T18n0884_003:0467b05": "　善哉金剛大薩埵　　善哉金剛眾妙寶",
    "T18n0884_003:0467b06": "　善哉金剛正法門　　善哉金剛勝事業",
    "T18n0884_003:0467b07": "　善說此經祕密義　　是即無上金剛乘",
    "T18n0884_003:0467b08": "　一切如來祕密中　　大乘現證法皆攝",
    "T18n0884_003:0467b09": "佛言金剛手欲修三摩地者。先以金剛鉤印",
    "T18n0884_003:0467b10": "及大明鉤攝前住。次以金剛索印及大明而",
    "T18n0884_003:0467b11": "為引入。然以金剛鎖印及大明堅牢而住。後",
    "T18n0884_003:0467b12": "以金剛鈴印及大明而為警覺。作阿吠舍。彼",
    "T18n0884_003:0467b13": "彼大明曰。",
    "T18n0884_003:0467b14": "嚩日囕(二合引)酤舍[口*弱](一句)嚩日囉(二合)播(引)舍",
    "T18n0884_003:0467b15": "吽(引)(二)嚩日囉(二合引)塞普(二合引)吒鑁(三)嚩日",
    "T18n0884_003:0467b16": "囉(二合引)吠(引)舍阿(四)",
    "T18n0884_003:0467b17": "然後結本尊三昧邪印。應當諦心觀想彼彼",
    "T18n0884_003:0467b18": "種子文字所謂。",
    "T18n0884_003:0467b19": "[口*弱](入)吽(引)鑁呼(引)",
    "T18n0884_003:0467b20": "此即是修三摩地法。",
    "T18n0884_003:0467b21": "爾時金剛手菩薩摩訶薩。復住世尊大毘盧",
    "T18n0884_003:0467b22": "遮那如來前說。此頌曰。",
    "T18n0884_003:0467b23": "　快哉一切正覺尊　　我說即是金剛手",
    "T18n0884_003:0467b24": "　而彼一切佛如來　　既金剛乘無有上",
    "T18n0884_003:0467b25": "爾時金剛手菩薩摩訶薩。普遍觀察一切如",
    "T18n0884_003:0467b26": "來。皆悉同一真實住已。即於世尊大毘盧遮",
    "T18n0884_003:0467b27": "那如來右邊而住作是白言。世尊云何。是金",
    "T18n0884_003:0467b28": "剛杵。",
    "T18n0884_003:0467b29": "爾時世尊大毘盧遮那如來。告金剛手菩薩",
    "T18n0884_003:0467c01": "摩訶薩言。即汝金剛手是為金剛杵。",
    "T18n0884_003:0467c02": "爾時會中聖觀自在菩薩摩訶薩。前白世尊",
    "T18n0884_003:0467c03": "大毘盧遮那如來言。世尊云何是蓮華。",
    "T18n0884_003:0467c04": "爾時世尊大毘盧遮那如來。告聖觀自在菩",
    "T18n0884_003:0467c05": "薩摩訶薩言。即汝蓮華手是名為蓮華。",
    "T18n0884_003:0467c06": "是時會中一切如來。皆悉合掌俱白世尊大",
    "T18n0884_003:0467c07": "毘盧遮那如來言。所說蓮華及金剛杵是義",
    "T18n0884_003:0467c08": "云何。",
    "T18n0884_003:0467c09": "爾時世會大毘盧遮那如來。普謂一切如來",
    "T18n0884_003:0467c10": "言。當知祕密四種供養是為蓮華。彼蓮華上",
    "T18n0884_003:0467c11": "依法住者即金剛杵。",
    "T18n0884_003:0467c12": "爾時金剛手菩薩摩訶薩。為欲開示如是所",
    "T18n0884_003:0467c13": "說本來無性法故。復白世尊大毘盧遮那如",
    "T18n0884_003:0467c14": "來言。世尊云何是祕密四種供養。",
    "T18n0884_003:0467c15": "爾時世尊大毘盧遮那如來。告金剛手菩薩",
    "T18n0884_003:0467c16": "摩訶薩言。祕密四種供養者。謂金剛嬉戲本",
    "T18n0884_003:0467c17": "部大菩薩。彼於一切佛作大敬愛事。即彼如",
    "T18n0884_003:0467c18": "是出生金剛寶鬘。彼復出生金剛妙歌。彼復",
    "T18n0884_003:0467c19": "出生金剛旋舞。供養而住。從是四祕密中。出",
    "T18n0884_003:0467c20": "生一切佛菩薩等。復次應當觀想金剛嬉戲",
    "T18n0884_003:0467c21": "等本部大菩薩種子文字。所謂。",
    "T18n0884_003:0467c22": "羅(引)摩(引)詣(引)涅哩(二合)度(引)布(引)吽(引)阿(引)阿覩",
    "T18n0884_003:0467c23": "囉(引)薩室哩(二合引)詣(引)吽(引)紇哩(二合引)勿嚨(二合)宎",
    "T18n0884_003:0467c24": "嚨(二合)[亢*欠]彌(引)邪羅摩",
    "T18n0884_003:0467c25": "作是觀想時。即同一體性自身金剛杵。住於",
    "T18n0884_003:0467c26": "蓮華上而作敬愛事。作是敬愛時。得成無上",
    "T18n0884_003:0467c27": "佛菩提果。或成金剛手尊。或蓮華部大菩薩。",
    "T18n0884_003:0467c28": "或餘一切踰始多眾。當作和合相應法時。此",
    "T18n0884_003:0467c29": "菩薩等悉離一切罪垢染著。如是當知彼金",
    "T18n0884_003:0468a01": "剛部大菩薩入蓮華部中。與如來部而作敬",
    "T18n0884_003:0468a02": "愛。如是諸部大菩薩等。作是法時得妙快樂",
    "T18n0884_003:0468a03": "無滅無盡。然於所作法中無所欲想。何以故",
    "T18n0884_003:0468a04": "金剛手菩薩摩訶薩。以金剛杵破諸欲故。是",
    "T18n0884_003:0468a05": "故獲得一切踰始多無上祕密蓮華成就。復",
    "T18n0884_003:0468a06": "次頌曰。",
    "T18n0884_003:0468a07": "　或於空中或餘方　　觀想蓮華妙等引",
    "T18n0884_003:0468a08": "　蓮華無上成就門　　於現生中得成就",
    "T18n0884_003:0468a09": "爾時世尊大毘盧遮那如來。又復宣說金剛",
    "T18n0884_003:0468a10": "嬉戲等祕密供養。頌曰。",
    "T18n0884_003:0468a11": "　諸菩薩中勝菩薩　　金剛嬉戲大名稱",
    "T18n0884_003:0468a12": "　寶鬘妙歌勝亦然　　金剛旋舞妙等引",
    "T18n0884_003:0468a13": "　如是祕密四菩薩　　是即金剛密供養",
    "T18n0884_003:0468a14": "　供養一切佛如來　　依法常作敬愛事",
    "T18n0884_003:0468a15": "復次依法。安想祕密菩薩種子文字。所謂。",
    "T18n0884_003:0468a16": "多阿(引)羅嚩摩(引)誐摩涅哩(二合)摩(引)度(引)阿(引)",
    "T18n0884_003:0468a17": "嚩日囕(二合)",
    "T18n0884_003:0468a18": "復次頌曰。",
    "T18n0884_003:0468a19": "　想時當結三叉印　　金剛杵安蓮華上",
    "T18n0884_003:0468a20": "　金剛嬉戲等法門　　成就故得無盡樂",
    "T18n0884_003:0468a21": "復次當知祕密供養法者。是即觀自在菩薩",
    "T18n0884_003:0468a22": "三摩地門。於是門中。即攝金剛嬉戲菩薩所",
    "T18n0884_003:0468a23": "有多羅菩薩及顰眉菩薩。即同一體而無差",
    "T18n0884_003:0468a24": "別。左現愛相哆羅菩薩於左邊住。右現愛相",
    "T18n0884_003:0468a25": "顰眉菩薩於右邊住。是諸菩薩於一切處同",
    "T18n0884_003:0468a26": "一相應。最上敬愛祕密成就。",
    "T18n0884_003:0468a27": "爾時金剛手菩薩摩訶薩。即入一切如來蓮",
    "T18n0884_003:0468a28": "華金剛部三摩地。從是三摩地出已。向諸如",
    "T18n0884_003:0468a29": "來說此頌曰。",
    "T18n0884_003:0468b01": "　大哉最上祕密法　　所謂蓮華中安住",
    "T18n0884_003:0468b02": "　一切成就剎那成　　乃至無上菩提果",
    "T18n0884_003:0468b03": "爾時聖觀自在菩薩摩訶薩。說此頌曰。",
    "T18n0884_003:0468b04": "　大哉一切佛如來　　清淨蓮華愛無上",
    "T18n0884_003:0468b05": "　於無我中我手持　　蓮華中住蓮華相",
    "T18n0884_003:0468b06": "爾時世尊大毘盧遮那如來。為諸如來說此",
    "T18n0884_003:0468b07": "頌曰。",
    "T18n0884_003:0468b08": "　諦聽一切諸如來　　諸佛大智無有上",
    "T18n0884_003:0468b09": "　祕密供養法相應　　利益眾生作成就",
    "T18n0884_003:0468b10": "　金剛嬉戲相應行　　我心堅固無所動",
    "T18n0884_003:0468b11": "　金剛寶鬘及妙歌　　旋舞供養亦如是",
    "T18n0884_003:0468b12": "　所有祕密敬愛事　　如是法儀勝無上",
    "T18n0884_003:0468b13": "　此祕密中依法行　　即得諸佛施歡喜",
    "T18n0884_003:0468b14": "復說祕密種子文字所謂。",
    "T18n0884_003:0468b15": "唵(引)野(引)阿囉誐覩婆嚩日哩(二合引)摩尼鉢訥",
    "T18n0884_003:0468b16": "摩(二合)",
    "T18n0884_003:0468b17": "爾時金剛手菩薩摩訶薩。復白世尊大毘盧",
    "T18n0884_003:0468b18": "遮那如來言。世尊戲鬘歌舞四種祕密行相",
    "T18n0884_003:0468b19": "云何。",
    "T18n0884_003:0468b20": "爾時世尊大毘盧遮那如來。讚金剛手菩薩",
    "T18n0884_003:0468b21": "摩訶薩言。善哉善哉金剛手。汝今善問祕密",
    "T18n0884_003:0468b22": "行相。我今為汝如理開示。或有大士愛樂嬉",
    "T18n0884_003:0468b23": "戲祕密行相。或有大士愛樂寶鬘祕密行相。",
    "T18n0884_003:0468b24": "或有大士愛樂妙歌祕密行相。或有大士愛",
    "T18n0884_003:0468b25": "樂旋舞祕密行相。或有大士普遍愛樂戲鬘",
    "T18n0884_003:0468b26": "歌舞祕密行相。如是一切祕密行相中起愛",
    "T18n0884_003:0468b27": "樂時。隨所樂心即入如來三摩地金剛蓮華",
    "T18n0884_003:0468b28": "相應法中。獲得無上祕密成就。",
    "T18n0884_003:0468b29": "爾時金剛手菩薩摩訶薩。前詣佛所右膝著",
    "T18n0884_003:0468c01": "地。恭敬頂禮而白佛言。世尊若有正士大法",
    "T18n0884_003:0468c02": "器者。應當於是祕密供養相應法中如理修",
    "T18n0884_003:0468c03": "學。彼能成就一切事業。乃至得成佛無上智。",
    "T18n0884_003:0468c04": "況復餘法有不成者。",
    "T18n0884_003:0468c05": "爾時世尊大毘盧遮那如來。即入諸佛大智",
    "T18n0884_003:0468c06": "三昧加持安住三摩地。從是三摩地出已。即",
    "T18n0884_003:0468c07": "結金剛嬉戲大菩薩祕密智印。復為攝集。令",
    "T18n0884_003:0468c08": "金剛手菩薩摩訶薩。表示祕密神通行相。謂",
    "T18n0884_003:0468c09": "本所有一真法性。從是出生諸菩薩等。從吽",
    "T18n0884_003:0468c10": "字等而為大智。由此即生金剛嬉戲祕密菩",
    "T18n0884_003:0468c11": "薩。及持明藏一切賢聖。是諸賢聖皆悉同本",
    "T18n0884_003:0468c12": "一真法性。",
    "T18n0884_003:0468c13": "爾時金剛手菩薩摩訶薩。受世尊大毘盧遮",
    "T18n0884_003:0468c14": "那如來教勅已。即說祕密行相。所謂依如來",
    "T18n0884_003:0468c15": "部金剛印成就廣大儀軌中法用。若作持誦",
    "T18n0884_003:0468c16": "時。當不動舌端。唇齒二相合離諸音聲。但以",
    "T18n0884_003:0468c17": "金剛語音而為持誦。即能成就一切儀軌。此",
    "T18n0884_003:0468c18": "說即是金剛語菩薩法。復次金剛部祕密印",
    "T18n0884_003:0468c19": "成就廣大儀軌中法用。謂以自身金剛杵。入",
    "T18n0884_003:0468c20": "一切相應賢聖真法性中。祕密行人作是法",
    "T18n0884_003:0468c21": "時。即得一切事業成就。此說即是金剛薩埵",
    "T18n0884_003:0468c22": "菩薩法。復次金剛部祕密印成就廣大儀軌",
    "T18n0884_003:0468c23": "中法用。謂諸所欲得佛世尊究竟真常。常施",
    "T18n0884_003:0468c24": "一切眾生妙樂。復能成就一切事業。此說即",
    "T18n0884_003:0468c25": "是金剛手菩薩法。",
    "T18n0884_003:0468c26": "爾時金剛手菩薩摩訶薩。復白一切如來言。",
    "T18n0884_003:0468c27": "如來善聽此祕密智勝無有上。若欲得成諸",
    "T18n0884_003:0468c28": "佛身者。應當寂靜住等引心。入一切如來智",
    "T18n0884_003:0468c29": "三摩地。從是三摩地出已得成佛身。即能成",
    "T18n0884_003:0469a01": "就諸三摩地法。所謂劍成就三摩地。藥叱尼",
    "T18n0884_003:0469a02": "成就三摩地。一切執曜阿吠舍成就三摩地。",
    "T18n0884_003:0469a03": "遣除一切執曜三摩地。破一切惡三摩地。持",
    "T18n0884_003:0469a04": "明人三摩地。神通成就三摩地。財寶成就三",
    "T18n0884_003:0469a05": "摩地。入脩羅宮成就三摩地。常得國王及王",
    "T18n0884_003:0469a06": "眷屬愛念成就三摩地。此如是等有無數種",
    "T18n0884_003:0469a07": "三摩地法。及祕密章句中今此四種祕密供",
    "T18n0884_003:0469a08": "養。而為最上金剛部大菩薩。與菩薩嬉戲等",
    "T18n0884_003:0469a09": "如理相應。金剛嬉戲者。此說即是和合出生",
    "T18n0884_003:0469a10": "之義。而此菩薩一切所欲。得諸如來常施歡",
    "T18n0884_003:0469a11": "喜。即此金剛嬉戲菩薩為增勝主常。於一切",
    "T18n0884_003:0469a12": "如來而生歡喜。",
    "T18n0884_003:0469a13": "復次祕密種子文字所謂。",
    "T18n0884_003:0469a14": "野部(引)骨嚕(二合)卒魯(二合)阿(引)莎(引)剎呼(引)[口*弱]",
    "T18n0884_003:0469a15": "吽(引)鑁[牟*含](引)",
    "T18n0884_003:0469a16": "此等文字。即是金剛嬉戲本部大菩薩。與金",
    "T18n0884_003:0469a17": "剛蓮華二法相應。即此金剛而為警覺。所有",
    "T18n0884_003:0469a18": "蓮華即觀自在菩薩三摩地門。而彼蓮華離",
    "T18n0884_003:0469a19": "諸所著。以金剛鎖堅牢而住。於諸所動相應",
    "T18n0884_003:0469a20": "平等。而常不離三摩呬多。然後同一真實吽",
    "T18n0884_003:0469a21": "字智門出敬愛事而能成就一切事業。此說",
    "T18n0884_003:0469a22": "即是金剛手菩薩法。",
    "T18n0884_003:0469a23": "爾時聖觀自在菩薩摩訶薩白諸如來言。所",
    "T18n0884_003:0469a24": "有金剛杵住於蓮華上。彼金剛杵及與蓮華。",
    "T18n0884_003:0469a25": "二法和合相應成就。獲得妙樂無滅無盡。",
    "T18n0884_003:0469a26": "爾時金剛手菩薩摩訶薩。住於世尊大毘盧",
    "T18n0884_003:0469a27": "遮那如來前作是白言。世尊彼金剛杵云何",
    "T18n0884_003:0469a28": "能住於蓮華上。此金剛杵及與蓮華。作用行",
    "T18n0884_003:0469a29": "相復云何說。世尊此理甚深。我於是義不能",
    "T18n0884_003:0469b01": "解了。",
    "T18n0884_003:0469b02": "爾時世尊大毘盧遮那如來。讚金剛手菩薩",
    "T18n0884_003:0469b03": "摩訶薩言。善哉善哉金剛手。汝今當知彼金",
    "T18n0884_003:0469b04": "剛杵住蓮華上者。為欲利樂廣大饒益。施作",
    "T18n0884_003:0469b05": "諸佛最勝事業。是故於彼清淨蓮華之中。而",
    "T18n0884_003:0469b06": "金剛杵住於其上。乃入彼中發起金剛真實",
    "T18n0884_003:0469b07": "持誦。然後金剛及彼蓮華二事相擊。成就二",
    "T18n0884_003:0469b08": "種清淨乳相。一謂金剛乳相。二謂蓮華乳相。",
    "T18n0884_003:0469b09": "於二相中出生一大菩薩善妙之相。次復出",
    "T18n0884_003:0469b10": "生一大菩薩猛惡之相。菩薩所現二種相者。",
    "T18n0884_003:0469b11": "但為調伏利益一切眾生。由此出生一切賢",
    "T18n0884_003:0469b12": "聖。成就一切殊勝事業。",
    "T18n0884_003:0469b13": "爾時金剛手菩薩摩訶薩復白佛言。世尊何",
    "T18n0884_003:0469b14": "者是乳相。復從何生起。唯願世尊顯明開",
    "T18n0884_003:0469b15": "示。",
    "T18n0884_003:0469b16": "爾時世尊告金剛手菩薩摩訶薩言。即汝金",
    "T18n0884_003:0469b17": "剛手所有最勝祕密供養。是即乳相從是生",
    "T18n0884_003:0469b18": "起。金剛手菩薩摩訶薩復白佛言。世尊我不",
    "T18n0884_003:0469b19": "解佛所說義。佛言金剛手當知乳相者即是",
    "T18n0884_003:0469b20": "本真相。如祕密降三世教中所說。",
    "T18n0884_003:0469b21": "爾時世尊大毘盧遮那如來。普攝金剛手等",
    "T18n0884_003:0469b22": "一切菩薩。同一真實同一出生。都成為一金",
    "T18n0884_003:0469b23": "剛薩埵之身。告諸如來言。今此所說祕密供",
    "T18n0884_003:0469b24": "養等祕密行相。但為警覺邪外之眾故。佛菩",
    "T18n0884_003:0469b25": "薩隱密而說。是時所現金剛薩埵身與本部",
    "T18n0884_003:0469b26": "菩薩。同住正見出生敬愛。唯以金剛縛而普",
    "T18n0884_003:0469b27": "攝已。所有本部大菩薩等。同處于左根本之",
    "T18n0884_003:0469b28": "位住蓮華中。以金剛杵開覺蓮華。而悉同一",
    "T18n0884_003:0469b29": "三昧相應。",
    "T18n0884_003:0469c01": "爾時本部大菩薩眾。得開覺已即說頌曰。",
    "T18n0884_003:0469c02": "　快哉一切正覺尊　　我所敬愛施妙樂",
    "T18n0884_003:0469c03": "　唯此妙樂外無餘　　而能成就祕密法",
    "T18n0884_003:0469c04": "爾時世尊大毘盧遮那如來。即說頌曰。",
    "T18n0884_003:0469c05": "　快哉妙樂無有上　　諸有正士應當修",
    "T18n0884_003:0469c06": "　今此祕密妙法門　　有罪染者不應受",
    "T18n0884_003:0469c07": "　祕密蓮華此無上　　金剛嬉戲即彼法",
    "T18n0884_003:0469c08": "　金剛蓮華教亦然　　總攝毘盧遮那智",
    "T18n0884_003:0469c09": "世尊大毘盧遮那如來說是頌時。有無數百",
    "T18n0884_003:0469c10": "千殊妙瑞相一時出現。",
    "T18n0884_003:0469c11": "佛說祕密相經卷下"
}