{
    "X25n0499_007:0654a15": "金剛般若波羅蜜經懸判疏鈔卷之七",
    "X25n0499_007:0654a16": "勅建西天寺武林後學沙門性起述",
    "X25n0499_007:0654a17": "△七處會傳譯三。初標。",
    "X25n0499_007:0654a18": "第七處會傳譯者。",
    "X25n0499_007:0654a19": "△二釋。文二。初明佛說二。初中又三。初標處會。",
    "X25n0499_007:0654a20": "初總明佛說者。大部六百卷文。四處十六會。",
    "X25n0499_007:0654a21": "△二詳處會。",
    "X25n0499_007:0654a22": "王舍城鷲峰山七會。山中三會。山頂四會。二給孤獨",
    "X25n0499_007:0654a23": "園七會。三他化自在天摩尼寶藏殿一會。四王舍城",
    "X25n0499_007:0654a24": "白鷺池邊一會。",
    "X25n0499_007:0654b01": "△三指本經處會。",
    "X25n0499_007:0654b02": "此經則給孤獨處第九會。乃第五百七十七卷之本。",
    "X25n0499_007:0654b03": "鈔。以上明佛說已竟。△次明傳譯何時二。初指諸",
    "X25n0499_007:0654b04": "佛傳譯。",
    "X25n0499_007:0654b05": "後別明傳譯此經卷者。時主前後六譯。一後秦羅什。",
    "X25n0499_007:0654b06": "鈔。鳩摩羅什者。梵語。此云童壽。祖印度人文以聰",
    "X25n0499_007:0654b07": "敏見稱。母是龜茲王妹。母孕什時。增益慧辨。七歲",
    "X25n0499_007:0654b08": "出家。日誦千偈義旨。通至九歲。與外道論義。辨挫",
    "X25n0499_007:0654b09": "邪風。咸皆愧伏。年十二歲。有羅漢奇之。謂母曰。常",
    "X25n0499_007:0654b10": "守護之。若年三十五歲。不破戒律。當大興佛法。度",
    "X25n0499_007:0654b11": "無數人。師又習五明論。四韋馱典。陰陽星算。必窮",
    "X25n0499_007:0654b12": "其妙。後轉習大乘。數破外道。遠近諸國。咸謂神異。",
    "X25n0499_007:0654b13": "母生什後。亦即出家。聰拔眾尼。得第三果。什既受",
    "X25n0499_007:0654b14": "具。母謂什曰。方等深教。應闡秦都。於汝無益。何如。",
    "X25n0499_007:0654b15": "什曰。菩薩之行。利物亡軀。大化必行。鑪鑊無恨。母",
    "X25n0499_007:0654b16": "即告曰。汝立誓宏。吾不與止。什自是已後。廣習大",
    "X25n0499_007:0654b17": "乘。必洞其奧。西域諸王請什講說。必長跪座側。命",
    "X25n0499_007:0654b18": "什蹹登。苻堅建元九年。太史奏云。有德星現於外",
    "X25n0499_007:0654b19": "國。當有大德智人。入輔中國。堅曰。朕聞西域有羅",
    "X25n0499_007:0654b20": "什。襄陽有道安。將非此耶。後遣呂光統領七萬雄",
    "X25n0499_007:0654b21": "兵。西伐龜茲。王不能捨。什曰。為我一人。傷害眾多。",
    "X25n0499_007:0654b22": "吾不能忍。王只得含淚而送。什雖同呂光進國。呂",
    "X25n0499_007:0654b23": "見師幼少。生慢。因什善卜數類應。呂又用之。呂立",
    "X25n0499_007:0654b24": "創西凉為主。亦請什留。至姚秦宏始三年。興滅西",
    "X25n0499_007:0654c01": "呂。方入長安。秦主興加厚禮之敬。入西明閣及逍",
    "X25n0499_007:0654c02": "遙園。別舘安置數僧。[((素-糸)*力)/石]等八百沙門。諮受什旨。又",
    "X25n0499_007:0654c03": "于草堂寺。共三千僧眾。手執舊經本而參定之。莫",
    "X25n0499_007:0654c04": "不精究洞明深旨。時有僧叡覲什。故什所譯經。叡",
    "X25n0499_007:0654c05": "並參正。",
    "X25n0499_007:0654c06": "二後魏菩提流支。",
    "X25n0499_007:0654c07": "鈔。此云覺希。北印度人。徧通三藏。妙入總持。志在",
    "X25n0499_007:0654c08": "宏法。廣流視聽。魏宣武帝。洛陽翻譯。此經在內。",
    "X25n0499_007:0654c09": "三陳朝真諦。",
    "X25n0499_007:0654c10": "鈔。梵語波羅末陀。此云真諦。西印度優禪尼國人。",
    "X25n0499_007:0654c11": "景行澄明。器宇清寧。藝術異解。編素諳練。梁武泰",
    "X25n0499_007:0654c12": "清。於寶雲殿。屬侯景紛紀。乃適豫章。始興南康等。",
    "X25n0499_007:0654c13": "雖復恓惶。譚叢無輟。即汎泊西歸。業風賦命。飄還",
    "X25n0499_007:0654c14": "康州。住制止寺。翻譯訖。陳恭建譯五十部。今經亦",
    "X25n0499_007:0654c15": "在其數。",
    "X25n0499_007:0654c16": "四陳朝達摩笈多。",
    "X25n0499_007:0654c17": "鈔。隋言法密。南賢豆國人。開皇十年來屆見文帝。",
    "X25n0499_007:0654c18": "請入京寺。義理允正。稱經微旨。然而慈恕立身。恭",
    "X25n0499_007:0654c19": "和成性。心非道外。行在說前。戒地夷而淨。定水幽",
    "X25n0499_007:0654c20": "而潔。經洞字原。論探聲意。至煬帝定鼎東都。置翻",
    "X25n0499_007:0654c21": "譯館。而有金剛文義在耳。",
    "X25n0499_007:0654c22": "五唐初玄弉。",
    "X25n0499_007:0654c23": "鈔。師是河南洛陽人。俗姓陳氏。頴川仲弓之後。出",
    "X25n0499_007:0654c24": "家徧探諸藏。皆有錯悞。常慨教缺傳匠。理翳譯人。",
    "X25n0499_007:0655a01": "遂使如意之寶不全。雪山之偈猶半。於是裸足涉",
    "X25n0499_007:0655a02": "履險若平夷。既戾梵境。等諮無倦。五明四含之典。",
    "X25n0499_007:0655a03": "三十二之筌。盡搜其微。究其妙法。師討經論一十",
    "X25n0499_007:0655a04": "七周。遊覽百有餘國。貞觀十九年回歸上京。勅宏",
    "X25n0499_007:0655a05": "福寺翻譯。已上多出靜邁法師譯經圖記。",
    "X25n0499_007:0655a06": "六大周義淨。",
    "X25n0499_007:0655a07": "未曾詳出。另閱別章。",
    "X25n0499_007:0655a08": "已上六人皆三藏。",
    "X25n0499_007:0655a09": "鈔。三藏表德。法師舉名。由德而顯。故彰其名。所以",
    "X25n0499_007:0655a10": "莊生云。名者寔之賓。德者名之主。若無其德。苟有",
    "X25n0499_007:0655a11": "其名。故夫為人師者。不可以無德而虗當其名。若",
    "X25n0499_007:0655a12": "虗當者。則損其福耳。況未通經旨者乎。今云三藏",
    "X25n0499_007:0655a13": "者。即通習經律論三藏。達無相法。住於佛住。兼修",
    "X25n0499_007:0655a14": "自利利他。而為三乘人則。以法為師也。即前之六",
    "X25n0499_007:0655a15": "師耳。又六師各有其諱。而為之別。三藏等四字。而",
    "X25n0499_007:0655a16": "為之通。是為通別德而彰顯也。△二指本經傳譯",
    "X25n0499_007:0655a17": "釋主二。初傳譯主。",
    "X25n0499_007:0655a18": "今所傳者。即羅什宏始四年。於長安草堂寺所譯。",
    "X25n0499_007:0655a19": "△二釋論主。文二。初補主傳釋。",
    "X25n0499_007:0655a20": "天竺有無著大士入光定。上昇兜率。親見彌勒。稟受",
    "X25n0499_007:0655a21": "八十行偈。",
    "X25n0499_007:0655a22": "鈔。梵語彌勒。此云慈氏。以多生劫來。恒修慈行。而",
    "X25n0499_007:0655a23": "得慈心三昧之定。故云慈氏。佛世時。降生西天婆",
    "X25n0499_007:0655a24": "羅門種。輔揚大化。影彰佛會。現為釋迦法王之子。",
    "X25n0499_007:0655b01": "處補當來之記。已入賢劫千佛中。第五尊龍華教",
    "X25n0499_007:0655b02": "主。度無量眾。廣如下生經說。今現在兜率天宮內",
    "X25n0499_007:0655b03": "院。教化諸天及菩薩眾。因無著大士欲習大乘真",
    "X25n0499_007:0655b04": "理。未諳深求的旨。悲嘆本師涅槃。心意思惟。幸喜",
    "X25n0499_007:0655b05": "彌勒補處大師。而在天宮。即入日光定力。上昇見",
    "X25n0499_007:0655b06": "彌勒大士。親傳八十行偈。金口解釋。通卷要旨。可",
    "X25n0499_007:0655b07": "知此經乃佛心印耳。△二論主轉授。",
    "X25n0499_007:0655b08": "又將此偈轉授世親。世親又將偈作長行解。釋成三",
    "X25n0499_007:0655b09": "卷。論約斷疑執以釋。無著又造兩卷之論。約行位以",
    "X25n0499_007:0655b10": "釋。",
    "X25n0499_007:0655b11": "鈔。世親．無着。本係親仲。因世親專習小乘。無著專",
    "X25n0499_007:0655b12": "習大乘。無著未證果時。習學大乘。根鈍未悟。欲尋",
    "X25n0499_007:0655b13": "短見。因有他方羅漢。而化度之。雖入小乘果證。心",
    "X25n0499_007:0655b14": "本大乘之種。還求大乘二空真知。因見彌勒後。方",
    "X25n0499_007:0655b15": "悟入。無著因見親弟不好大乘。專習小者。毀剝大",
    "X25n0499_007:0655b16": "乘。故無著見弟來見。告云。吾之病也。為爾所害。爾",
    "X25n0499_007:0655b17": "專讚小乘。毀說大乘。必墮苦處。是吾憂也。今吾所",
    "X25n0499_007:0655b18": "未閱之大乘餘典。吾未觀者。爾代吾閱。親即生大",
    "X25n0499_007:0655b19": "慚愧。速閱華嚴大乘等教。又觀彌勒金剛偈頌畢。",
    "X25n0499_007:0655b20": "即向兄求懺曰。可將利劍割吾舌根。吾不欲命矣。",
    "X25n0499_007:0655b21": "兄即止曰。汝不可為也。如人從地跌倒。還從地起。",
    "X25n0499_007:0655b22": "先言毀說大乘之錯。今可將舌根轉讚大乘。即懺",
    "X25n0499_007:0655b23": "過愆。而復其功也。故世親依斯妙偈。裂成二十七",
    "X25n0499_007:0655b24": "段疑文。窮幽妙旨。無不明矣。無著謂此經發揮諸",
    "X25n0499_007:0655c01": "地位中。真如意旨。故約十八行位而釋之也。△二",
    "X25n0499_007:0655c02": "結歎釋論二主。",
    "X25n0499_007:0655c03": "是知古今解釋者。若不遵無著．世親二大士者。俱是",
    "X25n0499_007:0655c04": "傍求異解。未合聖意耳。",
    "X25n0499_007:0655c05": "鈔。決不可易古就今。總然玄妙。無非後撰之己見",
    "X25n0499_007:0655c06": "耳。故云未合聖意也。△三結。",
    "X25n0499_007:0655c07": "以上處會傳譯一科已竟。",
    "X25n0499_007:0655c09": "金剛般若波羅蜜經懸判疏鈔卷之七"
}