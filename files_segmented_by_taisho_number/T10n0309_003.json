{
    "T10n0309_003:0981a19": "十住斷結經卷第三",
    "T10n0309_003:0981a21": "姚秦涼州沙門竺佛念譯",
    "T10n0309_003:0981a22": "童真品第八",
    "T10n0309_003:0981a23": "爾時最勝菩薩白佛言：「世尊！云何第八菩薩",
    "T10n0309_003:0981a24": "於八住地而淨其行？」佛告最勝：「第八菩薩常",
    "T10n0309_003:0981a25": "當具足以神通慧曉眾生根，觀其意趣而為",
    "T10n0309_003:0981a26": "示現，復以神通遊諸佛國，觀其奇特殊妙",
    "T10n0309_003:0981a27": "之行，還自莊嚴其佛國土，自往奉覲禮敬諸",
    "T10n0309_003:0981a28": "佛，觀佛身相空無所有，學習知忍分別諸根，",
    "T10n0309_003:0981a29": "常入如幻三昧定意知其無本，所作功德隨",
    "T10n0309_003:0981b01": "前形器，各隨其所而成就之。以過空行無想",
    "T10n0309_003:0981b02": "無願，不有形像，度於三界永無縛著，慧無所",
    "T10n0309_003:0981b03": "念不有生滅，以無所生故曰為慧。作不見作",
    "T10n0309_003:0981b04": "亦無造者，是謂名慧。無疆界中間處所，都",
    "T10n0309_003:0981b05": "無住止亦無窠窟，慧為清淨識無所猗。所以",
    "T10n0309_003:0981b06": "然者，由無想念。慧無有限，用力方便不止貪",
    "T10n0309_003:0981b07": "欲，亦不住色不住無色，雖與同垢不為染著，",
    "T10n0309_003:0981b08": "是謂，最勝！名曰大智。離婬怒癡不處愚冥，永",
    "T10n0309_003:0981b09": "為解脫而無罣礙不著不斷。去十二緣無明",
    "T10n0309_003:0981b10": "根本，不見我人無我不我，不住貪欲了之為",
    "T10n0309_003:0981b11": "一，無求色想復不念在一切色中，是謂第八",
    "T10n0309_003:0981b12": "菩薩慧業。終不隨緣無煩惱患，不與疑合，亦",
    "T10n0309_003:0981b13": "不有為非不有為，亦不求福非無功德，以越",
    "T10n0309_003:0981b14": "諸惡非法之事。所以然者，法性常存，不見愚",
    "T10n0309_003:0981b15": "者而行非法，不見擾惱其身心識，意不亂想",
    "T10n0309_003:0981b16": "流馳異念。是謂，最勝！名曰為慧。分別空觀了",
    "T10n0309_003:0981b17": "知無生，斷滅計常不使興起，抑制六關終不",
    "T10n0309_003:0981b18": "邪闚，誓在廣遠不計限局，修童真禁而不",
    "T10n0309_003:0981b19": "越序，若見退墮在下位者，輒便誘勸務使上",
    "T10n0309_003:0981b20": "及，奉順法者不斷諸佛所修律本，身心怡然",
    "T10n0309_003:0981b21": "不能窮已，興隆道樂不除法身，不斷聖眾不",
    "T10n0309_003:0981b22": "有縛脫。復當修習道俗之法，以法性故不斷",
    "T10n0309_003:0981b23": "諸學，使慎禁戒因本清淨而不可盡。諸在生",
    "T10n0309_003:0981b24": "死斯皆有盡，流轉五道周旋往返亦不寧息，",
    "T10n0309_003:0981b25": "住無常處斯亦盡滅。外道異學雖獲五通不",
    "T10n0309_003:0981b26": "離世智，願求長生後失神足，亦復命盡便涉",
    "T10n0309_003:0981b27": "生死。或有眾生勤行五戒十善之法得生人",
    "T10n0309_003:0981b28": "天，精勤五戒在欲天中，封受自然功德具足。",
    "T10n0309_003:0981b29": "或有眾生習學空定在色天中，以歡悅為食",
    "T10n0309_003:0981c01": "不念苦本。或有眾生心識澹然希望無為，謂",
    "T10n0309_003:0981c02": "為無想永寂泥洹，斯皆自調不至究竟滅度",
    "T10n0309_003:0981c03": "之處。第八菩薩觀了斯處而不染著，恒敷演",
    "T10n0309_003:0981c04": "法勸進學者使遠離之。「最勝，當知！童真之業",
    "T10n0309_003:0981c05": "亦復遠離二乘之道，從須陀洹至辟支佛皆",
    "T10n0309_003:0981c06": "有釁咎，菩薩終不念羅漢法。所以然者，以其",
    "T10n0309_003:0981c07": "用心猗泥洹道，緣覺所修菩薩不學，以其發",
    "T10n0309_003:0981c08": "意無大慈哀，有斯學者此皆非正。若有菩薩",
    "T10n0309_003:0981c09": "欲究竟學習智慧海，盡其元本而不可窮，誓",
    "T10n0309_003:0981c10": "願不捨一切眾生，修如來法為不滅性，慧無",
    "T10n0309_003:0981c11": "窮極故不可見，道果開敷使得成就。言種實",
    "T10n0309_003:0981c12": "者，菩薩發意弘誓之心，十力、無畏、十八不共",
    "T10n0309_003:0981c13": "殊特之法，亦不思議亦不可盡。第八菩薩在",
    "T10n0309_003:0981c14": "在遊化，執意行忍無能思議，心不念非無有",
    "T10n0309_003:0981c15": "眾惡，不懷恚恨加於眾生，又不興意與人競",
    "T10n0309_003:0981c16": "諍，復不導人有所毀敗，慎護身口不妄有犯，",
    "T10n0309_003:0981c17": "將護眾生慎己行本，不處邪部思惟善業，無",
    "T10n0309_003:0981c18": "愛欲意能莊嚴身如佛色像。」爾時世尊告最",
    "T10n0309_003:0981c19": "勝曰：「童真菩薩常當習行音響句義。云何菩",
    "T10n0309_003:0981c20": "薩學音響義？於是菩薩知諸法空不染諸見，",
    "T10n0309_003:0981c21": "思惟無相不興亂念，分別無願永離三有，法",
    "T10n0309_003:0981c22": "無淫欲本性自淨，不起恚怒永使不生，觀了",
    "T10n0309_003:0981c23": "無明不為愚冥。復當思惟當來過去現在之",
    "T10n0309_003:0981c24": "法，盡無所起諸法自然，不見興滅不見生死",
    "T10n0309_003:0981c25": "不為報應，信作善惡知有果實。修口清淨不",
    "T10n0309_003:0981c26": "行妄語，其心明解行無沾污。所興事勝不",
    "T10n0309_003:0981c27": "捨一切，常自挍計夢幻之法，設有邪念即自",
    "T10n0309_003:0981c28": "覺知，志性柔和守護其意，使不生惡常生清",
    "T10n0309_003:0981c29": "淨。真正之土，設在人間眾德具足，相好八十",
    "T10n0309_003:0982a01": "聲如哀鸞，亦若梵天所說微妙不懷綺飾，去",
    "T10n0309_003:0982a02": "淫怒癡無復憂慼，終不惡顏恚恨向人，所",
    "T10n0309_003:0982a03": "造功德未曾亡失，隨其根本使至永安，常以",
    "T10n0309_003:0982a04": "法言勸進一切，降伏外道邪學異術，以離苦",
    "T10n0309_003:0982a05": "惱無復厄難，備悉諸佛具足之法，人常忍辱",
    "T10n0309_003:0982a06": "身心至密，現受罵詈默然不報，若使眾生取",
    "T10n0309_003:0982a07": "撾捶者，不念怨讎亦如地大包受萬物，終",
    "T10n0309_003:0982a08": "無識想有增減意。所以然者，斯由法性本來",
    "T10n0309_003:0982a09": "空故。設有忿怒終不有恨，視彼恚色如幻如",
    "T10n0309_003:0982a10": "化，興意來向不持心逆。若念惡者佯若不知，",
    "T10n0309_003:0982a11": "密自思惟：『吾今審諦知之為空，當求遠離不",
    "T10n0309_003:0982a12": "興彼緣，前人懷恚我宜慎之。』假使有人來稱",
    "T10n0309_003:0982a13": "譽者不以為喜，若見捶者亦無愁惱。所以",
    "T10n0309_003:0982a14": "然者，不見己身及彼杖痛，皆由積行降伏心",
    "T10n0309_003:0982a15": "意。在閑靜處挍計身中，生老病死非常苦痛，",
    "T10n0309_003:0982a16": "愁憂恐怖飢渴寒熱。復重觀察，是身壞敗為",
    "T10n0309_003:0982a17": "非常法，是身為苦器眾病聚集，是身虛空四",
    "T10n0309_003:0982a18": "大還本，是身無我無生無滅。三界眾生為流",
    "T10n0309_003:0982a19": "所漂，愛欲流者沈沒流轉亦無休息，先當制",
    "T10n0309_003:0982a20": "心不使增多。復當思惟有流之本，處在三界",
    "T10n0309_003:0982a21": "所更生死受身不息。亦當思惟邪見之流，眾",
    "T10n0309_003:0982a22": "生愚癡隨興倒見，六十二塵迷荒之道。無",
    "T10n0309_003:0982a23": "明流者，三界眾生瞢瞢為癡不知真道，以",
    "T10n0309_003:0982a24": "不淨為淨返入欲流，以苦為樂，以非常為常，",
    "T10n0309_003:0982a25": "以非身為身，亦不思惟除去貪濁而自侵欺，",
    "T10n0309_003:0982a26": "長夜不習老不息婬，有財不施不受佛語，是",
    "T10n0309_003:0982a27": "謂四弊遂增愛根，意念身行共相受入。「如是，",
    "T10n0309_003:0982a28": "最勝！菩薩入定寂寞而觀，棄惡除欲不善之",
    "T10n0309_003:0982a29": "想，內自觀身思憶三寶，念察非常苦空非身，",
    "T10n0309_003:0982b01": "隨賢聖教無苦樂心，修行四證究暢其義，生",
    "T10n0309_003:0982b02": "為苦證愛為習證，清為盡證度為道證，患厭",
    "T10n0309_003:0982b03": "此形無一可貪，深思根本為從何生？隨性觀",
    "T10n0309_003:0982b04": "之方知根原，苦從身生，習因愛生，愛滅成",
    "T10n0309_003:0982b05": "盡，無欲成道。常遵慈愍無有害意，長養道",
    "T10n0309_003:0982b06": "化愍傷眾生，生死勤苦為之拔濟，和顏悅色",
    "T10n0309_003:0982b07": "向於群萌，勸教眾生使發道意，所言通利而",
    "T10n0309_003:0982b08": "無滯礙。知諸法相真諦之義，達了諸法隨時",
    "T10n0309_003:0982b09": "而入，卒問尋對應機無難，所說應時辭無錯",
    "T10n0309_003:0982b10": "亂。菩薩慈心愍傷一切，遍念眾生有形之類，",
    "T10n0309_003:0982b11": "不免疾病衰喪之痛，為設方便欲令解脫。復",
    "T10n0309_003:0982b12": "起悲心哀感一切，飢渴寒熱得失罪咎艱難",
    "T10n0309_003:0982b13": "之患，思惟巧便欲令恬然。復以喜心，念諸世",
    "T10n0309_003:0982b14": "間皆有憂苦恐怖之難，吾當方宜永使安隱，",
    "T10n0309_003:0982b15": "常以守護之心，願度三界八難生者，愚癡曚",
    "T10n0309_003:0982b16": "闇不見正道，念欲成濟使得無為，愍哀眾生",
    "T10n0309_003:0982b17": "心不動轉。雖行此法意不染著，不以勤苦而",
    "T10n0309_003:0982b18": "生退轉，渴仰無上正真之道，於諸通慧而無",
    "T10n0309_003:0982b19": "厭足。設在五樂歌舞之中，亦不生心而用歡",
    "T10n0309_003:0982b20": "喜，曉了世俗斯皆幻化，一切萬物盡歸無常，",
    "T10n0309_003:0982b21": "不為八法所見傾動，心恒遠離如避劫燒，不",
    "T10n0309_003:0982b22": "處其中。為人所惱，若欲恚恨來向己者，終不",
    "T10n0309_003:0982b23": "還報如毫釐許，為人所敬無敢犯者。假使有",
    "T10n0309_003:0982b24": "人欲害菩薩，節節解身各在異處，悉能忍之",
    "T10n0309_003:0982b25": "不生亂想，因欲具足童真之行。菩薩復觀身",
    "T10n0309_003:0982b26": "心之法，合成散滅何足貪著而欲寶之？緣是",
    "T10n0309_003:0982b27": "果行必獲佛身，備悉成就如來匿藏，建立",
    "T10n0309_003:0982b28": "大誓究道根源。菩薩行權變化無窮，若在",
    "T10n0309_003:0982b29": "外道異學之中，現身入火坐臥自由，復從火",
    "T10n0309_003:0982c01": "起無所傷害，輒使其人知有真道，心自改悔",
    "T10n0309_003:0982c02": "修清淨行，化愚惑意還令返真。因從生天",
    "T10n0309_003:0982c03": "為講演法，解知天位亦復衰喪。菩薩權道無",
    "T10n0309_003:0982c04": "所不入，釋梵四天王無不自歸而稽首者，斯",
    "T10n0309_003:0982c05": "由積功道德超殊，亦非二乘所能及逮。童",
    "T10n0309_003:0982c06": "真神智亦無邊底，心曠無崖不可限量，所說",
    "T10n0309_003:0982c07": "有益亦無損耗，以是之故慧不可盡。一一分",
    "T10n0309_003:0982c08": "別眼耳鼻舌身心之法，了知悉空亦無所有，",
    "T10n0309_003:0982c09": "達過忍慧便逮眾智，不念一切是常非常，尋",
    "T10n0309_003:0982c10": "便得入無極之慧。若與前人音聲來往，思惟",
    "T10n0309_003:0982c11": "言教猶山中響，有解此者名曰權慧。亦復觀",
    "T10n0309_003:0982c12": "察有為無為空性之法，諦自虛寂假有號耳。",
    "T10n0309_003:0982c13": "不念己身以得道果，餘下劣者亦不及逮。復",
    "T10n0309_003:0982c14": "不自念，修行戒律奉尊法教，終不興意生",
    "T10n0309_003:0982c15": "若干念，是謂童真權慧無邊。或有菩薩行中",
    "T10n0309_003:0982c16": "和忍空忍頂忍不退轉忍，如實觀察而無虛",
    "T10n0309_003:0982c17": "妄，修三梵堂，空不住本不念牢實，無思想觀",
    "T10n0309_003:0982c18": "不念有想，亦不願求而興願想。法界一相亦",
    "T10n0309_003:0982c19": "無形貌，思惟生死亦無終始，亦無施為無有",
    "T10n0309_003:0982c20": "施為，不見過去當來現在，周迴往來都無真",
    "T10n0309_003:0982c21": "實，過去磨滅現在不住當來不生，有德不見",
    "T10n0309_003:0982c22": "無德，無德不見有德，不為有德不為無德，非",
    "T10n0309_003:0982c23": "不有德非不無德，了知有德無德澹然空寂。",
    "T10n0309_003:0982c24": "不有生滅著斷之名，復觀無生不有所生不",
    "T10n0309_003:0982c25": "見無生，分別有生及與無生，虛而無實一",
    "T10n0309_003:0982c26": "而無二。不見度世道果之證，亦復不見前後",
    "T10n0309_003:0982c27": "中間，文字言教不見解散不與世合，復不見",
    "T10n0309_003:0982c28": "聚而共同流。「如是，最勝！童真所修深遠難及，",
    "T10n0309_003:0982c29": "不可思議無能及者，不見道忍與智忍合，不",
    "T10n0309_003:0983a01": "見智忍與道忍合亦不不合，不見無道與無",
    "T10n0309_003:0983a02": "智合，不見無智與無道合，道忍及道自不共",
    "T10n0309_003:0983a03": "合，非不有合亦不不合。所以然者，性自空故。",
    "T10n0309_003:0983a04": "最勝！當知，世有二法令新學者有狐疑想。云",
    "T10n0309_003:0983a05": "何二法起狐疑者？於是菩薩修百千法，猗",
    "T10n0309_003:0983a06": "著泥洹謂為以脫，有斯行者則有減損。或有",
    "T10n0309_003:0983a07": "菩薩，知泥洹性永為解脫，不興染著施設生",
    "T10n0309_003:0983a08": "死，無從無離深知為一，而無若干分部之名，",
    "T10n0309_003:0983a09": "菩薩慧忍終不生心，而有彼此平等大乘。解",
    "T10n0309_003:0983a10": "入空慧無著無斷，無所染污乃謂平等，等性",
    "T10n0309_003:0983a11": "觀了無縛無脫，亦無所造故無所生，不見自",
    "T10n0309_003:0983a12": "然有生滅者，解脫然者乃謂自然。不見有然",
    "T10n0309_003:0983a13": "不見無然，解達自然悉無所有，是謂清淨是",
    "T10n0309_003:0983a14": "謂滅盡。如是，最勝！菩薩積行慧無窮極，行無",
    "T10n0309_003:0983a15": "生慧而不可盡，從初積學至于道場，坐佛樹",
    "T10n0309_003:0983a16": "下降伏魔怨成無上道，先當入此忍慧定意，",
    "T10n0309_003:0983a17": "然後乃遊師子奮迅獨步三昧，放大光明普",
    "T10n0309_003:0983a18": "照三千大千剎土。有見光者，斯皆忍慧所見",
    "T10n0309_003:0983a19": "纏絡，意識柔軟無強梁心。常以慈哀攝身口",
    "T10n0309_003:0983a20": "意，言教清淨終始無損，任縱無為於尊佛道，",
    "T10n0309_003:0983a21": "遊志三昧心無亂想，為人謙下不憍篾人，功",
    "T10n0309_003:0983a22": "德道果日夜滋生，縛結怨惡永無根芽，堪",
    "T10n0309_003:0983a23": "遊他方諸佛剎土。知其光明神感之應，訓化",
    "T10n0309_003:0983a24": "群萌靡不度者，尋其光明了無所有，分別相",
    "T10n0309_003:0983a25": "貌亦無真實。復當分別色痛想行識所起相",
    "T10n0309_003:0983a26": "像。云何觀達五陰之相？有見光者是謂為色，",
    "T10n0309_003:0983a27": "有形質者是亦為色，取受付與是亦為色，己",
    "T10n0309_003:0983a28": "身護持亦復是色，若與他人亦復是色。次當",
    "T10n0309_003:0983a29": "了知痛之起滅，為由何等而有此痛？苦痛樂",
    "T10n0309_003:0983b01": "痛不苦不樂痛，常念分別而無苦樂，況當",
    "T10n0309_003:0983b02": "有痛此則不然，具曉了者是為痛相。深記去",
    "T10n0309_003:0983b03": "就流馳不停，追憶往古未來現在若男若女，",
    "T10n0309_003:0983b04": "及餘無數無限之念，名曰思想。解知此想無",
    "T10n0309_003:0983b05": "來無去亦無處所，虛而非真亦無名號，故名",
    "T10n0309_003:0983b06": "思想。若復見行善惡之法有記無記、有漏無",
    "T10n0309_003:0983b07": "漏、有為無為，有所造作不以為礙。菩薩于時",
    "T10n0309_003:0983b08": "見行善者非為不善，見行惡者非為不惡，若",
    "T10n0309_003:0983b09": "復有時亦不行善亦不行惡，當念分別不見",
    "T10n0309_003:0983b10": "無善亦復無惡，是謂，最勝！名曰為行。復當",
    "T10n0309_003:0983b11": "曉了何因有識？識非一相，眼耳鼻舌身意之",
    "T10n0309_003:0983b12": "法亦名為識，色聲香味細滑之法亦名為識，",
    "T10n0309_003:0983b13": "達知更樂興衰之法亦名為識，在思想中亦",
    "T10n0309_003:0983b14": "名為識，離思想者亦名為識，有善有惡亦名",
    "T10n0309_003:0983b15": "為識，無善無惡亦名為識，亦非有善亦非不",
    "T10n0309_003:0983b16": "善亦名為識。解知此識為從何生復從何滅，",
    "T10n0309_003:0983b17": "解知無生亦無起滅，達了此者是謂為識。「如",
    "T10n0309_003:0983b18": "是，最勝！童真菩薩捨身受形，身根意識初不",
    "T10n0309_003:0983b19": "錯亂，不受中陰而有留難；眾生神離住於中",
    "T10n0309_003:0983b20": "陰，隨其輕重殃禍之本便有留難。菩薩大士",
    "T10n0309_003:0983b21": "發意之頃，隨意所向尋往受形而無留難。最",
    "T10n0309_003:0983b22": "勝！當知，童真菩薩常與一生補處菩薩以為",
    "T10n0309_003:0983b23": "朋友，隨侍遊觀佛土清淨，選擇極妙最上佛",
    "T10n0309_003:0983b24": "土，志存盛好施為佛事。第八菩薩逮得自在，",
    "T10n0309_003:0983b25": "從其緣化靡不周遍，所宣道法而無窮盡，常",
    "T10n0309_003:0983b26": "以善教悅可眾生。」時彼眾會有諸菩薩，各心",
    "T10n0309_003:0983b27": "念言：「今日如來頒宣慧業歎童真行，功德果",
    "T10n0309_003:0983b28": "報亦無等倫，今觀最勝大士所修，履童真業",
    "T10n0309_003:0983b29": "亦無差違。假使最勝成最正覺無上之道，得",
    "T10n0309_003:0983c01": "佛道時所號云何？其佛國土功勳嚴淨為何",
    "T10n0309_003:0983c02": "等類？諸菩薩眾成就云何？奉修法律有差別",
    "T10n0309_003:0983c03": "不？」爾時世尊知彼眾會心中所念，便於座上",
    "T10n0309_003:0983c04": "尋時即笑，無數億百千光明從佛口出，照于",
    "T10n0309_003:0983c05": "十方無限世界，蔽日月明覆魔宮殿，光還繞",
    "T10n0309_003:0983c06": "佛無央數匝從頂上入。時會菩薩即從座起",
    "T10n0309_003:0983c07": "偏袒右肩，叉手禮佛而問笑意：「佛不妄笑願",
    "T10n0309_003:0983c08": "聞其意。」爾時世尊告眾會曰：「汝等見此最勝",
    "T10n0309_003:0983c09": "菩薩不乎？」對曰：「唯然我等已見。」佛告來會諸",
    "T10n0309_003:0983c10": "菩薩等：「此賢劫中百佛過去當有佛出號師",
    "T10n0309_003:0983c11": "子威如來出現於世，至真、等正覺、明行成為、",
    "T10n0309_003:0983c12": "善逝、世間解、無上士、道法御、天人師，號佛、世",
    "T10n0309_003:0983c13": "尊，國土名號如今無異。時彼土境國界神妙，",
    "T10n0309_003:0983c14": "五[聲-耳+木]卒賤自然無價，人民滋盛城郭嚴整，",
    "T10n0309_003:0983c15": "合以七寶，金銀琉璃水精、車璩瑪瑙、珊瑚琥",
    "T10n0309_003:0983c16": "珀及摩尼寶。時彼佛土平正，有八交道純以",
    "T10n0309_003:0983c17": "寶成，其地柔軟如天細衣，猶兜術天被服飲",
    "T10n0309_003:0983c18": "食宮殿室宅，園觀浴池交路棚閣巍巍殊妙，",
    "T10n0309_003:0983c19": "其佛國土神德如是。諸天人民自然顯發，作",
    "T10n0309_003:0983c20": "倡伎樂懸諸繒幡，竪立幢蓋燒眾名香雨寶",
    "T10n0309_003:0983c21": "妙華，將護正法使不缺漏，導利開益無量眾",
    "T10n0309_003:0983c22": "生。今此最勝菩薩從此間沒，當生無怒佛土",
    "T10n0309_003:0983c23": "極樂世界。已生彼土時，無怒佛為諸菩薩宣",
    "T10n0309_003:0983c24": "八千四百奇異法門，闡揚道教歸於句義，往",
    "T10n0309_003:0983c25": "返周旋不斷三寶，皆使眾生立不退轉。」說是",
    "T10n0309_003:0983c26": "語時其在會者，咸皆歎曰：「善哉善哉！最勝大",
    "T10n0309_003:0983c27": "士！以成佛號何其速耶，願將來世得生此",
    "T10n0309_003:0983c28": "國，值師子威如來出現世時，遭蒙道教修童",
    "T10n0309_003:0983c29": "真行如最勝也。」時會菩薩重自念言：「令諸眾",
    "T10n0309_003:0984a01": "生普皆得慧忍智之法，如今無異其聞此聲，",
    "T10n0309_003:0984a02": "無有恐怖不懷猶豫。」爾時世尊告最勝曰：「菩",
    "T10n0309_003:0984a03": "薩行備具足眾德，顯示殊特無量言教，應時",
    "T10n0309_003:0984a04": "示現靡所不入，或為凡俗孤老之形，或為幼",
    "T10n0309_003:0984a05": "童嬰兒之像。復以權變入於四道，與須陀洹",
    "T10n0309_003:0984a06": "已成就者而為朋友，便說上要使不懈息，復",
    "T10n0309_003:0984a07": "執方便入斯陀含，勸使斷除五災之難，能令",
    "T10n0309_003:0984a08": "得入不經七返；或在天上敷演甘露，純熟行",
    "T10n0309_003:0984a09": "者不來世間；或與無垢真人共會，為說身苦",
    "T10n0309_003:0984a10": "六十八法，自歎鄙陋缺無上道，徒喪慧明損",
    "T10n0309_003:0984a11": "辱法典；或現諸佛緣覺之道，顯揚神足現十",
    "T10n0309_003:0984a12": "八變，默然教授使得解脫，內懷權慧應適人",
    "T10n0309_003:0984a13": "心，隨緣投藥使不增減；或與新學初發意者",
    "T10n0309_003:0984a14": "入清淨定，使諸眾生普見色身，乃令三千大",
    "T10n0309_003:0984a15": "千佛土，在手掌中共相供養，於中往來無增",
    "T10n0309_003:0984a16": "無減，令發無上正真道意。」時有菩薩名曰究",
    "T10n0309_003:0984a17": "暢，即從坐起長跪叉手，前白佛言：「唯然世尊！",
    "T10n0309_003:0984a18": "是三昧定有何名號，乃令三千大千剎土，十",
    "T10n0309_003:0984a19": "方境界普在掌中，其中眾生興敬供養而無",
    "T10n0309_003:0984a20": "增減乎？」佛告究暢菩薩大士曰：「其三昧定號",
    "T10n0309_003:0984a21": "曰清淨，普見色身顯現變化靡不容受，國土",
    "T10n0309_003:0984a22": "境界如故不異亦不增減。正使三千大千剎",
    "T10n0309_003:0984a23": "土，及恒邊沙無量佛國悉在掌中，共相敬事",
    "T10n0309_003:0984a24": "施行福業，坐臥經行隨意所娛，其中眾生各",
    "T10n0309_003:0984a25": "不相知，己身所在無所觸嬈。究暢當知，皆是",
    "T10n0309_003:0984a26": "童真菩薩威神之所施為，在所現化亦不見",
    "T10n0309_003:0984a27": "身，竟為所在不使眾生有增減心。」爾時座上",
    "T10n0309_003:0984a28": "諸來會者，天、龍、鬼神、乾沓惒、阿須倫、迦留羅、",
    "T10n0309_003:0984a29": "真陀羅、摩休勒、人及非人，各自生念，欲令最",
    "T10n0309_003:0984b01": "勝大士菩薩，示現神變清淨定意。",
    "T10n0309_003:0984b02": "是時世尊知眾會心各有想念，便告最勝菩",
    "T10n0309_003:0984b03": "薩大士曰：「汝今，最勝！當為一切眾生及來會",
    "T10n0309_003:0984b04": "者，現是三昧清淨定意，令諸會者有篤信心。」",
    "T10n0309_003:0984b05": "是時最勝菩薩大士，承佛威神敬奉聖教，即",
    "T10n0309_003:0984b06": "於座上三昧正受，令其十方恒沙剎土，天龍",
    "T10n0309_003:0984b07": "人民及鬼神王，并餘尊天諸會菩薩有形之",
    "T10n0309_003:0984b08": "屬，皆現掌中於中顯示，有禪定者、有經行者、",
    "T10n0309_003:0984b09": "有興功德作佛事者，所現殊特巍巍難喻無",
    "T10n0309_003:0984b10": "以為譬。現神足已，一切十方諸來之會，還在",
    "T10n0309_003:0984b11": "本位如故不異，最勝菩薩亦在本座，衣服嚴",
    "T10n0309_003:0984b12": "整不失威儀。",
    "T10n0309_003:0984b13": "時究暢菩薩語最勝曰：「仁者所現三昧威神，",
    "T10n0309_003:0984b14": "超越無量無限之德，神感威顯實無等倫，乃",
    "T10n0309_003:0984b15": "能容受十方世界，在其右掌而無增減。我等",
    "T10n0309_003:0984b16": "勤加興功立德，進修清淨定意之法，務及童",
    "T10n0309_003:0984b17": "真大士之行。」",
    "T10n0309_003:0984b18": "爾時最勝報究暢曰：「如是如是！如汝所言。若",
    "T10n0309_003:0984b19": "有新學發意行者，務欲修習童真之法，當念",
    "T10n0309_003:0984b20": "勤加成就道果，使不中退。菩薩精勤，有二十",
    "T10n0309_003:0984b21": "事所當應行，育養擁護不使損減。何謂二十",
    "T10n0309_003:0984b22": "無缺漏法？於是菩薩修童真行，發大弘誓無",
    "T10n0309_003:0984b23": "蓋之心，念欲拔濟危險之厄，是為精勤而無",
    "T10n0309_003:0984b24": "有退。",
    "T10n0309_003:0984b25": "「復次菩薩合集徒眾，訓以道教無形狀法，恒",
    "T10n0309_003:0984b26": "說空無虛寂之聲，是謂童真行無有退。「復次",
    "T10n0309_003:0984b27": "菩薩廣布功德，使諸下劣得蒙纏絡，先除貪",
    "T10n0309_003:0984b28": "意使無想念，却乃訓導檀度無極。",
    "T10n0309_003:0984b29": "「復次菩薩見前眾生，有困厄者輒身往化，安",
    "T10n0309_003:0984c01": "慰其人使不受痛，常念育養心無變易。「復次",
    "T10n0309_003:0984c02": "菩薩造立苦行，經無數難求高明師，諮受言",
    "T10n0309_003:0984c03": "律奉修正法，常念擁塞六無根本。",
    "T10n0309_003:0984c04": "「復次菩薩求無上道，心無榮冀有所染污，心",
    "T10n0309_003:0984c05": "常精勤諸神通慧，行於止觀除愛著心。「復次",
    "T10n0309_003:0984c06": "菩薩隨時應適，曉了權變無覺知者，前受教",
    "T10n0309_003:0984c07": "人癡心通達，然後乃告方便之宜。",
    "T10n0309_003:0984c08": "「復次菩薩發心誓願，備悉相好莊嚴其身，自",
    "T10n0309_003:0984c09": "淨其土，作黃金色，所將眷屬同為一相。「復次",
    "T10n0309_003:0984c10": "菩薩誓度曠遠，不懷怯弱而有滯礙，雖處生",
    "T10n0309_003:0984c11": "死不辭勞苦，畢志堅固降伏外道。",
    "T10n0309_003:0984c12": "「復次菩薩，造立無數功福之業，常念眾生不",
    "T10n0309_003:0984c13": "自為己有繫著心，思惟四諦覺明觀慧。「復次",
    "T10n0309_003:0984c14": "菩薩被弘誓鎧，從無數劫求無上道，終不生",
    "T10n0309_003:0984c15": "念我行真實，有此行者則有耗減。「復次菩薩",
    "T10n0309_003:0984c16": "包容凡夫，來自歸者微說道教，指示徑路令",
    "T10n0309_003:0984c17": "知所趣，觀前人器乃授甘露。",
    "T10n0309_003:0984c18": "「復次菩薩觀察方俗，王法所制勿生叛逆，善",
    "T10n0309_003:0984c19": "則從之惡則竊避，無自貢高毀敗風俗。「復次",
    "T10n0309_003:0984c20": "菩薩當學入眾，若梵志眾若長者眾，觀採禮",
    "T10n0309_003:0984c21": "儀可行知行，可坐知坐可臥知臥，應適威儀",
    "T10n0309_003:0984c22": "而無錯謬，是謂童真菩薩而知入眾。",
    "T10n0309_003:0984c23": "「復次菩薩常當修學無生法忍，無起滅慧而",
    "T10n0309_003:0984c24": "悉具足一切佛法，遊化十方無量佛國，欲得",
    "T10n0309_003:0984c25": "備悉諸總持門諸眾智門，曉了智慧而無窮",
    "T10n0309_003:0984c26": "極，當念修習童真之行。",
    "T10n0309_003:0984c27": "「復次菩薩執正御亂不處邪部，具施戒忍、精",
    "T10n0309_003:0984c28": "進、禪定、智慧、善權、三十七品、空無想願，其",
    "T10n0309_003:0984c29": "心不懈亦不疲厭，終不忽忘弘誓之心，是謂",
    "T10n0309_003:0985a01": "童真牢固之心。",
    "T10n0309_003:0985a02": "「復次菩薩合集功德眾善之本，自纏絡身修",
    "T10n0309_003:0985a03": "諸相好而自莊嚴，消除憍慢無明邪見，童真",
    "T10n0309_003:0985a04": "菩薩一相清淨則不染著，不見境界有淨不",
    "T10n0309_003:0985a05": "淨，爾乃周備相好功德，無量福業而悉具足，",
    "T10n0309_003:0985a06": "亦不懈怠有退轉心。何以故？以其童真菩",
    "T10n0309_003:0985a07": "薩發大弘誓不捨本願，廣布慧業精進無惓，",
    "T10n0309_003:0985a08": "是謂菩薩修童真行。",
    "T10n0309_003:0985a09": "「復次菩薩分別幻化欺詐之法，觀了虛寂永",
    "T10n0309_003:0985a10": "無所有，亦無形質而可覩見，長養精進務修",
    "T10n0309_003:0985a11": "本業，於十六分而不遺捨，行慈菩薩恒自挍",
    "T10n0309_003:0985a12": "計，欲為我生為從何出？深自思惟出無窠",
    "T10n0309_003:0985a13": "窟，此是世人自起識想，染著之意而興欲火，",
    "T10n0309_003:0985a14": "焚燒善本墜墮五道，斯由貪欲無明結故。若",
    "T10n0309_003:0985a15": "有菩薩分別五欲皆不真實，勤欲思惟永不",
    "T10n0309_003:0985a16": "與處，設聞他方曠野之處，彼有苦行斷欲之",
    "T10n0309_003:0985a17": "人，便能方宜誘導眾生到彼方域，輒見苦行",
    "T10n0309_003:0985a18": "斷欲之人，心意清涼不懷熱惱，使其眾生皆",
    "T10n0309_003:0985a19": "發道心，除去五欲漸漸將導，遊諸佛國禮事",
    "T10n0309_003:0985a20": "供養諸佛世尊，轉復引入深法之奧，然後乃",
    "T10n0309_003:0985a21": "具布施之德，戒忍恩和建志精進，一意入定",
    "T10n0309_003:0985a22": "念不馳散，廣修智慧無崖之業。是謂，究暢！",
    "T10n0309_003:0985a23": "童真菩薩所修行道，弘益靡不周悉，若有菩",
    "T10n0309_003:0985a24": "薩初發習學諷讀講論二十行業，然後乃發",
    "T10n0309_003:0985a25": "履童真迹。」當其最勝說是法時，萬七千人皆",
    "T10n0309_003:0985a26": "發弘普無窮之意，慕修童真二十行業；十千",
    "T10n0309_003:0985a27": "天人皆得無所從生法忍；復有無數眾生之",
    "T10n0309_003:0985a28": "類，增益功德不懷中退。",
    "T10n0309_003:0985a29": "爾時世尊告最勝曰：「善哉開士！多所饒益多",
    "T10n0309_003:0985b01": "所度脫。若有菩薩被弘誓心，合集功勳不懷",
    "T10n0309_003:0985b02": "懈惓，加行勸助而修法施，欲以開化眾生之",
    "T10n0309_003:0985b03": "類，合集度脫入泥洹界永無來往。是謂，最勝！",
    "T10n0309_003:0985b04": "童真所修德不可量。若有菩薩發心起學，常",
    "T10n0309_003:0985b05": "當修習二十行法，却乃漸入深法寶藏。如是。",
    "T10n0309_003:0985b06": "最勝！當作是學，如是學者便應第八菩薩之",
    "T10n0309_003:0985b07": "道。」",
    "T10n0309_003:0985b08": "定意品第九",
    "T10n0309_003:0985b09": "是時最勝菩薩復白佛言：「何謂常淨菩薩於",
    "T10n0309_003:0985b10": "第九地而淨其住？」爾時世尊告最勝曰：「九住",
    "T10n0309_003:0985b11": "菩薩修習定意一心解門，三昧正受而不耗",
    "T10n0309_003:0985b12": "損，於淨不淨常若一心，雖處塵勞恚恨之中，",
    "T10n0309_003:0985b13": "不興亂想生若干念，觀知眾生心意識著，緣",
    "T10n0309_003:0985b14": "結苦惱之所繫縛，所因報應而致此患，復求",
    "T10n0309_003:0985b15": "方便權詐之法，當何巧便得至永滅而取度",
    "T10n0309_003:0985b16": "脫？」是時第九菩薩大士，當復思惟斯諸想著，",
    "T10n0309_003:0985b17": "皆由不順正法之相，從無明行致斯緣報，唯",
    "T10n0309_003:0985b18": "當一心生其道念，念佛法眾戒施天念，安般",
    "T10n0309_003:0985b19": "攝身及死亡念，守護一切使不煩亂，勤行精",
    "T10n0309_003:0985b20": "進如救火災，所逮功德充滿一切，內懷志願",
    "T10n0309_003:0985b21": "存於道果，行諸通慧靡不周悉。常念思惟愍",
    "T10n0309_003:0985b22": "傷一切，由何眾生有塵勞患？諦自觀察尋其",
    "T10n0309_003:0985b23": "源本，皆由無明而致行報，以生行報則有",
    "T10n0309_003:0985b24": "識神，識既有窟謂為名色，名色已生具成六",
    "T10n0309_003:0985b25": "入，內外相因便起更樂，心已染著轉復生痛，",
    "T10n0309_003:0985b26": "解了苦樂乃生愛意，愛根已生共相受入，生",
    "T10n0309_003:0985b27": "老病死愁憂苦惱漸漸長益欲愛報應。第九",
    "T10n0309_003:0985b28": "菩薩觀斯報應深慮思惟，塵勞之縛虛而不",
    "T10n0309_003:0985b29": "真，諦無有實自觀緣報。復知眾生分別果實",
    "T10n0309_003:0985c01": "都無處所，應無所應報無所報。復以清淨真",
    "T10n0309_003:0985c02": "觀之法，使其眾生令致清淨，常念勸勉勤修",
    "T10n0309_003:0985c03": "定意，先以權便觀一佛界，有幾眾生建立堅",
    "T10n0309_003:0985c04": "誓造功德業，集修無上莊嚴道樹？有幾眾生",
    "T10n0309_003:0985c05": "禪寂入定神足變化權現無方？復幾眾生荷",
    "T10n0309_003:0985c06": "負重擔為人重任，而代拔苦不使受惱？有幾",
    "T10n0309_003:0985c07": "眾生斷三結使具成道跡？有幾眾生三垢已",
    "T10n0309_003:0985c08": "薄得頻來道永與苦別？有幾眾生無五下分",
    "T10n0309_003:0985c09": "纏縛之難，不復往還至此世界？有幾眾生斷",
    "T10n0309_003:0985c10": "上五結，遊諸解脫而自娛樂？復以神通五眼",
    "T10n0309_003:0985c11": "觀察諸在幽隱法沒盡處，當有緣覺居止山",
    "T10n0309_003:0985c12": "林，隨時出現人間教化，菩薩亦復思惟彼處，",
    "T10n0309_003:0985c13": "有可親近有不可親近。云何族姓子一意觀",
    "T10n0309_003:0985c14": "視，一佛境界眾生之類，建立堅固造功德業，",
    "T10n0309_003:0985c15": "進修無上莊嚴道樹？於是族姓子九住菩薩，",
    "T10n0309_003:0985c16": "若見眾生有堅固心，即設權便與作善知識，",
    "T10n0309_003:0985c17": "隨時育養增益精進擁護成就，畢志牢固不",
    "T10n0309_003:0985c18": "可沮壞，誘進開示使知深法，不慮遠近險難",
    "T10n0309_003:0985c19": "之中，正使前有火災隆熾，燒一佛界融然一",
    "T10n0309_003:0985c20": "體，路由其中到他方界，聞彼有佛敷演道法，",
    "T10n0309_003:0985c21": "無生無滅無老死法，便能前進沒身自歸，安",
    "T10n0309_003:0985c22": "隱至彼身不被燒亦無熱惱，得覲彼佛禮事",
    "T10n0309_003:0985c23": "供養，合集功德殊異之法，便得成就亦無退",
    "T10n0309_003:0985c24": "轉，若使遭遇大海深水，如一佛界上下周匝",
    "T10n0309_003:0985c25": "而無有異，於中立誓能自投歸，亦不怯難所",
    "T10n0309_003:0985c26": "立功德，志願堅固不可動轉，是謂九住菩薩",
    "T10n0309_003:0985c27": "住大慈哀，不捨一切攝眾生故。",
    "T10n0309_003:0985c28": "「云何九住菩薩觀彼眾生禪寂入定，神足變",
    "T10n0309_003:0985c29": "化應適無方？於是菩薩若見眾生遠居深山",
    "T10n0309_003:0986a01": "無人之處，執意思惟入第一四禪，第二四禪，",
    "T10n0309_003:0986a02": "第三四禪，第四四禪。是時菩薩見彼眾生，復",
    "T10n0309_003:0986a03": "從第四四禪起，入第三四禪第二四禪第一",
    "T10n0309_003:0986a04": "四禪。是時菩薩復見眾生，但入一禪不入二",
    "T10n0309_003:0986a05": "三四，或入二禪不入一三四，或入三禪不入",
    "T10n0309_003:0986a06": "一二四，或入四禪不入一二三。是時菩薩",
    "T10n0309_003:0986a07": "亦見眾生，入空處識處不用處；或時菩薩觀",
    "T10n0309_003:0986a08": "見眾生，但在空入不在識入不用入；或時獨",
    "T10n0309_003:0986a09": "在識入不在空入不用入；或時獨在不用入",
    "T10n0309_003:0986a10": "不在空入識入；或時乃在第四四禪，不在上",
    "T10n0309_003:0986a11": "下三禪。九住菩薩便往至彼與為善祐，使成",
    "T10n0309_003:0986a12": "功德不令厭惓，能使眾生必至堅固者，乃當",
    "T10n0309_003:0986a13": "稱之名曰九住。何謂九住菩薩荷負重擔為",
    "T10n0309_003:0986a14": "人重任，常代拔苦不使受惱？於是菩薩以權",
    "T10n0309_003:0986a15": "方便往入五道，隨時應適衣被飲食床敷臥",
    "T10n0309_003:0986a16": "具病瘦醫藥，若在三塗八難之處輒身往度，",
    "T10n0309_003:0986a17": "趣使前人不令受苦，或入地獄餓鬼之中，便",
    "T10n0309_003:0986a18": "能廣惠各得飽滿，是謂第九菩薩堪為眾生",
    "T10n0309_003:0986a19": "荷負重擔。",
    "T10n0309_003:0986a20": "「云何菩薩勸喻前人，斷三結使令成道跡，漸",
    "T10n0309_003:0986a21": "得果證永與苦別？於是菩薩執權方便現若",
    "T10n0309_003:0986a22": "干變，與說聲聞緣覺之教，說泥洹樂寂然無",
    "T10n0309_003:0986a23": "為；或時與說菩薩大士無生無滅虛無之法，",
    "T10n0309_003:0986a24": "以能知彼眾生念已，先論大乘方等之要，布",
    "T10n0309_003:0986a25": "施、持戒、忍辱、精進、一心、智慧，大慈大悲、四禪",
    "T10n0309_003:0986a26": "四等，根力覺意八賢聖道及三梵堂，其人聞",
    "T10n0309_003:0986a27": "已心意肅然衣毛皆竪，隨器勸進使成道證。",
    "T10n0309_003:0986a28": "或時菩薩觀彼眾生本發菩薩意，自忖疲厭",
    "T10n0309_003:0986a29": "而不能得，便欲退還入聲聞道，菩薩于時復",
    "T10n0309_003:0986b01": "至彼所言：『卿積德以來今已垂辦，光相種好",
    "T10n0309_003:0986b02": "當莊嚴身，廣運眾生修治佛土，何乃退還就",
    "T10n0309_003:0986b03": "於小道？』其人聞已倍自悔責：『咄哉無狀實為",
    "T10n0309_003:0986b04": "可恥，乃使通神菩薩道者而見怨責；我今自",
    "T10n0309_003:0986b05": "勵要當勇猛，積功立志執弘誓意，為一切故",
    "T10n0309_003:0986b06": "不捨本願。』發意菩薩生是念時，爾時天地",
    "T10n0309_003:0986b07": "六變振動，動魔宮殿不安本位。是時弊魔自",
    "T10n0309_003:0986b08": "生此念：『向者天地六變振動，是誰瑞應示",
    "T10n0309_003:0986b09": "現若此？將非如來、至真、等正覺出現於世，若",
    "T10n0309_003:0986b10": "不爾者當是無欲之人得阿羅漢，令其瑞應",
    "T10n0309_003:0986b11": "乃至於斯。設無此者，當是發意菩薩立堅固誓",
    "T10n0309_003:0986b12": "發大乘意，欲求作佛獨步三界，愍傷危厄濟",
    "T10n0309_003:0986b13": "渡十方，空我境界使無侍衛。若不爾者，當",
    "T10n0309_003:0986b14": "是百二十八鬲子罪王生地獄中，以理治化",
    "T10n0309_003:0986b15": "心不增減，或能是彼神變所感。若不爾者吾",
    "T10n0309_003:0986b16": "有萬子，勇猛剛健才藝非恒，在我左右統攝",
    "T10n0309_003:0986b17": "六天，吾最小者名曰惡子，受性兇暴行無慈",
    "T10n0309_003:0986b18": "仁，吾遣使知王地獄事，料簡善惡分別賢愚，",
    "T10n0309_003:0986b19": "亦有神足感動天地，今稱號曰治罪治法王",
    "T10n0309_003:0986b20": "治無高下，將非即是神感之應？』魔復思惟：",
    "T10n0309_003:0986b21": "『我有僕使名曰阿傍，亦能現變威德無量，當",
    "T10n0309_003:0986b22": "生之日天地大動，若取命終地亦大動，或能",
    "T10n0309_003:0986b23": "即是現瑞怪耳。』如是魔王興若干念，便以天",
    "T10n0309_003:0986b24": "眼觀於三千大千世界，於時便見斷欲之人",
    "T10n0309_003:0986b25": "應得須陀洹道，今乃更發摩訶衍心。『正是斯",
    "T10n0309_003:0986b26": "人欲空我界，當求方便壞子善心。』是時弊魔",
    "T10n0309_003:0986b27": "自將兵眾到善男子所，自見常淨九住菩薩，",
    "T10n0309_003:0986b28": "心自懷懼衣毛皆竪，便自退還不堪前進。是",
    "T10n0309_003:0986b29": "謂常淨菩薩神德感應，使道跡寂成無上道，",
    "T10n0309_003:0986c01": "建立誓願終不屈還。「何謂九住菩薩觀眾生",
    "T10n0309_003:0986c02": "類，知三結薄得斯陀含，無欲怒癡永與苦別？",
    "T10n0309_003:0986c03": "於是菩薩觀彼眾生，久遠以來所積功德，",
    "T10n0309_003:0986c04": "有利根者有鈍根者，設見眾生心意純熟垂",
    "T10n0309_003:0986c05": "成道果，意不可迴令至大道；若見鈍根勸使",
    "T10n0309_003:0986c06": "精進，具眾德本道果之報。菩薩將導使心不",
    "T10n0309_003:0986c07": "懈，尋能成就四道之證，或有超越取第四果，",
    "T10n0309_003:0986c08": "不使流滯住阿那含。皆是第九常淨之德，未",
    "T10n0309_003:0986c09": "曾違捨弘誓之心，是謂菩薩修勤精進無能",
    "T10n0309_003:0986c10": "稱量，不計報應十二因緣。九住菩薩修習常",
    "T10n0309_003:0986c11": "淨而致清淨，或從他人聞柔順法，內省己身",
    "T10n0309_003:0986c12": "應其法念，專精一心志存學問，常在閑靜不",
    "T10n0309_003:0986c13": "處憒亂，知彼方便寂然定意，觀察人根終不",
    "T10n0309_003:0986c14": "虛妄，是謂菩薩於斯陀含而有長益。",
    "T10n0309_003:0986c15": "「云何菩薩扶接眾生，斷五結使纏縛之患，即",
    "T10n0309_003:0986c16": "彼天上勸使滅度，亦不往還至此世界？於",
    "T10n0309_003:0986c17": "是菩薩至彼天上，與說無生無斷滅法，即於",
    "T10n0309_003:0986c18": "其前入滅盡定現取滅度，諸在彼界阿那含",
    "T10n0309_003:0986c19": "天，心各生念共相勸勉，於無餘泥洹界而般",
    "T10n0309_003:0986c20": "泥洹。菩薩雖現殊異之法，心亦不變有若干",
    "T10n0309_003:0986c21": "想，自識久遠無數劫事，發動所趣皆悉了知，",
    "T10n0309_003:0986c22": "不見往者亦無還返，亦復不見住止之處，觀",
    "T10n0309_003:0986c23": "無所生本無處所，自致清淨坦然無為，是謂",
    "T10n0309_003:0986c24": "菩薩於阿那含而有增益。",
    "T10n0309_003:0986c25": "「云何菩薩復觀眾生，育養學者逮獲無著？於",
    "T10n0309_003:0986c26": "是九住菩薩大士，以天眼觀三千大千世界，",
    "T10n0309_003:0986c27": "誰應漏盡垂得道果？作是觀已，或見有十有",
    "T10n0309_003:0986c28": "百有千，乃至無數不可計人，斷除結使，同時",
    "T10n0309_003:0986c29": "同日應成無垢得阿羅漢。是時菩薩以神足",
    "T10n0309_003:0987a01": "力，一日之中周滿三千大千世界，以權方便",
    "T10n0309_003:0987a02": "擁護其人，各令適志而致無著，永離生死寂",
    "T10n0309_003:0987a03": "然無為，是謂菩薩於阿羅漢而有增益。",
    "T10n0309_003:0987a04": "「云何菩薩勸緣覺乘而獲無著？於是菩薩復",
    "T10n0309_003:0987a05": "以天眼，觀諸世界高山平地幽隱之處，靜寂",
    "T10n0309_003:0987a06": "獨止眇然思惟四十三止定意之法。是時菩",
    "T10n0309_003:0987a07": "薩亦復至彼，相去不遠以草敷地，結跏趺坐",
    "T10n0309_003:0987a08": "繫意在前，亦不邪視內自思惟欲現權化，或",
    "T10n0309_003:0987a09": "現雷電霹靂音聲，或現樹木共相撐觸，於中",
    "T10n0309_003:0987a10": "出焰勝于火光，或出鳥獸哀鸞之聲。",
    "T10n0309_003:0987a11": "爾時菩薩在彼眾前，忽改其形勇在虛空，作",
    "T10n0309_003:0987a12": "十八變存亡自在，有三十二相八十種好，身",
    "T10n0309_003:0987a13": "出水火無所傷害。彼緣覺人即見殊特奇異",
    "T10n0309_003:0987a14": "之變，各自生念：『我等會當早成佛道，亦當復",
    "T10n0309_003:0987a15": "有眾相嚴身，宜共勤修精進不令有懈。』時彼",
    "T10n0309_003:0987a16": "諸人復於異時，出彼山林到人村聚，家家乞",
    "T10n0309_003:0987a17": "求以自救生。爾時或聞鍾鼓音樂之聲，或現",
    "T10n0309_003:0987a18": "哀哭涕吁之音，內心惻愴如被火然，豁若自",
    "T10n0309_003:0987a19": "寤漏盡意解，故號名曰無著緣覺。「如是九住",
    "T10n0309_003:0987a20": "菩薩所行，智慧達了而無窮極；緣覺雖有光",
    "T10n0309_003:0987a21": "相功德，故不及如來一毛相之功德；復合計",
    "T10n0309_003:0987a22": "之身體支節一一毛孔所作功德，故不及如",
    "T10n0309_003:0987a23": "來眉間相之功德；復取計之，不及如來頂相",
    "T10n0309_003:0987a24": "之功德。正使三千大千世界其中眾生，盡篤",
    "T10n0309_003:0987a25": "信佛信法信比丘僧，假令信心百千萬倍，故",
    "T10n0309_003:0987a26": "不及持信奉法之人百千萬倍。復使持信奉",
    "T10n0309_003:0987a27": "法之人滿三千世界，智慧聞施合集功德，故",
    "T10n0309_003:0987a28": "不及道跡之人所作德本。復從道跡一一計",
    "T10n0309_003:0987a29": "之，乃至無垢及其智慧百千萬倍，不及一緣",
    "T10n0309_003:0987b01": "覺智慧功德。正使三千大千世界滿中緣覺，",
    "T10n0309_003:0987b02": "亦復不如一發意菩薩智慧功德。復使三千",
    "T10n0309_003:0987b03": "大千世界滿中發意菩薩，其智聞慧百千萬",
    "T10n0309_003:0987b04": "倍，復不如一阿惟越致所作功德。復取計之",
    "T10n0309_003:0987b05": "大千世界滿中阿惟越致菩薩，其智百千萬",
    "T10n0309_003:0987b06": "倍，復不如一生補處菩薩所造功德億百千",
    "T10n0309_003:0987b07": "倍。復使三千大千世界，盡滿其中一生補處",
    "T10n0309_003:0987b08": "菩薩，復不如一如來慧力功德。「如是，最勝！九",
    "T10n0309_003:0987b09": "住菩薩心之所明，達知三世眾生心意，隨病",
    "T10n0309_003:0987b10": "療救靡不濟度，我自憶念於九住中，度脫",
    "T10n0309_003:0987b11": "民萌不可稱量。自初發意至于九地，其間",
    "T10n0309_003:0987b12": "所度得羅漢者一阿僧祇，為除心垢永無微",
    "T10n0309_003:0987b13": "曀，從須陀洹至阿那含復有一阿僧祇，普行",
    "T10n0309_003:0987b14": "四諦習想知滅，復勸眾生發菩薩意，志各堅",
    "T10n0309_003:0987b15": "固立不退轉一阿僧祇，末後降神臨欲上生",
    "T10n0309_003:0987b16": "兜術天時，要除十九不成之思塵欲之患，辯",
    "T10n0309_003:0987b17": "才勇猛而無所畏，蠲除一切識神止處，皆盡",
    "T10n0309_003:0987b18": "諸漏虛偽之法，以無漏心修諸解脫，執慧利",
    "T10n0309_003:0987b19": "劍刈除塵欲，獲神通證奉遵其行，生死已",
    "T10n0309_003:0987b20": "斷梵行已立，所作已辦更不受有，如實知之。",
    "T10n0309_003:0987b21": "菩薩所修大哀之法，威儀禮節亦無缺漏，住",
    "T10n0309_003:0987b22": "於堅固功德慧中，一切諸魔及諸外道，不能",
    "T10n0309_003:0987b23": "究悉菩薩行業，為諸欲漏眾生之等，為講無",
    "T10n0309_003:0987b24": "漏無生滅法，除諸想著無有限礙。「最勝當知！",
    "T10n0309_003:0987b25": "時我思惟入無盡慧，觀過去佛所受生法，所",
    "T10n0309_003:0987b26": "行平等亦無偏黨，於凡夫法及賢聖道，學及",
    "T10n0309_003:0987b27": "無學緣覺菩薩，諸佛世尊所修行法，悉皆平",
    "T10n0309_003:0987b28": "等，世俗及道、有數無數、有為無為、有漏無漏，",
    "T10n0309_003:0987b29": "於此諸法皆悉平等，故曰稱號為等正覺。平",
    "T10n0309_003:0987c01": "等法者，當等彼我斯同自然不見起滅。自念",
    "T10n0309_003:0987c02": "所修多有漏脫，宜當禁制廣平等法；若心錯",
    "T10n0309_003:0987c03": "亂不得專精，當念御意不使流馳，達了亂定",
    "T10n0309_003:0987c04": "悉無所有，普皆平等而同自然。若復懷抱無",
    "T10n0309_003:0987c05": "慚愧時，當興方便使生畏懼。若復有時身口",
    "T10n0309_003:0987c06": "意惡行不善法，復當思惟除使滅盡無令增",
    "T10n0309_003:0987c07": "長。若復心念嫉姤癡疑穿漏法者，復求巧",
    "T10n0309_003:0987c08": "便永使無餘。若復興念殺盜淫泆妄言飲酒，",
    "T10n0309_003:0987c09": "復當思慮禍敗之原。若復意欲貪著豪尊無",
    "T10n0309_003:0987c10": "恭恪意，有人請求祕惜經法，輕毀禁戒不順",
    "T10n0309_003:0987c11": "律法，教入禪寂不隨定法，終不興想念佛法",
    "T10n0309_003:0987c12": "眾，心生貢高憍慢法師，設有此者皆妨聖道，",
    "T10n0309_003:0987c13": "無得親近而修習之。若復興念生諸慢意，一",
    "T10n0309_003:0987c14": "曰自大、二曰甚慢、三曰慢慢、四曰我慢、五",
    "T10n0309_003:0987c15": "曰邪慢、六曰等慢、七曰無我等慢，當執慧意",
    "T10n0309_003:0987c16": "永無所生，解無所有悉無所起，平等無二亦",
    "T10n0309_003:0987c17": "無若干，斯皆自然而無處所，是謂菩薩平等",
    "T10n0309_003:0987c18": "正覺。若心生念興于亂想，一曰邪見、二曰邪",
    "T10n0309_003:0987c19": "念、三曰邪語、四曰邪業、五曰邪治、六曰邪方",
    "T10n0309_003:0987c20": "便、七曰邪意、八曰邪定，常當息心使不損耗。",
    "T10n0309_003:0987c21": "若復有時心橫生念：『我常所敬而取輕蔑，如",
    "T10n0309_003:0987c22": "今現在復取輕之，或能將來而取侵欺，我恒",
    "T10n0309_003:0987c23": "所嫉汝今敬之，今於我前復恭敬之，當於將",
    "T10n0309_003:0987c24": "來亦當恭敬。』復重思惟：『曩昔以來曾侵欺我，",
    "T10n0309_003:0987c25": "今現我前復取侵欺，焉知將來復不侵欺？』設",
    "T10n0309_003:0987c26": "心如是有此想者，則為敗毀聖道根栽，墮于",
    "T10n0309_003:0987c27": "顛倒滋生陰蓋，依猗邪見恩愛之穢，則自",
    "T10n0309_003:0987c28": "亡失永離人道。若復有時心念十惡不善之",
    "T10n0309_003:0987c29": "行放逸之道，一曰殺生、二曰盜竊、三曰淫",
    "T10n0309_003:0988a01": "泆、四曰妄言、五曰離別彼此、六曰惡口、七",
    "T10n0309_003:0988a02": "曰綺語、八曰恚恨、九曰嫉妬、十曰邪見，若",
    "T10n0309_003:0988a03": "具生是身口意法，悉當遠離不造彼緣，當除",
    "T10n0309_003:0988a04": "此法無使有礙。復當思惟惡何因滅善何由",
    "T10n0309_003:0988a05": "生，達了善惡悉無所有虛而非真，斯皆平等",
    "T10n0309_003:0988a06": "而無有二。菩薩雖獲九住之處，常當思惟此",
    "T10n0309_003:0988a07": "諸穢濁，我今所以成無上道受菩薩莂，皆由",
    "T10n0309_003:0988a08": "癡愚十惡所造，而得具足五分法身，直至一",
    "T10n0309_003:0988a09": "道亦無若干，一一分別空無相願。復當勤行",
    "T10n0309_003:0988a10": "修四意止。何謂為四？四者所謂身、痛、意、法，",
    "T10n0309_003:0988a11": "達曉空觀，遊意四禪、四等、四空定、八維無、九",
    "T10n0309_003:0988a12": "次第禪。復求方便，離於所生入無所生，乃謂",
    "T10n0309_003:0988a13": "平等賢聖之道。皆悉有盡而無有盡，了盡無",
    "T10n0309_003:0988a14": "盡乃應無生，一切塵勞是菩薩盡；設不更興",
    "T10n0309_003:0988a15": "所謂無盡，欲愛縛結是菩薩盡；若不生者所",
    "T10n0309_003:0988a16": "謂無盡，瞋恚慳貪是菩薩盡；若無是者所謂",
    "T10n0309_003:0988a17": "無盡，迷荒之道是菩薩盡；若無迷荒所謂無",
    "T10n0309_003:0988a18": "盡，意有解脫門是菩薩盡，無解脫者是謂無",
    "T10n0309_003:0988a19": "盡，意止斷法是菩薩盡；無意斷者所謂無盡，",
    "T10n0309_003:0988a20": "根力覺道是菩薩盡；若無此者所謂無盡，沙",
    "T10n0309_003:0988a21": "門四果是菩薩盡；無四果者所謂無盡，有緣",
    "T10n0309_003:0988a22": "覺道是菩薩盡；解無緣覺所謂無盡，有菩薩",
    "T10n0309_003:0988a23": "道是菩薩盡；若無是者所謂無盡，平等正覺",
    "T10n0309_003:0988a24": "是菩薩盡；無平等覺所謂無盡，逮成佛道是",
    "T10n0309_003:0988a25": "菩薩盡；不見有成所謂無盡，往諸佛樹是菩",
    "T10n0309_003:0988a26": "薩盡；無稽留者所謂無盡，謂修相好及淨佛",
    "T10n0309_003:0988a27": "國，是菩薩盡；教化人民顯揚法要，是菩薩盡；",
    "T10n0309_003:0988a28": "行空無相無願之法，是菩薩盡；有所希望專",
    "T10n0309_003:0988a29": "行德本，是菩薩盡；造諸功德分布大道，是菩",
    "T10n0309_003:0988b01": "薩盡；菩薩所處亦無高下，亦復不見內外中",
    "T10n0309_003:0988b02": "間，是菩薩盡；不見凡夫所修之行，亦復不見",
    "T10n0309_003:0988b03": "賢聖之行，是菩薩盡；雖在生死於染污法不",
    "T10n0309_003:0988b04": "見染著，是菩薩盡；菩薩說滅觀滅無生，亦不",
    "T10n0309_003:0988b05": "於滅永取滅度，是菩薩盡；達了真際亦不隨",
    "T10n0309_003:0988b06": "順，是菩薩盡；不求遠離於諸魔界，是菩薩盡；",
    "T10n0309_003:0988b07": "以廣慧業不以為劣，是菩薩盡；常當習行知",
    "T10n0309_003:0988b08": "時之行，是菩薩盡；於諸緣起而不去離，是菩",
    "T10n0309_003:0988b09": "薩盡；不以真諦非不有諦，是菩薩盡；於禪脫",
    "T10n0309_003:0988b10": "門不見定亂，是菩薩盡；雖在人間閑居不異，",
    "T10n0309_003:0988b11": "是菩薩盡；在憒閙中隨俗而入不攝威儀，是",
    "T10n0309_003:0988b12": "菩薩盡；若在禪寂不滅身意，是菩薩盡；不見",
    "T10n0309_003:0988b13": "有施非不有施，戒忍精進持戒忍辱一心智",
    "T10n0309_003:0988b14": "慧，不見有行非不有行，是菩薩盡；自覺三明",
    "T10n0309_003:0988b15": "眼生智興，遊諸神通，不見塵勞生者滅者，常",
    "T10n0309_003:0988b16": "處愛欲亦不厭惓，是菩薩盡；在須陀洹修於",
    "T10n0309_003:0988b17": "道跡，亦復不滅大道之行，是菩薩盡；見佛法",
    "T10n0309_003:0988b18": "沒不孚有懼，亦復不見劫數長短，是菩薩",
    "T10n0309_003:0988b19": "盡；不見句體字體味體，此則有數此則無數，",
    "T10n0309_003:0988b20": "是菩薩盡；淫怒癡根不成諦行，是菩薩盡；不",
    "T10n0309_003:0988b21": "起法忍至無生慧，是菩薩盡；欲界及無思想",
    "T10n0309_003:0988b22": "九眾生居，是菩薩盡；遊在人間郡縣國邑，天",
    "T10n0309_003:0988b23": "宮龍宮諸神妙宮，於彼所修威儀禮節，有可",
    "T10n0309_003:0988b24": "親近不可親近，是菩薩盡；是謂最勝九住菩",
    "T10n0309_003:0988b25": "薩有盡無盡之法門。「菩薩所行靡不周備有",
    "T10n0309_003:0988b26": "盡無盡解脫之要，眾生習苦菩薩亦習，便為",
    "T10n0309_003:0988b27": "說苦真諦之性，若眼見色有苦有樂，思惟眼",
    "T10n0309_003:0988b28": "識皆悉虛寂，修以平等消滅患害。菩薩正法",
    "T10n0309_003:0988b29": "常化眾生寂然無為，是謂菩薩為苦眾生演",
    "T10n0309_003:0988c01": "暢苦慧，生苦老苦病苦死苦，憂悲惱苦，怨憎",
    "T10n0309_003:0988c02": "會苦恩愛離苦，所欲不得亦復是苦，取要言",
    "T10n0309_003:0988c03": "之五盛陰苦，達知此苦亦無起滅，是謂菩薩",
    "T10n0309_003:0988c04": "有盡無盡之法門也。若復菩薩見習眾生，便",
    "T10n0309_003:0988c05": "為演說愛著根本，愛心深固深著難拔，我先",
    "T10n0309_003:0988c06": "有誓要使除盡，若使不滅終不取證。是時菩",
    "T10n0309_003:0988c07": "薩漸漸轉入瞻顏法觀，於眾生前現其容貌，",
    "T10n0309_003:0988c08": "見者嗟歎靡不順奉，斯須之間變形醜陋，見",
    "T10n0309_003:0988c09": "者心變興無常想，是身非真而無牢固，我等",
    "T10n0309_003:0988c10": "顏貌與世殊絕，如是不久便當壞敗，宜當自",
    "T10n0309_003:0988c11": "修除去戀著不處恩愛。如是菩薩為習眾生",
    "T10n0309_003:0988c12": "而有增益。若復菩薩見盡眾生，以權方便而",
    "T10n0309_003:0988c13": "為說法，生者歸盡成者亦敗，正使壽命億恒",
    "T10n0309_003:0988c14": "沙劫，斯皆滅盡不得久存，諸族姓子當知無",
    "T10n0309_003:0988c15": "常遷轉之法，如幻如化亦無真實。菩薩解了",
    "T10n0309_003:0988c16": "無有真實，乃應清淨亦無染污，習由藏積遂",
    "T10n0309_003:0988c17": "不捨之，以盡滅法觀無所有，亦復不見有起",
    "T10n0309_003:0988c18": "滅處。若使心生憍慢愚癡是常非常，復以空",
    "T10n0309_003:0988c19": "慧無相無願而分別之。或時菩薩為說至竟",
    "T10n0309_003:0988c20": "一道，教授諸族姓子，當念思惟七處受觀，若",
    "T10n0309_003:0988c21": "在五陰分別成敗，眾生由此致陰弊患，一一",
    "T10n0309_003:0988c22": "思惟色之所興，前有色相我生識著，因識生",
    "T10n0309_003:0988c23": "痛共相受入，興意生想轉成行業，斯由一色",
    "T10n0309_003:0988c24": "遂成五法，痛想行識亦復如是。若復菩薩見",
    "T10n0309_003:0988c25": "前眾生，興起十八陰衰之毒，嬈固人心致令",
    "T10n0309_003:0988c26": "有礙不獲彼岸，漸以善權和順將護，要設權",
    "T10n0309_003:0988c27": "便畢使成就不使墮落。若復菩薩見此眾生，",
    "T10n0309_003:0988c28": "心常遊在愛盡念中，不見有離亦無所離，是",
    "T10n0309_003:0988c29": "謂具足七處觀法，於觀行法亦不妄捨，察其",
    "T10n0309_003:0989a01": "遲疾別其冷暖，己已具足復教人行而得成",
    "T10n0309_003:0989a02": "辦。「如是，最勝！九住菩薩行止觀法亦無所",
    "T10n0309_003:0989a03": "畏，釋梵四王天龍、沙門梵志及魔子，無能隱",
    "T10n0309_003:0989a04": "塞止觀之行，不使留難於正覺法。所以然",
    "T10n0309_003:0989a05": "者，菩薩曉了達一切法悉為平等，於凡夫法",
    "T10n0309_003:0989a06": "及賢聖道，心若虛空亦無偏黨，學無學法聲",
    "T10n0309_003:0989a07": "聞緣覺菩薩佛法亦皆平等。若復有時見有",
    "T10n0309_003:0989a08": "漏法及無漏法，分別世俗度世之法，盡除累",
    "T10n0309_003:0989a09": "著乃成菩薩道。所以然者，以空觀故故曰自",
    "T10n0309_003:0989a10": "然。來熾自然滅熾自然，空與實等無相相等",
    "T10n0309_003:0989a11": "無願願等，於三界中同於自然。復當思惟於",
    "T10n0309_003:0989a12": "無所生等於所生，無行法觀等於觀法，依與",
    "T10n0309_003:0989a13": "無依等與無等，起無所起斯皆自然，非有自",
    "T10n0309_003:0989a14": "然於三界等，不見欲界色無色界。菩薩復當",
    "T10n0309_003:0989a15": "思惟挍計，於淫怒癡道及明慧皆悉自然，",
    "T10n0309_003:0989a16": "愛欲縛脫乃成乎道，入泥洹境悉了無二平",
    "T10n0309_003:0989a17": "等自然。是謂菩薩行大慈哀而為眾生，設于",
    "T10n0309_003:0989a18": "若干種種因緣，建立眾生隨其根源，各為",
    "T10n0309_003:0989a19": "如應而分別說，普令和順住于大乘，盡令消",
    "T10n0309_003:0989a20": "滅苦惱之本。于時菩薩在大眾中獨無所畏，",
    "T10n0309_003:0989a21": "超絕無侶而無儔匹，眾德之本自瓔珞身。菩",
    "T10n0309_003:0989a22": "薩若在大士眾中，便能演暢於尊佛道，哀愍",
    "T10n0309_003:0989a23": "聲聞不達上智，雖得盡漏不離止處，唯自解",
    "T10n0309_003:0989a24": "縛無廣大心，復念緣覺無弘益意，聖智辯才",
    "T10n0309_003:0989a25": "清淨無瑕，亦能知人根源所趣，唯自守住",
    "T10n0309_003:0989a26": "不淨國土。是以菩薩於中特出，能悉分別逮",
    "T10n0309_003:0989a27": "尊佛道，十方感動所濟無窮，心恒憐傷不及",
    "T10n0309_003:0989a28": "道者，以勇猛力降伏外道，常轉法輪使不斷",
    "T10n0309_003:0989a29": "絕，殊妙大法流轉於世。",
    "T10n0309_003:0989b01": "「如是，最勝！九住菩薩權現適化無所不入，解",
    "T10n0309_003:0989b02": "知泥洹如泥洹相，謂有真諦非有真諦，空慧",
    "T10n0309_003:0989b03": "無主亦無住處，故曰無為自然快樂，亦不在",
    "T10n0309_003:0989b04": "彼亦不在此都無處所，無形無對而不可見，",
    "T10n0309_003:0989b05": "住無所住，是謂為住謂法界住，是謂為盡，為",
    "T10n0309_003:0989b06": "無所生，是謂泥洹寂滅無為。唯有三十四微",
    "T10n0309_003:0989b07": "末結存，餘諸塵勞無所罣礙。九住菩薩逮正",
    "T10n0309_003:0989b08": "覺時，現在滅四當來滅四過去滅四，坐于佛",
    "T10n0309_003:0989b09": "樹降伏魔已，執忍謂意入無形定，盡觀三千",
    "T10n0309_003:0989b10": "大千世界，『我今於此五濁之世當成作佛，所",
    "T10n0309_003:0989b11": "求已辦無復疑難，我今宜自執權方便，當為",
    "T10n0309_003:0989b12": "眾生頒宣道義盡諸漏結，如我今日而無有",
    "T10n0309_003:0989b13": "異。』是時十方諸如來、無所著、等正覺，各於其",
    "T10n0309_003:0989b14": "方遙讚歎曰：『今日某方某國土，有佛出現有",
    "T10n0309_003:0989b15": "三十二大人之相，八十種好莊嚴其身，光照",
    "T10n0309_003:0989b16": "幽冥聲如哀鸞，善哉佛種而無斷絕。』",
    "T10n0309_003:0989b17": "「當十方佛說此語時，是時三千大千世界六",
    "T10n0309_003:0989b18": "變振動，諸天、龍神、乾沓和、阿須倫、迦留羅、真",
    "T10n0309_003:0989b19": "陀羅、摩休勒、人及非人、魔若魔天，各各驚愕",
    "T10n0309_003:0989b20": "不安本處，皆共雲集至彼佛所，稽首禮敬",
    "T10n0309_003:0989b21": "而自歸命，侍衛如來成最正覺，悉護清淨無",
    "T10n0309_003:0989b22": "有怨恨，皆致尊重致甘露城，眾善具足道法",
    "T10n0309_003:0989b23": "無漏，心興勇猛遊諸解脫，觀察眾生所應之",
    "T10n0309_003:0989b24": "念，隨時布現各得其所，為滅塵勞永寂無為，",
    "T10n0309_003:0989b25": "使眾生類除去吾我，棄捨彼此無若干相，不",
    "T10n0309_003:0989b26": "見依法不依非法，非不有依非不無依，達知",
    "T10n0309_003:0989b27": "平等諸法恍惚，如空如響亦如幻化而無有",
    "T10n0309_003:0989b28": "實，彼則得致度生死岸，不復往來周旋生死。",
    "T10n0309_003:0989b29": "是謂九住菩薩功祚，興隆道業亦無窮極，所",
    "T10n0309_003:0989c01": "修真正不懷狐疑，於諸無漏亦無沾污，在諸",
    "T10n0309_003:0989c02": "沾污不見受取，永度欲界色界無色界，皆悉",
    "T10n0309_003:0989c03": "歸斯無所生慧，復廣演布普使聞知。",
    "T10n0309_003:0989c04": "「如是，最勝！九住菩薩所修行業，威神巍巍與",
    "T10n0309_003:0989c05": "世超異，若入眾中執持威儀不失禮節，舉動",
    "T10n0309_003:0989c06": "視瞻隨順正法，所著被服亦不綺飾，若欲入",
    "T10n0309_003:0989c07": "國州郡縣邑，法衣應器意常舒緩，行步進止",
    "T10n0309_003:0989c08": "往來周旋，坐臥起立心恒審諦，語言柔軟不",
    "T10n0309_003:0989c09": "懷麁獷，所演如空無有想著，究竟苦行不造",
    "T10n0309_003:0989c10": "報緣，其所施設唯在佛道。",
    "T10n0309_003:0989c11": "「是謂，最勝！九住菩薩名曰一住非九住也，八",
    "T10n0309_003:0989c12": "七六五乃至初地，亦非其住，菩薩進修第十",
    "T10n0309_003:0989c13": "地法誠地諦地無恐懼地，亦復名曰如來之",
    "T10n0309_003:0989c14": "地道地定地無所畏地觀地慧地自然性地。",
    "T10n0309_003:0989c15": "菩薩逮此十地之法，便無菩薩號字之稱，當",
    "T10n0309_003:0989c16": "名如來、至真等、正覺、明行成為、善逝、世間解、無",
    "T10n0309_003:0989c17": "上士、道法御、天人師，號佛、眾祐，亦無等倫，具",
    "T10n0309_003:0989c18": "足十八殊特之法，所說輒辯靡不應時，眾行",
    "T10n0309_003:0989c19": "具滿現生兜術清淨無瑕，或現降神接度眾",
    "T10n0309_003:0989c20": "生，是謂菩薩於第九地而淨其行。」",
    "T10n0309_003:0989c21": "十住斷結經卷第三"
}