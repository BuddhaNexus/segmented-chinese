{
    "T34n1719_04a:0215a07": "folio_4a 2法華文句記卷第四上",
    "T34n1719_04a:0215a09": "唐天台沙門湛然述",
    "T34n1719_04a:0215a10": "次正解釋者，初釋事理中，先釋，次所以。",
    "T34n1719_04a:0215a11": "釋中先釋理，云「理是真如」至「為實」者，理實",
    "T34n1719_04a:0215a12": "何在？在心意識，故理無所存；遍在於事，故",
    "T34n1719_04a:0215a13": "事名權。故《俱舍》云：「集起名心，思量名意，了",
    "T34n1719_04a:0215a14": "別名識」，在彼一向全無即理，若大乘中八",
    "T34n1719_04a:0215a15": "識名心，七識名意，六識名識，彼教為迷又",
    "T34n1719_04a:0215a16": "無即理，故偏小教；有漏之法全無性淨，即",
    "T34n1719_04a:0215a17": "常住理知之者寡，故知有漏雖緣淨等，同",
    "T34n1719_04a:0215a18": "屬於事，具如事理不二門明。故所以中云",
    "T34n1719_04a:0215a19": "「非理無以立事，事有顯理之功」，故稱歎",
    "T34n1719_04a:0215a20": "方便，誰肯以三界有漏心等，以為如來之",
    "T34n1719_04a:0215a21": "所稱歎〈方便品〉耶？若不爾者，為令眾生其",
    "T34n1719_04a:0215a22": "義安在？世間相言如何消釋？釋理教中，先",
    "T34n1719_04a:0215a23": "正釋，次「非教」下明所以。初釋理中先略釋，",
    "T34n1719_04a:0215a24": "次引例。初云「總前事理」者，合前理惑也。",
    "T34n1719_04a:0215a25": "故知無明法性乃至界外一切諸法皆是所",
    "T34n1719_04a:0215a26": "詮，此心意識名之與體，具足一切界外法",
    "T34n1719_04a:0215a27": "故。誰知《法華》之教，以此等法而為所詮？若",
    "T34n1719_04a:0215a28": "不爾者，邪見嚴王、惡逆調達從何而得？次",
    "T34n1719_04a:0215a29": "舉例者，此即舉解以例於迷，解理之時真",
    "T34n1719_04a:0215b01": "俗俱諦解由迷得，故於迷中且名事理，由",
    "T34n1719_04a:0215b02": "詮此理而得成教，以理望教教名為權，",
    "T34n1719_04a:0215b03": "理在於迷迷亦名實，故權實之名非一處",
    "T34n1719_04a:0215b04": "得，果教譚此能詮亦權，故知其教秖詮其",
    "T34n1719_04a:0215b05": "理，是故如來稱歎此教，自非今經誰肯歎",
    "T34n1719_04a:0215b06": "此詮迷之教為方便品？若不爾者，從三昧",
    "T34n1719_04a:0215b07": "起所歎者何？次教行中「行有深淺」者，謂圓",
    "T34n1719_04a:0215b08": "漸也。圓漸者何？謂七方便，還指漸漸即是",
    "T34n1719_04a:0215b09": "圓漸，故教定行移、行權教實，故言「教無進趣」，",
    "T34n1719_04a:0215b10": "況教詮實相，實相之理無復淺深。問：若無淺",
    "T34n1719_04a:0215b11": "深，應當無復詮行教耶？答：教有二種，詮",
    "T34n1719_04a:0215b12": "理之教無二，表行之教自分，秖緣行有差",
    "T34n1719_04a:0215b13": "殊，致詮行教小別。又能詮教亦無進趣，所",
    "T34n1719_04a:0215b14": "詮之行自階差耳。若不爾者，如來方便波羅",
    "T34n1719_04a:0215b15": "蜜等何所證耶？次縛脫者，行名猶通仍兼違",
    "T34n1719_04a:0215b16": "順，故以縛脫而甄權實，名為縛脫。又通昔",
    "T34n1719_04a:0215b17": "者，諸經地前尚自違理，未開權故；此經彈",
    "T34n1719_04a:0215b18": "指無非佛因，以顯實故。誰知此經，佛以惡",
    "T34n1719_04a:0215b19": "行亦得名為善巧方便？死屍之譬遍通一",
    "T34n1719_04a:0215b20": "切，具如修性不二門明。因果中三：初正釋，",
    "T34n1719_04a:0215b21": "次「無果」下所以，三「二觀」下釋成。釋成中云「二",
    "T34n1719_04a:0215b22": "觀為方便」者，且約法示相、借權例顯，一一",
    "T34n1719_04a:0215b23": "重中通攝諸教，豈可定局別二觀耶？如體",
    "T34n1719_04a:0215b24": "用漸頓開合通別中，亦有諸教體用等法，從",
    "T34n1719_04a:0215b25": "體起用、從頓開漸、從漸合頓等。次體",
    "T34n1719_04a:0215b26": "用者，還指初住為隨分果，此果即有百界",
    "T34n1719_04a:0215b27": "之用。言「立一切法」者，前事理中即以染緣",
    "T34n1719_04a:0215b28": "為一切法，此中即是淨緣諸法，具如染淨不",
    "T34n1719_04a:0215b29": "二門明。次漸頓中，一者自他俱有漸頓，二者",
    "T34n1719_04a:0215c01": "化他起用義兼權實並體內權，為此利他權",
    "T34n1719_04a:0215c02": "實法故須明開合。開合者，漸自不合者，藏",
    "T34n1719_04a:0215c03": "通兩教不廢小故；亦不合頓者，三教菩薩",
    "T34n1719_04a:0215c04": "不入實故。次通別者，前漸頓門漸中雖有",
    "T34n1719_04a:0215c05": "半教，半在漸初今半通後，悉檀即是判前",
    "T34n1719_04a:0215c06": "體用乃至通別，准前以釋。次「當用」下結示方",
    "T34n1719_04a:0215c07": "法。言「四句」者，相破等四，具如前釋。四引",
    "T34n1719_04a:0215c08": "證中二：先引，次「彼論」下結歎。初又二：先經，次",
    "T34n1719_04a:0215c09": "論。經中先引一部，次引一品。引一部者為",
    "T34n1719_04a:0215c10": "欲略示方便遍故，具如前判。引一品者正",
    "T34n1719_04a:0215c11": "示剋體，指文處故具如後列。初引一部者，",
    "T34n1719_04a:0215c12": "又先簡意，次正引文。初簡意者簡通從別，",
    "T34n1719_04a:0215c13": "十雙一一具諸教味，若有不明事理乃至",
    "T34n1719_04a:0215c14": "悉檀者，信非佛教，且從相待故簡通從別。",
    "T34n1719_04a:0215c15": "次正引者，初事理中云「不如三界」者，謂不",
    "T34n1719_04a:0215c16": "同也。始自二乘並異三界，未足辨今；今",
    "T34n1719_04a:0215c17": "從上句「非如非異」來成此文，故與方便教",
    "T34n1719_04a:0215c18": "事理不同，理教中理云寂滅者，真俗二理",
    "T34n1719_04a:0215c19": "不可說故。次教中舉「五比丘」者，從漸初",
    "T34n1719_04a:0215c20": "說，亦應須云「若無性者為說人天，乃至脩",
    "T34n1719_04a:0215c21": "羅為下品善，乃至為說無作四諦」，故知從",
    "T34n1719_04a:0215c22": "理俱不可說，從事大小俱可得說。證教",
    "T34n1719_04a:0215c23": "行者，若聞證教、善行證行。「汝等」下二文並",
    "T34n1719_04a:0215c24": "皆證行，應廣約此經以明善行作佛之相，",
    "T34n1719_04a:0215c25": "種種之言義含教行，以有今昔因緣故也。",
    "T34n1719_04a:0215c26": "次「但離」下證縛脫者，但離等者小中離妄名",
    "T34n1719_04a:0215c27": "為解脫，即以虛妄名之為縛，小雖解脫",
    "T34n1719_04a:0215c28": "非一切脫，小脫於大仍名為縛，故云「未得",
    "T34n1719_04a:0215c29": "此證」。大小俱有縛脫，唯今名脫。「盡行」下證",
    "T34n1719_04a:0216a01": "因果，盡行因也，道場果也。須約此中明本",
    "T34n1719_04a:0216a02": "迹果別，故注「云云」。「佛眼」體也。「見六道」用也。",
    "T34n1719_04a:0216a03": "「始見」頓也。「學小」漸也。注「云云」者，五時不同",
    "T34n1719_04a:0216a04": "會令入頓。「窮子」開也。「付財」合也。「化城」通也。",
    "T34n1719_04a:0216a05": "「寶所」別也。「種種」四悉也。次「別引一品」者，先",
    "T34n1719_04a:0216a06": "結前生後，「諸佛」下正引，須一一釋令義合",
    "T34n1719_04a:0216a07": "十雙，及與此經意會云云。初引「諸佛」等二",
    "T34n1719_04a:0216a08": "句者，上句明佛智所知，故云「甚深」，即是理",
    "T34n1719_04a:0216a09": "也。下句引門，門即教也。所詮既妙，故云「難",
    "T34n1719_04a:0216a10": "解」。所知所詮其理無別。「一切」等者，事理俱境，",
    "T34n1719_04a:0216a11": "境即理也。智即能知，望於能詮；悉名為理，",
    "T34n1719_04a:0216a12": "同是所詮故也。此正用門字故難解字，「更分",
    "T34n1719_04a:0216a13": "屬」下聲聞不知，於大名縛，此舉不知正",
    "T34n1719_04a:0216a14": "顯能知，故能知名脫。次「所以」下釋上難知，",
    "T34n1719_04a:0216a15": "證教行者以能知者屬在於佛，良由稟教",
    "T34n1719_04a:0216a16": "有行故也。以親近佛必聞教故，名稱普聞",
    "T34n1719_04a:0216a17": "必行備故。次「成就」下證體用者，「成就甚深」即",
    "T34n1719_04a:0216a18": "體具也。「隨宜所說」即是用也。應知文中略隨",
    "T34n1719_04a:0216a19": "宜字。次「吾從」下證因果者，正取「成」字以證",
    "T34n1719_04a:0216a20": "得果之因，亦是有因之果。「種種」下證漸頓",
    "T34n1719_04a:0216a21": "者，種種證漸令離證頓也。「所以者何」下證",
    "T34n1719_04a:0216a22": "開合者，「方便」證開「具足」證合，且約自行論",
    "T34n1719_04a:0216a23": "合，自行既具利他必然。「諸佛大事」下證利",
    "T34n1719_04a:0216a24": "益者，大事從別，別必會通。「取要言」下證四",
    "T34n1719_04a:0216a25": "悉者，取無量無邊之言以證三悉，「止止不",
    "T34n1719_04a:0216a26": "須說」為證第一義，正指不可說理。「如是相",
    "T34n1719_04a:0216a27": "性」等證字者，十界為事、實相為理。若取究",
    "T34n1719_04a:0216a28": "竟等者，空中等為理、假等為事，若將此文",
    "T34n1719_04a:0216a29": "對下權實等，皆約體內論之，當部已開故",
    "T34n1719_04a:0216b01": "也。言「佛佛皆爾」者，諸佛顯實皆舉五佛以",
    "T34n1719_04a:0216b02": "為事同。次引論中與《論》小別，但有八雙，闕",
    "T34n1719_04a:0216b03": "開合、縛脫。利益即是通別，開別出通為利物",
    "T34n1719_04a:0216b04": "故。縛脫與因果小異，故不別對。《論》釋諸佛",
    "T34n1719_04a:0216b05": "智慧甚深、為證甚深。「有五」者，今約所證故",
    "T34n1719_04a:0216b06": "判屬理，雖離為五不出於證。「義」謂義味，",
    "T34n1719_04a:0216b07": "佛智得證有實義故。「實體」謂所證之理，「內",
    "T34n1719_04a:0216b08": "證」謂自行契境，「依止」謂正明所依之理，「無",
    "T34n1719_04a:0216b09": "上」謂歎所證之理。至果之時過於三五七",
    "T34n1719_04a:0216b10": "九乘等，《論》自轉釋無上甚深。云「大菩提」者，",
    "T34n1719_04a:0216b11": "《論》以「大」字以釋無上，非引菩提證無上",
    "T34n1719_04a:0216b12": "也。以第三自有證甚深故，向約當品亦以",
    "T34n1719_04a:0216b13": "上句證理、下句證教。言「阿含」者，此云無比",
    "T34n1719_04a:0216b14": "法，即言教也。前五證理而能起教，名為「理",
    "T34n1719_04a:0216b15": "教」，今理通因、《論》文在果，門是教智名智慧",
    "T34n1719_04a:0216b16": "門。此中縛脫一雙《論》文中無，今若立者難解",
    "T34n1719_04a:0216b17": "難入，仍加難見難覺難知。於難解上，云一",
    "T34n1719_04a:0216b18": "切聲聞辟支佛所不能知，此正是解脫意也。",
    "T34n1719_04a:0216b19": "脫須對縛，即與縛脫意同。《論》文合在《阿含》",
    "T34n1719_04a:0216b20": "義中，論於《阿含》義更開八示現，即初從「佛",
    "T34n1719_04a:0216b21": "曾親近」去，為受持讀誦甚深。二、百千萬億那",
    "T34n1719_04a:0216b22": "由他佛所修菩提，為修行甚深。三從「勇猛",
    "T34n1719_04a:0216b23": "精進」為果行甚深。四「名稱普聞」為第四增長",
    "T34n1719_04a:0216b24": "功德甚深。今合論四文以為教行權實。「論",
    "T34n1719_04a:0216b25": "成就」下為第五快妙事心甚深，「論意趣」下為",
    "T34n1719_04a:0216b26": "第六無上甚深，「論」以隨宜說法為第七八",
    "T34n1719_04a:0216b27": "甚深；今合《論》三共為體用權實。《論》以二乘",
    "T34n1719_04a:0216b28": "不知，為第八住持甚深；經既無文，今無所",
    "T34n1719_04a:0216b29": "對。《論》從此後復立如來四種功德，因果權",
    "T34n1719_04a:0216c01": "實是一者初住成就，漸頓權實是第二教化",
    "T34n1719_04a:0216c02": "成就，此中闕一開合權實，餘與《論》不同亦",
    "T34n1719_04a:0216c03": "不須和會，以《論》文增句今但直對，如前引",
    "T34n1719_04a:0216c04": "當品文。故今更消現文，從證教行中親近",
    "T34n1719_04a:0216c05": "必修行，精進必增長。若不精進、增長安有",
    "T34n1719_04a:0216c06": "名稱普聞？故二成行並由聞教。次證體用",
    "T34n1719_04a:0216c07": "中事即是用，無上及入即得體也。既云成就，",
    "T34n1719_04a:0216c08": "信用從體。次證因果中云說如來功德成",
    "T34n1719_04a:0216c09": "就者，功德屬因、成就在果，《經》云「成佛已來」，",
    "T34n1719_04a:0216c10": "驗知果由因剋。次證漸頓中云教化說法",
    "T34n1719_04a:0216c11": "者，教化通攝一切化儀，兼於逆順，說法唯",
    "T34n1719_04a:0216c12": "在口輪，局於順化，當知三輪皆云成就不",
    "T34n1719_04a:0216c13": "獨施頓。次證利益中以自證釋利，以利",
    "T34n1719_04a:0216c14": "他釋益，自證實故，故云「成就不可思議」，隨",
    "T34n1719_04a:0216c15": "他權故，故云「言語」，前云「說法通於自他」，此",
    "T34n1719_04a:0216c16": "云「言語唯在於他」。次證四悉中言「可化」",
    "T34n1719_04a:0216c17": "者，四悉並從有機為名，故云可化。前云",
    "T34n1719_04a:0216c18": "教化通種熟脫，此中可化多在熟脫。今言",
    "T34n1719_04a:0216c19": "「不可化」者，相對來耳，即無四悉機者也。證",
    "T34n1719_04a:0216c20": "事理中云成就諸佛能知法身之體，此指果",
    "T34n1719_04a:0216c21": "地法身為理，以隨眾生名之為事，亦是法",
    "T34n1719_04a:0216c22": "身妙境事理且足。今意通凡、論文局果，果",
    "T34n1719_04a:0216c23": "由凡剋故義亦同，此與佛經及菩薩論文理",
    "T34n1719_04a:0216c24": "雅合，故云「與脩多羅」等合也。五結成三種",
    "T34n1719_04a:0216c25": "權實者，結成頭數也，故以權實共為其數。",
    "T34n1719_04a:0216c26": "若施若會法無增減，若無此文則使前釋",
    "T34n1719_04a:0216c27": "權實未分，且列十名略釋而已。故今對教",
    "T34n1719_04a:0216c28": "乃分權實，文自為三：初結成三種中又二：",
    "T34n1719_04a:0216c29": "先通、後別，束通成別。通中又二：先通中通，",
    "T34n1719_04a:0217a01": "次通中別。初通通中，初標至「亦如是」者，標",
    "T34n1719_04a:0217a02": "中雖云四教皆十，乃成四教各二十也。或",
    "T34n1719_04a:0217a03": "三十或百六十。言二十者，即自十他十故",
    "T34n1719_04a:0217a04": "也。以自通他無別法故，還以自十通利",
    "T34n1719_04a:0217a05": "於他，是故文中但列十耳。或三十所以著",
    "T34n1719_04a:0217a06": "「或言」者，表不定故，故自他一或無本數，",
    "T34n1719_04a:0217a07": "指自他故。今仍分為自他一對者，一依教",
    "T34n1719_04a:0217a08": "故，以《大經》中有此自他一重二諦；二依理",
    "T34n1719_04a:0217a09": "故，既攝單自他而為自他合，失彼單名自",
    "T34n1719_04a:0217a10": "為一對，或但一十以自中合權為實之十",
    "T34n1719_04a:0217a11": "實，對於他中合實為權之十權，總合方成",
    "T34n1719_04a:0217a12": "十雙權實。若二十者，猶並存於自他十雙故",
    "T34n1719_04a:0217a13": "爾。當知四教或八十或百二十或百六十，攬",
    "T34n1719_04a:0217a14": "茲共成一不思議權實，謂體內權以對於實，",
    "T34n1719_04a:0217a15": "若不爾者非《法華》也。次「又當教」下別釋中，",
    "T34n1719_04a:0217a16": "云四種為自行者，前云通者，十十皆通自",
    "T34n1719_04a:0217a17": "他等故。今云別者，十中分於四二四故。故",
    "T34n1719_04a:0217a18": "知直爾分十以為自他，不對諸教，教教皆",
    "T34n1719_04a:0217a19": "然。又亦可以前五為自、後五為他，相對為",
    "T34n1719_04a:0217a20": "自他也。恐一教內自他猶通自他相對，今為",
    "T34n1719_04a:0217a21": "分十以成三義，則一向成別故爾。是故四",
    "T34n1719_04a:0217a22": "教唯有四十各具自他，故知今經唯屬圓",
    "T34n1719_04a:0217a23": "中化他、自行化他乃得名方便也。次別結",
    "T34n1719_04a:0217a24": "中云「若通若別」者，指前當教通別故也。今",
    "T34n1719_04a:0217a25": "總以四教共對自他，則三教為他、唯圓為",
    "T34n1719_04a:0217a26": "自，故云別也。前通別名自之與他義涉餘",
    "T34n1719_04a:0217a27": "教，別束通別，自則唯在今品，是圓家方便",
    "T34n1719_04a:0217a28": "施開等也云云。次結成四句者，結向別結自",
    "T34n1719_04a:0217a29": "他以成四句。問：前立四句一一遍攝，今何",
    "T34n1719_04a:0217b01": "以分權實各明相對為句一切不成？答：雖",
    "T34n1719_04a:0217b02": "借彼四句用申今意，乃分四教離今對句",
    "T34n1719_04a:0217b03": "者，有其三意：一者對《論》第三雖收一切教",
    "T34n1719_04a:0217b04": "盡，未可得為今品首題。二者開竟還同前",
    "T34n1719_04a:0217b05": "文圓融一切。三者今第三句既收教盡，但以",
    "T34n1719_04a:0217b06": "此第三句中權實相即，則任運收得餘之三",
    "T34n1719_04a:0217b07": "句，借彼一切者良有以也。若以四句並通",
    "T34n1719_04a:0217b08": "諸教，思之說之，三結成三種釋品者，即初",
    "T34n1719_04a:0217b09": "文中法用等三，故將此三各歷五味以結",
    "T34n1719_04a:0217b10": "品名，故知前釋略依當分對教為言，故一",
    "T34n1719_04a:0217b11": "家顯妙，必存五味方成妙故，故一一釋遍",
    "T34n1719_04a:0217b12": "於五時，則令法用及門來至法華，並開令",
    "T34n1719_04a:0217b13": "成同體法用大車之門，前二並成第三義",
    "T34n1719_04a:0217b14": "也。初約法用又三：初直明五時，次「如來」下",
    "T34n1719_04a:0217b15": "明五時意，三「故釋」下結成釋品名。初直明",
    "T34n1719_04a:0217b16": "又二：初明出世施權之意，次正明五時。初",
    "T34n1719_04a:0217b17": "文又二：初明入實本意，道場所得實也，",
    "T34n1719_04a:0217b18": "修道得故權也。故引《攝大乘》雙證二文，即",
    "T34n1719_04a:0217b19": "理量是。次「佛雖」下明施權意，為接小故",
    "T34n1719_04a:0217b20": "及鈍根故。「軫」者，車行跡也。初行之始故云「發」",
    "T34n1719_04a:0217b21": "也。次五時中言「置是事」者，「置」，獨說也。故至",
    "T34n1719_04a:0217b22": "華嚴兼說於別，部中論主雖是圓教，準五",
    "T34n1719_04a:0217b23": "時意以別助圓，下二亦爾。此約前四時三",
    "T34n1719_04a:0217b24": "種法用不能至實，故但成於初義釋品。若",
    "T34n1719_04a:0217b25": "至法華縱名法用，亦成祕妙之法用也，即",
    "T34n1719_04a:0217b26": "可以用釋今經品，則方外之名昔日通四，",
    "T34n1719_04a:0217b27": "今無復三。次約門中四：初亦直立五時，次",
    "T34n1719_04a:0217b28": "「從始至終」下明五時意，三「釋品云」下結成釋",
    "T34n1719_04a:0217b29": "品，四「前一」下與前章辨異。初文亦先明出",
    "T34n1719_04a:0217c01": "世施權之意，次正明五時。初文明自證，望",
    "T34n1719_04a:0217c02": "說以為權實，故云「自證亦不可說」。次乳",
    "T34n1719_04a:0217c03": "教中不云兼別直言別者，從門義故，所以",
    "T34n1719_04a:0217c04": "前釋法用通四，今唯在三，故今約五味釋",
    "T34n1719_04a:0217c05": "門皆從能通，所以乳一酪一，生酥中三，熟",
    "T34n1719_04a:0217c06": "酥中二，醍醐置之。四辨異者，與前法用",
    "T34n1719_04a:0217c07": "雖同明五時，此明能通至於所通，故得辨",
    "T34n1719_04a:0217c08": "異。「前一番」等者，初約方法中明如來能知",
    "T34n1719_04a:0217c09": "能用方便，法是能知、用是能用，眾生不知",
    "T34n1719_04a:0217c10": "是佛方便，今並開之令眾生知。此一番明",
    "T34n1719_04a:0217c11": "令眾生從順方便者，謂從門順實故也。而",
    "T34n1719_04a:0217c12": "亦不知方便即是所順之實，今亦開之。又",
    "T34n1719_04a:0217c13": "前之二章並有機應二意，但前多從應說，故",
    "T34n1719_04a:0217c14": "且云「如來」，後多從機說，故云「行者」。故慇懃",
    "T34n1719_04a:0217c15": "稱歎之言，並從佛得。「復次」下第三約祕妙",
    "T34n1719_04a:0217c16": "釋者，以妙故即，為欲通前四時以圓為",
    "T34n1719_04a:0217c17": "即、三為不即，故更對不即以釋於即。於",
    "T34n1719_04a:0217c18": "中又四：亦初明化意，次歷五味，三「上兩」下",
    "T34n1719_04a:0217c19": "對上辨異，四「上釋」下以結品名。初化意者，",
    "T34n1719_04a:0217c20": "大旨同前，五味可見。言辨異者，雖同五",
    "T34n1719_04a:0217c21": "味，所對別故，雖諸味中有即不即，於佛常",
    "T34n1719_04a:0217c22": "即、眾生自離。又凡五味釋但得名判，若成",
    "T34n1719_04a:0217c23": "今品復須更開，此雖準前三義釋品，則前",
    "T34n1719_04a:0217c24": "二義至第五味已成開竟，雖第三屬開，今",
    "T34n1719_04a:0217c25": "復通前，前四亦云非今所用，於今亦成所",
    "T34n1719_04a:0217c26": "待之麁，圓及所入方是真實。後釋雖復更對",
    "T34n1719_04a:0217c27": "五時，但知醍醐無非祕妙，開之與判咸",
    "T34n1719_04a:0217c28": "在其中。六明分別照諦者又二：先明來意，",
    "T34n1719_04a:0217c29": "次「若通」下正明照諦。初文意者，前自他等既",
    "T34n1719_04a:0218a01": "並云權實，但從智為名，今辨所照故重明",
    "T34n1719_04a:0218a02": "之。前明用智非不照境，欲令易解故重",
    "T34n1719_04a:0218a03": "明所照。次正明為三：初通釋者，名通而教",
    "T34n1719_04a:0218a04": "別，若束四為二者，每一教中皆以四為二，",
    "T34n1719_04a:0218a05": "如自中權實束為一實，他中權實束為一權，",
    "T34n1719_04a:0218a06": "故但成二。次「若當分」下別釋，法別而教別，準",
    "T34n1719_04a:0218a07": "前可知。此中準前別結中文，秖應以事理",
    "T34n1719_04a:0218a08": "等四為自證，今云「悉檀」，文恐誤也，悉檀屬",
    "T34n1719_04a:0218a09": "後自他故也。次「又三藏」下即總束四，明前",
    "T34n1719_04a:0218a10": "是教別而法有總別，今是教總而法別。此又",
    "T34n1719_04a:0218a11": "三重，初中以三藏為他，次以二教為他，",
    "T34n1719_04a:0218a12": "三以三教為他，而終以圓為自，由他不",
    "T34n1719_04a:0218a13": "定自他隨之，亦進退不定故。初重中以通",
    "T34n1719_04a:0218a14": "別為自他，仍是別相自他，以由他唯三藏",
    "T34n1719_04a:0218a15": "故也。次重既以通藏為他，故但以別為自",
    "T34n1719_04a:0218a16": "他。第三重既以三並為他，自他無復別體，",
    "T34n1719_04a:0218a17": "秖得將三興圓相對言之，故云「束三教」",
    "T34n1719_04a:0218a18": "等也。然初重中通別兩教各兩向者，通有不",
    "T34n1719_04a:0218a19": "共故同別，別約共義故同藏，別從教道",
    "T34n1719_04a:0218a20": "故是他、有證道故同自。「約諸經」者，問：今約",
    "T34n1719_04a:0218a21": "諸經還列五味，與前何別？答：前以五時歷",
    "T34n1719_04a:0218a22": "法用等三，但成五時各有法用等三，令知",
    "T34n1719_04a:0218a23": "法華三重俱妙，故以五味歷於諸經，以部",
    "T34n1719_04a:0218a24": "對部而辨麁妙，則前六門並須五味，使一切",
    "T34n1719_04a:0218a25": "教無非方法等三，不無麁妙各別，及以一",
    "T34n1719_04a:0218a26": "切俱妙。況將諸經十雙遍歷五味，門戶別",
    "T34n1719_04a:0218a27": "故不須此責。如《玄義》中科科五味，若無此",
    "T34n1719_04a:0218a28": "五則今一科一句部不異前，故處處明之。",
    "T34n1719_04a:0218a29": "於中初明五時具教多少，次「復次」下重以",
    "T34n1719_04a:0218b01": "多少而明自他結成釋品。初文者，今正明",
    "T34n1719_04a:0218b02": "教味故委悉於前，令知領解具騰五味。初",
    "T34n1719_04a:0218b03": "乳為五：初半滿；次約時；三約法；四約人，",
    "T34n1719_04a:0218b04": "人中又辨生法不同；五引今經以判味相。",
    "T34n1719_04a:0218b05": "四味亦爾，但酪等三味並皆闕人，文含義具，",
    "T34n1719_04a:0218b06": "酪中應云約人但是二乘菩薩不用；方等",
    "T34n1719_04a:0218b07": "應云約人且對大小斥遍入圓；般若應",
    "T34n1719_04a:0218b08": "云約人帶小明大、引小而歸大；法華約",
    "T34n1719_04a:0218b09": "人廣在後明，即從「此實我子」已下文是。言",
    "T34n1719_04a:0218b10": "「未曾說」者，通論教等前並未開，別而論",
    "T34n1719_04a:0218b11": "之教行理三前或已會，若開人者前教所",
    "T34n1719_04a:0218b12": "無，故以前教所無而為品目，故知非同體",
    "T34n1719_04a:0218b13": "方便無以施開等也。次以多少判者，前既",
    "T34n1719_04a:0218b14": "委明人時法等，以論五時來意不同，此更",
    "T34n1719_04a:0218b15": "略收前時法等，唯約於人，大小利鈍無不",
    "T34n1719_04a:0218b16": "入實，其人若入餘無不歸，故重明之。「文云」",
    "T34n1719_04a:0218b17": "下引證，以結品名。「云云」者，應更複釋，前諸",
    "T34n1719_04a:0218b18": "方便並非今意，意不殊前故不重明。次本",
    "T34n1719_04a:0218b19": "迹者，未是品意，以本迹中俱有方便，故寄",
    "T34n1719_04a:0218b20": "明之。方便名同，遠近永異，雖即永異不逾",
    "T34n1719_04a:0218b21": "十雙，以本實得亦何出於自他因果，故我本",
    "T34n1719_04a:0218b22": "行菩薩道時及我實成，即是理事乃至因",
    "T34n1719_04a:0218b23": "果，成佛已來即是體用乃至悉檀。於中師弟",
    "T34n1719_04a:0218b24": "二文各二，並先明自他等三，次結成四句。",
    "T34n1719_04a:0218b25": "初師中二文者，初文本迹各有權實，次束",
    "T34n1719_04a:0218b26": "本為實、束迹為權，則迹中麁妙望本俱麁，",
    "T34n1719_04a:0218b27": "本中麁妙望迹俱妙，故今唯指久成名之",
    "T34n1719_04a:0218b28": "為自，故久成中非無化他，所以中間今日",
    "T34n1719_04a:0218b29": "縱有廢三，亦名為他。世人不見，而但以法",
    "T34n1719_04a:0218c01": "身為本。何教無之？但弊不知父母之年，",
    "T34n1719_04a:0218c02": "故顯實成為本。次束但一久成之外，皆名",
    "T34n1719_04a:0218c03": "為他，故自他中但束本迹，得權實名。三結",
    "T34n1719_04a:0218c04": "成四句。言結成四句者，對之應言本中權",
    "T34n1719_04a:0218c05": "實皆實，迹中權實俱權，以本中實望迹中",
    "T34n1719_04a:0218c06": "權，名第三句。不思議一，本迹俱得雙非故",
    "T34n1719_04a:0218c07": "也。「云云」者，令如向對之。次弟子迹本相對",
    "T34n1719_04a:0218c08": "各有權實，亦從本迹而立二名。若通論者，",
    "T34n1719_04a:0218c09": "本及中間乃至今日，節節無不具有四句。",
    "T34n1719_04a:0218c10": "「亦具四句云云」者，如前師中但以弟子為",
    "T34n1719_04a:0218c11": "異，故云亦具。雖師弟俱四，若於師弟委",
    "T34n1719_04a:0218c12": "判本迹，則本中四句皆本，迹中四句皆迹。若",
    "T34n1719_04a:0218c13": "以本迹之名作四句者，應云本迹俱本、迹",
    "T34n1719_04a:0218c14": "本俱迹，本迹各有本迹，俱不思議，思之可",
    "T34n1719_04a:0218c15": "見。復應但以二句判之，即初兩句是，具如",
    "T34n1719_04a:0218c16": "《玄》文本門十妙，乃至多少廣狹準知。次「若從",
    "T34n1719_04a:0218c17": "佛迹」下結成釋品也。師弟從本垂迹，據化",
    "T34n1719_04a:0218c18": "本意既俱得稱為方便品，況師弟引入圓",
    "T34n1719_04a:0218c19": "因而不稱方便品耶？有人問云：今方便品",
    "T34n1719_04a:0218c20": "以何為體？他答，有人云：以後得智為體，",
    "T34n1719_04a:0218c21": "引《唯識》說後五波羅蜜皆後得智。我今以",
    "T34n1719_04a:0218c22": "根本智為體。今謂所言體者，為取所依為",
    "T34n1719_04a:0218c23": "用當體，若取所依即權而實為體，若取",
    "T34n1719_04a:0218c24": "當體即實而權為體，此之二義根本、後得奚",
    "T34n1719_04a:0218c25": "嘗暫分？況唯說五則後得無體，況分本迹",
    "T34n1719_04a:0218c26": "唯一久成而為根本，餘皆後得。次正釋經文，",
    "T34n1719_04a:0218c27": "言「或至偈後」者，第九疏云：準南嶽意但至",
    "T34n1719_04a:0218c28": "偈後為正，若依北師偈後四信以聞經故",
    "T34n1719_04a:0218c29": "判屬正說，此分無失故兩存之。「若不」等者，",
    "T34n1719_04a:0219a01": "述寄言意，「雖復」等者，述絕言意。諸佛二智",
    "T34n1719_04a:0219a02": "如前說。「云云」者，具如三種及以十雙。今歎",
    "T34n1719_04a:0219a03": "諸佛及以釋迦，為下五佛弄引，諸佛兼四佛",
    "T34n1719_04a:0219a04": "故也。「上光照」至「於此」者，俱有五時，正表五",
    "T34n1719_04a:0219a05": "佛二智不殊，此彼相望故名為「橫」，今古相望",
    "T34n1719_04a:0219a06": "故名為「竪」。「此」表釋迦、「他」表四佛，即表五佛",
    "T34n1719_04a:0219a07": "道同故也。「當爾之時」者，五瑞等時也。「佛常」",
    "T34n1719_04a:0219a08": "下問，「此有」下答，答具四悉。古今異故、有出",
    "T34n1719_04a:0219a09": "入故，即世界也。言「必前入無量義」等者，此",
    "T34n1719_04a:0219a10": "準作序意也。但一定之中義兼兩向，俱成",
    "T34n1719_04a:0219a11": "世界。為人中云「履歷」等者，「履歷」即歷事對",
    "T34n1719_04a:0219a12": "境，「法緣」即內緣真理，出入稱理方生物",
    "T34n1719_04a:0219a13": "善，即為人也。定治散惡須先入定，即對",
    "T34n1719_04a:0219a14": "治也。約自他益俱得實相，即第一義。並云",
    "T34n1719_04a:0219a15": "「哀」者，愍之別名。愍物之方，必四悉故。此不",
    "T34n1719_04a:0219a16": "思議大感應之四悉也。故四法並名「安詳而",
    "T34n1719_04a:0219a17": "起」。言「安此」者，內安四法方起化他。有人問：",
    "T34n1719_04a:0219a18": "此中告身子與《大品》何別？今答：何但《大品》，",
    "T34n1719_04a:0219a19": "始自四《含》終至此經，自舍利弗出家已",
    "T34n1719_04a:0219a20": "來，處處有告各各不同，四《含》中或為發起",
    "T34n1719_04a:0219a21": "生滅法輪故告，方等斥故告，般若加故告，今",
    "T34n1719_04a:0219a22": "經開故告。本《論》云：「告身子不告餘聲聞者，",
    "T34n1719_04a:0219a23": "智慧深故。不告諸菩薩者有五：一為聲聞",
    "T34n1719_04a:0219a24": "所作事故，二迴向大菩提故，三令無怯弱",
    "T34n1719_04a:0219a25": "故，四為發餘人善思念故，五令不起所作",
    "T34n1719_04a:0219a26": "已辦心故。當知五意兼異他經，前顯露教不",
    "T34n1719_04a:0219a27": "云聲聞得入佛智。」「十種如玄義中」者，《玄》文",
    "T34n1719_04a:0219a28": "第九釋用中，本迹各十。迹中十者，謂廢、會、開、",
    "T34n1719_04a:0219a29": "覆、破三顯一、住三顯一、住三用一、住一",
    "T34n1719_04a:0219b01": "用二、住一顯一、住非三非一顯一。若本",
    "T34n1719_04a:0219b02": "中十但以本替一，以迹替三，說之可也，故",
    "T34n1719_04a:0219b03": "先告之以動群輩。「此乃經家」等者，故知「告",
    "T34n1719_04a:0219b04": "舍利弗」四字全屬經家，應知經家從省。若",
    "T34n1719_04a:0219b05": "「告舍利弗」下更著「舍利弗」者，繁也。言「論與",
    "T34n1719_04a:0219b06": "今義相應」者，引此《論》文亦具四悉，初文世",
    "T34n1719_04a:0219b07": "界動不動異故；「如實智」下為人為生物善，從",
    "T34n1719_04a:0219b08": "觀起故；「現如來」下對治力，能除惡故；「如來」下",
    "T34n1719_04a:0219b09": "第一義，不離定故，故文自釋云第一義。又",
    "T34n1719_04a:0219b10": "以四悉總釋自在，若爾，四悉總釋前二，謂",
    "T34n1719_04a:0219b11": "自在無忤，此二各具四悉也。「加趺」等者，文",
    "T34n1719_04a:0219b12": "在《婆沙》，今更具錄。第二十二雜犍度中問：一",
    "T34n1719_04a:0219b13": "切威儀盡堪修行，何獨結加？或有說者：是",
    "T34n1719_04a:0219b14": "過去恒沙諸佛行法，後代行之；今初文是。有",
    "T34n1719_04a:0219b15": "云：令人恭敬非世俗儀故；今第二文是。又",
    "T34n1719_04a:0219b16": "云：能發三菩提心故；今第四文是。又云：能",
    "T34n1719_04a:0219b17": "破魔軍故；今第三半文是。又云：可人天意",
    "T34n1719_04a:0219b18": "不與外共；今第三半文是。今為成四悉，所",
    "T34n1719_04a:0219b19": "以合論第四第五為一對治，論對治居第",
    "T34n1719_04a:0219b20": "一義後。「私謂」去，私判前文云「具四悉意」者，",
    "T34n1719_04a:0219b21": "令如向點出兼釋出四意。問：餘經等亦是《論》",
    "T34n1719_04a:0219b22": "文。《論》云：何名繫念在前？答：繫在面上，故",
    "T34n1719_04a:0219b23": "云在前。論中初有眉間亦然。又云：無始已",
    "T34n1719_04a:0219b24": "來，男女相視起於欲想，多在面故。又云：眼",
    "T34n1719_04a:0219b25": "等五根能生欲心，說之可知。今文分在前、",
    "T34n1719_04a:0219b26": "在面以為兩釋，義立故也。初在前文作所",
    "T34n1719_04a:0219b27": "表釋，即四悉意。次約在面義立四釋，即四",
    "T34n1719_04a:0219b28": "教意。初有背有向即世界，觀寂定生即為",
    "T34n1719_04a:0219b29": "人，背生死惡即對治，寂滅有理即第一義。",
    "T34n1719_04a:0219c01": "次約教中不淨觀成灼然初教，與空相應豈",
    "T34n1719_04a:0219c02": "非通教，為分別故豈非別教，實相即是圓",
    "T34n1719_04a:0219c03": "教意也。問：面唯四根，何得云六？答：面具五",
    "T34n1719_04a:0219c04": "根，四並有身，若緣現量色等境時，意又居",
    "T34n1719_04a:0219c05": "上。故《俱舍》云：「有身根九事，十事有餘根」。言",
    "T34n1719_04a:0219c06": "九事者，即能造四大地水火風，及以所造色",
    "T34n1719_04a:0219c07": "香味觸，并身根一，故云九事。言十事者，餘",
    "T34n1719_04a:0219c08": "眼等根皆具十事，如眼根上有能造四及所",
    "T34n1719_04a:0219c09": "造四，眼及身根故成十也。眼等覺觸即身根",
    "T34n1719_04a:0219c10": "性。「非三種化他」者，非三教中權實也。前已",
    "T34n1719_04a:0219c11": "多重釋品，且約一種，以三屬化他為權，",
    "T34n1719_04a:0219c12": "圓為自行屬實，故前文釋自他等三，約諦",
    "T34n1719_04a:0219c13": "釋中作三節釋，第三節釋三俱屬化他。「深高",
    "T34n1719_04a:0219c14": "橫度」者，於中法、譬、合，以此例後。今釋實既",
    "T34n1719_04a:0219c15": "周窮橫竪，下釋權理應深極，下當釋權預",
    "T34n1719_04a:0219c16": "述其相，故注「云云」。「其智慧門」者，其乃指前",
    "T34n1719_04a:0219c17": "實果因智，若智慧即門，門是權也。若智慧之",
    "T34n1719_04a:0219c18": "門，智即果也。「蓋是」等者，此中須以十地為",
    "T34n1719_04a:0219c19": "道前，妙覺為道中，證後為道後，故知文意",
    "T34n1719_04a:0219c20": "在因之位。除真如外，凡有修入皆屬於權，",
    "T34n1719_04a:0219c21": "唯以果位真如究滿，為清涼池。此約自行",
    "T34n1719_04a:0219c22": "因果相望以釋，即釋品中第五重也。若通餘",
    "T34n1719_04a:0219c23": "九此則不然，豈以道前而無實耶？即初四",
    "T34n1719_04a:0219c24": "雙中實也。豈有道後而無權耶？即後五雙中",
    "T34n1719_04a:0219c25": "權也。「難解難入」等者，略歎道前因位始末，次",
    "T34n1719_04a:0219c26": "從「不謀而了」去，即於因中仍指事用為權",
    "T34n1719_04a:0219c27": "也。以此因權並是真因，即知此權由證實",
    "T34n1719_04a:0219c28": "理，文中從用從因別歎。「十住始解」者，解是",
    "T34n1719_04a:0219c29": "開之異名，故將名以對位。《論》中此前更有",
    "T34n1719_04a:0220a01": "三句，謂難見、難覺、難知，今謂此是難解方便，",
    "T34n1719_04a:0220a02": "亦可以對聞思修三。「法身本意」者，若望十",
    "T34n1719_04a:0220a03": "方無時不應，今準此方未設化前，乃至",
    "T34n1719_04a:0220a04": "久遠未結緣來，於此段眾生並名在法身，",
    "T34n1719_04a:0220a05": "無有欲以小化之義，故云「擬之」。「無機」等",
    "T34n1719_04a:0220a06": "者，此從結緣已後為言，其時猶寬。從「華",
    "T34n1719_04a:0220a07": "嚴」下今世設化。「今大機」至「不知」者，大機擊",
    "T34n1719_04a:0220a08": "於大應，故云「啟發」。應言欲發，何以云啟？由",
    "T34n1719_04a:0220a09": "大瑞已彰，故且云啟。次重釋門中「光宅」等",
    "T34n1719_04a:0220a10": "者，以五停等名小乘方便，若論化意散心",
    "T34n1719_04a:0220a11": "彈指尚得是門，何獨小乘方便非門？光宅之",
    "T34n1719_04a:0220a12": "意未必全然，不可全奪，故云「與奪」。先明奪",
    "T34n1719_04a:0220a13": "者未能入大，為佛所破，既不能知，門義",
    "T34n1719_04a:0220a14": "不成。所言與者，三教並是能通之門，二乘",
    "T34n1719_04a:0220a15": "亦得能中少分，既未能入猶失於能，尚未",
    "T34n1719_04a:0220a16": "成能永不識所。言「最淺」者，小乘已淺復是",
    "T34n1719_04a:0220a17": "方便故也。「云云」者，此與仍奪，應廣分能所、",
    "T34n1719_04a:0220a18": "識不識等，如前以門釋方便也。「今解」去廣",
    "T34n1719_04a:0220a19": "立四句，欲以初句破光宅，故泛舉第二第",
    "T34n1719_04a:0220a20": "四，以無佛智為門，入方便智故可義立；",
    "T34n1719_04a:0220a21": "若論今經唯在第三，光宅但得初句少分，",
    "T34n1719_04a:0220a22": "況復諸門。「光宅之解」乃至「一觀」者，空分體、析，",
    "T34n1719_04a:0220a23": "析是空中少分。「十二門」者，應分別十二門",
    "T34n1719_04a:0220a24": "各有門中方便之相，於三四門既有進否，",
    "T34n1719_04a:0220a25": "會墮在一。一門者，多指有門，以有門中用",
    "T34n1719_04a:0220a26": "七方便故也。第四句者，先已入中故云雙",
    "T34n1719_04a:0220a27": "照，若開顯中即是今經從體起用。「區區」者，",
    "T34n1719_04a:0220a28": "屈曲貌。「此須開拓」者，開《論》一句如向諸",
    "T34n1719_04a:0220a29": "教各有諸門。「云云」者，十六門中為是何門？",
    "T34n1719_04a:0220b01": "若圓四門，具如《止觀》第五圓教觀門，及教智",
    "T34n1719_04a:0220b02": "行理。故《論》唯云阿含言教為門，今家乃以",
    "T34n1719_04a:0220b03": "智為智門。意云：初住佛智為門入佛果智，",
    "T34n1719_04a:0220b04": "故住至地並名為難，以難歎入令得入故，",
    "T34n1719_04a:0220b05": "故若得門無功用道必入佛慧，無所疑也。",
    "T34n1719_04a:0220b06": "故上說圓因稱方便品，因即門也。是則開示",
    "T34n1719_04a:0220b07": "悟入皆名智慧門也。「所以者何」下至「諸佛",
    "T34n1719_04a:0220b08": "二智不同光宅釋」者，一者文初有所以者",
    "T34n1719_04a:0220b09": "何？驗知釋上。二者下釋迦文初自云「吾從",
    "T34n1719_04a:0220b10": "成佛已來」，方是釋迦自歎二智。今釋諸佛",
    "T34n1719_04a:0220b11": "云「所以者何」者雙冠二智，何故？實智甚深，",
    "T34n1719_04a:0220b12": "良由外值佛多故。云「親近」等，近佛必稟承",
    "T34n1719_04a:0220b13": "至要，純厚必由盡行，「勇猛精進即釋權智」",
    "T34n1719_04a:0220b14": "者，諸行不出勇猛精進。今於權智上加勇",
    "T34n1719_04a:0220b15": "猛精進者有二意：一者期心有在，二者身",
    "T34n1719_04a:0220b16": "心俱勤。二智並由精進，然今但以行道法",
    "T34n1719_04a:0220b17": "邊以屬實智，約名稱邊以屬權智，恐未盡",
    "T34n1719_04a:0220b18": "理，故復加勇猛用釋權智。又用實智深廣",
    "T34n1719_04a:0220b19": "以例權智，權智亦具橫竪故也。故須勇猛",
    "T34n1719_04a:0220b20": "精進一句用擬竪深，故不得以精進釋實",
    "T34n1719_04a:0220b21": "智也。又「難入門」者，若其退從分證八相，亦",
    "T34n1719_04a:0220b22": "墮諸佛之數者，乃以教行為門，從行入",
    "T34n1719_04a:0220b23": "證證不容易，故門難入；入已即能恩霑百",
    "T34n1719_04a:0220b24": "界，故曰「無疆」。問：百界有限，何謂無疆？答：界",
    "T34n1719_04a:0220b25": "雖有限益物不窮，分證尚爾，況論十方究",
    "T34n1719_04a:0220b26": "竟果佛？以果驗因，豈有不盡行道法、不勇",
    "T34n1719_04a:0220b27": "猛精進，而能令二智橫竪深廣耶？次結二",
    "T34n1719_04a:0220b28": "智中以成就為結實、隨宜為結權者，實",
    "T34n1719_04a:0220b29": "必成就、權必利他，故實智云「到彼岸底」，權",
    "T34n1719_04a:0220c01": "智云「稱機適會」。又實智中稱理故到岸，甚",
    "T34n1719_04a:0220c02": "深故究竟，並隨時為言耳。「隨情」等者，法華",
    "T34n1719_04a:0220c03": "已前不了義故，故云難解。即指今教咸皆入",
    "T34n1719_04a:0220c04": "實，故云易知。若爾，由入者不當，故云難",
    "T34n1719_04a:0220c05": "解耳。若至今經更無不當，但借昔之難",
    "T34n1719_04a:0220c06": "解以釋今教之易知。引《攝大乘》者，今文顯",
    "T34n1719_04a:0220c07": "了但依文判，如記二乘逼增上慢，實得必",
    "T34n1719_04a:0220c08": "信滅想猶聞，大通結緣化城無實，如來久成",
    "T34n1719_04a:0220c09": "之塵數過於昨日之墨點，持一四句偈功",
    "T34n1719_04a:0220c10": "不可量，聞壽命長遠獲無邊果報，豈此文",
    "T34n1719_04a:0220c11": "下更有義立，令二乘人不得記等耶？令佛",
    "T34n1719_04a:0220c12": "壽量短促等耶？故四意趣中平等意趣，秖云",
    "T34n1719_04a:0220c13": "諸佛咸然，不可以他佛替此，亦不可以",
    "T34n1719_04a:0220c14": "別時意趣釋記聲聞，意樂意趣釋迹本長",
    "T34n1719_04a:0220c15": "遠，縱使用者秖可云爾前不樂，且逗滅想",
    "T34n1719_04a:0220c16": "宜近之徒。若全以意趣消此經文，此經全",
    "T34n1719_04a:0220c17": "成不了義說，並須以義判文故也。故前諸",
    "T34n1719_04a:0220c18": "經隨何部意文義兼含，如真如真諦無生無",
    "T34n1719_04a:0220c19": "滅、地前地上法身化身，咸須義定方了文旨，",
    "T34n1719_04a:0220c20": "以部含教共不可依言，須從義判乃稱",
    "T34n1719_04a:0220c21": "部意。言「有時」者，非其聽次別諮決時，故知",
    "T34n1719_04a:0220c22": "自行不專於實，利物何獨唯權，以自行化",
    "T34n1719_04a:0220c23": "他俱有權實故也。所以成就中云「甚深」，隨",
    "T34n1719_04a:0220c24": "宜中云「難解」，甚深豈獨於實，難解不專於",
    "T34n1719_04a:0220c25": "權，故但以成就對自、隨宜對他，則任運自",
    "T34n1719_04a:0220c26": "他悉具二智。言「云云」者，亦可前句結自行",
    "T34n1719_04a:0220c27": "之實，後句結化他之權，以自行故權實俱",
    "T34n1719_04a:0220c28": "實，以化他故權實俱權，以初釋結文但在",
    "T34n1719_04a:0220c29": "自行權實故也。雖云適會正語功成，故云",
    "T34n1719_04a:0221a01": "云意中更須別對，具足如前四句中說。自",
    "T34n1719_04a:0221a02": "行權實尚開四句，況對化他，化他理須具",
    "T34n1719_04a:0221a03": "四故也。所以歎實歎權及釋權實中，權並",
    "T34n1719_04a:0221a04": "從因者，以釋前果權之所由，以果從因",
    "T34n1719_04a:0221a05": "得故也。及至結中言「隨宜」等者，須義兼於",
    "T34n1719_04a:0221a06": "因果，以因權用權俱名權故，以用權中復",
    "T34n1719_04a:0221a07": "通因果故也。至釋迦章歎釋權實皆悉從",
    "T34n1719_04a:0221a08": "果，至雙結中權指因者，雙結歎釋二文故",
    "T34n1719_04a:0221a09": "也。次斥舊三意中，舊師亦有許。「所以者何」",
    "T34n1719_04a:0221a10": "下釋諸佛二智等，但釋釋迦章。分文前却",
    "T34n1719_04a:0221a11": "舊以「舍利弗」下盡屬權，次「舍利弗」下盡屬",
    "T34n1719_04a:0221a12": "實，故使不同也。初開合者，今家諸佛亦權",
    "T34n1719_04a:0221a13": "實各歎，以釋迦二智豈不同耶？諸佛二智",
    "T34n1719_04a:0221a14": "豈不異耶？故知後之二意亦不同古，釋迦",
    "T34n1719_04a:0221a15": "亦先實次權故也。言「但依文」者，依今分文。",
    "T34n1719_04a:0221a16": "言「又汝云」者，責三不同也。以五佛章門共",
    "T34n1719_04a:0221a17": "顯一化，故得本迹開合自他不別，何得五",
    "T34n1719_04a:0221a18": "佛互辨在無？然非無此理，但不須違文，文",
    "T34n1719_04a:0221a19": "順義當何須別途？故注「云云」。「譬喻者」，且分",
    "T34n1719_04a:0221a20": "小、衍，故云芭蕉及如幻等，此譬觀俗故且",
    "T34n1719_04a:0221a21": "立之。若譬真諦及十六門各立事理，廣",
    "T34n1719_04a:0221a22": "如《止觀》四門料簡各立事譬。言「依諸論」者",
    "T34n1719_04a:0221a23": "恐誤，應云「本論」，本《論》略舉漸中初後，故云",
    "T34n1719_04a:0221a24": "乳及醍醐，仍闕云乳譬十二部經。《玄》文亦",
    "T34n1719_04a:0221a25": "以乳對於小。言「悉到事理邊」者，應云邊",
    "T34n1719_04a:0221a26": "底，或闕或略事邊理底故也。「如來知見如前」",
    "T34n1719_04a:0221a27": "者，如向釋知見波羅蜜。「如此」下釋疑，恐疑",
    "T34n1719_04a:0221a28": "釋結實智而置深廣之言，謂為實智言說",
    "T34n1719_04a:0221a29": "可及。故今釋曰：約實體邊實非橫竪，斥彼",
    "T34n1719_04a:0221b01": "攝法不周故云「橫」，斥彼照理不極故云「竪」，",
    "T34n1719_04a:0221b02": "究而言之並非橫竪。「寄言」者正破疑也。說",
    "T34n1719_04a:0221b03": "有橫竪理必不然，無限故非橫，無極故非",
    "T34n1719_04a:0221b04": "竪。「如函大」等者，用不二智稱不二理。「無量",
    "T34n1719_04a:0221b05": "無礙」者，如彼生數，生無量故慈等無量，故此",
    "T34n1719_04a:0221b06": "無量猶名若干，故以若干而歎於權，權",
    "T34n1719_04a:0221b07": "名便故，以無限故名為無礙，今且從自能",
    "T34n1719_04a:0221b08": "入邊說，故以能入稱無量等。「非但至梁代」",
    "T34n1719_04a:0221b09": "等者，自梁朝來皆以此句以為結實。實",
    "T34n1719_04a:0221b10": "無礙智無復若干，那云無量？故知無量用表",
    "T34n1719_04a:0221b11": "不一。「云云」者，同教實智皆無若干，豈圓實",
    "T34n1719_04a:0221b12": "智更有若干？「無量」下釋若干等，故四無量",
    "T34n1719_04a:0221b13": "定在權智，既云四等及以四辯，驗非實智，",
    "T34n1719_04a:0221b14": "即是無緣四無量心在運應物，八音四辯",
    "T34n1719_04a:0221b15": "力無所畏，略如《法界次第》及《止觀》第七記。《大",
    "T34n1719_04a:0221b16": "論》廣釋，此中文略，但舉樂說以說前三，文",
    "T34n1719_04a:0221b17": "仍略法，但云「一辭一義」而已。就此復略，不",
    "T34n1719_04a:0221b18": "云又與一切相即說故。既云比於通別，",
    "T34n1719_04a:0221b19": "理合四教相望比決力無畏等。「禪盡禪之實",
    "T34n1719_04a:0221b20": "相」等者，問：實相之禪與楞嚴何別？答：不同。",
    "T34n1719_04a:0221b21": "何者？於根本禪達即實相，名為達禪。首楞",
    "T34n1719_04a:0221b22": "嚴定本性健相。經解脫者，亦窮八脫之源。三",
    "T34n1719_04a:0221b23": "昧者禪定解脫，至初住時破二十五有，已",
    "T34n1719_04a:0221b24": "得名為王三昧也。況合果地不得王三昧",
    "T34n1719_04a:0221b25": "耶？故下結云「深入無際」，故知禪等皆無際也。",
    "T34n1719_04a:0221b26": "若以根本三三昧等而釋，此中《法華》變成",
    "T34n1719_04a:0221b27": "《婆沙》、《俱舍》，故釋經者先知部類為屬何時？",
    "T34n1719_04a:0221b28": "時中為在何會？何教？然可判釋法相淺深。",
    "T34n1719_04a:0221b29": "問：既云權智，那云實相？答：自行之權全指",
    "T34n1719_04a:0221c01": "圓因，攬因成果故云成就，即向無量皆實",
    "T34n1719_04a:0221c02": "相故、皆果德故，以無量法得理故也，故能",
    "T34n1719_04a:0221c03": "橫竪橫竪不二。「鄭重」者，《漢書》云：「皇天所以鄭",
    "T34n1719_04a:0221c04": "重，頻降命也。」今文前以諸佛對釋迦，乃成",
    "T34n1719_04a:0221c05": "六重權實，何故由中又兩重耶？故此述云「表",
    "T34n1719_04a:0221c06": "慇懃」也。一代所無故慇懃以表之，然西方",
    "T34n1719_04a:0221c07": "重聞以表不輕，此土根別聞重則慢，故文為",
    "T34n1719_04a:0221c08": "故以息此見。「言辭等舉實」者，問：既言悅可",
    "T34n1719_04a:0221c09": "眾心，赴物應是舉權，那云舉實？答：眾心乃",
    "T34n1719_04a:0221c10": "以得實為悅，故更引二文證之。「前歎中」等",
    "T34n1719_04a:0221c11": "者，此明權實前後，欲明今佛化儀始末不",
    "T34n1719_04a:0221c12": "同。古師以今佛望諸佛而為同異，異則成",
    "T34n1719_04a:0221c13": "失；今辨異者望他仍同。「又舉」等者，前分為",
    "T34n1719_04a:0221c14": "實則獨為一句，今重釋者則冠下二文，皆",
    "T34n1719_04a:0221c15": "云「取要」，取要不過權實故也。「單明一事」",
    "T34n1719_04a:0221c16": "者，舉偏顯非，故不偏指若權若實，故云「悉」",
    "T34n1719_04a:0221c17": "也。「止者」下正絕言歎者，古非可見。今意者文",
    "T34n1719_04a:0221c18": "但二義，初歎，次「設」下止。此取義便，若從文",
    "T34n1719_04a:0221c19": "便則應先釋止，次釋歎。所以從義者，以",
    "T34n1719_04a:0221c20": "從釋歎言兼二字，指止為歎，故云止歎。",
    "T34n1719_04a:0221c21": "次釋一向以釋止意，雖云「恐傷善根」，正以",
    "T34n1719_04a:0221c22": "止生欽慕。故不解者指後五千預分兩",
    "T34n1719_04a:0221c23": "瑞，知佛言音妙赴眾心，應於二義離為三",
    "T34n1719_04a:0221c24": "意：一以此理妙叵說故止，二欲說妙理止",
    "T34n1719_04a:0221c25": "而歎之，三將護物機似止未說。以初一文",
    "T34n1719_04a:0221c26": "離二故也。「故不同印」以下自有略說開",
    "T34n1719_04a:0221c27": "其疑請之端，故其解未當。觀師仍似今之後",
    "T34n1719_04a:0221c28": "意，而不知常情何過必須止之？次釋歎意",
    "T34n1719_04a:0221c29": "中云「兩意」者，初是修得，修得之言通於境",
    "T34n1719_04a:0222a01": "智行位自他，局在於果。次境界者通於凡聖",
    "T34n1719_04a:0222a02": "始終逆順，局在於佛。次「就佛成就」下，於初意",
    "T34n1719_04a:0222a03": "中，復以橫竪二意，釋果人法橫竪理窮。第",
    "T34n1719_04a:0222a04": "一釋初意中云「成就對不成就」者，以果對",
    "T34n1719_04a:0222a05": "因，因即因人，自他相對即是橫也。故知因",
    "T34n1719_04a:0222a06": "人皆未成就，須對教味委悉簡他，經第一",
    "T34n1719_04a:0222a07": "等三句亦爾。今云「成就對不成就乃至難解",
    "T34n1719_04a:0222a08": "對不難解」者，中略二句故云「乃至」，應云",
    "T34n1719_04a:0222a09": "第一對不第一、希有對不希有以降，此外",
    "T34n1719_04a:0222a10": "皆非第一希有故，圓中極果他所無也。說者",
    "T34n1719_04a:0222a11": "委消不成就等四法對果，兼辨因及諸權",
    "T34n1719_04a:0222a12": "故也。「唯佛」去明竪深者，前句既以成就等",
    "T34n1719_04a:0222a13": "言，對他為橫；今有究盡之言，故對因明竪。",
    "T34n1719_04a:0222a14": "法華文句記卷第四上"
}