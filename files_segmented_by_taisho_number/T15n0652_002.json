{
    "T15n0652_002:0776c05": "佛說大乘隨轉宣說諸法經卷中",
    "T15n0652_002:0776c07": "宋明教辯才法師充譯經三藏",
    "T15n0652_002:0776c08": "沙門紹德等奉　詔譯",
    "T15n0652_002:0776c09": "爾時，文殊師利童真菩薩白佛言：「世尊！云何",
    "T15n0652_002:0776c10": "離除業障得清淨心？」佛告文殊師利：「要離惡",
    "T15n0652_002:0776c11": "業，當學一切法，了知諸法分別心生，虛妄不",
    "T15n0652_002:0776c12": "實；空智現前，業障自除，心得清淨。「復次，文殊",
    "T15n0652_002:0776c13": "師利！一切眾生，從無始劫來，妄想顛倒，貪",
    "T15n0652_002:0776c14": "嗔癡三為因；造殺、盜、婬業無量無邊，墮落",
    "T15n0652_002:0776c15": "諸趣，輪迴生死，受大苦惱，無有休息，業障熾",
    "T15n0652_002:0776c16": "盛惡魔嬈惱，故心不得清淨。「復次，文殊師利！",
    "T15n0652_002:0776c17": "汝今欲知，一切眾生離諸業障，心得清淨，當",
    "T15n0652_002:0776c18": "學如來一切法，於身口意三業清淨，晝夜精",
    "T15n0652_002:0776c19": "勤修持梵行，遠離苦惱，分別不生，希求菩提，",
    "T15n0652_002:0776c20": "恭敬供養佛法僧寶，長時誦習大乘經典祕",
    "T15n0652_002:0776c21": "密陀羅尼，身心堅固，無有退轉，觀想了知，",
    "T15n0652_002:0776c22": "生住異滅，念念無常剎那生滅，一切虛妄",
    "T15n0652_002:0776c23": "無有真實，安住禪定漸漸增進，心無散亂，一",
    "T15n0652_002:0776c24": "切惡魔不得其便，自然快樂，意地發明，積",
    "T15n0652_002:0776c25": "諸功德滋長慧命，證佛菩提無上道果；是名",
    "T15n0652_002:0776c26": "出家，是真佛子；乃知如來甚深法藏廣大如",
    "T15n0652_002:0776c27": "海，饒益有情無有窮盡。得無上法寶，復修",
    "T15n0652_002:0776c28": "禪定，觀想法空，無諸苦惱，獲功德力，行平等",
    "T15n0652_002:0776c29": "行，心常護持，晝夜恭敬尊重讚仰，一切解脫，",
    "T15n0652_002:0777a01": "身心快樂。了知生滅，一切皆是幻夢，安住法",
    "T15n0652_002:0777a02": "中，生於勝處，具足圓滿更無退失。如是而修，",
    "T15n0652_002:0777a03": "惡業自除，心得清淨。」爾時，文殊師利童真菩",
    "T15n0652_002:0777a04": "薩白佛言：「世尊！云何四聖諦？」佛告文殊師",
    "T15n0652_002:0777a05": "利：「四聖諦，謂苦、集、滅、道，是名四聖諦。」文殊",
    "T15n0652_002:0777a06": "師利白佛言：「世尊！當云何學？」佛言：「當學一",
    "T15n0652_002:0777a07": "切法，得彼法智現前；於此分別不生，善與不",
    "T15n0652_002:0777a08": "善，觀想自性清淨，了知一切悉皆虛妄。」文",
    "T15n0652_002:0777a09": "殊師利白佛言：「一切眾生云何不學？」佛言：",
    "T15n0652_002:0777a10": "「愚夫異生，為毀謗教法，不生善心、不修梵行、",
    "T15n0652_002:0777a11": "不讀誦經典、不受教誨、於佛教法不肯少學；",
    "T15n0652_002:0777a12": "常作惡行，流浪三界而生歡喜，即不知一切",
    "T15n0652_002:0777a13": "法，如幻如夢如陽焰，虛妄不實。若諸眾生學",
    "T15n0652_002:0777a14": "一切善法，修習奢摩他定，觀想自性清淨，",
    "T15n0652_002:0777a15": "了知貪、嗔、癡悉皆虛妄，安住法中得彼定力，",
    "T15n0652_002:0777a16": "身心快樂。愚夫不學善法，不知有佛法僧寶，",
    "T15n0652_002:0777a17": "普遍虛空微妙難見。」文殊師利白佛言：「云何",
    "T15n0652_002:0777a18": "此法微妙眾生難見？」佛告文殊師利：「此法如",
    "T15n0652_002:0777a19": "風生浪起，只見浪起不見風生；唯汝文殊、須",
    "T15n0652_002:0777a20": "菩提能知，餘皆不解。」爾時，文殊師利白佛言：",
    "T15n0652_002:0777a21": "「世尊！云何四念處？」佛言：「文殊師利！四念處，",
    "T15n0652_002:0777a22": "謂觀身不淨、觀受是苦、觀心無常、觀法無",
    "T15n0652_002:0777a23": "我，是名四念處。」文殊師利言：「當云何學？」佛",
    "T15n0652_002:0777a24": "言：「一切眾生，當觀想自身五種不淨；觀受",
    "T15n0652_002:0777a25": "有苦受、樂受、捨受三，悉皆是苦；觀心無常，念",
    "T15n0652_002:0777a26": "念無常，剎那生滅；觀法無我，四大、五陰無實",
    "T15n0652_002:0777a27": "我體；是名四念處；一切眾生當如是學。」文",
    "T15n0652_002:0777a28": "殊師利白佛言：「世尊！云何五根？」「謂信、進、念、",
    "T15n0652_002:0777a29": "定、慧，是名五根。」文殊師利白佛言：「當云何",
    "T15n0652_002:0777b01": "學？」佛言：「學法眾生，於一切法中，觀想此法深",
    "T15n0652_002:0777b02": "遠，能生信故，名信根；了知此法勤行精進，",
    "T15n0652_002:0777b03": "除障解脫，名精進根；然於此法，一心想念不",
    "T15n0652_002:0777b04": "忘，名念根；了知一切法定知心生，名定根；以",
    "T15n0652_002:0777b05": "慧揀擇一切法空，名慧根；是名五根。」文殊",
    "T15n0652_002:0777b06": "師利白佛言：「世尊！云何七覺支？」佛告文殊",
    "T15n0652_002:0777b07": "師利：「念覺支、擇覺支、精進覺支、喜覺支、",
    "T15n0652_002:0777b08": "輕安覺支、定覺支、捨覺支，是名七覺支。」文",
    "T15n0652_002:0777b09": "殊師利白佛言：「世尊！當云何學？」佛告文殊",
    "T15n0652_002:0777b10": "師利：「學法眾生，於自性中，了知一切善不善",
    "T15n0652_002:0777b11": "法，棄捨世緣，勤念正法，名念覺支。擇謂以",
    "T15n0652_002:0777b12": "自性智，於三界能揀擇，故名擇覺支；精進謂",
    "T15n0652_002:0777b13": "了知一切法，勤行不捨，名精進覺支；喜謂於",
    "T15n0652_002:0777b14": "一切諸行發生，晝夜喜行妙性快樂歡喜，故",
    "T15n0652_002:0777b15": "名喜覺支；輕安謂安住一切法中，不為魔嬈，",
    "T15n0652_002:0777b16": "心得自在，故謂輕安覺支；定謂了一切法本",
    "T15n0652_002:0777b17": "無自性，修三摩地，名定覺支；捨謂心安住一",
    "T15n0652_002:0777b18": "切法，不住智、不住佛，捨離諸緣，名捨覺支；是",
    "T15n0652_002:0777b19": "名七覺支。」文殊師利白佛言：「世尊！云何八",
    "T15n0652_002:0777b20": "正道？」佛告文殊師利：「八正道，謂正見、正思、",
    "T15n0652_002:0777b21": "惟、正語、正業、正命、正精進、正念、正定，是名",
    "T15n0652_002:0777b22": "八正道。」文殊師利白佛言：「世尊！當云何學？」",
    "T15n0652_002:0777b23": "佛告文殊師利：「彼一切眾生，了知一切法，三",
    "T15n0652_002:0777b24": "業恭敬，是名正見；彼於一切法，分別不分",
    "T15n0652_002:0777b25": "別喜不喜，名正思惟；彼了知一切法，真實言",
    "T15n0652_002:0777b26": "說，名正語；彼於一切法，了知唯造善業，名",
    "T15n0652_002:0777b27": "正業；彼於一切法，安住平等真心，名正命；",
    "T15n0652_002:0777b28": "彼於一切法，勤修大乘，名正精進；彼於一切",
    "T15n0652_002:0777b29": "法，不生惡業，名正念；彼於一切法，不散不亂，",
    "T15n0652_002:0777c01": "名正定；是名八正道。彼學法眾生，一心了知",
    "T15n0652_002:0777c02": "四聖諦、四念處、五根、七覺支、八正道，如是等",
    "T15n0652_002:0777c03": "法一一修學已，得到彼岸，生諸佛國，無有恐",
    "T15n0652_002:0777c04": "怖，得金剛堅固心。一切羅漢、聲聞、沙門、婆羅",
    "T15n0652_002:0777c05": "門，及小婆羅門等，聞佛說此微妙最上法門，",
    "T15n0652_002:0777c06": "有大神力，能除熱惱，獲得心地清涼；諸比丘",
    "T15n0652_002:0777c07": "若能展轉勤行，心無退轉，與我無異。而諸天",
    "T15n0652_002:0777c08": "人晝夜作諸音樂，持眾名香、種種奇華、珍妙",
    "T15n0652_002:0777c09": "飲食，堪受供養。「文殊師利！彼諸比丘若不斷",
    "T15n0652_002:0777c10": "嗔，入王城持鉢循行乞食，為魔所惱，染著諸",
    "T15n0652_002:0777c11": "欲，非佛弟子，與俗無異。復有比丘心無嗔故，",
    "T15n0652_002:0777c12": "了知大乘微妙法行、法義言句，於真實正行",
    "T15n0652_002:0777c13": "而得解脫。爾時，三千二百天子，持天曼陀羅",
    "T15n0652_002:0777c14": "華、種種名香、上妙飲食，恭敬供養，心大歡喜，",
    "T15n0652_002:0777c15": "互相讚歎出家功德，與如來佛國而無有異。」",
    "T15n0652_002:0777c16": "爾時，文殊師利白佛言：「世尊！我聞佛說祕密",
    "T15n0652_002:0777c17": "陀羅尼章句云何？」佛告文殊師利：「我為汝說",
    "T15n0652_002:0777c18": "祕密句、橛句、金剛句、慧句，是名陀羅尼章句",
    "T15n0652_002:0777c19": "法門。此法門，菩薩得一切法句發生，剎那剎",
    "T15n0652_002:0777c20": "那得忍辱法。」文殊師利言：「云何名祕密句法",
    "T15n0652_002:0777c21": "門？」佛言：「我為汝說祕密句真實章句，於一",
    "T15n0652_002:0777c22": "切法中心愛樂祕密句為第一；如汝文殊師",
    "T15n0652_002:0777c23": "利，於一切菩薩中而得第一，祕密句亦復如",
    "T15n0652_002:0777c24": "是。復次，文殊師利！祕密句如虛空，我身遍",
    "T15n0652_002:0777c25": "滿虛空，一切法亦如是遍滿虛空，一切菩薩",
    "T15n0652_002:0777c26": "現前不現前，都是一如，名真實祕密句。」文",
    "T15n0652_002:0777c27": "殊師利白佛言：「世尊！云何橛句？」佛告文殊",
    "T15n0652_002:0777c28": "師利：「我為汝說橛句，不動貪法界，住一切",
    "T15n0652_002:0777c29": "法動；我不動大乘，不作種種世事，是名橛",
    "T15n0652_002:0778a01": "句。」文殊師利白佛言：「世尊！云何金剛句？」佛",
    "T15n0652_002:0778a02": "言：「我為汝說金剛句，嗔眾生長時有嗔，金",
    "T15n0652_002:0778a03": "剛能斷一切法，是名金剛句。」文殊師利白佛",
    "T15n0652_002:0778a04": "言：「世尊！云何慧句？」佛言：「我為汝說慧句，癡",
    "T15n0652_002:0778a05": "是學佛智，一切眾生，非學佛智不到彼岸。若",
    "T15n0652_002:0778a06": "諸眾生學佛智，一切慧具足，有慧無慧悉能",
    "T15n0652_002:0778a07": "了知，此是甚深。文殊師利！悉能了知眾生",
    "T15n0652_002:0778a08": "無智，但樂諸惡，於一切法不能遠離，是名祕",
    "T15n0652_002:0778a09": "密句。」文殊師利白佛言：「世尊！云何祕密句",
    "T15n0652_002:0778a10": "識？」佛告文殊師利：「識如幻化，妄生一切法，空",
    "T15n0652_002:0778a11": "無自性、無自相，如是五蘊如五指，不實如虛",
    "T15n0652_002:0778a12": "空，悉是假名；眾生惛懵，不能曉了，是名祕密",
    "T15n0652_002:0778a13": "句。」文殊師利白佛言：「世尊！云何祕密句色？」佛",
    "T15n0652_002:0778a14": "告文殊師利：「色一切法，眾生心癡、眼癡，毀謗",
    "T15n0652_002:0778a15": "正法，不好勤學，愛樂於色，不知虛妄。文殊師",
    "T15n0652_002:0778a16": "利！汝於色塵悉能了知，是名祕密句。」文殊",
    "T15n0652_002:0778a17": "師利白佛言：「世尊！云何祕密句聲？」佛告文",
    "T15n0652_002:0778a18": "殊師利：「聲空發生，不可得見，種種語言、音響",
    "T15n0652_002:0778a19": "之聲，耳識聽受，是名祕密句。」文殊師利白佛",
    "T15n0652_002:0778a20": "言：「世尊！云何祕密句香？」佛告文殊師利：「香",
    "T15n0652_002:0778a21": "發諸塵，不可得見，但識所聞，識亦無故，皆是",
    "T15n0652_002:0778a22": "虛妄，是名祕密句。」文殊師利白佛言：「世尊！云",
    "T15n0652_002:0778a23": "何祕密句味？」佛告文殊師利：「味無自性，妄生",
    "T15n0652_002:0778a24": "於舌，眾生分別，愛樂貪著，是名祕密句。」文殊",
    "T15n0652_002:0778a25": "師利白佛言：「世尊！云何祕密句觸？」佛告文",
    "T15n0652_002:0778a26": "殊師利：「觸本無故，觀想一切法如虛空，眾",
    "T15n0652_002:0778a27": "生愚迷，於境、於身種種貪著，以為妙觸，是名",
    "T15n0652_002:0778a28": "祕密句。」文殊師利白佛言：「世尊！云何祕密",
    "T15n0652_002:0778a29": "句地？」佛告文殊師利：「地性質實，於法思惟，",
    "T15n0652_002:0778b01": "無自體性，亦無自相，眾生顛倒，妄執為有，種",
    "T15n0652_002:0778b02": "種戀著，是名祕密句。」文殊師利白佛言：「世",
    "T15n0652_002:0778b03": "尊！云何祕密句水？」佛告文殊師利：「觀諸水",
    "T15n0652_002:0778b04": "性，猶如陽焰，虛妄不實故，是名祕密句。」文",
    "T15n0652_002:0778b05": "殊師利白佛言：「世尊！云何祕密句火？」佛告",
    "T15n0652_002:0778b06": "文殊師利：「火性猛烈苦惱眾生，此法滅故自",
    "T15n0652_002:0778b07": "性寂靜，分別不生，最上極樂，是名祕密句。」",
    "T15n0652_002:0778b08": "文殊師利白佛言：「世尊！云何祕密句風？」佛",
    "T15n0652_002:0778b09": "告文殊師利：「風一切法不可得見，眾生貪著",
    "T15n0652_002:0778b10": "動作往來，風力所轉，是名祕密句。」文殊師利",
    "T15n0652_002:0778b11": "白佛言：「世尊！云何祕密句佛亦如是？」佛告",
    "T15n0652_002:0778b12": "文殊師利：「一切不善法，十方諸佛，各各開說，",
    "T15n0652_002:0778b13": "教詔眾生，是名祕密句。」文殊師利白佛言：",
    "T15n0652_002:0778b14": "「世尊！云何祕密句法亦如是？」佛告文殊師利：",
    "T15n0652_002:0778b15": "「一切法不可取、不可捨；觀想無我、無自相、無",
    "T15n0652_002:0778b16": "自性，心不散亂，是名祕密句。」文殊師利白",
    "T15n0652_002:0778b17": "佛言：「世尊！云何祕密句僧亦如是？」佛告文",
    "T15n0652_002:0778b18": "殊師利：「彼無數妙住法界，於三摩地平等持",
    "T15n0652_002:0778b19": "戒，修平等慧、平等解脫，於平等法中善安住",
    "T15n0652_002:0778b20": "故，餘無所學，是名祕密句。」文殊師利白佛",
    "T15n0652_002:0778b21": "言：「世尊！云何橛句虛空境界？」佛告文殊師",
    "T15n0652_002:0778b22": "利：「一切法虛空境界、不思議境界，於諸境界",
    "T15n0652_002:0778b23": "不可取、不可捨、不可住，無有住處，是名橛句。」",
    "T15n0652_002:0778b24": "文殊師利白佛言：「世尊！云何橛句一切法住",
    "T15n0652_002:0778b25": "虛空？」佛告文殊師利：「一切法不離虛空住，",
    "T15n0652_002:0778b26": "不生煩惱，住寂靜故，是名橛句。」文殊師利",
    "T15n0652_002:0778b27": "白佛言：「世尊！云何橛句一切法無分別心？」",
    "T15n0652_002:0778b28": "佛告文殊師利：「一切法不學、不問、不作、不親",
    "T15n0652_002:0778b29": "近、不發願、不生愛樂，寂靜如虛空，是名橛",
    "T15n0652_002:0778c01": "句。」文殊師利白佛言：「世尊！云何橛句一切",
    "T15n0652_002:0778c02": "法微妙？」佛告文殊師利：「一切法離垢，安住清",
    "T15n0652_002:0778c03": "淨，光自在妙圓滿清淨，虛空圓滿清淨，發",
    "T15n0652_002:0778c04": "生微妙，身安住於法，是名橛句。」文殊師利白",
    "T15n0652_002:0778c05": "佛言：「世尊！云何橛句一切法安住虛空？」佛",
    "T15n0652_002:0778c06": "告文殊師利：「一切法安住虛空不可見，一切",
    "T15n0652_002:0778c07": "法離垢安住亦不可見，是名橛句。」文殊師利",
    "T15n0652_002:0778c08": "白佛言：「世尊！云何橛句一切法教詔學？」佛",
    "T15n0652_002:0778c09": "告文殊師利：「一切法教詔眾生，不來勤學、",
    "T15n0652_002:0778c10": "不學觀想、不作意、晝夜六時不學，又不問",
    "T15n0652_002:0778c11": "隣座，不會解釋、不能宣說、無有智慧、不能分",
    "T15n0652_002:0778c12": "別，亦不愛樂、不親善友、我慢貢高，遠離教詔，",
    "T15n0652_002:0778c13": "不得解脫，是名橛句。」文殊師利白佛言：「世",
    "T15n0652_002:0778c14": "尊！云何橛句一切法最上遠離？」佛告文殊師",
    "T15n0652_002:0778c15": "利：「一切眾生，於諸善法而不肯學，唯造罪惡，",
    "T15n0652_002:0778c16": "不親賢善，無有智慧，是名橛句。」文殊師利",
    "T15n0652_002:0778c17": "白佛言：「世尊！云何橛句眾生難教詔？」佛告",
    "T15n0652_002:0778c18": "文殊師利：「若諸眾生，心不散亂，唯勤學法，親",
    "T15n0652_002:0778c19": "近供養，自然往詣教詔求法，福慧乃生；若眾",
    "T15n0652_002:0778c20": "生不學一切法，唯造惡業，欲求福慧無有，是",
    "T15n0652_002:0778c21": "名橛句。」文殊師利白佛言：「世尊！云何橛句",
    "T15n0652_002:0778c22": "眾生得一切智？」佛告文殊師利：「一切眾生勤",
    "T15n0652_002:0778c23": "求學法，得一切智；發歡喜心生大乘行，明了",
    "T15n0652_002:0778c24": "自性得一切智，是名橛句。」文殊師利白佛言：",
    "T15n0652_002:0778c25": "「世尊！云何橛句眾生得一切智智具足？」佛告",
    "T15n0652_002:0778c26": "文殊師利：「一切眾生自性，自性中於如來平",
    "T15n0652_002:0778c27": "等一切智慧，悉皆曉解一體性相，是名橛句。」",
    "T15n0652_002:0778c28": "文殊師利白佛言：「世尊！云何橛句一切眾生",
    "T15n0652_002:0778c29": "菩提道場？」佛告文殊師利：「菩提道場，唯求佛",
    "T15n0652_002:0779a01": "法，一切法寂靜道場、一切法性道場、一切",
    "T15n0652_002:0779a02": "法求道場。文殊師利！言菩提道場，我一心",
    "T15n0652_002:0779a03": "求法，不求餘相；一切眾生、一切人民，常樂往",
    "T15n0652_002:0779a04": "彼求此菩提道場，是名橛句。」文殊師利白佛",
    "T15n0652_002:0779a05": "言：「世尊！云何橛句一切眾生得此忍辱？」佛告",
    "T15n0652_002:0779a06": "文殊師利：「學法眾生，息念觀想，淨慧發生，於",
    "T15n0652_002:0779a07": "諸名相不生分別，得忍辱平等，是名橛句。」文",
    "T15n0652_002:0779a08": "殊師利白佛言：「世尊！云何橛句一切眾生善",
    "T15n0652_002:0779a09": "友說法？」佛告文殊師利：「一切眾生與十方天",
    "T15n0652_002:0779a10": "人、諸小天人，各各說法，希求菩提，心生歡喜，",
    "T15n0652_002:0779a11": "供養恭敬，除障平等，於無體相安住，是名橛",
    "T15n0652_002:0779a12": "句。」文殊師利白佛言：「世尊！云何橛句一切眾",
    "T15n0652_002:0779a13": "生得此陀羅尼？」佛告文殊師利：「一切眾生，學",
    "T15n0652_002:0779a14": "觀想色、聲、香、味、觸；任持甚深圓滿分別、圓滿",
    "T15n0652_002:0779a15": "不分別，是名橛句。」文殊師利白佛言：「世尊！",
    "T15n0652_002:0779a16": "云何橛句一切眾生慈心具足？」佛告文殊師",
    "T15n0652_002:0779a17": "利：「一切眾生樂修慈心，了知一切法，得平等",
    "T15n0652_002:0779a18": "慈，是名橛句。」文殊師利白佛言：「世尊！云何橛",
    "T15n0652_002:0779a19": "句一切眾生悲心具足？」佛告文殊師利：「一切",
    "T15n0652_002:0779a20": "眾生，勤學如來平等大悲心，大悲體具足，是",
    "T15n0652_002:0779a21": "名橛句。」文殊師利白佛言：「世尊！云何橛句",
    "T15n0652_002:0779a22": "一切眾生不得三摩地？」佛告文殊師利：「一切",
    "T15n0652_002:0779a23": "眾生，不修禪，不樂不喜，妄語顛倒，性惡剛暴，",
    "T15n0652_002:0779a24": "多諸障礙，非有智慧，無剎那頃愛樂禪定，是",
    "T15n0652_002:0779a25": "名橛句。」文殊師利白佛言：「世尊！云何橛句",
    "T15n0652_002:0779a26": "一切眾生貪具足？」佛告文殊師利：「一切眾生",
    "T15n0652_002:0779a27": "貪愛具足，煩惱多生，無歡喜心，不樂寂靜，不",
    "T15n0652_002:0779a28": "行平等，而於貪性無有覺悟，不得菩提，是名",
    "T15n0652_002:0779a29": "橛句。」文殊師利白佛言：「世尊！云何橛句一",
    "T15n0652_002:0779b01": "切眾生嗔具足？」佛告文殊師利：「一切眾生，嗔",
    "T15n0652_002:0779b02": "具足安住、嗔體性安住，悉皆具足，是名橛",
    "T15n0652_002:0779b03": "句。」文殊師利白佛言：「世尊！云何橛句一切眾",
    "T15n0652_002:0779b04": "生癡具足？」佛告文殊師利：「一切眾生不求佛",
    "T15n0652_002:0779b05": "法，一切慢、一切行非梵行，癡平等住、癡體性",
    "T15n0652_002:0779b06": "住，不學菩提，是名橛句。」文殊師利白佛言：",
    "T15n0652_002:0779b07": "「世尊！云何橛句一切眾生癡身具足？」佛告文",
    "T15n0652_002:0779b08": "殊師利：「一切眾生，身住癡，一切法不誦，經典",
    "T15n0652_002:0779b09": "不信、不讀，性惡憎嫌，不樂大乘，安住最上不",
    "T15n0652_002:0779b10": "善，是名橛句。」文殊師利白佛言：「世尊！云何",
    "T15n0652_002:0779b11": "橛句一切眾生邪見具足？」佛告文殊師利：「一",
    "T15n0652_002:0779b12": "切眾生邪見，歸依十身佛，不真實歸依，常作",
    "T15n0652_002:0779b13": "十惡，行十邪見，不悟邪見，體性愛樂，安住五",
    "T15n0652_002:0779b14": "慾中，安住貪嗔癡中，安住障，不得菩提，是",
    "T15n0652_002:0779b15": "名橛句。」文殊師利白佛言：「世尊！云何橛句",
    "T15n0652_002:0779b16": "一切眾生住處聽法？」佛告文殊師利：「一切",
    "T15n0652_002:0779b17": "眾生，一心恭敬聽受，當為汝說。一切眾生真",
    "T15n0652_002:0779b18": "實求法，一心不動，不生怕怖，佛福廣大，愚夫",
    "T15n0652_002:0779b19": "不知。我有真實言教，不生恭敬，不安住聽",
    "T15n0652_002:0779b20": "受；貪平等住、嗔平等住、癡平等住、五慾中",
    "T15n0652_002:0779b21": "平等住、障難平等住、愛樂平等住，不讚歎",
    "T15n0652_002:0779b22": "佛，有如是無上正等正覺；如是貪體性安住、",
    "T15n0652_002:0779b23": "嗔體性安住、癡體性安住、五慾中體性安住、",
    "T15n0652_002:0779b24": "障難體性安住、愛樂體性安住，不讚歎佛，有",
    "T15n0652_002:0779b25": "如是無上正等正覺解脫。」佛告文殊師利：「汝",
    "T15n0652_002:0779b26": "若不問，不為汝說，汝今問我，當為汝說。一切",
    "T15n0652_002:0779b27": "善法當學，如來正等正覺一切善法平等具",
    "T15n0652_002:0779b28": "足；如是師僧善友歡喜，學大乘教，行大乘",
    "T15n0652_002:0779b29": "行，有大勢力，捨離於此更無餘事；專心發",
    "T15n0652_002:0779c01": "願求法最上，精勤專心，觀想五智如來境界，",
    "T15n0652_002:0779c02": "如來境界無別境界，一切境界平等，晝夜如",
    "T15n0652_002:0779c03": "是學法一心供養。文殊師利！若諸眾生作如",
    "T15n0652_002:0779c04": "是求法，得佛菩提，了知善法，一切善法具足",
    "T15n0652_002:0779c05": "如是，若不學佛法，與諸禽畜實無有異。」",
    "T15n0652_002:0779c06": "佛說大乘隨轉宣說諸法經卷中"
}