{
    "X72n1435_004:0254c08": "無異禪師廣錄卷第四",
    "X72n1435_004:0254c10": "住博山法孫　弘瀚　彚編",
    "X72n1435_004:0254c11": "首座法孫　弘裕　同集",
    "X72n1435_004:0254c12": "住建州董巖禪寺語錄",
    "X72n1435_004:0254c13": "上堂。拈香祝聖竟。乃云。諸昆仲。若論佛法。列位未出",
    "X72n1435_004:0254c14": "禪堂門。博山未出方丈門。早已漏逗了也。又何待打",
    "X72n1435_004:0254c15": "鼓陞堂。拈槌竪拂。揚眉鼓舌。然後為佛法哉。然雖如",
    "X72n1435_004:0254c16": "是。不免向第二門頭。為大眾宣說。若欲決擇此事。須",
    "X72n1435_004:0254c17": "具大信根。信根若具。便起大疑心。疑心若起。便得大",
    "X72n1435_004:0254c18": "悟門。所以云。大疑大悟。小疑小悟。不疑不悟。夫信者",
    "X72n1435_004:0254c19": "何。須信有教外別傳之旨。拈一則無意味公案。蘊在",
    "X72n1435_004:0254c20": "八識田中。如獘囊盛寶相似。將自己參悟一念。如金",
    "X72n1435_004:0254c21": "剛王寶劍。直須仗此劒剖此囊。取寶到手始得。正剖",
    "X72n1435_004:0254c22": "與未剖之際。不可起第二念。有毫釐分別處。即是第",
    "X72n1435_004:0254c23": "二念也。有毫釐被世境牽引處。即是第二念也。亦不",
    "X72n1435_004:0254c24": "得置在無事甲中。若置在無事甲中。即是第二念也。",
    "X72n1435_004:0255a01": "離此種種諸念。正是做工夫得力處。且道。如何是無",
    "X72n1435_004:0255a02": "義味公案。如僧問古德。如何是禪。德云。猢猻上樹尾",
    "X72n1435_004:0255a03": "連顛。又僧問古德。如何是禪。德云。猛火著油煎。又僧",
    "X72n1435_004:0255a04": "問古德。如何是禪。德云。杖籬山下竹筋鞭。又僧問古",
    "X72n1435_004:0255a05": "德。如何是禪。德云。[石*鹿]磚。此四轉語。如天普葢。似地普",
    "X72n1435_004:0255a06": "擎。隨拈一則參究。若真發明。一一皆吾家故物耳。且",
    "X72n1435_004:0255a07": "道。發明後又作麼生行履。復笑云。海為龍世界。空是",
    "X72n1435_004:0255a08": "鶴家鄉。",
    "X72n1435_004:0255a09": "上堂。昔黃龍大師。有三關語。六七百年。未曾有人拈",
    "X72n1435_004:0255a10": "著。博山告報與諸禪德。已過關者。不須評論。未過關",
    "X72n1435_004:0255a11": "者。博山今日。從頭下註脚去也。我手何似佛手。喚黃",
    "X72n1435_004:0255a12": "龍是箇眾生得麼。我脚何似驢脚。稱黃龍是世尊得",
    "X72n1435_004:0255a13": "麼。人人有箇生緣。獨有黃龍。博山沒有。何以故。曾經",
    "X72n1435_004:0255a14": "大海休誇水。除了須彌不是山。",
    "X72n1435_004:0255a15": "上堂。諸昆仲。博山未參禪時。便知即心即佛。及乎正",
    "X72n1435_004:0255a16": "參禪時。却知非心非佛。得見寶方後。依然即心即佛。",
    "X72n1435_004:0255a17": "自出寶方門。又是非心非佛。博山與古人。同途不同",
    "X72n1435_004:0255a18": "轍。古人更有不是心不是佛不是物。博山却即是心",
    "X72n1435_004:0255a19": "即是佛即是物。此於教中。喚作雙照雙遮。在吾衲僧",
    "X72n1435_004:0255a20": "門下。喚作鬼神茶飯。且道。衲僧有甚長處。竿頭絲線",
    "X72n1435_004:0255a21": "從君弄。不犯清波意自殊。",
    "X72n1435_004:0255a22": "上堂。佛法知時節。秋風特地來。秋空秋色滿。秋葉砌",
    "X72n1435_004:0255a23": "秋堦。當此時也。銀蟾吐彩。丹桂飄香。鴈傳北苑之書。",
    "X72n1435_004:0255a24": "人問歸家之路。所以云。欲知佛法。當觀時節因緣。時",
    "X72n1435_004:0255b01": "節若至。其理自彰。諸禪德。還有知此時節者麼。若未",
    "X72n1435_004:0255b02": "知。便好知去。當知知之一字眾妙之門。莫待臘月三",
    "X72n1435_004:0255b03": "十日。手忙脚亂。便悔云。蹉過好時節了也。若知得。又",
    "X72n1435_004:0255b04": "何勞博山在此座上。叨叨呾呾作麼。豈不見。南臺和",
    "X72n1435_004:0255b05": "尚云。善哉三下板。知識盡來參。眾既知時節。吾今不",
    "X72n1435_004:0255b06": "再三。然雖如是。南臺和尚。脚跟猶未點地在。眾中還",
    "X72n1435_004:0255b07": "有簡點得出者麼。若簡點得出。便進前掀翻繩牀。喝",
    "X72n1435_004:0255b08": "散大眾。博山也恠伊不得。",
    "X72n1435_004:0255b09": "上堂。若論佛法。一切處現成。法眼繇斯領悟。地藏以",
    "X72n1435_004:0255b10": "此傳心。看他師資授受之際。有甚麼奇特。所以云。釋",
    "X72n1435_004:0255b11": "迦未出世。達磨不西來。佛法遍大地。相逢口不開。諸",
    "X72n1435_004:0255b12": "大德。欲明佛法。須向釋迦未生時會取。欲明教外別",
    "X72n1435_004:0255b13": "傳正法眼藏。須向世尊未拈花。迦葉未微笑時會取。",
    "X72n1435_004:0255b14": "欲明安心之理。須向達磨未開口。二祖未斷臂時會",
    "X72n1435_004:0255b15": "取。於斯時節會得。猶較些子。若待世尊生下時。一手",
    "X72n1435_004:0255b16": "指天。一手指地。周行七步。目顧四方。自云。天上天下",
    "X72n1435_004:0255b17": "惟吾獨尊。便已納敗闕了也。所以雲門大師云。我當",
    "X72n1435_004:0255b18": "時若見。一棒打死。與狗子喫却。貴圖天下大平。可謂",
    "X72n1435_004:0255b19": "將此深心奉塵剎。是則名為報佛恩。諸昆仲。其中還",
    "X72n1435_004:0255b20": "有知恩報恩者麼。若有。可請出來。與吾相見。其或未",
    "X72n1435_004:0255b21": "然。可趂此手強脚徤。快須努力。決明此事。始不被天",
    "X72n1435_004:0255b22": "下老和尚舌頭瞞也。良久云。會麼。相逢不飲空歸去。",
    "X72n1435_004:0255b23": "洞口桃花也笑人。",
    "X72n1435_004:0255b24": "上堂。諸昆仲。欲參博山禪。於未開口時會得。猶是落",
    "X72n1435_004:0255c01": "二落三了也。稍覺遲疑。便合喫痛棒。又何待開口以",
    "X72n1435_004:0255c02": "來。縱能會得。堪作甚麼。豈不見。從門入者。不是家珍。",
    "X72n1435_004:0255c03": "又安可為當家種草也。臨濟大師云。向第一句薦得。",
    "X72n1435_004:0255c04": "堪與佛祖為師。向第二句薦得。堪與人天為師。向第",
    "X72n1435_004:0255c05": "三句薦得。自救不了。博山則不然。向第一句薦得。便",
    "X72n1435_004:0255c06": "合喫痛棒。向第二句薦得。添枷著杻。向第三句薦得。",
    "X72n1435_004:0255c07": "斬頭求活。何以故。箇中半句。也容不得。誰與你論第",
    "X72n1435_004:0255c08": "二第三。鼓粥飯氣去也。諸昆仲。欲明者箇說話。把萬",
    "X72n1435_004:0255c09": "緣放下。單單只究此事。如一人被萬人趕來一趕。趕",
    "X72n1435_004:0255c10": "到萬丈坑邊。若不跳下。便碎屍萬斷。當此之時。懸崖",
    "X72n1435_004:0255c11": "撒手。拌身一跳。直教到底。使虗空粉碎。大地平沉。待",
    "X72n1435_004:0255c12": "氣息甦醒起來。便走上岸。此岸即是大路。搖頭擺手",
    "X72n1435_004:0255c13": "到家始得。諸昆仲。莫說此事是難。便生退屈。若生退",
    "X72n1435_004:0255c14": "屈。百劫千生無繇解脫。須發勇猛信根。當知。乃佛乃",
    "X72n1435_004:0255c15": "祖。皆如斯成就。彼既丈夫。我胡不爾。古所謂松花若",
    "X72n1435_004:0255c16": "也沾春力。根在深巖也著開。",
    "X72n1435_004:0255c17": "上堂。至體無生。何拘緣境。理無修證。行絕堦差。所以",
    "X72n1435_004:0255c18": "云。有相修行。多劫終成敗壞。無心體極。一念頓契佛",
    "X72n1435_004:0255c19": "家。且如博山在此座上。列位承聽我法。是有心耶。是",
    "X72n1435_004:0255c20": "無心耶。若說無心。聽法者誰。若說有心。將何頓契佛",
    "X72n1435_004:0255c21": "家。非但不契佛家。猶恐墮有相修行。而多劫終成敗",
    "X72n1435_004:0255c22": "壞矣。諸昆仲。若究本體無生。便合本玅。教中云。諸法",
    "X72n1435_004:0255c23": "不自生。亦不從他生。不共不無因。是故說無生。此四",
    "X72n1435_004:0255c24": "句偈。徹底為人。是教中極則。若是衲僧分上。一點也",
    "X72n1435_004:0256a01": "用不著。何以故。在此淨白地上。誰管你自生耶。誰管",
    "X72n1435_004:0256a02": "你他生耶。誰管你共生耶。誰管你無因生耶。若向衲",
    "X72n1435_004:0256a03": "衣下會去。說自生亦得。說他生亦得。說共生亦得。說",
    "X72n1435_004:0256a04": "無因生亦得。何以故。在此人分上。天不能拘。地不能",
    "X72n1435_004:0256a05": "束。陰陽不能管。五行不能局。不作眾生。不成佛道。且",
    "X72n1435_004:0256a06": "道。畢竟向甚麼處去。良久云。佛祖位中留不住。鑊湯",
    "X72n1435_004:0256a07": "爐炭孰輪迴。",
    "X72n1435_004:0256a08": "上堂。面西行向東。北斗正離宮。道去何曾去。騎牛臥",
    "X72n1435_004:0256a09": "牧童。慈明老人舌根拖地。列位知得也未。當知。此偈",
    "X72n1435_004:0256a10": "非玅悟而莫能知悟。非情盡而莫能曉情。非工夫而",
    "X72n1435_004:0256a11": "莫能忘。若於此偈徹去。三千七百祖師說話。皆一塲",
    "X72n1435_004:0256a12": "笑具。說甚麼君臣五位。接引初機。說甚麼照用三玄。",
    "X72n1435_004:0256a13": "誘諭後學。所以云。靈苗瑞草。野父愁耘。玉鎻金匙。智",
    "X72n1435_004:0256a14": "人不顧。若具超方眼目。即是灑落衲僧。便好打禾山",
    "X72n1435_004:0256a15": "鼓。唱德山歌。擎秘魔叉。舞道吾笏。向十字街頭。搖鈴",
    "X72n1435_004:0256a16": "振鐸。於孤峯頂上。嘯月吟風。其間還有與博山同遊",
    "X72n1435_004:0256a17": "戲者麼。眾無對。復笑云。有意氣時添意氣。不風流處",
    "X72n1435_004:0256a18": "也風流。",
    "X72n1435_004:0256a19": "上堂。道非難亦非易。要在當人無師慧。一拳打破太",
    "X72n1435_004:0256a20": "虗空。一脚踢翻滄海水。翻身直向新羅國。須彌倒挂",
    "X72n1435_004:0256a21": "毫毛角。皓月團團出海門。清風帀地難描摸。難描摸",
    "X72n1435_004:0256a22": "知不知。今古攸分類不齊。丱角總言心量大。年來方",
    "X72n1435_004:0256a23": "覺語聲低。語聲低辯端的。對面白雲千萬里。分明覿",
    "X72n1435_004:0256a24": "面更無真。暗似日兮明似漆。諸昆仲。須委悉。更有容",
    "X72n1435_004:0256b01": "易禪。重與通消息。良久云。初三十一。中九下七。",
    "X72n1435_004:0256b02": "中秋上堂。松風送韻。桂轂傳秋。凉徹煩熱胸襟。香遍",
    "X72n1435_004:0256b03": "閻浮世界。諸昆仲。還知麼。還見麼。若知。掀翻大海。颺",
    "X72n1435_004:0256b04": "却須彌。若見。除去爆耳迅雷。滅却搖空閃電。直得海",
    "X72n1435_004:0256b05": "嶽齊平。石人起舞。呵呵大笑云。秋風凉秋夜長。未歸",
    "X72n1435_004:0256b06": "客思故鄉。且道。那箇是未歸客。何人思故鄉。復笑云。",
    "X72n1435_004:0256b07": "三業未能成佛智。十分秋色逼人寒。",
    "X72n1435_004:0256b08": "上堂。一即一切。一切即一。明似黑月。暗如皎日。於此",
    "X72n1435_004:0256b09": "四句之上會得。便見燦大師七縱八橫。釋迦尊九紫",
    "X72n1435_004:0256b10": "十赤。其或未然。更有容易禪。與君須剖析。豈不見。水",
    "X72n1435_004:0256b11": "面挂燈毬。東壁打西壁。生鐵鑄蒺藜。拶出黃金汁。阿",
    "X72n1435_004:0256b12": "呵呵。甚奇特。明眼衲僧須辯別。參。",
    "X72n1435_004:0256b13": "[言*奉]華嚴經。上堂。靈心皎潔。徹古該今。至理彌綸。和真",
    "X72n1435_004:0256b14": "混俗。根境不實。元是華嚴微玅法門。大小相融。一多",
    "X72n1435_004:0256b15": "自在。高低一顧。萬象齊彰。擬議之間。相隔霄壤。更乃",
    "X72n1435_004:0256b16": "依文解義。却如掘地覓天。閉目藏睛。大似敲氷取火。",
    "X72n1435_004:0256b17": "非為無獲。祇益自勞。何須抹轉上頭關。直下已是毗",
    "X72n1435_004:0256b18": "盧藏。髑髏常干世界。鼻孔摩觸家風。如此信得。則頭",
    "X72n1435_004:0256b19": "頭彌勒閣。處處毗藍園。既無淨穢之名。寧有佛生之",
    "X72n1435_004:0256b20": "異。其或未然。推倒須彌山。即向汝道。",
    "X72n1435_004:0256b21": "上堂。二月半。春風撼面時光換。百花郊外鬬芳妍。好",
    "X72n1435_004:0256b22": "鳥枝頭爭噪亂。惟有禪家渾不改。塵毛括盡大千界。",
    "X72n1435_004:0256b23": "淨土分明在目前。直下是名觀自在。誰更云玉閣瓊",
    "X72n1435_004:0256b24": "樓。誰更云幢幡寶葢。咦。夢幻空花。何勞賭賽。最喜杉",
    "X72n1435_004:0256c01": "山王老師。人人只喫一莖菜。",
    "X72n1435_004:0256c02": "歲旦上堂。和氣生枯卉。寒雲散野郊。木人占吉兆。夜",
    "X72n1435_004:0256c03": "半露龜爻。大眾。此是博山寺。五百年前。無隱經禪師",
    "X72n1435_004:0256c04": "歲旦上堂語。山僧今日。亦有四句。燭影搖紅處。香煙",
    "X72n1435_004:0256c05": "飛白時。現成的佛法。也要大家知。如此會得。便見一",
    "X72n1435_004:0256c06": "年十二月。月月如然。一日十二時。時時相似。如黃金",
    "X72n1435_004:0256c07": "之黃。白玉之白。曠大劫來。未常變易。大眾且道。那裏",
    "X72n1435_004:0256c08": "是現成的佛法。眾無對。師良久云。東君昨夜傳消息。",
    "X72n1435_004:0256c09": "報道新年喜太平。",
    "X72n1435_004:0256c10": "上堂。萬里不挂片雲。虗空突出眼睛。放開七片八片。",
    "X72n1435_004:0256c11": "收來一丁兩丁。只饒通身是眼。筭來祇得八成。大眾。",
    "X72n1435_004:0256c12": "還有十成的衲僧麼。咦。且莫道著。便下座。",
    "X72n1435_004:0256c13": "上堂。無邊剎海。自他不隔於毫端。十世古今。始終不",
    "X72n1435_004:0256c14": "離於當念。南陽忠國師。在天津橋上。看弄猢猻。汝等",
    "X72n1435_004:0256c15": "諸人還見也未。三十年後。莫道博山不說好。",
    "X72n1435_004:0256c16": "邵武新創寶安寺。上堂。指出古佛基。插草而成寶社。",
    "X72n1435_004:0256c17": "劈破青山色。布金已建精藍。長者信手拈來。世尊破",
    "X72n1435_004:0256c18": "顏微笑。二大老向沒煙火處。鬬弄天工。於熱閙塲中。",
    "X72n1435_004:0256c19": "顢頇道者。博山遠承慈蔭。不免花擘家財。直教虗空",
    "X72n1435_004:0256c20": "逼塞。巖前無湛水之波。大地平沉。法界絕藏身之跡。",
    "X72n1435_004:0256c21": "向沒蹤跡處。建大法幢。擊大法鼓。震大法雷。演大法",
    "X72n1435_004:0256c22": "義。說一切智智清淨。無二無二分。無別無斷故。諸昆",
    "X72n1435_004:0256c23": "仲。即今碧峯吳居士。少峯何居士。建茲寶安禪寺。與",
    "X72n1435_004:0256c24": "長者同耶異耶。伶俐衲僧。向者裏著眼始得。良久云。",
    "X72n1435_004:0257a01": "雲在嶺頭閒不徹。水流澗下大忙生。",
    "X72n1435_004:0257a02": "董巖講維摩經請。上堂。居塵出塵。即事離事。不轉位",
    "X72n1435_004:0257a03": "以就功。即塵勞而出世。釋迦老人。土面灰頭。向者裏",
    "X72n1435_004:0257a04": "聊通一線。指貪嗔癡愛。是箇大解脫法門。陰處界等。",
    "X72n1435_004:0257a05": "喚作放光三昧。然此則不出三界。而證大涅槃。不剃",
    "X72n1435_004:0257a06": "髭鬚。而弘第一義。箇中有箇英標衲子。用超方手段。",
    "X72n1435_004:0257a07": "衝開碧落。截斷紅塵。奪肉髻明珠。解肘後靈符。笑雲",
    "X72n1435_004:0257a08": "居何必。碎趙州有無。將業識茫茫。便作諸佛不動智。",
    "X72n1435_004:0257a09": "將諸佛不動智。便作業識茫茫。諸昆仲且道。向甚麼",
    "X72n1435_004:0257a10": "處摸索渠儂。可謂。沸湯急水。下足誠難。紫霧黃雲。開",
    "X72n1435_004:0257a11": "眼迷道。所以寶方云。絲竹傳心。終成礙膺。博山到者",
    "X72n1435_004:0257a12": "裏。滿口道不出。還有向未開口前領略者麼。若有。可",
    "X72n1435_004:0257a13": "請出來。與博山相見。脫或遲疑。少頃勞心空上人。代",
    "X72n1435_004:0257a14": "坐此座。向維摩經中。旁通箇消息。珍重。",
    "X72n1435_004:0257a15": "上堂。五五童子從玅喜國來。脚跟下多泥水。三萬菩",
    "X72n1435_004:0257a16": "薩往毗耶城去。牙痕裏盡雌黃。不因示疾老毗耶。劒",
    "X72n1435_004:0257a17": "戟鎗林難下口。諸昆仲當知。至體無法可繫。強名曰",
    "X72n1435_004:0257a18": "淨。求其淨相不可得。但有其名。名亦不可立。或云無",
    "X72n1435_004:0257a19": "垢稱。木人看陽燄翻波。石女聽乾城逸響。不留朕兆。",
    "X72n1435_004:0257a20": "法界齊觀。鼓吹將來。一塲露布。縱是通身無口。未免",
    "X72n1435_004:0257a21": "大笑毗盧。諸昆仲當知。法假人弘。碑文刊白字。題因",
    "X72n1435_004:0257a22": "人立。當道種青松。猛虎喉中活雀兒。救得是好。鱉鼻",
    "X72n1435_004:0257a23": "蛇邊爛拄杖。拗折為奇。且道。博山意在甚麼處。吽吽。",
    "X72n1435_004:0257a24": "以思惟心。測度如來圓覺境界。如將螢火燒須彌山。",
    "X72n1435_004:0257b01": "終不能得。然則博山今日高登華座。大展法筵。敢問。",
    "X72n1435_004:0257b02": "說何法耶。解脫法耶。不思議法耶。不二門法耶。現神",
    "X72n1435_004:0257b03": "力法耶。咄。是何言歟。良久云。維摩大士來也。稽首大",
    "X72n1435_004:0257b04": "士。雖則塵面蓬心。要且起居多福(經題)。",
    "X72n1435_004:0257b05": "上堂。如是之法。我從佛聞。如是之法。佛從我生。拶出",
    "X72n1435_004:0257b06": "虗空之髓。倒拈[菛@良]蕩之鍼。觸著三世諸佛鼻孔。只得",
    "X72n1435_004:0257b07": "吞聲忍氣。一任諸上座。抱大不平。諸昆仲當知。身外",
    "X72n1435_004:0257b08": "無土。誰是佛國。土外無身。誰非佛國。湖南老人一麟",
    "X72n1435_004:0257b09": "角。解道。聖人無己。靡所不己。又云。會萬物而為己。其",
    "X72n1435_004:0257b10": "惟聖人乎。然此則佛即國。國即佛。佛外無國。求其國",
    "X72n1435_004:0257b11": "不可得。松陰凝翠壁。國外無佛。求其佛不可得。香霧",
    "X72n1435_004:0257b12": "靄青蘿。博山總不恁麼。是佛好與一摑。直教虗空粉",
    "X72n1435_004:0257b13": "碎。大地平沉。是國好與一摑。直教大地平沉。虗空粉",
    "X72n1435_004:0257b14": "碎。諸昆仲。直饒煉作一團。未是衲僧向上事。何以故。",
    "X72n1435_004:0257b15": "功德天黑暗女。有智主人。二俱不受(佛國品)。",
    "X72n1435_004:0257b16": "上堂。法身無去來之跡。應萬有故。不來而來。至體絕",
    "X72n1435_004:0257b17": "上下之分。總羣機故。不合而合。寶葢覆三千之界。微",
    "X72n1435_004:0257b18": "塵等剎海之方。山河大地。川流泉源。日月星辰。天龍",
    "X72n1435_004:0257b19": "宮殿。乃至十方諸佛說法。悉現於寶葢之中。寶葢覆",
    "X72n1435_004:0257b20": "世界。百千萬億世界。入於寶葢。而世界不小。寶葢不",
    "X72n1435_004:0257b21": "大。世界覆寶葢。百千萬億寶葢。入於世界。而寶葢不",
    "X72n1435_004:0257b22": "小。世界不大。於此五百寶葢。而結成一葢。莫是如來",
    "X72n1435_004:0257b23": "神力耶。大定莊嚴耶。淨心變現耶。乃至無我無造無",
    "X72n1435_004:0257b24": "受者之所成耶。若如此會。則未夢見寶葢在。古德云。",
    "X72n1435_004:0257c01": "大千世界是沙門一隻眼。喚寶葢在諸上座眼裏得",
    "X72n1435_004:0257c02": "麼。大千世界是沙門一點靈光。喚寶葢在諸上座靈",
    "X72n1435_004:0257c03": "光裏得麼。大千世界在沙門一點靈光裏。喚靈光葢",
    "X72n1435_004:0257c04": "覆寶葢得麼。若如此會去。非但凡夫小乘所不共。乃",
    "X72n1435_004:0257c05": "至與諸大菩薩所不共。文殊普賢亦不共。釋迦老子",
    "X72n1435_004:0257c06": "亦不共。維摩大士亦不共。何以故。報化非真故。華嚴",
    "X72n1435_004:0257c07": "經云。若有見大覺。解脫離諸漏。不著一切世。此非證",
    "X72n1435_004:0257c08": "道眼。且道。五百童子是證道眼耶。非證道眼耶。若是",
    "X72n1435_004:0257c09": "證道眼。五百童子眼。在甚麼處。若非證道眼。五百童",
    "X72n1435_004:0257c10": "子眼。亦在甚麼處。諸昆仲。作麼生是證道眼。門前修",
    "X72n1435_004:0257c11": "竹來儀鳳。澗底清泉隱臥龍(獻寶葢品)。",
    "X72n1435_004:0257c12": "上堂。若欲說佛法。無法可說法。若以法說法。恐辱於",
    "X72n1435_004:0257c13": "大法。然雖如是。博山亦無開口處。列位請博山登此",
    "X72n1435_004:0257c14": "座何為。也不免俯順機宜。向第二門頭。聊開一線。將",
    "X72n1435_004:0257c15": "淨土二字。從頭註解一遍去也。心淨土淨。大千世界",
    "X72n1435_004:0257c16": "摩尼鏡。打破鏡來時。與諸上座相見。土淨心淨。運為",
    "X72n1435_004:0257c17": "不出那伽定。七顛八倒時。與諸上座相見。眾生行業",
    "X72n1435_004:0257c18": "不同途。猛火燄中。那容蚊蚋。美惡從彼類所現。瓊花",
    "X72n1435_004:0257c19": "鏡裏。影象昭然。欲求淨土。眾生心行中求。從來不曾",
    "X72n1435_004:0257c20": "點污。豈但淨土。佛亦不為。安用求乎。譬如造立宮室。",
    "X72n1435_004:0257c21": "若於虗空。終不能成。西天不逢。唐土不會。若以空地。",
    "X72n1435_004:0257c22": "隨意無礙。根塵界中。具此一坐具地。在梵天鶖子。而",
    "X72n1435_004:0257c23": "所見不同。易分雪裏粉。諸佛眾生而本源一爾。難辯",
    "X72n1435_004:0257c24": "墨中煤。於是如來以足指按地。曠大劫來。未常變遷。",
    "X72n1435_004:0258a01": "不勞神用。即時三千大千世界。若百千珍寶莊嚴。喚",
    "X72n1435_004:0258a02": "作瓦礫沙石坑坎堆埠得麼。譬如寶莊嚴佛無量功",
    "X72n1435_004:0258a03": "德寶莊嚴土。等無有異。自在天宮。向甚麼處去也。螺",
    "X72n1435_004:0258a04": "髻梵王。亦須具慚愧始得。諸昆仲。清淨寶莊嚴土。悉",
    "X72n1435_004:0258a05": "皆圓現。諸上座還要見也無。若要見。便向者裏見去。",
    "X72n1435_004:0258a06": "若不見。自是諸上座不見。怎恠得博山。良久云。舌頭",
    "X72n1435_004:0258a07": "無骨眼無筋。對面白雲千萬里(淨土品)。",
    "X72n1435_004:0258a08": "上堂。善權有則謂之方。物應斯順謂之便。大海全歸",
    "X72n1435_004:0258a09": "一滴。太虗祇是一線。擲出駭雞之犀。入彼婬坊酒肆。",
    "X72n1435_004:0258a10": "放出屠龍之手。何妨俗舍魔宮。現長者居士之身。雲",
    "X72n1435_004:0258a11": "藏無縫襖。作帝釋天人之主。花綻不萌枝。諸昆仲。維",
    "X72n1435_004:0258a12": "摩大士。以大悲入生死海。不捨眾生故。以大智入生",
    "X72n1435_004:0258a13": "死海。不迷眾生故。逮乎開物導迷。應時通善。如一面",
    "X72n1435_004:0258a14": "寶鏡相似。汝將一莖草來。鏡中便現一莖草。鏡安得",
    "X72n1435_004:0258a15": "成草也。汝將一錠金來。鏡中便現一錠金。鏡安得成",
    "X72n1435_004:0258a16": "金也。汝將瓶盤釵釧來。鏡中便現瓶盤釵釧。鏡安得",
    "X72n1435_004:0258a17": "成瓶盤釵釧也。諸昆仲當知。終日度生。不見生之可",
    "X72n1435_004:0258a18": "度。金剛三昧經云。不生於化。其化大焉。南嶽大師云。",
    "X72n1435_004:0258a19": "十方諸佛。被我一口吞盡。亦此意也。又如烈火燄中。",
    "X72n1435_004:0258a20": "是草。是金。是瓶盤釵釧。盡入於烈火燄中。煉成一箇。",
    "X72n1435_004:0258a21": "不留影跡。還知維摩大士落處麼。四海浪平。看華麟",
    "X72n1435_004:0258a22": "而吞吐。九霄雲淨。憑靈鳳以翱翔。諸昆仲且道。吾祖",
    "X72n1435_004:0258a23": "師門下。與維摩大士。還有優劣也無。呌侍者。維摩大",
    "X72n1435_004:0258a24": "士在甚麼處。喚來與博山揩背(方便品)。",
    "X72n1435_004:0258b01": "上堂。諸仁者。是身無。常無強。無力無堅。速朽之法。不",
    "X72n1435_004:0258b02": "可信也。若如此看徹。四百四病沒處安著。四百四病",
    "X72n1435_004:0258b03": "既沒處安。金剛不壞之身。當念具足。無量功德之聚。",
    "X72n1435_004:0258b04": "覿體全影。四無量心。六波羅密。無不備舉。古所謂。若",
    "X72n1435_004:0258b05": "要直捷會。一切總不是。若要直捷會。一切總皆是。諸",
    "X72n1435_004:0258b06": "仁者。還要直捷會麼。金剛不壞之身。即汝等精液膿",
    "X72n1435_004:0258b07": "血是也。無量功德之聚。即汝等四大五陰是也。四無",
    "X72n1435_004:0258b08": "量心。即汝等集起緣慮是也。六波羅密。即汝等根塵",
    "X72n1435_004:0258b09": "界處是也。如此若不會。執身取靜。非宴坐也。我垢不",
    "X72n1435_004:0258b10": "除。非說法也。慈心不普。非行乞也。不達平等。非法食",
    "X72n1435_004:0258b11": "也。不觀根噐。非適機也。不了真空。非論義也。相無相",
    "X72n1435_004:0258b12": "見。非天眼也。不達實相。非奉律也。不履無為。非出家",
    "X72n1435_004:0258b13": "也。不識佛身。非巾侍也。諸昆仲。十大弟子。各負己之",
    "X72n1435_004:0258b14": "功幹。大似棄滄海而逐波。向日中而迯影。豈智者乎。",
    "X72n1435_004:0258b15": "然雖如是。總被維摩大士。將泥彈子。換却十大弟子",
    "X72n1435_004:0258b16": "眼睛去也。十大弟子還知痛癢麼。譬夫堯眉八彩。舜",
    "X72n1435_004:0258b17": "目重瞳。從古洎今。縱有巧手丹青。畢竟描寫渠眉目",
    "X72n1435_004:0258b18": "不出。諸昆仲。要見堯舜眉目麼。直須向堯舜未生以",
    "X72n1435_004:0258b19": "前。開眼始得(弟子品)。",
    "X72n1435_004:0258b20": "上堂。玅道虗玄。方之以實。真空廓爾。體之以靈。徹玅",
    "X72n1435_004:0258b21": "德以無方。齊古今於一念。彌勒說不退轉之行。撮摩",
    "X72n1435_004:0258b22": "空花。釋迦記未來世之尊。延綿夢境。四事推尋。求其",
    "X72n1435_004:0258b23": "生不可得。一心彌亘。括其記安寄乎。既解空裏弄花。",
    "X72n1435_004:0258b24": "不妨夢中說夢。古所謂安置水月道塲。成就空花萬",
    "X72n1435_004:0258c01": "行。降伏鏡裏魔軍。成就夢中佛事。非此之謂歟。夫菩",
    "X72n1435_004:0258c02": "提者。不可以身得。六月火燒無影樹。不可以心得。三",
    "X72n1435_004:0258c03": "冬人嚼孟津氷。不可以身得。身是菩提故。不可以心",
    "X72n1435_004:0258c04": "得。心是菩提故。萬紫千紅。就裏無邊春色。身心及菩",
    "X72n1435_004:0258c05": "提。是三無差別。桂林月渚。箇中誰辯秋光。於實際理",
    "X72n1435_004:0258c06": "地。求其身不可得。求其心不可得。求其菩提亦不可",
    "X72n1435_004:0258c07": "得。到此則步步登玄。智不能知。識不能識。所以肇公",
    "X72n1435_004:0258c08": "云。聰者無以容其聽。智者無以運其知。辯者無以措",
    "X72n1435_004:0258c09": "其辭。像者無以狀其儀。及乎開物成務。應化無謀。古",
    "X72n1435_004:0258c10": "今天地。古今人物。日月星辰。森羅萬象。人叢鳥跡。城",
    "X72n1435_004:0258c11": "市鄉坊。車馬駢闐。晝明夜暗。莫不悉承菩提恩力。當",
    "X72n1435_004:0258c12": "知。舉足下足。無非淨名道場。左之右之。盡是光嚴住",
    "X72n1435_004:0258c13": "處。三萬菩薩。各運無功之行。二千魔女。堪傳無盡之",
    "X72n1435_004:0258c14": "燈。上至於難勝如來。下至於最下乞者。果能分別不",
    "X72n1435_004:0258c15": "生。是無等等。故般若云。一切智智清淨。無二無二分。",
    "X72n1435_004:0258c16": "無別無斷故。諸昆仲。要會維摩意麼。都是菩提。無有",
    "X72n1435_004:0258c17": "不是之者。要會博山意麼。都不是菩提。無有是之者。",
    "X72n1435_004:0258c18": "箇中有伶俐衲子。將是非二字。拈向一邊。從者裏會",
    "X72n1435_004:0258c19": "去(彌勒品)。",
    "X72n1435_004:0258c21": "無異禪師廣錄卷第四"
}