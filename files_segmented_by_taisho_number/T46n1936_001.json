{
    "T46n1936_001:0832a16": "四明十義書卷上",
    "T46n1936_001:0832a18": "景德三󱑊臘月既望。四明沙門。比丘知禮。",
    "T46n1936_001:0832a19": "謹用為法之心。問義于",
    "T46n1936_001:0832a20": "浙陽講主。昭上人坐前。十月二十三日。來．文．",
    "T46n1936_001:0832a21": "二人入室傳到釋問書一軸。廣構麁言。欲杜",
    "T46n1936_001:0832a22": "來難。既立宗而自墮徒援教以何歸。都為無",
    "T46n1936_001:0832a23": "義之談。盡是誑他之說。若隨文致詰。恐大節",
    "T46n1936_001:0832a24": "難明。故於觀心一科。立難十段。況上人素彰",
    "T46n1936_001:0832a25": "不遜。以辨訛答疑。自矜。鄙僧早蘊多謙用請",
    "T46n1936_001:0832a26": "益諮詢為禮。故問無多少。答必周旋。",
    "T46n1936_001:0832a27": "又昨蒙五義見徵。既即時取趣。今約十門",
    "T46n1936_001:0832a28": "定難。無託故以寢言。休勞。多部檢文。逾年",
    "T46n1936_001:0832a29": "作計。便請。直誠吐義。隨解速酬。幸甚幸甚",
    "T46n1936_001:0832b01": "上人前後義狀。皆經二年。若義久明。終不稽遲至此。蓋遍尋教部。旋構見知。數乖自宗。全傷妙道。願思來報。",
    "T46n1936_001:0832b02": "無縱諂心也。",
    "T46n1936_001:0832b03": "辨訛本立。此玄十種三法。純明理觀。不須",
    "T46n1936_001:0832b04": "附事而觀云云。",
    "T46n1936_001:0832b05": "荊溪云。如常坐等。或唯觀理。隨自意從末從",
    "T46n1936_001:0832b06": "事。既云純明理觀。乃是三種三昧。專令於識",
    "T46n1936_001:0832b07": "陰修十乘也。",
    "T46n1936_001:0832b08": "又答疑書云。此玄文直顯心性。",
    "T46n1936_001:0832b09": "且三種觀法。皆顯心性。但事法二觀。既託事",
    "T46n1936_001:0832b10": "義觀心。及附法相觀心。且非直顯。唯約行觀",
    "T46n1936_001:0832b11": "直。於陰心顯三千性。方名直顯心性。據此兩",
    "T46n1936_001:0832b12": "書。定判此玄十種三法。已是約行之觀。故可",
    "T46n1936_001:0832b13": "廢今附法觀心也。",
    "T46n1936_001:0832b14": "既是約行理觀。直顯心性。十種三法文中。",
    "T46n1936_001:0832b15": "何故不揀示識心為境。那無十法成乘。既全",
    "T46n1936_001:0832b16": "無此義。則定非理觀矣。",
    "T46n1936_001:0832b17": "又文自專談果佛法相。定非直顯心性矣。上",
    "T46n1936_001:0832b18": "人本謂。已是約行觀故。故可廢今觀心一科。",
    "T46n1936_001:0832b19": "既非約行之觀。則後文觀心。豈可輒廢耶",
    "T46n1936_001:0832b20": "縱欲攀附諸文觀心。亦只成事法觀義。終不是理觀。況復附不及。",
    "T46n1936_001:0832b21": "此則觀心一科。已不可廢也。",
    "T46n1936_001:0832b22": "況上人自立事法二種觀心。唯有二意。一為",
    "T46n1936_001:0832b23": "令已修止觀者。覩事相法相。不忘本習故。示",
    "T46n1936_001:0832b24": "二種觀心也。二為未修止觀者。忘於封滯。令",
    "T46n1936_001:0832b25": "知起行。必依止觀故。示二種觀心也。",
    "T46n1936_001:0832b26": "且今文棄三觀一。揀陰修觀恰稱久修者本",
    "T46n1936_001:0832b27": "習。又能預示未修止觀者。要知起觀之處。",
    "T46n1936_001:0832b28": "若剛廢此文。則無以稱久修者本習。又無以",
    "T46n1936_001:0832b29": "示未修者止觀行門也。則此玄觀心一科。不",
    "T46n1936_001:0832c01": "可輒廢。約行觀義。既壞。附法觀心之文。又不",
    "T46n1936_001:0832c02": "可廢。帝慧王安可輒除耶。",
    "T46n1936_001:0832c03": "所議既極。餘何可論。但為此宗大節。既被上",
    "T46n1936_001:0832c04": "人異說。誤彼後人。故不獲已。且於觀心。略問",
    "T46n1936_001:0832c05": "十義。望速垂答示。",
    "T46n1936_001:0832c06": "　一不解能觀之法　二不識所觀之心",
    "T46n1936_001:0832c07": "　三不分內外二境　四不辨事理二造",
    "T46n1936_001:0832c08": "　五不曉觀法之功　六不體心法之難",
    "T46n1936_001:0832c09": "　七不知觀心之位　八不會觀心之意",
    "T46n1936_001:0832c10": "　九不善銷文　十不閑究理",
    "T46n1936_001:0832c11": "1 不解能觀之法第一不解能觀之法",
    "T46n1936_001:0832c12": "夫評論佛法者。必須解義決定。發言誠諦。",
    "T46n1936_001:0832c13": "知勝知負。能進能退。儻心無所詣語自相違。",
    "T46n1936_001:0832c14": "已負而更進者。必不可與論道。吾祖之垂誡",
    "T46n1936_001:0832c15": "也。然今為惜乎大教。求止不獲。故略言其始",
    "T46n1936_001:0832c16": "末。俾少知其得失矣。",
    "T46n1936_001:0832c17": "且發揮記。立廢觀心所以云。此玄十種三法。",
    "T46n1936_001:0832c18": "蓋大師扶順經文。法性圓談。始自性德三道。",
    "T46n1936_001:0832c19": "終至果人三德正釋與料揀。並從三德訖至三道。故立始終無違見文也一一三",
    "T46n1936_001:0832c20": "法悉是妙性。一一妙性悉是真源。豈此純談",
    "T46n1936_001:0832c21": "法性之外。更須立觀心耶。",
    "T46n1936_001:0832c22": "扶宗記釋曰。觀心者。正論觀法。的示行門。須",
    "T46n1936_001:0832c23": "對境明觀俾惑滅果成。豈此圓談法性。便不",
    "T46n1936_001:0832c24": "立觀心耶。如法華玄義。所明法相。廢淺從深。",
    "T46n1936_001:0832c25": "一一皆至無作。復以二妙判開。豈不圓談法",
    "T46n1936_001:0832c26": "性乎。何故更立觀心耶。若剛廢此文。則杜絕",
    "T46n1936_001:0832c27": "眾生入理之門趣果之路。則全迷一家解行",
    "T46n1936_001:0832c28": "之要也。",
    "T46n1936_001:0832c29": "據此所。釋廣明十種三法之後。須有觀心一",
    "T46n1936_001:0833a01": "科。不可輒廢。發揮之義。於茲已壞矣。",
    "T46n1936_001:0833a02": "上人因遭此難。既知但教無觀。乖於本宗。乃",
    "T46n1936_001:0833a03": "將教代觀。而曲救之。故撰辨訛曰。觀有二種。",
    "T46n1936_001:0833a04": "一曰理觀二曰事觀。今云不須觀心。乃不須",
    "T46n1936_001:0833a05": "附事而觀也。何則。所談十種三法。始凡終",
    "T46n1936_001:0833a06": "聖。亘果該因。無不以一法性而貫之。無不以",
    "T46n1936_001:0833a07": "六即位而成之。則使諸法等而無差。混而為",
    "T46n1936_001:0833a08": "一。事事全成於法界。心心全顯於金光。如此",
    "T46n1936_001:0833a09": "則豈非純明理觀乎。乃至云念念圓解。心心",
    "T46n1936_001:0833a10": "相續。何患不證果入理。及引普賢觀端坐念",
    "T46n1936_001:0833a11": "實相。眾罪如霜露。慧日能消除為證。即結云。",
    "T46n1936_001:0833a12": "豈非理觀乎上皆辨訛文也。",
    "T46n1936_001:0833a13": "既云正釋十法純明理觀。則專是止觀也。",
    "T46n1936_001:0833a14": "故問疑書難曰。事理二觀。即占察經。唯識及",
    "T46n1936_001:0833a15": "實相觀也。止觀四種三昧。不出二觀。唯識歷",
    "T46n1936_001:0833a16": "事。實相觀理。輔行云。如常坐等。或唯觀理。",
    "T46n1936_001:0833a17": "隨自意。從末從事。故詰難云。若謂十法即是",
    "T46n1936_001:0833a18": "理觀。應此玄文。已是三種三昧也。以彼止觀。",
    "T46n1936_001:0833a19": "揀示識心。觀三千法。十法成乘策進行人。入",
    "T46n1936_001:0833a20": "內外凡。登於初住。方是理觀也。",
    "T46n1936_001:0833a21": "上人祇知以教代觀。救於廢觀之失。乃云十",
    "T46n1936_001:0833a22": "法純是理觀。不意却成有觀無教。",
    "T46n1936_001:0833a23": "故問疑書難云。若此純明理觀。則有觀無教。",
    "T46n1936_001:0833a24": "何傍正之有乎。",
    "T46n1936_001:0833a25": "上人被難之後。又知十法非是理觀。故撰答",
    "T46n1936_001:0833a26": "疑書。從容改轉。乃云。以由玄文直顯心性。義",
    "T46n1936_001:0833a27": "同理觀。且辨訛救云純明理觀。何曾云義同",
    "T46n1936_001:0833a28": "理觀。言既無準。義當自壞。",
    "T46n1936_001:0833a29": "如不識瓜瓠者。乃錯認瓜定言是瓠。及被識",
    "T46n1936_001:0833b01": "者斥之。其錯言者。乃云相狀同瓠。既以似為",
    "T46n1936_001:0833b02": "真。故不可以此人之言。定其物像也。",
    "T46n1936_001:0833b03": "況本立直顯心性故。義同理觀。且心性之名。",
    "T46n1936_001:0833b04": "釋籤定判在因。今既自甘十種三法。是果佛",
    "T46n1936_001:0833b05": "所證。則全非直顯心性。既非直顯心性。則自",
    "T46n1936_001:0833b06": "不同理觀。",
    "T46n1936_001:0833b07": "又且縱上人從容改轉義同理觀。且常坐等。",
    "T46n1936_001:0833b08": "專立陰心為境。修十乘觀縱不全同。亦須略",
    "T46n1936_001:0833b09": "有境觀。十種三法。既蔑聞揀陰。將何義同理",
    "T46n1936_001:0833b10": "觀耶。",
    "T46n1936_001:0833b11": "故詰難書。用十義驗此玄十法。不是理觀",
    "T46n1936_001:0833b12": "之義。則答疑書所立。又壞義雖數墮心不肯",
    "T46n1936_001:0833b13": "甘。",
    "T46n1936_001:0833b14": "又撰五義書云。觀心之義。有三種。唯止觀約",
    "T46n1936_001:0833b15": "行觀心。乃立陰等為境。揀示識心。以為所觀。",
    "T46n1936_001:0833b16": "若附法託事二種觀心。但是直附事相法相。",
    "T46n1936_001:0833b17": "觀之攝事成理。皆不立陰入為境。乃至云。請",
    "T46n1936_001:0833b18": "搜撿一家教義。還有託事附法觀。別立陰入",
    "T46n1936_001:0833b19": "為境否。脫或有之必希垂示。",
    "T46n1936_001:0833b20": "且上人自云。十法純明理觀。不須附事而觀。",
    "T46n1936_001:0833b21": "既云純明理觀。則知專是止觀約行觀心。儻",
    "T46n1936_001:0833b22": "稍兼事相法相。何名純談理觀。若少帶佛法",
    "T46n1936_001:0833b23": "生法。何名直顯心性。詰難書。本徵直顯心性",
    "T46n1936_001:0833b24": "純明理觀。何得將事法之觀答之。",
    "T46n1936_001:0833b25": "豈非上人義窮計盡。謾指餘途遮掩過非。豈",
    "T46n1936_001:0833b26": "不防智者之明鑑。豈不慚諸聖之照燭。",
    "T46n1936_001:0833b27": "況託事附法之觀。何嘗不依陰入為境。故萬",
    "T46n1936_001:0833b28": "二千人。以十二入為境。各具千如。為觀十弟",
    "T46n1936_001:0833b29": "子。以王數為境。一體三寶為觀。王城耆山。皆",
    "T46n1936_001:0833c01": "以五陰為境。以三德為觀。故妙樂云。正當觀",
    "T46n1936_001:0833c02": "陰。具如止觀第五去文。又云。又諸觀境。不出",
    "T46n1936_001:0833c03": "五陰等。若附法相觀。並用妙解。攝法歸心。方",
    "T46n1936_001:0833c04": "修觀行。所觀之心。非陰是何。如此明文。顯示",
    "T46n1936_001:0833c05": "三種觀法。皆以陰入為境。",
    "T46n1936_001:0833c06": "又上人堅云。若事法觀。以陰為境。即同止觀",
    "T46n1936_001:0833c07": "約行之觀。何名託事附法觀者。",
    "T46n1936_001:0833c08": "且妙樂云。正當觀陰具如止觀第五去文。豈",
    "T46n1936_001:0833c09": "非荊溪以託事。例同約行。俱觀陰境。",
    "T46n1936_001:0833c10": "上人此立不同。記主引例令同。是則不同之",
    "T46n1936_001:0833c11": "義。又壞也。故覆問書。具引此文為難。上人不",
    "T46n1936_001:0833c12": "知慚愧。唯知轉計。但得一句少分略存。則便",
    "T46n1936_001:0833c13": "怒張抵拒。",
    "T46n1936_001:0833c14": "故今來義狀。乃云。五義書自云。諸文事法觀",
    "T46n1936_001:0833c15": "心。不說於陰揀示識心。今文觀心。既云棄三",
    "T46n1936_001:0833c16": "觀一。以驗是訛也。",
    "T46n1936_001:0833c17": "且五義書只云。若別立陰入為境者。此則全",
    "T46n1936_001:0833c18": "同止觀約行。何名事法觀耶。請搜檢一家教",
    "T46n1936_001:0833c19": "義。還有託事附法觀。別立陰入為境。否。脫或",
    "T46n1936_001:0833c20": "有之。必希垂示。",
    "T46n1936_001:0833c21": "至予將別立陰入為境教文示之。乃轉執云。",
    "T46n1936_001:0833c22": "我本自問於陰揀境。諸文所無。不問通立陰",
    "T46n1936_001:0833c23": "境。將此欲暫延邪計。且諸文揀示陰入為境。",
    "T46n1936_001:0833c24": "雖不全同止觀。而文義非無。應知。修事法觀",
    "T46n1936_001:0833c25": "者。不妨揀境。",
    "T46n1936_001:0833c26": "如妙玄五義觀心。云一心成觀轉教餘心。豈",
    "T46n1936_001:0833c27": "非心王觀成。歷諸心數。自然清淨耶。",
    "T46n1936_001:0833c28": "若不揀陰。何得一心之觀。先成然後教餘心",
    "T46n1936_001:0833c29": "耶。此則同今觀心文中。心能充益受想行文",
    "T46n1936_001:0834a01": "也。又同若知心無心為光。則知想行非想行",
    "T46n1936_001:0834a02": "為明等也。亦是義例內心。若淨以此淨心。遍",
    "T46n1936_001:0834a03": "歷諸法。任運泯合也。既云一心成觀。豈得不",
    "T46n1936_001:0834a04": "作觀成理顯釋之耶。",
    "T46n1936_001:0834a05": "又云三界無別法。唯是一心作。此正當去尺",
    "T46n1936_001:0834a06": "就寸。唯取識陰總無明心也。既云唯是一心",
    "T46n1936_001:0834a07": "作。得非揀取無明識陰耶。此云棄三觀一。彼",
    "T46n1936_001:0834a08": "云唯一心作。此云心為光。則想行為明。彼云",
    "T46n1936_001:0834a09": "一心成觀。轉教餘心。此則彼此揀示陰境。彼",
    "T46n1936_001:0834a10": "此觀成遍融。何計曲拗令不同耶。又諸文。既",
    "T46n1936_001:0834a11": "許立陰為境。此文的示陰中識心。有何等過。",
    "T46n1936_001:0834a12": "今却問上人。請探檢一家教義。還有何文定",
    "T46n1936_001:0834a13": "云。若於陰揀示識心為境。則不成附法觀門。",
    "T46n1936_001:0834a14": "脫或有之。必希垂示。",
    "T46n1936_001:0834a15": "況妙樂云。正當觀陰。具如止觀第五去文。",
    "T46n1936_001:0834a16": "豈非令講授者。懸取止觀揀境之意。及觀法",
    "T46n1936_001:0834a17": "之義。示其初心。令其於陰揀境。修乎託事之",
    "T46n1936_001:0834a18": "觀。疏句文略。記主尚令講者。揀陰示之。今此",
    "T46n1936_001:0834a19": "觀心。既已於境揀示。正合荊溪之意。驗知初",
    "T46n1936_001:0834a20": "心可用修習也。",
    "T46n1936_001:0834a21": "又且縱上人轉計。云託事附法觀。不得揀示",
    "T46n1936_001:0834a22": "識心。唯約行觀。即須於陰揀示識心為境。",
    "T46n1936_001:0834a23": "且上人堅立。十種三法。純明理觀。若非約行。",
    "T46n1936_001:0834a24": "為是何等觀法。況揀却附事之外。特立純明",
    "T46n1936_001:0834a25": "理觀。豈非辨訛。專取約行。為理觀耶。",
    "T46n1936_001:0834a26": "既是約行之觀。因何全不於陰揀境。若無其",
    "T46n1936_001:0834a27": "境。觀依何立。境觀既無。豈得純明理觀耶。",
    "T46n1936_001:0834a28": "豈知破他全成自破。是誰厥過斯彰。此過既",
    "T46n1936_001:0834a29": "彰。則義宗全壞。將何救於發揮邪說。應知。自",
    "T46n1936_001:0834b01": "發揮至今來義狀。共得四番轉計五回墮負。",
    "T46n1936_001:0834b02": "不知此後如何轉計。更令理觀非約行觀耶",
    "T46n1936_001:0834b03": "上人今既得知理觀專是約行。故今來救曰。十種三法。正是止觀約行之觀。所顯之理。行人既聞此理。則自能修於",
    "T46n1936_001:0834b04": "理觀。如此救於十法。純談理觀。豈可得耶。若論約行所顯。正是心性三千。若謂十種三法。不離我心。用觀顯發。",
    "T46n1936_001:0834b05": "自是附法之觀。不名理觀也。上人自立觀法。却令文全不談理觀。又云同於法界次第者。純談理觀。直顯心性。過",
    "T46n1936_001:0834b06": "於妙玄之說何在耶。",
    "T46n1936_001:0834b07": "應知。十種三法。唯談果佛所證法相。只是約",
    "T46n1936_001:0834b08": "教開解。況文初自云。約信解分別。故於此後。",
    "T46n1936_001:0834b09": "須有觀心一科。顯於圓行。方合一家教觀傍",
    "T46n1936_001:0834b10": "正之義也。",
    "T46n1936_001:0834b11": "上人立宗既墮。將何更論。無請執迷。便希解",
    "T46n1936_001:0834b12": "悟。即佇回報。用塞虛心。",
    "T46n1936_001:0834b13": "2 不識所觀之心第二不識所觀之心",
    "T46n1936_001:0834b14": "扶宗記釋。此觀心文。初棄三觀一。問答之文。",
    "T46n1936_001:0834b15": "是定所觀。及釋伏疑。未論修觀。",
    "T46n1936_001:0834b16": "辨訛破云。止觀去尺就寸。觀識之文。正明修",
    "T46n1936_001:0834b17": "觀。何得例未修之義。",
    "T46n1936_001:0834b18": "問疑書徵曰。輔行於陰入境。文分兩段。謂先",
    "T46n1936_001:0834b19": "重明陰境。即指三科內。唯取識心。去尺就寸",
    "T46n1936_001:0834b20": "文也。次明修觀。即十法成乘之文也。既去尺",
    "T46n1936_001:0834b21": "就寸文。是定所觀之境。何曾便是修觀相耶。",
    "T46n1936_001:0834b22": "豈可見在正修章中。便是修觀相耶。只如正",
    "T46n1936_001:0834b23": "明修觀文中。尚須更揀思議。取不思議。方為",
    "T46n1936_001:0834b24": "觀法。何得將定境之文。便謂正明修觀。",
    "T46n1936_001:0834b25": "此既明文顯示。無計曲救。故答疑書中。自甘",
    "T46n1936_001:0834b26": "伏云。見示去尺就寸之文。輔行指為先重明",
    "T46n1936_001:0834b27": "境者。誠哉是言。蓋予昨來有失檢尋。致茲",
    "T46n1936_001:0834b28": "造次。孔子曰。法語之言。能無從乎。改之為",
    "T46n1936_001:0834c01": "貴。今改之也上皆答疑書文也。",
    "T46n1936_001:0834c02": "若稍後之義。或失尋撿。名相參差。則章鈔共",
    "T46n1936_001:0834c03": "有。且夫定境修觀。乃是止觀一部綱格。進道",
    "T46n1936_001:0834c04": "要宗。豈須撿尋。方能分別。以此驗知。上人於",
    "T46n1936_001:0834c05": "一家境觀。素不挂心。答釋之際。遍檢諸文。旋",
    "T46n1936_001:0834c06": "作計校。是故凡所引文。皆不當理。",
    "T46n1936_001:0834c07": "且夫大師。垂示觀法。皆為除病。揀定識心。是",
    "T46n1936_001:0834c08": "病之根穴。乃用十乘法藥。委細治之。若將病",
    "T46n1936_001:0834c09": "為藥。是認賊為將。則一部止觀。皆不堪也。",
    "T46n1936_001:0834c10": "上人議論之前。凡得幾迴聽講。幾迴溫習。幾",
    "T46n1936_001:0834c11": "迴說授。還曾於此境觀。分藥病否。若能分之。",
    "T46n1936_001:0834c12": "何故將所觀。為能觀耶。然雖知改之為貴。奈",
    "T46n1936_001:0834c13": "何錯解既深。其根難拔。只略知分境觀之文。",
    "T46n1936_001:0834c14": "而殊不能分境觀之義。",
    "T46n1936_001:0834c15": "且據上人心性之義。則彰其失錯解未除也。",
    "T46n1936_001:0834c16": "何者詰難書。引金錍．及大意．不變．隨緣．名",
    "T46n1936_001:0834c17": "心。以證所觀。是隨緣所成一念妄心也。上人",
    "T46n1936_001:0834c18": "乃輒云。緣有染淨。隨染緣作九界心。隨淨緣",
    "T46n1936_001:0834c19": "作佛界心。乃斥予不合將隨緣一向在染。及",
    "T46n1936_001:0834c20": "堅執心性名通真妄。",
    "T46n1936_001:0834c21": "又云止觀引華嚴心造諸如來。是非染非淨",
    "T46n1936_001:0834c22": "心等者。此則備見上人不識所觀心境。致茲",
    "T46n1936_001:0834c23": "妄立妄破也。",
    "T46n1936_001:0834c24": "且如心性之名。妙玄及釋籤定判。屬因為初",
    "T46n1936_001:0834c25": "心所觀之境。故云佛法太高。眾生太廣。初心",
    "T46n1936_001:0834c26": "為難。心佛及眾生。是三無差別。觀心則易。是",
    "T46n1936_001:0834c27": "則諸佛亦有心。眾生亦有心。若隨淨緣。作佛",
    "T46n1936_001:0834c28": "界心。則高遠難觀。若隨諸染緣。作一切眾生",
    "T46n1936_001:0834c29": "心。則廣散難觀。故輒取一分染緣熏起。自己",
    "T46n1936_001:0835a01": "即今剎那陰等之心。依之顯性也。是則隨緣",
    "T46n1936_001:0835a02": "不變之性。攝佛攝生。亦高亦廣。不變隨緣之",
    "T46n1936_001:0835a03": "心。非佛非生。不高不廣。近而且要。是故初心",
    "T46n1936_001:0835a04": "最可託之修觀也。",
    "T46n1936_001:0835a05": "釋籤文云。理本無差。差約事用。豈非心即",
    "T46n1936_001:0835a06": "性故。何所不該。乃無差也。性即心故。心不是",
    "T46n1936_001:0835a07": "佛。佛不是生。乃云。若以佛法觀之。似如不",
    "T46n1936_001:0835a08": "逮。若以心性觀之。似如可見。是知。言心性",
    "T46n1936_001:0835a09": "者。專是凡夫一念陰識之性矣。",
    "T46n1936_001:0835a10": "況大意釋心性之名。本結觀於陰心之義。",
    "T46n1936_001:0835a11": "金錍釋心性之名。本顯凡位情與無情。俱是",
    "T46n1936_001:0835a12": "隨緣當體不變。以明俱有佛性也。那忽上人。",
    "T46n1936_001:0835a13": "將佛界心釋之。則成金錍說佛有佛性。何關",
    "T46n1936_001:0835a14": "眾生與無情耶。又成大意以佛界心。為所觀",
    "T46n1936_001:0835a15": "境。不成觀於現前陰心也。",
    "T46n1936_001:0835a16": "且如止觀十境。攝一切所觀。何曾將佛界心",
    "T46n1936_001:0835a17": "不為境。恐是大師明境。有不了之過故。上人",
    "T46n1936_001:0835a18": "特釋之也。",
    "T46n1936_001:0835a19": "上人令予微回智燭洞鑒他心。予雖未有通",
    "T46n1936_001:0835a20": "明智燭。且將義學。微照上人懷抱。豈非示珠",
    "T46n1936_001:0835a21": "指輒將一念之心。直作真性釋之。",
    "T46n1936_001:0835a22": "又答疑書云。此玄文直顯心性。及被詰難書。",
    "T46n1936_001:0835a23": "引金錍大意及諸文。顯說心性在因一念屬",
    "T46n1936_001:0835a24": "妄。無門巧救。遂公然不答直顯心性之難。却",
    "T46n1936_001:0835a25": "於三兩門。初引之而潛改云。此玄直顯法性。",
    "T46n1936_001:0835a26": "蓋上人因遭詰難。始悟十種三法。顯是果佛",
    "T46n1936_001:0835a27": "法相。定非直顯心性。其過既大無由免脫。故",
    "T46n1936_001:0835a28": "於此難。略不敢下筆。乃旁隨緣不變之說。約",
    "T46n1936_001:0835a29": "染淨兩緣釋之。意令心性通於佛果。其如妙",
    "T46n1936_001:0835b01": "玄與釋籤。專對佛法生法。揀示心性。既云定",
    "T46n1936_001:0835b02": "屬於因。故不可通果而釋。況大意金錍。專示",
    "T46n1936_001:0835b03": "陰心之性。故從染緣九界心。說實不通於佛",
    "T46n1936_001:0835b04": "界及真心也。",
    "T46n1936_001:0835b05": "上人雖且就隨緣義釋。而甚知先立直顯心",
    "T46n1936_001:0835b06": "性言。已落非故二三門。初輒改為直顯法性。",
    "T46n1936_001:0835b07": "既自知過如此。何不循理首伏。頓棄邪宗。共",
    "T46n1936_001:0835b08": "揚正義。那得唯事欺隱。改文轉義。麁言強拒。",
    "T46n1936_001:0835b09": "豈以惡言。能拗圓解。豈以姦計。能遮深過。須",
    "T46n1936_001:0835b10": "防空界有護法諸天。世間有解義高士。或誅",
    "T46n1936_001:0835b11": "或鑑。良堪慚懼。審思審思。",
    "T46n1936_001:0835b12": "又執心性各通真妄。縱聽上人艱辛巧立。其",
    "T46n1936_001:0835b13": "奈非今所論。且今心性兩字相連而立。豈令",
    "T46n1936_001:0835b14": "心却是真。性翻成妄。斯乃公違荊溪釋義。",
    "T46n1936_001:0835b15": "又所觀心境。如何名真若令始行。緣於真心",
    "T46n1936_001:0835b16": "修觀。正當荊溪所揀。緣理斷九。義歸別教也。",
    "T46n1936_001:0835b17": "又執心造諸如來。是非染非淨心者。此更不",
    "T46n1936_001:0835b18": "可。",
    "T46n1936_001:0835b19": "且如止觀引彼經偈。本證陰心能造一切。此",
    "T46n1936_001:0835b20": "有二意。一明陰心本。具如來性故理造二明煩",
    "T46n1936_001:0835b21": "惱之儔。是如來種事造故云心造如來。若敻指",
    "T46n1936_001:0835b22": "真心能造如來。正當金錍旁遮偏指清淨真",
    "T46n1936_001:0835b23": "如為佛性也。又只知類種。全不識敵對種也。",
    "T46n1936_001:0835b24": "又不可偏執。皆由理具。方有事用之文。遂立",
    "T46n1936_001:0835b25": "真心造法。須知陰心即理。是理之用。",
    "T46n1936_001:0835b26": "若執真理造如來者。止觀不須觀陰顯三千",
    "T46n1936_001:0835b27": "性也。何故不直立真心為境。而立陰等十境",
    "T46n1936_001:0835b28": "耶。何故諸文。多以無明心及妄為境耶。故",
    "T46n1936_001:0835b29": "若不即三道。而顯三德者。乃教道所說也。",
    "T46n1936_001:0835c01": "又上人數斥扶宗唯立識心為境。以三觀觀",
    "T46n1936_001:0835c02": "之。使性德開發之義。謂不知心具三千。亦由",
    "T46n1936_001:0835c03": "上人素不諳境觀藥病。致見頻有妄破也。",
    "T46n1936_001:0835c04": "具如止觀去於丈尺。唯取於寸。乃是於事造",
    "T46n1936_001:0835c05": "中。去其所造。取能造以為所觀之境。故云伐",
    "T46n1936_001:0835c06": "樹得根。灸病得穴。乃是去其千枝百脈。唯取",
    "T46n1936_001:0835c07": "一根一穴。立所觀境。故云先重明境。故扶宗",
    "T46n1936_001:0835c08": "云。以一念識心為境也。",
    "T46n1936_001:0835c09": "至明修觀。乃於能造陰識。明具三千。三千是",
    "T46n1936_001:0835c10": "假大意云。此能造心。具足諸法。故輔行云。心",
    "T46n1936_001:0835c11": "具足假。此之三千。非法性無明。自他共離",
    "T46n1936_001:0835c12": "而造。故約此空假。遮照不偏名中道。豈非",
    "T46n1936_001:0835c13": "不思議境。義含三觀。發心中既全依此理。豈",
    "T46n1936_001:0835c14": "不具三義耶。安心中遂以三止三觀。總別安",
    "T46n1936_001:0835c15": "之。此去三觀之義。節節轉明也。故知。十乘無",
    "T46n1936_001:0835c16": "不以空假中。而為大體也。故云以一念識心",
    "T46n1936_001:0835c17": "為境。以三觀觀之。應知。廣則十乘。略則三",
    "T46n1936_001:0835c18": "觀。故云不思議境。望後九觀。名所觀境。望前",
    "T46n1936_001:0835c19": "陰識。則妙境。并下九乘。同是能觀之三觀也。",
    "T46n1936_001:0835c20": "即輔行次明修觀文也。",
    "T46n1936_001:0835c21": "良由上人。殊不知陰入境。與不思議境。分於",
    "T46n1936_001:0835c22": "能觀所觀。用藥治病之義故也。",
    "T46n1936_001:0835c23": "應知。於能造識心。觀具三千。此之三千。是灸",
    "T46n1936_001:0835c24": "病之火。是伐樹之斧。是捨重擔之法。是破三",
    "T46n1936_001:0835c25": "賊之將。是觀識心之三觀。故輔行云。今文妙",
    "T46n1936_001:0835c26": "觀。觀之令成妙境。境方稱理。又云。若以正",
    "T46n1936_001:0835c27": "觀安之。世諦方成不思議也。故未觀未安。",
    "T46n1936_001:0835c28": "全是迷中陰入。何得未論觀法。便自說具三",
    "T46n1936_001:0835c29": "千。若也定境便說三千。至修觀法。更何所",
    "T46n1936_001:0836a01": "論。",
    "T46n1936_001:0836a02": "又如輔行消丈尺寸喻。先將三科中。唯取識",
    "T46n1936_001:0836a03": "陰對之。後復云。若探取不思議境合此喻者。",
    "T46n1936_001:0836a04": "則以一念十界三科為丈等。釋之。既云探取",
    "T46n1936_001:0836a05": "不思議意對喻。故知。不思議境。是次科之意",
    "T46n1936_001:0836a06": "也。定境之時。未合正論三千妙法也。若不爾",
    "T46n1936_001:0836a07": "者。何故名探取不思議耶。又十境不出三障",
    "T46n1936_001:0836a08": "四魔。今之定境。報障陰魔。因何未論破障降",
    "T46n1936_001:0836a09": "魔之法。便自說三千耶。",
    "T46n1936_001:0836a10": "祇如於識陰修圓三觀者。約何義說假觀耶。",
    "T46n1936_001:0836a11": "豈說緣生假耶。豈說建立之假耶。既修此",
    "T46n1936_001:0836a12": "等之假。仍須即陰說具三千方為妙假。故荊",
    "T46n1936_001:0836a13": "溪云。具即是假。又妙經疏。以十二入為境。各",
    "T46n1936_001:0836a14": "具千如為觀。若非此假。則空中亦淺全非圓",
    "T46n1936_001:0836a15": "觀也。",
    "T46n1936_001:0836a16": "故扶宗云。以一念識心為境。用三觀觀之。",
    "T46n1936_001:0836a17": "使性德開發。既是圓教三觀。自合約於三千",
    "T46n1936_001:0836a18": "論其空中也。復明開發性德金光明。豈不含",
    "T46n1936_001:0836a19": "三千妙理耶。何得以未詳之文。破已解之",
    "T46n1936_001:0836a20": "語。",
    "T46n1936_001:0836a21": "上人今立非染非淨之真心為能造。染淨諸",
    "T46n1936_001:0836a22": "法為所造。意以能造所造。俱為所觀之境。便",
    "T46n1936_001:0836a23": "謂深得止觀之意。乃錯認之甚也。",
    "T46n1936_001:0836a24": "以彼簡却所造。唯取能造為境。乃是去其千",
    "T46n1936_001:0836a25": "枝百脈。唯取一根一穴。以為所觀。若俱取者。",
    "T46n1936_001:0836a26": "大乖揀境之意也。",
    "T46n1936_001:0836a27": "又彼特立總無明心一念陰識為境。上人固",
    "T46n1936_001:0836a28": "違彼說。自將非染非淨真心為境。還順宗",
    "T46n1936_001:0836a29": "師之教否。又彼立染緣熏起九界心為境。上",
    "T46n1936_001:0836b01": "人乖宗。自立淨緣所成佛界心為境。還順宗",
    "T46n1936_001:0836b02": "師之教否。天台荊溪負上人何辜。而苦見違",
    "T46n1936_001:0836b03": "返毀滅耶。以此驗知。實不識所觀之心也。",
    "T46n1936_001:0836b04": "今就上人邪說。用正義示之。幸請尋省。非染",
    "T46n1936_001:0836b05": "非淨真心者。不思議境也。能成淨緣。十乘妙",
    "T46n1936_001:0836b06": "觀也。佛界心者。妙觀之果。常住陰也。能熏染",
    "T46n1936_001:0836b07": "緣。無始無明也。九界心者。無明之果也。生死",
    "T46n1936_001:0836b08": "陰也。生佛雖各由緣。而染緣所成本有。",
    "T46n1936_001:0836b09": "故荊溪云。清濁雖即由緣。而濁成本有也。",
    "T46n1936_001:0836b10": "今欲顯於妙理。須破染中因果。故總無明心",
    "T46n1936_001:0836b11": "一念陰識為境。以十乘觀破之。使染中妙理",
    "T46n1936_001:0836b12": "顯現。成於佛界常住之陰。",
    "T46n1936_001:0836b13": "上人那得將淨緣所成佛界心。及所顯妙理。",
    "T46n1936_001:0836b14": "為所觀心境耶。若以此法為所觀。為將何法",
    "T46n1936_001:0836b15": "為能觀耶。",
    "T46n1936_001:0836b16": "止觀本立三障四魔為境界。上人却以十乘",
    "T46n1936_001:0836b17": "妙理為所觀。十乘妙理。若為所觀境界。即須",
    "T46n1936_001:0836b18": "三障四魔。為能觀理智。方知。上人是波旬本",
    "T46n1936_001:0836b19": "身。是落迦種子。若不改悔。陷墮非遙。",
    "T46n1936_001:0836b20": "上人本立。十種三法。已純談理觀故。廢於附",
    "T46n1936_001:0836b21": "法觀心。十法之中。既不簡示陰識。為所觀境。",
    "T46n1936_001:0836b22": "又不明於十乘。何名純談理觀。既非理觀。後",
    "T46n1936_001:0836b23": "文觀心。安可輒廢耶。能破之宗既壞。觀心之",
    "T46n1936_001:0836b24": "義何傷。若欲改轉速請相聞。",
    "T46n1936_001:0836b25": "3 不分內外二境第三不分內外二境",
    "T46n1936_001:0836b26": "夫性具三千。雖有依正色心已他。而皆融泯。",
    "T46n1936_001:0836b27": "舉一全收。無始迷故。全理成事。定分內外。彼",
    "T46n1936_001:0836b28": "此角立也。",
    "T46n1936_001:0836b29": "若依實教修觀行者。必須於事解理。以理攝",
    "T46n1936_001:0836c01": "事。故了萬法唯心。亦了萬法唯色。萬法唯聲。",
    "T46n1936_001:0836c02": "唯香唯味唯觸等。",
    "T46n1936_001:0836c03": "故修內觀時。先用圓解。攬於萬法。唯我內心。",
    "T46n1936_001:0836c04": "然後專於內心。而觀諸法。若宜修外觀者。亦",
    "T46n1936_001:0836c05": "須先攬萬法唯一色等。然後專於一境。而觀",
    "T46n1936_001:0836c06": "諸法。故觀內心。則一切法趣心。若觀外色。則",
    "T46n1936_001:0836c07": "一切法趣色。是則只一非內非外之三千。隨",
    "T46n1936_001:0836c08": "乎觀慧。趣內趣外不同。",
    "T46n1936_001:0836c09": "若不爾者。趣色趣聲之教。如何可解。唯色唯",
    "T46n1936_001:0836c10": "心之觀。云何修耶。",
    "T46n1936_001:0836c11": "上人雖云唯色。色即是心。堅執觀於外色。亦",
    "T46n1936_001:0836c12": "只趣於內心。又定云。心具三千。色不具三",
    "T46n1936_001:0836c13": "千。",
    "T46n1936_001:0836c14": "若爾。應是外色非性本具。舉色不全收諸法",
    "T46n1936_001:0836c15": "耶。若不全收。何名色為法界耶。",
    "T46n1936_001:0836c16": "若色不具三千者。妙經文句。何故十二入。各",
    "T46n1936_001:0836c17": "具千如。為萬二千法門耶。且十二入中。唯有",
    "T46n1936_001:0836c18": "一分半屬心。十分半屬色。若如上人所說。只",
    "T46n1936_001:0836c19": "合有一千五百法門。則大師剩說一萬五百",
    "T46n1936_001:0836c20": "也。又金錍云。生佛依正。一念具足。一塵不",
    "T46n1936_001:0836c21": "虧。",
    "T46n1936_001:0836c22": "又輔行云。若色心相對。則有色有心。論其體",
    "T46n1936_001:0836c23": "性。則離色無心。離心無色。若色心相。即二則",
    "T46n1936_001:0836c24": "俱二。一則俱一。故圓說者。亦應得云。唯色",
    "T46n1936_001:0836c25": "唯聲唯香唯味唯觸等。何但獨得云唯識耶。",
    "T46n1936_001:0836c26": "若合論者。無不皆悉具足法界。復次若從末",
    "T46n1936_001:0836c27": "說。一切眾生二種不同。上界多著識。下界多",
    "T46n1936_001:0836c28": "著色。若約識唯識。攬外向內。令觀內識。皆是",
    "T46n1936_001:0836c29": "一識。識既空。已十界皆空。識若假者。十界皆",
    "T46n1936_001:0837a01": "假。識若中者。十界皆中。專於內心。觀一切",
    "T46n1936_001:0837a02": "法。觀外十界。即見內心。是故當知。若色若識",
    "T46n1936_001:0837a03": "皆是唯色。若識若色皆是唯識。雖說色心。但",
    "T46n1936_001:0837a04": "有二名。論其法體。只是法性文見輔行。",
    "T46n1936_001:0837a05": "今據此教文。若內若外。若心若色。趣觀一境。",
    "T46n1936_001:0837a06": "皆具三千。以互具互收故也。令著外色者。專",
    "T46n1936_001:0837a07": "觀內心。外既歸內。外著則亡。著內心者。令專",
    "T46n1936_001:0837a08": "觀外色。內既趣外。內著方祛。外觀本治內著。",
    "T46n1936_001:0837a09": "若還攝外歸內。則彌增內著。重添他病。良可",
    "T46n1936_001:0837a10": "痛哉。",
    "T46n1936_001:0837a11": "又上人堅破。若修內觀。恐心外向所修外",
    "T46n1936_001:0837a12": "觀。恐心內向。以為內外相隔。非是圓融。則有",
    "T46n1936_001:0837a13": "彼彼草木。各一佛性之過也。意謂。修內觀時。",
    "T46n1936_001:0837a14": "既具三千。三千便是外境。則外諸事境。一時",
    "T46n1936_001:0837a15": "遍觀。方為圓觀也。皆由上人不諳內外二境",
    "T46n1936_001:0837a16": "不分而分。故妄有破斥也。",
    "T46n1936_001:0837a17": "須知以性融攝故。則內境外境。有相趣之義。",
    "T46n1936_001:0837a18": "約事分內外故。則觀內不可放心緣外。觀外",
    "T46n1936_001:0837a19": "不可放心緣內。",
    "T46n1936_001:0837a20": "如修內觀。先用妙解了知外法同趣內心。即",
    "T46n1936_001:0837a21": "但於內心。觀三千性德。",
    "T46n1936_001:0837a22": "故四念處云。專於內心。觀一切法。若放心緣",
    "T46n1936_001:0837a23": "外。則不名專於內心。修乎三觀也。又大意云。",
    "T46n1936_001:0837a24": "此能造心。具足諸法。實不遍緣於所造外境",
    "T46n1936_001:0837a25": "修觀。內觀既爾。外觀豈不然乎。",
    "T46n1936_001:0837a26": "故修外觀。如觀一塵。亦須先用妙解。了知內",
    "T46n1936_001:0837a27": "心及一切法。同趣一塵。但於一塵。觀一切",
    "T46n1936_001:0837a28": "法。",
    "T46n1936_001:0837a29": "故四念處云。觀外十界。即見內心。是則趣觀",
    "T46n1936_001:0837b01": "外之一塵。既具十界。豈不攝乎內心。故云即",
    "T46n1936_001:0837b02": "見內心何得却謂此文是攝外歸內耶。須知。",
    "T46n1936_001:0837b03": "此文是內心趣外之義也。",
    "T46n1936_001:0837b04": "其猶帝網百千萬珠。彼此光影。互具互入。但",
    "T46n1936_001:0837b05": "觀此一珠。則彼彼多珠光影。咸趣於此。觀彼",
    "T46n1936_001:0837b06": "彼珠。亦攝眾珠光影。",
    "T46n1936_001:0837b07": "如專觀此一珠。雖見眾珠光影。實未遍觀眾",
    "T46n1936_001:0837b08": "珠。以眾珠光影。全在一珠之中。何須放心遍",
    "T46n1936_001:0837b09": "觀耶。如此則專於內心。觀一切法也。",
    "T46n1936_001:0837b10": "若觀彼一珠。雖見眾珠及此一珠。實未遍觀。",
    "T46n1936_001:0837b11": "以眾珠光影。皆為彼一珠中所具。故此如觀",
    "T46n1936_001:0837b12": "外十界則見內心也。",
    "T46n1936_001:0837b13": "智者以譬喻得解。故不可定執。外色不具三",
    "T46n1936_001:0837b14": "千。亦不可妄破恐心外向等。",
    "T46n1936_001:0837b15": "又上人堅據金錍心具三千。談無情佛性者。",
    "T46n1936_001:0837b16": "蓋由彼文正顯佛性遍義。以佛約有情說故。",
    "T46n1936_001:0837b17": "多明色即於心。故知。若信諸色即心。則成無",
    "T46n1936_001:0837b18": "情有於佛性義也。",
    "T46n1936_001:0837b19": "亦為成於內觀義故。且約唯心而論。以諸教",
    "T46n1936_001:0837b20": "文。正被下界眾生故。多明唯識也。",
    "T46n1936_001:0837b21": "非謂彼文一向。攝歸一邊。如生佛依正。一塵",
    "T46n1936_001:0837b22": "不虧之文。如何作色不具三千釋。如何作一",
    "T46n1936_001:0837b23": "向攝外歸內釋耶。豈可荊溪亦謂。一一草木。",
    "T46n1936_001:0837b24": "各有佛性耶。十二入各具千如。豈亦有草木。",
    "T46n1936_001:0837b25": "各自成佛之過耶。",
    "T46n1936_001:0837b26": "上人於答疑書中。明明以遍歷諸法。為彼彼",
    "T46n1936_001:0837b27": "三千。今來恐妨示珠指一向攝色歸心之義。",
    "T46n1936_001:0837b28": "故但立內心三千。而言外色不具三千。又復",
    "T46n1936_001:0837b29": "潛轉彼彼三千之言。云彼彼諸佛三千。彼彼",
    "T46n1936_001:0837c01": "眾生三千。",
    "T46n1936_001:0837c02": "且義例本論。色心不二。既先觀內心三千。攝",
    "T46n1936_001:0837c03": "於外色。為不二已歷外之時。何得不約色具",
    "T46n1936_001:0837c04": "三千。攝內心等諸法。為不二耶。何用改轉自",
    "T46n1936_001:0837c05": "語。令義不圓耶。",
    "T46n1936_001:0837c06": "況示珠指一向。攝色歸心。頓違輔行中。離色",
    "T46n1936_001:0837c07": "無心。離心無色。二則俱二。一則俱一。及唯色",
    "T46n1936_001:0837c08": "唯心等文。",
    "T46n1936_001:0837c09": "但十不二門。都為示於觀法大體。以今家觀",
    "T46n1936_001:0837c10": "法。正在內心。旁託外境。以捨旁取正。所以",
    "T46n1936_001:0837c11": "特取內心為總。若對說者。既云唯色。色豈不",
    "T46n1936_001:0837c12": "總諸法耶。",
    "T46n1936_001:0837c13": "又輔行云。迷謂內外。悟唯一心等。亦約正修",
    "T46n1936_001:0837c14": "內觀以說。若約外觀。豈不云悟唯一色等耶。",
    "T46n1936_001:0837c15": "唯色之教。豈約迷說。",
    "T46n1936_001:0837c16": "又示珠指。謂心唯在理。生佛屬事。唯論心法。",
    "T46n1936_001:0837c17": "能具能造。生佛一向。是所具所造。",
    "T46n1936_001:0837c18": "此則何但色不具三千。生佛亦不具三千。予",
    "T46n1936_001:0837c19": "曾細詳。彼釋三法妙義。理實如此。非相枉",
    "T46n1936_001:0837c20": "抑。須知救於可救之義。捨短從長。人情無",
    "T46n1936_001:0837c21": "益。",
    "T46n1936_001:0837c22": "上人又云。義例淨心。遍歷須約修觀說者。",
    "T46n1936_001:0837c23": "斯又上人。不體一家內外。境觀修證。多途。及",
    "T46n1936_001:0837c24": "不諳諸部文義。致茲妄破也。",
    "T46n1936_001:0837c25": "且內外境觀。略以四義論之。",
    "T46n1936_001:0837c26": "自有推過在心故。先於內心。修觀伏斷五住。",
    "T46n1936_001:0837c27": "則以伏斷淨心。歷彼色等諸法。任運自見一",
    "T46n1936_001:0837c28": "一法。具三千三諦。則不論於外境修觀。此如",
    "T46n1936_001:0837c29": "義例必先內心。內心若淨。以此淨心。遍歷諸",
    "T46n1936_001:0838a01": "法。任運泯合。亦即止觀。識陰觀成。遍歷界入",
    "T46n1936_001:0838a02": "依正。一一皆結三諦也。",
    "T46n1936_001:0838a03": "自有內外兼修。則如方等懺儀正。修內觀。若",
    "T46n1936_001:0838a04": "對外境。乃用內心正觀之法。旁歷尊容道具。",
    "T46n1936_001:0838a05": "皆成三昧也。",
    "T46n1936_001:0838a06": "自有正約內心。修觀不入。乃捨內境專修外",
    "T46n1936_001:0838a07": "觀。如破法遍之後。例餘陰界入修圓破遍。既",
    "T46n1936_001:0838a08": "例破遍亦例十乘。但文在破遍中示爾。此則",
    "T46n1936_001:0838a09": "外色若淨。將此淨色。歷一切法及以內心。任",
    "T46n1936_001:0838a10": "運泯合也。",
    "T46n1936_001:0838a11": "自有初心便宜修外觀。如先得色無色定。若",
    "T46n1936_001:0838a12": "發心修圓頓止觀。此人已著內心重故。須以",
    "T46n1936_001:0838a13": "外觀破之。於外色等。觀成理顯。還將淨色。",
    "T46n1936_001:0838a14": "歷一切法及以內心。任運泯合也。此如四念",
    "T46n1936_001:0838a15": "處唯色唯識。二種觀法。被二根機也。",
    "T46n1936_001:0838a16": "上人只知以義例歷一切法。欲同方等表法",
    "T46n1936_001:0838a17": "中歷事之義。其如文意天殊。",
    "T46n1936_001:0838a18": "何者。且如義例云修觀次第。必先內心。內心",
    "T46n1936_001:0838a19": "若淨。以此淨心。遍歷諸法。既云若淨。故知。",
    "T46n1936_001:0838a20": "觀未成時。則內心未淨。觀若成則內心淨。故",
    "T46n1936_001:0838a21": "云內心若淨。類彼方等直云。以正觀心。安可",
    "T46n1936_001:0838a22": "得同耶。",
    "T46n1936_001:0838a23": "又彼方等。歷事作觀。加行進功。故云心心相",
    "T46n1936_001:0838a24": "續觀道無間。方得入不二法門。",
    "T46n1936_001:0838a25": "義例既云。淨心歷法。任運泯合。何曾加行。",
    "T46n1936_001:0838a26": "以此驗是觀成淨心遍歷也。又文中自出修",
    "T46n1936_001:0838a27": "內觀所以。云當知。一切由心分別。諸法何曾",
    "T46n1936_001:0838a28": "自謂同異。既推過在心。則但於內心修觀。外",
    "T46n1936_001:0838a29": "色諸法既本無同異分別。則不須加功而修",
    "T46n1936_001:0838b01": "觀法。",
    "T46n1936_001:0838b02": "然內外二觀。皆為破內心分別。若內心觀成",
    "T46n1936_001:0838b03": "分別已亡。則歷外境時。任運入不二法門也。",
    "T46n1936_001:0838b04": "若內觀未成。分別未亡。歷外境時。心心相續。",
    "T46n1936_001:0838b05": "觀道無間。方入不二之門。",
    "T46n1936_001:0838b06": "又據引占察實相。唯識二種觀義。既但在內",
    "T46n1936_001:0838b07": "心。則知非於外境修觀也。",
    "T46n1936_001:0838b08": "實相觀理者。則於陰心唯觀理具三千實相也。",
    "T46n1936_001:0838b09": "唯識歷事專照起心。歷於能造十界之心也。",
    "T46n1936_001:0838b10": "既從變造而論此。則屬事非謂外境之事也。",
    "T46n1936_001:0838b11": "既推過在心。故唯觀內心。觀心之法。不出二",
    "T46n1936_001:0838b12": "種。二觀若成內心則淨。以淨心歷外法時。自",
    "T46n1936_001:0838b13": "然法法皆淨故。不論外境修觀也。",
    "T46n1936_001:0838b14": "若以唯識為外觀者。唯色之觀。為在於何。四",
    "T46n1936_001:0838b15": "念處約唯識唯色。分於內外兩觀。非不顯然。",
    "T46n1936_001:0838b16": "上人何得故違宗教。堅令唯識為外觀耶。",
    "T46n1936_001:0838b17": "隨自意中。唯約內心。起十界分別。輔行判屬",
    "T46n1936_001:0838b18": "唯識事觀。義例顯云。事觀則專照起心。四性",
    "T46n1936_001:0838b19": "叵得。那得堅謂歷於外境耶。既全不識內外",
    "T46n1936_001:0838b20": "觀法。那得妄生彈剝耶。",
    "T46n1936_001:0838b21": "又須知。事理不二之語。得意之者。隨修一觀",
    "T46n1936_001:0838b22": "必含二義。如修理觀者。雖云但觀理具。須知。",
    "T46n1936_001:0838b23": "全修在性。則善修實相觀也。修事觀者。雖觀",
    "T46n1936_001:0838b24": "能造十界之心。須知。全性成修。則善修唯識",
    "T46n1936_001:0838b25": "觀也。",
    "T46n1936_001:0838b26": "豈令九旬常坐之徒。皆須縱任善惡之念。四",
    "T46n1936_001:0838b27": "運推撿耶。豈令公私怱遽之徒。皆須靜室觀",
    "T46n1936_001:0838b28": "理。然後方名事理不二耶。",
    "T46n1936_001:0838b29": "況上人堅執外境為唯識者。只如常坐。專觀",
    "T46n1936_001:0838c01": "理具。或發初住及內外凡。既未歷外事。豈觀",
    "T46n1936_001:0838c02": "道未開。不可論道耶。",
    "T46n1936_001:0838c03": "上人將義例遍歷之文。作修觀釋之。對當不",
    "T46n1936_001:0838c04": "二門及止觀結例。與方等表法。其失甚眾。",
    "T46n1936_001:0838c05": "今為備書義狀中文。略示愆失。",
    "T46n1936_001:0838c06": "如彼文云。心色一體無前無後。皆是法界。修",
    "T46n1936_001:0838c07": "觀次第。必先內心即先觀識陰也內心若淨謂若了一念具三千法。",
    "T46n1936_001:0838c08": "故云若淨。此則止觀理境。亦即色心不二門中。總在一念己心生佛等也以此淨心歷",
    "T46n1936_001:0838c09": "一切法謂若了一念三千已故。云若淨。然後遍歷彼彼諸法。不出我之三千。故云歷一切法。即止觀結",
    "T46n1936_001:0838c10": "成三諦。意亦即內外不二門。外謂託彼依正色心。即空假中等。此皆正是修觀。非觀成遍歷也任運泯",
    "T46n1936_001:0838c11": "合謂三千無外。攝外事境。罄無不盡。即止觀結成三諦。文。一一文中。結成不思議境。意亦同內外不二門先。",
    "T46n1936_001:0838c12": "了外色心一念無念。唯內體三千空中而已。皆泯合意也。能如是念念觀者。若了了分明。即觀行成。相似解發。即",
    "T46n1936_001:0838c13": "相似成。若三諦分顯。即分真成。豈是觀成。方遍歷耶。豈入分真方遍歷耶又亦先了萬",
    "T46n1936_001:0838c14": "法唯心了即解也。謂三千不出一念等方可觀心依解而觀三千法不出一心能",
    "T46n1936_001:0838c15": "了諸法則見諸法唯心唯色。當知。一切由心",
    "T46n1936_001:0838c16": "分別。諸法何曾自謂同異當知下正示觀心之意。諸法既由心分別。是故",
    "T46n1936_001:0838c17": "但觀心耳。雖云唯色色即是心故占察云。觀有二種。一者唯",
    "T46n1936_001:0838c18": "識。二者實相引經為證實相觀理觀三千性即空假中。即前內心淨是也",
    "T46n1936_001:0838c19": "唯識歷事即以淨心遍歷諸法也事理不二即事而理。攝外歸內。三千三諦。攝無",
    "T46n1936_001:0838c20": "不周。故云不二。不二門云。唯內體三千。即空假中。當知二觀豈得相離。若謂待內觀理顯。方遍歷外事者。即應初",
    "T46n1936_001:0838c21": "心唯修實相觀。觀成之後。乃至分真方修唯識觀耶。違妨至甚未能委陳。又復應知。實相唯識一往雖分利鈍。究竟",
    "T46n1936_001:0838c22": "而論二觀相在也觀道稍開謂若能二觀相付。事理不二即觀道。稍開可入觀行等位",
    "T46n1936_001:0838c23": "能了此者可與論道當知。謬解偏執之徒。安可與之論道。荊溪明誡可不是乎。",
    "T46n1936_001:0838c24": "皆是上人將不二門及止觀對注。又以方等",
    "T46n1936_001:0838c25": "表法中文。對此義例。以彼正觀之心。對必先",
    "T46n1936_001:0838c26": "內心內心若淨。以彼歷眾事一一緣中皆表",
    "T46n1936_001:0838c27": "勝法。對遍歷諸法。以彼心心相續觀道無間。",
    "T46n1936_001:0839a01": "入不二門。對任運泯合。上人如此會釋。略有",
    "T46n1936_001:0839a02": "五過。一不解義例。二不解不二門。三不解止",
    "T46n1936_001:0839a03": "觀結例。四不解方等表法。五自返示珠指。",
    "T46n1936_001:0839a04": "且義例既推分別之過。在乎內心。此之分別。",
    "T46n1936_001:0839a05": "豈非無明。若未伏斷。何能歷境。任運泯合。方",
    "T46n1936_001:0839a06": "等正觀。約未斷伏說。故歷外事之時。須念念",
    "T46n1936_001:0839a07": "相續。進功令觀無間。方得入不二之門。那得",
    "T46n1936_001:0839a08": "齊今任運泯合耶。此則上人不解義例與方",
    "T46n1936_001:0839a09": "等成未成相。致茲謬對也。",
    "T46n1936_001:0839a10": "又不二門雖門門通入。而內外一門。既對智",
    "T46n1936_001:0839a11": "行二妙。則當專論自行觀法也。",
    "T46n1936_001:0839a12": "又如上人所解。須是久修止觀之人。方能託",
    "T46n1936_001:0839a13": "事修觀。今何故正觀之心。却在色心門修習。",
    "T46n1936_001:0839a14": "內外一門。正論觀法。今來翻成旁論觀法。何",
    "T46n1936_001:0839a15": "者以將色心門中正觀。旁歷外境諸法故。內",
    "T46n1936_001:0839a16": "境觀一科。既齊任運泯合之句。乃只是外觀",
    "T46n1936_001:0839a17": "成相也。",
    "T46n1936_001:0839a18": "若謂不爾。何故將內外兩觀。只對歷一切法。",
    "T46n1936_001:0839a19": "任運泯合一段文耶。",
    "T46n1936_001:0839a20": "況外觀文中。已明說觀成義畢。故文云。色心",
    "T46n1936_001:0839a21": "體絕唯一實性。及豁同真淨。帝網炳然等。若",
    "T46n1936_001:0839a22": "未泯合如何豁同真淨。如何得見帝網炳然。",
    "T46n1936_001:0839a23": "又將先了外色心等文。為結前生後。更多妨",
    "T46n1936_001:0839a24": "礙也。何者。若先了等言。是結前觀相。既云先",
    "T46n1936_001:0839a25": "了外色心一念無念。則前外境已泯合畢。那",
    "T46n1936_001:0839a26": "將內觀又對泯合耶。內體已下。若屬生後。必",
    "T46n1936_001:0839a27": "須正明內觀。何故亦只作外觀泯合耶。是則",
    "T46n1936_001:0839a28": "結前外觀。已是歷外泯合。生後內觀亦是歷",
    "T46n1936_001:0839a29": "外泯合。則顯荊溪立言。全無所以。又外境既",
    "T46n1936_001:0839b01": "已豁同真淨帝網炳然則。徒設內觀一科。則",
    "T46n1936_001:0839b02": "成荊溪虛標浪釋。惑亂行人也。內外門。初明",
    "T46n1936_001:0839b03": "標二種境觀。上人剛然縮作一種旁示外觀",
    "T46n1936_001:0839b04": "也。色心門中未論觀法。上人堅謂正修內觀",
    "T46n1936_001:0839b05": "也。",
    "T46n1936_001:0839b06": "又內外一門。正論兩種境觀。若將上人所立",
    "T46n1936_001:0839b07": "之義。對之。此一門只略沾正觀旁歷助成之",
    "T46n1936_001:0839b08": "義也以上人數云託附二觀扶成止觀故也。",
    "T46n1936_001:0839b09": "若約荊溪所立則內外一門。全不明觀法也。",
    "T46n1936_001:0839b10": "何者以實相唯識二觀。唯約內心而論故。上",
    "T46n1936_001:0839b11": "人既將內外一門。只對歷於外法泯合之文。",
    "T46n1936_001:0839b12": "豈非全不明實相唯識二種觀法耶。",
    "T46n1936_001:0839b13": "又上人只將內心若淨之句。對止觀理境",
    "T46n1936_001:0839b14": "全不敢言觀為多所妨也。如此牽率何能評教乃將此境遍歷外法。則",
    "T46n1936_001:0839b15": "大違止觀。以彼具於識陰。修乎十乘。然後將",
    "T46n1936_001:0839b16": "此十乘。歷於作受。何曾單將理境歷事耶。",
    "T46n1936_001:0839b17": "又色心門中。己他生佛。同居一念。上人但取",
    "T46n1936_001:0839b18": "己心生佛。為內觀意。將他生他佛用外觀歷",
    "T46n1936_001:0839b19": "之。此則內外皆不圓也。須知。內心約理攝",
    "T46n1936_001:0839b20": "法。豈但己之生佛。他生他佛皆須攝也。歷外",
    "T46n1936_001:0839b21": "事時。豈但他生他佛之境。己心所造皆須歷",
    "T46n1936_001:0839b22": "也。過失何限。豈能備書。如此銷文。還自信得",
    "T46n1936_001:0839b23": "及否。莫負荊溪述作否。",
    "T46n1936_001:0839b24": "若謂先了等文結前生後。又成修外觀。至相",
    "T46n1936_001:0839b25": "似分真位。後方修內觀。還允協否。應知。內外",
    "T46n1936_001:0839b26": "不二門。雙明兩種境觀。雖多分修觀。先依內",
    "T46n1936_001:0839b27": "心。不妨亦有著內心者。發軫便修外觀。是故",
    "T46n1936_001:0839b28": "荊溪隨標語便。先釋外觀也。此例甚眾不能",
    "T46n1936_001:0839b29": "備引。",
    "T46n1936_001:0839c01": "於外觀中。自明外色心依正。為所觀境即外",
    "T46n1936_001:0839c02": "陰入故也隨於一境用不思議三觀。即照即亡。故",
    "T46n1936_001:0839c03": "觀成時。豁然皆同真淨。一境既遍。收諸法",
    "T46n1936_001:0839c04": "彼彼各各遍攝諸法。故帝網依正。終自炳然",
    "T46n1936_001:0839c05": "依正若不互具互攝豈可如帝網也。",
    "T46n1936_001:0839c06": "次釋內觀。先明妙解。攬外向內。故云先了外",
    "T46n1936_001:0839c07": "色心一念無念義例云先了萬境唯心也次明妙觀。專於內",
    "T46n1936_001:0839c08": "心觀一切法故。云唯內體三千即空假中義例",
    "T46n1936_001:0839c09": "云方可觀心也先了之言。既不結前外觀成相。豈得妄",
    "T46n1936_001:0839c10": "斥云觀外唯解觀內唯行耶。故知。先了外色",
    "T46n1936_001:0839c11": "心等。正是內觀之解也。此則與義例先了萬",
    "T46n1936_001:0839c12": "法唯心。方可觀心之文。泯齊也。上人非謂破",
    "T46n1936_001:0839c13": "予乃破荊溪也。",
    "T46n1936_001:0839c14": "然內觀合有三觀亡照及觀成相。外觀合有",
    "T46n1936_001:0839c15": "妙解先了萬法唯色之言。蓋綺文互映故互",
    "T46n1936_001:0839c16": "闕也。況外觀中。全無攝外法歸內心之言。而",
    "T46n1936_001:0839c17": "自云帝網依正。豈外色不具三千不具內心",
    "T46n1936_001:0839c18": "耶。",
    "T46n1936_001:0839c19": "又特返示珠指彼文云。內外門對境明智。方",
    "T46n1936_001:0839c20": "辨觀智。若色心門。不可對三諦三觀。又云各",
    "T46n1936_001:0839c21": "有所屬。不可混濫。故知。示珠指深。不許色",
    "T46n1936_001:0839c22": "心門中。論於觀慧。彼文定判初門未辨諦觀。",
    "T46n1936_001:0839c23": "上人翻為正明內觀。彼文定判次門方明觀",
    "T46n1936_001:0839c24": "智。上人翻作旁示外觀。又示珠指明判色心",
    "T46n1936_001:0839c25": "體絕。為牒示觀成之相。又云此是觀成唯一",
    "T46n1936_001:0839c26": "體性。又解豁同真淨。是六根淨位。若未任運",
    "T46n1936_001:0839c27": "泯合。何名外觀成相。豈六根淨位。猶色心未",
    "T46n1936_001:0839c28": "合耶。",
    "T46n1936_001:0839c29": "若謂珠指判此兩門。不當則兩卷。何足可依",
    "T46n1936_001:0840a01": "釋不二門耶。儻若有乖破觀心文。理當全謬。",
    "T46n1936_001:0840a02": "然示珠指灼然無一可取。但上人今扶樹彼",
    "T46n1936_001:0840a03": "見。則不合特違也。然學無常師。理長則就。有",
    "T46n1936_001:0840a04": "何不可。乾竺捨邪歸正者何限。但若立義少",
    "T46n1936_001:0840a05": "勝。何讓於師。既所譚更劣何須改作。",
    "T46n1936_001:0840a06": "又堅執止觀結例依正諸法。皆作三諦之文。",
    "T46n1936_001:0840a07": "為正修外觀。更為不可。",
    "T46n1936_001:0840a08": "彼文揀示識心。修乎十乘。今方一觀。那得改",
    "T46n1936_001:0840a09": "觀觀於外境。破遍文末例餘陰入。尚恐太",
    "T46n1936_001:0840a10": "早。合在識陰十乘之後。但為通塞已去。通約",
    "T46n1936_001:0840a11": "五陰修觀故。從破遍文末。例餘陰入也。況彼",
    "T46n1936_001:0840a12": "顯說從初至此。單約識心。從此已去。乃至離",
    "T46n1936_001:0840a13": "愛。具約五陰。方成觀相。荊溪如此顯然指示。",
    "T46n1936_001:0840a14": "從初至此。單約陰心修觀。那得特違宗祖。剛",
    "T46n1936_001:0840a15": "然將此觀成歷法之文。拗作外境修觀耶。",
    "T46n1936_001:0840a16": "故知。若作上根得入觀行真似。以淨心歷法。",
    "T46n1936_001:0840a17": "任運泯合。釋之即無諸過。兼合諸文。以荊溪",
    "T46n1936_001:0840a18": "自云。上根一觀。即入初住或內外凡。此之三",
    "T46n1936_001:0840a19": "位。豈不能以淨心。歷法任運泯合耶。",
    "T46n1936_001:0840a20": "又觀法任運相應。須從初品已上。方有此德。",
    "T46n1936_001:0840a21": "故止觀明初品云。不加功力。任運分明等。應",
    "T46n1936_001:0840a22": "知。此位既於一法三諦。任運分明。於餘法豈",
    "T46n1936_001:0840a23": "不分明耶。此位既爾。後位例然。但分觀行真",
    "T46n1936_001:0840a24": "似三等任運也。",
    "T46n1936_001:0840a25": "然觀成後。猶論歷於外境者。由居因位故也。",
    "T46n1936_001:0840a26": "應知。唯妙覺位。全無內外之相也。",
    "T46n1936_001:0840a27": "故起信論云。諸佛法身。更無彼此色相迭相",
    "T46n1936_001:0840a28": "見。故既無他佛。即無他生。正報既泯。依報豈",
    "T46n1936_001:0840a29": "存。雖三千宛然。絕內外相也。若餘一品無明。",
    "T46n1936_001:0840b01": "則須微有自他之相。故起信論云。由轉識故",
    "T46n1936_001:0840b02": "見有他佛。既見他佛。豈無他生。正報既存。依",
    "T46n1936_001:0840b03": "報寧泯故。將已成之內觀。歷外事境。任運泯",
    "T46n1936_001:0840b04": "合也。",
    "T46n1936_001:0840b05": "故淨名云。觀身實相。觀佛亦然。豈非以內例",
    "T46n1936_001:0840b06": "外耶。分真尚爾。相似觀行可知。",
    "T46n1936_001:0840b07": "上人堅執云。唯觀識性具三千法。則三千之",
    "T46n1936_001:0840b08": "外更無一法。豈得別存一事境在心外。而待",
    "T46n1936_001:0840b09": "識陰理顯。方遍融耶。須知。此說全不得初心",
    "T46n1936_001:0840b10": "修觀之意也。何者。既不許觀外色等法。恐心",
    "T46n1936_001:0840b11": "外向。唯觀內心理具之義。則須若內若外。一",
    "T46n1936_001:0840b12": "時遍觀。方名觀於性具三千。",
    "T46n1936_001:0840b13": "若爾豈唯觀成。無外法可歷。理未顯時。若修",
    "T46n1936_001:0840b14": "外觀。亦無一法可為所觀。外色等法。已為內",
    "T46n1936_001:0840b15": "觀。遍觀畢故。此則內外兩觀。皆不成也。不專",
    "T46n1936_001:0840b16": "內故。內觀不成。無外事境故。外觀不成。",
    "T46n1936_001:0840b17": "若如一家教文。所談修觀。成與未成。皆須遍",
    "T46n1936_001:0840b18": "歷諸法也。若修內觀。先用妙解攝外法。入心",
    "T46n1936_001:0840b19": "但觀內心具諸法性。攝法之義既成。專內之",
    "T46n1936_001:0840b20": "義又成。若修外觀。亦先用妙解。攝諸法及內",
    "T46n1936_001:0840b21": "心。入外色等一法。修唯色等觀。攝法之義",
    "T46n1936_001:0840b22": "既成。唯專一境之義又成。豈非二觀俱有所",
    "T46n1936_001:0840b23": "以也。",
    "T46n1936_001:0840b24": "若修唯識。觀成理顯。既見內心攝諸法已。則",
    "T46n1936_001:0840b25": "將己證之心。歷外諸法。自然見於諸法皆趣",
    "T46n1936_001:0840b26": "外色皆趣外心。故義例云。先了萬法唯心。",
    "T46n1936_001:0840b27": "方可觀心。能了諸法此於內心能了諸法。則外色等趣心名不二。名為內",
    "T46n1936_001:0840b28": "心淨也則見諸法唯色唯心一切法趣外色名唯色。一切法趣他心名唯心。淨心",
    "T46n1936_001:0840b29": "歷外自然見泯合相也又如內外不二門結成不二。云是",
    "T46n1936_001:0840c01": "則外法全為心性。心性無外攝無不周此是觀心顯性也。",
    "T46n1936_001:0840c02": "與內心。諸法不二十方諸佛法界有情。性體無殊一",
    "T46n1936_001:0840c03": "切咸遍此是佛法遍攝。及生法遍攝各各遍攝。故云一切咸遍正報既爾。依報遍攝亦然。既云咸遍。",
    "T46n1936_001:0840c04": "豈不與內心泯合耶。",
    "T46n1936_001:0840c05": "故帝網一喻。可喻內外四種之義。何也。以修",
    "T46n1936_001:0840c06": "內外觀。時各須隨舉一珠。遍收眾珠。觀成遍",
    "T46n1936_001:0840c07": "歷。豈不隨舉一珠收眾珠耶。",
    "T46n1936_001:0840c08": "示珠指解心性無外攝無不周句。舉此喻云。",
    "T46n1936_001:0840c09": "如舉一珠眾珠收盡。至解十方諸佛等句。只",
    "T46n1936_001:0840c10": "云生佛一如空無內外也。",
    "T46n1936_001:0840c11": "且三法各妙。必無優劣。心法既得為一珠遍",
    "T46n1936_001:0840c12": "收眾珠。生佛何不各喻一珠收眾珠耶。況帝",
    "T46n1936_001:0840c13": "網之喻。本顯依正色心內外己他。舉一全收",
    "T46n1936_001:0840c14": "之義。以曲會己見遂令圓喻。偏歸一邊也。",
    "T46n1936_001:0840c15": "應知。內觀成歷外法者。則任運舉一全收也。",
    "T46n1936_001:0840c16": "若以正觀心。歷事作觀者。亦復隨觀一法。全",
    "T46n1936_001:0840c17": "收諸法也。若修內觀不入轉修外觀者。亦須",
    "T46n1936_001:0840c18": "舉一全收也。",
    "T46n1936_001:0840c19": "若本著內心發軫便修外觀者。亦須舉一全",
    "T46n1936_001:0840c20": "收也。",
    "T46n1936_001:0840c21": "如此方稱帝網之喻。方得名為一色一香無",
    "T46n1936_001:0840c22": "非中道中以不偏為義。若香等當體。不具三千。不收諸法。不為諸法所趣。則是偏義不成中義也",
    "T46n1936_001:0840c23": "若只內心具於三千。能攝諸法。外色不具三",
    "T46n1936_001:0840c24": "千。不收諸法。那成佛之時。正中現依依中現",
    "T46n1936_001:0840c25": "正。若法性不爾修時不然。至果方爾者。則全",
    "T46n1936_001:0840c26": "成有作非稱性也。又若初心修觀。不專內心",
    "T46n1936_001:0840c27": "便和外色觀者。是則內觀已觀外色。何須更",
    "T46n1936_001:0840c28": "歷外法而觀耶。",
    "T46n1936_001:0841a01": "須知。但觀內心即空假中已。自然見外一一",
    "T46n1936_001:0841a02": "色心皆空假中也。故輔行云。攬外向內令觀",
    "T46n1936_001:0841a03": "內識。皆是一識。識既空已。十界皆空。假中亦",
    "T46n1936_001:0841a04": "然。既觀識空已方。云十界皆空等也。則知。修",
    "T46n1936_001:0841a05": "內觀時。不放心觀外。乃是外法。自然趣內",
    "T46n1936_001:0841a06": "也。淨心歷外。正觀觀外。內法趣外。豈不然",
    "T46n1936_001:0841a07": "耶。",
    "T46n1936_001:0841a08": "又上人今既堅將內觀為理外觀為事。十法",
    "T46n1936_001:0841a09": "文中。既不簡示陰入內心為境。又無十法成",
    "T46n1936_001:0841a10": "乘。何名純談理觀。若非理觀。安可廢附法觀",
    "T46n1936_001:0841a11": "耶。論宗既破。更欲何言。",
    "T46n1936_001:0841a12": "4 不辨事理二造第四不辨事理二造",
    "T46n1936_001:0841a13": "然若解內外境觀之意。不假復論二造之義",
    "T46n1936_001:0841a14": "也。猶恐上人執迷難悟。故不獲已再復言之。",
    "T46n1936_001:0841a15": "輔行云。造有二義。一者約理。造即是具。二者",
    "T46n1936_001:0841a16": "約事。乃論過造於現。過現造當現造於現。聖",
    "T46n1936_001:0841a17": "人變化所造云云。復結云。皆由理具方有事",
    "T46n1936_001:0841a18": "用。今欲修觀但觀理具。俱破俱立俱是法界。",
    "T46n1936_001:0841a19": "任運攝得權實所現上皆輔行文也。但於事中取意而說略彼廣文。",
    "T46n1936_001:0841a20": "此之二造。各論三千。理則本具三千。性善性",
    "T46n1936_001:0841a21": "惡也。事則變造三千。修善修惡也。",
    "T46n1936_001:0841a22": "論事造。乃取無明識陰為能造。十界依正為",
    "T46n1936_001:0841a23": "所造。若論理造。造即是具。既能造所造一一",
    "T46n1936_001:0841a24": "即理。乃一一當體皆具性德三千。故十二入",
    "T46n1936_001:0841a25": "各具千如也。",
    "T46n1936_001:0841a26": "能造所造。內境外境。皆可當處觀於理具。但",
    "T46n1936_001:0841a27": "止觀揀繁從要。捨難取易。去其所造。取於能",
    "T46n1936_001:0841a28": "造。觀具三千。能造所造。若未觀具。且名凡夫",
    "T46n1936_001:0841a29": "世諦隔歷不融。故揀去界入。專取陰識。為所",
    "T46n1936_001:0841b01": "觀境也。即輔行先重明境科意也。",
    "T46n1936_001:0841b02": "至十乘中。用於妙觀。觀此能造一念陰心本",
    "T46n1936_001:0841b03": "具三千。既一念即三千。三千即一念。言慮不",
    "T46n1936_001:0841b04": "及。故轉名不思議境也。",
    "T46n1936_001:0841b05": "若觀之不已。觀成理顯。或伏或斷。名為心淨。",
    "T46n1936_001:0841b06": "故未淨時。名無明識陰。若已淨時。無明轉",
    "T46n1936_001:0841b07": "故。即變為明。能造既明。所造任運自然清淨",
    "T46n1936_001:0841b08": "若內觀成以理攝事。則外境事造皆趣內心。名內心淨。若歷外境一一事境。皆為諸法所趣。名任運泯合故也",
    "T46n1936_001:0841b09": "上人不許唯觀理具三千。須執觀於事造。外",
    "T46n1936_001:0841b10": "境歸心名修實相觀。又歷外事。咸歸內心。名",
    "T46n1936_001:0841b11": "修唯識觀。",
    "T46n1936_001:0841b12": "予實不敢輒信此說。有多乖失故。一違輔行",
    "T46n1936_001:0841b13": "現文故。二兩觀不分故。三錯認唯識為外觀",
    "T46n1936_001:0841b14": "故。四全不識理具三千故。",
    "T46n1936_001:0841b15": "且輔行云。皆由理具方有事用。今欲修觀。但",
    "T46n1936_001:0841b16": "觀理具。俱破俱立。俱是法界。任運攝得權實",
    "T46n1936_001:0841b17": "所現。上人不善銷此文故。不識二造也。",
    "T46n1936_001:0841b18": "既云但觀理具。俱破俱立俱是法界。豈非令",
    "T46n1936_001:0841b19": "行人於能造心。唯觀理具三千俱空假中耶。",
    "T46n1936_001:0841b20": "若便以所造外事為境。何名但觀理具俱破",
    "T46n1936_001:0841b21": "等耶。",
    "T46n1936_001:0841b22": "良由灸病得穴故。百病自差。伐樹得根故。千",
    "T46n1936_001:0841b23": "枝自枯故云任運攝得權實所現。以皆由理",
    "T46n1936_001:0841b24": "具方有事用故。只觀理具三千俱空假中。故",
    "T46n1936_001:0841b25": "事用所造自然皆空假中。故云任運攝得權",
    "T46n1936_001:0841b26": "實所現。豈須千枝遍斬六分全燒。方名伐樹",
    "T46n1936_001:0841b27": "灸病耶。",
    "T46n1936_001:0841b28": "輔行明明先分二造。特令行人但觀理造俱",
    "T46n1936_001:0841b29": "空假中。上人剛使遍觀事造。何抑教順情之",
    "T46n1936_001:0841c01": "甚乎。若內心理觀。便緣外境事造。唯識觀於",
    "T46n1936_001:0841c02": "何法。唯色觀於何法。斯由上人始從聽講。已",
    "T46n1936_001:0841c03": "至為師。全未曾知事理二造及內外二境。遂",
    "T46n1936_001:0841c04": "錯將事造外境。便為內心理具。",
    "T46n1936_001:0841c05": "且輔行云。眾生心中。皆有如來。結跏趺坐。豈",
    "T46n1936_001:0841c06": "事造如來耶。又云。下地雖具因果。但是理具。",
    "T46n1936_001:0841c07": "故知。理造未論變作。故修理觀者。既云但觀",
    "T46n1936_001:0841c08": "理具。則知。唯照本理性德俱空假中。任運攝",
    "T46n1936_001:0841c09": "得事造諸法。作觀之際。實不可便緣事造為",
    "T46n1936_001:0841c10": "境。",
    "T46n1936_001:0841c11": "以上人素不分二造故。致將理事散漫而觀。",
    "T46n1936_001:0841c12": "便為深明止觀妙境三千也。",
    "T46n1936_001:0841c13": "故辨訛云。彼止觀不思議境初。本欲觀十界",
    "T46n1936_001:0841c14": "依正之法。所以唯觀心者。心為諸法之本故",
    "T46n1936_001:0841c15": "也。伐樹除根灸病得穴。由是即觀一念識心。",
    "T46n1936_001:0841c16": "具造三千之法。何得云非初心作觀便觀諸",
    "T46n1936_001:0841c17": "法。所造三千豈非諸法等耶。又破予揀色觀",
    "T46n1936_001:0841c18": "心。恐心外向之義。乃引內外不二門。託彼依",
    "T46n1936_001:0841c19": "正色心為難。又云。止觀初心遍觀十界依正",
    "T46n1936_001:0841c20": "三千之法。三千之內豈無色耶。況圓解者。",
    "T46n1936_001:0841c21": "塵塵法界處處遮那。又舉色香中道。諸法趣",
    "T46n1936_001:0841c22": "色等文為難。",
    "T46n1936_001:0841c23": "此豈非素來全不諳理具事造兩境之義。遂",
    "T46n1936_001:0841c24": "將所造諸法。便為性德本具。",
    "T46n1936_001:0841c25": "又將外境難於內觀。此則與一家境觀。頓爾",
    "T46n1936_001:0841c26": "相違。",
    "T46n1936_001:0841c27": "何者輔行。令但觀理具俱空假中。上人自觀",
    "T46n1936_001:0841c28": "事造。大意令於能造。觀具界如上人便將所",
    "T46n1936_001:0841c29": "造為三千。止觀令唯觀識心。上人自遍觀外",
    "T46n1936_001:0842a01": "境。況將所造為三千。此則變造方有非任運",
    "T46n1936_001:0842a02": "具。又須從心而生。安與一念非前非後。物之",
    "T46n1936_001:0842a03": "八相之喻。便為徒設。",
    "T46n1936_001:0842a04": "故知。約識陰所造。為三千妙境者。於止觀遠",
    "T46n1936_001:0842a05": "矣。",
    "T46n1936_001:0842a06": "蓋由自昔不知理具與事造。不分而分故也。",
    "T46n1936_001:0842a07": "及被問疑書。以二造徵之。上人迷情似改。略",
    "T46n1936_001:0842a08": "知理具與事造約義須分。又偶得造字通於",
    "T46n1936_001:0842a09": "具義。遂於答疑書內。翻文諱罪。乃云。問疑",
    "T46n1936_001:0842a10": "書抑是揚非。枉於辨訛。將心具便是外境。故",
    "T46n1936_001:0842a11": "特註所造三千。云理具名造。實非事造。次文",
    "T46n1936_001:0842a12": "又云。言所造三千者。即是所具三千名造。實",
    "T46n1936_001:0842a13": "非外境事造也上皆答疑書明文。收掌見在。",
    "T46n1936_001:0842a14": "豈非此時因難醒悟。遂欲攀附正義。轉其事",
    "T46n1936_001:0842a15": "造擬。為理具。故云所具三千名造。實非事造",
    "T46n1936_001:0842a16": "外境等。",
    "T46n1936_001:0842a17": "及被詰難書取辨訛前後明文。驗其自前不",
    "T46n1936_001:0842a18": "知理具三千非外境事造。實不能分內外二",
    "T46n1936_001:0842a19": "境事理二造。故被難曰。若分二境。何故將外",
    "T46n1936_001:0842a20": "依正。難內心觀法。若分二造。何故將內心具",
    "T46n1936_001:0842a21": "色。破事造報色耶以扶宗云若不觀色。恐心外向乃是未歷事造報色。非不觀內心理",
    "T46n1936_001:0842a22": "具妙色也。",
    "T46n1936_001:0842a23": "上人既被詰難書。將前後文。驗之顯是素來。",
    "T46n1936_001:0842a24": "不知二造之義。灼然前書攀附正義。云理具",
    "T46n1936_001:0842a25": "三千實非事造。其過既大。又恐若順輔行。分",
    "T46n1936_001:0842a26": "於二造。若順不二門。分於二境。則示珠指及",
    "T46n1936_001:0842a27": "辨訛前後之文。全然不當。故於今來。還拋正",
    "T46n1936_001:0842a28": "義。却復邪宗。仍將事造。便為理具遂不分二",
    "T46n1936_001:0842a29": "造及以二境。乃令事理內外混沌而觀。此說",
    "T46n1936_001:0842b01": "全無所以特違教文。",
    "T46n1936_001:0842b02": "若也。事理內外混沌而觀。何故輔行。令但觀",
    "T46n1936_001:0842b03": "理具。何故四念處。專於內心。觀一切法。何故",
    "T46n1936_001:0842b04": "義例約理觀心。唯達法性。更無餘途。事觀則",
    "T46n1936_001:0842b05": "專照起心。四運推撿。義例事觀尚令專照起",
    "T46n1936_001:0842b06": "心。信是未涉外境。唯色之觀。方歷外境。唯識",
    "T46n1936_001:0842b07": "之觀。但歷能造十界心耳。事觀尚專內心。理",
    "T46n1936_001:0842b08": "觀因何便觀外境。若二造不分為正義者。何",
    "T46n1936_001:0842b09": "故答疑書。特云理具名造實非事造。良為心",
    "T46n1936_001:0842b10": "無的解。隨時改轉。斯之邪說。壞亂本宗。迷瞑",
    "T46n1936_001:0842b11": "初學。其過莫大。當須忖量無縱奸諂唯事改",
    "T46n1936_001:0842b12": "轉也。",
    "T46n1936_001:0842b13": "云何將此無憑之解。欲廢觀心教文。如何將",
    "T46n1936_001:0842b14": "此偽妄之心。欲修止觀耶。事理二造。既其不",
    "T46n1936_001:0842b15": "分。事理二觀。因何而起。堅執須尋止觀。如此",
    "T46n1936_001:0842b16": "尋之有何所益。故知。簡示陰識。觀具三千俱",
    "T46n1936_001:0842b17": "空假中。方名理觀既無此文。安得云純談理",
    "T46n1936_001:0842b18": "觀。既無理觀。附法觀心。如何可廢。無在執迷",
    "T46n1936_001:0842b19": "自損。必須捨暗向明。速示報章要知進否。",
    "T46n1936_001:0842b20": "四明十義書卷上"
}