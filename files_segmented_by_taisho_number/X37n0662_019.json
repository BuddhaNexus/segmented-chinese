{
    "X37n0662_019:0596c01": "涅槃經疏三德指歸卷第十九",
    "X37n0662_019:0596c02": "錢塘沙門釋　智圓　述",
    "X37n0662_019:0596c03": "迦葉品之三",
    "X37n0662_019:0596c04": "不淨因緣是念燸前方便者不淨是念處方便因緣",
    "X37n0662_019:0596c05": "是燸法方便故知開成四法合還是二此不淨因緣",
    "X37n0662_019:0596c06": "非五停中二也。",
    "X37n0662_019:0596c07": "三度門者以不淨慈悲數息對治貪嗔思覺令得入",
    "X37n0662_019:0596c08": "理故名度門。",
    "X37n0662_019:0596c09": "則足因緣者地持乃爾若約禪經則無界分別觀而",
    "X37n0662_019:0596c10": "加念佛為五停心以因緣觀中二世因緣已破我見",
    "X37n0662_019:0596c11": "故今云十八界者即界分別觀也然此經意非五停",
    "X37n0662_019:0596c12": "外凡位。",
    "X37n0662_019:0596c13": "總深別淺者凡有四種一境觀俱別二境別觀總三",
    "X37n0662_019:0596c14": "境總觀別四境觀俱總前一則淺未自在故後三則",
    "X37n0662_019:0596c15": "深漸純熟故解釋如餘文。",
    "X37n0662_019:0596c16": "空解成者只燸法觀成已有無漏氣分名為空解燸",
    "X37n0662_019:0596c17": "法之名經自釋云譬如鑽火先有燸氣也。",
    "X37n0662_019:0596c18": "經一壽二儒三識者大集經云歌羅邏時即有三事",
    "X37n0662_019:0596c19": "出入息者名為壽命不臭不爛名之為燸即是業持",
    "X37n0662_019:0596c20": "火大故地水等色不臭爛也此中心意名之為識即",
    "X37n0662_019:0596c21": "是剎那覺知心也三法和合從生至長無增無減。",
    "X37n0662_019:0596c22": "經一切眾生應先有燸者此據名同為難。",
    "X37n0662_019:0596c23": "汝之所據等者汝據眾生火大為燸我以無漏似解",
    "X37n0662_019:0596c24": "為燸故云非我所說。",
    "X37n0662_019:0597a01": "欲界為難者欲是散心故。",
    "X37n0662_019:0597a02": "六行觀者於初禪覺觀支中猒離覺觀以初禪為苦",
    "X37n0662_019:0597a03": "麤障二法動亂定心故苦從二法生喜樂故麤二法",
    "X37n0662_019:0597a04": "翳上定故障二禪異此名勝玅出若進三禪例初可",
    "X37n0662_019:0597a05": "見十六諦如前見。",
    "X37n0662_019:0597a06": "既未斷惑者此燸法觀正在似位不應用苦法忍等",
    "X37n0662_019:0597a07": "見道十六心釋之。",
    "X37n0662_019:0597a08": "大科二通別者即前段料簡文也義既兼涉兩向分",
    "X37n0662_019:0597a09": "之。",
    "X37n0662_019:0597a10": "經自性燸非他故燸者燸體是慧慧性是燸非是同",
    "X37n0662_019:0597a11": "時更有煖體因之說燸問下經說燸者即是聖道火",
    "X37n0662_019:0597a12": "相此則因他云何說言非因他燸釋言燸法用慧為",
    "X37n0662_019:0597a13": "體智慧之體因他聖火名之為燸非因他燸方名為",
    "X37n0662_019:0597a14": "燸名非因他。",
    "X37n0662_019:0597a15": "但不為受身者以修無漏因故自然得此色報非求",
    "X37n0662_019:0597a16": "生此天故云不為受身以修無漏業故必出生死故",
    "X37n0662_019:0597a17": "云滅報然那含猶生色界豈燸位能滅報耶但望未",
    "X37n0662_019:0597a18": "來至羅漢時必俱滅故故云即是滅報又只此燸法",
    "X37n0662_019:0597a19": "觀於色報達無常等無取著心便名滅報故下經云",
    "X37n0662_019:0597a20": "愛故受生猒故觀行。",
    "X37n0662_019:0597a21": "但是色定得報者意謂依色定得燸法故受報由定",
    "X37n0662_019:0597a22": "不由燸法以觀十六諦不為有因故。",
    "X37n0662_019:0597a23": "若論方法者謂修行次第也。",
    "X37n0662_019:0597a24": "只是實法者此初品定未能伏惑但名實法既在於",
    "X37n0662_019:0597b01": "初前更無定可相續故故云未賴於假言未賴者不",
    "X37n0662_019:0597b02": "同後定須與初品作相續假故。",
    "X37n0662_019:0597b03": "牽於初禪者以欲界第九品定引起初禪一品而與",
    "X37n0662_019:0597b04": "欲定共伏欲界第九品惑也。",
    "X37n0662_019:0597b05": "取非想定足之者非想定但能斷不用處惑當地是",
    "X37n0662_019:0597b06": "有漏不能發無漏故不取非想當地九品也但合為",
    "X37n0662_019:0597b07": "一以足前數。",
    "X37n0662_019:0597b08": "引藍弗者證凡夫有得此定者故以非想足前成七",
    "X37n0662_019:0597b09": "十三人也。",
    "X37n0662_019:0597b10": "事障未來者身及牀鋪等得未來定則破之言未來",
    "X37n0662_019:0597b11": "者此定已離欲界未來初禪故名未來亦名未到性",
    "X37n0662_019:0597b12": "障者修惑是也。",
    "X37n0662_019:0597b13": "第二解下此師明未來定非止欲界只已離初禪未",
    "X37n0662_019:0597b14": "至二禪亦名未來三禪已上皆爾故未來定節節有",
    "X37n0662_019:0597b15": "之然此皆據諸部宗計不同或云未來止在欲界而",
    "X37n0662_019:0597b16": "四禪皆有中間禪或云未來通諸禪有故使人師引",
    "X37n0662_019:0597b17": "用不同。",
    "X37n0662_019:0597b18": "文意不然者文中既列五人豈得唯取苦忍已去。",
    "X37n0662_019:0597b19": "一頂法等者然今經雖明小乘行位而同歸佛性踐",
    "X37n0662_019:0597b20": "言而修則解圓行漸其伏斷之位頂忍等義一如小",
    "X37n0662_019:0597b21": "乘不能委釋如他宗五位析玄記詳矣學者請尋。",
    "X37n0662_019:0597b22": "唯是行陰者以燸位中初學觀方後觀增長即名為",
    "X37n0662_019:0597b23": "頂以觀行勝前故是行陰。",
    "X37n0662_019:0597b24": "未免陰之所葢者定共無作即為色陰心王識陰受",
    "X37n0662_019:0597c01": "數受陰想數想陰其餘心法名為行陰。",
    "X37n0662_019:0597c02": "觀四諦者即觀四方也。",
    "X37n0662_019:0597c03": "得世第一下以經本不同或云五根或云五陰俱有",
    "X37n0662_019:0597c04": "其理故存二釋。",
    "X37n0662_019:0597c05": "最深勝者世間七方便人皆是有漏故名世間此第",
    "X37n0662_019:0597c06": "七人於世間中最殊勝故名為第一。",
    "X37n0662_019:0597c07": "亦云陰者義如向釋頂法記說。",
    "X37n0662_019:0597c08": "緣於一諦者即見道所證真空也故云得於平等真",
    "X37n0662_019:0597c09": "室亦名觀四方者由觀四諦證真空故雖緣一諦亦",
    "X37n0662_019:0597c10": "名四方。",
    "X37n0662_019:0597c11": "見諦有八十八者以見諦能斷故名見惑凡有十使",
    "X37n0662_019:0597c12": "約三界四諦論之故有八十八俱舍頌云苦下具一",
    "X37n0662_019:0597c13": "切集滅除三見道除於二見上界不行恚今還以七",
    "X37n0662_019:0597c14": "字頌釋之俾名義易見。",
    "X37n0662_019:0597c15": "　苦諦十使皆具足　　身見唯從苦境生",
    "X37n0662_019:0597c16": "　集諦癡業有漏因　　滅體無為無漏果",
    "X37n0662_019:0597c17": "　皆非身見所緣境　　邊見并及戒禁取",
    "X37n0662_019:0597c18": "　此二隨身亦不生　　是故集滅除三見",
    "X37n0662_019:0597c19": "　道諦本為無漏因　　是故身邊亦不起",
    "X37n0662_019:0597c20": "　邪見既撥無聖道　　戒禁還隨邪見生",
    "X37n0662_019:0597c21": "　執取非道為真道　　是故道諦但除二",
    "X37n0662_019:0597c22": "　集滅雖復有邪見　　邪見但撥無二諦",
    "X37n0662_019:0597c23": "　不能非道計道故　　是故則無戒禁取",
    "X37n0662_019:0597c24": "　四諦具惑有親疎　　苦下疎三親有七",
    "X37n0662_019:0598a01": "　執我我所為身見　　邊見從身計斷常",
    "X37n0662_019:0598a02": "　邪見撥無因果法　　見取執劣以為勝",
    "X37n0662_019:0598a03": "　禁取於非因計因　　疑則猶豫而不決",
    "X37n0662_019:0598a04": "　無明迷闇不了故　　此等皆依苦境起",
    "X37n0662_019:0598a05": "　是故七惑號親迷　　貪嗔與慢三種惑",
    "X37n0662_019:0598a06": "　不從苦諦境上起　　但緣前七背上生",
    "X37n0662_019:0598a07": "　是故亦名重緣惑　　貪唯愛著慢高舉",
    "X37n0662_019:0598a08": "　嗔以憎恚而為性　　皆緣前七惑上生",
    "X37n0662_019:0598a09": "　是故三得疎迷號　　集七四親三種疎",
    "X37n0662_019:0598a10": "　邪見撥集疑猶豫　　見取執劣癡暗迷",
    "X37n0662_019:0598a11": "　三疎名目亦如前　　貪等則依四法起",
    "X37n0662_019:0598a12": "　滅則三親四是疎　　疎則前三添見取",
    "X37n0662_019:0598a13": "　苦諦是劣執為勝　　是故見取得為親",
    "X37n0662_019:0598a14": "　今滅諦是勝玅法　　不可更言劣為勝",
    "X37n0662_019:0598a15": "　但從邪見背上起　　執劣為勝名見取",
    "X37n0662_019:0598a16": "　是故滅諦疎有四　　親疎行相悉如前",
    "X37n0662_019:0598a17": "　道八三親五種疎　　親則疑癡與邪見",
    "X37n0662_019:0598a18": "　疎法望前加戒取　　苦諦戒禁則為親",
    "X37n0662_019:0598a19": "　有漏果非無漏道　　妄執為因為果故",
    "X37n0662_019:0598a20": "　則有禁戒親緣起　　道諦真因真道故",
    "X37n0662_019:0598a21": "　不可親緣非因道　　但緣邪見起非道",
    "X37n0662_019:0598a22": "　故以戒取屬疎法　　道滅俱是無漏法",
    "X37n0662_019:0598a23": "　非是執劣以為勝　　見取同前亦屬疎",
    "X37n0662_019:0598a24": "　但從邪見起其執　　上界但除嗔恚一",
    "X37n0662_019:0598b01": "　餘諸行相悉皆同",
    "X37n0662_019:0598b02": "思惟有十者入思惟道能斷此惑故名思惑亦名修",
    "X37n0662_019:0598b03": "惑修道斷故約三界共有十使欲界有四謂貪嗔癡",
    "X37n0662_019:0598b04": "慢上二界各三以無嗔故各三成六并四為十問修",
    "X37n0662_019:0598b05": "所斷中何故無疑答見道已斷於理無疑。",
    "X37n0662_019:0598b06": "四十里水者見惑爛漫遍於三界隨處起著故喻四",
    "X37n0662_019:0598b07": "十里以四諦對四十里以見依四諦起故思惑正使",
    "X37n0662_019:0598b08": "不障諦理既不橫起則輕微易斷如一渧水。",
    "X37n0662_019:0598b09": "池喻經者未檢。",
    "X37n0662_019:0598b10": "能攝一切者以此三結生惑增上故能遍攝諸惑身",
    "X37n0662_019:0598b11": "見生六十二戒取生一切苦行疑於過未一切處生",
    "X37n0662_019:0598b12": "猶豫故所以此三能攝一切。",
    "X37n0662_019:0598b13": "常所起者下通約一切眾生以明三結不獨在外道",
    "X37n0662_019:0598b14": "也。",
    "X37n0662_019:0598b15": "恒存有我者一切眾生攬陰成身常立宰故云恒存",
    "X37n0662_019:0598b16": "有我。",
    "X37n0662_019:0598b17": "皆信邪神者捨佛已外悉曰邪神。",
    "X37n0662_019:0598b18": "次難識下豈但難識於他亦乃自心所起不易可識",
    "X37n0662_019:0598b19": "經能為一切煩惱因者即身見能生六十二等如向",
    "X37n0662_019:0598b20": "記。",
    "X37n0662_019:0598b21": "三對治怨者怨以侵害為義此三結能侵害三品也。",
    "X37n0662_019:0598b22": "我見乖正慧者正慧則了人法本空我見則妄立宰",
    "X37n0662_019:0598b23": "主故乖正慧止觀輔行又云是三三昧近對治法疑",
    "X37n0662_019:0598b24": "是無相三昧近對治法身見是空三昧近對治法戒",
    "X37n0662_019:0598c01": "取是無願三昧近對治法。",
    "X37n0662_019:0598c02": "引物故略者廣則八十八使中則二十身見略則三",
    "X37n0662_019:0598c03": "結今對略機故言三結設樂廣中豈得不說。",
    "X37n0662_019:0598c04": "信首五根者即信進等此約道品位位橫論故有五",
    "X37n0662_019:0598c05": "根若豎對位此即七覺。",
    "X37n0662_019:0598c06": "以三毒為內者利中之鈍為內非修道中三毒也。",
    "X37n0662_019:0598c07": "次二種下釋逆流名者分經應從復有須者去疏科",
    "X37n0662_019:0598c08": "從便耳問須陀洹是梵語何得用無漏修習等釋之",
    "X37n0662_019:0598c09": "答須陀總名含諸別義譯者以總名存梵別義從華",
    "X37n0662_019:0598c10": "諸有此例其意咸爾。",
    "X37n0662_019:0598c11": "以初得故者最初證無漏故最初逆生死故後雖亦",
    "X37n0662_019:0598c12": "證亦逆更從新義以立別名故云後得者名斯陀含。",
    "X37n0662_019:0598c13": "經一者舊二者客者位位例說如須陀洹是舊名斯",
    "X37n0662_019:0598c14": "陀是客名是以二果雖亦逆流更從新得一來以立",
    "X37n0662_019:0598c15": "別稱。",
    "X37n0662_019:0598c16": "經一者解脫二者涅槃解脫是智德涅槃是斷德。",
    "X37n0662_019:0598c17": "上名通下者名雖通下解惑宛殊以初果求索二智",
    "X37n0662_019:0598c18": "菩提與菩薩上求義同故名菩薩以覺知義同故名",
    "X37n0662_019:0598c19": "為佛此約義同非譚理等然亦密表以接小乘。",
    "X37n0662_019:0598c20": "經正覺見道等者正觀諦理斷煩惱故。",
    "X37n0662_019:0598c21": "正覺因果者能覺知苦果集因滅果道因。",
    "X37n0662_019:0598c22": "正覺共道及以共道者所觀聖行望陰是共望諦不",
    "X37n0662_019:0598c23": "共於四諦下行義各別故名不共。",
    "X37n0662_019:0598c24": "前三諦下一一諸行皆通五陰故名為共。",
    "X37n0662_019:0599a01": "生死乍減無出鈍中者謂或減至六五等悉在鈍根",
    "X37n0662_019:0599a02": "中收。",
    "X37n0662_019:0599a03": "不應名向者若言初得道即名須陀洹者何故前十",
    "X37n0662_019:0599a04": "五心猶名為向十六心方名初果耶。",
    "X37n0662_019:0599a05": "既是初果等者此約初得為難若以初得名陀洹者",
    "X37n0662_019:0599a06": "如伏惑外道捨邪歸正便得三果既亦初得應名陀",
    "X37n0662_019:0599a07": "洹。",
    "X37n0662_019:0599a08": "經爾時具足八智者佛意但云得法在初名須陀洹",
    "X37n0662_019:0599a09": "不論於人猶未答三果之向所以迦葉次更問起。",
    "X37n0662_019:0599a10": "亦具八智十六行者此還據超越那含以難也。",
    "X37n0662_019:0599a11": "佛答又二等者經中偏約次第那含辨釋陀洹為初",
    "X37n0662_019:0599a12": "果義超越那含一向不論彼非常行之次第故。",
    "X37n0662_019:0599a13": "有漏即似解者即四善根位無漏即初果已上真解",
    "X37n0662_019:0599a14": "也。",
    "X37n0662_019:0599a15": "一毗曇師者釋甚無理一時併觀正當於共却云不",
    "X37n0662_019:0599a16": "共然此師意以併觀一諦不通於餘為共觀十六諦",
    "X37n0662_019:0599a17": "則別涉四諦故云不共終是不便。",
    "X37n0662_019:0599a18": "前三方便即停心及總別念處猶是外凡未得似解",
    "X37n0662_019:0599a19": "故共也。",
    "X37n0662_019:0599a20": "後四方便者即燸等四似解已明不與外凡共故曰",
    "X37n0662_019:0599a21": "不共。",
    "X37n0662_019:0599a22": "若初果下正消經文捨共十六行得不共等是約次",
    "X37n0662_019:0599a23": "第行人捨外凡入內凡位名捨共得不共此是有漏",
    "X37n0662_019:0599a24": "心中次第捨也。",
    "X37n0662_019:0599b01": "若超下消經阿那含人則不如是葢約超越人也。",
    "X37n0662_019:0599b02": "但作後四者以於外道法中無燸法等故故須修習",
    "X37n0662_019:0599b03": "既已伏八地惑故入見道即證三果。",
    "X37n0662_019:0599b04": "無漏下釋捨向果八智得得果八智也。",
    "X37n0662_019:0599b05": "故言捨向得果者捨十五心得十六心。",
    "X37n0662_019:0599b06": "那含下釋經阿那含人則不如是也以此句是雙結",
    "X37n0662_019:0599b07": "前有漏無漏之二故今隨兩文下牒句釋之。",
    "X37n0662_019:0599b08": "皆從中過者無漏心速疾雖從中過而不取果又如",
    "X37n0662_019:0599b09": "神通人飛行雖速里數非無解。",
    "X37n0662_019:0599b10": "此不便者以經云那含則不如是若如向解還是捨",
    "X37n0662_019:0599b11": "向得果則與須陀洹同豈是超越人耶。",
    "X37n0662_019:0599b12": "彼亦下此即數義既不符經故使人師進退重釋初",
    "X37n0662_019:0599b13": "約次第以初果對三果釋。",
    "X37n0662_019:0599b14": "初果定爾者以初果之前更無果故所以定當捨向",
    "X37n0662_019:0599b15": "得果。",
    "X37n0662_019:0599b16": "那含不爾者以那含豈但捨向得果亦乃捨果得果",
    "X37n0662_019:0599b17": "以三果前有二果故。",
    "X37n0662_019:0599b18": "若超下次以超越人對次第人釋。",
    "X37n0662_019:0599b19": "超越亦爾者以入十六心便得三果故還是捨向得",
    "X37n0662_019:0599b20": "果。",
    "X37n0662_019:0599b21": "既其下牒經結示以那含有超次二人不同故經云",
    "X37n0662_019:0599b22": "則不如是然此釋甚迂不如論家向云解此不便其",
    "X37n0662_019:0599b23": "言不誣。",
    "X37n0662_019:0599b24": "各有比現者欲界四諦下各有法智故云現也上二",
    "X37n0662_019:0599c01": "界四諦下各有類智故云比也。",
    "X37n0662_019:0599c02": "非十智中之八者八謂世智他心苦集滅道法比也",
    "X37n0662_019:0599c03": "并盡無生故為十。",
    "X37n0662_019:0599c04": "果唯一智者但取道類智是第十六心為初果也。",
    "X37n0662_019:0599c05": "方便之時具遊十六者即內凡時也。",
    "X37n0662_019:0599c06": "若依此例者四向既屬三果二向應屬初果也。",
    "X37n0662_019:0599c07": "但明正位者初果是無漏首故。",
    "X37n0662_019:0599c08": "見思道異者初果是最初見諦二向是重慮緣真故",
    "X37n0662_019:0599c09": "初果不攝二向四惑即三毒及慢二向則斷五品四",
    "X37n0662_019:0599c10": "惑二果斷六三向斷八俱是欲界四惑也。",
    "X37n0662_019:0599c11": "乃應下應問云見惑有十思惟何以但四。",
    "X37n0662_019:0599c12": "以思惟下釋出以見諦時五見及疑皆先斷故雖有",
    "X37n0662_019:0599c13": "餘氣攝入慢中故思但四如畢陵有慢習以過去為",
    "X37n0662_019:0599c14": "外道故豈非五見及疑在慢中耶。",
    "X37n0662_019:0599c15": "即上行人者即上流般也不經生即現般。",
    "X37n0662_019:0599c16": "九人者七名如經并轉世身證故成九。",
    "X37n0662_019:0599c17": "信解者即是信人人入修道轉名信解人也鈍根憑",
    "X37n0662_019:0599c18": "信進發真解故名信解。",
    "X37n0662_019:0599c19": "見得者是法行人轉入修道名為見得是利根人自",
    "X37n0662_019:0599c20": "以智熏見法得理故名見得故開善彈云此簡利鈍",
    "X37n0662_019:0599c21": "非是二人謂此非二種那含也。",
    "X37n0662_019:0599c22": "身證者還是信解見得二人入思惟道用無漏智斷",
    "X37n0662_019:0599c23": "上下分結發四禪四無色定即是用共念處修八背",
    "X37n0662_019:0599c24": "捨八勝處十一切處入九次第定三空事性兩障先",
    "X37n0662_019:0600a01": "已斷盡又斷非想事障滅緣理諸心心數法入滅盡",
    "X37n0662_019:0600a02": "定得此定故名身證那含何者入滅定似涅槃法安",
    "X37n0662_019:0600a03": "置身內息三界一切勞務身證想受滅故名身證又",
    "X37n0662_019:0600a04": "云但有身在心如水魚蟄虫是故奪之但名身證又",
    "X37n0662_019:0600a05": "俱舍云不還果修得滅定轉名身證滅定無心由身",
    "X37n0662_019:0600a06": "證得故名身證轉那含修羅漢向更不出觀斷八九",
    "X37n0662_019:0600a07": "十十二品修惑亦未即證羅漢。",
    "X37n0662_019:0600a08": "經無色界般涅槃者即上流般中有於二人一雜修",
    "X37n0662_019:0600a09": "者即樂慧即生五淨居二無雜修者即樂定即生無",
    "X37n0662_019:0600a10": "色言雜修者謂修多念有漏無漏等。",
    "X37n0662_019:0600a11": "於現身上者於欲界身即得那含羅漢二果也。",
    "X37n0662_019:0600a12": "遍四禪受生者此即遍沒人餘文遍十八天處委如",
    "X37n0662_019:0600a13": "第十五記今經據其大分但指四禪。",
    "X37n0662_019:0600a14": "利根亦不正關生數者未必生數多者便為鈍根只",
    "X37n0662_019:0600a15": "一生中亦有利鈍例如身子利盤特鈍亘由生數耶",
    "X37n0662_019:0600a16": "今以生數論之則生少者利鈍俱利生多者利鈍俱",
    "X37n0662_019:0600a17": "鈍故結云今約四禪故作此說。",
    "X37n0662_019:0600a18": "即是四句者以兩種二句合為四句也一有進無定",
    "X37n0662_019:0600a19": "二有定無進三但真四俱無。",
    "X37n0662_019:0600a20": "經無自在定者謂勤修觀解名精進從心難現名不",
    "X37n0662_019:0600a21": "自在懈怠有定翻前可知。",
    "X37n0662_019:0600a22": "經唯作有業無受生業者即多修慧解故云唯有作",
    "X37n0662_019:0600a23": "業能於中陰般涅槃上界定微故云無受生業所以",
    "X37n0662_019:0600a24": "不至色界此亦慧多定少人也。",
    "X37n0662_019:0600b01": "疏云即散業者謂慧解為散業。",
    "X37n0662_019:0600b02": "私謂下謂已捨欲界雖未至色而此中陰已屬色收",
    "X37n0662_019:0600b03": "即下經云離欲界已至色界邊乃得涅槃。",
    "X37n0662_019:0600b04": "既不受正生者未至色界受生也。",
    "X37n0662_019:0600b05": "一云下初標一非學下釋出。",
    "X37n0662_019:0600b06": "緣世諦心者世諦非前三果故非學非四果故非無",
    "X37n0662_019:0600b07": "學。",
    "X37n0662_019:0600b08": "緣真諦心者三果正在學地故。",
    "X37n0662_019:0600b09": "即被導心者謂所導心也非學非初果非無學非羅",
    "X37n0662_019:0600b10": "漢正是那含能導前世諦心至三果也。",
    "X37n0662_019:0600b11": "緣真心者即更緣理而修成四果向故名為學。",
    "X37n0662_019:0600b12": "修舊心即當位證真自名無學。",
    "X37n0662_019:0600b13": "失念心者一退果名失念二出觀同散心亦名失念。",
    "X37n0662_019:0600b14": "此解不可見文云等者此解指後解也不可見經云",
    "X37n0662_019:0600b15": "阿那含人有四種心便將四心純約那含釋也此破",
    "X37n0662_019:0600b16": "後解前解下取初師解義也。",
    "X37n0662_019:0600b17": "又言二是二非者即約四句二句是涅槃二句非涅",
    "X37n0662_019:0600b18": "槃也。",
    "X37n0662_019:0600b19": "還應下釋出其義。",
    "X37n0662_019:0600b20": "羅漢兩心者即空有兩心俱極果故是涅槃那含反",
    "X37n0662_019:0600b21": "此。",
    "X37n0662_019:0600b22": "若後解下此明四心俱在那含世諦即被導心失念",
    "X37n0662_019:0600b23": "心真諦即緣真心修舊心世諦兩心可滅故是涅槃",
    "X37n0662_019:0600b24": "真諦兩心不可滅故非涅槃。",
    "X37n0662_019:0600c01": "即生滅之人者滅謂般涅槃猶云生般之人也。",
    "X37n0662_019:0600c02": "常修行者生色界已長時修行方般涅槃但有勤修",
    "X37n0662_019:0600c03": "無速進道俱舍名有行般也。",
    "X37n0662_019:0600c04": "不待自勤者謂不候精勤修道也大論云生色界已",
    "X37n0662_019:0600c05": "不經又修無功用行而般涅槃勤修速進二道俱無",
    "X37n0662_019:0600c06": "故云無行然疏以行滅為鈍不行為利者且約一義",
    "X37n0662_019:0600c07": "亦可互為利鈍。",
    "X37n0662_019:0600c08": "生尼吒等者尼吒即色究竟天不用處即無所有處",
    "X37n0662_019:0600c09": "也雖生無色不名無色般但名上流以涉色界來故。",
    "X37n0662_019:0600c10": "答云(至)不名上流者若准俱舍正是上流中全超半",
    "X37n0662_019:0600c11": "超人也即生尼吒是樂慧全超生不用處是樂定全",
    "X37n0662_019:0600c12": "超未至即半超也。",
    "X37n0662_019:0600c13": "第三成前第一者外能論議由內具智慧樂寂靜故",
    "X37n0662_019:0600c14": "能修三昧。",
    "X37n0662_019:0600c15": "第四還成前有五差等者修熏禪有五品差別故生",
    "X37n0662_019:0600c16": "五淨居不同。",
    "X37n0662_019:0600c17": "於第四下此第四番既成前五差故須對前辨釋其",
    "X37n0662_019:0600c18": "義方顯文中二解初引數師次引論師應以數義為",
    "X37n0662_019:0600c19": "正。",
    "X37n0662_019:0600c20": "言兩無漏挾熏等者應有五種差別俱舍云由雜修",
    "X37n0662_019:0600c21": "五品生有五淨居言五品者一下二中三上四上勝",
    "X37n0662_019:0600c22": "五上極然此五品所資業體是一由能資因行相不",
    "X37n0662_019:0600c23": "同故此五品心資時皆有加行根本且初下品心資",
    "X37n0662_019:0600c24": "者謂此行者先入第四禪定已於此定中先起多念",
    "X37n0662_019:0601a01": "無漏心相續現前後又起多念有漏心相續現前後",
    "X37n0662_019:0601a02": "又起多念無漏心相續現前如是漸漸減少至二念",
    "X37n0662_019:0601a03": "無漏二念有漏二念無漏時名為雜修加行圓滿又",
    "X37n0662_019:0601a04": "起一念無漏一念有漏一念無漏至此名為根本成",
    "X37n0662_019:0601a05": "滿謂前後是無漏中間是有漏間雜修故名為雜修",
    "X37n0662_019:0601a06": "由此資於廣果天故業從廣果沒便生無煩此乃下",
    "X37n0662_019:0601a07": "品夾熏也其中品等委如析玄記。",
    "X37n0662_019:0601a08": "經云無小天即色究竟善可見即善現天小廣即無",
    "X37n0662_019:0601a09": "煩天餘名並同。",
    "X37n0662_019:0601a10": "上已兼釋第五人竟者即於上流中明樂定人入無",
    "X37n0662_019:0601a11": "色已當兼釋無色般也委論體狀如第十五記。",
    "X37n0662_019:0601a12": "天須菩提等者此名待時解脫人也由資緣備足乃",
    "X37n0662_019:0601a13": "得道果然則或奢或儉去就在人故渾俱羅衣直五",
    "X37n0662_019:0601a14": "錢天須菩提房嚴七寶雖豐約有異而俱證聖果既",
    "X37n0662_019:0601a15": "是機宜則從所好雖然與其奢也寧儉。",
    "X37n0662_019:0601a16": "論師亦有下引論家自有二師釋義不同亦有同數",
    "X37n0662_019:0601a17": "人義說上二界無初人或人故云亦有同前云無即",
    "X37n0662_019:0601a18": "同前數解也。",
    "X37n0662_019:0601a19": "或云下此亦論師明上界有初入人也故引普曜為",
    "X37n0662_019:0601a20": "證。",
    "X37n0662_019:0601a21": "而有此文下此數家對普曜和會謂信法行人在欲",
    "X37n0662_019:0601a22": "界時已在四善根位故云初在方便出觀之後生於",
    "X37n0662_019:0601a23": "色界值佛聞法小得道果故知元始發心還在欲界",
    "X37n0662_019:0601a24": "八萬諸天得法眼淨葢此人也。",
    "X37n0662_019:0601b01": "羅漢中乘者中乘支佛也。",
    "X37n0662_019:0601b02": "經悉是佛性者始自闡提三障即三德終乎如來究",
    "X37n0662_019:0601b03": "竟三德雖善惡等七人之殊而不離於佛性水也。",
    "X37n0662_019:0601b04": "涅槃無因那得名果者此據如來於靜師子吼品廣",
    "X37n0662_019:0601b05": "明涅槃是果無因故今舉為難若無因者云何名果",
    "X37n0662_019:0601b06": "為此難者欲使如來辨因顯果令人修證。",
    "X37n0662_019:0601b07": "經亦名沙門是因下句是果先明七果等者為顯涅",
    "X37n0662_019:0601b08": "槃異前六也而經中皆對果辨遠近之因皆以親的",
    "X37n0662_019:0601b09": "為近因疎助為遠因不約時為遠近也經餘殘果中",
    "X37n0662_019:0601b10": "第三身延年益壽是其果體下名遠因復言即是延",
    "X37n0662_019:0601b11": "年益壽謂所施衣食能延他之年益他之壽故指衣",
    "X37n0662_019:0601b12": "食以為遠因不論壽體經平等果即淨土果故以十",
    "X37n0662_019:0601b13": "善為近因復以三灾為疎因三灾起時眾生能改惡",
    "X37n0662_019:0601b14": "修善故為增劫之種。",
    "X37n0662_019:0601b15": "答其後問具於三義者此之三義在下問答文但以",
    "X37n0662_019:0601b16": "此中已含三意迦葉不曉故更問之於是如來顯示",
    "X37n0662_019:0601b17": "三義也。",
    "X37n0662_019:0601b18": "經即八正道等者沙門等名該乎偏小要其所歸無",
    "X37n0662_019:0601b19": "越一實故八正即無作道品是住前圓因。",
    "X37n0662_019:0601b20": "經永斷一切貪嗔癡等此分破無明及究竟破是因",
    "X37n0662_019:0601b21": "果也。",
    "X37n0662_019:0601b22": "經是名下雙結是名沙門結前八正沙門果結前永",
    "X37n0662_019:0601b23": "斷。",
    "X37n0662_019:0601b24": "經斷一切乏者一切眾生在生死中饉乏無漏財食",
    "X37n0662_019:0601c01": "今修八正得無漏財能斷此乏故云斷乏則道是能",
    "X37n0662_019:0601c02": "斷乏是所斷。",
    "X37n0662_019:0601c03": "經斷一切道者偏教能斷之道今亦斷之是知斷乏",
    "X37n0662_019:0601c04": "是斷生死斷道是斷涅槃則正顯中道無作八正是",
    "X37n0662_019:0601c05": "沙門義故疏云斷餘乏乃至即雙非意也。",
    "X37n0662_019:0601c06": "經永斷三世生因緣者明其因亡亦斷三界五陰身",
    "X37n0662_019:0601c07": "者彰其果喪。",
    "X37n0662_019:0601c08": "其向屬何所攝者支佛雖一坐斷惑而有果向之異",
    "X37n0662_019:0601c09": "婆沙云緣覺先離八地惑一坐證覺更於九地次第",
    "X37n0662_019:0601c10": "而修更起無間解脫二隨下八地中雖不斷惑觀行",
    "X37n0662_019:0601c11": "次第法爾故也地地各有一十八心九地便成一百",
    "X37n0662_019:0601c12": "六十二心先道十六合一百七十八心故知先離八",
    "X37n0662_019:0601c13": "地惑時名支佛向也故今問之於七人中為屬何攝",
    "X37n0662_019:0601c14": "答中二初反舉前文二亦是下例成今義。",
    "X37n0662_019:0601c15": "本取住為第六者正取那含果為第六人也。",
    "X37n0662_019:0601c16": "亦是本果等者前那含既取本果為第六例今支佛",
    "X37n0662_019:0601c17": "亦取本果為第七人故支佛之向在第六攝問第六",
    "X37n0662_019:0601c18": "是三果支佛一坐斷惑豈有三果耶答且據一坐斷",
    "X37n0662_019:0601c19": "中欲惑盡時以說若通而言之支佛向亦屬三四等",
    "X37n0662_019:0601c20": "此答未遣難者雖云波羅蜜飜到彼岸然六度之名",
    "X37n0662_019:0601c21": "還是因稱故未遣難。",
    "X37n0662_019:0601c22": "別有意也者此既三乘共位即是別圓接通及別圓",
    "X37n0662_019:0601c23": "地住俱是分證三德名到彼岸故經云菩薩及佛具",
    "X37n0662_019:0601c24": "足成就又云得六波羅蜜果故是知菩薩分果佛究",
    "X37n0662_019:0602a01": "竟果若地住已前及通菩薩雖行六度不名具足成",
    "X37n0662_019:0602a02": "就非是果也。",
    "X37n0662_019:0602a03": "佛性亦有亦無者未來必得亦有未有現用故亦無。",
    "X37n0662_019:0602a04": "即是兩破者若云闡提得菩提名染著不得名虗妄",
    "X37n0662_019:0602a05": "能破此二故也。",
    "X37n0662_019:0602a06": "以別破通者以通別二教隣接故且以別破通具論",
    "X37n0662_019:0602a07": "亦是以圓破通也別約證道義與圓同故且約別。",
    "X37n0662_019:0602a08": "故七人等者通教非但因位不修無量三學佛亦未",
    "X37n0662_019:0602a09": "修悉須改觀所以破之令其改觀雖云果上無人為",
    "X37n0662_019:0602a10": "接初機且作實說故通教佛亦在不修之數。",
    "X37n0662_019:0602a11": "以通涅槃為河者明此七人但過分段河未度變易",
    "X37n0662_019:0602a12": "河也。",
    "X37n0662_019:0602a13": "經作五逆犯四重者由未見佛性則成逆中道理犯",
    "X37n0662_019:0602a14": "中道戒也其第七人未出變易通名沈沒。",
    "X37n0662_019:0602a15": "第二出人者即是改觀人也。",
    "X37n0662_019:0602a16": "經近善知識等即是近圓知識發圓三慧修圓三品",
    "X37n0662_019:0602a17": "度變易河分到三德如經。",
    "X37n0662_019:0602a18": "經是名染著者若云闡提不修自得菩提作此說者",
    "X37n0662_019:0602a19": "名染著人若言闡提永不成佛名虗妄人染著謂執",
    "X37n0662_019:0602a20": "理迷事故謂闡提自得虗妄謂執權謗實故謂不得",
    "X37n0662_019:0602a21": "若言闡提不斷善性若改修惡則得菩提乃能離斯",
    "X37n0662_019:0602a22": "二過。",
    "X37n0662_019:0602a23": "經異想異說者由想不當正理故令口異說。",
    "X37n0662_019:0602a24": "經謗佛法僧者謗身中一體三寶也。",
    "X37n0662_019:0602b01": "後之三句等者即是就眾生有佛性無佛性三句疏",
    "X37n0662_019:0602b02": "文解釋連接上科故至此中指云後之三句耳。",
    "X37n0662_019:0602b03": "總結大宗者佛性是一經之宗主故今總以結之。",
    "X37n0662_019:0602b04": "佛性之理者若是數法則屬三世由非數故是常住",
    "X37n0662_019:0602b05": "也。",
    "X37n0662_019:0602b06": "經一切善不善等者因通善惡果唯無記謂九界因",
    "X37n0662_019:0602b07": "果即佛界性故云盡名佛性。",
    "X37n0662_019:0602b08": "或因中說果等者只由因果理同生佛不二故作此",
    "X37n0662_019:0602b09": "說。",
    "X37n0662_019:0602b10": "四結隨自意語者以三號結示也。",
    "X37n0662_019:0602b11": "初明佛性同處空等者初明同則顯心性體遍以一",
    "X37n0662_019:0602b12": "切萬法攝屬於心心外無餘豈復甄隔故虗空周遍",
    "X37n0662_019:0602b13": "以喻斯理。",
    "X37n0662_019:0602b14": "次明異虗空者以此佛性只是有情本具真性周遍",
    "X37n0662_019:0602b15": "故須簡異木石及妄惑小乘此則似異虗空有所不",
    "X37n0662_019:0602b16": "遍然妄惑小乘及以瓦石悉由心變當體是心故次",
    "X37n0662_019:0602b17": "雖說異未常不同初雖說同未常不異。",
    "X37n0662_019:0602b18": "三破外道等者既以虗空喻性須知能喻之空不同",
    "X37n0662_019:0602b19": "外人所執金錍論判此經初同虗空文為實次異虗",
    "X37n0662_019:0602b20": "空為權今疏主意同異咸實各有深致如顯性錄和",
    "X37n0662_019:0602b21": "會。",
    "X37n0662_019:0602b22": "此乃法王正典者同異悉佛說故。",
    "X37n0662_019:0602b23": "眼所見虗空者外道不達虗空之性乃於所見空一",
    "X37n0662_019:0602b24": "顯色妄有推度如下十番亦猶此方丘光庭等推度",
    "X37n0662_019:0602c01": "海潮悉隨情見。",
    "X37n0662_019:0602c02": "是無故不得有三世者虗空是無則無對待對待既",
    "X37n0662_019:0602c03": "絕故無三世。",
    "X37n0662_019:0602c04": "無即是常者以體性虗無絕遷改故。",
    "X37n0662_019:0602c05": "佛性是有者虗空雖常以百千方便終不能見故是",
    "X37n0662_019:0602c06": "無佛性亦常以修道方便則得見之故是有。",
    "X37n0662_019:0602c07": "佛性不全有者但約可證故云是有非是有法故不",
    "X37n0662_019:0602c08": "全有。",
    "X37n0662_019:0602c09": "經如虗空華者全空是華華處即空故非三世。",
    "X37n0662_019:0602c10": "不復細開者此段經有標釋結以可見故不更細開",
    "X37n0662_019:0602c11": "經得菩提已於一切法無罣礙者楞嚴云發真還源",
    "X37n0662_019:0602c12": "十方虗空一時消殞金錍曰一佛成道法界無非此",
    "X37n0662_019:0602c13": "佛之依正此皆佛性究竟開發也又此三文顯常雖",
    "X37n0662_019:0602c14": "同義或小別初非三世約豎明常也次非內外約橫",
    "X37n0662_019:0602c15": "明常也三無罣閡約非橫非豎明常也又迦葉以眾",
    "X37n0662_019:0602c16": "生佛性為問而佛於三文悉約果地為答者意明因",
    "X37n0662_019:0602c17": "果不二生佛無差故問因而答果也此之深旨不可",
    "X37n0662_019:0602c18": "不了此文既然餘皆倣此。",
    "X37n0662_019:0602c19": "虗空非三世而名為有者應云而不名為有文逸不",
    "X37n0662_019:0602c20": "字或恐文誤但改有為空其義自便非逸字也以向",
    "X37n0662_019:0602c21": "經云虗空無故非三世今云名為有者訛也。",
    "X37n0662_019:0602c22": "而名為常者向經云佛性常故非三世攝佛性是有",
    "X37n0662_019:0602c23": "非世故常。",
    "X37n0662_019:0602c24": "同無下結難虗空涅槃同無三世何不虗空同涅槃",
    "X37n0662_019:0603a01": "是有故云何不同有。",
    "X37n0662_019:0603a02": "只為將護等者此荊溪助顯章安之意也故知佛性",
    "X37n0662_019:0603a03": "異虗空義非但對於圓機亦為滅後別機故作此說",
    "X37n0662_019:0603a04": "言將護者謂好權者聞實必謗謗則起惡故佛為將",
    "X37n0662_019:0603a05": "調攝護此機緣故所以且作異義釋之若謂不然如",
    "X37n0662_019:0603a06": "云瓦石永非豈二乘煩惱亦永非耶以世人共許煩",
    "X37n0662_019:0603a07": "惱即菩提小乘即大乘故。",
    "X37n0662_019:0603a08": "忽有機緣者圓頓機也。",
    "X37n0662_019:0603a09": "不可不說者既對圓機應云煩惱即涅槃乃至瓦石",
    "X37n0662_019:0603a10": "即佛性。",
    "X37n0662_019:0603a11": "但依下答者即下經云無非虗空對於虗空也既虗",
    "X37n0662_019:0603a12": "空無對正明佛性一如。",
    "X37n0662_019:0603a13": "不唯正報者大小兩乘所談色陰則收內外之色內",
    "X37n0662_019:0603a14": "謂六根即正報也外謂六塵即依報也世人既許五",
    "X37n0662_019:0603a15": "陰即佛性若云瓦石無性者即是不信陰有佛性也",
    "X37n0662_019:0603a16": "世人不曉旨妄執瓦石非性之談以拒一切唯心之",
    "X37n0662_019:0603a17": "義廣如金錍論中說。",
    "X37n0662_019:0603a18": "以虗空無待者即解經無非虗空對於虗空謂一切",
    "X37n0662_019:0603a19": "世間無有一處不是虗空而與虗空作對待者故云",
    "X37n0662_019:0603a20": "無非等可喻佛性遍一切處若依若正無非佛性此",
    "X37n0662_019:0603a21": "乃以虗空之絕待喻佛性之絕待也故不二門云十",
    "X37n0662_019:0603a22": "方諸佛法界有情性體無殊一切咸徧誰云內外色",
    "X37n0662_019:0603a23": "心己他然空及佛性各有待絕二義下問答當明今",
    "X37n0662_019:0603a24": "以佛性待義對虗空絕義故有不同故云虗空無待",
    "X37n0662_019:0603b01": "涅槃有待等若依金錍論即判前文瓦石非佛性者",
    "X37n0662_019:0603b02": "是權教緣了之性此明虗空周遍者是用實教正因",
    "X37n0662_019:0603b03": "結難與疏主釋義不同不須用彼釋此然則章安荊",
    "X37n0662_019:0603b04": "溪兩釋並通故無優劣如顯性錄明之。",
    "X37n0662_019:0603b05": "虗空亦對非空者對森羅萬像說有太虗即是相待",
    "X37n0662_019:0603b06": "義何謂虗空是絕待耶故云何故非待。",
    "X37n0662_019:0603b07": "解云下據斯釋義足見章安深曉經旨乃知涅槃虗",
    "X37n0662_019:0603b08": "空法合本齊但對機宜且作異說應知涅槃虗空各",
    "X37n0662_019:0603b09": "具待絕即絕而待故成玅有即待而絕故是妙無既",
    "X37n0662_019:0603b10": "待體即絕則佛性豈除於瓦瓦絕體具待則性遍還",
    "X37n0662_019:0603b11": "指於有情故知疏文微而顯宛而成章非疏主聖師",
    "X37n0662_019:0603b12": "誰能述之。",
    "X37n0662_019:0603b13": "涅槃本絕而名為待者涅槃等三全煩惱等是故云",
    "X37n0662_019:0603b14": "本絕而欲令斷惑證理故折挫凡夫云煩惱非涅槃",
    "X37n0662_019:0603b15": "欲令不起小志及以撥無故折挫二乘等云闡提支",
    "X37n0662_019:0603b16": "佛非如來欲敦逼眾生令反觀自心故云瓦石非佛",
    "X37n0662_019:0603b17": "性此皆對治之意故云而名為待也。",
    "X37n0662_019:0603b18": "虗空本待者太虗對於萬象故曰本待今據萬象之",
    "X37n0662_019:0603b19": "虗亦不離空故云而名為絕是知法喻各具待絕二",
    "X37n0662_019:0603b20": "義佛對機宜法且約待喻但約絕故使涅槃虗空常",
    "X37n0662_019:0603b21": "住則同有無乃異。",
    "X37n0662_019:0603b22": "玅有等者由待絕相即故得玅名。",
    "X37n0662_019:0603b23": "此即不倒者經文且約絕待之喻對相待之法以明",
    "X37n0662_019:0603b24": "義異故不可以相即為例又復應知經云涅槃等三",
    "X37n0662_019:0603c01": "只是同體異名而已故前經云涅槃即如來如來即",
    "X37n0662_019:0603c02": "佛性若欲分別不無差別是明涅槃是果證寂滅之",
    "X37n0662_019:0603c03": "法故非煩惱喧動之法如來即能證圓極之人故非",
    "X37n0662_019:0603c04": "二乘偏小之人佛性即因中所具之理故非瓦石頑",
    "X37n0662_019:0603c05": "礙之事此乃相待義也若絕待明之涅槃即解脫如",
    "X37n0662_019:0603c06": "來即般若佛性即法身又涅槃攝三涅槃如來攝三",
    "X37n0662_019:0603c07": "身佛性攝三因是則展轉總別悉皆具三此三即一",
    "X37n0662_019:0603c08": "一三三一因果咸然生佛無殊依正何別虗空絕待",
    "X37n0662_019:0603c09": "可得喻之尋此經文宜知此意。",
    "X37n0662_019:0603c10": "涅槃有對者即對有為煩惱說涅槃寂滅也。",
    "X37n0662_019:0603c11": "即是無者下只由虗空是無四大是有有無雖異而",
    "X37n0662_019:0603c12": "並無待對故以無待之義互難令同初難令四大同",
    "X37n0662_019:0603c13": "空次難令空同四大初云四大無對等者若佛宣說",
    "X37n0662_019:0603c14": "世間無有一處無空不得對無說空為有者且世間",
    "X37n0662_019:0603c15": "色處悉有四大亦無一處而無四大無無可對亦應",
    "X37n0662_019:0603c16": "不得說大為有故云亦應是無。",
    "X37n0662_019:0603c17": "四大無對等者若謂世間無有無四大處可以形對",
    "X37n0662_019:0603c18": "而猶得名四大為有世間雖復無處無空可以形對",
    "X37n0662_019:0603c19": "何為不得說空為有故云亦應是有。",
    "X37n0662_019:0603c20": "此文不易者以四大並空義旨幽隱誡學者宜在研",
    "X37n0662_019:0603c21": "詳故云不易。",
    "X37n0662_019:0603c22": "無形四大對於四大者謂絓是色法俱是四大無有",
    "X37n0662_019:0603c23": "一物不是四大而為待對也。",
    "X37n0662_019:0603c24": "雖無外許等者許處也謂無外處非四大物來與是",
    "X37n0662_019:0604a01": "四大物作對以四大徧故也。",
    "X37n0662_019:0604a02": "名自相對者對火熱有水冷對風輕有地重待對宛",
    "X37n0662_019:0604a03": "然豈同虗空但一而已。",
    "X37n0662_019:0604a04": "涅槃有十五句(至)所以無者此正以涅槃待義對虗",
    "X37n0662_019:0604a05": "空絕義以示不同問胡不約涅槃絕義令與喻齊又",
    "X37n0662_019:0604a06": "胡不約虗空待義令與法合答舉待對絕以示不齊",
    "X37n0662_019:0604a07": "者葢時機所宜因茲得益故佛作此明問虗空待絕",
    "X37n0662_019:0604a08": "其義易明涅槃二義若為分判答待義約修約事故",
    "X37n0662_019:0604a09": "離煩惱絕義約性約理無所不遍以修冥性以性達",
    "X37n0662_019:0604a10": "修文雖兩分理終一貫。",
    "X37n0662_019:0604a11": "經涅槃是有總明異空次別顯之為智所照名為可",
    "X37n0662_019:0604a12": "見為心契會說為可證具足平等法門之身及不思",
    "X37n0662_019:0604a13": "議變化之身故云是色可為行者尋求趣入名為足",
    "X37n0662_019:0604a14": "迹可以言論稱曰章句體備萬德稱之為有德狀殊",
    "X37n0662_019:0604a15": "分說之為相為心攀歷故名為緣眾生同趣名歸依",
    "X37n0662_019:0604a16": "處離世紛動說為寂靜體無暗障名曰光明永絕危",
    "X37n0662_019:0604a17": "怖稱曰安隱究竟所到故云彼岸。",
    "X37n0662_019:0604a18": "是故得名非三世攝者總以結之總別及結共十五",
    "X37n0662_019:0604a19": "句。",
    "X37n0662_019:0604a20": "第三破外道計空者世性眼所見空不堪為佛性喻",
    "X37n0662_019:0604a21": "故廣破之。",
    "X37n0662_019:0604a22": "空是明色者此顯數義全同外計虗空。",
    "X37n0662_019:0604a23": "雖無不可說常者解有二義一者空實是常以外道",
    "X37n0662_019:0604a24": "不達空性妄計為光明故則成無常二者太虗空性",
    "X37n0662_019:0604b01": "於世間為常以實理說亦是無常何者由妄心變造",
    "X37n0662_019:0604b02": "故由妄心分別故故楞嚴云迷妄有虗空依空立世",
    "X37n0662_019:0604b03": "界又一人發真還源十方虗空一時消隕故云終是",
    "X37n0662_019:0604b04": "無常也雖通兩說前義為正。",
    "X37n0662_019:0604b05": "言亦可下恐人作常住義釋更重示之尚書云雖悔",
    "X37n0662_019:0604b06": "可追葢言不可追也與今意同。",
    "X37n0662_019:0604b07": "真諦有重數者光宅者謂小乘所證大乘所證既殊",
    "X37n0662_019:0604b08": "即是重數則同虗空滿處即無空處乃有。",
    "X37n0662_019:0604b09": "簫管下舉事顯空是次第法亦如去除牆壁空相漸",
    "X37n0662_019:0604b10": "現豈非虗空次第而得簫者風俗通云舜作簫其形",
    "X37n0662_019:0604b11": "參差以象鳳翼五經通經云編竹為之長尺有五十",
    "X37n0662_019:0604b12": "爾雅云簫大者二十三管無底小者十六管有底。",
    "X37n0662_019:0604b13": "門向者向牕也詩云塞向墐尸。",
    "X37n0662_019:0604b14": "有中無空者有物質閡則不得空故知空在空處。",
    "X37n0662_019:0604b15": "空在有處者如鑿石為窟於中得空和土為缾圍空",
    "X37n0662_019:0604b16": "在內豈非空在有處於無物處無由取空故云無處",
    "X37n0662_019:0604b17": "無空。",
    "X37n0662_019:0604b18": "如濕爛等者此約虗空是滅懷義當爛故無未爛故",
    "X37n0662_019:0604b19": "有故於此物以顯空義若本無物滅壞何施物若尚",
    "X37n0662_019:0604b20": "堅未有壞相故單有單無俱無空也故經云二處無",
    "X37n0662_019:0604b21": "故。",
    "X37n0662_019:0604b22": "經畫虗空至海水者畫作虗空如漫漫海水之相此",
    "X37n0662_019:0604b23": "顯虗空既其可畫則知可作。",
    "X37n0662_019:0604b24": "一異業合等者空靜物動兩聚一處名異業合鳥喻",
    "X37n0662_019:0604c01": "物業樹喻空業。",
    "X37n0662_019:0604c02": "二業共合等者空物俱動兩聚一處名共業合。",
    "X37n0662_019:0604c03": "空亦合物等物前空縮物退空進故知亦業亦動故",
    "X37n0662_019:0604c04": "以兩羊喻之。",
    "X37n0662_019:0604c05": "物只是體等者如人身是體而有去來之用有體則",
    "X37n0662_019:0604c06": "有用故云此二事體用已合也。",
    "X37n0662_019:0604c07": "空即是體等者如室中空空即是體而有容受牀榻",
    "X37n0662_019:0604c08": "人物等用。",
    "X37n0662_019:0604c09": "用此體用已合者即空體用及物體用有空必能容",
    "X37n0662_019:0604c10": "受有物必能移動故云已合。",
    "X37n0662_019:0604c11": "後更兩兩共合者兩兩即四指以喻空物各有體用",
    "X37n0662_019:0604c12": "如身入室中則是兩兩共合也思之甚易見。",
    "X37n0662_019:0604c13": "或心神等覺者百論第一云外曰實有神如僧佉經",
    "X37n0662_019:0604c14": "中說覺相是神內曰神覺為一耶為異耶外曰神覺",
    "X37n0662_019:0604c15": "一也內曰覺若神相神無常若覺是神相者覺無常",
    "X37n0662_019:0604c16": "故神應無常譬如熱是火相熱無常故火亦無常然",
    "X37n0662_019:0604c17": "今所計與彼意同是故引之。",
    "X37n0662_019:0604c18": "唯破後合者既云先無後有則是破兩兩相合不破",
    "X37n0662_019:0604c19": "前空體用及物體用自合也。",
    "X37n0662_019:0604c20": "有則俱時者既有於空必能容受既有於物必能動",
    "X37n0662_019:0604c21": "移豈可言先有空時無容受用等耶故前合不可作",
    "X37n0662_019:0604c22": "無常破之問若然應前合是常住耶答體實無常且",
    "X37n0662_019:0604c23": "以彼體用同時作先無後有破義不顯故且置之。",
    "X37n0662_019:0604c24": "而淺下據世間淺識之人說空物體用既有前後還",
    "X37n0662_019:0605a01": "屬無常故先無今有之言亦破前合。",
    "X37n0662_019:0605a02": "經如世間法即是舉譬也。",
    "X37n0662_019:0605a03": "不得言一可解者如前難應有多空也。",
    "X37n0662_019:0605a04": "舉五大住倒破可尋者五大即四大并空而經中不",
    "X37n0662_019:0605a05": "明火大正言嚴世土輪依水輪水輪依風輪風輪依",
    "X37n0662_019:0605a06": "空也經中皆舉本顯末明其所依是無常故能依無",
    "X37n0662_019:0605a07": "常於中四對一草木依地二地依於水三水依於風",
    "X37n0662_019:0605a08": "四風依於空為顯第四舉餘類之一一對中皆初明",
    "X37n0662_019:0605a09": "其末依於本後就本中辨明無常類顯於末是中宣",
    "X37n0662_019:0605a10": "說虗空無常令風無常從他意說非佛自義論佛自",
    "X37n0662_019:0605a11": "義虗空無法不為物依。",
    "X37n0662_019:0605a12": "經若無常下以空無常破常破遍此乃反難非顯正",
    "X37n0662_019:0605a13": "義若論正義空是常遍則非無常非無常故非物所",
    "X37n0662_019:0605a14": "依。",
    "X37n0662_019:0605a15": "習解除惑用者即廣明中道中第三段也。",
    "X37n0662_019:0605a16": "若無此觀者二乘及偏菩薩無中道觀不能破大煩",
    "X37n0662_019:0605a17": "惱所以於世有諍。",
    "X37n0662_019:0605a18": "先明如來二明菩薩者此舉極果真因俱無有諍。",
    "X37n0662_019:0605a19": "世間智人者即圓解成就之人。",
    "X37n0662_019:0605a20": "故與物和者稱機適會故名為和。",
    "X37n0662_019:0605a21": "違於佛旨者如前二十一雙諍論。",
    "X37n0662_019:0605a22": "況世間人者尚與佛諍況復世人寧不與諍。",
    "X37n0662_019:0605a23": "次列十法者經明十法並須約圓釋之信三障即三",
    "X37n0662_019:0605a24": "德方名無諍下九例爾又此十法與前師子吼中修",
    "X37n0662_019:0605b01": "十相義同文或小異即今內善思惟前名寂靜是中",
    "X37n0662_019:0605b02": "智慧前為第十此為第七今云憐愍眾生前名惠施",
    "X37n0662_019:0605b03": "法身破壞者以迷惑故法身不顯名之為壞法身不",
    "X37n0662_019:0605b04": "顯由無觀智即壞報身境智不顯豈有應用即壞應",
    "X37n0662_019:0605b05": "身故云三身盡壞。",
    "X37n0662_019:0605b06": "即是觀不觀者觀即初句不觀即第二句。",
    "X37n0662_019:0605b07": "經說是二義者有無二義也。",
    "X37n0662_019:0605b08": "離諸結漏者既是中觀所治漏義通於界外。",
    "X37n0662_019:0605b09": "因於外緣者五塵境也。",
    "X37n0662_019:0605b10": "說者或小不同者偈云欲欲知汝過皆由思覺生若",
    "X37n0662_019:0605b11": "能斷思覺知汝即無有涉云如來昔住王舍城中阿",
    "X37n0662_019:0605b12": "難乞食有女攜兒就井汲水女見阿難容儀端正心",
    "X37n0662_019:0605b13": "生愛著注目不捨不覺以索繫兒死因生悔心故說",
    "X37n0662_019:0605b14": "斯偈乞食還以白佛佛令阿難受持是偈云是過去",
    "X37n0662_019:0605b15": "佛宣說彼女甞聞非女智力而能演說故云或小不",
    "X37n0662_019:0605b16": "同疏云欲欲二字是問起之辭不在偈文之內。",
    "X37n0662_019:0605b17": "無明與我見合者無明與三界見惑合為一。",
    "X37n0662_019:0605b18": "簡異欲漏者明上二界一一禪地各自緣於塵境能",
    "X37n0662_019:0605b19": "生漏心故經云於欲界中因緣又一心支為內四支",
    "X37n0662_019:0605b20": "為外。",
    "X37n0662_019:0605b21": "經不能了知我及我所不別內外者正辨無明之相",
    "X37n0662_019:0605b22": "也澤州云我及我所汎解有四一神主為我諸陰為",
    "X37n0662_019:0605b23": "所二假人為我假法為所三內法名我外法為所四",
    "X37n0662_019:0605b24": "佛性名我真中所有德義差別說為我所故上經云",
    "X37n0662_019:0605c01": "知我我所是人出世不知前三本無不識第四本有",
    "X37n0662_019:0605c02": "名曰無明內外解亦多種一眾生名內外法名外二",
    "X37n0662_019:0605c03": "陰界等事相為外苦無常等法相為內三有法為外",
    "X37n0662_019:0605c04": "空理為內四真法為內情想為外五真性為內真用",
    "X37n0662_019:0605c05": "為外不識此等名曰無明。",
    "X37n0662_019:0605c06": "先釋互為因果者不善思惟生於無明則不善是因",
    "X37n0662_019:0605c07": "無明是果無明生不善思惟則無明為因不善為果",
    "X37n0662_019:0605c08": "釋增長者以此二法同能生長一切煩惱故。",
    "X37n0662_019:0605c09": "譬結者如子生牙子是近因四大遠因煩惱亦爾不",
    "X37n0662_019:0605c10": "善思惟以為近因無明生煩惱為遠因又由無明故",
    "X37n0662_019:0605c11": "不善思惟即以無明為近因先起思惟亦爾。",
    "X37n0662_019:0605c12": "先唱有兩者經是內無明即獨頭經因於無明至內",
    "X37n0662_019:0605c13": "外因即相應名外無明經若說至無我是釋內無明",
    "X37n0662_019:0605c14": "直爾障理名獨頭無明既云不識無常等豈非障理",
    "X37n0662_019:0605c15": "經從若說至我所是釋外無明謂與諸使相應而起",
    "X37n0662_019:0605c16": "名相應無明既為一切煩惱因緣豈非相應。",
    "X37n0662_019:0605c17": "疏云從生是外漏等者但解外無明義也謂從內無",
    "X37n0662_019:0605c18": "明生諸煩惱復受外名而無明但是一也又下疏云",
    "X37n0662_019:0605c19": "內心不了名內無明不別外事即外無明。",
    "X37n0662_019:0605c20": "結兩果者即二無明感生死果故云兩果。",
    "X37n0662_019:0605c21": "能焦因緣者以中道觀火燋因緣之炷雖涅槃無始",
    "X37n0662_019:0605c22": "而令有始故初住證乎三德雖生死無終而令有終",
    "X37n0662_019:0605c23": "故初住破彼無明故云成有始終。",
    "X37n0662_019:0605c24": "飜彼生死歸涅槃終者終字誤應云歸涅槃理未治",
    "X37n0662_019:0606a01": "本亦作理字且涅槃無終而有始不應云終。",
    "X37n0662_019:0606a02": "亦招陰果者諸漏是惑因能招生死陰果。",
    "X37n0662_019:0606a03": "欲自相生者欲字誤應云各自相生。",
    "X37n0662_019:0606a04": "還復取相下兩義釋經初約取好惡相生貪嗔者名",
    "X37n0662_019:0606a05": "愛因緣。",
    "X37n0662_019:0606a06": "次或復下明愛在心未是取相但取相之惑由內愛",
    "X37n0662_019:0606a07": "而生故經云愛因緣故而能生長等。",
    "X37n0662_019:0606a08": "無漏無果報者修無漏者無生死果報也下文自釋",
    "X37n0662_019:0606a09": "是因中說果者心是因身是果由修初經定心為因",
    "X37n0662_019:0606a10": "故感梵天身果今因中說果乃名初禪為心身也故",
    "X37n0662_019:0606a11": "經我從心身至梵天邊只是從修初禪得生梵天耳",
    "X37n0662_019:0606a12": "但引心身之名以證因中說果當以此意細尋疏文",
    "X37n0662_019:0606a13": "坦然明白或有經本注云因心運身故言心身者人",
    "X37n0662_019:0606a14": "師謬注非是正翻。",
    "X37n0662_019:0606a15": "下句復云等者即經云一切聖人修道果報等也既",
    "X37n0662_019:0606a16": "云修道正約因中但此之因必克佛果所以因中說",
    "X37n0662_019:0606a17": "果故經結云名為無漏果報。",
    "X37n0662_019:0606a18": "迦葉品之四",
    "X37n0662_019:0606a19": "經從惡煩惱者即惡性非善故。",
    "X37n0662_019:0606a20": "經絍婆經典釋文作尼林反。",
    "X37n0662_019:0606a21": "識初起時等者以識剏起但懸青等總相故。",
    "X37n0662_019:0606a22": "想得假名者次取境像即是想心。",
    "X37n0662_019:0606a23": "未能分別者即是識陰率爾而見未能分別即屬無",
    "X37n0662_019:0606a24": "記。",
    "X37n0662_019:0606b01": "色陰麤淺者以色陰顯現易解故然此但觀三陰亦",
    "X37n0662_019:0606b02": "是隨機之說。",
    "X37n0662_019:0606b03": "三陰猛盛者想心如向釋次領納前境即是受心次",
    "X37n0662_019:0606b04": "起貪等煩惱即是行心。",
    "X37n0662_019:0606b05": "行陰過重者然三雖並猛盛而行陰過重以由受想",
    "X37n0662_019:0606b06": "流入行陰成業招報也所以開為欲業者謂由貪欲",
    "X37n0662_019:0606b07": "五塵而起於業故此二種並屬行陰。",
    "X37n0662_019:0606b08": "只是果報者以五陰是現報故。",
    "X37n0662_019:0606b09": "五果之末者此十二因緣現在五果受最居後故云",
    "X37n0662_019:0606b10": "末也。",
    "X37n0662_019:0606b11": "從於此處者從受支處復起愛取有三因也。",
    "X37n0662_019:0606b12": "言因緣者下此是疏主超取下修道中三觸文來釋",
    "X37n0662_019:0606b13": "成此中復起三因之義也。",
    "X37n0662_019:0606b14": "次第因緣者即從受復生三因也。",
    "X37n0662_019:0606b15": "即是煩惱前心等者俱舍頌曰明無明非二彼疏釋",
    "X37n0662_019:0606b16": "云無漏相應觸名為明觸染汙相應觸名無明觸與",
    "X37n0662_019:0606b17": "有漏善無記相應觸名非明非無明觸故云非二也",
    "X37n0662_019:0606b18": "今正明無明是愛取前心八聖道是無漏前心有漏",
    "X37n0662_019:0606b19": "善無記謂人天善心也。",
    "X37n0662_019:0606b20": "經所謂內外漏者無明三倒名為內漏餘名為外。",
    "X37n0662_019:0606b21": "經非有受等者四句求受不可得但有假名故也。",
    "X37n0662_019:0606b22": "經斷是和合者三假四句推之令契佛性中理名斷",
    "X37n0662_019:0606b23": "和合。",
    "X37n0662_019:0606b24": "觸有三種者觸是觸數生一切法今隨所生開分為",
    "X37n0662_019:0606c01": "三。",
    "X37n0662_019:0606c02": "若行心作惡等者於四心中行心後起若作惡者則",
    "X37n0662_019:0606c03": "顯前三心是無明觸作善等例爾。",
    "X37n0662_019:0606c04": "又一解如前者即指前疏約煩惱前心等。",
    "X37n0662_019:0606c05": "文云下意指經文義通兩解。",
    "X37n0662_019:0606c06": "行心中別有想倒者由受想流入行心致令行心起",
    "X37n0662_019:0606c07": "於想倒。",
    "X37n0662_019:0606c08": "乃有不用處非一切者以第三天無想心故又十一",
    "X37n0662_019:0606c09": "切處但至空識二處有一切想不用處則無故云但",
    "X37n0662_019:0606c10": "前二是一切非字下多謂字。",
    "X37n0662_019:0606c11": "經十一切入即十一切處也如法界次第。",
    "X37n0662_019:0606c12": "與數大同者數人雖不明慧心亦指緣世諦名想受",
    "X37n0662_019:0606c13": "耳。",
    "X37n0662_019:0606c14": "佛或時總說等者即總舉想受二心以攝餘心。",
    "X37n0662_019:0606c15": "或時別說者一一別說諸心也。",
    "X37n0662_019:0606c16": "想受二滅等者正指今文是總說以包於別也。",
    "X37n0662_019:0606c17": "此兩意正詶前問者謂因人說法則舉人知法因法",
    "X37n0662_019:0606c18": "說人則舉法知人以類說想受滅即知一切煩惱皆",
    "X37n0662_019:0606c19": "滅故云正詶前問。",
    "X37n0662_019:0606c20": "即是煩惱門者以外塵內根通入煩惱故。",
    "X37n0662_019:0606c21": "正是內心者欲即貪嗔癡心正是行陰故云正是內",
    "X37n0662_019:0606c22": "心。",
    "X37n0662_019:0606c23": "能生心欲者以三毒心依前境而起故。",
    "X37n0662_019:0606c24": "因中說果者三毒依塵而得成就故塵即是因。",
    "X37n0662_019:0607a01": "經十種想者謂五塵及生住滅男女想依前倒想生",
    "X37n0662_019:0607a02": "十種想。",
    "X37n0662_019:0607a03": "數論二解者初是數解次是論解然此二家明王數",
    "X37n0662_019:0607a04": "同異如前二十一番諍論中疏記。",
    "X37n0662_019:0607a05": "受即痛數者受十數之初而云痛數者古翻名受為",
    "X37n0662_019:0607a06": "痛。",
    "X37n0662_019:0607a07": "作生不作受者澤州云初發善惡能生後果名作生",
    "X37n0662_019:0607a08": "業未潤受果名不作受業疏中第二解語義未詳餘",
    "X37n0662_019:0607a09": "皆可見。",
    "X37n0662_019:0607a10": "經黑黑果報者上黑字自為一句是業因下黑果報",
    "X37n0662_019:0607a11": "自為一句是業果白白等例爾黑謂十惡白謂十善",
    "X37n0662_019:0607a12": "雜謂善惡間作不黑不白是無漏總此四種乃成二",
    "X37n0662_019:0607a13": "法前三世間後一出世。",
    "X37n0662_019:0607a14": "無漏是習果者小乘謂入無餘無報果故是故但有",
    "X37n0662_019:0607a15": "現在習果。",
    "X37n0662_019:0607a16": "經鬱單越等四洲名如前記翻釋。",
    "X37n0662_019:0607a17": "重苦輕苦者苦應作黑字誤也重黑即上品十惡故",
    "X37n0662_019:0607a18": "入地獄。",
    "X37n0662_019:0607a19": "皆具四門者即體因果修之四也。",
    "X37n0662_019:0607a20": "但云煩惱等者等取業有苦也雖亦有四而與前四",
    "X37n0662_019:0607a21": "義殊。",
    "X37n0662_019:0607a22": "私謂下荊溪示此文亦具前四門義下分經為此四",
    "X37n0662_019:0607a23": "段者荊溪所分也。",
    "X37n0662_019:0607a24": "且依現文等者且依現文是明果報則例前四門但",
    "X37n0662_019:0607b01": "有其三以經云愛果名取智者當觀愛因緣頭等據",
    "X37n0662_019:0607b02": "此現文即是果報若約智者當觀之語故屬修道故",
    "X37n0662_019:0607b03": "知約文約所故屬果報約義約能故屬修道。",
    "X37n0662_019:0607b04": "煩惱得苦者即經云煩惱因緣生苦又云業因緣生",
    "X37n0662_019:0607b05": "苦也。",
    "X37n0662_019:0607b06": "不應云(至)招報者小乘但云業招報故今云煩惱得",
    "X37n0662_019:0607b07": "苦苦即報也。",
    "X37n0662_019:0607b08": "然此四句下並是懸釋經文。",
    "X37n0662_019:0607b09": "後兩句亦爾者有為頭亦具四句苦為頭亦具四句",
    "X37n0662_019:0607b10": "例前二句說之。",
    "X37n0662_019:0607b11": "今文但九句等者今世行本皆十二句未詳九句者",
    "X37n0662_019:0607b12": "闕何三句。",
    "X37n0662_019:0607b13": "准理下今師定義若直依十二因緣次第相生者始",
    "X37n0662_019:0607b14": "從無明生行終至生生老死但十一句今經家不取",
    "X37n0662_019:0607b15": "此義而以惑業有苦四法展轉相生成十二句以表",
    "X37n0662_019:0607b16": "因緣輪轉有十二句若以四法盡理而論定須十六",
    "X37n0662_019:0607b17": "如下疏。",
    "X37n0662_019:0607b18": "有前生後者如云煩惱生業即是無明生行也。",
    "X37n0662_019:0607b19": "後逆生前者如行生無明等。",
    "X37n0662_019:0607b20": "跨節相生者如因無明生愛取即跨越中間行等六",
    "X37n0662_019:0607b21": "支下四四句明相生義不出此於此預示尋文易曉",
    "X37n0662_019:0607b22": "文云內外愛等者此探示下明果報經文也。",
    "X37n0662_019:0607b23": "皆通者雖二義竝通必以受苦為正故上云愛義稍",
    "X37n0662_019:0607b24": "弱也。",
    "X37n0662_019:0607c01": "體中為四者因緣之體不出因果故此四文初明相",
    "X37n0662_019:0607c02": "生則因果並舉次之三文並就果說。",
    "X37n0662_019:0607c03": "經觀業(至)是二果報者當知此因緣文正明果報然",
    "X37n0662_019:0607c04": "報必由因故十二中二道屬因以正明果故故明體",
    "X37n0662_019:0607c05": "後三皆在於果以此例前五陰文中雖明於果而正",
    "X37n0662_019:0607c06": "說因故至此中經乃結云智者觀業觀煩惱已也凡",
    "X37n0662_019:0607c07": "尋經文須識傍正方見義趣鈎鏁相連厥或昧之文",
    "X37n0662_019:0607c08": "旨纔絕。",
    "X37n0662_019:0607c09": "體即是有者地獄眾生體是色心即識名色等故云",
    "X37n0662_019:0607c10": "是有。",
    "X37n0662_019:0607c11": "經一百三十六所者大獄有八一活二黑繩三眾合",
    "X37n0662_019:0607c12": "四叫喚五大叫喚六熱七大熱八阿鼻是八大獄一",
    "X37n0662_019:0607c13": "一各有十六眷屬通本合有一百三十六如前現病",
    "X37n0662_019:0607c14": "品委記。",
    "X37n0662_019:0607c15": "三界皆苦者法華云三界無安猶如火宅。",
    "X37n0662_019:0607c16": "大乘即愛無明為苦因者正取煩惱能招報也。",
    "X37n0662_019:0607c17": "即愛字下多有字。",
    "X37n0662_019:0607c18": "小乘下小乘雖云業惑為苦因而正取業能招報故",
    "X37n0662_019:0607c19": "云無明是傍。",
    "X37n0662_019:0607c20": "是故下引經證成大義即聖行品文也。",
    "X37n0662_019:0607c21": "亦因亦果者無明緣行則無明是因行是果行緣無",
    "X37n0662_019:0607c22": "明則行是因無明是果。",
    "X37n0662_019:0607c23": "能生中道佛性等者闡提性善雖本具足此經方說",
    "X37n0662_019:0607c24": "故曰還生。",
    "X37n0662_019:0608a01": "依教下偏小不行故曰希有。",
    "X37n0662_019:0608a02": "即嘆三寶者教即是法行行即僧。",
    "X37n0662_019:0608a03": "云何梵行之緣者教能詮行依教修行故教是行緣",
    "X37n0662_019:0608a04": "此示迦葉正問於教非是問行言行體者即四無量",
    "X37n0662_019:0608a05": "心是梵行體此明行之當體非所契之理體也。",
    "X37n0662_019:0608a06": "經善男子一切法是者由迦葉汎爾通問佛亦通途",
    "X37n0662_019:0608a07": "而答語通意別別指今經但由語通故引起迦葉歷",
    "X37n0662_019:0608a08": "別廣問。",
    "X37n0662_019:0608a09": "皆能生行者權法生權行實法生實行今佛正約開",
    "X37n0662_019:0608a10": "權顯實法生一行一切行即如來行故云滿教含一",
    "X37n0662_019:0608a11": "切法。",
    "X37n0662_019:0608a12": "經能生行等者只應此經能生梵行何故佛答云一",
    "X37n0662_019:0608a13": "切法耶。",
    "X37n0662_019:0608a14": "只此涅槃是一切法者今經開昔九界三教之權顯",
    "X37n0662_019:0608a15": "今佛界圓融之實權即實故善惡等法悉是梵行。",
    "X37n0662_019:0608a16": "今斷最輕等者即指界外根本微細無明名為最輕",
    "X37n0662_019:0608a17": "簡異界內枝末麤重也。",
    "X37n0662_019:0608a18": "一時同斷者雖觀三惑本無不妨麤垢先落。",
    "X37n0662_019:0608a19": "開善下明三十七品外凡通修故云通外凡文中云",
    "X37n0662_019:0608a20": "通內外者文剩內字未治本云三十七品通外凡所",
    "X37n0662_019:0608a21": "行故下觀師破云云何外凡而能觀之知此內字非",
    "X37n0662_019:0608a22": "也開善意云外則通修諸品內凡已去則更別修故",
    "X37n0662_019:0608a23": "云三四二五並是內凡等。",
    "X37n0662_019:0608a24": "八正下明見修二道皆是真聖。",
    "X37n0662_019:0608b01": "觀師下彈彼二家立義意明道品唯是出世聖人所",
    "X37n0662_019:0608b02": "行如是釋者還是一途非通方說豈可凡夫不修道",
    "X37n0662_019:0608b03": "品若不修者如何革凡故引天台明義道品多種方",
    "X37n0662_019:0608b04": "無局執。",
    "X37n0662_019:0608b05": "具在止觀等者即彼文陰境第六道品中明也故彼",
    "X37n0662_019:0608b06": "文云道品有四一當分二相攝三約位四相生一明",
    "X37n0662_019:0608b07": "當分者未必具品方能得道三四二五單七隻八當",
    "X37n0662_019:0608b08": "分是道故云當依念處得道又云是道場又云是摩",
    "X37n0662_019:0608b09": "訶衍念處既爾餘品亦然是為當分道品而非調停",
    "X37n0662_019:0608b10": "也二明相攝者如念處一法皆攝諸品引釋論文云",
    "X37n0662_019:0608b11": "念處既攝餘品餘品亦攝念處是為相攝道品亦非",
    "X37n0662_019:0608b12": "調停三約位者如念處當其位正勤是暖位如意足",
    "X37n0662_019:0608b13": "是頂位五根是忍位五力是世第一位八正是見諦",
    "X37n0662_019:0608b14": "位七覺是修道位此是約位亦非調停也四相生者",
    "X37n0662_019:0608b15": "如修念處能生正勤正勤發如意足如意足生五根",
    "X37n0662_019:0608b16": "五根生五力五力生七覺七覺生八正道是為善方",
    "X37n0662_019:0608b17": "調適戒定慧等皆名為正清淨心常一則能見般若",
    "X37n0662_019:0608b18": "是為相生亦是調適。",
    "X37n0662_019:0608b19": "開善據通修道品者即止觀第四相生意也且據彼",
    "X37n0662_019:0608b20": "外凡通修三十七故此判之若彼明內凡已上還似",
    "X37n0662_019:0608b21": "約位。",
    "X37n0662_019:0608b22": "離道品則不得果者止觀云真法名無漏道品是有",
    "X37n0662_019:0608b23": "漏有漏能作無漏方便方便失所真理難會下經明",
    "X37n0662_019:0608b24": "梵行唯在無漏且從別說准理並通當知分會真理",
    "X37n0662_019:0608c01": "故得分果究竟會理故得極果經明小果大果皆由",
    "X37n0662_019:0608c02": "道品於大果中義含分極經見佛性即菩提果及佛",
    "X37n0662_019:0608c03": "性果即涅槃果果。",
    "X37n0662_019:0608c04": "經能壞顛倒者能壞八倒也。",
    "X37n0662_019:0608c05": "能壞惡見者前二教壞三界見後二教壞同體見。",
    "X37n0662_019:0608c06": "能壞怖畏者入地住已離五怖畏。",
    "X37n0662_019:0608c07": "而能生解者生相似無漏解也。",
    "X37n0662_019:0608c08": "發心相續者梵行之法令於眾生從初發心上求下",
    "X37n0662_019:0608c09": "化念念相續至于極果方名梵行世唯一心故不取",
    "X37n0662_019:0608c10": "之。",
    "X37n0662_019:0608c11": "但輕後三心者以識心最先起故雖有取相而輕於",
    "X37n0662_019:0608c12": "受等三心。",
    "X37n0662_019:0608c13": "但一往得境者明五識但是率爾總相緣境未成三",
    "X37n0662_019:0608c14": "假至第二剎那和合流入想心方名因成前念續於",
    "X37n0662_019:0608c15": "後念名相續假待餘無心知此有心名相待假此明",
    "X37n0662_019:0608c16": "三假唯住三心此亦從重而說。",
    "X37n0662_019:0608c17": "故知識心已有取相者前問對三心之重云識非倒",
    "X37n0662_019:0608c18": "今答據輕識亦有倒是知識心亦有三假。",
    "X37n0662_019:0608c19": "舉果明因者以識心為因以想心為果想既有執而",
    "X37n0662_019:0608c20": "想從識生故知識亦有執。",
    "X37n0662_019:0608c21": "若論其體各有所據者以體別故成三十七研其種",
    "X37n0662_019:0608c22": "性則唯有九。",
    "X37n0662_019:0608c23": "根力為六者身根進力足正勤為六。",
    "X37n0662_019:0608c24": "所餘各一者於七覺中餘有三覺即後三性七即喜",
    "X37n0662_019:0609a01": "覺八即猗覺九即捨覺。",
    "X37n0662_019:0609a02": "此第下今經九義與婆沙論九數雖同名義永異今",
    "X37n0662_019:0609a03": "經之九一一皆含三十九品。",
    "X37n0662_019:0609a04": "實是解脫即少分者謂四沙門果畢竟即圓別分果",
    "X37n0662_019:0609a05": "極果。",
    "X37n0662_019:0609a06": "經如來先於此經中說者指德王品。",
    "X37n0662_019:0609a07": "經眾生初知者由佛說故知則佛為根本。",
    "X37n0662_019:0609a08": "以觸無定等者正示釋觸有多句義也。",
    "X37n0662_019:0609a09": "皆得說也者謂近善知識聞正法等悉是觸對義故",
    "X37n0662_019:0609a10": "悉是菩提之因俱名明觸也。",
    "X37n0662_019:0609a11": "因中有為諸慧悉捨者入分真時則捨住前相似等",
    "X37n0662_019:0609a12": "慧以未破無明悉曰有為亦捨權四沙門果等二邊",
    "X37n0662_019:0609a13": "之慧也。",
    "X37n0662_019:0609a14": "九法為三意等者尋經配釋可見然經云因是四法",
    "X37n0662_019:0609a15": "能生長道欲念定智舉法太多長一欲字當以念心",
    "X37n0662_019:0609a16": "共欲相隨并伴通舉故有此欲與禪支中憶念相似",
    "X37n0662_019:0609a17": "彼正明念通憶而舉此亦同然。",
    "X37n0662_019:0609a18": "經心得解脫心即定也。",
    "X37n0662_019:0609a19": "因中通內凡者應以淨戒及修習四禪通內凡位出",
    "X37n0662_019:0609a20": "家白四正是外凡。",
    "X37n0662_019:0609a21": "通學無學者亦應云通大小果以第九畢竟是菩提",
    "X37n0662_019:0609a22": "故。",
    "X37n0662_019:0609a23": "二識支重出者即經云增無明識上已云欲名為識",
    "X37n0662_019:0609a24": "故成重出古今經本無別字下皆無識字者葢昧者",
    "X37n0662_019:0609b01": "削之故北遠疏解此句云無明迷惑增長業行故名",
    "X37n0662_019:0609b02": "為增名無明心為無明識以此驗之則遠解北本經",
    "X37n0662_019:0609b03": "中亦有識字。",
    "X37n0662_019:0609b04": "二謂觸為識者指無明觸為識也若欲委消經文者",
    "X37n0662_019:0609b05": "如澤州疏云識心緣境義說為欲六入觸對六塵境",
    "X37n0662_019:0609b06": "界義說為觸受能領納故名為識無明迷惑增長業",
    "X37n0662_019:0609b07": "行故名為增名無明心為無明識名之與色是報體",
    "X37n0662_019:0609b08": "性故說為主愛能生導諸煩惱結故名為導愛中增",
    "X37n0662_019:0609b09": "疆方名為取故說為勝有業不虗名之為實生老病",
    "X37n0662_019:0609b10": "死因緣中極名曰畢竟。",
    "X37n0662_019:0609b11": "第五料簡者根本因增此三法麤而復相似故須料",
    "X37n0662_019:0609b12": "簡。",
    "X37n0662_019:0609b13": "唯除羅漢者謂但除第四果二三兩果並屬修道。",
    "X37n0662_019:0609b14": "後觀成(至)亦名為想者觀成稱慧而猶名想者從因",
    "X37n0662_019:0609b15": "立名方便即因也。",
    "X37n0662_019:0609b16": "初習名九想者釋論云九想如縛賊十想如殺賊通",
    "X37n0662_019:0609b17": "言想者能轉心想也能轉計常樂等諸顛倒等想故",
    "X37n0662_019:0609b18": "名為想大品十想修通三位前三想為斷見惑說中",
    "X37n0662_019:0609b19": "四想為斷思惑說後三想為修無學道者說今則不",
    "X37n0662_019:0609b20": "爾如向疏云若論其位則通淺深以其初習亦名十",
    "X37n0662_019:0609b21": "想故知此十初心通修又大品十想通小所修今唯",
    "X37n0662_019:0609b22": "在大。",
    "X37n0662_019:0609b23": "名救大略者大略猶云大綱也。",
    "X37n0662_019:0609b24": "大品十想在法界次第中學者欲知同異撿對之。",
    "X37n0662_019:0609c01": "經復觀聞法者諸天及劫初皆聞他說非眼見故。",
    "X37n0662_019:0609c02": "經明十時差別者前五在胎中若依俱舍在胎有七",
    "X37n0662_019:0609c03": "位初七日名雜穢狀如凝酥此云膜時是也二七名",
    "X37n0662_019:0609c04": "疱狀如瘡疱此云疱時是三七名凝結狀如就血此",
    "X37n0662_019:0609c05": "云皰時是也四七名凝厚漸堅硬故此云肉團時是",
    "X37n0662_019:0609c06": "也五七名形位具諸根四枝差別故六七名髮毛爪",
    "X37n0662_019:0609c07": "齒位七七名具根位五根圓滿故今總此三位名枝",
    "X37n0662_019:0609c08": "時取四枝圓備也若依俱舍則前五七雖有身根及",
    "X37n0662_019:0609c09": "意根由未有眼等餘四故六處未圓於十支中在名",
    "X37n0662_019:0609c10": "色攝。",
    "X37n0662_019:0609c11": "經煒燁于匪為獵反方言盛貌也三蒼光華也。",
    "X37n0662_019:0609c12": "三聚為色與無記者謂色聚心聚非色非心聚無記",
    "X37n0662_019:0609c13": "即第三聚。",
    "X37n0662_019:0609c14": "可分段故者可應作有字誤也故揣食亦名段食然",
    "X37n0662_019:0609c15": "四食名相如第十七記初已引成實毗曇略辨其相",
    "X37n0662_019:0609c16": "今依他宗四食章更為明之四者數也食者資益也",
    "X37n0662_019:0609c17": "段食即形段質礙之色也凡入口時有變壞相資身",
    "X37n0662_019:0609c18": "益神亦能進善長惡名為段食觸食者觸謂觸對祇",
    "X37n0662_019:0609c19": "將心所起對前境可樂之法能生喜樂二受資身及",
    "X37n0662_019:0609c20": "識適悅安泰滋惡發善故云觸食疏明觸食且據資",
    "X37n0662_019:0609c21": "身此依成論也故彼論云冷暖等觸名觸食也思食",
    "X37n0662_019:0609c22": "者即思量可樂之境思惡思善情及無情境不現前",
    "X37n0662_019:0609c23": "但由思惟而生喜樂資身及神故名思食四識食者",
    "X37n0662_019:0609c24": "識謂識心緣慮了別為義即取前三食相資命根一",
    "X37n0662_019:0610a01": "報住世連持功能色心相續便是資益長養之義故",
    "X37n0662_019:0610a02": "名識食然此四食段食唯在欲界餘三通三界此四",
    "X37n0662_019:0610a03": "並能資益故名食也。",
    "X37n0662_019:0610a04": "經[矛*贊]鉾麤亂反。",
    "X37n0662_019:0610a05": "經虎兕徐里反爾雅兕似牛郭璞云一角青色重千",
    "X37n0662_019:0610a06": "斤。",
    "X37n0662_019:0610a07": "但作此修者謂長觀無常等不曾間斷故曰常修想",
    "X37n0662_019:0610a08": "也。",
    "X37n0662_019:0610a09": "經是名沙門等者先歎真人以能息惡故名沙門梵",
    "X37n0662_019:0610a10": "行無染名婆羅門離生死喧動是寂靜除煩惱染汙",
    "X37n0662_019:0610a11": "名淨潔永離眾苦說為解脫。",
    "X37n0662_019:0610a12": "是名智者下嘆自行德知過求出故名智者識是達",
    "X37n0662_019:0610a13": "非稱曰正見到岸可知。",
    "X37n0662_019:0610a14": "名大醫下歎利他德可解。",
    "X37n0662_019:0610a15": "是名善解下謂解上如來隨自等三種語也。",
    "X37n0662_019:0610a16": "諸佛七種語者知上因語至如意語如前三語中說",
    "X37n0662_019:0610a17": "就今知七種中又二先自知二斷德所生疑網者斷",
    "X37n0662_019:0610a18": "他疑網也。",
    "X37n0662_019:0610a19": "經發心畢竟等者初住發心是因玅覺畢竟是果因",
    "X37n0662_019:0610a20": "果理同故二不別妙覺從聖入聖則易初住從凡入",
    "X37n0662_019:0610a21": "聖則難故今迦葉禮佛真因又發心之語或通住前。",
    "X37n0662_019:0610a22": "憍陳如品",
    "X37n0662_019:0610a23": "火器者其先事火從此命族故姓火器以其克己苦",
    "X37n0662_019:0610a24": "躬能受事火之道如器受物因立美號是婆羅門種",
    "X37n0662_019:0610b01": "夫火有二義一照二燒照則暗不生以喻惑滅燒則",
    "X37n0662_019:0610b02": "物不生以喻果亡既於佛法始悟無生故吉兆預彰",
    "X37n0662_019:0610b03": "而姓以無生為義。",
    "X37n0662_019:0610b04": "飜無知者乃是知無葢西方語倒也謂以無生智知",
    "X37n0662_019:0610b05": "無生理故云知無既以姓表無生復以名示斯義。",
    "X37n0662_019:0610b06": "其義甚多者依法華疏備因緣約教本迹觀心四釋",
    "X37n0662_019:0610b07": "而彼文極廣故曰甚多今止出因緣一釋而已故云",
    "X37n0662_019:0610b08": "且出四意然須曉陳如本是菩薩示為小乘故始自",
    "X37n0662_019:0610b09": "鹿苑引接有緣令得三藏四益經歷二味彈訶洮汰",
    "X37n0662_019:0610b10": "來至法華已開祕藏為未入者今更重開故知四悉",
    "X37n0662_019:0610b11": "益物該乎五味若然者此文雖復單明因緣而本迹",
    "X37n0662_019:0610b12": "約教美在其中故下四悉既皆約鹿苑與今經對明",
    "X37n0662_019:0610b13": "是以則知義包一代。",
    "X37n0662_019:0610b14": "在先下四文即四悉。",
    "X37n0662_019:0610b15": "在先得道者佛於鹿苑三轉生滅四諦法輪於初轉",
    "X37n0662_019:0610b16": "時陳如得初果也。",
    "X37n0662_019:0610b17": "左面下大論四十五云舍利弗是佛右面弟子目連",
    "X37n0662_019:0610b18": "是左面弟子以彼土至尊東向則左北右南南是陽",
    "X37n0662_019:0610b19": "方故以智慧居右北是陰方故以神通居左通因定",
    "X37n0662_019:0610b20": "發故也此二人並前佛七日而入滅持法迦葉領法。",
    "X37n0662_019:0610b21": "阿難迦葉在靈鷲山入于三昧阿難於雙林外為魔",
    "X37n0662_019:0610b22": "所罥所以皆不在會故云于今未來上四弟子聲德",
    "X37n0662_019:0610b23": "普聞若在會者理宜對告既不在會則今顧命允屬",
    "X37n0662_019:0610b24": "耆年。",
    "X37n0662_019:0610c01": "善始令終者初成既為說法後滅亦宜對告有始有",
    "X37n0662_019:0610c02": "卒其惟如來故令物機心生歡喜。",
    "X37n0662_019:0610c03": "布衍下甘露喻三藏真理也淨名云得甘露滅覺道",
    "X37n0662_019:0610c04": "成。",
    "X37n0662_019:0610c05": "三本下先為外道故昔聞則自己翻邪。",
    "X37n0662_019:0610c06": "今因下今為上座受告則引他翻邪自行化他始終",
    "X37n0662_019:0610c07": "破惡。",
    "X37n0662_019:0610c08": "四初下昔對證小為大方便今對顯常體權即實自",
    "X37n0662_019:0610c09": "行化他始終入理然此四意並攝自他思之可了。",
    "X37n0662_019:0610c10": "言令五人者應云四人陳如初悟是能引之人四人",
    "X37n0662_019:0610c11": "後解是所引之輩能所通舉且云五人。",
    "X37n0662_019:0610c12": "若作下若論付法應付阿難迦葉及以文殊但二人",
    "X37n0662_019:0610c13": "未來餘者已滅故付陳如問文殊在會何故不付答",
    "X37n0662_019:0610c14": "為引小故為開權故宜付陳如。",
    "X37n0662_019:0610c15": "開宗略說者純陀哀嘆二品初開常宗略說其義從",
    "X37n0662_019:0610c16": "長壽已下即廣說也。",
    "X37n0662_019:0610c17": "得前少意等者但得前正觀而失後破邪若依今師",
    "X37n0662_019:0610c18": "則為全失以此非答問故。",
    "X37n0662_019:0610c19": "又失其餘者失前正觀及後破邪以命阿難但在破",
    "X37n0662_019:0610c20": "邪文末故。",
    "X37n0662_019:0610c21": "兩途皆得者既自迦葉品下皆為折攝涅槃用故無",
    "X37n0662_019:0610c22": "正說流通之諍任彼各據終成用章。",
    "X37n0662_019:0610c23": "二義無妨者此之二品已入用章縱有餘文亦屬用",
    "X37n0662_019:0610c24": "攝以此推之則知後分但在用章不可更開第六章",
    "X37n0662_019:0611a01": "也。",
    "X37n0662_019:0611a02": "前品是攝惡等者然此二品攝惡攝邪義雖兩異而",
    "X37n0662_019:0611a03": "皆從對告人以立品目悉彰如來善始令終前品則",
    "X37n0662_019:0611a04": "唯在今經以明始終迦葉既於今會始發眾問故於",
    "X37n0662_019:0611a05": "經終還復對告此品對昔以明始終義如向釋。",
    "X37n0662_019:0611a06": "二隨所宜可見者謂機緣宜聞五陰即常故作此說",
    "X37n0662_019:0611a07": "四言下今家止觀唯觀陰境正與此同只由眾生無",
    "X37n0662_019:0611a08": "不五陰現前故使諸經舉為觀境若煩惱病患等法",
    "X37n0662_019:0611a09": "未必常起故且不論。",
    "X37n0662_019:0611a10": "五陰是其始者即經云無常色等。",
    "X37n0662_019:0611a11": "涅槃即其終者即經云得常色等涅槃即種智異名",
    "X37n0662_019:0611a12": "種智從智涅槃從斷又種智能證涅槃所證智斷能",
    "X37n0662_019:0611a13": "所其體不二故知此文與大品同。",
    "X37n0662_019:0611a14": "復呼緣心為色耶者他云辨智明淨譬之於色智即",
    "X37n0662_019:0611a15": "緣心也。",
    "X37n0662_019:0611a16": "豈可以小乘等者小乘灰斷故無色心他云佛無色",
    "X37n0662_019:0611a17": "心全同小義豈可以灰斷之牛跡盛常住之海水乎",
    "X37n0662_019:0611a18": "據實論之下應云佛無色心言不無者字誤。",
    "X37n0662_019:0611a19": "引經下證無色心。",
    "X37n0662_019:0611a20": "過意界者意即是心心尚過之何況有色。",
    "X37n0662_019:0611a21": "雖引下斥云還成自害者經云過意界在智業即是",
    "X37n0662_019:0611a22": "捨無常識獲得常識故知智業即是佛心既許有心",
    "X37n0662_019:0611a23": "豈得無色何謂佛無色心耶此師引過意界言以證",
    "X37n0662_019:0611a24": "佛無色心不意下句云住智業反成其有故云自害",
    "X37n0662_019:0611b01": "說於前義者鹿苑所談無常五陰名為前義。",
    "X37n0662_019:0611b02": "雖別圓二種者前云破無常色獲得常色即是別教",
    "X37n0662_019:0611b03": "地前破九界無常之色登地獲得佛界常住之色次",
    "X37n0662_019:0611b04": "云即無常色仍是常色謂圓教始終體達無常即常",
    "X37n0662_019:0611b05": "雖二種不同俱明有常色等云何他人云佛無耶。",
    "X37n0662_019:0611b06": "結成褒貶者初文褒也。一切外道下貶也。",
    "X37n0662_019:0611b07": "謀議有五者前四番皆順外計毀謗如來後一番違",
    "X37n0662_019:0611b08": "外道計讚嘆如來皆是大權示為毀讚共熟機緣或",
    "X37n0662_019:0611b09": "可前是實行故毀後一是權行故讚第二番中云或",
    "X37n0662_019:0611b10": "說生淨飯王家或說不生等葢昧如來隨機異說故",
    "X37n0662_019:0611b11": "檢其相違以為謗本。",
    "X37n0662_019:0611b12": "經麤獷古猛反說文犬不可附也不綜總宋反習也",
    "X37n0662_019:0611b13": "經是大法礪者其平如礪故是大法稱者能定輕重",
    "X37n0662_019:0611b14": "故礪力制反磨石也。",
    "X37n0662_019:0611b15": "經調伏迦葉等者以迦葉等昔並外道故。",
    "X37n0662_019:0611b16": "經則生嗤笑充之反蒼頡篇蚩輕侮也不能愍汝狂",
    "X37n0662_019:0611b17": "亂而反輕笑即名愚人。",
    "X37n0662_019:0611b18": "經鉋須彌蒲交反。齚齧士白反通俗文啖曰齚。",
    "X37n0662_019:0611b19": "經鹵土音魯左傳曰表淳鹵杜預注曰淳鹵埇薄之",
    "X37n0662_019:0611b20": "地也。",
    "X37n0662_019:0611b21": "經往至佛所頭面作禮者往至則通彼外道作禮則",
    "X37n0662_019:0611b22": "唯在於王以外道未歸伏故智論云外道是他法故",
    "X37n0662_019:0611b23": "輕佛來至佛所自坐白衣如客故命坐。",
    "X37n0662_019:0611b24": "涅槃何曾(至)常耶者以三一相即故皆不定欲破外",
    "X37n0662_019:0611c01": "計無常之執故云是常而此常體無常即常常即無",
    "X37n0662_019:0611c02": "常亦即非常非無常也。",
    "X37n0662_019:0611c03": "舊當此難者古師立義正受外道此難也。",
    "X37n0662_019:0611c04": "佛先問之者即經云汝性常耶是無常乎。",
    "X37n0662_019:0611c05": "其向拒抗者應問云如來何不直答彼難而反問彼",
    "X37n0662_019:0611c06": "義者何耶故疏答云其向但以五難拒抗於佛而不",
    "X37n0662_019:0611c07": "出己義未知彼計是常無常故先問之。",
    "X37n0662_019:0611c08": "佛因餘難者未即直破我性是常且難所生二十五",
    "X37n0662_019:0611c09": "法是常無常故云餘難。",
    "X37n0662_019:0611c10": "遂出其義者因佛餘難即便答云大等諸法悉是無",
    "X37n0662_019:0611c11": "常乃知彼計因常而果無常也故云遂出其義因彼",
    "X37n0662_019:0611c12": "出義故佛立並以通其難。",
    "X37n0662_019:0611c13": "若爾即是下正釋此意。",
    "X37n0662_019:0611c14": "是常下云云者為破外道因性是常而果無常故佛",
    "X37n0662_019:0611c15": "且約別教因無常而果是常以飜破之若就圓義因",
    "X37n0662_019:0611c16": "果並常。",
    "X37n0662_019:0611c17": "何故不同者百論所明二十五諦正是迦毗羅義何",
    "X37n0662_019:0611c18": "故與今文有不同耶。",
    "X37n0662_019:0611c19": "解云下意明百論即是元祖所立名相今經闍提所",
    "X37n0662_019:0611c20": "說乃是胄裔改張故有不同三師即三仙名義如前",
    "X37n0662_019:0611c21": "記。",
    "X37n0662_019:0611c22": "如莊嚴下引例此皆弟子於師所立名義輒有改作",
    "X37n0662_019:0611c23": "以例闍提改迦毗義。",
    "X37n0662_019:0611c24": "論就一體者就一人身有大小便故。",
    "X37n0662_019:0612a01": "經就二人者男女即是兩人之別義亦互顯故注云",
    "X37n0662_019:0612a02": "云。",
    "X37n0662_019:0612a03": "問平等根者問字誤應作心字。",
    "X37n0662_019:0612a04": "答彼第三難者謂難從因所生悉無常也。",
    "X37n0662_019:0612a05": "若答汝義者今此破意且用別教破之由彼計能所",
    "X37n0662_019:0612a06": "法別故今亦以能所破之。",
    "X37n0662_019:0612a07": "實法苦樂者謂生死苦涅槃樂也。",
    "X37n0662_019:0612a08": "終以苦識研成此樂者謂內凡人觀於相續即是苦",
    "X37n0662_019:0612a09": "識念念無常作此研之得入涅槃即名為樂而此得",
    "X37n0662_019:0612a10": "樂即是證滅據此師意謂苦滅相對成二研苦至滅",
    "X37n0662_019:0612a11": "故一。",
    "X37n0662_019:0612a12": "道諦例爾者則集道相對成二治集修道故一此師",
    "X37n0662_019:0612a13": "釋義今所不用。",
    "X37n0662_019:0612a14": "又有師下此為正說。",
    "X37n0662_019:0612a15": "四諦平等名為得道者即是因果不二境智兩亡名",
    "X37n0662_019:0612a16": "為平等。",
    "X37n0662_019:0612a17": "若依愛師寧解此文者此斥愛師違經之失今云聖",
    "X37n0662_019:0612a18": "人是一豈得約內凡相續道中研苦為樂以解亦一",
    "X37n0662_019:0612a19": "義耶。",
    "X37n0662_019:0612a20": "若依開善此皆現迹者謂本是大權示現速證。",
    "X37n0662_019:0612a21": "莊嚴下謂是實行若作權釋豈顯佛力及說法功然",
    "X37n0662_019:0612a22": "雖二釋但昔教義未稱今經須知寄小證果本了圓",
    "X37n0662_019:0612a23": "常方是今意。",
    "X37n0662_019:0612a24": "已斷煩惱為涅槃者破覆理無明顯本有常住涅槃",
    "X37n0662_019:0612b01": "此別教義也。",
    "X37n0662_019:0612b02": "但以不生等者煩惱即涅槃故曰不生。",
    "X37n0662_019:0612b03": "宜作此說者宜作斷煩惱說也。",
    "X37n0662_019:0612b04": "若法滅無者即釋經若除煩惱已名涅槃者也。",
    "X37n0662_019:0612b05": "同於互無者凡夫煩惱處無涅槃如牛中無馬聖人",
    "X37n0662_019:0612b06": "涅槃處無煩惱如馬中無牛。",
    "X37n0662_019:0612b07": "今明生死下示正理以生死即涅槃故故云本有涅",
    "X37n0662_019:0612b08": "槃既生死涅槃兩皆相即正當互有故牛馬互無不",
    "X37n0662_019:0612b09": "得為喻今對外道且從別說。",
    "X37n0662_019:0612b10": "雖牛中下釋出互無是無常義。",
    "X37n0662_019:0612b11": "牛中無馬而言有馬者牛處雖無馬不妨牛外別自",
    "X37n0662_019:0612b12": "有馬不同兔角之無。",
    "X37n0662_019:0612b13": "終是本無今有者牛處無馬是本無牛外有馬是今",
    "X37n0662_019:0612b14": "有。",
    "X37n0662_019:0612b15": "涅槃亦爾者亦應舉生死合喻文且從略若具合者",
    "X37n0662_019:0612b16": "應云生死中無涅槃是本無而有生死是今有涅槃",
    "X37n0662_019:0612b17": "例說。",
    "X37n0662_019:0612b18": "經異相無者即互無也。",
    "X37n0662_019:0612b19": "土宜異者西土蜜性應熱故能治冷不同此方蜜性",
    "X37n0662_019:0612b20": "也。",
    "X37n0662_019:0612b21": "無漏中實有有無之惑者有無惑即無明謂執著有",
    "X37n0662_019:0612b22": "無障中道故故名有無惑以小乘無漏智體是無明",
    "X37n0662_019:0612b23": "故云實有等。",
    "X37n0662_019:0612b24": "但無取相者謂見思為取相惑。",
    "X37n0662_019:0612c01": "招提下真無漏者此指佛地或恐但指四果以云實",
    "X37n0662_019:0612c02": "不得報豈非小義。",
    "X37n0662_019:0612c03": "無勞(至)解體者解體即無漏智體也既無漏無報故",
    "X37n0662_019:0612c04": "解中無惑。",
    "X37n0662_019:0612c05": "而勝鬘下此是招提引經釋難也恐他引勝鬘以難",
    "X37n0662_019:0612c06": "己義故此釋之。",
    "X37n0662_019:0612c07": "相似無漏者即四善根位。",
    "X37n0662_019:0612c08": "被導無漏者謂小乘前三果及大乘佛地已前雖俱",
    "X37n0662_019:0612c09": "分證無漏而猶為極果智之所導故經說無明緣無",
    "X37n0662_019:0612c10": "漏為因也他人既無四教甄別故所立義大小混和",
    "X37n0662_019:0612c11": "所引三家俱未符經應知經言病中無藥等亦是約",
    "X37n0662_019:0612c12": "別教以說例前可知故疏但引古釋之非而不明正",
    "X37n0662_019:0612c13": "義又引古而無破斥者以是非可見故。",
    "X37n0662_019:0612c14": "則無復色者即疏解此卷經初所引佛無色心家義",
    "X37n0662_019:0612c15": "也但取無色為常不許別有常色故云無復色故所",
    "X37n0662_019:0612c16": "以為常此釋違經。",
    "X37n0662_019:0612c17": "經能觀色(至)常法者即同纓絡經修二觀方便得中",
    "X37n0662_019:0612c18": "道第一義諦也地前二觀是無常登地證中即常。",
    "X37n0662_019:0612c19": "苨奴底反薺苨草名此以汝我之汝作薺苨音呼。",
    "X37n0662_019:0612c20": "瞿曇飜純熟十二遊經云名瞿曇氏純淑之姓又飜",
    "X37n0662_019:0612c21": "牛糞種甘蔗種日暴種等。",
    "X37n0662_019:0612c22": "世胄殊遠者胄胤也古者地膚既沒秔粮乃生夫婦",
    "X37n0662_019:0612c23": "肇興因立民主以理諍訟民主有子名珍寶珍寶有",
    "X37n0662_019:0612c24": "子名好味始自民主草創之後金輪相繼迄至善思",
    "X37n0662_019:0613a01": "從懿摩至淨飯四世是鐵輪合有八萬四千二百一",
    "X37n0662_019:0613a02": "十王十二遊經云久遠劫有王早失父母以國付弟",
    "X37n0662_019:0613a03": "事一婆羅門婆羅門言汝當解衣體瞿曇姓因而從",
    "X37n0662_019:0613a04": "之時號小瞿曇住甘蔗園賊盜官物路由園過捕賊",
    "X37n0662_019:0613a05": "尋迹執小瞿曇王令木貫射之血流汙地大瞿曇悲",
    "X37n0662_019:0613a06": "哀收血土還園器盛置左右呪之此瞿曇若誠心天",
    "X37n0662_019:0613a07": "神變血為人逕十月左為男右為女從是姓瞿曇仁",
    "X37n0662_019:0613a08": "賢劫初當寶如來出世時瞿曇識神始託生若尋此",
    "X37n0662_019:0613a09": "意民主已來即姓瞿曇從懿摩王四子一面光二象",
    "X37n0662_019:0613a10": "食三路指四莊嚴被猜徙雪山北直樹林中園人樂",
    "X37n0662_019:0613a11": "從者如市鬱為疆國父王嘆曰我子有能四子因此",
    "X37n0662_019:0613a12": "為姓又其地釋迦樹甚茂此飜直林既於林立國即",
    "X37n0662_019:0613a13": "以林為姓外國語多含釋迦亦直亦能今淨飯王所",
    "X37n0662_019:0613a14": "承承莊嚴王後莊嚴即是烏頭烏頭生烏頭羅烏頭",
    "X37n0662_019:0613a15": "羅生尼求羅尼求羅生尸休羅尸休羅即師子頰師",
    "X37n0662_019:0613a16": "子頰生三飯如來即淨飯之子故云世胄殊遠也。",
    "X37n0662_019:0613a17": "善來羅漢者由佛呼善來故鬚髮自落袈裟著身鉢",
    "X37n0662_019:0613a18": "盂在手今婆私吒是聞佛說法思惟自證故不同善",
    "X37n0662_019:0613a19": "來。",
    "X37n0662_019:0613a20": "更須施其應器者梵語鉢多羅此云應器非外道所",
    "X37n0662_019:0613a21": "有故須施之。",
    "X37n0662_019:0613a22": "經頑嚚者左傳曰心不則德義之經曰頑口不道忠",
    "X37n0662_019:0613a23": "信之言曰囂。",
    "X37n0662_019:0613a24": "是默然答者以宜用默然令得四悉益故故默然已",
    "X37n0662_019:0613b01": "是於答。",
    "X37n0662_019:0613b02": "十四難者大論云一世界及我常二世界及我無常",
    "X37n0662_019:0613b03": "三世界及我亦有常亦無常四世界及我亦非有常",
    "X37n0662_019:0613b04": "亦非無常五世界及我有邊六世界及我無邊七世",
    "X37n0662_019:0613b05": "界及我亦有邊亦無邊八世界及我亦非有邊亦非",
    "X37n0662_019:0613b06": "無邊九死後有神去後世十死後無神去後世十一",
    "X37n0662_019:0613b07": "死後亦有神去亦無神去十二亦非有神去亦非無",
    "X37n0662_019:0613b08": "神去後世十三神異身十四身異神若佛一切智人",
    "X37n0662_019:0613b09": "此十四難何以不答答曰此事無實故不答。",
    "X37n0662_019:0613b10": "我即眾生等者不出十六知見文在大品大論廣釋",
    "X37n0662_019:0613b11": "一生者見計我能生如父母生子二養育見計能養",
    "X37n0662_019:0613b12": "他三眾數見計我有五陰入界四人者見計我是行",
    "X37n0662_019:0613b13": "人五受者見計我後身當受果報六起者見計我能",
    "X37n0662_019:0613b14": "造後世界報七知者見計我五根能知五塵八見者",
    "X37n0662_019:0613b15": "見計我根塵能見色及起邪見九我見謂橫計五陰",
    "X37n0662_019:0613b16": "名之為我十眾生見總攬五陰名為眾生十一命者",
    "X37n0662_019:0613b17": "見謂命計連續恐連續斷十二作者見計我能有所",
    "X37n0662_019:0613b18": "作即士夫見也謂外人執我有士夫之用十三壽者",
    "X37n0662_019:0613b19": "見壽計一期尋常雖計病時最初恐連持斷恐一期",
    "X37n0662_019:0613b20": "短十四使作者見謂驅策由我十五使受者見苦樂",
    "X37n0662_019:0613b21": "由我故十六使起者見令其還生欲界名使起使者",
    "X37n0662_019:0613b22": "然今經中前破我見有其三破我遍及我是一并我",
    "X37n0662_019:0613b23": "是作者三義後別破見者知者受者餘有十一知見",
    "X37n0662_019:0613b24": "例皆自亡故不俟一一破之。",
    "X37n0662_019:0613c01": "我即眾生士夫等者尋向十六知見消之易解。",
    "X37n0662_019:0613c02": "惡與生天我應常在等者我性既徧在惡無失何須",
    "X37n0662_019:0613c03": "修善離惡道耶。",
    "X37n0662_019:0613c04": "轉成二我者謂常我則遍於五道作我則離惡修善。",
    "X37n0662_019:0613c05": "常即無常者我既遍在所以相即。",
    "X37n0662_019:0613c06": "舍與主異者解經異燒異出也乃是舍燒異主出主",
    "X37n0662_019:0613c07": "出異舍燒故舍與主異。",
    "X37n0662_019:0613c08": "出無去處者若有去處體則不遍。",
    "X37n0662_019:0613c09": "經違世出世法者世間則父子怨親兩異出世則此",
    "X37n0662_019:0613c10": "悟彼迷不同若同一我何故俱異。",
    "X37n0662_019:0613c11": "經何以下釋初明違世此即是彼下明違出世。",
    "X37n0662_019:0613c12": "經子女者子即是男。",
    "X37n0662_019:0613c13": "我遍一切法者即釋經我遍一切也。",
    "X37n0662_019:0613c14": "而諸法不相遍者釋經法與非法不遍一切也。",
    "X37n0662_019:0613c15": "義則可然者若承上文意來須作我字義雖若是准",
    "X37n0662_019:0613c16": "於下文復不可改。",
    "X37n0662_019:0613c17": "隨下文業字者即下經云是業所作。",
    "X37n0662_019:0613c18": "下舉業平等者即經云何以故業平等故。",
    "X37n0662_019:0613c19": "譬有邊表之處者即炷邊及堂是邊表也。",
    "X37n0662_019:0613c20": "我亦下汝以燈明譬我明既有邊表處我亦應爾明",
    "X37n0662_019:0613c21": "既可見我亦應可見故云眼識處所。",
    "X37n0662_019:0613c22": "法與非法者即罪福等福是法罪即非法。",
    "X37n0662_019:0613c23": "經如其不吉者由被破竟故名不吉若定不吉佛更",
    "X37n0662_019:0613c24": "用者成佛不吉非我咎也。",
    "X37n0662_019:0614a01": "經是喻亦說下約喻徵責凡有四句一正其喻相是",
    "X37n0662_019:0614a02": "喻亦說即炷有明離炷有明炷盛明盛炷枯明滅名",
    "X37n0662_019:0614a03": "之為即明遍室中亦在炷邊說之為離舉此即離為",
    "X37n0662_019:0614a04": "取即義破彼先尼我與法異二汝心不等下准喻訶",
    "X37n0662_019:0614a05": "責喻中有即亦有異義汝心不等一向立異說炷別",
    "X37n0662_019:0614a06": "喻法與非法明別喻我三是故下如來重復顯已責",
    "X37n0662_019:0614a07": "意是汝不等偏執離故我今責汝即炷有明離炷有",
    "X37n0662_019:0614a08": "等即離有明是初句即離之喻法即有等准喻類法",
    "X37n0662_019:0614a09": "喻中既有即炷有明法亦應爾法即有我我即有法",
    "X37n0662_019:0614a10": "非法即我我即非法四汝今下據法重責准喻推法",
    "X37n0662_019:0614a11": "法中亦有即離之義汝今何故但受離邊不受即邊",
    "X37n0662_019:0614a12": "我所引喻者者牒前段則是非喻牒後段此二段經",
    "X37n0662_019:0614a13": "通是第六科。",
    "X37n0662_019:0614a14": "經汝先責我等者即向經云汝心不等也。",
    "X37n0662_019:0614a15": "第七明我之不平等者但釋後句不釋初句若具釋",
    "X37n0662_019:0614a16": "者初將我不平破汝不平令汝得平即是我吉佛正",
    "X37n0662_019:0614a17": "乖邪名我不平破邪同正名令汝平是佛化善名為",
    "X37n0662_019:0614a18": "我吉次將我不平令汝得平即是我平邪正相飜故",
    "X37n0662_019:0614a19": "我與汝俱名不平以正破邪名我不平破汝不平使",
    "X37n0662_019:0614a20": "彼同正令汝得平佛正同彼名為我平。",
    "X37n0662_019:0614a21": "經何以下釋。",
    "X37n0662_019:0614a22": "破餘三義者此經文於十六知見中但舉四種前已",
    "X37n0662_019:0614a23": "破作者今破見者受者知者故云餘三。",
    "X37n0662_019:0614a24": "衛世師下約三仙宗計簡辨也。",
    "X37n0662_019:0614b01": "而神異知者此是計離神有知也優樓僧佉所計即",
    "X37n0662_019:0614b02": "神有知。",
    "X37n0662_019:0614b03": "故言下顯經是牒僧佉所計也乃是仙尼宗於僧佉",
    "X37n0662_019:0614b04": "耳。",
    "X37n0662_019:0614b05": "因華褁火者華喻我火喻眼。執鎌者獵沽反刀也",
    "X37n0662_019:0614b06": "乃是假我者就佛法正義謂假根境空明識眾緣和",
    "X37n0662_019:0614b07": "合方有其見名為假我以此假我御智而知。",
    "X37n0662_019:0614b08": "必無實我者必無外人所計我性自能見也。",
    "X37n0662_019:0614b09": "自舉二譬者一幻二歡喜凡。",
    "X37n0662_019:0614b10": "經綏子而佳反木名叢生有刺其子可食。",
    "X37n0662_019:0614b11": "十二因緣和合成身由惑潤業成苦果身。",
    "X37n0662_019:0614b12": "經愛無明是二世煩惱略無取支業即行有。",
    "X37n0662_019:0614b13": "經從業生有者以七支果通名為有。",
    "X37n0662_019:0614b14": "阿優陀者此云中也即臍下一脉請觀音經云取一",
    "X37n0662_019:0614b15": "中脉是疏引論偈從省具足應云風名優陀那觸臍",
    "X37n0662_019:0614b16": "而上去是風觸七處頂及齗齒唇舌喉及以胷是中",
    "X37n0662_019:0614b17": "語言生。",
    "X37n0662_019:0614b18": "須滅身後爾乃得之者滅九界陰身得四德分果謂",
    "X37n0662_019:0614b19": "捨無常色獲得常色等此對外人且就別義若約圓",
    "X37n0662_019:0614b20": "者即陰是德何須滅身然陰體本虗名滅滅名雖等",
    "X37n0662_019:0614b21": "滅義兩殊。",
    "X37n0662_019:0614b22": "經受慢果報者即生死身也。",
    "X37n0662_019:0614b23": "非自他者由他起慢名他生由自起慢名自生共離",
    "X37n0662_019:0614b24": "可知四句破執遠離於慢。",
    "X37n0662_019:0614c01": "法與眾生同一平等者五陰之法假名眾生既無異",
    "X37n0662_019:0614c02": "體是故皆從四執所生破執證空故云平等。",
    "X37n0662_019:0614c03": "與佛言論(至)初果者即向經云我已知解得證法眼",
    "X37n0662_019:0614c04": "也。",
    "X37n0662_019:0614c05": "異先身命者謂中陰身異今現陰此外道正計中陰",
    "X37n0662_019:0614c06": "無因自然而有非從因緣故云非因所得。",
    "X37n0662_019:0614c07": "榛栗棗羞者羞當作修字誤也左傳第三曰女贄不",
    "X37n0662_019:0614c08": "過榛栗棗修以告虔也杜預注云榛小栗修脯虔敬",
    "X37n0662_019:0614c09": "也曲禮云得人之摯椇榛脯修棗栗傳禮竝作脩字",
    "X37n0662_019:0614c10": "唯楚詞作羞楚詞曰折瓊枝以為羞王逸注曰羞脯",
    "X37n0662_019:0614c11": "也言榛者字音雖同經所云榛非是栗也廣雅云木",
    "X37n0662_019:0614c12": "叢生曰榛草叢生曰薄。",
    "X37n0662_019:0614c13": "一業所得者同一業因得此身命以果望因身命無",
    "X37n0662_019:0614c14": "異。",
    "X37n0662_019:0614c15": "經因即五陰等者因即善惡五陰果即無記五陰故",
    "X37n0662_019:0614c16": "俱舍云因通善惡果唯無記謂現在起善惡感當來",
    "X37n0662_019:0614c17": "無記陰。",
    "X37n0662_019:0614c18": "去來例然者過去未來各有二十也。",
    "X37n0662_019:0614c19": "今文中下經中所列正與中論義同故中論觀涅槃",
    "X37n0662_019:0614c20": "品明佛滅度後依佛起於斷常二見約過去未來不",
    "X37n0662_019:0614c21": "明現在計如來如去約五陰為二十常無常為二十",
    "X37n0662_019:0614c22": "未來邊無邊為二十斷常足之為六十二。",
    "X37n0662_019:0614c23": "非謂闊狹者此斥異解也如大論云有人云八方有",
    "X37n0662_019:0614c24": "邊上下無邊有云上至有頂下至地獄而八方無邊",
    "X37n0662_019:0615a01": "此即約現在方所闊狹解義今所不取故云非謂也",
    "X37n0662_019:0615a02": "今正以外人求土不得其始即謂無終名無邊計有",
    "X37n0662_019:0615a03": "始終即名有邊如得禪者計八萬劫此乃正約計未",
    "X37n0662_019:0615a04": "來故云豎論分際也其常無常如去不如去委如前",
    "X37n0662_019:0615a05": "記引大論文解義也問諸文六十二見皆約三世即",
    "X37n0662_019:0615a06": "取現在為常無常今經何故不論現在耶答今既云",
    "X37n0662_019:0615a07": "約如來涅槃上作四句故闕現在又起見多是不了",
    "X37n0662_019:0615a08": "心中所作過未兩世既不親見於中不決所以起見",
    "X37n0662_019:0615a09": "現在即事可知所以起見則薄故經不論此其中論",
    "X37n0662_019:0615a10": "涅槃品義同也。",
    "X37n0662_019:0615a11": "即色涅槃者計身神俱滅即斷見也。",
    "X37n0662_019:0615a12": "若身不滅等者計身神俱不滅。",
    "X37n0662_019:0615a13": "即常見下兩句即雙計也。",
    "X37n0662_019:0615a14": "而此文云下破古不了經旨。",
    "X37n0662_019:0615a15": "他人不見此者謂外道不合計佛涅槃以為四句既",
    "X37n0662_019:0615a16": "不許作此解釋及謂經文如去等四是外道自謂其",
    "X37n0662_019:0615a17": "身。",
    "X37n0662_019:0615a18": "我如色來至不作此說皆古師義也問今師釋義既",
    "X37n0662_019:0615a19": "符經旨外道云何能計佛果涅槃耶答章安本有二",
    "X37n0662_019:0615a20": "解一云其道如來涅槃者不約世尊如來涅槃但道",
    "X37n0662_019:0615a21": "彼家所計有如來有涅槃如百論云或自在天是世",
    "X37n0662_019:0615a22": "尊等即是彼家之如來復計非想為涅槃二云欲明",
    "X37n0662_019:0615a23": "六十二見無內外非但外道計有六十二內佛弟子",
    "X37n0662_019:0615a24": "亦計如來涅槃有如去不如去等六十二。",
    "X37n0662_019:0615b01": "經是名為見者若作是說堅執不移是名為見見執",
    "X37n0662_019:0615b02": "所緣名為見處見能集起未來苦果名為見行造作",
    "X37n0662_019:0615b03": "邪行名為見業堅執所緣名為見著為見繫縛常在",
    "X37n0662_019:0615b04": "三有名為見縛因見生苦名為見苦取非為是名為",
    "X37n0662_019:0615b05": "見取由見便有三塗可怖名為見怖為見燒然名為",
    "X37n0662_019:0615b06": "見熱纏心不離名為見纏。",
    "X37n0662_019:0615b07": "就見能說者經從如來名為下是能見能說不起四",
    "X37n0662_019:0615b08": "執名為能見隨機說四名為能說就見者就應作能",
    "X37n0662_019:0615b09": "一數之圓名者十十成百即大數之圓也。",
    "X37n0662_019:0615b10": "圓滿端正者具足三千故云圓滿不縱不橫故名端",
    "X37n0662_019:0615b11": "正亦可以百年喻百界百界必三千唯心本具故云",
    "X37n0662_019:0615b12": "足一百年。",
    "X37n0662_019:0615b13": "若共若離者共謂亦前亦後離謂非前非後破四性",
    "X37n0662_019:0615b14": "已四悉隨機假說前後令彼機緣達無前後。",
    "X37n0662_019:0615b16": "涅槃經疏三德指歸卷第十九"
}