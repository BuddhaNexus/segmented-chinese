{
    "T48n2015_002:0406a04": "禪源諸詮集都序卷下之一",
    "T48n2015_002:0406a06": "唐圭峯山沙門宗密述",
    "T48n2015_002:0406a07": "上之三教。攝盡佛一代所說之經。及諸菩薩",
    "T48n2015_002:0406a08": "所造之論。細尋法義。便見三義全殊。一法無",
    "T48n2015_002:0406a09": "別。就三義中。第一第二空有相對。第三第一",
    "T48n2015_002:0406a10": "性相相對。皆條然易見。唯第二第三破相與",
    "T48n2015_002:0406a11": "顯性相對。講者禪者同迷。皆謂同是一宗一",
    "T48n2015_002:0406a12": "教。皆以破相便為真性。故今廣辨空宗性宗",
    "T48n2015_002:0406a13": "有其十異。一法義真俗異。二心性二名異。三",
    "T48n2015_002:0406a14": "性字二體異。四真智真知異。五有我無我異。",
    "T48n2015_002:0406a15": "六遮詮表詮異。七認名認體異。八二諦三諦",
    "T48n2015_002:0406a16": "異。九三性空有異。十佛德空有異。初法義真",
    "T48n2015_002:0406a17": "俗異者。空宗緣未顯真靈之性故。但以一切",
    "T48n2015_002:0406a18": "差別之相為法。法是俗諦。照此諸法。無為無",
    "T48n2015_002:0406a19": "相。無生無滅。無增無減等為義。義是真諦。故",
    "T48n2015_002:0406a20": "智度論以俗諦為法無礙辯。以真諦為義無",
    "T48n2015_002:0406a21": "礙辯。性宗則以一真之性為法。空有等種種",
    "T48n2015_002:0406a22": "差別為義。故經云。無量義者從一法生。華嚴",
    "T48n2015_002:0406a23": "十地亦云。法者知自性。義者知生滅。法者知",
    "T48n2015_002:0406a24": "真諦。義者知俗諦。法者知一乘。義者知諸",
    "T48n2015_002:0406a25": "乘。如是十番釋法義二無礙義。皆以法為真",
    "T48n2015_002:0406a26": "諦。以義為俗諦。二心性二名異者。空宗一向",
    "T48n2015_002:0406a27": "目諸法本源為性。性宗多目諸法本源為心。",
    "T48n2015_002:0406a28": "目為性者諸論多同。不必敘述目為心者。勝",
    "T48n2015_002:0406a29": "鬘云。自性清淨心。起信云。一切法從本以來",
    "T48n2015_002:0406b01": "離言說名字心緣等相。乃至唯是一心。楞伽",
    "T48n2015_002:0406b02": "云。堅實心。良由此宗所說本性不但空寂而",
    "T48n2015_002:0406b03": "乃自然常知。故應目為心也。三性字二體異",
    "T48n2015_002:0406b04": "者。空宗以諸法無性為性。性宗以靈明常住",
    "T48n2015_002:0406b05": "不空之體為性。故性字雖同。而體異也。四真",
    "T48n2015_002:0406b06": "智真知異者。空宗以分別為知。無分別為智。",
    "T48n2015_002:0406b07": "智深知淺。性宗以能證聖理之妙慧為智。以",
    "T48n2015_002:0406b08": "該於理。智通於凡聖之靈。性為知。知通智",
    "T48n2015_002:0406b09": "局。上引問明品已自分別。況十迴向品說真",
    "T48n2015_002:0406b10": "如云。照明為性。起信說。真如自體真實識知。",
    "T48n2015_002:0406b11": "五有我無我異者。空宗以有我為妄。無我為",
    "T48n2015_002:0406b12": "真。性宗以無我為妄。有我為真。故涅槃經",
    "T48n2015_002:0406b13": "云。無我者名為生死。有我者名為如來。又",
    "T48n2015_002:0406b14": "云。我計無我是顛倒法。乃至廣破二乘無常",
    "T48n2015_002:0406b15": "無我之見。如春池執礫為寶。廣讚常樂我淨",
    "T48n2015_002:0406b16": "而為究竟。乃至云無我法中有真我(良由眾生迷自真我。妄",
    "T48n2015_002:0406b17": "執五蘊為我。故佛於大小乘法相及破相教中破之云無。今於性宗直明實體。故顯之云有也)。六遮詮",
    "T48n2015_002:0406b18": "表詮異者。遮謂遣其所非。表謂顯其所是。又",
    "T48n2015_002:0406b19": "遮者揀却諸餘。表者直示當體。如諸經所說",
    "T48n2015_002:0406b20": "真妙理性。每云。不生不滅。不垢不淨。無因無",
    "T48n2015_002:0406b21": "果。無相無為。非凡非聖。非性非相等。皆是遮",
    "T48n2015_002:0406b22": "詮(諸經論中。每以非字非却諸法。動即有三十五十箇非字也。不字無字亦爾。故云絕百非)若云",
    "T48n2015_002:0406b23": "知見覺。照靈鑒光明。朗朗昭昭。惺惺寂寂等。",
    "T48n2015_002:0406b24": "皆是表詮。若無知見等體。顯何法為性。說何",
    "T48n2015_002:0406b25": "法不生滅等。必須認得見今了然。而知即是",
    "T48n2015_002:0406b26": "心性。方說此知不生不滅等。如說鹽云不淡",
    "T48n2015_002:0406b27": "是遮。云鹹是表。說水云不乾是遮。云濕是表。",
    "T48n2015_002:0406b28": "諸教每云絕百非者。皆是遮詞直顯一真。方",
    "T48n2015_002:0406b29": "為表語。空宗之言但是遮詮。性宗之言有遮",
    "T48n2015_002:0406c01": "有表。但遮者未了。兼表者乃的。今時學人皆",
    "T48n2015_002:0406c02": "謂。遮言為深。表言為淺。故唯重非心非佛。無",
    "T48n2015_002:0406c03": "為無相。乃至一切不可得之言。良由但以遮",
    "T48n2015_002:0406c04": "非之詞為妙。不欲親自證認法體。故如此也",
    "T48n2015_002:0406c05": "(悟息後即任遮表臨時)七認名認體異者。謂佛法世法一",
    "T48n2015_002:0406c06": "一皆有名體。且如世間稱大不過四物。如智",
    "T48n2015_002:0406c07": "論云。地水火風是四物名。堅濕暖動是四物",
    "T48n2015_002:0406c08": "體。今且說水。設有人問。每聞澄之即清。混之",
    "T48n2015_002:0406c09": "即濁。堰之即止。決之即流。而能溉灌萬物洗",
    "T48n2015_002:0406c10": "滌萬穢。此是何物(舉功能義用而問也)答云。是水(舉名答也)愚者",
    "T48n2015_002:0406c11": "認名便謂已解。智者應更問云。何者是水(徵其體也)",
    "T48n2015_002:0406c12": "答云。濕即是水(剋體指也。此一言便定更無別字可替也。若云水波清濁凝流是水　何異",
    "T48n2015_002:0406c13": "他所問之詞)佛法亦爾。設有人問。每聞諸經云。迷之",
    "T48n2015_002:0406c14": "即垢。悟之即淨。縱之即凡。修之即聖。能生世",
    "T48n2015_002:0406c15": "間出世間一切諸法。此是何物(舉功能義用而問也)答云。",
    "T48n2015_002:0406c16": "是心(舉名答也)愚者認名便謂已識。智者應更問。何",
    "T48n2015_002:0406c17": "者是心(徵其體也)答知即是心(指其體也。此言最的。餘字不如。若云非性非相能語",
    "T48n2015_002:0406c18": "言運動等是心者。何異他所問詞也)以此而推水之名體。各唯一",
    "T48n2015_002:0406c19": "字。餘皆義用。心之名體亦然。濕之一字貫於",
    "T48n2015_002:0406c20": "清濁等萬用萬義之中。知之一字亦貫於貪",
    "T48n2015_002:0406c21": "嗔慈忍善惡苦樂萬用萬義之處。今時學禪",
    "T48n2015_002:0406c22": "人多疑云。達摩但說心。荷澤何以說知。如",
    "T48n2015_002:0406c23": "此疑者。豈不似疑云比只聞井中有水。云何",
    "T48n2015_002:0406c24": "今日忽覺井中濕耶。思之思之。直須悟得水",
    "T48n2015_002:0406c25": "是名不是。濕濕是水不是名。即清濁水波",
    "T48n2015_002:0406c26": "凝流。無義不通也。以例心是名不是知。知",
    "T48n2015_002:0406c27": "是心不是名。即真妄垢淨善惡。無義不通也。",
    "T48n2015_002:0406c28": "空宗相宗為對。初學及淺機。恐隨言生執。故",
    "T48n2015_002:0407a01": "但標名而遮其非。唯廣以義用而引其意。性",
    "T48n2015_002:0407a02": "宗對久學及上根令忘言認體。故一言直示",
    "T48n2015_002:0407a03": "(達摩云。指一言以直示。後人意不解尋思。何者是一言。若云即心是佛是一言者。此是四言。何為名一也)",
    "T48n2015_002:0407a04": "認得體已。方於體上照察義用。故無不通矣。",
    "T48n2015_002:0407a05": "八二諦三諦異者。空宗所說世出世間一切諸",
    "T48n2015_002:0407a06": "法不出二諦。學者皆知。不必引釋。性宗則攝",
    "T48n2015_002:0407a07": "一切性相及自體總為三諦。以緣起色等諸",
    "T48n2015_002:0407a08": "法為俗諦。緣無自性諸法即空為真諦(此與空宗相宗",
    "T48n2015_002:0407a09": "一諦。義無別也)一真心體。非空非色。能空能色。為",
    "T48n2015_002:0407a10": "中道第一義諦。其猶明鏡。亦具三義。鏡中影",
    "T48n2015_002:0407a11": "像。不得呼青為黃。妍媸各別。如俗諦影無",
    "T48n2015_002:0407a12": "自性一一全空。如真諦其體常明。非空非青",
    "T48n2015_002:0407a13": "黃。能空能青黃。如第一義諦。具如瓔珞大品",
    "T48n2015_002:0407a14": "本業等經所說。故天台宗依此三諦修三止",
    "T48n2015_002:0407a15": "三觀。成就三德也。九三性空有異者。三性謂",
    "T48n2015_002:0407a16": "遍計所執性(妄情於我及一切法周遍計度。一一執為實有。如癡孩鏡中見人面像執為有",
    "T48n2015_002:0407a17": "命質礙骨肉等)依地起性(此所執法。依他眾緣相因而起。都無自性。唯是虛相。如鏡中影像也)",
    "T48n2015_002:0407a18": "圓成實性(本覺真心始覺顯現。圓滿成就。真實常住。如鏡之明)空宗云。諸經",
    "T48n2015_002:0407a19": "每說有者。即約遍計依他。每說空者。即是圓",
    "T48n2015_002:0407a20": "成實性。三法皆無性也。性宗即三法。皆具空",
    "T48n2015_002:0407a21": "有之義。謂遍計情有理無。依他相有性無。圓",
    "T48n2015_002:0407a22": "成情無理有。相無性有。十佛德空有異者。空",
    "T48n2015_002:0407a23": "宗說佛以空為德。無有少法是名菩提。色見",
    "T48n2015_002:0407a24": "聲求皆行邪道。中論云。非陰不離陰。此彼不",
    "T48n2015_002:0407a25": "相在。如來不有陰。何處有如來。離一切相即",
    "T48n2015_002:0407a26": "名諸佛。性宗則一切諸佛自體。皆有常樂我",
    "T48n2015_002:0407a27": "淨。十身十智真實功德。相好通光一一無盡。",
    "T48n2015_002:0407a28": "性自本有不待機緣。十異歷然二門煥矣。雖",
    "T48n2015_002:0407b01": "分教相亦勿滯情。三教三宗是一味法。故須",
    "T48n2015_002:0407b02": "先約三種佛教證三宗禪心。然後禪教雙忘",
    "T48n2015_002:0407b03": "心佛俱寂。俱寂即念念皆佛。無一念而非佛",
    "T48n2015_002:0407b04": "心。雙忘即句句皆禪。無一句而非禪教。如此",
    "T48n2015_002:0407b05": "則自然聞泯絕無寄之說。知是破我執情。聞",
    "T48n2015_002:0407b06": "息妄修心之言。知是斷我習氣。執情破而真",
    "T48n2015_002:0407b07": "性顯。即泯絕是顯性之宗。習氣盡而佛道成。",
    "T48n2015_002:0407b08": "即修心是成佛之行。頓漸空有既無所乖。荷",
    "T48n2015_002:0407b09": "澤江西秀能豈不相契。若能如是通達。則為",
    "T48n2015_002:0407b10": "他人說無非妙方。聞他人說無非妙藥。藥之",
    "T48n2015_002:0407b11": "與病。只在執之與通。故先德云。執則字字",
    "T48n2015_002:0407b12": "瘡疣。通則文文妙藥。通者了三宗不相違也。",
    "T48n2015_002:0407b13": "問前云。佛說頓教漸教。禪開頓門漸門。未審",
    "T48n2015_002:0407b14": "三種教中何頓何漸。答法義深淺已備盡於",
    "T48n2015_002:0407b15": "三種。但以世尊說時儀式不同。有稱理頓",
    "T48n2015_002:0407b16": "說。有隨機漸說。故復名頓教漸教。非三教",
    "T48n2015_002:0407b17": "外別有頓漸。漸者為中下根即時未能信悟",
    "T48n2015_002:0407b18": "圓覺妙理者。且說前人天小乘乃至法相(上皆",
    "T48n2015_002:0407b19": "第一教也)破相(第二教也)待其根器成熟。方為說於了義。",
    "T48n2015_002:0407b20": "即法華涅槃等經是也(此及下逐機頓教合為第三教也。其化儀頓即總攝三",
    "T48n2015_002:0407b21": "般。西域此方古今諸德。所判教為三時五時者。但是漸教一類。不攝華嚴經等)頓者復二。",
    "T48n2015_002:0407b22": "一逐機頓。二化儀頓。逐機頓者。遇凡夫上根",
    "T48n2015_002:0407b23": "利智。直示真法。聞即頓悟全同佛果。如華嚴",
    "T48n2015_002:0407b24": "中初發心時即得阿耨菩提。圓覺經中觀行",
    "T48n2015_002:0407b25": "成時即成佛道。然始同前二教中行門。慚除",
    "T48n2015_002:0407b26": "凡習漸顯聖德。如風激動大海不能現像。風",
    "T48n2015_002:0407b27": "若頓息則波浪漸停影像漸顯也(風喻迷情。海喻心性。波喻煩",
    "T48n2015_002:0407b28": "惱。影喻功用。起信論中一一配合)即華嚴一分及圓覺佛頂密嚴",
    "T48n2015_002:0407b29": "勝鬘如來藏之類二十餘部經是也。遇機即",
    "T48n2015_002:0407c01": "說不定初後與禪門第三直顯心性宗全相同",
    "T48n2015_002:0407c02": "也。二化儀頓。謂佛初成道。為宿世緣熟上",
    "T48n2015_002:0407c03": "根之流。一時頓說性相理事。眾生萬惑。菩",
    "T48n2015_002:0407c04": "薩萬行。賢聖地位諸佛萬德。因該果海。初心",
    "T48n2015_002:0407c05": "即得菩提。果徹因源。位滿猶稱菩薩。此唯華",
    "T48n2015_002:0407c06": "嚴一經及十地論。名為圓頓教。餘皆不備。",
    "T48n2015_002:0407c07": "(前敘外難云。頓悟成佛是違經者。余今於此通了)其中所說。諸法是全一",
    "T48n2015_002:0407c08": "心之證法。一心是全諸法之一心。性相圓融",
    "T48n2015_002:0407c09": "一多自在。故諸佛與眾生交徹。淨土與穢土",
    "T48n2015_002:0407c10": "融通。法法皆彼此互收。塵塵悉包含世界。相",
    "T48n2015_002:0407c11": "入相即無礙鎔融。具十玄門重重無盡。名為",
    "T48n2015_002:0407c12": "無障礙法界。此上頓漸皆就佛約教而說。若",
    "T48n2015_002:0407c13": "就機約悟修說者。意又不同。如前所敘諸家。",
    "T48n2015_002:0407c14": "有云。先因漸修功成而豁然頓悟(猶如伐木片片漸斫一時",
    "T48n2015_002:0407c15": "頓倒。亦如遠詣都城。步步漸行。一日頓到也)有云。因頓修而漸悟(如人",
    "T48n2015_002:0407c16": "學射。頓者箭箭直注意在中的。漸者日久方始漸親漸中。此說運心頓修。不言功行頓畢)有云。",
    "T48n2015_002:0407c17": "因漸修而漸悟(如登九層之臺。足履漸高。所見漸遠。故有人云。欲窮千里目。更上一層樓)",
    "T48n2015_002:0407c18": "等者。皆說證悟也。有云。先須頓悟方可漸修",
    "T48n2015_002:0407c19": "者。此約解悟也(約斷障說。如日頓出霜露漸消。約成德說。如孩子生。即頓具四肢",
    "T48n2015_002:0407c20": "六根。長即漸成志氣功業)故華嚴說。初發心時即成正覺。",
    "T48n2015_002:0407c21": "然後三賢十聖次第修證。若未悟而修非真",
    "T48n2015_002:0407c22": "修也(良以非真流之行無以稱真。何有修真之行不從真起。故彼經說。若未聞說此法。多劫修六度行。",
    "T48n2015_002:0407c23": "畢竟不能證真也)有云。頓悟頓修者。此說上上智根性",
    "T48n2015_002:0407c24": "樂欲俱勝(根勝故悟欲勝故修)一聞千悟得大總持。一念",
    "T48n2015_002:0407c25": "不生前後際斷(斷障如斬一綟絲。萬條頓斷。修德如染一綟絲。萬條頓色也。荷澤",
    "T48n2015_002:0407c26": "云。見無念體不逐物生。又云。一念與本性相應。便具河沙功德。八萬四千波羅蜜門。一時齊用也)此人",
    "T48n2015_002:0407c27": "三業唯獨自明了。餘人所不見(金剛三昧經云。空心不動具六波",
    "T48n2015_002:0408a01": "羅蜜。法華亦說。父母所生眼耳徹見三千界等也)且就事跡而言之。如牛頭",
    "T48n2015_002:0408a02": "融大師之類也。此門有二意。若因悟而修。即",
    "T48n2015_002:0408a03": "是解悟。若因修而悟。即是證悟。然上皆只約",
    "T48n2015_002:0408a04": "今生而論。若遠推宿世則唯漸無頓。今頓見",
    "T48n2015_002:0408a05": "者。已是多生漸熏而發現也。有云。法無頓",
    "T48n2015_002:0408a06": "漸。頓漸在機者。誠哉此理。固不在言。本只論",
    "T48n2015_002:0408a07": "機。誰言法體頓漸義意有此多門。門門有意。",
    "T48n2015_002:0408a08": "非強穿鑿。況楞伽四漸四頓(義與漸修頓悟相類)此猶不",
    "T48n2015_002:0408a09": "敢繁云。比見時輩論者。但有頓漸之言。都不",
    "T48n2015_002:0408a10": "分析。就教有化儀之頓漸。應機之頓漸。就",
    "T48n2015_002:0408a11": "人有教授方便之頓漸。根性悟入之頓漸。發",
    "T48n2015_002:0408a12": "意修行之頓漸。於中唯云先頓悟後漸修。似",
    "T48n2015_002:0408a13": "違反也。欲絕疑者。豈不見日光頓出霜露漸",
    "T48n2015_002:0408a14": "消。孩子頓生(四肢六根即具)志氣漸立(肌膚人物業藝皆漸成也)猛",
    "T48n2015_002:0408a15": "風頓息波浪漸停。明良頓成禮樂漸學(如高貴子孫。",
    "T48n2015_002:0408a16": "於小時亂沒落為奴。生來自不知貴時清父母訪得當日全身是貴人。而行跡去就不可頓改。故須漸學)是",
    "T48n2015_002:0408a17": "知頓漸之義。甚為要矣。然此文本意。雖但敘",
    "T48n2015_002:0408a18": "禪詮緣達摩一宗。是佛法通體。諸家所述",
    "T48n2015_002:0408a19": "又各不同。今集為一藏都成理事具足。至於",
    "T48n2015_002:0408a20": "悟解修證門戶。亦始終周圓。故所敘之頓漸",
    "T48n2015_002:0408a21": "須備盡其意。令血脈連續本末有緒。欲見本",
    "T48n2015_002:0408a22": "末綸緒。先須推窮。此上三種頓說漸說教中",
    "T48n2015_002:0408a23": "所詮之法。本從何來。見在何處。又須仰觀諸",
    "T48n2015_002:0408a24": "佛說此教意。本為何事。即一大藏經始終本",
    "T48n2015_002:0408a25": "末。一時洞然明了也。且推窮教法從何來者。",
    "T48n2015_002:0408a26": "本從世尊一真心體流出。展轉至於當時人",
    "T48n2015_002:0408a27": "之耳。今時人之目。其所說義。亦只是凡聖",
    "T48n2015_002:0408a28": "所依。一真心體隨緣流出。展轉遍一切處遍",
    "T48n2015_002:0408a29": "一切眾生身心之中。但各於自心靜念如理",
    "T48n2015_002:0408b01": "思惟。即如是如是而顯現也(華嚴云。如是如是思惟。如是如是顯",
    "T48n2015_002:0408b02": "現也)次觀佛說經本意者。世尊自云。我本意唯",
    "T48n2015_002:0408b03": "為一大事因緣故出現於世。一大事者。欲令",
    "T48n2015_002:0408b04": "眾生開佛知見。乃至入佛知見道故。諸有所",
    "T48n2015_002:0408b05": "作常為一事。唯以佛之知見示悟眾生。無有",
    "T48n2015_002:0408b06": "餘乘若二若三。三世十方諸佛法亦如是。雖",
    "T48n2015_002:0408b07": "以無量無數方便種種因緣譬喻言詞而為眾",
    "T48n2015_002:0408b08": "生演說諸法。是法皆為一佛乘故。故我於菩",
    "T48n2015_002:0408b09": "提樹下初成正覺。普見一切眾生皆成正覺。",
    "T48n2015_002:0408b10": "乃至普見一切眾生皆般涅槃(華嚴妙嚴品云。佛在摩竭提國菩",
    "T48n2015_002:0408b11": "提場中始成正覺。其地堅固金剛所成。其菩提樹高廣嚴顯。出現品云。如來成正覺時。普見眾生等。一一如文)",
    "T48n2015_002:0408b12": "普見一切眾生貪恚癡諸煩惱中。有如來身",
    "T48n2015_002:0408b13": "智常無染污德相備足(如來藏經文也)無一眾生而不",
    "T48n2015_002:0408b14": "具有如來智慧。但以妄想執著而不證得。我",
    "T48n2015_002:0408b15": "欲教以聖道令其永離妄想。自於身中得見",
    "T48n2015_002:0408b16": "如來廣大智慧如我無異(華嚴出現品文也。唯改當字為欲字。令順語勢",
    "T48n2015_002:0408b17": "也。法華亦云。我本立誓願。欲令一切眾。如我等無異)遂為此等眾生於菩提",
    "T48n2015_002:0408b18": "場。稱於大方廣法界。敷演萬德因華以嚴",
    "T48n2015_002:0408b19": "本性。令成萬德佛果。其有往劫與我同種善",
    "T48n2015_002:0408b20": "根。曾得我於劫海中以四攝法而攝受者(亦妙",
    "T48n2015_002:0408b21": "嚴品文也)始見我身(頻呻三昧盧含那身)聞我所說(說上華嚴)即皆信",
    "T48n2015_002:0408b22": "受入如來慧。乃至逝多林我入師子頻呻三",
    "T48n2015_002:0408b23": "昧。大眾皆證法界。除先修習學小乘者(佛在法華",
    "T48n2015_002:0408b24": "會說。昔在華嚴會中。五百聲聞如聾如盲。不見佛境界。不聞圓融法。是也。次云。我今亦令得聞此經入於佛慧。即",
    "T48n2015_002:0408b25": "直至四十年後法華會中皆得授記。是也)及溺貪愛之水等者(亦出現品云。",
    "T48n2015_002:0408b26": "如來智慧唯於二處不能為作生長利益。所謂二乘。墮於無為廣大深坑。及壞善根非器眾生。溺大邪見貪愛之水。",
    "T48n2015_002:0408b27": "然亦於彼曾無厭捨。釋曰。即華嚴所說學小乘者。法華會中還得授記。及不在此會亦展轉令與授記是。此云不",
    "T48n2015_002:0408b28": "厭捨也)如是眾生。諸根鈍著。樂癡所盲。難可度",
    "T48n2015_002:0408c01": "脫。我於三七日。思惟如是事。我若但為讚",
    "T48n2015_002:0408c02": "於佛乘。彼即沒在苦。毀謗不信故。疾入於惡",
    "T48n2015_002:0408c03": "道。若以小乘化。乃至於一人。我即墮慳貪。",
    "T48n2015_002:0408c04": "此事為不可。進退難為。遂尋念過去佛所行",
    "T48n2015_002:0408c05": "方便力。方知過去諸佛皆以小乘引誘。然後",
    "T48n2015_002:0408c06": "令人究竟一乘。故我今所得道。亦應說三",
    "T48n2015_002:0408c07": "乘。我如是思惟時。十方佛皆現梵音慰喻我。",
    "T48n2015_002:0408c08": "善哉釋迦文。第一之導師。得是無上法。隨諸",
    "T48n2015_002:0408c09": "一切佛。而用方便力。我聞慰喻隨順諸佛意",
    "T48n2015_002:0408c10": "故。方往波羅[木*奈]國轉四諦法輪。度憍陳如",
    "T48n2015_002:0408c11": "等五人。漸漸諸處乃至千萬(如羊車也)亦為求緣",
    "T48n2015_002:0408c12": "覺說十二因緣(如鹿車也)亦為求大乘者說六波羅",
    "T48n2015_002:0408c13": "蜜(如牛車也。此上皆當第一密意依性說相教。此上三車皆是宅中。指云在門外者。以喻權教三乘云云)",
    "T48n2015_002:0408c14": "中間又為說甚深般若波羅蜜。陶汰如上聲",
    "T48n2015_002:0408c15": "聞。進趣諸小菩薩(此當第二密意破相顯性教也)漸漸見其根",
    "T48n2015_002:0408c16": "熟。遂於靈鷲山開示如來知見。普皆與授阿",
    "T48n2015_002:0408c17": "耨多羅三藐三菩提記(究竟一乘。如四衢道中白牛車也。權教牛車大乘與",
    "T48n2015_002:0408c18": "實教白牛車一乘不同者。三十餘本經論。具有明文)顯示三乘法身。平等入",
    "T48n2015_002:0408c19": "一乘道。乃至我臨欲滅度。在拘尸那城娑羅",
    "T48n2015_002:0408c20": "雙樹間。作大師子吼。顯常住法。決定說言。一",
    "T48n2015_002:0408c21": "切眾生皆有佛性。凡是有心定當作佛。究竟",
    "T48n2015_002:0408c22": "涅槃常樂我淨。皆令安住祕密藏中(法華且收二乘。至",
    "T48n2015_002:0408c23": "涅槃經方普收六道。會權入實。須漸次故也)即與華嚴海會師子頻呻",
    "T48n2015_002:0408c24": "大眾頓證。無有別異(法華涅槃。是漸教中之終極。與華嚴等頓教。深淺無異。都",
    "T48n2015_002:0408c25": "為第三顯示真心即性教也)我既所應度者皆以度訖。未得度",
    "T48n2015_002:0408c26": "者已為作得度因緣。故於雙樹間入大寂滅",
    "T48n2015_002:0408c27": "定。反本還源。與十方三世一切諸佛。常住法",
    "T48n2015_002:0408c28": "界常寂常照也。評曰。上來三紙全是於諸經",
    "T48n2015_002:0408c29": "中錄佛自言也。但以抄錄之故。不免於連續",
    "T48n2015_002:0409a01": "綴合之處。或加減改換三字兩字而已。唯敘",
    "T48n2015_002:0409a02": "華嚴處一行半。是以經題顯佛意。非佛本語",
    "T48n2015_002:0409a03": "也。便請將佛此自述本意判前三種教宗。豈",
    "T48n2015_002:0409a04": "得言權實一般。豈得言始終二法。禪宗例教。",
    "T48n2015_002:0409a05": "誰謂不然。竊欲和會。良由此也。誰聞此說",
    "T48n2015_002:0409a06": "而不除疑。若猶執迷。則吾不復也。然上所",
    "T48n2015_002:0409a07": "引。佛自云。我見眾生皆成正覺。又云。根鈍癡",
    "T48n2015_002:0409a08": "盲。語似相違。便欲於其中次第通釋。恐間雜",
    "T48n2015_002:0409a09": "佛語文相交加。今於此後。方始全依上代祖",
    "T48n2015_002:0409a10": "師馬鳴菩薩。具明眾生一心迷悟本末始終",
    "T48n2015_002:0409a11": "悉令顯現。自然見全佛之眾生。擾擾生死。全",
    "T48n2015_002:0409a12": "眾生之佛。寂寂涅槃。全頓悟之習氣。念念攀",
    "T48n2015_002:0409a13": "緣。全習氣之頓悟。心心寂照。即於佛語相違",
    "T48n2015_002:0409a14": "之處。自見無所違也。謂六道凡夫三乘賢聖",
    "T48n2015_002:0409a15": "根本悉是靈明清淨一法界心性覺寶光各各",
    "T48n2015_002:0409a16": "圓滿。本不名諸佛。亦不名眾生。但以此心",
    "T48n2015_002:0409a17": "靈妙。自在不守自性。故隨迷悟之緣。造業受",
    "T48n2015_002:0409a18": "報。遂名眾生。修道證真。遂名諸佛。又雖隨緣",
    "T48n2015_002:0409a19": "而不失自性。故常非虛妄。常無變異不可破",
    "T48n2015_002:0409a20": "壞。唯是一心。遂名真如。故此一心常具真如",
    "T48n2015_002:0409a21": "生滅二門。未曾暫闕。但隨緣門中凡聖無定。",
    "T48n2015_002:0409a22": "謂本來未曾覺悟。故說煩惱無始。若悟修證",
    "T48n2015_002:0409a23": "即煩惱斷盡。故說有終。然實無別始覺亦無",
    "T48n2015_002:0409a24": "不覺。畢竟平等。故此一心法爾有真妄二義。",
    "T48n2015_002:0409a25": "二義復各二義。故常具真如生滅二門。各二",
    "T48n2015_002:0409a26": "義者。真有不變隨緣二義。妄有體空成事二",
    "T48n2015_002:0409a27": "義。謂由真不變故妄體空為真如門。由真隨",
    "T48n2015_002:0409a28": "緣故妄成事為生滅門。以生滅即真如。故諸",
    "T48n2015_002:0409a29": "經說。無佛無眾生。本來涅槃常寂滅相。又以",
    "T48n2015_002:0409b01": "真如即生滅故。經云。法身流轉五道。名曰眾",
    "T48n2015_002:0409b02": "生。既知迷悟凡聖在生滅門。今於此門具彰",
    "T48n2015_002:0409b03": "凡聖二相。即真妄和合非一非異。名為阿賴",
    "T48n2015_002:0409b04": "耶識。此識在凡本來常有覺與不覺二義。覺",
    "T48n2015_002:0409b05": "是三乘賢聖之本。不覺是六道凡夫之本。今",
    "T48n2015_002:0409b06": "且示凡夫本末。總有十重(今每重以夢喻側注一一合之)一謂一",
    "T48n2015_002:0409b07": "切眾生雖皆有本覺真心(如一富貴人端正多智自在宅中住)二未",
    "T48n2015_002:0409b08": "遇善友開示。法爾本來不覺(如宅中人睡自不知也。論云。依本覺故",
    "T48n2015_002:0409b09": "而有不覺也)三不覺故法爾念起(如睡法爾有夢。論云。依不覺故生三種相。此",
    "T48n2015_002:0409b10": "是初一)四念起故有能見相(如夢中之想)五以有見故根",
    "T48n2015_002:0409b11": "身世界妄現(夢中別見有身在他鄉貧苦。及見種種好惡事境)六不知。此",
    "T48n2015_002:0409b12": "等從自念起。執為定有。名為法執(正夢時。法爾必執所",
    "T48n2015_002:0409b13": "見物。為實有也)七執法定故便見自他之殊。名為我",
    "T48n2015_002:0409b14": "執(夢時必認他鄉貧苦身。為己本身)八執此四大為我身故。法",
    "T48n2015_002:0409b15": "爾貪愛順情諸境欲以潤我。嗔嫌違情諸境",
    "T48n2015_002:0409b16": "恐損惱我。愚癡之情種種計校(此是三毒。如夢在他鄉所見違順",
    "T48n2015_002:0409b17": "等事。亦貪嗔也)九由此故造善惡等業(夢中或偷奪打罵。或行恩布德)。",
    "T48n2015_002:0409b18": "十業成難逃。如影響應於形聲。故受六道業",
    "T48n2015_002:0409b19": "繫苦樂相(如夢因偷奪打罵。彼捉枷禁決罰。或因行恩。得報舉薦拜官署職)此上",
    "T48n2015_002:0409b20": "十重生起次第。血脈連接行相甚明。但約理",
    "T48n2015_002:0409b21": "觀心而推照。即歷然可見。次辨悟後修證。還",
    "T48n2015_002:0409b22": "有十重翻妄即真。無別法故。然迷悟義別順",
    "T48n2015_002:0409b23": "逆次殊。前是迷真逐妄。從微細順次生起。展",
    "T48n2015_002:0409b24": "轉至麁。後乃悟妄歸真。從麁重逆次斷除。展",
    "T48n2015_002:0409b25": "轉至細。以能翻之智。自淺之深。麁障易遣。淺",
    "T48n2015_002:0409b26": "智即能翻故。細惑難除。深智方能斷故。故後",
    "T48n2015_002:0409b27": "十從末逆次。翻破前十。唯後一前二有少參",
    "T48n2015_002:0409c01": "差。下當顯示十重者。◎",
    "T48n2015_002:0409c02": "禪源諸詮集都序卷下之一",
    "T48n2015_002:0409c06": "禪源諸詮集都序卷下之二",
    "T48n2015_002:0409c08": "唐圭峯山沙門宗密述",
    "T48n2015_002:0409c09": "◎一謂有眾生遇善知識。開示上說本覺真心。",
    "T48n2015_002:0409c10": "宿世曾聞今得解悟(若宿生未聞。今聞必不信。或信而不解。雖人人等有佛",
    "T48n2015_002:0409c11": "性。今現有不信不悟者。是此類也)四大非我。五蘊皆空。信自真如",
    "T48n2015_002:0409c12": "及三寶德(信自心本不虛妄本。不變異故曰真如。故論云。自信己性知心妄動無別境界。又",
    "T48n2015_002:0409c13": "云。信心有四種。一信根。本樂念真如。二信佛。有無量功德常念親近供養。三信法。有大利益常念修行。四信僧。",
    "T48n2015_002:0409c14": "能修正行自利利他常樂親近。悟前一翻前二成此第一重也)二發悲智願誓證",
    "T48n2015_002:0409c15": "菩提(發悲心者欲度眾生。發智心者欲了達一切法。發願心者欲修萬行以資悲智)三隨分修",
    "T48n2015_002:0409c16": "習施戒忍進。及止觀等增長信根(論云。修行有五。能成此信。",
    "T48n2015_002:0409c17": "止觀合為一行。故六度唯成五也)四大菩提心從此顯發(以上三心開發。",
    "T48n2015_002:0409c18": "論云。信成就發心者有三種。一者直心。正念真如法故。二者深心。樂集諸善行故。三發大悲心。欲拔一切眾生",
    "T48n2015_002:0409c19": "苦故)五以知法性無慳等心(等者貪欲嗔恚懈怠散亂愚癡)六隨順",
    "T48n2015_002:0409c20": "修行六波羅蜜定慧力用(初修名止觀。成就名定慧)我法雙",
    "T48n2015_002:0409c21": "亡(初發心時。已約教理觀二執空。今即定慧力觀自覺空也)無自無他(證我空五)常",
    "T48n2015_002:0409c22": "空常幻(證法空六色不異空空不異色。故常空常幻也)七於色自在一",
    "T48n2015_002:0409c23": "切融通。(迷時不知從自心變。故不自在。今因二空智達之故融通也)八於心自",
    "T48n2015_002:0409c24": "在無所不照(既不見心外別有境界。境界唯心。故自在也)九滿足方便",
    "T48n2015_002:0409c25": "一念相應。覺心初起心無初相。離微細念心",
    "T48n2015_002:0409c26": "即常住。直覺於迷源。名究竟覺(從初發心即修無念。至",
    "T48n2015_002:0409c27": "此方得成就。成就故即入佛位也)十心既無念。則無別始覺之",
    "T48n2015_002:0410a01": "殊。本來平等同一覺故。冥於根本真淨心源。",
    "T48n2015_002:0410a02": "應用塵沙。盡未來際常住法界。感而即通。名",
    "T48n2015_002:0410a03": "大覺尊。佛無異佛是本佛。無別新成故。普見",
    "T48n2015_002:0410a04": "一切眾生皆同成等正覺。故迷與悟各有十",
    "T48n2015_002:0410a05": "重順逆相翻。行相甚顯。此之第一對前一二。",
    "T48n2015_002:0410a06": "此十合前第一。餘八皆從後逆次翻破前八。",
    "T48n2015_002:0410a07": "一中悟前第一本覺。翻前第二不覺。前以不",
    "T48n2015_002:0410a08": "覺乖於本覺。真妄相違故開為兩重。今以悟",
    "T48n2015_002:0410a09": "即冥符。冥符相順無別始悟。故合之為一。又",
    "T48n2015_002:0410a10": "若據逆順之次。此一合翻前十。今以頓悟門",
    "T48n2015_002:0410a11": "中理須直認本體。翻前本迷故對前一二",
    "T48n2015_002:0410a12": "(上云。參差。即是此也)二中。由怖生死之苦發三心自度",
    "T48n2015_002:0410a13": "度他故。對前第十六道生死。三修五行翻前",
    "T48n2015_002:0410a14": "第九造業。四三心開發翻前第八三毒(悲心翻瞋智心",
    "T48n2015_002:0410a15": "翻癡願心翻貪)五證我空翻前第七我執。六證法空翻",
    "T48n2015_002:0410a16": "前第六法執。七色自在翻前第五境界。八心",
    "T48n2015_002:0410b01": "自在翻前第四能見。九離念翻前第三念起。",
    "T48n2015_002:0410b02": "故十成佛佛無別體。但是始覺。翻前第二",
    "T48n2015_002:0410b03": "不覺。合前第一本覺。始本不二。唯是真如顯",
    "T48n2015_002:0410b04": "現。名為法身大覺。故與初悟無二體也。順逆",
    "T48n2015_002:0410b05": "之次參差正由此矣。一即因該果海。十即果",
    "T48n2015_002:0410b06": "徹因源。涅槃經云。發心畢竟二不別。華嚴經",
    "T48n2015_002:0410b07": "云。初發心時得阿耨菩提。正是此意。然雖順",
    "T48n2015_002:0410b08": "逆相對前後相照法義昭彰。猶恐文不頓書",
    "T48n2015_002:0410b09": "意不並顯。首尾相隔不得齊覩。今更畫之為",
    "T48n2015_002:0410b10": "圖。令凡聖本末大藏經宗一時現於心鏡。此",
    "T48n2015_002:0410b11": "圖頭在中心云眾生心三字是也。從此三字",
    "T48n2015_002:0410b12": "讀之。分向兩畔。朱畫表淨妙之法。墨畫表垢",
    "T48n2015_002:0410b13": "染之法。一一尋血脈詳之。朱為此○號。記淨",
    "T48n2015_002:0410b14": "法十重之次。墨為此●號。記染法十重之次。",
    "T48n2015_002:0410b15": "此號是本論之文。此點是義說論文爾。",
    "T48n2015_002:0410c01": "　迷有十重　此是迷真逐妄從微細順次生起展轉至麁之相。",
    "T48n2015_002:0410d01": "詳究前述諦觀此圖。對勘自他及想賢聖。為",
    "T48n2015_002:0410d02": "同為異。為真為妄。我在何門。佛在何位。為當",
    "T48n2015_002:0410d03": "別體。為復同源。即自然不執著於凡夫。不",
    "T48n2015_002:0410d04": "僣濫於聖位。不耽滯於愛見。不推讓於佛心",
    "T48n2015_002:0410d05": "也。然初十重是一藏經所治法身中(第一重)煩",
    "T48n2015_002:0410d06": "惱之病生起元由(次三重)漸漸加增(我法二執)乃至麁",
    "T48n2015_002:0410d07": "重(三毒造業)慧滅(受報)之狀。後十重是法身信方",
    "T48n2015_002:0410d08": "服藥(前三重汗出)汗出病差(菩提心開發)將理方法(六波羅蜜)",
    "T48n2015_002:0410d09": "漸漸減退(從六至九)乃至平復(成佛)之狀。如有一人",
    "T48n2015_002:0410d10": "(在纏法身)諸根具足(恒沙功德)強壯(常住不變妄不能染)多藝(恒沙妙用)。忽然",
    "T48n2015_002:0410d11": "得病(無始無明)漸漸加增(其次七重)乃至氣絕(第十重)唯心頭",
    "T48n2015_002:0410d12": "暖(賴耶識中無漏智種)。忽遇良醫(大善知識)知其命在(見凡夫人即心是佛)。強",
    "T48n2015_002:0410d13": "灌神藥(初聞不信頻就不捨)忽然蘇醒(悟解)初未能言(初悟之人",
    "T48n2015_002:0410d14": "未能說法答他問難皆悉未得)乃至漸語(能說法也)漸能行履(十地十波羅蜜)",
    "T48n2015_002:0410d15": "直至平復(成佛)。所解伎藝無所不為(神通光明一切種智)以",
    "T48n2015_002:0410d16": "法一一對合。何有疑而不除也。即知一切眾",
    "T48n2015_002:0410d17": "生不能神變作用者。但以業識惑病所拘。非",
    "T48n2015_002:0410d18": "已法身不具妙德。今愚者難云。汝既頓悟即",
    "T48n2015_002:0410d19": "佛。何不放光者。何殊令病未平復之人。便",
    "T48n2015_002:0410d20": "作身上本藝。然世醫處方必先候脈。若不對",
    "T48n2015_002:0410d21": "病狀輕重。何辨方書是非。若不約痊愈淺深。",
    "T48n2015_002:0410d22": "何論將理法則。法醫亦爾。故今具述迷悟各",
    "T48n2015_002:0410d23": "十重之本末。將前經論統三種之淺深。相對",
    "T48n2015_002:0410d24": "照之如指其掌。勸諸學者。善自安心行。即",
    "T48n2015_002:0410d25": "任隨寄一門解。即須通達無礙。又不得慮其",
    "T48n2015_002:0410d26": "偏局。便漭蕩無所指歸。須洞鑒源流。令分菽",
    "T48n2015_002:0410d27": "麥。必使同中見異異處而同。鏡像千差。莫執",
    "T48n2015_002:0410d28": "好醜。鏡明一相。莫忌青黃。千器一金雖無阻",
    "T48n2015_002:0411b01": "隔。一珠千影元不混和。建志運心等虛空界。",
    "T48n2015_002:0411b02": "防非察念在毫釐間。見色聞聲。自思如影響",
    "T48n2015_002:0411b03": "否。動身舉意。自料為佛法否。美膳糲飡。自想",
    "T48n2015_002:0411b04": "無嫌愛否。炎涼凍暖。自看免避就否。乃至",
    "T48n2015_002:0411b05": "利衰毀譽稱譏苦樂。一一審自反照實得情",
    "T48n2015_002:0411b06": "意一種否。必若自料未得如此。即色未似影。",
    "T48n2015_002:0411b07": "聲未似響也。設實頓悟終須漸修。莫如貧窮",
    "T48n2015_002:0411b08": "人終日數他寶自無半錢分。六祖大師云。佛",
    "T48n2015_002:0411b09": "說一切法。為度一切心。我無一切心。何須一",
    "T48n2015_002:0411b10": "切法。今時人但將此語輕於聽學。都不自觀",
    "T48n2015_002:0411b11": "實無心否。若無心者。八風不能動也。設習氣",
    "T48n2015_002:0411b12": "未盡。嗔念任運起時。無打罵讐他心。貪念任",
    "T48n2015_002:0411b13": "運起時。無營求令得心。見他榮盛時。無嫉妬",
    "T48n2015_002:0411b14": "求勝心。一切時中於自己無憂饑凍心。無恐",
    "T48n2015_002:0411b15": "人輕賤心。乃至種種此等亦得名為無一切",
    "T48n2015_002:0411b16": "心也。此名修道若得對違順等境。都無貪嗔",
    "T48n2015_002:0411b17": "愛惡。此名得道。各各反照。有病即治。無病勿",
    "T48n2015_002:0411b18": "藥。問貪嗔等即空便名無一切心。何必對治。",
    "T48n2015_002:0411b19": "答若爾汝今忽遭重病痛苦。痛苦即空。便名",
    "T48n2015_002:0411b20": "無病。何必藥治。須知貪嗔空而能發業。業亦",
    "T48n2015_002:0411b21": "空而能招苦。苦亦空只麼難忍。故前圖中云。",
    "T48n2015_002:0411b22": "體空成事(如杌木上鬼全空。只麼驚人。得奔走倒地。頭破額裂)若以業",
    "T48n2015_002:0411b23": "即空。空只麼造業。即須知地獄燒煮痛楚亦",
    "T48n2015_002:0411b24": "空。空只麼楚痛。若云亦任楚痛者。即現今設",
    "T48n2015_002:0411b25": "有人以火燒刀斫。汝何得不任。今觀學道者。",
    "T48n2015_002:0411b26": "聞一句違情語猶不能任。豈肯任燒斫乎(如此者十",
    "T48n2015_002:0411b27": "中有九也)問上來所敘三種教三宗禪。十所以十別",
    "T48n2015_002:0411b28": "異輪迴及修證。又各十重理無不窮事無不",
    "T48n2015_002:0411b29": "備。研尋玩味足可修心。何必更讀藏經及集",
    "T48n2015_002:0412b01": "諸禪偈數過百卷。答眾生惑病各各不同。數",
    "T48n2015_002:0412b02": "等塵沙。何唯八萬。諸聖方便有無量門。一心",
    "T48n2015_002:0412b03": "性相有無量義。上來所述但是提綱。雖統之",
    "T48n2015_002:0412c01": "不出所陳。而用之千變萬勢。況先哲後俊各",
    "T48n2015_002:0412c02": "有所長。古聖今賢各有所利。故集諸家之善",
    "T48n2015_002:0412c03": "記。其宗徒有不安者亦不改易。但遺闕意義",
    "T48n2015_002:0412d01": "者注而圓之。文字繁重者注而辨之。仍於每",
    "T48n2015_002:0412d02": "一家之首注評大意。提綱意在張網。不可去",
    "T48n2015_002:0412d03": "網存綱(華嚴云。張大教網。漉人天魚。置涅槃岸)舉領意在著衣。不",
    "T48n2015_002:0412d04": "可棄衣取領。若但集而不敘。如無綱之網。若",
    "T48n2015_002:0412d05": "但敘而不集。如無網之綱。思而悉之不煩設",
    "T48n2015_002:0412d06": "難。然剋己獨善之輩。不必遍尋。若欲為人之",
    "T48n2015_002:0412d07": "師。直須備通本末。好學之士披閱之時。必須",
    "T48n2015_002:0412d08": "一一詳之。是何宗何教之義。用之不錯皆成",
    "T48n2015_002:0412d09": "妙藥。用之差互皆成反惡。然結集次第不易",
    "T48n2015_002:0412d10": "排倫。據入道方便即合。先開本心。次通理",
    "T48n2015_002:0412d11": "事。次讚法勝妙呵世過患。次勸誡修習。後示",
    "T48n2015_002:0412d12": "以對治方便漸次門戶。今欲依此編之。乃覺",
    "T48n2015_002:0412d13": "師資昭穆顛倒交不穩便。且如六代之後。多",
    "T48n2015_002:0412d14": "述一真。達摩大師却教四行。不可孫為部",
    "T48n2015_002:0412d15": "首。祖為末篇。數日之中思惟此事。欲將達",
    "T48n2015_002:0412d16": "摩宗枝之外為首。又以彼諸家所教之禪。所",
    "T48n2015_002:0412d17": "述之理。非代代可師。通方之常道。或因以",
    "T48n2015_002:0412d18": "彼修鍊功至證得。即以之示人(求那慧稠臥輪之類)或因",
    "T48n2015_002:0412d19": "聽讀聖教生解。即以之攝眾(慧聞禪師之類)或降其跡",
    "T48n2015_002:0412d20": "而適性。一時間警策群迷(志公傅大士王梵志之類)或高其節",
    "T48n2015_002:0412d21": "而守法。一國中軌範僧侶(廬山遠公之類)其所製作。",
    "T48n2015_002:0412d22": "或詠歌至道。或嗟歎迷凡。或但釋義。或唯勵",
    "T48n2015_002:0412d23": "行。或籠羅諸教。竟不指南。或偏讚一門。事不",
    "T48n2015_002:0412d24": "通眾。雖皆禪門影響佛法笙簧。若始終依之",
    "T48n2015_002:0412d25": "為釋迦法。即未可也(天台言教廣本雖備有始終　又不在此集之內)以心",
    "T48n2015_002:0412d26": "傳嗣。唯達摩宗。心是法源。何法不備。所",
    "T48n2015_002:0412d27": "修禪行似局一門。所傳心宗實通三學。況覆",
    "T48n2015_002:0413a01": "尋其始(始者迦葉阿難)親稟釋迦。代代相承一一面",
    "T48n2015_002:0413a02": "授。三十七世(有云。西國已有二十八祖者。下祖傳序中。即具分析)至於吾",
    "T48n2015_002:0413a03": "師(緬思何幸得為釋迦三十八代嫡孫也)故今所集之次者先錄",
    "T48n2015_002:0413a04": "達摩一宗。次編諸家雜述。後寫印一宗聖",
    "T48n2015_002:0413a05": "教。聖教居後者。如世上官司文案曹判為先。",
    "T48n2015_002:0413a06": "尊官判後也(唯寫文剋的者十餘卷也)就當宗之中。以尊卑",
    "T48n2015_002:0413a07": "昭穆展轉綸緒而為次第。其中頓漸相間。理",
    "T48n2015_002:0413a08": "行相參。遞相解縛。自然心無所住(淨名云。貪著禪味",
    "T48n2015_002:0413a09": "是菩薩縛。以方便生是菩薩解。又瑜伽說悲增智增。互相解縛)悟修之道既備。解",
    "T48n2015_002:0413a10": "行於是圓通。次傍覽諸家以廣聞見。然後[言*奉]",
    "T48n2015_002:0413a11": "讀聖教。以印始終。豈不因此正法久住在。余",
    "T48n2015_002:0413a12": "之志雖無所求。然護法之心。神理不應屈。我",
    "T48n2015_002:0413a13": "繼襲之功。先祖不應捨我。法施之恩。後學不",
    "T48n2015_002:0413a14": "應辜我。如不辜不屈不捨。即願共諸同緣。速",
    "T48n2015_002:0413a15": "會諸佛會也。",
    "T48n2015_002:0413a16": "禪源諸詮集都序卷下之二"
}