{
    "T32n1632_001:0023b02": "No. 1632",
    "T32n1632_001:0023b03": "方便心論一卷",
    "T32n1632_001:0023b05": "後魏西域三藏吉迦夜譯",
    "T32n1632_001:0023b06": "1 明造論品明造論品第一",
    "T32n1632_001:0023b07": "若能解此論，　　則達諸論法，",
    "T32n1632_001:0023b08": "如是深遠義，　　今當廣宣說。",
    "T32n1632_001:0023b09": "問曰：不應造論。所以者何？凡造論者，多起恚",
    "T32n1632_001:0023b10": "恨憍逸貢高、自擾亂心少柔和意，顯現他惡、",
    "T32n1632_001:0023b11": "自歎己善。如斯眾過智者所呵，是故一切諸",
    "T32n1632_001:0023b12": "賢聖人、無量方便斷諍論者，常樂遠離如捨",
    "T32n1632_001:0023b13": "毒器。又造論者，內實調柔、外觀多過。是以",
    "T32n1632_001:0023b14": "若欲自利利人，應當捨此諍論之法。答曰：不",
    "T32n1632_001:0023b15": "然。今造此論，不為勝負利養名聞，但欲顯示",
    "T32n1632_001:0023b16": "善惡諸相，故造此論。世若無論，迷惑者眾，則",
    "T32n1632_001:0023b17": "為世間邪智巧辯所共誑惑起不善業，輪迴",
    "T32n1632_001:0023b18": "惡趣失真實利。若達論者，則自分別善惡空",
    "T32n1632_001:0023b19": "相，眾魔外道邪見之人無能惱壞作障礙也。",
    "T32n1632_001:0023b20": "故我為欲利益眾生，造此正論。又欲令正法",
    "T32n1632_001:0023b21": "流布於世，如為修治菴婆羅果，而外廣植荊",
    "T32n1632_001:0023b22": "棘之林，為防果故。今我造論亦復如是，欲護",
    "T32n1632_001:0023b23": "正法、不求名聞，故汝前說長諍論者，是事不",
    "T32n1632_001:0023b24": "然，為護法故故應造論。問曰：汝先言解此",
    "T32n1632_001:0023b25": "論者達諸論法，當說其相。答曰：此論分別",
    "T32n1632_001:0023b26": "有八種義，若有能通達解其義趣，則能廣為",
    "T32n1632_001:0023b27": "其餘諸論。如種稻麥，以水溉灌則嘉苗滋茂，",
    "T32n1632_001:0023b28": "不去稊稗善穀不生。若人雖聞此八，不解其",
    "T32n1632_001:0023b29": "義，則於諸論皆生疑惑；設有明解斯八義者，",
    "T32n1632_001:0023c01": "決定能達一切論法。問曰：汝言解此論者決",
    "T32n1632_001:0023c02": "了論法，今諸外道有論法不耶？答曰：有。如衛",
    "T32n1632_001:0023c03": "世師有六諦，所謂陀羅驃、求那、總諦、別諦、作",
    "T32n1632_001:0023c04": "諦、不作諦，如斯等比皆名論法。雖善通達，猶",
    "T32n1632_001:0023c05": "不了別諸餘經論。如此八種深妙論法，我當",
    "T32n1632_001:0023c06": "略說，為開諸論門、為斷戲論故。一曰譬喻、二",
    "T32n1632_001:0023c07": "隨所執、三曰語善、四曰言失、五曰知因、六應",
    "T32n1632_001:0023c08": "時語、七似因非因、八隨語難。喻有二種：一具",
    "T32n1632_001:0023c09": "足喻、二少分喻。隨所執者，名究竟義。語善者，",
    "T32n1632_001:0023c10": "謂語順於義。言失者，謂言乖於理。知因者，能",
    "T32n1632_001:0023c11": "知二因：一生因、二了因。語應時者，若先說界",
    "T32n1632_001:0023c12": "入後說五陰，名不應時。若善通達言語次第，",
    "T32n1632_001:0023c13": "是則名曰應時語也。似因者，如焰似水而實非",
    "T32n1632_001:0023c14": "水。若有論者嚴飾言辭以為水者，是名似因。",
    "T32n1632_001:0023c15": "隨言難者，如言新衣，即便難曰：衣非是時，云",
    "T32n1632_001:0023c16": "何名新？如是等名隨言難也。我已略說此八",
    "T32n1632_001:0023c17": "種義，今當次第廣明其相。問曰：汝前言喻，今",
    "T32n1632_001:0023c18": "立喻者作何方便？答曰：若說喻者，凡聖同",
    "T32n1632_001:0023c19": "解然後可說。如言：是心動發猶如迅風。一切",
    "T32n1632_001:0023c20": "凡夫知風動故，便得決了心為輕躁；若不知",
    "T32n1632_001:0023c21": "者不得為喻。問曰：何故不但說正義而說喻",
    "T32n1632_001:0023c22": "耶？答曰：凡說喻者為明正義。問曰：汝先言",
    "T32n1632_001:0023c23": "凡聖同解方得為喻。何者名同？云何為異？答",
    "T32n1632_001:0023c24": "曰：如前風喻名之為同。聖得涅槃而凡不得，",
    "T32n1632_001:0023c25": "是名為異。問曰：已說喻相。執相云何？答曰：",
    "T32n1632_001:0023c26": "隨其所執廣引因緣立義堅固，名為執相。問",
    "T32n1632_001:0023c27": "曰：執法有幾？答曰：有四，一一切同、二一切異、",
    "T32n1632_001:0023c28": "三初同後異、四初異後同。問曰：汝今應當說",
    "T32n1632_001:0023c29": "此四相。答曰：凡欲立義，當依四種知見。何等",
    "T32n1632_001:0024a01": "為四？一者現見、二者比知、三以喻知、四隨經",
    "T32n1632_001:0024a02": "書。一切同者，如說者言無我我所，問者亦說",
    "T32n1632_001:0024a03": "無我我所，名一切同。一切異者，說者言異、問",
    "T32n1632_001:0024a04": "則說一，是名俱異。初同後異者，如說者曰現",
    "T32n1632_001:0024a05": "法皆有，神非現見亦復是有。問者或言現見",
    "T32n1632_001:0024a06": "之法可名為有，神若非現何得有耶？若言比",
    "T32n1632_001:0024a07": "知而有神者，要先現見後乃可比；神非現法，",
    "T32n1632_001:0024a08": "云何得比？若復以喻明神有者，有相似法然",
    "T32n1632_001:0024a09": "後得喻，神類何等而為喻乎？若隨經書證有",
    "T32n1632_001:0024a10": "神者，是事不可。經書意亦難解，或時言有或",
    "T32n1632_001:0024a11": "時言無，云何取信？是名初同後異。初異後同",
    "T32n1632_001:0024a12": "者，如說者言無我無所，而問者曰有我有人，",
    "T32n1632_001:0024a13": "此二論者俱信涅槃，是名初異後同。復次執",
    "T32n1632_001:0024a14": "法隨義有無量相，如十二因緣、苦習滅道、三",
    "T32n1632_001:0024a15": "十七品、四沙門果，如是等法名佛正義。如說",
    "T32n1632_001:0024a16": "晨朝禮敬殺生祭祠，然眾香木獻諸油燈，如",
    "T32n1632_001:0024a17": "是四種名事火外道。六十三字四句之義，是",
    "T32n1632_001:0024a18": "音聲外道。明藥有六，一藥名、二藥德、三藥味、",
    "T32n1632_001:0024a19": "四藥勢力、五和合、六成熟，是名醫法。如六諦",
    "T32n1632_001:0024a20": "等，衛世師有冥初一義多我異解。是僧伽有八",
    "T32n1632_001:0024a21": "微，所謂四大、空、意、明、無明。八自在，一能小、二",
    "T32n1632_001:0024a22": "為大、三輕舉、四遠到、五隨所欲、六分身、七尊",
    "T32n1632_001:0024a23": "勝、八隱沒，是名踰伽外道。有命無命、罪福、",
    "T32n1632_001:0024a24": "漏無漏、差戒具足、縛解；五智，聞智、思智、自覺",
    "T32n1632_001:0024a25": "智、慧智、義智；六障，不見障、苦受障、愚癡障、命",
    "T32n1632_001:0024a26": "盡障、性障、名障；四濁，瞋、慢、貪、諂，是皆名為尼",
    "T32n1632_001:0024a27": "乾陀法。又有說言：一切諸法盡是有故，當知",
    "T32n1632_001:0024a28": "是一；又一切法盡有求那，亦名為一；又一切",
    "T32n1632_001:0024a29": "法從冥初生，根本一故當知是一；又頭足等",
    "T32n1632_001:0024b01": "成身，與身為一；又依者是空，當知是一，如是",
    "T32n1632_001:0024b02": "等名計一外道。又言一切法異。所以者何？如頭",
    "T32n1632_001:0024b03": "足等與身為異，又眾相差別如牛非馬等故",
    "T32n1632_001:0024b04": "知法異，如是等名計異外道。若言一切法有",
    "T32n1632_001:0024b05": "故一者，有法二種：一有覺、二無覺，云何為一？",
    "T32n1632_001:0024b06": "因不同故。如是等法皆已總破。論者言：若有",
    "T32n1632_001:0024b07": "人說苦習滅道、十二因緣、有無等法為一異",
    "T32n1632_001:0024b08": "者，皆非正因。所以者何？若言一者則墮苦邊，",
    "T32n1632_001:0024b09": "若言異者則墮樂邊。是故有說：若一若異必",
    "T32n1632_001:0024b10": "墮二邊，非佛法義。復次如有說言：涅槃之性",
    "T32n1632_001:0024b11": "無苦無樂。何以知之？凡一切法以有覺故故",
    "T32n1632_001:0024b12": "有苦樂，涅槃無覺，云何言樂？復有說者而言",
    "T32n1632_001:0024b13": "有樂。所以者何？樂有三種：一樂受樂、二無惱",
    "T32n1632_001:0024b14": "害、三無希求。涅槃之中無所求故，是故得名",
    "T32n1632_001:0024b15": "涅槃為樂。又有問言：我先已知涅槃是常，今",
    "T32n1632_001:0024b16": "與諸行為異不耶？答曰：汝若先知涅槃常者，",
    "T32n1632_001:0024b17": "云何謂為同諸行耶？諸行之性流轉敗壞，涅",
    "T32n1632_001:0024b18": "槃之體是常是樂，誰有智者言同於行？復有",
    "T32n1632_001:0024b19": "問言：神我之性雖有形色，而未分別常與無",
    "T32n1632_001:0024b20": "常。答曰：若一切法有對礙者皆悉無常，如瓶",
    "T32n1632_001:0024b21": "有礙則可破壞。我若如是，必亦無常。然我有",
    "T32n1632_001:0024b22": "形非經所載，無有道理。如取沙礫名為珍寶，",
    "T32n1632_001:0024b23": "汝亦如是言多虛妄。問曰：汝何故言我無形",
    "T32n1632_001:0024b24": "耶？答曰：我先已說瓶有形礙故可毀壞，我若",
    "T32n1632_001:0024b25": "如是亦應磨滅，云何復問何故而說我無形",
    "T32n1632_001:0024b26": "耶？復次復有不定執相，如或問言：以物為聲",
    "T32n1632_001:0024b27": "常無常乎？答曰：為分成者皆悉無常，聲亦",
    "T32n1632_001:0024b28": "分成豈獨常也？問曰：何名聲物？答曰：若未",
    "T32n1632_001:0024b29": "分別，云何為問？問曰：我身與命，於未來世獨",
    "T32n1632_001:0024c01": "受苦樂、共身受耶？答曰：此身滅已，我餘身受。",
    "T32n1632_001:0024c02": "問曰：何者是我？於未來世受苦樂乎？答曰：汝",
    "T32n1632_001:0024c03": "前言我，云何復問有我不耶？此非道理。問",
    "T32n1632_001:0024c04": "曰：已說執義。云何名為語善相耶？答曰：不違",
    "T32n1632_001:0024c05": "於理不增不減，善解章句應相說法，所演譬",
    "T32n1632_001:0024c06": "喻而無違背、無能輕訶，以是因緣名為語善。",
    "T32n1632_001:0024c07": "問曰：不違於理，其事云何？答曰：有人計識是",
    "T32n1632_001:0024c08": "我，以諸行空無我故。非一切行皆是於識，此",
    "T32n1632_001:0024c09": "非道理。行是識因，因無我故識云何我？問曰：",
    "T32n1632_001:0024c10": "一切諸法皆悉無常，聲非一切是故為常。答",
    "T32n1632_001:0024c11": "曰：汝言一切聲，有何義非一切耶？此說非因。",
    "T32n1632_001:0024c12": "又一切法有造作者皆悉無常，如火傳等，聲",
    "T32n1632_001:0024c13": "亦如是，是故無常。是則名為不相違相。",
    "T32n1632_001:0024c14": "問曰：云何名為言不增減？答曰：我當先說增",
    "T32n1632_001:0024c15": "減之相。減有三種，一因減、二言減、三喻減。若",
    "T32n1632_001:0024c16": "言六識無常猶如瓶等，不說因緣，是名因減。",
    "T32n1632_001:0024c17": "若言是身無我，眾緣成故，聲亦無我從緣而",
    "T32n1632_001:0024c18": "有，是名喻減。若言四大無常如瓶造作，是名",
    "T32n1632_001:0024c19": "言減。與上相違，名為具足。又具足者，若人言",
    "T32n1632_001:0024c20": "我。應當問言：汝所說我為常無常？若無常者",
    "T32n1632_001:0024c21": "則同諸行便是斷滅，若令常者即是涅槃更",
    "T32n1632_001:0024c22": "何須求。是則名為具足之相。問曰：何名言增？",
    "T32n1632_001:0024c23": "答曰：增亦三種，一因增、二喻增、三言增。若",
    "T32n1632_001:0024c24": "言聲法無常，和合成故，如瓶造作則為無常。",
    "T32n1632_001:0024c25": "又言聲是空之求那，空非對礙，聲是色法，云",
    "T32n1632_001:0024c26": "何相依？是名因增。若言五根無常，如呼聲響",
    "T32n1632_001:0024c27": "造作法故，聲亦如是。何以知之？為脣口等之",
    "T32n1632_001:0024c28": "所出故。是名喻增。如言微塵細小、虛空遍大，",
    "T32n1632_001:0024c29": "如此二法則名為常，聲不如是，故曰無常。是",
    "T32n1632_001:0025a01": "名喻增。又說聲是無常，眾緣成故。若言常者，是",
    "T32n1632_001:0025a02": "事不然。所以者何？有二種因，一從形出、二為",
    "T32n1632_001:0025a03": "根了，云何言常？又同異法皆無常故。是名言",
    "T32n1632_001:0025a04": "增。問曰：何語能令世人信受？答曰：若為愚者",
    "T32n1632_001:0025a05": "分別深義，所謂諸法皆悉空寂，無我無人如",
    "T32n1632_001:0025a06": "幻如化無有真實。如斯深義智者乃解，凡夫",
    "T32n1632_001:0025a07": "若聞迷沒墮落，是則不名應時語也。若言諸",
    "T32n1632_001:0025a08": "法有業有報，及縛解等作者受者。淺智若聞",
    "T32n1632_001:0025a09": "即便信受，如鑽燧和合則火得生。若所演說",
    "T32n1632_001:0025a10": "應前眾生則皆信樂，如是名為隨時而語。問",
    "T32n1632_001:0025a11": "曰：何名言證？答曰：雖多所說善能憶念，若宣",
    "T32n1632_001:0025a12": "諸義深得其相，所立堅固令人愛樂，如言：諸",
    "T32n1632_001:0025a13": "法皆空無主，現見萬物眾緣成故。是名言證。",
    "T32n1632_001:0025a14": "問曰：何名言失？答曰：與上相違，名為言失。又",
    "T32n1632_001:0025a15": "二種語亦名為失。何等為二？一義無異而重",
    "T32n1632_001:0025a16": "分別、二辭無異而重分別。云何一義而重分",
    "T32n1632_001:0025a17": "別？如言憍尸迦，亦言天帝釋，亦言富蘭陀那。",
    "T32n1632_001:0025a18": "是名義一名異而重分別。名義同者，如言因陀",
    "T32n1632_001:0025a19": "羅，又言因陀羅。是名義無異而重分別。復次",
    "T32n1632_001:0025a20": "凡所言說但飾文辭無有義趣，皆名為失。",
    "T32n1632_001:0025a21": "又雖有義理而無次第，亦名言失。如偈說：",
    "T32n1632_001:0025a22": "「如人讚歎，　　天帝釋女，　　名曰金色，",
    "T32n1632_001:0025a23": "足手殊勝，　　而便說於，　　釋提桓因，",
    "T32n1632_001:0025a24": "壞阿修羅，　　三種之城。　　如是名為，",
    "T32n1632_001:0025a25": "無次第語。」",
    "T32n1632_001:0025a26": "問曰：何名知因？答曰：知因有四，一現見、二",
    "T32n1632_001:0025a27": "比知、三喻知、四隨經書。此四知中，現見為上。",
    "T32n1632_001:0025a28": "問曰：何因緣故現見上耶？答曰：後三種知由",
    "T32n1632_001:0025a29": "現見故，名之為上。如見火有烟，後時見烟便",
    "T32n1632_001:0025b01": "知有火，是故現見為勝。又如見焰便得喻水，",
    "T32n1632_001:0025b02": "故知先現見故然後得喻，後現見時始知真",
    "T32n1632_001:0025b03": "實。問曰：已知三事由現故知。今此現見何者",
    "T32n1632_001:0025b04": "最實？答曰：五根所知有時虛偽，唯有智慧",
    "T32n1632_001:0025b05": "正觀諸法名為最上。又如見熱時焰、旋火輪、",
    "T32n1632_001:0025b06": "乾闥婆城，此雖名現而非真實。又相不明了",
    "T32n1632_001:0025b07": "故見錯謬，如夜見杌疑謂是人；以指按目，則",
    "T32n1632_001:0025b08": "覩二月。若得空智名為實見。問曰：已知現相。",
    "T32n1632_001:0025b09": "比相云何？",
    "T32n1632_001:0025b10": "答曰：前已分別，今當更說。比知有三，一曰前",
    "T32n1632_001:0025b11": "比、二曰後比、三曰同比。前比者，如見小兒有",
    "T32n1632_001:0025b12": "六指、頭上有瘡，後見長大聞提婆達，即便憶",
    "T32n1632_001:0025b13": "念本六指者是今所見，是名前比。後比者，",
    "T32n1632_001:0025b14": "如飲海水得其醎味，知後水者皆悉同醎，是",
    "T32n1632_001:0025b15": "名後比。同比者，如即此人行至於彼，天上日",
    "T32n1632_001:0025b16": "月東出西沒，雖不見其動而知必行，是名同",
    "T32n1632_001:0025b17": "比。",
    "T32n1632_001:0025b18": "問曰：聞見云何？答曰：若見真實耆舊長宿",
    "T32n1632_001:0025b19": "諸佛菩薩，從諸賢聖聽受經法能生知見，是",
    "T32n1632_001:0025b20": "名聞見。譬如良醫善知方藥，慈心教授是名",
    "T32n1632_001:0025b21": "善聞。又諸賢聖證一切法有大智慧，從其聞",
    "T32n1632_001:0025b22": "者是名善聞。問曰：喻相云何？",
    "T32n1632_001:0025b23": "答曰：若一切法皆空寂滅、如幻如化，想如野",
    "T32n1632_001:0025b24": "馬、行如芭蕉、貪欲之相如瘡如毒，是名為喻。",
    "T32n1632_001:0025b25": "如是四事名之為因，能通達者名為知因。問",
    "T32n1632_001:0025b26": "曰：何名似因？答曰：凡似因者，是論法中之大",
    "T32n1632_001:0025b27": "過也，應當覺知而速捨離。如此似因，我當宣",
    "T32n1632_001:0025b28": "說。似因隨相有無量義，略則唯八：一隨其言",
    "T32n1632_001:0025b29": "橫為生過、二就同異而為生過、三疑似因、四",
    "T32n1632_001:0025c01": "過時語、五曰類同、六曰說同、七名言異、八曰",
    "T32n1632_001:0025c02": "相違。",
    "T32n1632_001:0025c03": "問曰：如此八法當廣分別。",
    "T32n1632_001:0025c04": "答曰：言那婆者凡有四名，一名新、二名九、三",
    "T32n1632_001:0025c05": "名非汝所有、四名不著。如有人言：我所服者",
    "T32n1632_001:0025c06": "是那婆衣。難曰：今汝所著唯是一衣，云何言",
    "T32n1632_001:0025c07": "九？",
    "T32n1632_001:0025c08": "答曰：我言那婆乃新衣耳，非謂九也。難曰：何",
    "T32n1632_001:0025c09": "名為新？",
    "T32n1632_001:0025c10": "答曰：以那婆毛作故名新。",
    "T32n1632_001:0025c11": "問曰：實無量毛，云何而言那婆毛耶？",
    "T32n1632_001:0025c12": "答曰：我先已說新名，那婆非是數也。難曰：今",
    "T32n1632_001:0025c13": "知此衣是汝所有，云何乃言非我衣乎？",
    "T32n1632_001:0025c14": "答曰：我言新衣，不言此物非汝所有。難曰：今",
    "T32n1632_001:0025c15": "現見汝身著此衣，云何而言不著衣耶？",
    "T32n1632_001:0025c16": "答曰：我言新衣，不言不著。是名似因，亦名隨",
    "T32n1632_001:0025c17": "言而為生過。又復隨言而生過者，如說燒山。",
    "T32n1632_001:0025c18": "難曰：實焚草木，云何燒山？是名隨言生過。乃",
    "T32n1632_001:0025c19": "至諸法皆亦如是。復次隨言生過凡有二種，",
    "T32n1632_001:0025c20": "一如前說、二於同異而為生過。如言：有為諸",
    "T32n1632_001:0025c21": "法皆空寂滅，猶如虛空。難曰：若爾，二者皆是",
    "T32n1632_001:0025c22": "空無，無性之法便同虛空。如是名為同異生",
    "T32n1632_001:0025c23": "過。",
    "T32n1632_001:0025c24": "問曰：何故名生？",
    "T32n1632_001:0025c25": "答曰：有故名生，如泥有瓶性，故得生瓶。難曰：",
    "T32n1632_001:0025c26": "若泥有瓶性，泥即是瓶，不應假於陶師輪繩",
    "T32n1632_001:0025c27": "和合而有。若泥是有故生瓶者，水亦是有，應",
    "T32n1632_001:0025c28": "當生瓶。若水是有不生瓶者，泥云何得獨生",
    "T32n1632_001:0025c29": "瓶耶？是名同異尋言生過。",
    "T32n1632_001:0026a01": "問曰：生疑似因其相云何？",
    "T32n1632_001:0026a02": "答曰：如有樹杌似於人故，若夜見之便作是",
    "T32n1632_001:0026a03": "念：杌耶、人耶？是則名為生疑似因。問曰：云何",
    "T32n1632_001:0026a04": "名為過時似因？",
    "T32n1632_001:0026a05": "答曰：如言聲常，韋陀經典從聲出故，亦名",
    "T32n1632_001:0026a06": "為常。難曰：汝今未立聲常因緣，云何便言",
    "T32n1632_001:0026a07": "韋陀常乎？",
    "T32n1632_001:0026a08": "答曰：如虛空無形色故常，聲亦無形，是故為",
    "T32n1632_001:0026a09": "常。言雖後說，義亦成就。",
    "T32n1632_001:0026a10": "難曰：此語過時，如舍燒已盡方以水救，汝亦",
    "T32n1632_001:0026a11": "如是。是名過時。問曰：類同云何？答曰：我與",
    "T32n1632_001:0026a12": "身異，故我是常，如瓶異虛空，故瓶無常。是名",
    "T32n1632_001:0026a13": "類同。",
    "T32n1632_001:0026a14": "難曰：若我異身而名常者，瓶亦異身，瓶應名",
    "T32n1632_001:0026a15": "為常。若瓶異身猶無常者，我雖異身，云何常",
    "T32n1632_001:0026a16": "乎？是名同類。",
    "T32n1632_001:0026a17": "問曰：說同云何？",
    "T32n1632_001:0026a18": "答曰：如言虛空是常，無有觸故，意識亦爾。是",
    "T32n1632_001:0026a19": "名說同。問曰：何名言異？答曰：如言五塵無常，",
    "T32n1632_001:0026a20": "為根覺故，四大亦爾是故無常。難曰：龜毛鹽",
    "T32n1632_001:0026a21": "香是無所有，而為意識所得，豈無常耶？是名",
    "T32n1632_001:0026a22": "言異。問曰：相違云何？",
    "T32n1632_001:0026a23": "答曰：相違二種，一喻相違、二理相違。如言：我",
    "T32n1632_001:0026a24": "常，無形礙故，如牛。是名喻違。理違者，如婆羅",
    "T32n1632_001:0026a25": "門統理王業作屠獵等教，剎利種坐禪念定。",
    "T32n1632_001:0026a26": "是名理違。如此二法，愚者不解，謂為真實。是",
    "T32n1632_001:0026a27": "名相違。問曰：何者名為不相違耶？",
    "T32n1632_001:0026a28": "答曰：異上二法名不相違，是名似因。",
    "T32n1632_001:0026a29": "2 明負處品明負處品第二",
    "T32n1632_001:0026b01": "論者言：已說如上八種論法。復有眾多負法，",
    "T32n1632_001:0026b02": "今當宣說。問曰：何名語法？",
    "T32n1632_001:0026b03": "答曰：如言四大是假名。所以者何？為色等",
    "T32n1632_001:0026b04": "法之所成故。復有人言：四大實有。何以知之？",
    "T32n1632_001:0026b05": "堅是地性乃至動是風性，故知為實。更相違",
    "T32n1632_001:0026b06": "返，便生諍訟。如有言：地是成身因緣，餘大亦",
    "T32n1632_001:0026b07": "爾。",
    "T32n1632_001:0026b08": "難曰：地等亦能成一切物，云何而言唯成身",
    "T32n1632_001:0026b09": "乎？是名非語。若不如是，是名是語。問曰：何為",
    "T32n1632_001:0026b10": "名負？",
    "T32n1632_001:0026b11": "答曰：如言聲常，無形色故，如空。",
    "T32n1632_001:0026b12": "難曰：聲雖無形而為根覺，有對有礙，如瓶造",
    "T32n1632_001:0026b13": "作。而虛空性非是作法，何得為喻？此名負義。",
    "T32n1632_001:0026b14": "立曰：瓶是有形可為無常，聲無形法，何得為",
    "T32n1632_001:0026b15": "喻？",
    "T32n1632_001:0026b16": "難曰：聲雖異瓶，而為根覺為耳所聞，是故無",
    "T32n1632_001:0026b17": "常。問曰：何等之義不墮負處？",
    "T32n1632_001:0026b18": "答曰：諸行與識作故無常，涅槃非作故常。如",
    "T32n1632_001:0026b19": "此之言句味真正，名非負處。問曰：何者之言",
    "T32n1632_001:0026b20": "而可難耶？",
    "T32n1632_001:0026b21": "答曰：若語顛倒、立因不正、引喻不同，此則可",
    "T32n1632_001:0026b22": "難。如言：想能斷結。問者曰：云何以想便斷結",
    "T32n1632_001:0026b23": "耶？以不先言智從想發直言想故，此語顛倒",
    "T32n1632_001:0026b24": "則為可難。",
    "T32n1632_001:0026b25": "問曰：何因緣故重說此語？",
    "T32n1632_001:0026b26": "答曰：欲令人知立無執義必墮負處故說。復",
    "T32n1632_001:0026b27": "次應問不問、應答不答，三說法要不令他解，",
    "T32n1632_001:0026b28": "自三說法而不別知，皆名負處。又共他論，彼",
    "T32n1632_001:0026b29": "義短闕而不覺知，餘人語曰：此義錯謬，汝不",
    "T32n1632_001:0026c01": "知乎？即墮負處。又他正義而為生過，亦墮負",
    "T32n1632_001:0026c02": "處。又有說者，眾人悉解而獨不悟，亦墮負處。",
    "T32n1632_001:0026c03": "問亦如是。如此負處，是議論之大棘刺，為深",
    "T32n1632_001:0026c04": "過患，應當覺知速宜遠離。",
    "T32n1632_001:0026c05": "問曰：問有幾種？",
    "T32n1632_001:0026c06": "答曰：有三種，一說同、二義同、三因同。若諸",
    "T32n1632_001:0026c07": "論者不以此三為問答者，名為違錯。此三答",
    "T32n1632_001:0026c08": "中若少其一則不具足。若言：我不廣通如此",
    "T32n1632_001:0026c09": "三問，隨我所解便當相問。是亦無過。說同者，",
    "T32n1632_001:0026c10": "如言無我，還依此語後方為問，是名語同。義",
    "T32n1632_001:0026c11": "同者，但取其意，是名義同。因同者，知他意趣",
    "T32n1632_001:0026c12": "之所因起，是名因同。若能如是，名非負處。若",
    "T32n1632_001:0026c13": "言輕疾，聽者不悟，亦墮負處。問曰：唯有此等，",
    "T32n1632_001:0026c14": "更有餘耶？答曰：有。所謂語少、語多、無義語、非",
    "T32n1632_001:0026c15": "時語、義重、捨本宗等，悉名負處。若以此等為",
    "T32n1632_001:0026c16": "前人說，亦墮負處。",
    "T32n1632_001:0026c17": "問曰：云何名為違本宗耶？",
    "T32n1632_001:0026c18": "答曰：如言識是常法。所以者何？識體二種，一",
    "T32n1632_001:0026c19": "識體生、二識體用。瓶亦二種，一瓶體生、二瓶",
    "T32n1632_001:0026c20": "體用。然識生時即有用故，故名為常。瓶體生",
    "T32n1632_001:0026c21": "已後方有用，故是無常。",
    "T32n1632_001:0026c22": "難曰：若以生便有用名為常者，燈生時即用",
    "T32n1632_001:0026c23": "應當是常。",
    "T32n1632_001:0026c24": "答曰：燈為眼見、聲為耳聞，云何為喻？是捨本",
    "T32n1632_001:0026c25": "宗，名墮負處。復次有說神常。何以知之？非根",
    "T32n1632_001:0026c26": "覺故，如虛空，不為根覺故常。",
    "T32n1632_001:0026c27": "難曰：微塵不為根得，而是無常。",
    "T32n1632_001:0026c28": "答曰：神非作故常，微塵造作故無常。難曰：汝",
    "T32n1632_001:0026c29": "前言非覺、今言不作，是違本宗。答曰：汝言我",
    "T32n1632_001:0027a01": "違，汝乖我言，豈不違乎？難曰：如此之相可有",
    "T32n1632_001:0027a02": "斯理。我言違者，汝之所說自乖前義，故言違",
    "T32n1632_001:0027a03": "耳。又汝前言，不大分別故我生疑，非我違汝。",
    "T32n1632_001:0027a04": "如是以疑為違，亦墮負處。",
    "T32n1632_001:0027a05": "3 辯正論品辯正論品第三",
    "T32n1632_001:0027a06": "論者言：若人說有眾生乃至亦有壽者命者。",
    "T32n1632_001:0027a07": "何以知之？為根覺故。如無餘涅槃不為根覺",
    "T32n1632_001:0027a08": "故無，眾生不爾，故知是有。神是常法。何以故？",
    "T32n1632_001:0027a09": "如阿羅漢果，唯當時有而前後無，故知為無，",
    "T32n1632_001:0027a10": "如第二頭第三手等。本無今有，故知前無；有",
    "T32n1632_001:0027a11": "已還滅，故知後無。神不如是，是以為常。",
    "T32n1632_001:0027a12": "難曰：如樹根、地下水，不見言無。阿羅漢者亦",
    "T32n1632_001:0027a13": "復如是，非是無法。汝自不證，立曰不然。水以",
    "T32n1632_001:0027a14": "地障是故不見，今阿羅漢有何障礙而不見",
    "T32n1632_001:0027a15": "乎？是以知無。難曰：汝以第二頭第三手不可",
    "T32n1632_001:0027a16": "見故，明無羅漢。是事不然，雖無二頭，非無第",
    "T32n1632_001:0027a17": "一；言無羅漢乃是悉無，何得為喻？又汝言以",
    "T32n1632_001:0027a18": "無覺知無涅槃者，是亦不然，如大海水不知",
    "T32n1632_001:0027a19": "幾渧，可言無耶？若不知渧數而猶有海，涅",
    "T32n1632_001:0027a20": "槃亦然，雖不可覺實自有之。而言無者應說",
    "T32n1632_001:0027a21": "因緣；若不能說，汝義自壞。是則名為如法論",
    "T32n1632_001:0027a22": "也。",
    "T32n1632_001:0027a23": "復次若以無覺明無涅槃，他則生疑，如夜見",
    "T32n1632_001:0027a24": "樹心便生疑杌耶人耶。當知此樹，非定人因、",
    "T32n1632_001:0027a25": "非定杌因，若令無覺定與涅槃為無因者，不",
    "T32n1632_001:0027a26": "應生疑。又諸業報不可毀滅，故有涅槃。所以",
    "T32n1632_001:0027a27": "者何？譬如大火焚燒山林故，火是滅因。今此",
    "T32n1632_001:0027a28": "業報是何滅因而得滅耶？若得涅槃則便散",
    "T32n1632_001:0027a29": "壞。立曰：實有滅因，障故不見。難曰：亦有涅",
    "T32n1632_001:0027b01": "槃，但以癡障故不見耳。復次汝今若不分別",
    "T32n1632_001:0027b02": "諸業有滅因者，汝義自壞。若滅因無故而不",
    "T32n1632_001:0027b03": "說者，亦無障礙，何須說耶？以是等緣知業不",
    "T32n1632_001:0027b04": "滅。是則名為如法論也。立者曰：汝若以海水",
    "T32n1632_001:0027b05": "有故成有涅槃，豈復能令二頭有耶？若設二",
    "T32n1632_001:0027b06": "頭不可為有，涅槃云何獨得有耶？汝海水喻",
    "T32n1632_001:0027b07": "尚不能立涅槃為有，何能成於二頭有乎？難",
    "T32n1632_001:0027b08": "曰：汝意若謂涅槃無者，為有是無、為當無",
    "T32n1632_001:0027b09": "無？若無無者，云何覺知無涅槃耶？若有此無，",
    "T32n1632_001:0027b10": "云何而言都無所有？若言雖有是無，涅槃之",
    "T32n1632_001:0027b11": "法猶自無者尚有是無，何故不得有涅槃耶？",
    "T32n1632_001:0027b12": "當說因緣；若不能說，當知涅槃決定實有。是",
    "T32n1632_001:0027b13": "亦名為如法論也。",
    "T32n1632_001:0027b14": "問曰：神為是常、為無常乎？立曰：神非造作故",
    "T32n1632_001:0027b15": "常，瓶等作法故是無常。難曰：若以無作明神",
    "T32n1632_001:0027b16": "常者，是事不然。何以知之？生人疑故。若非造",
    "T32n1632_001:0027b17": "作神即常者，不應生疑為常無常，以生疑故",
    "T32n1632_001:0027b18": "當知有過。立曰：此過非但唯獨我有，一切論",
    "T32n1632_001:0027b19": "者皆有斯過。如言聲常，無形色故。有過去身，",
    "T32n1632_001:0027b20": "以宿命智知故。如是立義如前生疑，故一切",
    "T32n1632_001:0027b21": "處皆有是過。難曰：喻者決疑，汝所引喻令我",
    "T32n1632_001:0027b22": "生疑，是不成喻。喻不成者義則自壞，即墮負",
    "T32n1632_001:0027b23": "處。而汝乃言一切有過，非獨我有。斯則自咎，",
    "T32n1632_001:0027b24": "非餘過也。所以者何？如人被誣而不自明，而",
    "T32n1632_001:0027b25": "言一切皆悉是盜，當知此人即自為盜。汝亦",
    "T32n1632_001:0027b26": "如是，故墮負處。今汝若欲自宣明者，理極於",
    "T32n1632_001:0027b27": "先，必欲復說，則墮多過。汝第一立，第二已破；",
    "T32n1632_001:0027b28": "第三之義，我又為難。欲以第五而止過者，不",
    "T32n1632_001:0027b29": "出於初及汝後義，是則為重。若有重過，即墮",
    "T32n1632_001:0027c01": "負處。",
    "T32n1632_001:0027c02": "問曰：設第六人更可問乎？",
    "T32n1632_001:0027c03": "答曰：第五之人已成於過，何有第六得為問",
    "T32n1632_001:0027c04": "耶？若必說之，則同前過。問既有過，答應默然。",
    "T32n1632_001:0027c05": "復次第六人過，而第五者不得詰之。所以者",
    "T32n1632_001:0027c06": "何？由第五故是第六人便得為問。既自有過，",
    "T32n1632_001:0027c07": "何由過彼？如是等名正法論也。",
    "T32n1632_001:0027c08": "4 相應品相應品第四",
    "T32n1632_001:0027c09": "問曰：汝已分別如法正論。云何名為相應義",
    "T32n1632_001:0027c10": "耶？",
    "T32n1632_001:0027c11": "答曰：問答相應有二十種，若人能以此二十",
    "T32n1632_001:0027c12": "義助發正理，是人則名解真實論；若不如是，",
    "T32n1632_001:0027c13": "不名通達議論之法。此二十種，要則有二，一",
    "T32n1632_001:0027c14": "異、二同。以同顯義名同，以異顯義名異。凡為",
    "T32n1632_001:0027c15": "義者，必依此二，故此二者通二十法。云何名",
    "T32n1632_001:0027c16": "同？如言煩惱盡處是無所有，虛空之性亦無",
    "T32n1632_001:0027c17": "所有，是名為同。云何名異？如說涅槃非作故",
    "T32n1632_001:0027c18": "常，則知諸行作故無常，是名為異。",
    "T32n1632_001:0027c19": "問曰：此同異義云何為難？",
    "T32n1632_001:0027c20": "答曰：欲難同者，作如是言：色以眼見、聲為耳",
    "T32n1632_001:0027c21": "聞，云何言同？若色異聲，色自無常，聲應是常。",
    "T32n1632_001:0027c22": "若難異者，以色根覺故無常，我非根覺故常。",
    "T32n1632_001:0027c23": "瓶我俱有，有若同者，瓶既無常，我亦應爾。若",
    "T32n1632_001:0027c24": "說瓶有異我有者，可言我常而瓶無常。常有",
    "T32n1632_001:0027c25": "既同，我應無常。如斯難者，有二十種，一曰增",
    "T32n1632_001:0027c26": "多、二曰損減、三說同異、四問多答少、五答",
    "T32n1632_001:0027c27": "多問少、六曰因同、七曰果同、八曰遍同、九不",
    "T32n1632_001:0027c28": "遍同、十曰時同、十一不到、十二名到、十三相",
    "T32n1632_001:0027c29": "違、十四不違、十五疑、十六不疑、十七喻破、",
    "T32n1632_001:0028a01": "十八聞同、十九聞異、二十不生。是名二十問",
    "T32n1632_001:0028a02": "答之法。",
    "T32n1632_001:0028a03": "問曰：此二十法應分別說。",
    "T32n1632_001:0028a04": "答曰：增多者，如言我常非根覺故，虛空非覺",
    "T32n1632_001:0028a05": "是故為常。一切不為根所覺者盡皆是常，而",
    "T32n1632_001:0028a06": "我非覺，得非常乎？難曰：虛空無知故常，我有",
    "T32n1632_001:0028a07": "知故，云何言常？若空有知，則非道理。若我無",
    "T32n1632_001:0028a08": "知，可同於虛空，如其知者必為無常。是名增",
    "T32n1632_001:0028a09": "多。損減者，若空無知而我有知，云何以空喻",
    "T32n1632_001:0028a10": "於我乎？是名損減。同異者，如立我常，引空為",
    "T32n1632_001:0028a11": "喻。空我一者一法，何得以空喻我？若其異者，",
    "T32n1632_001:0028a12": "不得相喻。是名同異。復次汝立我常，言非根",
    "T32n1632_001:0028a13": "覺，如虛空非根覺故常。然非根覺不必盡常。",
    "T32n1632_001:0028a14": "何得為證？是名問多答少。復次汝立我常，言",
    "T32n1632_001:0028a15": "非根覺。非根覺法凡有二種，微塵非覺而是",
    "T32n1632_001:0028a16": "無常、虛空非覺而是常法，汝何得言非覺",
    "T32n1632_001:0028a17": "故常？是名第五問少答多。復次汝以非覺為",
    "T32n1632_001:0028a18": "因故知我常者，空與我異，云何俱以非覺為",
    "T32n1632_001:0028a19": "因？是名因同。復次五大成者皆悉無常，虛空",
    "T32n1632_001:0028a20": "與我亦五大成，云何言常？是名果同。復次汝",
    "T32n1632_001:0028a21": "以虛空非覺故常，然虛空者遍一切處，一切",
    "T32n1632_001:0028a22": "處物豈非覺也？是名遍同。復次微塵非遍，而",
    "T32n1632_001:0028a23": "非根覺是無常法，我非根覺云何為常？是不",
    "T32n1632_001:0028a24": "遍同。復次汝立我常，言非根覺，為是現在、過",
    "T32n1632_001:0028a25": "去、未來？若言過去，過去已滅；若言未來，未來",
    "T32n1632_001:0028a26": "未有；若言現在則不為因，如二角並生則不",
    "T32n1632_001:0028a27": "得相因。是名時因。復次汝立我常以非根覺，",
    "T32n1632_001:0028a28": "到故為因、為不到乎？若不到則不成因，如火",
    "T32n1632_001:0028a29": "不到則不能燒，如刀不到則不能割。不到於",
    "T32n1632_001:0028b01": "我，云何為因？是名不到。復次若到因者，到便",
    "T32n1632_001:0028b02": "即是無有因義，是名為到。復次汝以一切無",
    "T32n1632_001:0028b03": "常，我非一切故常者，我即是有，故應無常。如",
    "T32n1632_001:0028b04": "㲲少燒，以多不燒應名不燒。是名相違。復次",
    "T32n1632_001:0028b05": "汝以我非根覺同於虛空，虛空不覺，我亦應",
    "T32n1632_001:0028b06": "爾。若我覺者，虛空亦應覺於苦樂，虛空與我",
    "T32n1632_001:0028b07": "無有異故。是不相違。復次我同有故不定為",
    "T32n1632_001:0028b08": "常，容可生疑為常無常？是名為疑。復次汝言",
    "T32n1632_001:0028b09": "有我非根所覺，則可生疑，有何障故非根覺",
    "T32n1632_001:0028b10": "耶？當說因緣；若無因緣，我義自壞。是名不",
    "T32n1632_001:0028b11": "疑。復次汝以我非根覺故為常者，樹根地下",
    "T32n1632_001:0028b12": "水亦非根覺而是無常，我云何常？是名喻",
    "T32n1632_001:0028b13": "破。復次汝以經說我非覺故知是常者，經中",
    "T32n1632_001:0028b14": "亦說無我我所，尼乾法中明我非常。我定常",
    "T32n1632_001:0028b15": "者，諸經不應有異有同。是名聞同。復次若汝",
    "T32n1632_001:0028b16": "信一經以我為常，亦應信餘經我為無常。若",
    "T32n1632_001:0028b17": "二信者，一我便應亦常無常。是名聞異。復次",
    "T32n1632_001:0028b18": "汝以有因知有我者，娑羅樹子既是有故應",
    "T32n1632_001:0028b19": "生多羅。若以無故而知無者，多羅子中無樹",
    "T32n1632_001:0028b20": "形相不應得生。若有亦不生、無亦不生，我",
    "T32n1632_001:0028b21": "亦如是。若定有者，不須以根不覺為因。我若",
    "T32n1632_001:0028b22": "定無，以根不覺不可令有。是名不生。若復有",
    "T32n1632_001:0028b23": "人立聲是常，亦以如上二十種法同異破之。",
    "T32n1632_001:0028b24": "問曰：此二十種，更有因緣自解說耶？答曰：",
    "T32n1632_001:0028b25": "自有。應當問言：由有我故汝破於我。若無",
    "T32n1632_001:0028b26": "我者，汝何所破？以有能破故有所破。",
    "T32n1632_001:0028b27": "難曰：理實無我，汝橫計為有，故我難汝。汝言",
    "T32n1632_001:0028b28": "以有所破故有我者，以有能破故知無我。若",
    "T32n1632_001:0028b29": "言汝執我義以明無我，是事不然，非用汝義，",
    "T32n1632_001:0028c01": "今汝自用我所執耳。立曰：汝云何知我執汝",
    "T32n1632_001:0028c02": "義？應說因緣。難曰：我前已言非執汝義，汝執",
    "T32n1632_001:0028c03": "他立，何故復問云何知我執汝義耶？汝言自",
    "T32n1632_001:0028c04": "違，即墮負處。又汝初以根不覺故知實有我，",
    "T32n1632_001:0028c05": "後以眾法而為證明，立因不定違失義宗，亦",
    "T32n1632_001:0028c06": "墮負處。汝義已壞，我若更說不出於初，受言",
    "T32n1632_001:0028c07": "多過。凡問答者，答極至於五，過此更言皆名",
    "T32n1632_001:0028c08": "為過。若有智慧思惟深理，廣說譬喻能解於",
    "T32n1632_001:0028c09": "義，然其所論不出此法。論者言：已說如上諸",
    "T32n1632_001:0028c10": "說法要。此論要者諸論之本，由此論故廣",
    "T32n1632_001:0028c11": "生問答增長智慧，譬如種子若遇良地根莖滋",
    "T32n1632_001:0028c12": "茂，若種惡田無有果實。此法亦爾，若有智慧",
    "T32n1632_001:0028c13": "能善思量則廣生諸論，若愚癡人少於智慧",
    "T32n1632_001:0028c14": "雖習此論不能通達，是則不名真善知見。是",
    "T32n1632_001:0028c15": "故諸有欲生實智分別善惡，當勤修習此正",
    "T32n1632_001:0028c16": "法論。",
    "T32n1632_001:0028c17": "方便心論一卷"
}