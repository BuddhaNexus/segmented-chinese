{
    "T21n1341_004:0768c02": "大威德陀羅尼經卷第四",
    "T21n1341_004:0768c04": "隋北印度三藏闍那崛多譯",
    "T21n1341_004:0768c05": "阿難。於中應知一入。應知二入。應知三入。應",
    "T21n1341_004:0768c06": "知四入。應知四聖諦。應知眼四聖諦。乃至意",
    "T21n1341_004:0768c07": "證知四聖諦。阿難。以此因緣。汝應證知如",
    "T21n1341_004:0768c08": "知眼故。應當證知四聖諦義。如我告憍陳如",
    "T21n1341_004:0768c09": "言。憍陳如。眼是無常耶。時憍陳如。即答我言",
    "T21n1341_004:0768c10": "世尊。已知已解。如來教知眼時。即已廣說",
    "T21n1341_004:0768c11": "教知四聖諦義。是一句中。亦說四念處四正",
    "T21n1341_004:0768c12": "斷四如意足五根五力七覺分八聖道分三十",
    "T21n1341_004:0768c13": "七品助菩提法。如是等一切諸法。如是說眼",
    "T21n1341_004:0768c14": "無常時。即已廣說一切諸法故。不更說餘陰",
    "T21n1341_004:0768c15": "界入名。爾時阿難白佛言。世尊。如來作如是",
    "T21n1341_004:0768c16": "說。豈可不眼入中即說入耶。佛言。如來不",
    "T21n1341_004:0768c17": "教眼入。說眼無常不說眼入。於眼入中佛作",
    "T21n1341_004:0768c18": "捨說。若佛如來作此捨說。彼無常法如來教",
    "T21n1341_004:0768c19": "知。若已說眼彼入應知。若於中眼滅色想不",
    "T21n1341_004:0768c20": "欲。乃至意滅法想不欲。阿難。於汝意云何。於",
    "T21n1341_004:0768c21": "彼入中。豈復有入可得滅耶。阿難答言。不",
    "T21n1341_004:0768c22": "也世尊。若於入中入可滅者。應當自性捨離",
    "T21n1341_004:0768c23": "自性。以物滅物。是故阿難。此惟有名。所謂入",
    "T21n1341_004:0768c24": "名。是故如來為世言語說入名字。復次阿難。",
    "T21n1341_004:0768c25": "所名眼入者。眼不動作。是故言眼不動作者。",
    "T21n1341_004:0768c26": "名之為忍。又言忍者名中虛空。又言忍者名",
    "T21n1341_004:0768c27": "不覆虛空。又言忍者名上虛空。彼彼沙門法。",
    "T21n1341_004:0768c28": "如不覆虛空。如上虛空。阿難。於汝意云何。頗",
    "T21n1341_004:0768c29": "有沙門婆羅門。作如是言。於不覆空中。於上",
    "T21n1341_004:0769a01": "空中。有眼耳鼻舌身意者不。阿難言。不也世",
    "T21n1341_004:0769a02": "尊。佛復告阿難言。如來說此眼。是常想故。是",
    "T21n1341_004:0769a03": "遠離相故。是輕虛相故。是空相故。不覆虛空",
    "T21n1341_004:0769a04": "相故。上虛空相故。空行相故。阿難。此最勝因",
    "T21n1341_004:0769a05": "緣。所謂無作若言眼作。其眼無物即涅槃性。",
    "T21n1341_004:0769a06": "何者眼之自性。其眼無有微細等量而可得",
    "T21n1341_004:0769a07": "者。若有常者不失滅者。若不破壞者。是故其",
    "T21n1341_004:0769a08": "眼性不可得。以彼空故。無有物故。不可著故。",
    "T21n1341_004:0769a09": "諸陰界入有頂生者無有眼性。若復如來所",
    "T21n1341_004:0769a10": "說涅槃。何者涅槃。無有諸法。有可涅槃者。何",
    "T21n1341_004:0769a11": "故眼耳鼻舌身意。如來所說是世間語言。然",
    "T21n1341_004:0769a12": "第一義。中眼不可得。乃至意不可得。何以故。",
    "T21n1341_004:0769a13": "以意空故。於中意空猶如幻化。誑諸凡夫。阿",
    "T21n1341_004:0769a14": "難。是故眼是凡夫小人乃至意非聖人耶。",
    "T21n1341_004:0769a15": "爾時長老阿難白佛言。世尊。云何眼是凡夫",
    "T21n1341_004:0769a16": "輩乃至意非聖人耶。唯然世尊。如來應正遍",
    "T21n1341_004:0769a17": "知。說三種眼肉眼天眼智眼。世尊。何者名為",
    "T21n1341_004:0769a18": "肉眼。何者名為天眼。何者名為智眼。爾時阿",
    "T21n1341_004:0769a19": "難作是語已。佛告阿難言。阿難。如此等義汝",
    "T21n1341_004:0769a20": "自解說。何者是肉眼。何者天眼。何者智眼。阿",
    "T21n1341_004:0769a21": "難言。唯然世尊。我承聖旨今當解說。然此",
    "T21n1341_004:0769a22": "三眼我當分別。言肉眼者。依四大生。何者四",
    "T21n1341_004:0769a23": "大。所謂地大水大火大風大。此是四大。此等",
    "T21n1341_004:0769a24": "四大離有非有。故言四大。阿難。以是義故。汝",
    "T21n1341_004:0769a25": "等應知如非有四大。而阿羅漢亦不離大。地",
    "T21n1341_004:0769a26": "界亦大。水界亦大。火界亦大。風界亦大。阿",
    "T21n1341_004:0769a27": "難。於汝意云何。阿羅漢見實以不。阿難白佛",
    "T21n1341_004:0769a28": "言。世尊。見實見非實。阿難。復問言。世尊。彼",
    "T21n1341_004:0769a29": "阿羅漢云何見實。云何見非實。佛言阿難。見",
    "T21n1341_004:0769b01": "非實者是四顛倒。見非實者是三界。見非實",
    "T21n1341_004:0769b02": "者一切世間。見非實者諸凡夫輩執。我執眾",
    "T21n1341_004:0769b03": "生執命者執福伽羅執。阿難此等是凡夫法。",
    "T21n1341_004:0769b04": "諸阿羅漢已知彼等。何者是阿羅漢如實見",
    "T21n1341_004:0769b05": "耶。知一切法離。知一切法空。知一切法不定。",
    "T21n1341_004:0769b06": "阿難。阿羅漢見是等實。然於是中所有四大。",
    "T21n1341_004:0769b07": "彼凡夫輩取為真實。所取實故彼等有轉。諸",
    "T21n1341_004:0769b08": "阿羅漢無法可取。以是義故。彼阿羅漢於有",
    "T21n1341_004:0769b09": "不轉。何者是物。貪欲是物瞋恚是物。愚癡是",
    "T21n1341_004:0769b10": "物。無有物者彼則不取。其阿羅漢於渴愛脫",
    "T21n1341_004:0769b11": "而不和合。是故阿羅漢名無物者。名空行者。",
    "T21n1341_004:0769b12": "何者空行。不取眼故。乃至不取耳鼻舌身意。",
    "T21n1341_004:0769b13": "不取我。不取眾生。不取命者。不取福伽羅。不",
    "T21n1341_004:0769b14": "取過去現在未來。如是阿難。其阿羅漢不分",
    "T21n1341_004:0769b15": "別過去。不分別未來。不分別現在。其阿羅",
    "T21n1341_004:0769b16": "漢於三世中。已覺知平等。去來現在三世空",
    "T21n1341_004:0769b17": "故。如是等空空性不捨。何以故。去來現在不",
    "T21n1341_004:0769b18": "捨離故。於是法中誰得涅槃者。唯餘苦滅。",
    "T21n1341_004:0769b19": "所有苦者彼即寂靜。所有苦者彼即為沒。何",
    "T21n1341_004:0769b20": "者為苦所謂無智。何者無智謂不正念。何者",
    "T21n1341_004:0769b21": "不正念。阿難。若無常中常想。不淨中淨想。苦",
    "T21n1341_004:0769b22": "中樂想。無我中我想。四種顛倒。如是名為",
    "T21n1341_004:0769b23": "不正念耶。以是義故。以四顛倒而生三界。言",
    "T21n1341_004:0769b24": "四倒者彼等無實。阿難。以彼無實四顛倒而",
    "T21n1341_004:0769b25": "生四大。以是義故。四大無實。如是阿難。如",
    "T21n1341_004:0769b26": "來所說肉眼是即為疑。即是為惑。於中何者",
    "T21n1341_004:0769b27": "天眼。所有眼者天身所攝。天所有眼天修念",
    "T21n1341_004:0769b28": "者。是名天眼。於中何者是智眼。能覺本性除",
    "T21n1341_004:0769b29": "滅惡道。遠離惡處并及二邊。正向涅槃不",
    "T21n1341_004:0769c01": "依諸見。智者所歎能與無畏。善能與力及與",
    "T21n1341_004:0769c02": "辯才。清淨戒聚滿足戒聚。能作堅牢能護藏",
    "T21n1341_004:0769c03": "戒。最勝戒聚起涅槃道。能轉世間捨欲恚癡。",
    "T21n1341_004:0769c04": "能作實觀滅諸生趣。能作見智。於正道中善",
    "T21n1341_004:0769c05": "能穿達。方便智眼智根智力。選擇諸法。念正",
    "T21n1341_004:0769c06": "覺分正見正道。解脫智慧覺成熟果。能斷疑",
    "T21n1341_004:0769c07": "心及與生老。除斷渴愛不復流轉。",
    "T21n1341_004:0769c08": "毘羅舊安多僧喻驅致　優波鉢帝尼頗羅",
    "T21n1341_004:0769c09": "婆彌暮　浮多鉢帝　阿毘伽他婆蘇都　阿",
    "T21n1341_004:0769c10": "地那婆賀尼　叉耶地輸　波利呵牟地舍",
    "T21n1341_004:0769c11": "阿婆車度　烏奢伽摩　因陀盧遮那摩伽馱",
    "T21n1341_004:0769c12": "陀(隋言能與道)　毘彼式迦(隋言能觀)　阿隷數帝利師那制",
    "T21n1341_004:0769c13": "地迦(隋言能斷渴愛)　多摩制地迦(能斷暗)　阿鞠六波(不瞋)　跋",
    "T21n1341_004:0769c14": "陀羅(賢)　賀羅迦叉毘帝(守護主)　迦羅度叉音(語諳反隋",
    "T21n1341_004:0769c15": "言時無畏)　婆祁羅(金剛)　毘須尼帝尼尸波羅般遮(不可說)",
    "T21n1341_004:0769c16": "　帝栗他(福處)　何勒叉(守護)　阿摩陀(不醉)　阿鉢羅",
    "T21n1341_004:0769c17": "　摩陀(不放逸)不由他能觀割斷教示無疑不分別",
    "T21n1341_004:0769c18": "　帝醯　尼師鉢利耶跋陀那盡印　何波",
    "T21n1341_004:0769c19": "婆多　雲主堅行曾住閃電作明日面奪解",
    "T21n1341_004:0769c20": "脫隷那迦離(作室)力護無有疑不及不超越生",
    "T21n1341_004:0769c21": "斷邊愚癡　不可說不可攀無癡勤劬觀察　無憂",
    "T21n1341_004:0769c22": "無言無愁無劬　不了無癡不墮常鳴月三牟遮",
    "T21n1341_004:0769c23": "耶　不亂不嗔亂及震娑那途娑那莎帝尼跋陀",
    "T21n1341_004:0769c24": "(無上)　以至無畏巧智勝最勝　不可行不可行處",
    "T21n1341_004:0769c25": "斷諸行住處　不受果避婆魔帝阿蘭若住行",
    "T21n1341_004:0769c26": "無住處　祇羅被力者純直行發一切處　可信",
    "T21n1341_004:0769c27": "彼慈帝帝叉炎蘇途那音(力暗反除憂)　阿[少/兔]舍闍羅",
    "T21n1341_004:0769c28": "婆迦(除老)　觀時可知毘浮多決了印毘求羅作",
    "T21n1341_004:0769c29": "邊界思惟　無上明明閃波羅娑地利沙跋帝",
    "T21n1341_004:0770a01": "婆羅慰羅多婆那頡他兜羅阿地沙那(不可降)　薩",
    "T21n1341_004:0770a02": "婆豆多無相別相能斷邊無物慰伽他三句",
    "T21n1341_004:0770a03": "伽他　因頗蘭那跋帝叫無叫勝縛拔斷器仗　不",
    "T21n1341_004:0770a04": "分別離分別無分別處　不可得處不染智足大",
    "T21n1341_004:0770a05": "勝一切處打阿難。如是智處。名為如來之所",
    "T21n1341_004:0770a06": "宣說分別顯示。於三千大千世界中。廣說智",
    "T21n1341_004:0770a07": "名。阿難。若人能知此智是名智眼。諸菩薩所",
    "T21n1341_004:0770a08": "有智眼。皆因般若波羅蜜故。今於此處如來",
    "T21n1341_004:0770a09": "已說。復次阿難。般若波羅蜜者。菩薩摩訶薩",
    "T21n1341_004:0770a10": "之所學處。般若波羅蜜中。我當廣說彼般若",
    "T21n1341_004:0770a11": "波羅蜜。菩薩所住學已。當住十地。當至勝處。",
    "T21n1341_004:0770a12": "至勝色處。至般若勝處。至智勝處。至戒勝處。",
    "T21n1341_004:0770a13": "於一切法。得不退轉阿耨多羅三藐三菩提。",
    "T21n1341_004:0770a14": "當速覺悟阿耨多羅三藐三菩提。於多眾生",
    "T21n1341_004:0770a15": "善巧解脫。阿難。何者是諸菩薩摩訶般若波",
    "T21n1341_004:0770a16": "羅蜜。一般若波羅蜜。二般若波羅蜜。三般",
    "T21n1341_004:0770a17": "若波羅蜜。乃至無量般若波羅蜜。乃至有諸",
    "T21n1341_004:0770a18": "眾生各各諸根各各相續。如是阿難。乃至有",
    "T21n1341_004:0770a19": "各各諸根相續。如是如是。應知應行。復次乃",
    "T21n1341_004:0770a20": "至應知應行。如是如是。教示乃至教示。如是",
    "T21n1341_004:0770a21": "如是。般若最勝應當證知。如是阿難。菩薩一",
    "T21n1341_004:0770a22": "切般若最勝。當具足有。復次阿難。何者是",
    "T21n1341_004:0770a23": "諸菩薩般若波羅蜜。菩薩所學處。阿難。於中",
    "T21n1341_004:0770a24": "菩薩應生意行。阿難。云何菩薩當生意行。譬",
    "T21n1341_004:0770a25": "如利益菩薩。阿難。云何彼利益菩薩當生意",
    "T21n1341_004:0770a26": "行。阿難。我念往昔過去世時。然燈如來出現",
    "T21n1341_004:0770a27": "於世。彼佛教中。有一童子名曰利益。時彼",
    "T21n1341_004:0770a28": "童子已發菩提心。爾時有大魔王名曰染污。",
    "T21n1341_004:0770a29": "爾時染污魔王詣利益童子所。到已告彼童",
    "T21n1341_004:0770b01": "子。作如是言。童子。汝莫發菩提心。何以故。",
    "T21n1341_004:0770b02": "諸佛菩提難可覺悟。諸佛菩提難可成就。諸",
    "T21n1341_004:0770b03": "佛菩提大受苦惱。諸佛世尊不示現菩提。時",
    "T21n1341_004:0770b04": "染污魔作如是說已。爾時利益童子告染",
    "T21n1341_004:0770b05": "污魔言。云何諸佛菩提大受苦惱。爾時利益",
    "T21n1341_004:0770b06": "童子作是語已。染污魔王。即答利益童子言。",
    "T21n1341_004:0770b07": "諸佛菩提大受苦惱。我乃至譬喻而不能作。",
    "T21n1341_004:0770b08": "雖然童子。我當示現少分譬喻。如我往昔為",
    "T21n1341_004:0770b09": "菩提故曾受苦惱。我本欲得阿耨多羅三藐",
    "T21n1341_004:0770b10": "三菩提。我於彼時。既不能成如此事故。尋即",
    "T21n1341_004:0770b11": "退還。受大苦惱不成己利是故即退。阿難。爾",
    "T21n1341_004:0770b12": "時染污魔王向利益摩那婆。作如是等種種",
    "T21n1341_004:0770b13": "破壞已令捨離故。不令受故。欲迷惑故。即以",
    "T21n1341_004:0770b14": "兩手牢捉彼臂。示現大海作大神通。如此大",
    "T21n1341_004:0770b15": "海諸所有水。令彼見血。時染污魔王即告童",
    "T21n1341_004:0770b16": "子言。童子。汝見大海滿血已不。摩那婆言。",
    "T21n1341_004:0770b17": "我今悉見。魔王復言。汝今見此滿血已不。",
    "T21n1341_004:0770b18": "摩那婆言。我今已見。魔王復言。汝見此滿",
    "T21n1341_004:0770b19": "血大海東岸已不。如是乃至南岸西岸北岸",
    "T21n1341_004:0770b20": "已不。童子言。我實不見。我今惟見所住地",
    "T21n1341_004:0770b21": "處。魔王復言童子。此是我行菩薩行時。於一",
    "T21n1341_004:0770b22": "劫中割捨頭目。所出流血滿此大海。",
    "T21n1341_004:0770b23": "阿難。時染污魔王復作神變。示大頭聚如須",
    "T21n1341_004:0770b24": "彌山。復告童子言。汝見此大頭聚已不。此頭",
    "T21n1341_004:0770b25": "悉是利刀所斫種種形相。或有髮者。或無髮",
    "T21n1341_004:0770b26": "者。或剝皮者。唯見赤色。或惟髑髏。猶如珂",
    "T21n1341_004:0770b27": "雪。或齒墮落或不墮落。童子答言。我今悉見。",
    "T21n1341_004:0770b28": "魔王復言。童子。此等悉是我於往昔過去世",
    "T21n1341_004:0770b29": "中。行菩薩行時。彼利刀所斫。被斫之時所",
    "T21n1341_004:0770c01": "有出血流滿此大海。童子。汝見去此不遠有",
    "T21n1341_004:0770c02": "三十百千眾生手執利劍住彼已不。如是東",
    "T21n1341_004:0770c03": "方南西北方皆悉見不。童子言。我今悉見。時",
    "T21n1341_004:0770c04": "魔王復言。童子。汝復見此四方有三十二千",
    "T21n1341_004:0770c05": "諸大夜叉住在虛空。復有數千諸惡羅剎。形",
    "T21n1341_004:0770c06": "色可畏能奪他威。汝悉見不。童子言。我今悉",
    "T21n1341_004:0770c07": "見。魔王復言。童子。汝今復見有如是等諸惡",
    "T21n1341_004:0770c08": "人輩手執戎仗。汝悉見不。童子言。我今悉見。",
    "T21n1341_004:0770c09": "魔王復言。童子。汝見此等諸大夜叉及惡羅",
    "T21n1341_004:0770c10": "剎在於虛空。汝悉見不。童子報言。我今悉見。",
    "T21n1341_004:0770c11": "魔王復言。此等諸人住諸方者。作如是念。若",
    "T21n1341_004:0770c12": "當有人發菩提心。我等今者以此利劍當害",
    "T21n1341_004:0770c13": "其命。童子。此等諸大夜叉及惡羅剎。所奪",
    "T21n1341_004:0770c14": "他威力者。形色可畏者。作如是念。若有住",
    "T21n1341_004:0770c15": "彼菩薩道者。我等今者奪彼威勢當隨所去。",
    "T21n1341_004:0770c16": "何以故童子。彼諸人等作如是念。諸菩薩輩",
    "T21n1341_004:0770c17": "是布施者。是布施主。然我等今極飢困。以",
    "T21n1341_004:0770c18": "是故我等今者斫菩薩頭便以將去。菩薩為",
    "T21n1341_004:0770c19": "我必施。我身得續命根令我富足。其夜叉等",
    "T21n1341_004:0770c20": "作如是念。我等今者是奪他威勢。所有羸瘦",
    "T21n1341_004:0770c21": "眾生。我等奪彼威力而去。若有菩薩發菩提",
    "T21n1341_004:0770c22": "心。令多眾生當住於白法。以是因緣其奪威",
    "T21n1341_004:0770c23": "力。諸夜叉等奪菩薩威隨心而去。童子。汝見",
    "T21n1341_004:0770c24": "四方有三萬二千諸羅剎女。甚大可畏。執人",
    "T21n1341_004:0770c25": "死屍食噉人肉。彼等觀看於汝汝悉見不。童",
    "T21n1341_004:0770c26": "子報言。我今悉見。魔言童子。此等三萬二千",
    "T21n1341_004:0770c27": "諸羅剎女。念觀菩薩此處捨身當趣何生。隨",
    "T21n1341_004:0770c28": "其生處或在母胎。我等必當殺害彼命。或復",
    "T21n1341_004:0770c29": "如是在母胎中。以刀割節從產門出。或作如",
    "T21n1341_004:0771a01": "是在在處處。在彼腹中受如是苦。彼等若從",
    "T21n1341_004:0771a02": "產門出當害彼命。童子。汝見在於虛空中有",
    "T21n1341_004:0771a03": "四火聚熾盛以不。報言我見。魔王復言。童子。",
    "T21n1341_004:0771a04": "此等行菩薩行諸眾生等。以諸苦具當墮身",
    "T21n1341_004:0771a05": "上損壞彼命。童子。汝見四方有執[革*卬]弓其",
    "T21n1341_004:0771a06": "箭勁利。猶如剃刀手執擎舉。汝今見不。報言",
    "T21n1341_004:0771a07": "我見。污魔王言。童子。有如是等。若有菩薩發",
    "T21n1341_004:0771a08": "菩提心。有如是等用剃刀箭。隨其行處以箭",
    "T21n1341_004:0771a09": "射彼。時魔王復言。汝見去此四方不遠。或",
    "T21n1341_004:0771a10": "有三十二由旬或三十三由旬大熱鐵鑊。其",
    "T21n1341_004:0771a11": "下猛火悉皆熾盛。一一鑊邊。各有三萬二千",
    "T21n1341_004:0771a12": "諸羅剎女潑水以不。報言我見。污魔王言。",
    "T21n1341_004:0771a13": "童子。此等大鑊猶如火熾此等潑水。童子。",
    "T21n1341_004:0771a14": "我今語汝。我今教汝汝今取我善知識教。我",
    "T21n1341_004:0771a15": "等今欲與汝利益與汝善教。欲與汝樂。欲拔",
    "T21n1341_004:0771a16": "汝苦。若有發菩提心發已重發。彼當墮此大",
    "T21n1341_004:0771a17": "熾鑊中。童子。此等住菩薩乘諸眾生輩。墮此",
    "T21n1341_004:0771a18": "鑊中。燒煮沒於湯火。舉手叫喚揚聲。汝見以",
    "T21n1341_004:0771a19": "不。報言我見。污魔王言。童子。汝於今者發菩",
    "T21n1341_004:0771a20": "提心。汝若迴心則無是苦而觸汝身。阿難。爾",
    "T21n1341_004:0771a21": "時污魔復作如是等大神通力。於上虛空。出",
    "T21n1341_004:0771a22": "現八萬四千諸大夜叉。手擎滿鑊沸熱灰汁",
    "T21n1341_004:0771a23": "在虛空中。告言汝避。作利益者。不取汝語。不",
    "T21n1341_004:0771a24": "取如是善知識教。我以如是沸鑊灰汁瀉注",
    "T21n1341_004:0771a25": "頭上。阿難。爾時污魔告彼夜叉等言。汝等莫",
    "T21n1341_004:0771a26": "卒作是惡事。我更勸化彼童子。兼復慰喻。當",
    "T21n1341_004:0771a27": "復重語令其憶念思惟。我復教示令彼心得",
    "T21n1341_004:0771a28": "清淨。復作如是言。我於今者發菩提心時。時",
    "T21n1341_004:0771a29": "彼惡魔。重復語彼童子言。汝於先曾發菩提",
    "T21n1341_004:0771b01": "心已不。童子答言。我先已發菩提之心。如",
    "T21n1341_004:0771b02": "心所發當如所作。阿難。爾時污魔復語利益",
    "T21n1341_004:0771b03": "菩薩。作如是言。仁者汝能當受如是我所示",
    "T21n1341_004:0771b04": "現諸苦以不。阿難。爾時利益童子。告污魔言。",
    "T21n1341_004:0771b05": "若如此者。我等應當共詣然燈佛所。彼佛世",
    "T21n1341_004:0771b06": "尊當教示我。我當隨教。應如是信。爾時利益",
    "T21n1341_004:0771b07": "童子作是語已。污魔復告童子言。我心不喜",
    "T21n1341_004:0771b08": "至彼佛所如汝諮問。阿難。爾時利益童子。告",
    "T21n1341_004:0771b09": "污魔言。污魔。假令滿此三千大千世界一切",
    "T21n1341_004:0771b10": "如是可畏恐怖極大熾盛受諸苦惱。復有如",
    "T21n1341_004:0771b11": "汝作利益者。滿此三千大千世界。我於彼處",
    "T21n1341_004:0771b12": "不取教示。我亦不畏如是恐怖。我亦不驚。如",
    "T21n1341_004:0771b13": "我今者。唯當隨順然燈如來阿羅呵三藐三",
    "T21n1341_004:0771b14": "佛陀之所教示。其利益童子作是語已。爾時",
    "T21n1341_004:0771b15": "於虛空中百千俱致大夜叉眾。作如是言。童",
    "T21n1341_004:0771b16": "子。汝今顛倒迷惑。童子。隨我等語及善知識",
    "T21n1341_004:0771b17": "教。汝今應當如是如是得大安樂。爾時彼處",
    "T21n1341_004:0771b18": "有惡魔子名斷惡者。將三萬天女前後圍繞。",
    "T21n1341_004:0771b19": "詣利益菩薩所。告彼童子言。童子。我當與",
    "T21n1341_004:0771b20": "汝此等天女以為侍奉。汝共此等受諸欲樂",
    "T21n1341_004:0771b21": "自在遊行。若共此等天女受樂相隨行者。彼",
    "T21n1341_004:0771b22": "等當不老不死。不墮亦不命終。今汝童子。應",
    "T21n1341_004:0771b23": "共此等。諸天女眾嬉戲受樂當相隨行。汝復",
    "T21n1341_004:0771b24": "當觀。住菩薩乘者。諸髑髏聚今在汝前。童子。",
    "T21n1341_004:0771b25": "是故汝捨如是惡見。是故汝捨如是行心。莫",
    "T21n1341_004:0771b26": "復發心趣向菩提。阿難。爾時利益童子。告",
    "T21n1341_004:0771b27": "彼污魔及魔子言。我曾如來應遍知所聞。此",
    "T21n1341_004:0771b28": "三千大千世界寬廣無量。假使有許極大地",
    "T21n1341_004:0771b29": "獄。如是遍滿熾然大火。同為一焰。而彼焰起",
    "T21n1341_004:0771c01": "如須彌山。如是焰聚滿彼世界。是大地獄如",
    "T21n1341_004:0771c02": "劫燒時。然此三千大千世界彼時火炎俱成",
    "T21n1341_004:0771c03": "熾然。彼焰上起乃至梵世。我能如是可畏焰",
    "T21n1341_004:0771c04": "聚一墮已。任逕恒河沙等大劫。為一切眾",
    "T21n1341_004:0771c05": "生受大燒煮。如是次第乃至所有眾生界。可",
    "T21n1341_004:0771c06": "說中說。我為彼等一一眾生。如是等苦皆悉",
    "T21n1341_004:0771c07": "能受。盡彼大地獄。我無一悔恨之心。亦復",
    "T21n1341_004:0771c08": "不能捨菩提心。亦不能離。亦不能迴。亦不生",
    "T21n1341_004:0771c09": "懈怠之心。亦不言我不證阿耨多羅三藐三",
    "T21n1341_004:0771c10": "菩提。汝今且止。我決當成阿耨多羅三藐三",
    "T21n1341_004:0771c11": "菩提。汝今為我作諸障礙。竟有何益。阿難。爾",
    "T21n1341_004:0771c12": "時污魔復語利益菩薩言。童子。汝今見此大",
    "T21n1341_004:0771c13": "血頭聚如須彌山王已不。童子報言。我今悉",
    "T21n1341_004:0771c14": "見。魔言。我今所見。諸菩薩等行菩提行所",
    "T21n1341_004:0771c15": "有頭數。此等菩薩今有如是極大頭聚。我見",
    "T21n1341_004:0771c16": "是等諸大菩薩行菩薩行彼皆退還。童子。汝",
    "T21n1341_004:0771c17": "莫如是乘於此乘。阿難。爾時利益童子。復告",
    "T21n1341_004:0771c18": "污魔言。希有乃至汝今作我如是大利益事。",
    "T21n1341_004:0771c19": "乃至增我。乃至汝說令我反得最勝。當勤精",
    "T21n1341_004:0771c20": "進。以我成就如是精進已。有諸菩薩於阿耨",
    "T21n1341_004:0771c21": "多羅三藐三菩提欲退還者。我為彼等。作大",
    "T21n1341_004:0771c22": "勸助不退轉中。我當為彼一切眾生令得安",
    "T21n1341_004:0771c23": "住不退轉地。彼等一切皆令得樂。有諸菩薩。",
    "T21n1341_004:0771c24": "發於阿耨多羅三藐三菩提。我為彼等應教",
    "T21n1341_004:0771c25": "此行。當令安住得不退轉。我今為汝更作譬",
    "T21n1341_004:0771c26": "喻。假使如來在我現前。作如是言。今汝童子",
    "T21n1341_004:0771c27": "當二十劫中成阿耨多羅三藐三菩提。住安",
    "T21n1341_004:0771c28": "樂道。於遠道中。汝必當上得諸天身。復作",
    "T21n1341_004:0771c29": "人中轉輪王正法治化。但住懈怠。汝今當發",
    "T21n1341_004:0772a01": "大精進。於十劫中大地獄出已。當成阿耨",
    "T21n1341_004:0772a02": "多羅三藐三菩提。我能十劫受大地獄種種",
    "T21n1341_004:0772a03": "極苦。我不用作轉輪聖王。亦不用生天之身",
    "T21n1341_004:0772a04": "及與天王。我唯欲成阿耨多羅三藐三菩提。",
    "T21n1341_004:0772a05": "如是我今不用天樂。若如來在我現前。作如",
    "T21n1341_004:0772a06": "是語。若有眾生墮大地獄。彼住地獄一日一",
    "T21n1341_004:0772a07": "夜。復有忉利天中鋪天寶座。汝坐彼已於六",
    "T21n1341_004:0772a08": "夜中。當成阿耨多羅三藐三菩提。汝若為彼",
    "T21n1341_004:0772a09": "地獄眾生大利益故。住大地獄乃至一日一",
    "T21n1341_004:0772a10": "夜。於彼出已。後日即成阿耨多羅三藐三菩",
    "T21n1341_004:0772a11": "提。若坐彼座當受天樂。而我不用彼天勝樂。",
    "T21n1341_004:0772a12": "我寧在彼大地獄中。為一眾生作諸利益。我",
    "T21n1341_004:0772a13": "發如是弘誓精進。我於此處如是勤修。我於",
    "T21n1341_004:0772a14": "是處如是渴仰。我於是處能住地獄。意不樂",
    "T21n1341_004:0772a15": "坐。乃至當為得佛法故。速欲成就大神通故。",
    "T21n1341_004:0772a16": "成就四無畏故。成就十力故。寧住於彼大地",
    "T21n1341_004:0772a17": "獄中。盡一日一夜。何以故。彼佛世尊長讚歎",
    "T21n1341_004:0772a18": "少欲知足。讚歎易滿減省財利。不被譏訶不",
    "T21n1341_004:0772a19": "作有為。恒常修習頭陀功德。威儀庠序具足",
    "T21n1341_004:0772a20": "禁戒。彼世尊長夜讚歎發精進。是故我今成",
    "T21n1341_004:0772a21": "就如來讚歎之處。信佛入行入履佛跡。如是",
    "T21n1341_004:0772a22": "成就堅固之心。當成阿耨多羅三藐三菩提。",
    "T21n1341_004:0772a23": "假使有人來在我前。即以利刀破我身分。或",
    "T21n1341_004:0772a24": "以百[金*(竄臼+囚)]穿穴我身復為我作如是等語。汝受",
    "T21n1341_004:0772a25": "百年如是等苦。過百年已。然後當成阿耨多",
    "T21n1341_004:0772a26": "羅三藐三菩提。我寧甘受此苦。不迴於阿耨",
    "T21n1341_004:0772a27": "多羅三藐三菩提。更復有人來作如是語。謂",
    "T21n1341_004:0772a28": "我言。汝來仁者。五欲功德遊戲快樂。而彼",
    "T21n1341_004:0772a29": "宮殿懸繒雜綵。及敷寶座莊嚴一切果報具",
    "T21n1341_004:0772b01": "足快樂。汝過百年。後當得證阿耨多羅三藐",
    "T21n1341_004:0772b02": "三菩提。於諸佛法中得到彼岸。我今不用受",
    "T21n1341_004:0772b03": "是快樂。我今寧為大利益故。受諸苦楚刀杖",
    "T21n1341_004:0772b04": "打捶及餘多種極大苦惱。我能忍受。我終不",
    "T21n1341_004:0772b05": "捨阿耨多羅三藐三菩提。速成正覺。污魔。若",
    "T21n1341_004:0772b06": "汝示我大熱鐵鑊。如是恐怖以恐嚇我。假使",
    "T21n1341_004:0772b07": "隨為一事因緣。此三千大千世界為一鐵鑊。",
    "T21n1341_004:0772b08": "而彼炎合成一火。我能為諸眾生等。在鐵鑊",
    "T21n1341_004:0772b09": "中受其燒煮等苦。而能荷擔。不捨阿耨多",
    "T21n1341_004:0772b10": "羅三藐三菩提。阿難。爾時利益童子。語污魔",
    "T21n1341_004:0772b11": "言。行矣污魔。共詣佛所。而彼如來教示我等",
    "T21n1341_004:0772b12": "當如是住。阿難。爾時污魔隨利益菩薩。往詣",
    "T21n1341_004:0772b13": "然燈如來應正遍知所。阿難。爾時利益菩薩",
    "T21n1341_004:0772b14": "頂禮佛足。却住一面。住一面已白佛言。世尊。",
    "T21n1341_004:0772b15": "我欲得阿耨多羅三藐三菩提。以是因緣。唯",
    "T21n1341_004:0772b16": "願如來教示我等。令我速成阿耨多羅三藐",
    "T21n1341_004:0772b17": "三菩提。爾時利益童子作是語已。然燈如來",
    "T21n1341_004:0772b18": "告利益童子言。童子。汝觀此法何者法。是",
    "T21n1341_004:0772b19": "汝所問而言我當成阿耨多羅三藐三菩提",
    "T21n1341_004:0772b20": "耶。彼法不可得。若成阿耨多羅三藐三菩提。",
    "T21n1341_004:0772b21": "於中誰當成阿耨多羅三藐三菩提。譬如有",
    "T21n1341_004:0772b22": "人作如是言。我今在虛空之中。當令滿跡。若",
    "T21n1341_004:0772b23": "象足跡若馬足跡若駱駝足跡。若牛足跡。若",
    "T21n1341_004:0772b24": "諸鳥足跡。童子。於汝意云何。此人能得上虛",
    "T21n1341_004:0772b25": "空中或象足跡乃至諸鳥足跡。得滿已不。利",
    "T21n1341_004:0772b26": "益言。不也世尊。佛告言。如是如是。童子。若",
    "T21n1341_004:0772b27": "汝言我當成阿耨多羅三藐三菩提。彼法不",
    "T21n1341_004:0772b28": "可見。當成阿耨多羅三藐三菩提者。此等諸",
    "T21n1341_004:0772b29": "法離覺觀相。此等諸法自性遠離猶如虛空。",
    "T21n1341_004:0772c01": "阿難。佛作是語已。其利益童子復白然燈佛",
    "T21n1341_004:0772c02": "言。世尊。彼法頗有相似以不。彼佛報言。如是",
    "T21n1341_004:0772c03": "彼法似虛空。佛復告言。童子。似虛空者彼無",
    "T21n1341_004:0772c04": "有似。童子。彼佛菩提無有似者。以是義故。彼",
    "T21n1341_004:0772c05": "佛菩提似虛空。童子。譬如有人作如是說。我",
    "T21n1341_004:0772c06": "於上虛空中。無有住處而作畫印。童子。於汝",
    "T21n1341_004:0772c07": "意云何。彼人能得上虛空中無有住處作畫",
    "T21n1341_004:0772c08": "印不。童子言。不也世尊。佛言。如是如是。童",
    "T21n1341_004:0772c09": "子。於中無有法可成阿耨多羅三藐三菩提",
    "T21n1341_004:0772c10": "者。童子。此惟有聲惟者響。我當成阿耨多",
    "T21n1341_004:0772c11": "羅三藐三菩提。童子。有我者。無有阿耨多羅",
    "T21n1341_004:0772c12": "三藐三菩提。阿難。爾時彼佛作是語已。利益",
    "T21n1341_004:0772c13": "菩薩復白佛言。世尊。頗有我所有阿耨多羅",
    "T21n1341_004:0772c14": "三藐三菩提不。彼佛答言。有去我所。有阿耨",
    "T21n1341_004:0772c15": "多羅三藐三菩提。童子報言。希有世尊。有",
    "T21n1341_004:0772c16": "我念者當有煩惱去我所者而無煩惱。阿難。",
    "T21n1341_004:0772c17": "爾時童子作是語已。然燈佛復告利益童子",
    "T21n1341_004:0772c18": "言。童子。我所念者無有煩惱。何以故。若有",
    "T21n1341_004:0772c19": "實此非我所。無一物者。無有一物是我所作。",
    "T21n1341_004:0772c20": "以是義故。言我所作。童子。譬如有人作如是",
    "T21n1341_004:0772c21": "言。我有諸聲。若象聲。若馬聲。若駱駝聲。若",
    "T21n1341_004:0772c22": "牛聲。若驢聲。若騾聲。若伎樂聲。若婦女聲。",
    "T21n1341_004:0772c23": "若丈夫聲。若種種鳥聲。拍鼓大鼓及貝角等",
    "T21n1341_004:0772c24": "種種音樂之聲。及以談話之聲。世間所有音",
    "T21n1341_004:0772c25": "聲者。皆安置篋中。我若須時各於篋中取聲",
    "T21n1341_004:0772c26": "而作。童子。於汝意云何。彼人是正語不。答言",
    "T21n1341_004:0772c27": "不也。世尊。何以故。世尊。聲不可取故。聲不",
    "T21n1341_004:0772c28": "可見故。世尊。彼聲不從東方。不從南方。不從",
    "T21n1341_004:0772c29": "西方。不從北方。不從上方。不從下方。世尊。",
    "T21n1341_004:0773a01": "聲若可見者應有聚積。佛言童子。是音聲雖",
    "T21n1341_004:0773a02": "不可見。而生耳識覺知之相。亦起愛憎。聲",
    "T21n1341_004:0773a03": "不可見。但以聞時而生苦樂。童子。如是如是。",
    "T21n1341_004:0773a04": "以無智故當生苦樂。彼不可見。若不可見彼",
    "T21n1341_004:0773a05": "即無色。若無色者彼應不著。童子。汝莫如是",
    "T21n1341_004:0773a06": "於彼聲中而生染著。謂我當成阿耨多羅三",
    "T21n1341_004:0773a07": "藐三菩提。童子。譬如有人作如是言。我以氣",
    "T21n1341_004:0773a08": "吹令滿魚網。童子。於汝意云何。彼人此言是",
    "T21n1341_004:0773a09": "正語不。答言不也。世尊。佛言童子。我如是",
    "T21n1341_004:0773a10": "辯。若欲菩提者作如是說。分別我我所當得",
    "T21n1341_004:0773a11": "成菩提。童子。我念往昔過去有人行涉遠道。",
    "T21n1341_004:0773a12": "爾時非時起大雲雨。是時彼人困苦疲乏極",
    "T21n1341_004:0773a13": "大衰損。於後時間還己家已。聚集柴木及乾",
    "T21n1341_004:0773a14": "糞穢毒藥炭火。聚著崖上作大烟焰。更取糞",
    "T21n1341_004:0773a15": "穢及諸毒藥柴木薪等。擲著火中。作如是說。",
    "T21n1341_004:0773a16": "虛空苦我。虛空苦我。我今在此欲害虛空以",
    "T21n1341_004:0773a17": "烟薰殺。童子。於汝意云何。此上虛空可薰",
    "T21n1341_004:0773a18": "殺不。答言。不也世尊。佛言。如是如是。汝童",
    "T21n1341_004:0773a19": "子。以著我故欲求菩提。何以故。童子。此業虛",
    "T21n1341_004:0773a20": "妄。若以著我故求索菩提。童子。汝於般若",
    "T21n1341_004:0773a21": "波羅蜜當作勤進。何者是般若波羅蜜。一切",
    "T21n1341_004:0773a22": "諸法無量。一切諸法無邊。一切諸法無礙。是",
    "T21n1341_004:0773a23": "名般若波羅蜜。何故名般若波羅蜜。無欲無",
    "T21n1341_004:0773a24": "樂。捨二業不作二相。若我若菩提。無所塵染",
    "T21n1341_004:0773a25": "遠離塵染。是名般若波羅蜜。復次何故名般",
    "T21n1341_004:0773a26": "若波羅蜜。無善故名般若波羅蜜。何以故。與",
    "T21n1341_004:0773a27": "聖智根同相和合。而般若波羅蜜不離聖智",
    "T21n1341_004:0773a28": "根故。有聖智根之所度量。何者思量。若心所",
    "T21n1341_004:0773a29": "思出生等法。一切合集。眾緣合者彼皆無實。",
    "T21n1341_004:0773b01": "若心所生法尚無有實。何況心法和合轉生",
    "T21n1341_004:0773b02": "諸法而當有實。何以故。名心思量生諸法耶。",
    "T21n1341_004:0773b03": "緣境思念能生增長。以是義故。名心思生法。",
    "T21n1341_004:0773b04": "童子。譬如有人名蜜瓶酥瓶。然於是中無",
    "T21n1341_004:0773b05": "有蜜瓶。亦無酥瓶。如應名酥。如應名蜜。彼",
    "T21n1341_004:0773b06": "即言酥瓶也言蜜瓶也。童子。此義一物而得",
    "T21n1341_004:0773b07": "二名。若作二名即是無智。若無有智不可以",
    "T21n1341_004:0773b08": "無智當成阿耨多羅三藐三菩提。童子復問",
    "T21n1341_004:0773b09": "言。何故名無智。佛答言童子。言無智者。隨心",
    "T21n1341_004:0773b10": "思生非善等法。無智牽攝取非事物。故言無",
    "T21n1341_004:0773b11": "智。童子。譬如有人於春後熱時被燒思涼冷",
    "T21n1341_004:0773b12": "水。若冬冷時還思熱水。然彼人春冬寒冷更",
    "T21n1341_004:0773b13": "無別界。唯諸行轉變。以不善法故種種愛",
    "T21n1341_004:0773b14": "念。以愛念故而生分別。若生分別彼即非善。",
    "T21n1341_004:0773b15": "摩那婆。汝莫為菩提因緣而作分別。童子。所",
    "T21n1341_004:0773b16": "有分別是非菩提。童子。譬如有人在大池岸",
    "T21n1341_004:0773b17": "諦觀彼池。見自身影在池倒懸。見已恐怖申",
    "T21n1341_004:0773b18": "舉兩臂而大叫喚。其大喚時有諸人眾聞彼",
    "T21n1341_004:0773b19": "叫聲。各疾走赴至彼池岸。時彼大眾告彼人",
    "T21n1341_004:0773b20": "言。咄哉癡人。汝今何故作是叫聲。爾時彼",
    "T21n1341_004:0773b21": "人告彼大眾。作如是言。謂諸人輩。我今在池",
    "T21n1341_004:0773b22": "倒懸欲死。爾時大眾告彼人言。我等不見汝",
    "T21n1341_004:0773b23": "在池死。唯見汝在陸地。爾時彼人復告大",
    "T21n1341_004:0773b24": "眾。作如是言。希有汝等悉皆迷惑。咄哉人輩",
    "T21n1341_004:0773b25": "汝等可來。我示汝等如我所見在大池死。彼",
    "T21n1341_004:0773b26": "等眾言咄哉人者今可示我。爾時彼人於彼",
    "T21n1341_004:0773b27": "池中諦觀察已。舒舉兩臂告彼大眾。復作是",
    "T21n1341_004:0773b28": "言。咄哉人輩。汝等看我在池中死。時彼大眾",
    "T21n1341_004:0773b29": "告彼人言。咄哉丈夫。汝今顛倒迷惑所致。汝",
    "T21n1341_004:0773c01": "今在陸。此是汝影顯現在池。汝觀我輩所有",
    "T21n1341_004:0773c02": "形影。亦現池中。爾時丈夫告大眾言。咄哉",
    "T21n1341_004:0773c03": "人輩。我今不獨憂自己身。汝等今者皆在池",
    "T21n1341_004:0773c04": "死。時彼丈夫搥胸唱叫。速疾走至村。見多人",
    "T21n1341_004:0773c05": "眾。即復告言彼村人眾等言。人輩今我自身",
    "T21n1341_004:0773c06": "及諸人眾。皆在池中倒懸將死。咄哉人輩。汝",
    "T21n1341_004:0773c07": "等可來詣彼池中拔出我身及諸大眾。我等",
    "T21n1341_004:0773c08": "當知汝等恩德。彼村人言。丈夫我等唯見",
    "T21n1341_004:0773c09": "汝在陸地。不見在水而取命終。爾時丈夫告",
    "T21n1341_004:0773c10": "彼大眾。咄哉人輩。汝來觀看即知驗實。童子。",
    "T21n1341_004:0773c11": "時彼人眾作是思惟。此人成狂。我等可詣彼",
    "T21n1341_004:0773c12": "池所躬自觀察。彼當云何教我驗實。爾時人",
    "T21n1341_004:0773c13": "眾詣向彼池。到已告彼人言。咄哉癡人。何",
    "T21n1341_004:0773c14": "者大眾死於此池而取命終。爾時彼人見彼",
    "T21n1341_004:0773c15": "大眾在池岸已。自身諦下審悉觀察。告彼人",
    "T21n1341_004:0773c16": "眾。復作是言。咄哉人輩。汝等皆悉在此池中",
    "T21n1341_004:0773c17": "而倒懸死。爾時村人告丈夫言。咄哉癡人。此",
    "T21n1341_004:0773c18": "是形影非真實身。何故如是迷惑。爾時彼人",
    "T21n1341_004:0773c19": "不思成狂因遂命終。童子。如是如是。彼法無",
    "T21n1341_004:0773c20": "有二相不得作二。童子。以有二故當有疑悔。",
    "T21n1341_004:0773c21": "既有疑悔即生二想。童子。若取諸法猶如形",
    "T21n1341_004:0773c22": "影。如實知者。彼等不作起我分別。於上虛空",
    "T21n1341_004:0773c23": "非烟可死。不可以聲安置篋中。亦不可以影",
    "T21n1341_004:0773c24": "現池中而言我死。亦復不可作如是分別名",
    "T21n1341_004:0773c25": "菩提也。若我當覺也。童子。若有菩薩能知是",
    "T21n1341_004:0773c26": "事者。若有菩薩。以三千大千世界所有眾寶",
    "T21n1341_004:0773c27": "滿已布施。而此福業倍不及彼。摩那婆。應如",
    "T21n1341_004:0773c28": "是學。豈可地界當成阿耨多羅三藐三菩提",
    "T21n1341_004:0773c29": "乎。豈可水界火界風界當成阿耨多羅三藐",
    "T21n1341_004:0774a01": "三菩提乎。若地界水界火界風界當成阿耨",
    "T21n1341_004:0774a02": "多羅三藐三菩提者。應依佛世尊具滿不空。",
    "T21n1341_004:0774a03": "何以故。此身體實四大成故。以是義故。一切",
    "T21n1341_004:0774a04": "眾生無非是佛。摩那婆。既是地界不成阿耨",
    "T21n1341_004:0774a05": "多羅三藐三菩提。亦非水界及火風界當成",
    "T21n1341_004:0774a06": "阿耨多羅三藐三菩提。摩那婆。是故彼法不",
    "T21n1341_004:0774a07": "可得故。不可作名字。無有名字。亦不可得而",
    "T21n1341_004:0774a08": "作名字。諸佛菩提亦不可得而作名字。諸佛",
    "T21n1341_004:0774a09": "如來亦不可言亦不可分別。摩那婆。不可言",
    "T21n1341_004:0774a10": "中。汝今莫作如是分別言。我當成阿耨多羅",
    "T21n1341_004:0774a11": "三藐三菩提也。",
    "T21n1341_004:0774a12": "大威德陀羅尼經卷第四"
}