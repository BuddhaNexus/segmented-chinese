{
    "T46n1945_001:0957b02": "No. 1945 [cf. No. 1946]",
    "T46n1945_001:0957b03": "金光明懺法補助儀",
    "T46n1945_001:0957b05": "宋天台東掖山沙門遵式集",
    "T46n1945_001:0957b06": "1 緣起緣起第一若見於正修前。無緣起等五意者。並非正本",
    "T46n1945_001:0957b07": "問曰。事儀已載百錄。觀慧復指餘文。於是二",
    "T46n1945_001:0957b08": "途。更何所補。答今觀事儀既出舊經。讖師語",
    "T46n1945_001:0957b09": "約百錄一準亦無別立。行用之際遲迴之事",
    "T46n1945_001:0957b10": "不免數四。且散灑一法。經云。別以種種美",
    "T46n1945_001:0957b11": "味。供施於我散灑諸方。爾時當誦如是章句。",
    "T46n1945_001:0957b12": "尋此一文難曉者四。一闕別明奉飲食供施",
    "T46n1945_001:0957b13": "天女。二闕分灑散別施諸神。三闕明散食處",
    "T46n1945_001:0957b14": "所。四誦呪時節似未次第。準淨師新譯。唯闕",
    "T46n1945_001:0957b15": "今第三明散食處。餘甚分曉。新云。亦以香華",
    "T46n1945_001:0957b16": "及諸飲食供養我像。復持飲食散擲餘方施",
    "T46n1945_001:0957b17": "諸神等。誦呪之語亦復別出。先令禮佛後即",
    "T46n1945_001:0957b18": "誦呪。而云召請不云於散灑時誦。觀此新文",
    "T46n1945_001:0957b19": "有補舊式。若爾百錄令別飣一盤擬散諸方。",
    "T46n1945_001:0957b20": "此與新經宛如符契。何謂亦無別立。答初雖",
    "T46n1945_001:0957b21": "似分。後至散灑。復依經文便令誦呪。又成",
    "T46n1945_001:0957b22": "難了。何者呪本召喚天女。秖可兼於徒黨。若",
    "T46n1945_001:0957b23": "令散食處誦。則成但召徒屬。縱云同時誦者",
    "T46n1945_001:0957b24": "復闕明處。若道場內布散飲食大有不便。若",
    "T46n1945_001:0957b25": "異處散同時誦呪又成不可。況復誦呪時節",
    "T46n1945_001:0957b26": "亦應不爾。必先持呪。通召主伴令至道場。後",
    "T46n1945_001:0957b27": "奉飲食必須異處。又今時行事多將此法準",
    "T46n1945_001:0957b28": "同法華方等。初日已後廢請三寶。直爾誦呪。",
    "T46n1945_001:0957b29": "甚闕次第。又百錄不出五悔。後人濫用。今並",
    "T46n1945_001:0957c01": "補助非徒然也。",
    "T46n1945_001:0957c02": "2 按文開章以定銓次按文開章以定銓次第二",
    "T46n1945_001:0957c03": "百錄事儀文雖甚約。細尋其意開為十科。但",
    "T46n1945_001:0957c04": "闕五悔一爾。云何為十。一者嚴治淨室。二者",
    "T46n1945_001:0957c05": "清淨三業。三者香華供養。四者召請持呪。五",
    "T46n1945_001:0957c06": "者讚歎述意。六者稱名奉供。七者禮敬三寶。",
    "T46n1945_001:0957c07": "八者修行五悔。九者旋繞自歸。十者唱誦經",
    "T46n1945_001:0957c08": "典。與百錄開合銓次略異對尋可了。但五悔",
    "T46n1945_001:0957c09": "今依滅業障品安之。但云述建懺意略無讚",
    "T46n1945_001:0957c10": "歎。今準餘行法。用新經四王讚安之。方等法",
    "T46n1945_001:0957c11": "華皆有坐禪。此文但令唱誦。信有深意弗敢",
    "T46n1945_001:0957c12": "移易。若爾不安五悔亦有意耶。答此應不例",
    "T46n1945_001:0957c13": "但是文略。或云。專誦至懺悔品便為悔者。亦",
    "T46n1945_001:0957c14": "應不爾。合部滅障品。一一悔前皆具敬儀。然",
    "T46n1945_001:0957c15": "後陳露。知須別安也。",
    "T46n1945_001:0957c16": "3 別明禮請灑散二法別明禮請灑散二法第三",
    "T46n1945_001:0957c17": "應知此法同請觀音以請為行。七日六時須",
    "T46n1945_001:0957c18": "番番禮請。百錄方等儀。及法華三昧。皆結云",
    "T46n1945_001:0957c19": "於後六時略去請佛。餘九法悉行無異。唯請",
    "T46n1945_001:0957c20": "觀音及金光明文無此結明可准知也又尋新經大辯堅",
    "T46n1945_001:0957c21": "牢散脂等呪法之儀。皆專以請召為門。況天",
    "T46n1945_001:0957c22": "女品云。為我每日三時稱三寶名。實言邀請",
    "T46n1945_001:0957c23": "大吉祥天。乃至誦持神呪請召我時。我聞神",
    "T46n1945_001:0957c24": "呪請召。我已即至其所。日三既爾夜三準知。",
    "T46n1945_001:0957c25": "況後文云。及於晡後誦持前呪。希望我至請",
    "T46n1945_001:0957c26": "義明矣。往往觀音行儀無識之者。亦欲廢請。",
    "T46n1945_001:0957c27": "此大不知所以也。今此但束略百錄請文。都",
    "T46n1945_001:0957c28": "為五位。秖是開合。故非刪削所以合者。為朝",
    "T46n1945_001:0957c29": "營飲食易。及過中餘時廣請。亦應無在。請觀",
    "T46n1945_001:0958a01": "音無此不應輒略。二明灑散者。理須道場外",
    "T46n1945_001:0958a02": "別置淨地。或作小壇香汁遍灑。務令嚴潔以",
    "T46n1945_001:0958a03": "物承足。身立於中旋轉。四散食盡為度。問此",
    "T46n1945_001:0958a04": "出何文。答百錄兩經皆不云耳。此以意裁務",
    "T46n1945_001:0958a05": "在生善。諒亦無咎。俟見他文即依改貫非晚",
    "T46n1945_001:0958a06": "也。",
    "T46n1945_001:0958a07": "4 略明能請及所求離過略明能請及所求離過第四",
    "T46n1945_001:0958a08": "準請觀音三義。一為自故請。二為他故請。三",
    "T46n1945_001:0958a09": "護正法故請。今品準意正在護法。即天王護",
    "T46n1945_001:0958a10": "經。第三以福資請說。及以聽者。通論亦應具",
    "T46n1945_001:0958a11": "三。經云。當為己身及諸眾生。即自他也。廣",
    "T46n1945_001:0958a12": "令流布是妙經典。即護法也。皆本品文耳。又",
    "T46n1945_001:0958a13": "新本云。汝能流布是經自他俱益。此明文也。",
    "T46n1945_001:0958a14": "自請復三。一延請。二祈請。三願請。此配三業",
    "T46n1945_001:0958a15": "成機。品云。洗浴其身禮拜供養。身業延請也。",
    "T46n1945_001:0958a16": "誦呪召我。即口業祈請也。至誠發願。即意業",
    "T46n1945_001:0958a17": "願請也。為他護法三業亦爾。延請復三。標心",
    "T46n1945_001:0958a18": "約行證請。標心謂域意祈求專誠則感。新本",
    "T46n1945_001:0958a19": "云。實言邀請發所求願。約行者謂雖不標心",
    "T46n1945_001:0958a20": "其人三業淳淨。大聖自然應之。品云。我當",
    "T46n1945_001:0958a21": "終身不遠是人。證請者鬼神品云。若入是經",
    "T46n1945_001:0958a22": "即入法性。即於是典金光明中。而得見我釋",
    "T46n1945_001:0958a23": "迦牟尼。延請既爾祈願亦然。此三業之機。十",
    "T46n1945_001:0958a24": "界眾生二嚴未滿。為他護法咸須致請。二明",
    "T46n1945_001:0958a25": "所求離過者。問曰。百錄云。金光明懺法。但應",
    "T46n1945_001:0958a26": "折意悔罪。那忽有求。答其理實然。但由行法",
    "T46n1945_001:0958a27": "事出此品。以吉祥為主。故品意復是福資說",
    "T46n1945_001:0958a28": "聽。品內之文。多明財寶少說懺悔。唯新本云。",
    "T46n1945_001:0958a29": "供養諸佛自陳其罪。迴向發願等。然復品明",
    "T46n1945_001:0958b01": "增長財物。因是之故多招諂附。欲免斯過故",
    "T46n1945_001:0958b02": "示所求也。今作二意。一者若直懺淨心不餘",
    "T46n1945_001:0958b03": "圖。專依事理一心精進。若取相若觀空。意期",
    "T46n1945_001:0958b04": "滅罪此非所論也。二者若為護法及請說因",
    "T46n1945_001:0958b05": "緣標心所求。行者須精識其過。復有二意。一",
    "T46n1945_001:0958b06": "者約三請示起過處。謂行證二請必無諂詐。",
    "T46n1945_001:0958b07": "諂則非行自不成感。唯標心作法者。事有真",
    "T46n1945_001:0958b08": "偽過則生焉。二者正約標心揀過。復二。初略",
    "T46n1945_001:0958b09": "約三義顯正。次反此出過言正。三者一約能",
    "T46n1945_001:0958b10": "請之機。謂真欲通經。若請者若說者若聽者。",
    "T46n1945_001:0958b11": "隨有所乏法流斯壅。標心指事七日虔祈。欲",
    "T46n1945_001:0958b12": "假天資固宜遠過。請必須實。說必須了。聽",
    "T46n1945_001:0958b13": "必須勤。餘非能感也。二約能應之聖。即吉祥",
    "T46n1945_001:0958b14": "大天。天心不欺果有實語。雖不謀而應而毫",
    "T46n1945_001:0958b15": "釐不濫。真機一扣妙應遂通爾。三約與財之",
    "T46n1945_001:0958b16": "意。意在潤其處而致請。充其乏而益說。給其",
    "T46n1945_001:0958b17": "資而久聽。經云。是說法者。我當供給令心安",
    "T46n1945_001:0958b18": "住。晝夜歡樂正念思惟分別深義。請者及聽",
    "T46n1945_001:0958b19": "準此可知。故非庸昏之徒。飽食終日無所用",
    "T46n1945_001:0958b20": "心。天與其財也。次出過者。反前可知。更復略",
    "T46n1945_001:0958b21": "說。且出家之子。尚不應求事戒世禪。及二",
    "T46n1945_001:0958b22": "乘智慧。豈容全不資道。專為養軀。諂附行儀",
    "T46n1945_001:0958b23": "竊規財利。設遂多畜自犯嚴科。不淨八財招",
    "T46n1945_001:0958b24": "苦三惡。供養既無福應五百問云。尚不免地獄。何況得福施設",
    "T46n1945_001:0958b25": "竟自空。為擬欲感天恐應無日。二則天佐有",
    "T46n1945_001:0958b26": "德。不祐無道。畜財毀戒天捨人譏。徒欲虔祈",
    "T46n1945_001:0958b27": "逾近逾遠。尚今大鬼掃迹。寧得尊天衛身。天",
    "T46n1945_001:0958b28": "乎無親唯德是輔。豈苟徇庸鄙。而言終身不",
    "T46n1945_001:0958b29": "遠是人耶。三則既反天意。與財何為。意為通",
    "T46n1945_001:0958c01": "經不專濟命。尚令散積豈使益貪。且沙門染",
    "T46n1945_001:0958c02": "法猶訶。畜財誰賞。世有不達徒欲要求。天網",
    "T46n1945_001:0958c03": "恢恢疎而不漏。問曰。觀上所說恐不全爾。何",
    "T46n1945_001:0958c04": "者人情自隔天理本通。菩薩慈稱無緣。大士",
    "T46n1945_001:0958c05": "施元博濟。賊稱佛號尚獲金頭。僧奉天靈寧",
    "T46n1945_001:0958c06": "慳玉帛。答汝此問深不達也。譬如國之法。臣",
    "T46n1945_001:0958c07": "非法虞罪。去官奪祿而反責君曰。天子仁慈",
    "T46n1945_001:0958c08": "不應偏黨。尚恩覃草木惠及孤貧。何故於臣",
    "T46n1945_001:0958c09": "而慳爵祿。觀此所責是智臣乎。經稱能持一",
    "T46n1945_001:0958c10": "句及以首題。以財以護者。此攝俗子及顯持",
    "T46n1945_001:0958c11": "功。工商仕農求財是分。王臣長者濟國盈家。",
    "T46n1945_001:0958c12": "尚令必聽是經要求同行。地神品云。好行惠",
    "T46n1945_001:0958c13": "施心常堅固。深信三寶積而能散。素聞廉士",
    "T46n1945_001:0958c14": "之風。知足節量。夙仰道人之範。未見迹參。穢",
    "T46n1945_001:0958c15": "俗志混凡夫。而人歸天護者也。",
    "T46n1945_001:0958c16": "5 總示事理觀慧所依總示事理觀慧所依第五",
    "T46n1945_001:0958c17": "今文正依百錄及新舊兩經。傍採法華三昧",
    "T46n1945_001:0958c18": "中文。以成十科事儀。但正修之前略無方便。",
    "T46n1945_001:0958c19": "廣在止觀及諸懺法所明。欲修行著。當尋懺",
    "T46n1945_001:0958c20": "悔品疏。應先諦了識懺悔處及懺悔法法有正助一一細",
    "T46n1945_001:0958c21": "知。若尊容道具歷事觀慧。當尋止觀方等懺",
    "T46n1945_001:0958c22": "文。若十科始終事儀之後一一觀想。應尋法",
    "T46n1945_001:0958c23": "華補助儀。并須熟誦。令運念無滯。若經呪佛",
    "T46n1945_001:0958c24": "名五悔等文。並須預誦悉令通利。不應道場",
    "T46n1945_001:0958c25": "之內猶自讀文。復須尋疏。明識作法取相無",
    "T46n1945_001:0958c26": "生三種懺法。若通若別事理節級對障。次第",
    "T46n1945_001:0958c27": "淺深之相。不得不了。慎勿容易。又囑後學。凡",
    "T46n1945_001:0958c28": "欲傳寫。並須首尾全寫。對勘分明勿令脫誤。",
    "T46n1945_001:0958c29": "多見法華觀音等懺文。多削前後。及觀慧之",
    "T46n1945_001:0959a01": "文。但抄佛位及懺悔文。單題禮文深可悲痛。",
    "T46n1945_001:0959a02": "若不能者寧可莫寫。免得毀散行法全文。一",
    "T46n1945_001:0959a03": "事不周便虧行相。深誡深誡。",
    "T46n1945_001:0959a04": "6 補助正修十科事儀補助正修十科事儀第六理觀如上所指",
    "T46n1945_001:0959a05": "1 嚴淨道場方法第一嚴淨道場方法",
    "T46n1945_001:0959a06": "若自住處。若阿蘭若處。嚴治一室以為道場。",
    "T46n1945_001:0959a07": "別安唱經座。令與道場有陋。道場內須安釋",
    "T46n1945_001:0959a08": "迦像。於像前安金光明經。於佛左邊安功德",
    "T46n1945_001:0959a09": "天座。準新經。應畫吉祥天像。道場若寬。更",
    "T46n1945_001:0959a10": "於右邊。安大辯四天王座。準毘沙門呪法中。",
    "T46n1945_001:0959a11": "於佛左畫吉祥天。於佛右作我多聞天像。今",
    "T46n1945_001:0959a12": "道場更窄。亦須安多聞天座為善。以天女居",
    "T46n1945_001:0959a13": "彼勝園。及表權實便故懸繒旛蓋。安施供具",
    "T46n1945_001:0959a14": "嚴好諸座。淨掃其地。香汁灌灑香泥塗治。然",
    "T46n1945_001:0959a15": "種種諸香油燈。於諸座散種種妙華。及諸末",
    "T46n1945_001:0959a16": "香燒眾名香供養三寶。備於己力所辦。傾心",
    "T46n1945_001:0959a17": "盡意極於嚴淨。所以者何。行者內心敬重三",
    "T46n1945_001:0959a18": "寶。超過三界。今欲奉請供養。豈可輕心。若不",
    "T46n1945_001:0959a19": "能拔己資財供養大乘。終不招賢感聖。重罪",
    "T46n1945_001:0959a20": "不滅。善根何由得生也。",
    "T46n1945_001:0959a21": "2 清淨三業方法第二清淨三業方法",
    "T46n1945_001:0959a22": "行人從初日終竟一期。日日以香湯沐浴。若",
    "T46n1945_001:0959a23": "至穢處事訖即浴。縱一日都不至穢。亦須一",
    "T46n1945_001:0959a24": "浴。著淨潔衣若大衣。諸新染等服。若無新當",
    "T46n1945_001:0959a25": "取己衣勝者。重淨洗染以為入道場衣。出入",
    "T46n1945_001:0959a26": "脫著此可意知。行人終竟七日。專莫雜語及",
    "T46n1945_001:0959a27": "一切接對問訊。如索所須但直語其事。不得",
    "T46n1945_001:0959a28": "因事牽發餘說。行人終竟七日。專秉一心念",
    "T46n1945_001:0959a29": "所修法。不得剎那念世雜事。宜在密防勿令",
    "T46n1945_001:0959b01": "萌動。如上三業。若飲食若便利。一心護失。不",
    "T46n1945_001:0959b02": "得托事延緩。當直如事作爾。",
    "T46n1945_001:0959b03": "3 香華供養方法第三香華供養方法行者初入道場。至法座前。敷尼師壇。正身合掌倚立。",
    "T46n1945_001:0959b04": "應先慈念一切眾生。誓興救拔。次起殷重心。慚愧懇惻。存想三寶。畟塞虛空。應現道場。如是想已。五",
    "T46n1945_001:0959b05": "體投地。禮一切三寶。亦使影現一切佛前。作是禮已音聲者首唱",
    "T46n1945_001:0959b06": "一切恭敬。一心頂禮。十方常住三寶心隨身口。一",
    "T46n1945_001:0959b07": "心頂禮無分散意。了知此身如影不實。能禮所禮心無所得。一切眾生亦皆同入禮三寶海中。總禮三寶。一",
    "T46n1945_001:0959b08": "拜已互跪。手執香爐。口復唱云。",
    "T46n1945_001:0959b09": "是諸眾等各各胡跪。嚴持香華如法供養",
    "T46n1945_001:0959b10": "至比停唱。以手擎華默念供養。運想之辭出法華補助儀。須檢彼文熟誦用之。運念已唱云。",
    "T46n1945_001:0959b11": "願此香華雲。遍滿十方界。供養一切佛。尊法",
    "T46n1945_001:0959b12": "諸菩薩。聲聞緣覺眾。及一切天仙。受用作佛",
    "T46n1945_001:0959b13": "事供養已一切恭敬。",
    "T46n1945_001:0959b14": "4 召請誦呪方法第四召請誦呪方法次當胡跪手執香爐燒眾名香。一心召請三寶及功德天等。",
    "T46n1945_001:0959b15": "起殷重心涕淚悲泣。一一想至道場。其辭出補助儀。應檢閱。口作是言",
    "T46n1945_001:0959b16": "一心奉請。南無本師釋迦文佛。東方阿閦四",
    "T46n1945_001:0959b17": "佛世尊。寶華瑠璃寶勝佛等。盡金光明經",
    "T46n1945_001:0959b18": "中及十方三世一切諸佛三請已一禮。下去準知。",
    "T46n1945_001:0959b19": "一心奉請。南無大乘金光明海十二部經。",
    "T46n1945_001:0959b20": "一心奉請。南無信相菩薩。金光明菩薩。金藏",
    "T46n1945_001:0959b21": "菩薩。常悲法上盡金光明經內。及十方三",
    "T46n1945_001:0959b22": "世一切菩薩。聲聞緣覺賢聖僧。",
    "T46n1945_001:0959b23": "一心奉請。南無大梵尊天。三十三天。護世四",
    "T46n1945_001:0959b24": "王。金剛密迹。散脂大將。大辯天神。訶梨帝",
    "T46n1945_001:0959b25": "喃鬼子母等。五百眷屬。一切皆是大菩薩",
    "T46n1945_001:0959b26": "等。及此國內名山大川一切靈廟。某州地",
    "T46n1945_001:0959b27": "分屬內鬼神。此所住處護伽藍神守正法",
    "T46n1945_001:0959b28": "者一切聖眾從大梵下但三請。不應禮拜。白衣無妨。",
    "T46n1945_001:0959c01": "一心奉請。南無第一威德成就眾事大功德",
    "T46n1945_001:0959c02": "天行者應念此菩薩。即是道場法門之主。當殷勤三請。希望來至。請已各放香爐。即便合掌胡",
    "T46n1945_001:0959c03": "跪。誦持本呪。若七遍若多遍。此呪正是召命天女及其徒屬。切在精專一心致請。必望下降。果剋所",
    "T46n1945_001:0959c04": "求。令不虛爾。",
    "T46n1945_001:0959c05": "南無佛陀南無達摩南無僧伽南無室利摩訶",
    "T46n1945_001:0959c06": "提鼻耶怛儞也他波利富樓那遮利　三曼陀",
    "T46n1945_001:0959c07": "達舍尼",
    "T46n1945_001:0959c08": "摩訶毘訶羅伽帝　三曼陀毘尼伽帝　摩訶",
    "T46n1945_001:0959c09": "迦利野　波禰波羅波禰　薩利嚩栗他　三",
    "T46n1945_001:0959c10": "曼陀修鉢梨帝　富隸那阿夜那達摩帝　摩",
    "T46n1945_001:0959c11": "訶毘鼓畢帝　摩訶彌勒帝　婁簸僧祇帝",
    "T46n1945_001:0959c12": "　醯帝簁　僧祇醯帝　三曼陀　阿咃　阿㝹",
    "T46n1945_001:0959c13": "婆羅尼遍數訖起一禮",
    "T46n1945_001:0959c14": "5 讚歎述意方法第五讚歎述意方法行者既咨請竟。決定想一切三寶及諸天仙。悉集道場如",
    "T46n1945_001:0959c15": "對目前。即自了知身口意業充滿法界。面對法座稱讚三寶微妙功德。口自宣偈。而讚歎曰",
    "T46n1945_001:0959c16": "佛面猶如淨滿月　　亦如千日放光明",
    "T46n1945_001:0959c17": "目淨修廣若青蓮　　齒白齊密猶珂雪",
    "T46n1945_001:0959c18": "佛德無邊如大海　　無限妙寶積其中",
    "T46n1945_001:0959c19": "智慧德水鎮常盈　　百千勝定咸充滿",
    "T46n1945_001:0959c20": "足下輪相皆嚴飾　　轂網千輻悉齊平",
    "T46n1945_001:0959c21": "手足縵網遍莊嚴　　猶如鵝王相具足",
    "T46n1945_001:0959c22": "佛身光耀等金山　　清淨殊特無倫匹",
    "T46n1945_001:0959c23": "亦如妙高功德滿　　故我稽首佛山王",
    "T46n1945_001:0959c24": "相好如空不可測　　逾於千日放光明",
    "T46n1945_001:0959c25": "皆如焰幻不思議　　故我稽首心無著",
    "T46n1945_001:0959c26": "讚已當述建懺之意。任自智力所陳云云。",
    "T46n1945_001:0959c27": "6 稱三寶及散灑方法第六稱三寶及散灑方法此散灑應通名奉供。則攝三寶諸天。若直云散",
    "T46n1945_001:0959c28": "灑。則局施諸神。於理不便。略如前說。行者欲稱三寶。當合掌低頭鞠躬平聲三稱云",
    "T46n1945_001:0960a01": "南無寶華瑠璃佛。南無金光明經。南無第一",
    "T46n1945_001:0960a02": "威德成就眾事大功德天如是三稱已。次虔奉供養專想面對。後陳",
    "T46n1945_001:0960a03": "辭句。餘時須除去飲食并淨潔如法。復持散擲等語。但云香華至同圓種智而止。便即禮佛。",
    "T46n1945_001:0960a04": "今我道場敷設供養。然種種燈。燒種種香。奉",
    "T46n1945_001:0960a05": "種種飲食。淨潔如法。恭持奉供諸佛世尊大",
    "T46n1945_001:0960a06": "乘經典菩薩賢聖一切三寶。又復別具香華",
    "T46n1945_001:0960a07": "飲食。奉獻功德大天大辯四王梵釋天龍八",
    "T46n1945_001:0960a08": "部聖眾。復持飲食散擲餘方。施諸神等。唯願",
    "T46n1945_001:0960a09": "三寶天仙。憐愍於我及諸眾生受此供養。以",
    "T46n1945_001:0960a10": "金光明力及諸佛威神。於一念間顯現十方",
    "T46n1945_001:0960a11": "一切佛剎。如雲遍滿。如雨溥洽。廣作佛事",
    "T46n1945_001:0960a12": "等熏眾生。發菩提心同圓種智此亦應隨意所陳。未必專誦",
    "T46n1945_001:0960a13": "此語。作是語已。當持飲食至道場外淨處布散四方。先作是言我今依教供養",
    "T46n1945_001:0960a14": "大乘三寶及吉祥大天。持此種種飲食。散灑",
    "T46n1945_001:0960a15": "諸方遍施諸神。願諸神明威權自在。一念普",
    "T46n1945_001:0960a16": "集各受法食。充足無乏身力勇銳。守護堅強",
    "T46n1945_001:0960a17": "知我所求。願當相與迴此福利普潤含生。果",
    "T46n1945_001:0960a18": "報自然常受勝樂作是呪願竟。即便以食散擲四方。想無量鬼神悉來受食。爾",
    "T46n1945_001:0960a19": "時或誦前呪。或但云南無室利摩訶提鼻耶。以食盡為度。",
    "T46n1945_001:0960a20": "7 禮敬三寶方法第七禮敬三寶方法灑散既竟。還至道場。應當一心正身威儀禮敬諸佛。禮",
    "T46n1945_001:0960a21": "佛之法隨所禮佛志心憶念。此佛法身猶如虛空。應物現形如對目前受我禮拜。餘一一佛亦然。應專一心不",
    "T46n1945_001:0960a22": "得散亂。爾時自知身心空寂無能禮所禮。雖無有實非不影現。一一佛前頭面頂禮。法僧亦然。當熟誦補助",
    "T46n1945_001:0960a23": "儀中。禮三寶各有辭句",
    "T46n1945_001:0960a24": "一心頂禮本師釋迦牟尼佛。",
    "T46n1945_001:0960a25": "一心頂禮東方阿閦佛。",
    "T46n1945_001:0960a26": "一心頂禮南方寶相佛。",
    "T46n1945_001:0960a27": "一心頂禮西方無量壽佛。",
    "T46n1945_001:0960a28": "一心頂禮北方微妙聲佛。",
    "T46n1945_001:0960b01": "一心頂禮寶華瑠璃佛。",
    "T46n1945_001:0960b02": "一心頂禮寶勝佛。",
    "T46n1945_001:0960b03": "一心頂禮無垢熾寶光明王相佛。",
    "T46n1945_001:0960b04": "一心頂禮金焰光明佛。",
    "T46n1945_001:0960b05": "一心頂禮金百光明照藏佛。",
    "T46n1945_001:0960b06": "一心頂禮金山寶蓋佛。",
    "T46n1945_001:0960b07": "一心頂禮金華焰光相佛。",
    "T46n1945_001:0960b08": "一心頂禮大炬佛。",
    "T46n1945_001:0960b09": "一心頂禮寶相佛。",
    "T46n1945_001:0960b10": "一心頂禮盡金光明經中及十方三世一切諸",
    "T46n1945_001:0960b11": "佛。",
    "T46n1945_001:0960b12": "一心頂禮大乘金光明海十二部經三禮。",
    "T46n1945_001:0960b13": "一心頂禮信相菩薩摩訶薩。",
    "T46n1945_001:0960b14": "一心頂禮金光明菩薩摩訶薩。",
    "T46n1945_001:0960b15": "一心頂禮金藏菩薩摩訶薩。",
    "T46n1945_001:0960b16": "一心頂禮常悲菩薩摩訶薩。",
    "T46n1945_001:0960b17": "一心頂禮法上菩薩摩訶薩。",
    "T46n1945_001:0960b18": "一心頂禮盡金光明經內。及十方三世一切",
    "T46n1945_001:0960b19": "菩薩摩訶薩。",
    "T46n1945_001:0960b20": "一心頂禮舍利弗等。一切聲聞緣覺賢聖僧。",
    "T46n1945_001:0960b21": "8 修行五悔方法第八修行五悔方法行者當自想。身對三寶法座。一心一意。為一切眾生修行懺",
    "T46n1945_001:0960b22": "悔。自憶先罪及今生所造。若不懺悔。當入阿鼻受極大苦。若有此罪尚不得剎那覆藏。何況經久。滅障品",
    "T46n1945_001:0960b23": "云。有四種業難可滅除。一者於菩薩律儀犯極重罪。二者於大乘經心生誹謗。三者於自善根不能增長。四",
    "T46n1945_001:0960b24": "者貪著三有無出離心。有四對治能滅四罪。一者於十方佛至心親近說一切罪。二者為一切眾生勸請諸佛究",
    "T46n1945_001:0960b25": "深妙法。三者隨喜一切眾生所有功德。四者所有善根悉皆迴向無上菩提。文但有四悔於理亦足。若開五悔",
    "T46n1945_001:0960b26": "者。但於迴向開出發願。上雖能迴向。更須加願樂。要制之法對治心無決定喜退之障。既知此已起大慚愧。",
    "T46n1945_001:0960b27": "實有此罪一心求滅。雖加苫到不惜身命慚愧等心廣如懺悔品疏。普為之前辭。偈出補助儀。應熟誦使心念",
    "T46n1945_001:0960b28": "不滯。運想令成。默念已唱云",
    "T46n1945_001:0960c01": "普為法界一切眾生　悉願斷除三障。歸命懺",
    "T46n1945_001:0960c02": "悔起已一禮。當運逆順十心。具如補助儀。運十心已。專想對十方佛前涕淚悲泣。燒眾名香。而作",
    "T46n1945_001:0960c03": "是言。",
    "T46n1945_001:0960c04": "我某甲歸命頂禮一切諸佛。現在十方已得",
    "T46n1945_001:0960c05": "道者。轉妙法輪誘接一切。為令眾生得清淨",
    "T46n1945_001:0960c06": "故。得安樂故。是諸世尊以真實慧以真實眼。",
    "T46n1945_001:0960c07": "真實證明真實平等。悉知悉見一切眾生善",
    "T46n1945_001:0960c08": "惡之業。我從無始。隨生死流。與一切眾生",
    "T46n1945_001:0960c09": "已造業障。為貪瞋癡之所纏縛。未識佛時。未",
    "T46n1945_001:0960c10": "識法時。未識僧時。不了善惡。為身口意得無",
    "T46n1945_001:0960c11": "量罪。以惡心故。出佛身血。誹謗正法。破和合",
    "T46n1945_001:0960c12": "僧。殺阿羅漢。殺害父母。十不善法。自作教",
    "T46n1945_001:0960c13": "他。見作隨喜。於諸眾生橫生毀呰。斗稱欺",
    "T46n1945_001:0960c14": "誑以偽為真。不淨飲食施與眾生。生死六道",
    "T46n1945_001:0960c15": "所有父母。更相觸惱。塔物僧物四方僧物。心",
    "T46n1945_001:0960c16": "生偷奪自在而用。諸佛法律不樂奉持。師長",
    "T46n1945_001:0960c17": "教示不相隨順。三乘行人喜生罵辱。令其退",
    "T46n1945_001:0960c18": "恨。見有勝己便懷嫉妒。法施財施而生障礙。",
    "T46n1945_001:0960c19": "無明所覆。邪見惑心使惡增長。於諸佛所而",
    "T46n1945_001:0960c20": "起惡言。法說非法。非法說法。如是眾罪齊如",
    "T46n1945_001:0960c21": "諸佛。真實慧眼真實見知。奉對懺悔不敢覆",
    "T46n1945_001:0960c22": "藏。願我此生所有業障皆得消除。所有惡報",
    "T46n1945_001:0960c23": "未來不受。亦如過去諸大菩薩修菩提行。所",
    "T46n1945_001:0960c24": "有業障悉已懺悔。我之業障今亦懺悔。亦如",
    "T46n1945_001:0960c25": "現在未來諸大菩薩修菩提行。所有業障皆",
    "T46n1945_001:0960c26": "悉懺悔。我之業障今亦懺悔。已作之罪願乞",
    "T46n1945_001:0960c27": "消除。未起之惡更不敢造懺悔已。歸命禮三寶",
    "T46n1945_001:0960c28": "復次修勸請方法行者應知。勸請能滅魔障。及謗方等之罪。所得功德。如人",
    "T46n1945_001:0960c29": "以滿殑伽沙三千大千世界七寶。供養一切諸佛功德。既知是已。起殷重心。五體投地。口作是言。",
    "T46n1945_001:0961a01": "我某甲歸命頂禮十方一切諸佛世尊。初成正",
    "T46n1945_001:0961a02": "覺未轉法輪。欲捨應身入涅槃者。我皆頂禮。",
    "T46n1945_001:0961a03": "是諸世尊勸轉法輪。請久住世。度脫安樂一",
    "T46n1945_001:0961a04": "切眾生勸請已。歸命禮三寶。",
    "T46n1945_001:0961a05": "復次修隨喜方法行者應知。隨喜能破嫉妬之障。增長自己無量善法。若人供養殑伽",
    "T46n1945_001:0961a06": "沙三千大千世界。滿中阿羅漢。盡其形壽。以上妙四",
    "T46n1945_001:0961a07": "事而供養之。如是功德。千分不及隨喜一分功德。既",
    "T46n1945_001:0961a08": "如是已。起殷重心。五體投地。燒眾名香。而作是言。",
    "T46n1945_001:0961a09": "我某甲歸命頂禮十方一切諸佛世尊。我今隨",
    "T46n1945_001:0961a10": "喜一切眾生三業所修施戒心慧。二乘菩薩",
    "T46n1945_001:0961a11": "賢聖善根。十方諸佛證妙菩提。法施一切。所",
    "T46n1945_001:0961a12": "有功德我皆至誠隨喜讚歎隨喜已。歸命禮三寶。",
    "T46n1945_001:0961a13": "復次修迴向方法行者應知。修迴向行。能破著有及慳悋心。迴向少善。遍入",
    "T46n1945_001:0961a14": "三際。如滴水投海。如聲投角。則能遠遍。既知是已。起殷重心。五體投地。而作是言。",
    "T46n1945_001:0961a15": "我某甲歸命頂禮十方一切諸佛世尊。願作證",
    "T46n1945_001:0961a16": "知。我從無始至於今日。三業所修一切諸善",
    "T46n1945_001:0961a17": "施戒禪慧。乃至懺悔。勸請隨喜。攝取現前。迴",
    "T46n1945_001:0961a18": "施法界。一切眾生同證菩提。如諸佛等迴向已。",
    "T46n1945_001:0961a19": "歸命禮三寶。",
    "T46n1945_001:0961a20": "復次修發願方法行者應知。發願要期應以菩提涅槃二種果報而為所歸。能滅",
    "T46n1945_001:0961a21": "漏欲及退轉障。既知是已。當整威儀。起殷重心。五體投地。燒眾名香。而作是言。",
    "T46n1945_001:0961a22": "我某甲歸命頂禮十方一切諸佛世尊。證我微",
    "T46n1945_001:0961a23": "誠現前所願。願諸天八部增長威神。常來護",
    "T46n1945_001:0961a24": "持我此國土。風祥雨順穀果豐成。聖帝仁王",
    "T46n1945_001:0961a25": "慈臨無際。群臣官屬常守尊榮。萬姓四民永",
    "T46n1945_001:0961a26": "安富樂。佛法檀越父母師僧。歷代冤親法界",
    "T46n1945_001:0961a27": "含識。咸生正信發菩提心。六度齊修二嚴等",
    "T46n1945_001:0961a28": "備。復願我等眾聖冥加。常值大乘及善知識。",
    "T46n1945_001:0961a29": "開我佛慧願行現前。荷負流通三世佛法。誘",
    "T46n1945_001:0961b01": "化一切然無盡燈。普會眾生同歸祕藏發願已。",
    "T46n1945_001:0961b02": "歸命禮三寶。",
    "T46n1945_001:0961b03": "9 明旋遶自歸方法第九明旋遶自歸方法行者行五悔已。當一心正身威儀。右遶法座安詳除",
    "T46n1945_001:0961b04": "步。心念口稱三寶名字。如是三遍。爾時當了。音聲如響。身心性空。舉足下足心無依倚。不住行相而復",
    "T46n1945_001:0961b05": "了如影現。十方聲聞法界遍於法座。如是知已唱云",
    "T46n1945_001:0961b06": "南無佛。南無法。南無僧。南無本師釋迦牟尼",
    "T46n1945_001:0961b07": "佛。南無四方四佛。南無寶華瑠璃佛。南無大",
    "T46n1945_001:0961b08": "乘金光明經。南無信相菩薩。南無金光明菩",
    "T46n1945_001:0961b09": "薩。南無金藏菩薩。南無常悲菩薩。南無法上",
    "T46n1945_001:0961b10": "菩薩。南無第一威德成就眾事大功德天如是三反",
    "T46n1945_001:0961b11": "旋遶唱。既竟當至佛前。一心正念。迴上所作。不離三寶。願同眾生。入三寶海。當唱云。",
    "T46n1945_001:0961b12": "自歸於佛。當願眾生體解大道發無上心",
    "T46n1945_001:0961b13": "一拜。",
    "T46n1945_001:0961b14": "自歸於法。當願眾生深入經藏智慧如海一拜",
    "T46n1945_001:0961b15": "自歸於僧。當願眾生統理大眾一切無礙。和",
    "T46n1945_001:0961b16": "南聖眾一拜。",
    "T46n1945_001:0961b17": "10 明唱誦金光明典方法第十明唱誦金光明典方法行者上已禮旋",
    "T46n1945_001:0961b18": "竟。當就別座唱誦是經。百錄令唯專唱誦。不",
    "T46n1945_001:0961b19": "明坐禪者。少異餘法。應如法華有相安樂行。",
    "T46n1945_001:0961b20": "不入三昧但誦持故。亦見上妙色像。三昧儀",
    "T46n1945_001:0961b21": "云。若人本不習坐。但欲誦經懺悔。當於行",
    "T46n1945_001:0961b22": "坐之中久誦經文。疲則暫息息竟便誦。亦不",
    "T46n1945_001:0961b23": "乖行法。彼則通坐通誦兩無所乖。今□彼誦",
    "T46n1945_001:0961b24": "而不開坐。而亦於是典金光明中。而得見我",
    "T46n1945_001:0961b25": "釋迦牟尼。問可通坐不。答亦應無妨。品云。令",
    "T46n1945_001:0961b26": "心安住正念思惟。是經深義思惟通坐。是義",
    "T46n1945_001:0961b27": "明矣。且依百錄。當誦經時一心正念。使文句",
    "T46n1945_001:0961b28": "分明。音聲辯了不寬不急。繫緣文句。如對文",
    "T46n1945_001:0961b29": "不異。不得謬誤。次應了知音聲性空。如空谷",
    "T46n1945_001:0961c01": "響。雖知空寂而心歷歷照諸句義言辭辯了。",
    "T46n1945_001:0961c02": "運此法音充遍法界供養三寶。普熏眾生令",
    "T46n1945_001:0961c03": "得同入金光明法性海中。但誦經準法華儀。",
    "T46n1945_001:0961c04": "有二種人。一具足誦。二不具足誦。具足者。行",
    "T46n1945_001:0961c05": "人先曾通誦一部。不具足者。行人本不曾誦。",
    "T46n1945_001:0961c06": "今欲修行法。但令誦安樂行一品。極令精熟。",
    "T46n1945_001:0961c07": "今亦如是。不具足者。宜誦空品。於行懺時",
    "T46n1945_001:0961c08": "唯專誦之。若禮佛竟正當誦時。不拘遍數隨",
    "T46n1945_001:0961c09": "意堪任。問法華誦安樂行品。所行三昧與品",
    "T46n1945_001:0961c10": "相應。今亦應誦功德天行法本品。而今誦空",
    "T46n1945_001:0961c11": "品者何。答法華亦未必爾。故三昧儀云。若兼",
    "T46n1945_001:0961c12": "誦餘品亦得。但不得誦餘經典籍。今誦空品",
    "T46n1945_001:0961c13": "亦無乖也。但正取意為論。豈不行人上懺悔",
    "T46n1945_001:0961c14": "滅惡。讚歎供養禮敬生善。須空導成。經云。一",
    "T46n1945_001:0961c15": "切種智而為根本。既不別令坐禪觀慧。故誦",
    "T46n1945_001:0961c16": "此品擬觀最便。宜可思之。十科竟。",
    "T46n1945_001:0961c17": "金光明懺法補助儀"
}