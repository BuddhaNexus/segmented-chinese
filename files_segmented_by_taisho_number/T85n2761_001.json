{
    "T85n2761_001:0253b02": "勝鬘義記",
    "T85n2761_001:0253b04": "無盡明應身無窮智□□□者。明法身無",
    "T85n2761_001:0253b05": "盡也。一切法常住者。十力無畏等法也。心",
    "T85n2761_001:0253b06": "過惡身四種者。釋所以得常立心無諸惱身",
    "T85n2761_001:0253b07": "無生老病死也。知一切爾炎者。漢言境界。",
    "T85n2761_001:0253b08": "攝持一切法者。是萬善也。除眾過惡者。達",
    "T85n2761_001:0253b09": "知法總備諸善法。具此三義故得常也。我",
    "T85n2761_001:0253b10": "久安立汝一偈。是佛說。我以作功德。復是",
    "T85n2761_001:0253b11": "勝鬘說前請護身此護法。即為說授記者。既",
    "T85n2761_001:0253b12": "有敬美之功。又復禮請。乞如來欲令修行",
    "T85n2761_001:0253b13": "萬善故便記之焉。自在王者。記其因中之勝",
    "T85n2761_001:0253b14": "果。常作自在天王者也。無量阿僧祇佛者。記",
    "T85n2761_001:0253b15": "應待修行也。號普光者。記名字也。如來正遍",
    "T85n2761_001:0253b16": "知者。記德號也。無有惡趣者。記國土弟子也。",
    "T85n2761_001:0253b17": "略記五事。",
    "T85n2761_001:0253b18": "受十大受者。是第二經名也。上受是人下受",
    "T85n2761_001:0253b19": "是法。人有能受。法有可受故。受為名也。十名",
    "T85n2761_001:0253b20": "攝萬故名為大也。於萬為略。於一為廣也。十",
    "T85n2761_001:0253b21": "受大泮凡有二種。一者自行二者化人。初五",
    "T85n2761_001:0253b22": "受及第十受是自行。中間四受是化人也。復",
    "T85n2761_001:0253b23": "有二義。一別二總。九別十總也。以不愛染心",
    "T85n2761_001:0253b24": "者。不捨疎逐親。無厭足心者樂常說法。無礙",
    "T85n2761_001:0253b25": "心者。有請便說。彼彼處者。在在所也。應折伏",
    "T85n2761_001:0253b26": "者。威力制之也。應攝受者。濡語化之。令法",
    "T85n2761_001:0253b27": "久住者。二法調眾生。佛法得久住天人充滿",
    "T85n2761_001:0253b28": "者。善趣增益也。為此二利不捨而化之。忘失",
    "T85n2761_001:0253b29": "法者。則忘失大乘人法。總以凡有五義。一",
    "T85n2761_001:0253c01": "名正法欲。二名攝受正法。三名欲作大乘。四",
    "T85n2761_001:0253c02": "名波羅蜜。五名大乘造善之始。必得好欲之",
    "T85n2761_001:0253c03": "心有欲心已便攝受在已攝在已已欲持作大",
    "T85n2761_001:0253c04": "乘。作大乘已知能到果已知有運載。勝鬘自",
    "T85n2761_001:0253c05": "明必能具行成就五義。是以稱言終不忘失。",
    "T85n2761_001:0253c06": "欲明行人失善。是故從始失終。從終失始。中",
    "T85n2761_001:0253c07": "間次第明其失義。忘失法者明則忘失大乘",
    "T85n2761_001:0253c08": "者。此明失始忘終。所以不言欲者。以攝受之",
    "T85n2761_001:0253c09": "名在十受中故。明已則舉之。不決定大乘者",
    "T85n2761_001:0253c10": "則不能得攝受欲者。此明失終忘始。中間總",
    "T85n2761_001:0253c11": "失。是次第失善五義。則失出世諸聖勝果。隨",
    "T85n2761_001:0253c12": "生入死永為凡夫。過之免甚事。若於是也。善",
    "T85n2761_001:0253c13": "是真理故曰正法。可要在已故曰攝受也。隨",
    "T85n2761_001:0253c14": "所樂入者。不能反流隨受三有身曰樂。越凡",
    "T85n2761_001:0253c15": "夫地者。背聖受生。何能超越過凡夫地也。無",
    "T85n2761_001:0253c16": "量大過者。失聖人之勝利。得凡夫之卑賤故",
    "T85n2761_001:0253c17": "名大過也。無量福利者。眾善聖果也。修行十",
    "T85n2761_001:0253c18": "受則便得之失。十受者。則入凡夫故兩明也。",
    "T85n2761_001:0253c19": "現為我證者。名雖有十統攝萬善。女人卑弱",
    "T85n2761_001:0253c20": "謂不能行。如來雖知餘人有疑。自非現證無",
    "T85n2761_001:0253c21": "以云也。非義饒益者。惡果報也。雨眾天華出",
    "T85n2761_001:0253c22": "妙音聲者。華聲二瑞應。其所取現華明必行",
    "T85n2761_001:0253c23": "十受現聲必成菩提也。同其所行者。斷疑見",
    "T85n2761_001:0253c24": "利願同勝鬘行十受也。",
    "T85n2761_001:0253c25": "發三大願者。第三經名也。初以十名攝於萬",
    "T85n2761_001:0253c26": "善。此以三名盡攝眾也。將欲歸一。是以損之",
    "T85n2761_001:0253c27": "求善屬己。始宜言受要期永劫故名為願也。",
    "T85n2761_001:0253c28": "初是自行。二是外化。三是護法也。以此善",
    "T85n2761_001:0253c29": "根者。是十受善也。得正法智者。智者知萬善",
    "T85n2761_001:0254a01": "之可崇也。如一切色悉入空界者。青黃朱紫",
    "T85n2761_001:0254a02": "空界所攝。五戒諸善三願所含。三願如空諸",
    "T85n2761_001:0254a03": "善如色也。",
    "T85n2761_001:0254a04": "承佛威神說調伏大願者。第四經名也。一名",
    "T85n2761_001:0254a05": "攝萬。須承旨乃曉。名雖無二猶未即實。將明",
    "T85n2761_001:0254a06": "一乘之道。非易可宣也。常不輕善曰調。不",
    "T85n2761_001:0254a07": "生諸惡曰伏。一名攝眾曰大。永劫不捨曰願",
    "T85n2761_001:0254a08": "也。真實無異者。所說合理。又能必行也。所謂",
    "T85n2761_001:0254a09": "攝受正法者。出經名也。更無別法故。言所",
    "T85n2761_001:0254a10": "謂有始有終故。有攝受願之二名也。久種善",
    "T85n2761_001:0254a11": "根者乃能解汝所說者。隱一名。而知萬善者",
    "T85n2761_001:0254a12": "非久殖不悟也。今說當說者。三世如來皆說",
    "T85n2761_001:0254a13": "萬善。此明勝鬘說。同諸佛欲令人信故積美",
    "T85n2761_001:0254a14": "也。不得邊際者。善理無窮說何可盡。智慧辨",
    "T85n2761_001:0254a15": "才亦無邊際者。此明如來智能遍知辨不可",
    "T85n2761_001:0254a16": "盡。非智□解窮也。有大功德有大利益者。善",
    "T85n2761_001:0254a17": "是功德人是利益也。得道塵數善縛熾盛無",
    "T85n2761_001:0254a18": "邊際義顯於此矣。",
    "T85n2761_001:0254a19": "更復演說者。上已明體。今欲美況。此果之第",
    "T85n2761_001:0254a20": "二義也。得一切佛法者。是果法也。八萬四千",
    "T85n2761_001:0254a21": "法門者。是因法也。雨眾色雨者。此譬正法。能",
    "T85n2761_001:0254a22": "出眾善雨有青黃之色。善有萬種之異。上雨",
    "T85n2761_001:0254a23": "是法。下雨被人。及種種寶者。是果也。雨無量",
    "T85n2761_001:0254a24": "福報者。合果也。及無量善根者。合因也。有大",
    "T85n2761_001:0254a25": "水聚者。此明正法能有成益也。大千界藏者。",
    "T85n2761_001:0254a26": "喻大乘也。四百億者。喻二因二果也。大界藏",
    "T85n2761_001:0254a27": "者。合大千界也。神通力者。是無漏因也。如意",
    "T85n2761_001:0254a28": "自在者。是有漏善因也。或果之能非可得亡",
    "T85n2761_001:0254a29": "也。安隱快樂者。是有漏果也。出世間安樂者。",
    "T85n2761_001:0254b01": "是無漏果也。合四百億說也。劫成訖皆於中",
    "T85n2761_001:0254b02": "者。創基有善。皆出正法五戒十善是別。攝受",
    "T85n2761_001:0254b03": "正法總稱。故能出願。又如大地者。此喻人也。",
    "T85n2761_001:0254b04": "持法之人。能載負眾生故如地也。人天善根",
    "T85n2761_001:0254b05": "訖授與大乘。此明持法之人。能以眾生有漏",
    "T85n2761_001:0254b06": "無漏善法因果也。為世法母者。能以諸善生",
    "T85n2761_001:0254b07": "人天聖果也。明教師之能訖之。於此又如大",
    "T85n2761_001:0254b08": "地有四寶藏者。此喻明受法人也。一切眾生",
    "T85n2761_001:0254b09": "如大地。四種之人如四藏也。前喻明人有能",
    "T85n2761_001:0254b10": "化之功。此喻明人有能受之義。如是攝受正",
    "T85n2761_001:0254b11": "法訖善男子善女人。舉前能化之人。建立大",
    "T85n2761_001:0254b12": "地者。舉前負載之人。能得四種大寶者。舉",
    "T85n2761_001:0254b13": "前持正法也。授而與之者。與三歸五戒乃至",
    "T85n2761_001:0254b14": "菩薩戒。及說諸善因果也。如授七寶於藏中",
    "T85n2761_001:0254b15": "者也。如是得大寶眾生者。舉受法人也。皆由",
    "T85n2761_001:0254b16": "攝受正法訖男子女人。舉能化之人也。得此",
    "T85n2761_001:0254b17": "希有功德者。結與授法人也。此明法是寶義",
    "T85n2761_001:0254b18": "也。大寶藏者即是攝受正法者。此明人是藏",
    "T85n2761_001:0254b19": "義。應有人字略而不說。明受法弟子義訖此",
    "T85n2761_001:0254b20": "矣。攝受正法攝受正法者。此是第三明法法相",
    "T85n2761_001:0254b21": "即。初句是能攝受之心。第二句還舉之。無異",
    "T85n2761_001:0254b22": "正法者。此明心不異法。無異攝受正法者。此",
    "T85n2761_001:0254b23": "明法不異心。正法即是攝受正法者。此明正",
    "T85n2761_001:0254b24": "法即心也。以知不異故可印可。亦應以心印",
    "T85n2761_001:0254b25": "法不異既可印可知矣。無異波羅蜜者。出正",
    "T85n2761_001:0254b26": "法也。上雖玄說未識其體。是故就事更分明",
    "T85n2761_001:0254b27": "之。文不異義無異於上也。所以就六明其義",
    "T85n2761_001:0254b28": "者。此經大意。明菩薩行六波羅蜜是其所行",
    "T85n2761_001:0254b29": "也。攝受正法男子女人者。此明教師也。應以",
    "T85n2761_001:0254c01": "施成熟者。見有眾生可教行施也。以施成熟",
    "T85n2761_001:0254c02": "者。前者人受行法也。布施法也。乃至捨身枝",
    "T85n2761_001:0254c03": "節者。頭目髓腦也。始行之家從易至難。初捨",
    "T85n2761_001:0254c04": "一糸一縷。中捨衣食國城。後捨妻子身命。越",
    "T85n2761_001:0254c05": "於初中故言乃至。自下五度類皆如是。將護",
    "T85n2761_001:0254c06": "彼意者。能捨糸縷教捨糸縷。乃至能捨身",
    "T85n2761_001:0254c07": "命教命捨之也。若未能捨身之。以命便教捨",
    "T85n2761_001:0254c08": "者。必不能行無成人之美不名將護也。彼所",
    "T85n2761_001:0254c09": "成熟眾生建立正法者。受行捨法也。是名檀",
    "T85n2761_001:0254c10": "波羅蜜者。明即義也。能受是心行捨是法二",
    "T85n2761_001:0254c11": "義雖異其體不殊。即一之義曉然。可知一切",
    "T85n2761_001:0254c12": "論者凡有五義論。一內明論。善解佛法經論",
    "T85n2761_001:0254c13": "也。二外明論。善解外道經出記論也。三因明",
    "T85n2761_001:0254c14": "論。善解諸法相因而有也。四聲明論。善解諸",
    "T85n2761_001:0254c15": "方言音有異也。五工巧論。善解機關木人幻",
    "T85n2761_001:0254c16": "化呪術也。一切工巧者。知機關幻化也。乃至",
    "T85n2761_001:0254c17": "諸事者善知所作之事好惡之所以也。承佛",
    "T85n2761_001:0254c18": "威神更說大義者。第四明人法相即。人之與",
    "T85n2761_001:0254c19": "法其體應異。今明即一要須仰摧也。攝受正",
    "T85n2761_001:0254c20": "法。此一句明法也。攝受正法者。此一句明人",
    "T85n2761_001:0254c21": "也。無異攝受正法。此明人不異法。無異攝受",
    "T85n2761_001:0254c22": "正法者。此明法不異人。攝受正法善男子善",
    "T85n2761_001:0254c23": "女人即是攝受正法。上句是人。下句是法。以",
    "T85n2761_001:0254c24": "人即法也。亦應以法即人義同前章。所以人",
    "T85n2761_001:0254c25": "法得相即者。五陰諸入乃至種智一一體別。",
    "T85n2761_001:0254c26": "是為法也。五陰諸入總為人也。總別異故有",
    "T85n2761_001:0254c27": "人法之殊。以別為總故得即一也。捨三分善",
    "T85n2761_001:0254c28": "男子者。明行善之人即是法也。故知正法非",
    "T85n2761_001:0254c29": "惡無記也。生死後際等者。未來之世生死無",
    "T85n2761_001:0255a01": "窮。願得聖果與其齊量也。雖老病死記如來",
    "T85n2761_001:0255a02": "法身者。就極處為言佛有聖人之名故有人",
    "T85n2761_001:0255a03": "義。體是善理故有法義也。又一解仰求佛果",
    "T85n2761_001:0255a04": "能捨三分。是法也。餘二分類如此。如是捨三",
    "T85n2761_001:0255a05": "善男子者。舉上人也。攝受正法者。即是法也。",
    "T85n2761_001:0255a06": "結人即法也。世尊又善男子女人者。第五明",
    "T85n2761_001:0255a07": "其護法。朋黨諍訟者。四眾之人。各隨親舊",
    "T85n2761_001:0255a08": "更總是非作諸惡也。破壞離散者。不令諍訟",
    "T85n2761_001:0255a09": "也。或以善化。或以威力化之也。以不諂曲者。",
    "T85n2761_001:0255a10": "正類用直何曲之。為不欺誑者。惡則言惡作。",
    "T85n2761_001:0255a11": "善言善何虛誑之也。不幻偽者。引譬況也。不",
    "T85n2761_001:0255a12": "如幻或偽而不實也。愛樂正法者。欲令正法",
    "T85n2761_001:0255a13": "久住於世。攝受正法者。能持之也。入法朋",
    "T85n2761_001:0255a14": "中者。化諍訟人也。同行善人也。之所授記者。",
    "T85n2761_001:0255a15": "說行善人。為佛所記諍訟之惡何可不捨也。",
    "T85n2761_001:0255a16": "亦悉知見者。略明如來有此五德。應知弟子",
    "T85n2761_001:0255a17": "必能護法也。未足之地是以求證也。大精進",
    "T85n2761_001:0255a18": "力起隨喜心者。第六如來成其所說。懃行眾",
    "T85n2761_001:0255a19": "善復名精進。欣其能示故名隨喜也。如大力",
    "T85n2761_001:0255a20": "士者。此喻正法有大德力也。少卑身分者。用",
    "T85n2761_001:0255a21": "於少力卑人身也。如少善力令魔怖畏也。我",
    "T85n2761_001:0255a22": "不見餘一善法者。若以五戒求天人果報。四",
    "T85n2761_001:0255a23": "諦因緣求二乘果。不勉生死魔所不畏。若知",
    "T85n2761_001:0255a24": "萬善皆歸於佛懃不自者。此一一善能怖魔",
    "T85n2761_001:0255a25": "也。牛王喻者。以大勝小。山王喻者。以久勝",
    "T85n2761_001:0255a26": "始。亦可不必取於新舊。但能捨三便勝不捨",
    "T85n2761_001:0255a27": "也。當以攝受三正法開示眾生者。此是如來",
    "T85n2761_001:0255a28": "勸誡。勝鬘從今至佛說法教化令人修善。應",
    "T85n2761_001:0255a29": "用正法也。如是大利者。說益人義。一切眾",
    "T85n2761_001:0255b01": "生皆離諸惡也。如是大福者。具足萬善也。如",
    "T85n2761_001:0255b02": "是大果者。能成佛果也。所得義利不得邊際",
    "T85n2761_001:0255b03": "者。說便縛與行不可盡也。",
    "T85n2761_001:0255b04": "汝今更說者。第五經名也。名真理正非學地",
    "T85n2761_001:0255b05": "所及。要須佛勅乃敢說之守體改名言受說",
    "T85n2761_001:0255b06": "也。攝受正法者摩訶衍者。既蒙命旨。豈容不",
    "T85n2761_001:0255b07": "言。令所言者。必願稱理。理廣言大無所不苞",
    "T85n2761_001:0255b08": "一乘之義。始得顯矣。摩訶衍者出生一切聲",
    "T85n2761_001:0255b09": "聞緣覺出世間善法者。從此訖受具足故者。",
    "T85n2761_001:0255b10": "明於因入也。將明於入也。先說於善出。若從",
    "T85n2761_001:0255b11": "此出還入是也。達池如大乘。八河如四因四",
    "T85n2761_001:0255b12": "果也。四人因善皆入大乘也。正法往者。佛",
    "T85n2761_001:0255b13": "法住世劫數多少也。正法滅者。正法滅已至",
    "T85n2761_001:0255b14": "像法也。像法滅已佛法都滅也。為大乘故說",
    "T85n2761_001:0255b15": "者。法住法滅即是大乘欲令二乘解知不異",
    "T85n2761_001:0255b16": "也。波羅提木叉三法也。比丘四法義一名異。",
    "T85n2761_001:0255b17": "同能遮惡為義一。比尼木叉為異名也。又一",
    "T85n2761_001:0255b18": "新解同是大乘名為義一。木叉比尼二乘所行",
    "T85n2761_001:0255b19": "為異名也。即大乘學者明義一也。善理同歸",
    "T85n2761_001:0255b20": "無大小別法也。依佛出家五法也。而受具足",
    "T85n2761_001:0255b21": "亦法也。何以故者。何以二乘木叉比尼即大",
    "T85n2761_001:0255b22": "乘也。下釋以佛得成出家故知木叉即大乘",
    "T85n2761_001:0255b23": "也。次何故者。何以二乘無有別法可依出家",
    "T85n2761_001:0255b24": "也。釋意以依佛法知無別法。若二乘人別自",
    "T85n2761_001:0255b25": "有法。云何乃依大乘佛法也。阿羅漢歸依於",
    "T85n2761_001:0255b26": "佛法訖去涅槃界遠明於果入。昔言二乘有",
    "T85n2761_001:0255b27": "究竟法考尋其實方須仰求廣涉修塗向佛究",
    "T85n2761_001:0255b28": "竟。是以二果入一乘也。有恐怖者。昔言無",
    "T85n2761_001:0255b29": "舉眾惡悉除猶有怖懼知惡未盡也。何以故",
    "T85n2761_001:0255c01": "者。何以有怖也。於一切無行者。釋有怖意也。",
    "T85n2761_001:0255c02": "雖無分段生死惡行猶住怖地知未盡也。如",
    "T85n2761_001:0255c03": "人執劍者。引事為況也。天魔如人生死如劍",
    "T85n2761_001:0255c04": "二乘如已也。無究竟樂者。二乘猶恐怖之苦",
    "T85n2761_001:0255c05": "所得樂者少分未足也。何以故者。何以非是",
    "T85n2761_001:0255c06": "究竟樂者。世尊依不求依。釋所以非是究竟",
    "T85n2761_001:0255c07": "之意。世尊無畏以物作依。自不求出依二乘",
    "T85n2761_001:0255c08": "有畏求依如來不能以物作依處也。如眾生",
    "T85n2761_001:0255c09": "無依彼彼恐怖者。引喻以況之也。人不依王。",
    "T85n2761_001:0255c10": "子不依父。人天五道不依於佛。終曰有畏處",
    "T85n2761_001:0255c11": "處無歡也。有餘生法不盡故有生者。明二乘",
    "T85n2761_001:0255c12": "四智未是究竟。以不究故入一乘也。變易猶",
    "T85n2761_001:0255c13": "存。云何得言無生智乎。有餘梵行成故不純",
    "T85n2761_001:0255c14": "者。未得如來大般涅槃名餘梵行。二乘涅槃",
    "T85n2761_001:0255c15": "惡猶未盡不得名為純淨法也。釋非究竟無",
    "T85n2761_001:0255c16": "餘智也。即不究竟當有所作者。方須修行不",
    "T85n2761_001:0255c17": "得名為盡智也。不度彼故當有所斷者。無明",
    "T85n2761_001:0255c18": "住地此結須除不得名為無作智也。阿毘曇",
    "T85n2761_001:0255c19": "人略明二智。盡智無生智也。此經四智者無",
    "T85n2761_001:0255c20": "有異也。彼以因果合說為二。此以因果別故",
    "T85n2761_001:0255c21": "為四也。不成就一切功德者。釋有生句。有",
    "T85n2761_001:0255c22": "量功德者。釋不純句。不思議功德者釋有所",
    "T85n2761_001:0255c23": "作句。有餘過者釋當有所斷句也。言阿羅漢",
    "T85n2761_001:0255c24": "辟支佛訖第一義乘解釋所以入一乘意文義",
    "T85n2761_001:0255c25": "區別凡有八種。一明生死未除。二明煩惱不",
    "T85n2761_001:0255c26": "盡。三明受生法異。四明所知未周。五明所得",
    "T85n2761_001:0255c27": "未足。六明所斷不同。七明二智玄殊。八明三",
    "T85n2761_001:0255c28": "寶別也。從言阿羅漢辟支佛訖故說不受後",
    "T85n2761_001:0255c29": "有明生死未除。二乘之人雖無分段。猶有法",
    "T85n2761_001:0256a01": "身變易生死滅。此變易非一乘不能。是故應",
    "T85n2761_001:0256a02": "入一乘中也。從非盡一切煩惱訖最為大力",
    "T85n2761_001:0256a03": "說煩惱不盡。二乘之人雖斷三界四住煩惱。",
    "T85n2761_001:0256a04": "猶有無明住地煩惱。若欲斷者。功由一乘有",
    "T85n2761_001:0256a05": "而須除故知入也。從世尊又如取緣訖即是",
    "T85n2761_001:0256a06": "無明住地說受生法。二乘之人雖無四取。有",
    "T85n2761_001:0256a07": "漏善業猶有無明住地為緣。無漏善業以之",
    "T85n2761_001:0256a08": "為因。生其法行變易生死。除此生死一乘之",
    "T85n2761_001:0256a09": "力故復入也。從世尊阿羅漢辟支佛最後身",
    "T85n2761_001:0256a10": "菩薩訖修有餘道說所知不周。二乘之人雖",
    "T85n2761_001:0256a11": "知三界四諦法。總未知三界外四真諦。若知",
    "T85n2761_001:0256a12": "彼諦一乘乃究故復入也。一乘也。從是名得",
    "T85n2761_001:0256a13": "少分涅槃訖一味等味謂解脫味所得未足。",
    "T85n2761_001:0256a14": "二乘之人經教言得無餘涅槃所得實。是有",
    "T85n2761_001:0256a15": "餘少分得無餘者。由行於一乘故知復入一",
    "T85n2761_001:0256a16": "乘中也。從世尊無明住地不斷不究竟訖一",
    "T85n2761_001:0256a17": "向記。說明所斷不同。二乘之人已斷三界四",
    "T85n2761_001:0256a18": "住煩惱成阿羅漢果。菩薩斷除無明住地永",
    "T85n2761_001:0256a19": "盡究竟得成佛果。聲聞辟支趣必佛地故復入",
    "T85n2761_001:0256a20": "也。從世尊不受後有智有二種訖無邊不斷。",
    "T85n2761_001:0256a21": "說二智玄殊。二乘之智知分段死盡。如來能",
    "T85n2761_001:0256a22": "知變易死盡。分段死盡非究竟智。一切死盡",
    "T85n2761_001:0256a23": "名究竟智。二人自知修學一乘仰求佛智故復",
    "T85n2761_001:0256a24": "入也。從世尊如來無有限齊時住訖第一義。",
    "T85n2761_001:0256a25": "明三寶各別。二乘所依三寶所體別。復是無",
    "T85n2761_001:0256a26": "常菩薩所依三寶一體。又復是常。二乘之人",
    "T85n2761_001:0256a27": "必依體一常住寶修行一乘求常住體故復入",
    "T85n2761_001:0256a28": "也。觀察解脫者。自見勉離四住煩惱。分段死",
    "T85n2761_001:0256a29": "生四智。究竟者我生已盡行立作辨不受後",
    "T85n2761_001:0256b01": "有此四智也。分段死者盡故得此四名也。蘇",
    "T85n2761_001:0256b02": "息處者。無分段死故曰蘇息也。為餘不了義",
    "T85n2761_001:0256b03": "說者。昔言二乘無餘究竟。此是方便引物之",
    "T85n2761_001:0256b04": "釋也。分段死者。三界結縛不得自由。壽命長",
    "T85n2761_001:0256b05": "短界地同也。不思議者。法身無縛隨意住生",
    "T85n2761_001:0256b06": "變化無方下愚不惻也。虛偽眾生者。不知四",
    "T85n2761_001:0256b07": "諦無無漏真智也。意生身者。知變神化念念",
    "T85n2761_001:0256b08": "不信也。以分段死故者。以下應有無字也。我",
    "T85n2761_001:0256b09": "生已盡者。無分段死受四智名也。明義訖故",
    "T85n2761_001:0256b10": "是以結之煩惱有二種者。一是四住。二是無",
    "T85n2761_001:0256b11": "明住地煩惱也。謂住地煩惱及起煩惱者。自",
    "T85n2761_001:0256b12": "此以下字名煩惱義有其五名四住地。二名",
    "T85n2761_001:0256b13": "起煩惱。三名恒沙。四名為上。五名無明住地。",
    "T85n2761_001:0256b14": "名雖有五體實有二。四住已起。是名異體一。",
    "T85n2761_001:0256b15": "無明住地是其二也。恒沙以上二總通有體界",
    "T85n2761_001:0256b16": "別故有其四。名永劫未除故名為住。能生後",
    "T85n2761_001:0256b17": "心名之為地。經心現在用名之為起。體眾念",
    "T85n2761_001:0256b18": "名恒沙。能感諸法名之為上也。非心起故名",
    "T85n2761_001:0256b19": "不相應。尋不覩故名無始。不識真理稱曰無",
    "T85n2761_001:0256b20": "明。曠劫來有字之為住。能生不絕故名為地",
    "T85n2761_001:0256b21": "也。亦以體多名為恒沙。或諸法故名之為上",
    "T85n2761_001:0256b22": "也。無明住地者。是煩惱習也。闇障八地至",
    "T85n2761_001:0256b23": "于十地名為無明。法身大士但斷不起名不",
    "T85n2761_001:0256b24": "相應。四住地後斷名之為住。以微在故還能",
    "T85n2761_001:0256b25": "生麁故名為地也。又一解云。是三界四住地",
    "T85n2761_001:0256b26": "結過去世者。不可逕心起現在用也。又復一",
    "T85n2761_001:0256b27": "解言。眾生之始必有神慮。慮有明昧。法有麁",
    "T85n2761_001:0256b28": "細。麁細之法悉皆應知。以心昧故遂得及麁。",
    "T85n2761_001:0256b29": "一切麁法非心所緣性。此不知名為無明。不",
    "T85n2761_001:0256c01": "經心慮名不相應也。最為大力者大有二種。",
    "T85n2761_001:0256c02": "一以難斷。二是或本所以授之。欲令人厭也。",
    "T85n2761_001:0256c03": "此三地者三乘地也。彼三種意生身者。未來",
    "T85n2761_001:0256c04": "無量也。過現已有曰此。方將未受曰彼也。不",
    "T85n2761_001:0256c05": "同以異明受生前也。八地所斷者。所以說斷",
    "T85n2761_001:0256c06": "者。明佛已斷故。受生三人未除故有生死也。",
    "T85n2761_001:0256c07": "畫然無處佛地得名也。無漏不盡者。三人雖",
    "T85n2761_001:0256c08": "能無去結。漏未得。即盡故下文出之。即是",
    "T85n2761_001:0256c09": "無明住地也。於彼彼法者。是無邊聖諦也。猶",
    "T85n2761_001:0256c10": "在分外。又非是一也。所應斷者者。是無明住",
    "T85n2761_001:0256c11": "地也。名有餘過解脫者。無分段死所得之處",
    "T85n2761_001:0256c12": "未能永除也。有餘清淨者。雖四住未斷無明",
    "T85n2761_001:0256c13": "住地煩惱也。成就有餘功德者。雖得十智諸",
    "T85n2761_001:0256c14": "善功德未得種智等也。知有餘苦乃至有餘",
    "T85n2761_001:0256c15": "道者。先明所得三事。有餘次便說其所知不",
    "T85n2761_001:0256c16": "周也。是名得少涅槃者。滅除四住分段生死",
    "T85n2761_001:0256c17": "得名涅槃體未滿足名為少分。知一切苦者。",
    "T85n2761_001:0256c18": "麁法苦也。三諦同爾。所以明知者。智所周",
    "T85n2761_001:0256c19": "悉所得涅槃必是滿足也。無常壞世間者。生",
    "T85n2761_001:0256c20": "死果報也。無常病世間者。生死因也。得常住",
    "T85n2761_001:0256c21": "涅槃者。得佛滿足究竟涅槃也。於無覆護世",
    "T85n2761_001:0256c22": "間者。不免四魔也。無依世間者。生死之人不",
    "T85n2761_001:0256c23": "可依也。何以故者。何以如來能護可依也。法",
    "T85n2761_001:0256c24": "無優劣者。十力無畏同無高下。智慧等者。種",
    "T85n2761_001:0256c25": "智無生智自然智無差別也。清淨等者。同無",
    "T85n2761_001:0256c26": "煩惱也。解脫等者無生死。三昧等昧者滿足",
    "T85n2761_001:0256c27": "之地無勝如之異也。謂解脫味者。無累處齊",
    "T85n2761_001:0256c28": "故言等也。若無明住地不斷不究竟者。將欲",
    "T85n2761_001:0256c29": "明斷先說其過。不得一味者。不得佛解脫味",
    "T85n2761_001:0257a01": "也。是一過也。應斷不斷者。無明諸惑未得滅",
    "T85n2761_001:0257a02": "除。是二過也。應得不得者。不得萬善也。是三",
    "T85n2761_001:0257a03": "過也。應證不證者。不得證成佛法身。是四過",
    "T85n2761_001:0257a04": "也。是故無明住地積聚者。集上眾過也。又沒",
    "T85n2761_001:0257a05": "無明體有眾多也。生一切修道者。修諸無漏",
    "T85n2761_001:0257a06": "也。此明能斷之智也。斷煩惱上煩惱者。此說",
    "T85n2761_001:0257a07": "所斷也。上煩惱者。或障神慮不合明淨也。止",
    "T85n2761_001:0257a08": "是四依立止觀境之智。禪是四禪諸定。正受",
    "T85n2761_001:0257a09": "是四正受。方便是涉求之智。智是實智。果是",
    "T85n2761_001:0257a10": "人天三果。道果得是人天三乘之因有或果",
    "T85n2761_001:0257a11": "力故。與得名力是十力。無畏是四無畏也。一",
    "T85n2761_001:0257a12": "切皆是無明住地之所建立者。此明煩惱相",
    "T85n2761_001:0257a13": "生之由。此經大意。以無明住地是眾結之原。",
    "T85n2761_001:0257a14": "凡生之法先細後麁。斷結之道先麁後細。以",
    "T85n2761_001:0257a15": "此二義得知無明住地生四住地也。無明住地",
    "T85n2761_001:0257a16": "自相生者。金剛所斷以之為細。下至八地所",
    "T85n2761_001:0257a17": "斷為麁。是以一豪有生下也。一切上煩惱起",
    "T85n2761_001:0257a18": "皆因無明住地緣無明住地者。上煩惱者通",
    "T85n2761_001:0257a19": "在四住及無明住地。於四住地遠故為緣。於",
    "T85n2761_001:0257a20": "無明住地近故為因也。心不相應無始無明地",
    "T85n2761_001:0257a21": "者。欲明斷故稱其名字。所持所建立者。稱說",
    "T85n2761_001:0257a22": "其過也。一切煩惱四住恒沙起與無明也。上",
    "T85n2761_001:0257a23": "煩惱者。或諸法略說二除則五悉滅也。所得",
    "T85n2761_001:0257a24": "諸法通達無閡者。善解一切諸法理也。離一",
    "T85n2761_001:0257a25": "切過惡者。無煩惱生死者也。得一切功德者。",
    "T85n2761_001:0257a26": "萬善備具也。法王法主者。無明住地既斷滅",
    "T85n2761_001:0257a27": "已則能具備。此三種義也。既具三義即得成",
    "T85n2761_001:0257a28": "佛。絯法為王。勝物為主也。而得自在者。獨足",
    "T85n2761_001:0257a29": "超勝不為物屈也。我生已盡訖不受後有。此",
    "T85n2761_001:0257b01": "明如來具足四義。無餘究竟至極圓滿。非如",
    "T85n2761_001:0257b02": "二乘有餘不足。是故世尊訖一向記說。結明",
    "T85n2761_001:0257b03": "上來佛是究竟二乘未足。當理無虛定實之",
    "T85n2761_001:0257b04": "說始可得稱無畏之言也。不受後有智有二",
    "T85n2761_001:0257b05": "種者。此明二果。如來之智俱得名為不受後",
    "T85n2761_001:0257b06": "有也。謂如來以無上調御者。此下說師子吼",
    "T85n2761_001:0257b07": "明如來智也。十號之中略說二也。降伏心過",
    "T85n2761_001:0257b08": "四魔者。除惡悉盡也。得如來法身者。所得滿",
    "T85n2761_001:0257b09": "足也。一切爾炎者。是境界也。此明所知諸法",
    "T85n2761_001:0257b10": "因備。於上更無所作者。在佛地已更不修萬",
    "T85n2761_001:0257b11": "善也。無所得地者。至足究竟更無所求也。無",
    "T85n2761_001:0257b12": "閡智觀者。是一切智也。不由於他者。是法悉",
    "T85n2761_001:0257b13": "知沒何所諮也。度生死畏者。明二乘人不受",
    "T85n2761_001:0257b14": "後有智也。除分段生死故名為度。不更受生",
    "T85n2761_001:0257b15": "者。名不受後有也。次第得解脫樂者。分段除",
    "T85n2761_001:0257b16": "已次得有餘涅槃也。又一解二乘微樂與如",
    "T85n2761_001:0257b17": "來樂作次第也。得不受後有觀者。是智人異",
    "T85n2761_001:0257b18": "名也。第一蘇息者。始得免難。初分段死。第一",
    "T85n2761_001:0257b19": "少樂未得常去大樂也。又一解二乘自謂第",
    "T85n2761_001:0257b20": "一勝法也。處涅槃地者。說蘇息處地。彼先所",
    "T85n2761_001:0257b21": "得地者。如來初說四諦之時教。二乘斷三界",
    "T85n2761_001:0257b22": "四住結盡捨後邊身得無餘涅槃。昔來明此",
    "T85n2761_001:0257b23": "謂為實名先所得地及至明處。猶有念念變",
    "T85n2761_001:0257b24": "易生死便自覺知。是有餘地應當得無上菩",
    "T85n2761_001:0257b25": "提也。何以故者。勝鬘釋其應解之意。三乘既",
    "T85n2761_001:0257b26": "一窮自行之何容不知也。即是佛乘者。此明",
    "T85n2761_001:0257b27": "自智得佛之意。即是涅槃界者。道尊超勝名",
    "T85n2761_001:0257b28": "曰菩提。眾累悉除名為涅槃。備應眾求種曰",
    "T85n2761_001:0257b29": "法身三義雖異其體一也。則究竟一乘者。得",
    "T85n2761_001:0257c01": "佛法身乘力便息。故知二乘未是極稱也。無",
    "T85n2761_001:0257c02": "異如來無異法身者。此明如來法身一也。得",
    "T85n2761_001:0257c03": "究竟法身者究竟一乘者。舉二句欲明無邊",
    "T85n2761_001:0257c04": "不斷也。佛體常住應現十方名曰無邊　無念",
    "T85n2761_001:0257c05": "念盡滅故名不斷也。如來無有限齊時住後",
    "T85n2761_001:0257c06": "際等住者。此二明法體常。無限大悲無限安",
    "T85n2761_001:0257c07": "慰世間者。此二句明化被無窮。是名善說如",
    "T85n2761_001:0257c08": "來者。稱說如來化被無窮者得佛之實故名",
    "T85n2761_001:0257c09": "為善。若說如來化盡雙樹者失佛之實不得",
    "T85n2761_001:0257c10": "名善也　無盡法常住法者。稱說如來體。是",
    "T85n2761_001:0257c11": "常住者。亦得為佛實得為善也。若說如來壽",
    "T85n2761_001:0257c12": "盡雙樹丈六身者不名為善也。一切世間之",
    "T85n2761_001:0257c13": "所依者。法身常而能實被知依此者為最真",
    "T85n2761_001:0257c14": "實也。二乘昔來歸依丈六應現化佛以之為",
    "T85n2761_001:0257c15": "實。今說法身常住之佛為大士。故知二乘未",
    "T85n2761_001:0257c16": "歸真佛也。是故未度世間者。生死未除也。無",
    "T85n2761_001:0257c17": "依世間者。善未滿足故無依也。與後際等作",
    "T85n2761_001:0257c18": "無盡歸依者。如來法身盡未際。常與眾生作",
    "T85n2761_001:0257c19": "歸依。處常住歸依處常住歸依者。謂如來等",
    "T85n2761_001:0257c20": "正覺者。是法身佛也。出真依體明常住佛寶",
    "T85n2761_001:0257c21": "訖於此也法者即是說一乘道僧者是三乘眾",
    "T85n2761_001:0257c22": "者。此明昔說法僧不真萬善為法寶。三乘人",
    "T85n2761_001:0257c23": "以為僧寶。此明是二乘。昔來所依也。非究",
    "T85n2761_001:0257c24": "竟歸依者。未乞常住一體法僧也。名少分者。",
    "T85n2761_001:0257c25": "雖曰無常是聖故可暫依也。何以故者。何以",
    "T85n2761_001:0257c26": "少分者也。說一乘道法得究竟法者。釋法是",
    "T85n2761_001:0257c27": "少分。與究竟作因故知少分也。於上更無說",
    "T85n2761_001:0257c28": "一乘道法得究竟法事者。於佛地上更無所",
    "T85n2761_001:0257c29": "求也。三乘眾者有恐怖者。釋僧是少分。生死",
    "T85n2761_001:0258a01": "未除煩惱未盡。求出眾惡修行萬善向無上",
    "T85n2761_001:0258a02": "道故名少分也。是故二依境是有限。依辨結",
    "T85n2761_001:0258a03": "法僧是少分也。可盡之法可捨之聖名有限",
    "T85n2761_001:0258a04": "也。若有眾生如來調伏。明為二乘說。於昔",
    "T85n2761_001:0258a05": "日三歸之如來初現化也。邪眾生令信三寶",
    "T85n2761_001:0258a06": "也。歸依如來者丈六佛也。得法津澤者。受行",
    "T85n2761_001:0258a07": "佛教也。生信樂心者。信有善法及聖人也。歸",
    "T85n2761_001:0258a08": "依僧者受持二歸也。一乘為法三乘聖為僧",
    "T85n2761_001:0258a09": "也。是三歸依者稱法僧也。舉此二歸明於歸",
    "T85n2761_001:0258a10": "佛也。非此二歸依是歸依如來者。上稱此非",
    "T85n2761_001:0258a11": "者。欲明昔歸法僧之人。歸於丈六不知歸於",
    "T85n2761_001:0258a12": "法身如來也。歸依第一義者是歸依如來者。",
    "T85n2761_001:0258a13": "法身常住名第一義天也。若知歸此真歸佛",
    "T85n2761_001:0258a14": "也。此二歸依第一義是究竟歸依如來者。此",
    "T85n2761_001:0258a15": "二歸依法僧之人者。知歸依法身即歸一體",
    "T85n2761_001:0258a16": "佛法僧也。何以故者。以歸佛便得法僧也。無",
    "T85n2761_001:0258a17": "異二歸依者。體既無別歸一得二也。如來即",
    "T85n2761_001:0258a18": "三歸依者。大覺名佛。可軌名法。體常和順",
    "T85n2761_001:0258a19": "故名為僧也。佛地圓滿故。備此三學地未足",
    "T85n2761_001:0258a20": "別體受名也。二乘知昧為說麁顯體別三歸",
    "T85n2761_001:0258a21": "菩薩知明為說法身體一三寶也。何以故者。",
    "T85n2761_001:0258a22": "何以體一而有三名也。說一乘道法者。釋所",
    "T85n2761_001:0258a23": "以三意乘體是一隨人說三也。所以引此凡",
    "T85n2761_001:0258a24": "有二意。一以證義。二以歸宗也。如來四無畏",
    "T85n2761_001:0258a25": "者。此明如來達解無礙故。能隨人於一說三。",
    "T85n2761_001:0258a26": "若如來隨彼所欲而方便說者。此明如來不",
    "T85n2761_001:0258a27": "妄說法人好不同方便說法人好不同方便說",
    "T85n2761_001:0258a28": "三了。即是大乘者。乘名雖三體實一大也。無",
    "T85n2761_001:0258a29": "有二乘者無二乘法。入於一乘者。既無別法。",
    "T85n2761_001:0258b01": "豈得不入此章之稱。無歸此文一乘者。即第",
    "T85n2761_001:0258b02": "一義乘者。唯或法身更無異趣也。",
    "T85n2761_001:0258b03": "聲聞緣覺初觀聖諦者。第六經名也。聖諦之",
    "T85n2761_001:0258b04": "始也。將明諦有精麁。先辨智有明昧。諦既精",
    "T85n2761_001:0258b05": "麁。學亦有漸。始觀麁諦名之為初也。以一",
    "T85n2761_001:0258b06": "智斷諸住地者。一切斷結智同一無礙故名",
    "T85n2761_001:0258b07": "一智也。又一解觀一滅諦斷結智也。以一智",
    "T85n2761_001:0258b08": "四斷知功德作證者。一切證結盡智同一解",
    "T85n2761_001:0258b09": "脫名也。又一解觀一滅諦證結智也。亦善知",
    "T85n2761_001:0258b10": "也。此四法義者。分明了了見四真諦也。又一",
    "T85n2761_001:0258b11": "解欲觀滅諦須先觀四也。無有出世間上上",
    "T85n2761_001:0258b12": "智四智漸至及四緣漸至者。明佛智滿足無",
    "T85n2761_001:0258b13": "漸增進。世間有二。一分段身。二變易法。如",
    "T85n2761_001:0258b14": "來已離名之為出大士。二乘在凡夫上如來",
    "T85n2761_001:0258b15": "復勝故名上上也。捨苦觀習乃至捨滅觀道",
    "T85n2761_001:0258b16": "境智異時故名為漸。如來一智圓照諸法不",
    "T85n2761_001:0258b17": "名漸至法。是出世間上上智者。前明非漸。此",
    "T85n2761_001:0258b18": "明圓照也。金剛喻者是第一義智者。此明斷",
    "T85n2761_001:0258b19": "結不同。二乘種智大解滅一切。或非聲聞緣",
    "T85n2761_001:0258b20": "覺訖第一義智。此明二乘不斷無明住地煩",
    "T85n2761_001:0258b21": "惱。始觀三界麁四聖諦不得第一種智之名",
    "T85n2761_001:0258b22": "也。以無二聖諦智斷諸住地者。此明佛智也。",
    "T85n2761_001:0258b23": "唯觀無作更不慮作故言無二。四住無明一",
    "T85n2761_001:0258b24": "切都盡名諸住地也。非聲聞緣覺境界者。佛",
    "T85n2761_001:0258b25": "地幽微非二乘所及也。不思議空智者。法身",
    "T85n2761_001:0258b26": "難測不思議也。眾患悉除為空智也。是究竟",
    "T85n2761_001:0258b27": "智者。累盡智周寂然無事二義以訖。是以結",
    "T85n2761_001:0258b28": "之。初聖諦智者。二乘之人見理不周除患未",
    "T85n2761_001:0258b29": "盡。方須涉求向無上道結二乘智也。聖義者",
    "T85n2761_001:0258c01": "訖名之為聖。此明二乘聖名未真。功德薄少",
    "T85n2761_001:0258c02": "故言有量少分也。聖諦者非聲聞緣覺諦者。",
    "T85n2761_001:0258c03": "已明聖名未真。今明知諦未盡也。無作無邊",
    "T85n2761_001:0258c04": "二乘未解也。非聲聞功德者。盡道是善能生",
    "T85n2761_001:0258c05": "善也。初始覺知者。始成佛時方得知盡也。開",
    "T85n2761_001:0258c06": "示演說者為未知者說使解也。說甚深義微",
    "T85n2761_001:0258c07": "細難知者。有為諸法事相眾多。隨類麁細可",
    "T85n2761_001:0258c08": "有其二。一者麁顯。二者微細。三界結縛名",
    "T85n2761_001:0258c09": "之為麁。此法受切名為麁。苦能生名習。斷處",
    "T85n2761_001:0258c10": "名滅。觀知名道。為二乘人說此四也。不繫三",
    "T85n2761_001:0258c11": "界八住乘法身以上至金剛心所觀諸法名之",
    "T85n2761_001:0258c12": "為細也　此法受切名為細。苦能生名習。斷處",
    "T85n2761_001:0258c13": "名滅。觀智名道。佛地無為亦入滅諦。理深義",
    "T85n2761_001:0258c14": "遠自非大士無由得知。不以空無微細也。非",
    "T85n2761_001:0258c15": "思量境界者。不以二乘可思議智作境界也。",
    "T85n2761_001:0258c16": "是智者所知者除四住結智惠憎明乃能解",
    "T85n2761_001:0258c17": "也。一切世間所不能信者。轉迴六趣者。不能",
    "T85n2761_001:0258c18": "知有無作諦也。此說如來甚深之藏者。佛性",
    "T85n2761_001:0258c19": "之異名。體不改變為性。備含眾德為藏。滅諦",
    "T85n2761_001:0258c20": "所攝故以釋之也。如來藏者是如來境界者。",
    "T85n2761_001:0258c21": "第七經名也。唯佛明了耳。",
    "T85n2761_001:0258c22": "若於無量煩惱者。第八經始也。諸煩惱積聚",
    "T85n2761_001:0258c23": "為藏也。所纏如來藏者。眾生佛性也。法身亦",
    "T85n2761_001:0258c24": "無疑惑者。如來佛性者能信或累眾生有大",
    "T85n2761_001:0258c25": "明之性者必能信知無或之解者。有大明也。",
    "T85n2761_001:0258c26": "於說如來藏訖及方便者。於二性無疑者。必",
    "T85n2761_001:0258c27": "能方便為人說也。此則信解說二聖者。解有",
    "T85n2761_001:0258c28": "二性。能解二種諦也。知作諦者名眾生佛性。",
    "T85n2761_001:0258c29": "解無作諦得如來佛性。既知性有二種。必能",
    "T85n2761_001:0259a01": "知諦有二種也。如是難知難解者。此下解釋",
    "T85n2761_001:0259a02": "二種諦義也。作聖諦義無作聖諦義者。可學",
    "T85n2761_001:0259a03": "名作。不可學名無作。教無教之異名。是說有",
    "T85n2761_001:0259a04": "量四聖諦者。三界因果各有定期名為有量",
    "T85n2761_001:0259a05": "也。非因他能知一切苦說一切道。此一解由",
    "T85n2761_001:0259a06": "於教教得知三界少分四諦也。非是自解智",
    "T85n2761_001:0259a07": "慧之力知於一切無作四諦也。有有為生死",
    "T85n2761_001:0259a08": "者無為生死者。諦既有有生死亦然。凡夫輪",
    "T85n2761_001:0259a09": "轉未斷煩惱名為有也。二乘已斷三界四住",
    "T85n2761_001:0259a10": "名無為也。涅槃亦二種有餘及無餘者。分段",
    "T85n2761_001:0259a11": "生身名有餘也。能以自力知一切受苦訖受",
    "T85n2761_001:0259a12": "滅道得法身者。智慧轉明自解力多師承義",
    "T85n2761_001:0259a13": "少。究竟明見四諦理盡也。如來說四聖諦者。",
    "T85n2761_001:0259a14": "名同理順故。守其四隨法麁細故有其八也。",
    "T85n2761_001:0259a15": "如來應等正覺事究竟者。無作之理。唯佛能",
    "T85n2761_001:0259a16": "盡。非是二乘所能究也。何以故者。何二乘",
    "T85n2761_001:0259a17": "不於無得究竟也。非下中上法得涅槃者。釋",
    "T85n2761_001:0259a18": "所以也。二乘若得無作究竟所得涅槃應同",
    "T85n2761_001:0259a19": "佛。無餘無下中上。若以聲聞為下。緣覺為",
    "T85n2761_001:0259a20": "中。佛為上者。故知二乘不得同佛觀無作諦",
    "T85n2761_001:0259a21": "也。何以如來說事究竟。此明如來。何以故能",
    "T85n2761_001:0259a22": "於無作究竟以一切如來者諸佛也。知一切",
    "T85n2761_001:0259a23": "未來苦者。知一切法也。未來難知。二世易解。",
    "T85n2761_001:0259a24": "是以不別一切煩惱所攝受一切集者。四住",
    "T85n2761_001:0259a25": "恒沙起及無明為一切也。一切盡是集諦法",
    "T85n2761_001:0259a26": "也。滅一切意生身陰。一切苦滅作證者。意",
    "T85n2761_001:0259a27": "生身盡分段亦除在後滅故。就之立言也。非",
    "T85n2761_001:0259a28": "壞法故名為共滅者。非是分段意生變易無",
    "T85n2761_001:0259a29": "常破壞念念生滅也。所言苦滅者是常住滅",
    "T85n2761_001:0259b01": "也。無始者不始生也。無作者非造作也。無作",
    "T85n2761_001:0259b02": "者非造作也。無起者動也。無盡者無終滅也。",
    "T85n2761_001:0259b03": "離盡者無盡相也。常住者湛然也。自性清淨",
    "T85n2761_001:0259b04": "者無諸惡也。離一切煩惱藏者略說一患也。",
    "T85n2761_001:0259b05": "過於恒沙不離者此明佛性也。未免生死也。",
    "T85n2761_001:0259b06": "不脫者未免煩惱也。不異者未與世間超然",
    "T85n2761_001:0259b07": "殊別也。不思議佛法者是佛性也。明佛性訖",
    "T85n2761_001:0259b08": "說如來法身者。行滿惡除種智現用。此明法",
    "T85n2761_001:0259b09": "身也。不離煩惱藏明如來藏者。此明性也。眾",
    "T85n2761_001:0259b10": "生佛性未是累表也。所以在法身文中說眾",
    "T85n2761_001:0259b11": "生佛性也。欲明眾生佛性如來佛性體同無",
    "T85n2761_001:0259b12": "異。所以眾生當有如來已有故有種也。如來",
    "T85n2761_001:0259b13": "藏智者如來佛性也。是如來空智者無生生",
    "T85n2761_001:0259b14": "煩惱一切相累。直舉前句為明此義。如來藏",
    "T85n2761_001:0259b15": "者。復舉此句者。欲明三乘行人未見未得也。",
    "T85n2761_001:0259b16": "有二種者第九經名也。如來藏者眾生佛性。",
    "T85n2761_001:0259b17": "是一種也。空智者如來佛性。是二種也。空如",
    "T85n2761_001:0259b18": "來藏者。若離說一切煩惱藏。此解空智也。",
    "T85n2761_001:0259b19": "不空如來訖不思議佛性法。此明眾生佛性",
    "T85n2761_001:0259b20": "也。此二者此上二種性空智諸大聲聞者。無",
    "T85n2761_001:0259b21": "四住分段為空智也。菩薩有大心聞一乘也。",
    "T85n2761_001:0259b22": "能信如來者。大士明智能信佛說二種佛性",
    "T85n2761_001:0259b23": "也。一切阿羅漢說境界轉二乘之人。雖無四",
    "T85n2761_001:0259b24": "住分段生死。於四無作諦未能照了。於二種",
    "T85n2761_001:0259b25": "佛性亦未能解也。本所不見者。二乘大殊。能",
    "T85n2761_001:0259b26": "解無作諦二種佛性也。本所不得者。無無作",
    "T85n2761_001:0259b27": "在心而行也。未得佛性用在已也。一切苦滅",
    "T85n2761_001:0259b28": "唯佛得證者。眾苦悉除。唯佛能爾也。湛然常",
    "T85n2761_001:0259b29": "存此可名為真滅諦。修一切苦道者。此結道",
    "T85n2761_001:0259c01": "諦也。斷煩惱盡須具智慧。道諦滿足者無過",
    "T85n2761_001:0259c02": "佛地。",
    "T85n2761_001:0259c03": "三是無常一是常者。第十經名也。非第一義",
    "T85n2761_001:0259c04": "諦者。以常住者為第一義。三諦無常故言非",
    "T85n2761_001:0259c05": "也。",
    "T85n2761_001:0259c06": "一苦滅諦離有為相者。第十一經名也。過一",
    "T85n2761_001:0259c07": "切眾生心識所緣者。凡夫無智。何能得知也。",
    "T85n2761_001:0259c08": "亦非阿羅漢辟支佛智慧境界者。二乘智劣",
    "T85n2761_001:0259c09": "未能解了。譬如生盲者。以凡夫作況。未有無",
    "T85n2761_001:0259c10": "漏觀滅智也。不見眾色青黃赤白如滅諦也。",
    "T85n2761_001:0259c11": "七日嬰兒者。唯二乘也。得無漏智如嬰兒之",
    "T85n2761_001:0259c12": "目開也。不見日輪者。雖知作滅未達無作。如",
    "T85n2761_001:0259c13": "盲見無明未分曰非曰異。凡夫識者二見顛",
    "T85n2761_001:0259c14": "倒者。此明凡夫如盲意也。一計斷常二有四",
    "T85n2761_001:0259c15": "倒也。則是清淨者。此明二乘見滅不圓也。邊",
    "T85n2761_001:0259c16": "見者釋二見也。計斷計常不無中道也。於五",
    "T85n2761_001:0259c17": "受陰者。列生見處也。我見者以五陰為我也。",
    "T85n2761_001:0259c18": "妄相計著實非真我妄計為實也。生二見者。",
    "T85n2761_001:0259c19": "於此我上生二見心。是名邊見者。以此二見",
    "T85n2761_001:0259c20": "名為邊見也。所謂常見斷見者。列二見名也。",
    "T85n2761_001:0259c21": "見諸行無常者。釋斷見也。見五陰暫死便謂",
    "T85n2761_001:0259c22": "永滅。非正見者實非寂滅故言非也。見涅槃",
    "T85n2761_001:0259c23": "常者。五陰暫有便謂常存。以為涅槃也。非",
    "T85n2761_001:0259c24": "正見者。無常言常。是以言非也。妄相見故者。",
    "T85n2761_001:0259c25": "皆是虛妄非真見也。於身諸根者。五陰六情",
    "T85n2761_001:0259c26": "也。分別思惟者。知是五陰六情也。現在佛見",
    "T85n2761_001:0259c27": "壞也。於現五陰見死壞也。於有相續者。此死",
    "T85n2761_001:0259c28": "彼生也。不見者或生他方或得聖道。不見此",
    "T85n2761_001:0259c29": "故便言永滅也。起斷之由因於此也。於心相",
    "T85n2761_001:0260a01": "續者。欲明常見先明心體。是無常也。人天六",
    "T85n2761_001:0260a02": "道心心相續。此滅彼生念念不住。愚闇不解",
    "T85n2761_001:0260a03": "者。無明凡夫不知相續也。不知剎那間意識",
    "T85n2761_001:0260a04": "境界者。不知心是念念生滅也。起於常見者。",
    "T85n2761_001:0260a05": "不知念念計以為常也。若過若不及者。心實",
    "T85n2761_001:0260a06": "無常便言是常。過於心實者心滅更生不見",
    "T85n2761_001:0260a07": "後續。便謂一心常存不改名不及也。陰雖未",
    "T85n2761_001:0260a08": "盡便謂已盡過陰實也。滅已更生而不能見",
    "T85n2761_001:0260a09": "名不及也。又一解心是無常計為是常名為",
    "T85n2761_001:0260a10": "過也。五陰相續不知更生名不及也。又一解",
    "T85n2761_001:0260a11": "五陰相續。便謂永滅過相續理也。心體念念",
    "T85n2761_001:0260a12": "此滅彼生不知後念。便謂一常名為不及也。",
    "T85n2761_001:0260a13": "又一解計斷常人。皆是過失不及之事也。顛",
    "T85n2761_001:0260a14": "倒者稱名欲釋之。經少字眾生。於五受陰無",
    "T85n2761_001:0260a15": "常常相訖不淨淨相倒四倒也。一切阿羅漢",
    "T85n2761_001:0260a16": "者。釋二乘人見滅諦不圓也。於一切境界無",
    "T85n2761_001:0260a17": "作滅諦諦以種智為境界。及如來法身者。法",
    "T85n2761_001:0260a18": "身無為之入滅諦也。本所不見者。二乘昔來",
    "T85n2761_001:0260a19": "始習觀作未能觀於無作滅也。或有眾生信",
    "T85n2761_001:0260a20": "佛語故說淨波羅蜜。此明菩薩能信解知無",
    "T85n2761_001:0260a21": "作滅也。是名正見者。法身之體常樂我淨。作",
    "T85n2761_001:0260a22": "如是解可為真正也。真子者見正理而成聖",
    "T85n2761_001:0260a23": "弟子中真也。得法餘財者。於無常三乘言教",
    "T85n2761_001:0260a24": "之中。乃得聞於常住大乘也。將知此經必在",
    "T85n2761_001:0260a25": "法華涅槃經前也。世尊淨智者。此明二乘必",
    "T85n2761_001:0260a26": "能解知無作滅諦。無四住煩惱得為淨也。尚",
    "T85n2761_001:0260a27": "非境界者。二乘始於斷三界四住猶有結業",
    "T85n2761_001:0260a28": "後邊身存。爾時未能觀無作諦也。況四依智",
    "T85n2761_001:0260a29": "也。觀四作諦生死智也。以上況下耳。何以故",
    "T85n2761_001:0260b01": "者。何以作諦智不智無作諦也。三乘初業不",
    "T85n2761_001:0260b02": "愚於彼義當覺當得者。釋所以不知者也。捨",
    "T85n2761_001:0260b03": "後邊身得變易法身。便得知生死未盡觀諦",
    "T85n2761_001:0260b04": "不周。更應觀諦修諸善行向佛涅槃。如來方",
    "T85n2761_001:0260b05": "便引至此處令其生解。昔未來知今始解悟",
    "T85n2761_001:0260b06": "故名為初解。自在心名不愚也。未則圓解故",
    "T85n2761_001:0260b07": "言當覺。將來必成無為法身名當得也。為彼",
    "T85n2761_001:0260b08": "故世尊說四依者。為二乘人解無作諦。是以",
    "T85n2761_001:0260b09": "先為說作四諦也。此四依者是世間法者。還",
    "T85n2761_001:0260b10": "欲結成常住一依也。四諦有為不免三世也。",
    "T85n2761_001:0260b11": "此句總漫未有所執甄一依也。一切依上者。",
    "T85n2761_001:0260b12": "還昔上句出滅諦也。苦習道諦為一切也。滅",
    "T85n2761_001:0260b13": "諦為一依也。無作無為勝三言上也。一切依",
    "T85n2761_001:0260b14": "上者。直舉前句。出世間上上者。作滅聖諦在",
    "T85n2761_001:0260b15": "凡夫上無作復勝稱為上上也。第一義依者。",
    "T85n2761_001:0260b16": "常住湛然。所謂滅諦者列名也。",
    "T85n2761_001:0260b17": "生死者依如來藏者。第十二經名也。有為生",
    "T85n2761_001:0260b18": "滅生死也。無為常存為藏也。此明眾生俱有",
    "T85n2761_001:0260b19": "二法藏。方明顯生死將除義不久存故依藏",
    "T85n2761_001:0260b20": "也。以如來藏故說本際不可知者。非始造終",
    "T85n2761_001:0260b21": "成□知端者也。有如來藏故說本生死是名",
    "T85n2761_001:0260b22": "善說者。若言眾生有藏生死此說為善也。生",
    "T85n2761_001:0260b23": "死生死者。前列後稱也。諸受根者。釋生者死",
    "T85n2761_001:0260b24": "五陰六情一時滅壞也。次第不受根起者。自",
    "T85n2761_001:0260b25": "死之後未更受生是名生死者。解生者死訖",
    "T85n2761_001:0260b26": "故結之。生死者欲明死者。更受後生故先",
    "T85n2761_001:0260b27": "列也。此二法是如來藏者。凡夫眾生有生有",
    "T85n2761_001:0260b28": "死名為顛倒也。此章之初說諸眾生俱有二",
    "T85n2761_001:0260b29": "法。意在於此。世間言說故有死有生者。言如",
    "T85n2761_001:0260c01": "來藏。是生死者此是世間愚人之言。非是聖",
    "T85n2761_001:0260c02": "語也。又復一義世間諸法可說生藏。是出世",
    "T85n2761_001:0260c03": "無為之法無生死也。死者諸根壞生者新諸",
    "T85n2761_001:0260c04": "根者。還明死者更變後生也。生者之死死者",
    "T85n2761_001:0260c05": "更生三世。茲云無常之事現也。非如來藏有",
    "T85n2761_001:0260c06": "生有死者。藏體湛然無六情諸根。真實常住",
    "T85n2761_001:0260c07": "非生死法也。離有相常住不變者。藏體如是",
    "T85n2761_001:0260c08": "故無生死。是依是時是建立者。超然像表者",
    "T85n2761_001:0260c09": "如來藏也。如來能以眾生作歸依處。堅持獨",
    "T85n2761_001:0260c10": "立物不能爼也。不離不斷訖不思議佛法明",
    "T85n2761_001:0260c11": "眾生佛性也。斷脫異外訖是如來藏明如來",
    "T85n2761_001:0260c12": "佛性。煩惱為斷。無生死為脫。出三界為異。非",
    "T85n2761_001:0260c13": "念念故非有為。以上四絕為外也。外字應在",
    "T85n2761_001:0260c14": "後。有為法下一段藏體真實訖之此也。若無",
    "T85n2761_001:0260c15": "如來藏者不得厭苦樂求涅槃者。此明佛性",
    "T85n2761_001:0260c16": "有益。於人佛性之體常樂我淨。生死之法苦",
    "T85n2761_001:0260c17": "惱眾多受之。既久生厭患心求覓樂法。欲以",
    "T85n2761_001:0260c18": "自安由有佛性得生此心也。何以故者。何以",
    "T85n2761_001:0260c19": "有眾苦也。於此六識及心法智者。釋有多苦",
    "T85n2761_001:0260c20": "也。心是主故名為法智也。剎那不住者。念念",
    "T85n2761_001:0260c21": "成形苦則眾多也。不種眾苦不得厭苦樂求",
    "T85n2761_001:0260c22": "涅槃者。勢極則及理數使然。此明佛性能生",
    "T85n2761_001:0260c23": "厭苦心也。如來藏者。無前際不起不滅法也。",
    "T85n2761_001:0260c24": "非三世攝。前際為未來不起為現在滅為過",
    "T85n2761_001:0260c25": "去。體是常存令人樂求。世尊如來藏者非我",
    "T85n2761_001:0260c26": "非眾生非命非人者。此明佛性常寂真實不",
    "T85n2761_001:0260c27": "如外道所計。我人眾生壽命虛妄常也。如來",
    "T85n2761_001:0260c28": "藏者墮身見眾生者。計斷常人也。以五陰為",
    "T85n2761_001:0260c29": "我復名身見也。顛倒眾生者。是四倒人也。空",
    "T85n2761_001:0261a01": "亂意眾生。是二乘人也。無四住分段為空謂",
    "T85n2761_001:0261a02": "為小乘涅槃為亂也。非其境界者。上三種人",
    "T85n2761_001:0261a03": "或累未除。不以佛性為境界也。",
    "T85n2761_001:0261a04": "是法界藏者。是第十三章經名也。十方不共",
    "T85n2761_001:0261a05": "慈悲等也。法身藏者佛性身也。出世間上上",
    "T85n2761_001:0261a06": "藏者。無為常住也。自性清淨藏者。體非惑累",
    "T85n2761_001:0261a07": "也。而客塵煩惱上煩惱所染者。煩惱可盡故",
    "T85n2761_001:0261a08": "言言客。障心不明為染也。剎那善心非煩惱",
    "T85n2761_001:0261a09": "所染者。煩惱以闇惑為體。心以慮解為體。雖",
    "T85n2761_001:0261a10": "曰同處恒自失承也。又一解。善心以住煩惱",
    "T85n2761_001:0261a11": "始生初不同時向得相染也。然有煩惱有煩",
    "T85n2761_001:0261a12": "惱染心者。雖不同時未能相免假名之道故",
    "T85n2761_001:0261a13": "有染也。自性清淨心而有染者。迮事既爾達",
    "T85n2761_001:0261a14": "理可知。眾生雖有清淨佛性。未免煩惱名為",
    "T85n2761_001:0261a15": "染也。難可了知者。淨不應染染不應淨說言",
    "T85n2761_001:0261a16": "清淨有言有染言隱理玄非是學地所能解",
    "T85n2761_001:0261a17": "也。如實知見者。佛具五眼。一切種智眾善",
    "T85n2761_001:0261a18": "所歸達解諸法乃能知耳。問於佛時。諮佛取",
    "T85n2761_001:0261a19": "定以之為問。如是如是者。向諮今可明其不",
    "T85n2761_001:0261a20": "謬也。唯信佛語者。大士利智得後受行。二乘",
    "T85n2761_001:0261a21": "智劣信而未解。隨信信增上者。上品信忍也。",
    "T85n2761_001:0261a22": "隨順法智者。順忍人也。而得究竟者。具上二",
    "T85n2761_001:0261a23": "忍信有佛性不沒退轉也。觀察諸法施六根",
    "T85n2761_001:0261a24": "也。若知學地有此觀智。當知佛地必有佛性",
    "T85n2761_001:0261a25": "大明智也。觀察業報者。若知學地有因有果。",
    "T85n2761_001:0261a26": "亦能解知有佛性果萬善因也。觀察阿羅漢",
    "T85n2761_001:0261a27": "眼者。小乘經云。羅漢無眼。今見有眼。知非究",
    "T85n2761_001:0261a28": "竟必有佛性常覺不眠也。觀察心自在樂者。",
    "T85n2761_001:0261a29": "得自在者。心則受樂。三禪之中亦有樂根。故",
    "T85n2761_001:0261b01": "知必有佛性之樂也。觀察聖自在通者。若三",
    "T85n2761_001:0261b02": "乘聖人學地常有自在神通。故知佛地必有",
    "T85n2761_001:0261b03": "佛性大神通也。是究竟者入大乘道。染信佛",
    "T85n2761_001:0261b04": "性不退轉者。則能具修萬善向佛也。因信如",
    "T85n2761_001:0261b05": "來者。得如是大利益不謗染義者。因由信佛",
    "T85n2761_001:0261b06": "語知有佛性。復得解知大乘之道不沒言非",
    "T85n2761_001:0261b07": "也。",
    "T85n2761_001:0261b08": "更有餘大利益者。第十四經名也。佛去世後",
    "T85n2761_001:0261b09": "降伏惡人。令法等流一切信行也。離自毀傷",
    "T85n2761_001:0261b10": "者。不謗大乘也。生大功德者。生大乘法也。自",
    "T85n2761_001:0261b11": "成就甚深法智者。無生忍人也。隨順法智者。",
    "T85n2761_001:0261b12": "順忍人也。仰惟世尊唯佛所知者。信忍人也。",
    "T85n2761_001:0261b13": "此三忍人聞佛性大乘則能受行也。諸餘眾",
    "T85n2761_001:0261b14": "生者。此下明於非法人也。堅著妄說者。說有",
    "T85n2761_001:0261b15": "三乘因果各別也。違背正法者。不順一乘也。",
    "T85n2761_001:0261b16": "習諸外道者。修學外道經記論也。腐敗種子",
    "T85n2761_001:0261b17": "者。無力能成佛法身也。其若燋種不能生依",
    "T85n2761_001:0261b18": "也。王力天龍鬼神力者。斯力能剬假諸國王",
    "T85n2761_001:0261b19": "護法天神摧伏之也。頂禮佛足者。諸佛可之",
    "T85n2761_001:0261b20": "也。第十五經無別文。自總上所說以為多也。",
    "T85n2761_001:0261b21": "過眼境界者。目不及處也。具足念佛者。十力",
    "T85n2761_001:0261b22": "無畏相好光明內外諸德也。",
    "T85n2761_001:0261b23": "慧掌蘊",
    "T85n2761_001:0261b24": "勝鬘義記一卷",
    "T85n2761_001:0261b25": "正始元年二月十四日寫訖　用紙十一張",
    "T85n2761_001:0261b26": "勝鬘師子吼一乘大方便方廣經",
    "T85n2761_001:0261b27": "寶獻共玄濟上人校了"
}