{
    "T19n0961_001:0330b23": "如意寶珠轉輪祕密現身成佛金",
    "T19n0961_001:0330b24": "輪呪王經",
    "T19n0961_001:0330b26": "大興善寺三藏沙門大廣智",
    "T19n0961_001:0330b27": "不空奉　詔譯",
    "T19n0961_001:0330b28": "放鉢品第一",
    "T19n0961_001:0330b29": "如是我聞。一時薄伽梵在大雪山頂曼殊師",
    "T19n0961_001:0330c01": "利童子般若崛中。與大苾芻眾千二百五十",
    "T19n0961_001:0330c02": "俱。皆是大阿羅漢。及無量無數菩薩摩訶薩。",
    "T19n0961_001:0330c03": "所謂普賢菩薩摩訶薩曼殊師利菩薩摩訶薩",
    "T19n0961_001:0330c04": "觀世音菩薩摩訶薩得大勢至菩薩摩訶薩金",
    "T19n0961_001:0330c05": "剛手菩薩摩訶薩虛空藏菩薩摩訶薩除蓋障",
    "T19n0961_001:0330c06": "菩薩摩訶薩地藏菩薩摩訶薩。與如是等諸",
    "T19n0961_001:0330c07": "大菩薩摩訶薩及十八金剛十二大天無量八",
    "T19n0961_001:0330c08": "部善神王等無量眷屬。前後圍繞。",
    "T19n0961_001:0330c09": "爾時會中有一菩薩摩訶薩。名曰曼殊師利。",
    "T19n0961_001:0330c10": "大悲深重慧無量。諸菩薩中最為上首。即從",
    "T19n0961_001:0330c11": "座起而白佛言。唯願世尊為大眾說放鉢功",
    "T19n0961_001:0330c12": "德。我等大眾欲聞奉行。佛告曼殊師利菩薩",
    "T19n0961_001:0330c13": "言。善哉善哉曼殊師利。汝等諦聽善思念之。",
    "T19n0961_001:0330c14": "我今於此大會一切八部及未來世。為祕密",
    "T19n0961_001:0330c15": "善法修行者及難行苦行神仙賢聖者。說放",
    "T19n0961_001:0330c16": "鉢法要。",
    "T19n0961_001:0330c17": "爾時曼殊師利白佛言。唯然世尊願樂欲聞。",
    "T19n0961_001:0330c18": "佛告曼殊師利童子言。若有善男子善女人",
    "T19n0961_001:0330c19": "欲飛空鉢行佛聖道利益眾生者。先撰高山",
    "T19n0961_001:0330c20": "及以深谷。若如覆鉢若如仰鉢。寂寞無人最",
    "T19n0961_001:0330c21": "勝境界。作造菴室唯好獨住此清淨道場所。",
    "T19n0961_001:0330c22": "斷語無言斷五穀粒。飡食松葉吞水吸氣。禪",
    "T19n0961_001:0330c23": "定靜思。誦八大龍王陀羅尼及龍王名號莫",
    "T19n0961_001:0330c24": "為異緣。若過三百日取粳米一斛。一百日乾",
    "T19n0961_001:0330c25": "之。能持齋戒不犯威儀。一心稱念寶勝佛名。",
    "T19n0961_001:0330c26": "次誦多寶佛名。次取空鉢召請諸龍王及迦",
    "T19n0961_001:0330c27": "樓羅鳥王。各呪一萬三千遍。沒於空中而",
    "T19n0961_001:0330c28": "起大風輪。爾時金翅鳥王及娑伽羅大龍王",
    "T19n0961_001:0330c29": "等。乘其風輪頂載空鉢。臻於天上諸龍王宮",
    "T19n0961_001:0331a01": "及阿修羅宮。即取長年仙藥施與行人。行者",
    "T19n0961_001:0331a02": "服已住壽一千歲神通如意。能堪修行佛妙",
    "T19n0961_001:0331a03": "法道。若親近女色及食肉類不得飛鉢。神力",
    "T19n0961_001:0331a04": "頓止。是則先佛修行要術神仙祕法。我今為",
    "T19n0961_001:0331a05": "汝及未來世無福有情說是法要。汝曼殊師",
    "T19n0961_001:0331a06": "利持此法要。當須演說。於我滅後末法有情。",
    "T19n0961_001:0331a07": "因是得脫生死苦海。",
    "T19n0961_001:0331a08": "曼殊師利言。我等大會為獲大利。我等奉持",
    "T19n0961_001:0331a09": "此祕密法利益眾生。一切悉地皆令滿足。",
    "T19n0961_001:0331a10": "善惡因果品第二",
    "T19n0961_001:0331a11": "爾時會中有一菩薩摩訶薩。名曰不空王大羂",
    "T19n0961_001:0331a12": "索觀自在菩薩摩訶薩。即從座起偏袒右肩合",
    "T19n0961_001:0331a13": "掌白佛言。如是世尊。今此大眾得聞空鉢大",
    "T19n0961_001:0331a14": "飽滿如意寶珠王法。永厭人閒志樂山林。不",
    "T19n0961_001:0331a15": "受信施欲行佛道。是法微妙為大方便利益",
    "T19n0961_001:0331a16": "有情。是為行人如意珍寶。然於末世法欲滅",
    "T19n0961_001:0331a17": "時。有情無福信根淺薄。不堪修行諸佛道法。",
    "T19n0961_001:0331a18": "如是有情多造惡多墮惡趣無有出期。皆因",
    "T19n0961_001:0331a19": "先世大慳貪業。二世障礙皆是貧窮無福慧業",
    "T19n0961_001:0331a20": "故唯然。世尊為末世有情行祕密法期佛果",
    "T19n0961_001:0331a21": "者。說福智業如意寶輪。諸佛法輪未曾說是",
    "T19n0961_001:0331a22": "寶部方便。今於此會說是法輪利益有情。",
    "T19n0961_001:0331a23": "爾時佛告觀自在不空王菩薩言。善哉善哉",
    "T19n0961_001:0331a24": "觀自在。汝等自從無始以來。於大劫中修習",
    "T19n0961_001:0331a25": "大慈大悲三昧。即得普現色身三昧如意寶",
    "T19n0961_001:0331a26": "珠王身。今為此問請說大慈法要。汝等諦聽",
    "T19n0961_001:0331a27": "善思念之。我今為汝說貧福業因果之事。若",
    "T19n0961_001:0331a28": "諸有情雖有智性而無福報。是故作罪墮諸",
    "T19n0961_001:0331a29": "惡道。是人多生大慳貪心。修行般若故今世",
    "T19n0961_001:0331b01": "得智無福貧窮。若諸有情雖有福德而無智",
    "T19n0961_001:0331b02": "慧。是人先世廣作布施。不修禪定故今世有",
    "T19n0961_001:0331b03": "福而無智慧。如是業報種種不同。是則定業",
    "T19n0961_001:0331b04": "難改。因果決定故。是故難轉諸佛有異方便",
    "T19n0961_001:0331b05": "祕密妙術。能轉有情定業報力得福長壽。一",
    "T19n0961_001:0331b06": "切吉祥大悉地法決定成就。汝等且得須臾",
    "T19n0961_001:0331b07": "之頃。有一大龍王主。名曰能辦一切有情所",
    "T19n0961_001:0331b08": "求願樂。去此不遠有一大池。清淨無垢無有",
    "T19n0961_001:0331b09": "惡鳥。四岸即是四寶所成。金銀瑠璃車璩頗",
    "T19n0961_001:0331b10": "梨真珠等無量莊嚴所所遍布。於其中有一",
    "T19n0961_001:0331b11": "大龍王坐於五柱銅寶宮殿。名曰無熱惱龍",
    "T19n0961_001:0331b12": "王。能辦諸業位居第八地不動三昧。能有慈",
    "T19n0961_001:0331b13": "悲為一切有情。常有甘露智慧法水長養五",
    "T19n0961_001:0331b14": "穀生長萬物。因是人法無有缺減。我今行至",
    "T19n0961_001:0331b15": "般若水池大龍王宮。欲說如意寶珠大菩薩",
    "T19n0961_001:0331b16": "法。汝等大眾暫時可持。其時必有證。",
    "T19n0961_001:0331b17": "爾時如意輪觀自在大菩薩等。大法王子金",
    "T19n0961_001:0331b18": "剛手等。大灌頂位大菩薩摩訶薩眾。一切眾",
    "T19n0961_001:0331b19": "會默然待時。",
    "T19n0961_001:0331b20": "如意寶珠品第三",
    "T19n0961_001:0331b21": "爾時無熱惱池龍王。從無熱惱池銅輪龍宮",
    "T19n0961_001:0331b22": "自然涌出。詣釋迦牟尼佛所。從紫雲下禮拜",
    "T19n0961_001:0331b23": "世尊恭敬供養。與諸眷屬白佛言世尊。唯願",
    "T19n0961_001:0331b24": "入我宮中受我供養。池中有情願樂欲聞甚",
    "T19n0961_001:0331b25": "深妙法。唯願如來以大慈悲願垂納受。是故",
    "T19n0961_001:0331b26": "我等及以眷屬來詣奉請。",
    "T19n0961_001:0331b27": "爾時世尊受龍王請。即起寶座放大光明照曜",
    "T19n0961_001:0331b28": "十方。諸佛世界常住法界。清淨寶剎六種震",
    "T19n0961_001:0331b29": "動。天雨寶花繽紛而下。猶如冬雨。亦如飛鳥。",
    "T19n0961_001:0331c01": "爾時十方諸佛世尊。大菩薩眾一切八部。有",
    "T19n0961_001:0331c02": "神通力者。一切皆來一時雲集。",
    "T19n0961_001:0331c03": "爾時世尊與諸大眾俱。皆步大虛空中。乘黃",
    "T19n0961_001:0331c04": "雲上白蓮華臺。作天妓樂入龍王宮。八部大",
    "T19n0961_001:0331c05": "眾亦隨佛後。各現神力。時阿耨達池大龍王",
    "T19n0961_001:0331c06": "宮六種震動。雨寶蓮華天鼓自鳴。光明照耀。",
    "T19n0961_001:0331c07": "爾時池中龍子及龍女等。諸大眷屬一時來",
    "T19n0961_001:0331c08": "集。莊嚴寶殿敷師子座。辦備供物。奉迎如來。",
    "T19n0961_001:0331c09": "爾時世尊以神通力來入龍宮。就寶師子座。",
    "T19n0961_001:0331c10": "其座能以月光摩尼水精白銀妙真珠寶而為",
    "T19n0961_001:0331c11": "莊嚴。即其宮殿赤銅五柱寶宮殿。左右各有",
    "T19n0961_001:0331c12": "五千樓閣。亦其宮殿有諸寶樹。處處皆有寶",
    "T19n0961_001:0331c13": "池寶沼寶山寶崛亦有寶鳥。所謂孔雀鸚鵡",
    "T19n0961_001:0331c14": "命命諸鳥和鳴遊樂。",
    "T19n0961_001:0331c15": "爾時如來坐寶座上猶如金山。受其供養。為",
    "T19n0961_001:0331c16": "大龍王宣說法要。其事具如阿耨達池龍王",
    "T19n0961_001:0331c17": "經中說。",
    "T19n0961_001:0331c18": "爾時會中有一龍女。相好奇妙猶如天女心",
    "T19n0961_001:0331c19": "意和雅。如大菩薩名曰善女。即從座起頂禮",
    "T19n0961_001:0331c20": "佛足而白佛言。我等先世罪障深重。貪恚愚",
    "T19n0961_001:0331c21": "癡而不殖智種。故今我受生於湖水中而為",
    "T19n0961_001:0331c22": "女身。雖無熱惱及諸苦患猶居畜類鱗族之",
    "T19n0961_001:0331c23": "中。願我生生不受女身不作女事。以供養佛",
    "T19n0961_001:0331c24": "及聞法力。皆悉迴向佛微妙道。不求餘果唯",
    "T19n0961_001:0331c25": "期成佛。",
    "T19n0961_001:0331c26": "爾時龍王女。即於佛前以偈讚佛言。",
    "T19n0961_001:0331c27": "　世尊面目　　猶如月光　　清淨殊妙",
    "T19n0961_001:0331c28": "　無有比類　　我等今日　　歸依聞法",
    "T19n0961_001:0331c29": "　宿福深厚　　得道不虛　　我有寶珠",
    "T19n0961_001:0332a01": "　奉獻世尊　　利益有情　　令得法寶",
    "T19n0961_001:0332a02": "　報謝佛恩　　守護密教　　齊及一切",
    "T19n0961_001:0332a03": "　令得佛果　　演說三乘　　利益一切",
    "T19n0961_001:0332a04": "爾時龍王女善女說斯偈已。持一寶珠奉獻",
    "T19n0961_001:0332a05": "如來。而作是言。唯願世尊受我寶珠。是如",
    "T19n0961_001:0332a06": "意寶珠。即龍淵底九重蒼海中在水精寶篋",
    "T19n0961_001:0332a07": "中。父王隱祕諸龍守護崇敬尊重。猶如帝釋",
    "T19n0961_001:0332a08": "甘露寶瓶。滿一切願。若諸有情得此寶珠。一",
    "T19n0961_001:0332a09": "切所作一切所求。如意如願一切悉地皆得",
    "T19n0961_001:0332a10": "成就。我今重法即輕寶財故。奉上世尊價直",
    "T19n0961_001:0332a11": "無數。唯願世雄願垂納受。",
    "T19n0961_001:0332a12": "佛告龍女言。汝今欲為守護正法獻上寶珠。",
    "T19n0961_001:0332a13": "我受信心淨白寶珠。不受麗龍寶珠。所以",
    "T19n0961_001:0332a14": "者何。如意寶珠者。非有寶非無寶。不有情不",
    "T19n0961_001:0332a15": "非情。非石非金。自然所出檀那波羅蜜。諸佛",
    "T19n0961_001:0332a16": "菩薩能有四種寶珠。所謂慈悲喜捨寶。以施",
    "T19n0961_001:0332a17": "二十五有諸有情類。是則法界海中有金剛",
    "T19n0961_001:0332a18": "寶幢。上以是寶珠。我常普雨戒定慧功德寶",
    "T19n0961_001:0332a19": "財。為一切有情。令得滿足六波羅蜜十地皆",
    "T19n0961_001:0332a20": "梯八萬法藏。人閒龍宮雖在近境水陸果報。",
    "T19n0961_001:0332a21": "亦別異故人閒亦有如意寶珠。轉輪聖王十",
    "T19n0961_001:0332a22": "善寶珠為最上品。中品下品八戒五戒。人民",
    "T19n0961_001:0332a23": "纔雖聞名不得其體。若有智者受持戒品法",
    "T19n0961_001:0332a24": "律儀等。為護正法利人天等故。求期法寶",
    "T19n0961_001:0332a25": "亦得真陀摩尼寶珠。是寶珠者人中造作大",
    "T19n0961_001:0332a26": "祕密如意寶珠。更非龍宮所有寶珠。龍者水",
    "T19n0961_001:0332a27": "德。人者火德。陰陽所變別位寶珠故。亦不",
    "T19n0961_001:0332a28": "同海中明珠。得人為如意寶。此事亦希故是",
    "T19n0961_001:0332a29": "為虛誕是故不受汝如意寶珠。汝等守護於",
    "T19n0961_001:0332b01": "我正法及未來世諸有情類勿令失念。是為",
    "T19n0961_001:0332b02": "真珠。是為寶珠。爾時世尊說是法門已。龍女",
    "T19n0961_001:0332b03": "得聞甚深法。即悲泣涕淚五體投地。白佛言",
    "T19n0961_001:0332b04": "世尊。我寧失命。敢不背佛勅。",
    "T19n0961_001:0332b05": "爾時虛空藏菩薩摩訶薩。地藏菩薩摩訶薩。",
    "T19n0961_001:0332b06": "各與五百寶部眷屬俱。從座而起俱白佛言。",
    "T19n0961_001:0332b07": "願佛演說如意寶珠法。令消無福有情貧窮",
    "T19n0961_001:0332b08": "困苦。令得福智吉祥勝妙無上大果。",
    "T19n0961_001:0332b09": "佛告二大士言。善哉善哉。汝等受持佛言勿",
    "T19n0961_001:0332b10": "令忘失。我今欲說。是法甚深諸佛祕藏。是法",
    "T19n0961_001:0332b11": "一切菩薩聖眼。是法毘盧遮那花臺具體。是",
    "T19n0961_001:0332b12": "法毘盧遮那金剛頂寶。是法一切功德頂上",
    "T19n0961_001:0332b13": "最上最尊微妙甚深大灌頂寶。我今宣說。汝",
    "T19n0961_001:0332b14": "等受持利益世間善思念之。我今告汝等宿",
    "T19n0961_001:0332b15": "福深厚深位大士。不能薄地凡夫所知。若有",
    "T19n0961_001:0332b16": "眾生欲得天中龍宮福壽隨意寶珠。隨大阿",
    "T19n0961_001:0332b17": "闍梨先授灌頂法已。既入佛境界大道場已。",
    "T19n0961_001:0332b18": "深心受授大金剛志。即身受授大三昧耶戒",
    "T19n0961_001:0332b19": "不犯威儀。為利有情守護正法故造作寶珠。",
    "T19n0961_001:0332b20": "復以十一種珍寶合成如意寶珠。所謂一者",
    "T19n0961_001:0332b21": "即佛舍利。二者黃金。三者白銀。四者沈香。",
    "T19n0961_001:0332b22": "五者白檀。六者紫檀。七者香桃。八者桑沈。九",
    "T19n0961_001:0332b23": "者白心樹沈。十者柏沈。十一者真漆。此中金",
    "T19n0961_001:0332b24": "銀造作團形為如意寶。於其中納佛舍利三",
    "T19n0961_001:0332b25": "十二粒。以香末泥塗寶器上。造寶珠已。即以",
    "T19n0961_001:0332b26": "赤色九條袈裟。是褢隱祕入十八重清淨梵",
    "T19n0961_001:0332b27": "篋。一一重表九山八海。加大鐵圍山。最後梵",
    "T19n0961_001:0332b28": "篋四寶色成。第一鑌鐵色。中間黃金色赤白",
    "T19n0961_001:0332b29": "銀色。一一八重悉皆封之。莫見非人小人乃",
    "T19n0961_001:0332c01": "至天魔。既造作畢。安置道場辦備香花。恭敬",
    "T19n0961_001:0332c02": "禮拜。必成大悉地。莫生疑念晝夜慇懃修行",
    "T19n0961_001:0332c03": "念誦。是為人間祕密精進大如意珠玉。更不",
    "T19n0961_001:0332c04": "龍宮珍寶珠玉。是為人中最上寶珠。若無舍",
    "T19n0961_001:0332c05": "利以金銀琉璃水精馬腦玻梨眾寶等造作舍",
    "T19n0961_001:0332c06": "利。珠如上所用。行者無力者。即至大海邊拾",
    "T19n0961_001:0332c07": "清淨砂石即為舍利。亦用藥草竹木根節造",
    "T19n0961_001:0332c08": "為舍利。其數三十二粒。七粒為主。大如鷄子",
    "T19n0961_001:0332c09": "計。即造寶珠。其珠放光普照一切貧窮困苦。",
    "T19n0961_001:0332c10": "如汝寶珠無有別異。",
    "T19n0961_001:0332c11": "佛告金剛手菩薩摩訶薩言。若有瑜伽者欲",
    "T19n0961_001:0332c12": "求心願者。建立壇場曼荼羅法。向寶珠王舍",
    "T19n0961_001:0332c13": "利菩薩。祈誓所求自寶珠中出微妙言。欲求",
    "T19n0961_001:0332c14": "何願我今滿足。爾時行者示心願樂。所謂世",
    "T19n0961_001:0332c15": "閒出世閒。所有諸願長命福德。眾人敬愛惡",
    "T19n0961_001:0332c16": "人降伏。長年仙藥入窟禪定飛行神通。是則",
    "T19n0961_001:0332c17": "現生所求心願。六度圓滿超證十地。七等覺",
    "T19n0961_001:0332c18": "地八正道法。四無量心如是等法名出世法。",
    "T19n0961_001:0332c19": "一切皆悉所思念事。必得成就。",
    "T19n0961_001:0332c20": "大曼荼羅品第四",
    "T19n0961_001:0332c21": "佛告虛空藏菩薩言。持誦行者欲作曼荼羅",
    "T19n0961_001:0332c22": "成大悉地。以瞿摩夷和黃土泥。如法摩塗。以",
    "T19n0961_001:0332c23": "白檀香甘松香欝金香龍腦香麝香。塗治嚴",
    "T19n0961_001:0332c24": "飾壇上。安置如意寶珠王。正中安置大般若",
    "T19n0961_001:0332c25": "經。正後安置大般若菩薩。右邊安置不空觀",
    "T19n0961_001:0332c26": "自在菩薩虛空藏菩薩地藏菩薩慈氏菩薩",
    "T19n0961_001:0332c27": "等。前左安置曼殊師利菩薩普賢菩薩日光",
    "T19n0961_001:0332c28": "菩薩月光菩薩。左前下安置不動使者。右前",
    "T19n0961_001:0332c29": "下安置軍陀利金剛水吉祥菩薩如意輪觀自",
    "T19n0961_001:0333a01": "在菩薩。亦一髻羅剎使者梵天帝釋四大天",
    "T19n0961_001:0333a02": "王伊首羅天摩醯首羅天炎魔王地天那羅延",
    "T19n0961_001:0333a03": "天辯才天吉祥天持明仙龍王龍女訶利帝母",
    "T19n0961_001:0333a04": "苗稼神等。左右傍並置五色粉。粉橫外界。燈",
    "T19n0961_001:0333a05": "油一百六十四盞閼伽香花。飲食種種供物。",
    "T19n0961_001:0333a06": "如法辦備令不斷絕。每日受持八關齋戒發",
    "T19n0961_001:0333a07": "菩提心。營造斯壇。一切悉地決定成就。",
    "T19n0961_001:0333a08": "佛亦告言。我今重說畫像曼荼羅法。先畫大",
    "T19n0961_001:0333a09": "海。其大海中亦畫二階大寶宮殿。無量珍寶",
    "T19n0961_001:0333a10": "而為莊嚴。於其殿中畫七寶壇。寶蓮華上畫",
    "T19n0961_001:0333a11": "如意寶珠王。即令放火光。亦其右邊畫曼殊",
    "T19n0961_001:0333a12": "師利菩薩像。於左邊畫虛空藏菩薩像。各依",
    "T19n0961_001:0333a13": "本法令執幖幟。其宮殿外。右方海中畫難陀",
    "T19n0961_001:0333a14": "龍王。頂具九頭乘黑雲。左手持寶珠。守護如",
    "T19n0961_001:0333a15": "意珠王。左方海中畫跋難陀龍王。頂有七頭",
    "T19n0961_001:0333a16": "乘黑雲。右手執摩尼。護持摩尼寶王像。是名",
    "T19n0961_001:0333a17": "畫像曼荼羅法。即對此像結印念誦。無量悉",
    "T19n0961_001:0333a18": "地不求自得極祕無上甚深祕密。無比無過",
    "T19n0961_001:0333a19": "上法。",
    "T19n0961_001:0333a20": "大曼荼羅畫像圖",
    "T19n0961_001:0333b01": "灌頂印真言品第五",
    "T19n0961_001:0333b02": "爾時佛告金剛祕密手菩薩言。若有佛子欲",
    "T19n0961_001:0333b03": "得最上大悉地法。隨順大師教。非己智慧分。",
    "T19n0961_001:0333b04": "先受灌頂法。然後結如意寶珠王印。誦持根",
    "T19n0961_001:0333b05": "本陀羅尼。我今欲說汝樂聞否。祕密手菩薩",
    "T19n0961_001:0333b06": "白佛言。願佛世尊為我等說。願樂欲聞。",
    "T19n0961_001:0333b07": "爾時佛世尊。說根本陀羅尼曰。",
    "T19n0961_001:0333b08": "娜謨曷羅怛那多羅夜耶(一)南無阿利耶(二)波",
    "T19n0961_001:0333b09": "盧吉帝濕波囉耶(三)菩提薩跢波耶摩訶薩跢",
    "T19n0961_001:0333b10": "波耶摩訶迦盧尼迦耶(四)他爾耶他唵阿慕伽",
    "T19n0961_001:0333b11": "摩尼(九)摩訶摩抳(十)鉢頭摩摩抳(十一)莎訶",
    "T19n0961_001:0333b12": "佛說此陀羅尼已。即時龍宮六種動搖。雨如",
    "T19n0961_001:0333b13": "意寶珠。譬如春雨盛而降下。",
    "T19n0961_001:0333b14": "爾時大眾皆得證果。善女龍王女發大菩提",
    "T19n0961_001:0333b15": "心亦發誓言。願我守護如來遺教遺身所在",
    "T19n0961_001:0333b16": "亦佛所說人中能作如意寶珠王所在國土。",
    "T19n0961_001:0333b17": "如守己命加護己服。即增寶威令得悉地莫",
    "T19n0961_001:0333b18": "令乏少。但請我身令護寶珠。掘一寶池。即殖",
    "T19n0961_001:0333b19": "蓮華不見人畜。唯入阿闍梨及以侍者。莫入",
    "T19n0961_001:0333b20": "餘人。我住其中守護寶珠。護持正法。",
    "T19n0961_001:0333b21": "佛言善哉善哉。善神水天大龍王女。如汝所",
    "T19n0961_001:0333b22": "願。",
    "T19n0961_001:0333b23": "爾時祕密手菩薩白佛言。唯願說此大陀羅",
    "T19n0961_001:0333b24": "尼大灌頂印。",
    "T19n0961_001:0333b25": "佛告祕密手菩薩言。是則一切如來肝心祕",
    "T19n0961_001:0333b26": "密印。今就汝請。我當說之。",
    "T19n0961_001:0333b27": "時佛即說其印相言。二手合掌。以二無名指",
    "T19n0961_001:0333b28": "二小指屈掌中。右押左相叉。二大指亦右押",
    "T19n0961_001:0333b29": "左入掌中。二中指竪並微屈指頭。以二頭指",
    "T19n0961_001:0333c01": "押二中指側中節上。指頭相拄。此印名觀自",
    "T19n0961_001:0333c02": "在不空如意寶珠王印。能成一切所求事業。",
    "T19n0961_001:0333c03": "阿闍梨成佛品第六",
    "T19n0961_001:0333c04": "爾時釋迦牟尼佛。入一切佛發心覺悟法界",
    "T19n0961_001:0333c05": "平等性者修行菩提大涅槃常住金剛三昧。",
    "T19n0961_001:0333c06": "說有情決定成佛真言曰。",
    "T19n0961_001:0333c07": "唵阿鑁覽坎佉摩尼鉢頭迷吽",
    "T19n0961_001:0333c08": "若諸有情。若誦一遍。當得度脫生死大海到",
    "T19n0961_001:0333c09": "彼大涅槃岸。一切有情成滿三種悉地。一切",
    "T19n0961_001:0333c10": "異願一切善願一時成就。是故汝等應當一",
    "T19n0961_001:0333c11": "心修行此法得最勝無上悉地。今開祕密無",
    "T19n0961_001:0333c12": "上寶庫。與諸修行真言法者。即是無上甚深",
    "T19n0961_001:0333c13": "祕法。極祕中極祕。今正說之。",
    "T19n0961_001:0333c14": "佛說此真言已。應時即為遍照如來。頂戴金",
    "T19n0961_001:0333c15": "剛五佛寶冠。重說即身成佛大海印。亦名三",
    "T19n0961_001:0333c16": "昧耶印。若諸佛子欲得即身成佛。當修此觀。",
    "T19n0961_001:0333c17": "能使凡夫父母所生身即成佛身。即向本尊",
    "T19n0961_001:0333c18": "如意寶珠王。結法界塔婆印。謂二手虛心合",
    "T19n0961_001:0333c19": "掌。八指為寶形即成密印。觀阿字門一切智",
    "T19n0961_001:0333c20": "慧廣大清淨門。隨字身量內外廣博。同等虛",
    "T19n0961_001:0333c21": "空無分別心。黃白二色光明徹照地輪妙體。",
    "T19n0961_001:0333c22": "離諸境界。意生作業攝持有情。安住心王同",
    "T19n0961_001:0333c23": "虛空相。成就一切上品悉地縛(無可切)字門入內",
    "T19n0961_001:0333c24": "心為曼陀羅加持自身。大日雪色徹妙水輪。",
    "T19n0961_001:0333c25": "加持自身離諸垢過門。囉(彈舌呼)字門自體清",
    "T19n0961_001:0333c26": "淨。無垢門。迦(爾羅切)字門因業離遍一切法遠",
    "T19n0961_001:0333c27": "離諸垢度生死門。欠字門大空無生加持自",
    "T19n0961_001:0333c28": "體安住法界無有戲論門。無二行相門。於閑",
    "T19n0961_001:0333c29": "靜處縱廣四肘。淨治其地如護摩標式。四門",
    "T19n0961_001:0334a01": "中圓三十二葉七寶蓮華臺上安置如意寶珠",
    "T19n0961_001:0334a02": "王菩薩。放光照耀。六道有情遇斯光者捨是",
    "T19n0961_001:0334a03": "身。後證得不壞金剛三昧。安住覺王普賢聖",
    "T19n0961_001:0334a04": "位。一切如來十六大菩薩摩頂授記。金剛界",
    "T19n0961_001:0334a05": "遍照如來。常伸右手摩頂授記受佛寶冠。壽",
    "T19n0961_001:0334a06": "命一劫不捨於身。得見彌勒如來。壽終之後。",
    "T19n0961_001:0334a07": "即得往生無量壽佛極樂國土。",
    "T19n0961_001:0334a08": "悉地成就品第七",
    "T19n0961_001:0334a09": "佛告虛空藏菩薩摩訶薩言。若諸有情。每日",
    "T19n0961_001:0334a10": "晨朝對寶珠王像。念根本呪及灌頂印一千",
    "T19n0961_001:0334a11": "八十遍。除滅無始一切根本罪淨除業障海。",
    "T19n0961_001:0334a12": "得成就大悉地法。捨此身已往生西方安樂",
    "T19n0961_001:0334a13": "國土上品蓮臺。證得無生不空王三摩地。遊",
    "T19n0961_001:0334a14": "歷十方金剛界會。禮拜承仕大日如來。若有",
    "T19n0961_001:0334a15": "善男子善女人。欲求現生最上悉地。從後夜",
    "T19n0961_001:0334a16": "時至明晨時。從日沒時至三更時。行斯法要",
    "T19n0961_001:0334a17": "相續不絕。經於千日消滅五逆重罪。一切悉",
    "T19n0961_001:0334a18": "地決定成辦。一切意願速得成就。",
    "T19n0961_001:0334a19": "佛復告大虛空藏菩薩言。若諸有情行此法",
    "T19n0961_001:0334a20": "者。世出世間一切法門速皆圓滿。亦得世間",
    "T19n0961_001:0334a21": "一切無畏尊貴富饒。為諸國王王子大臣。得",
    "T19n0961_001:0334a22": "令愛敬尊重讚嘆無有勝計。持是行者則得",
    "T19n0961_001:0334a23": "成辦一切諸願。降伏一切諸魔怨敵業障報",
    "T19n0961_001:0334a24": "障一切諸病即時消滅。是故行者常應持念",
    "T19n0961_001:0334a25": "禮拜供養。諸佛真身馱都權現如意寶珠王",
    "T19n0961_001:0334a26": "乃至天上大海龍宮寶藏大摩尼珠王。菩薩",
    "T19n0961_001:0334a27": "摩訶薩心不廢亂。即得成就一切悉地。現生",
    "T19n0961_001:0334a28": "證得吽迦羅心摩訶縛日羅身。",
    "T19n0961_001:0334a29": "佛復告言若有善男子善女人。欲成無上大",
    "T19n0961_001:0334b01": "菩提果及求無邊福智成就。即向空中第三",
    "T19n0961_001:0334b02": "禪頂大梵天王安置寶塔如來頂骨。結印誦",
    "T19n0961_001:0334b03": "明速得成就。若諸有情欲求福德壽命長遠。",
    "T19n0961_001:0334b04": "即向地底堅牢地神安置如來炭土。寶瓶。行",
    "T19n0961_001:0334b05": "此法者速成悉地。汝等當知是二寶珠是即",
    "T19n0961_001:0334b06": "真性祕密寶珠。勸請供養一切所求無上悉",
    "T19n0961_001:0334b07": "地。必得成就。",
    "T19n0961_001:0334b08": "護摩品第八",
    "T19n0961_001:0334b09": "爾時佛告虛空藏菩薩言。若諸有情欲得剎",
    "T19n0961_001:0334b10": "帝利位。持白麻仁粳米小豆酥密乳酪行護",
    "T19n0961_001:0334b11": "摩者。其國王甚大歡喜讓與帝位。后妃王子",
    "T19n0961_001:0334b12": "亦復如是。若見曼拏羅如意珠王。速蠲淨除",
    "T19n0961_001:0334b13": "阿鼻業報四重五逆誹謗正法一切惡業。一",
    "T19n0961_001:0334b14": "切劇苦悉皆除滅。更不重五逆惡趣身。常居",
    "T19n0961_001:0334b15": "勝位八萬四千執金剛夜叉十地金剛陀羅尼",
    "T19n0961_001:0334b16": "菩薩六十八千持明神仙晝夜守護。常為伴",
    "T19n0961_001:0334b17": "侶。若命終之後。必生勝妙金剛手大悉地宮。",
    "T19n0961_001:0334b18": "即為真言大持明仙。十六菩薩以為兄弟。",
    "T19n0961_001:0334b19": "爾時如來說護摩印曰。即以左手頭指大母",
    "T19n0961_001:0334b20": "指相縛。直伸中指無名指。向掌作拳。以印當",
    "T19n0961_001:0334b21": "胸。右手頭指中指大母指拍珠。以一切如來",
    "T19n0961_001:0334b22": "金剛摩尼身大灌頂印言。即聲誦呪作護摩",
    "T19n0961_001:0334b23": "法。一切事業皆令成就。則是三部諸尊極祕",
    "T19n0961_001:0334b24": "無上密印及祕密明。我今即為一切有情廣",
    "T19n0961_001:0334b25": "宣說之。汝虛空藏受持是法流通世間。普令",
    "T19n0961_001:0334b26": "利益末世有情。",
    "T19n0961_001:0334b27": "爾時虛空藏菩薩摩訶薩受誠實語。願垂加",
    "T19n0961_001:0334b28": "持。佛言善哉善哉。如汝所願守護正法。莫令",
    "T19n0961_001:0334b29": "失墜。",
    "T19n0961_001:0334c01": "爾時虛空藏菩薩金剛手菩薩觀自在菩薩",
    "T19n0961_001:0334c02": "等。而說偈言。",
    "T19n0961_001:0334c03": "　善哉善哉大調御　　雨寶利益諸有情",
    "T19n0961_001:0334c04": "　善哉善哉大丈夫　　演說祕密利生類",
    "T19n0961_001:0334c05": "　善哉善哉大日輪　　照耀黑暗得光明",
    "T19n0961_001:0334c06": "　善哉善哉大師子　　噉食一切諸惡魔",
    "T19n0961_001:0334c07": "　唯願大日遍照尊　　開示悟入般若法",
    "T19n0961_001:0334c08": "　我等歸依遍智者　　證得佛果利群生",
    "T19n0961_001:0334c09": "屬累品第九",
    "T19n0961_001:0334c10": "爾時大梵天王帝釋天王四大天王魔醯首羅",
    "T19n0961_001:0334c11": "天王娑竭羅龍王無熱惱池龍王大辯才天女",
    "T19n0961_001:0334c12": "大吉祥天女及寶藏天女等。即從座起頂禮",
    "T19n0961_001:0334c13": "佛足。而白佛言。我等眷屬守護行者。如守眼",
    "T19n0961_001:0334c14": "睛如護身命。衛護祕密真言教法。流通世間",
    "T19n0961_001:0334c15": "令不斷絕。唯願世尊加被養育我等眷屬。為",
    "T19n0961_001:0334c16": "報如來深重恩德。發誠實語願垂加持佛言",
    "T19n0961_001:0334c17": "善哉善哉。如汝所願守護正法。莫令失墜。",
    "T19n0961_001:0334c18": "爾時遍照光明釋迦牟尼佛。說是如意寶珠",
    "T19n0961_001:0334c19": "頓成悉地法已。以千輻輪兩足尊行步雲上。",
    "T19n0961_001:0334c20": "還大雪山曼殊師利神仙窟中。",
    "T19n0961_001:0334c21": "爾時無熱惱池龍王宮中六種震動。一切大",
    "T19n0961_001:0334c22": "眾皆大歡喜。信受奉行。",
    "T19n0961_001:0334c23": "如意寶珠轉輪祕密現身成佛金輪呪王經"
}