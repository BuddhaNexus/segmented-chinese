{
    "X71n1414_004:0333c13": "了菴和尚語錄卷第四",
    "X71n1414_004:0333c15": "舉古",
    "X71n1414_004:0333c16": "參學比丘　祖杲　得度　等編",
    "X71n1414_004:0333c17": "舉德山示眾云。今夜不答話。問話者三十棒。時有僧",
    "X71n1414_004:0333c18": "出禮拜。山便打。僧云。某甲話也未問。山云你是甚處",
    "X71n1414_004:0333c19": "人。僧云。新羅人。山云。未跨船舷。好與三十棒。法眼云。",
    "X71n1414_004:0333c20": "大小德山。話作兩橛。圓明云。大小德山。龍頭蛇尾。雪",
    "X71n1414_004:0333c21": "竇云。二老宿雖善裁長補短。拾重從輕。要見德山。亦",
    "X71n1414_004:0333c22": "未可在。何故。德山大似握閫外威權。有當斷不斷不",
    "X71n1414_004:0333c23": "招其亂底劍。諸人要識新羅僧麼。只是撞著露柱底",
    "X71n1414_004:0333c24": "瞎漢。",
    "X71n1414_004:0334a01": "師云。總謂德山勾賊破家。者僧把髻投衙。法眼圓",
    "X71n1414_004:0334a02": "明。據案結欵。雪竇扶強抑弱。逐惡隨邪。如斯理論。",
    "X71n1414_004:0334a03": "要契他古人。直是白雲萬里。當時者僧。若是箇漢。",
    "X71n1414_004:0334a04": "見他道今夜不答話。珍重便行。非唯坐斷德山。抑",
    "X71n1414_004:0334a05": "且光揚宗眼。",
    "X71n1414_004:0334a06": "舉雪峯普請次。自負一束藤。路逢一僧。峯便拋下。僧",
    "X71n1414_004:0334a07": "方擬取。峯便蹈倒。歸舉似長生。乃云。我今日蹈者僧",
    "X71n1414_004:0334a08": "快。生云。和尚替者僧入涅槃堂始得。峯便休去。雪豆",
    "X71n1414_004:0334a09": "云。長生大似東家人死。西家助哀。也好與一蹈。",
    "X71n1414_004:0334a10": "師云。雪峯是則下坡不走。快便難逢。若不是長生。",
    "X71n1414_004:0334a11": "未免勞而無功。雖然。且道。雪峯一蹈。何似雪豆一",
    "X71n1414_004:0334a12": "蹈。",
    "X71n1414_004:0334a13": "舉百丈再參馬祖侍立次。祖以目視禪床角拂子。丈",
    "X71n1414_004:0334a14": "云。即此用離此用。祖云。爾他後開兩片皮。將何為人。",
    "X71n1414_004:0334a15": "丈取拂子竪起。祖云。即此用離此用。丈掛拂子於舊",
    "X71n1414_004:0334a16": "處。祖便喝。百丈直得三日耳聾。雪豆云。奇怪諸禪德。",
    "X71n1414_004:0334a17": "如今列其派者甚多。究其源者極少。總道百丈於喝",
    "X71n1414_004:0334a18": "下大悟。還端的也無。然刁刀相似。魚魯參差。若是明",
    "X71n1414_004:0334a19": "眼漢。瞞他一點不得。只如馬祖道。爾他後開兩片皮。",
    "X71n1414_004:0334a20": "將何為人。百丈竪起拂子。為復如蟲禦木。為復啐啄",
    "X71n1414_004:0334a21": "同時。諸人要會三日耳聾麼。大冶精金。應無變色。",
    "X71n1414_004:0334a22": "師云。精金百煉。要資本分鉗鎚。苟非三日耳聾。爭",
    "X71n1414_004:0334a23": "見賈增十倍。刁刀相似。魚魯參差。萬古碧潭空界",
    "X71n1414_004:0334a24": "月。再三撈漉始應知。",
    "X71n1414_004:0334b01": "舉崇壽指凳子云。識得凳子。周帀有餘。雲門云。識得",
    "X71n1414_004:0334b02": "凳子。天地懸殊。雪豆云。澤廣藏山。理能伏豹。",
    "X71n1414_004:0334b03": "師云。驢揀濕處尿。",
    "X71n1414_004:0334b04": "舉永嘉到六祖。遶禪床三帀。振錫一下。卓然而立。祖",
    "X71n1414_004:0334b05": "云。夫沙門具三千威儀。八萬細行。大德從何方而來。",
    "X71n1414_004:0334b06": "生大我慢。雪豆喝云。當時若下得者一喝。免見龍頭",
    "X71n1414_004:0334b07": "蛇尾。又再舉遶禪床三帀。振錫一下。卓然而立。代祖",
    "X71n1414_004:0334b08": "師云。未到曹溪。與爾三十棒了也。",
    "X71n1414_004:0334b09": "師云。大小雪豆。續鳧截鶴。夷岳盈壑。不妨好手。據",
    "X71n1414_004:0334b10": "令而行。好與二十棒。何故。曹溪波浪如相似。無限",
    "X71n1414_004:0334b11": "平人被陸沉。",
    "X71n1414_004:0334b12": "舉仰山指雪師子云。還有過得此色者麼。雲門云。當",
    "X71n1414_004:0334b13": "時便與推倒。雪竇云。只解推倒不能扶起。",
    "X71n1414_004:0334b14": "師云。雲門推倒。雪竇扶起。直饒過得此色。也未是",
    "X71n1414_004:0334b15": "金毛師子。",
    "X71n1414_004:0334b16": "舉香嚴垂語云。如人上樹。口衘樹枝。手不攀枝。脚不",
    "X71n1414_004:0334b17": "蹈枝。樹下忽有問。如何是祖師西來意。不對則違他",
    "X71n1414_004:0334b18": "所問。對則喪身失命。當恁麼時。作麼生即是。有虎頭",
    "X71n1414_004:0334b19": "上座云。上樹即不問。未上樹請和尚道。香嚴呵呵大",
    "X71n1414_004:0334b20": "笑。雪竇云。樹上道即易。樹下道即難。老僧上樹也。致",
    "X71n1414_004:0334b21": "將一問來。",
    "X71n1414_004:0334b22": "師云。香嚴用盡神通。不消虎頭一拶。便乃四稜塌",
    "X71n1414_004:0334b23": "地。雪竇縱有生機。也只扶他不起。",
    "X71n1414_004:0334b24": "舉僧問魯祖。如何是不言言。祖云。爾口在什麼處。僧",
    "X71n1414_004:0334c01": "云。某甲無口。祖云。將什麼喫飯。僧無語。雪竇云。好劈",
    "X71n1414_004:0334c02": "脊便棒。者般漢開口了合不得。合口了開不得。",
    "X71n1414_004:0334c03": "師云。者僧貪觀白浪。失却手橈。若是箇漢。待他道",
    "X71n1414_004:0334c04": "你口在什麼處。便與掀倒禪床。非唯魯祖高竪降",
    "X71n1414_004:0334c05": "旗。且免雪豆馬後喝節。",
    "X71n1414_004:0334c06": "舉僧問雪峯。古澗寒泉時如何。峯云。瞪目不見底。僧",
    "X71n1414_004:0334c07": "云。飲者如何。峯云。不從口入。僧舉似趙州。州云。不可",
    "X71n1414_004:0334c08": "從鼻孔裡入。僧却問趙州。古澗寒泉時如何。州云。苦。",
    "X71n1414_004:0334c09": "僧云。飲者如何。州云。死。雪峯聞舉云。趙州古佛。從此",
    "X71n1414_004:0334c10": "不答話。雪竇云。眾中總道。雪峯不出者僧問頭。所以",
    "X71n1414_004:0334c11": "趙州不肎。如斯話會。深屈古人。雪竇即不然。斬釘截",
    "X71n1414_004:0334c12": "鐵。本分宗師。就下平高。難為作者。",
    "X71n1414_004:0334c13": "師云。雪峯一期答話。不知爬著趙州痒處。趙州忍",
    "X71n1414_004:0334c14": "俊不禁。不覺劄著雪峯痛處。痛處痒痒處痛。一時",
    "X71n1414_004:0334c15": "移在雪竇身上。且道。者僧還曾夢見也無。",
    "X71n1414_004:0334c16": "舉僧問西堂。有問有答。賓主歷然。無問無答時如何。",
    "X71n1414_004:0334c17": "堂云。怕爛却去那。僧問長慶。有問有答。賓主歷然。無",
    "X71n1414_004:0334c18": "問無答時如何。慶云。相逢盡道休官去。林下何曾見",
    "X71n1414_004:0334c19": "一人。雪竇云。何不與本分草料。",
    "X71n1414_004:0334c20": "師云。三頭兩面得人憎。有問靈岩。有問有答。賓主",
    "X71n1414_004:0334c21": "歷然。無問無答時如何。只向他道。甕裡何曾走却",
    "X71n1414_004:0334c22": "鼈。",
    "X71n1414_004:0334c23": "舉臨濟示眾云。我於先師處。三度問佛法的的大意。",
    "X71n1414_004:0334c24": "三度喫六十拄杖。如蒿枝拂相似。如今再思一頓。誰",
    "X71n1414_004:0335a01": "為下手。時有僧出云。某甲下手。濟拈棒度與。僧擬接。",
    "X71n1414_004:0335a02": "濟便打。雪竇云。臨濟放處較危。收來太速。",
    "X71n1414_004:0335a03": "師云。說什麼放去較危。收來太速。須知臨濟有陷",
    "X71n1414_004:0335a04": "虎之機。者僧未具透關眼。待他道再思一頓。誰為",
    "X71n1414_004:0335a05": "下手。便與掀倒禪床。非唯坐斷者老漢咽喉。抑且",
    "X71n1414_004:0335a06": "出身有路。",
    "X71n1414_004:0335a07": "舉欽山一日上堂。竪起拳又開云。開即為掌。五指參",
    "X71n1414_004:0335a08": "差。復握云。如今為拳。必無高下。還有商量也無。一僧",
    "X71n1414_004:0335a09": "出眾竪起拳。山云。你只是箇無開合漢。雪竇云。雪竇",
    "X71n1414_004:0335a10": "即不然。乃竪起拳云。握則為拳。有高有下。復開云。開",
    "X71n1414_004:0335a11": "則為掌。無黨無偏。且道。放開為人好。把定為人好。開",
    "X71n1414_004:0335a12": "也造車。握也合轍。若謂閉門造車。出門合轍。我也知。",
    "X71n1414_004:0335a13": "你向鬼窟裡作活計。",
    "X71n1414_004:0335a14": "師云。展也不是掌。握也不是拳。兩頭俱坐斷。一劍",
    "X71n1414_004:0335a15": "倚天寒。且道。還有為人處也無。喝。西風吹渭水。落",
    "X71n1414_004:0335a16": "葉滿長安。",
    "X71n1414_004:0335a17": "舉僧問睦州。高揖釋迦。不拜彌勒時如何。州云。昨日",
    "X71n1414_004:0335a18": "有人問。趕出了也。僧云。和尚恐某甲不實那。州云。拄",
    "X71n1414_004:0335a19": "杖不在。苕帚柄聊與三十。雪竇云。睦州只有受璧之",
    "X71n1414_004:0335a20": "心。且無割城之意。",
    "X71n1414_004:0335a21": "師云。雪竇與麼批判。深屈古人。山僧道。睦州和柈",
    "X71n1414_004:0335a22": "托出。只是罕遇知音。",
    "X71n1414_004:0335a23": "舉棗樹問僧。近離甚處。僧云。漢國。樹云。漢國天子。還",
    "X71n1414_004:0335a24": "重佛法也無。僧云。賴遇問著某甲。問著別人即禍生。",
    "X71n1414_004:0335b01": "樹云。作箇什麼。僧云。人尚不見有。何佛法可重。樹云。",
    "X71n1414_004:0335b02": "闍梨受戒多少時。僧云。二十夏。樹云。大好不見有人。",
    "X71n1414_004:0335b03": "便打。雪竇云。者僧棒即喫。要且去不再來。棗樹令雖",
    "X71n1414_004:0335b04": "行。爭奈無風起浪。",
    "X71n1414_004:0335b05": "師云。者僧句裡藏鋒。棗樹棒頭有眼。說什麼去不",
    "X71n1414_004:0335b06": "再來。直須棒了出院。",
    "X71n1414_004:0335b07": "舉趙州問婆子。什麼處去。婆云。偷趙州笋去。州云。忽",
    "X71n1414_004:0335b08": "遇趙州時如何。婆便掌。州休去。雪竇云。好掌。更下兩",
    "X71n1414_004:0335b09": "掌也。無勘處。",
    "X71n1414_004:0335b10": "師云。將謂胡須赤。更有赤須胡。",
    "X71n1414_004:0335b11": "舉保壽開堂。三聖推出一僧。保壽便打。三聖云。恁麼",
    "X71n1414_004:0335b12": "為人。瞎却鎮州一城人眼去在。壽下座。便歸方丈。雪",
    "X71n1414_004:0335b13": "竇云。保壽三聖。雖發明臨濟正法眼藏。要且只解無",
    "X71n1414_004:0335b14": "佛處稱尊。當時者僧。若是箇漢。纔被推出。便掀倒禪",
    "X71n1414_004:0335b15": "床。直饒保壽全機。也較三千里。",
    "X71n1414_004:0335b16": "師云。手眼通身。拳躍相副。保壽三聖。固是作家。若",
    "X71n1414_004:0335b17": "要發明臨濟正法眼藏。直是未在。雪竇道。者僧若",
    "X71n1414_004:0335b18": "是箇漢。便與掀倒禪床。不是射鵰手。徒說李將軍。",
    "X71n1414_004:0335b19": "舉僧問無業。如何是佛。業云。莫妄想。雪竇云。塞却鼻",
    "X71n1414_004:0335b20": "孔。又僧問馬大師。如何是佛。祖云。即心是佛。雪豆云。",
    "X71n1414_004:0335b21": "拄却舌頭。",
    "X71n1414_004:0335b22": "師云。塞却無業鼻孔。拄却馬師舌頭。還見雪豆麼。",
    "X71n1414_004:0335b23": "有意氣時添意氣。不風流處也風流。",
    "X71n1414_004:0335b24": "舉德山因廓侍者問。從上諸聖。向什麼處去。山云。作",
    "X71n1414_004:0335c01": "麼作麼。廓云。勅點飛龍馬。跛鼈出頭來。山便休去。至",
    "X71n1414_004:0335c02": "來日。山浴出。廓過茶與山。山撫廓背一下云。昨日公",
    "X71n1414_004:0335c03": "案。作麼生。廓云。者老漢。今日方始瞥地。雪竇云。然精",
    "X71n1414_004:0335c04": "金百煉。須要本分鉗鎚。德山既以己妨人。者僧還同",
    "X71n1414_004:0335c05": "受屈。以拄杖一畫云。適來公案且置。從上諸聖。什麼",
    "X71n1414_004:0335c06": "處去。大眾擬議。一時打趂。",
    "X71n1414_004:0335c07": "師云。德山固是作家爐鞴。本分鉗鎚。爭奈廓侍者。",
    "X71n1414_004:0335c08": "鍛過了底金。從他以己妨人。畢竟無屈可受。靈岩",
    "X71n1414_004:0335c09": "與麼批判。莫有為雪竇作主者麼。",
    "X71n1414_004:0335c10": "舉保福簽瓜次。太原孚上座到來。保福云。道得與你",
    "X71n1414_004:0335c11": "瓜喫。孚云。把將來。福度瓜一片與孚。孚接得便行。雪",
    "X71n1414_004:0335c12": "竇云。雖是死蛇。解弄也活。誰是好手者。試請辨看。",
    "X71n1414_004:0335c13": "師云。猛虎口中奪食。飢鷹爪下分餐。太原較些子。",
    "X71n1414_004:0335c14": "保福若具奔流度刃底手。待伊擬接。便與拋向背",
    "X71n1414_004:0335c15": "後。看他把什麼蛇弄。",
    "X71n1414_004:0335c16": "舉南泉示眾云。道非物外。物外非道。趙州出問。如何",
    "X71n1414_004:0335c17": "是物外道。泉便打。州云。和尚莫錯打某甲。向後錯打",
    "X71n1414_004:0335c18": "人去在。泉云。龍蛇易辨。衲子難謾。雪豆云。趙州如龍",
    "X71n1414_004:0335c19": "無角似蛇有足。當時不管盡法無民。直須喫棒了趂",
    "X71n1414_004:0335c20": "出。",
    "X71n1414_004:0335c21": "師云。趙州物外相從。善能回互。南泉棒頭有準。收",
    "X71n1414_004:0335c22": "放自由。雪竇雖欲盡令而行。未具辨龍蛇眼。",
    "X71n1414_004:0335c23": "舉洞山到雲門。門問。近離甚處。山云。查渡。門云。夏在",
    "X71n1414_004:0335c24": "甚處。山云。湖南報慈。門云。幾時離彼。山云。八月二十",
    "X71n1414_004:0336a01": "五。門云。放你三頓棒。山至來日。却上問訊云。昨日蒙",
    "X71n1414_004:0336a02": "和尚放三頓棒。不知過在甚處。門云。飯袋子。江西湖",
    "X71n1414_004:0336a03": "南。使與麼去。洞山於此大悟。雪竇云。雲門氣宇如王。",
    "X71n1414_004:0336a04": "拶著便氷消瓦解。當時若據令而行。子孫也未到斷",
    "X71n1414_004:0336a05": "絕。",
    "X71n1414_004:0336a06": "師云。雲門買帽相頭。雪竇因齋慶讚。諸人要見洞",
    "X71n1414_004:0336a07": "山麼。掀翻海岳求知己。撥亂乾坤見太平。",
    "X71n1414_004:0336a08": "舉馬祖因僧參。乃畫一圓相云。入也打。不入也打。僧",
    "X71n1414_004:0336a09": "便入。祖便打。僧云。和尚打某甲不得。祖靠拄杖休去。",
    "X71n1414_004:0336a10": "雪竇云。二俱不了。和尚打某甲不得。靠却拄杖。擬議",
    "X71n1414_004:0336a11": "不來。劈脊便打。",
    "X71n1414_004:0336a12": "師云。殺人刀活人劍。",
    "X71n1414_004:0336a13": "舉興化問克賓維那云。汝不久當為唱導之師。賓云。",
    "X71n1414_004:0336a14": "不入者保社。化云。會了不入。不會了不入。賓云。總不",
    "X71n1414_004:0336a15": "恁麼。化便打。乃云。克賓維那。法戰不勝。罸錢五貫。設",
    "X71n1414_004:0336a16": "饡飯一堂。至來日齋時。興化自白椎云。克賓維那。法",
    "X71n1414_004:0336a17": "戰不勝。不得喫飯。即便出院。雪豆云。克賓要承嗣興",
    "X71n1414_004:0336a18": "化。罸錢出院且置。却須索取者一頓棒始得。且問諸",
    "X71n1414_004:0336a19": "人。棒既喫了。作麼生索。雪竇要斷不平之事。今夜與",
    "X71n1414_004:0336a20": "克賓維那雪屈。以拄杖一時打散。",
    "X71n1414_004:0336a21": "師云。興化全師出征。克賓堅壁不戰。及乎力盡技",
    "X71n1414_004:0336a22": "窮。未免牽羊納璧。雪豆要斷不平。直為克賓雪屈。",
    "X71n1414_004:0336a23": "會麼。雖得一場榮。刖却一雙足。",
    "X71n1414_004:0336a24": "舉僧問長慶。眾手淘金。誰是得者。慶云。有伎倆者得。",
    "X71n1414_004:0336b01": "僧云。學人還得也無。慶云。大遠在。雪豆代者僧。當時",
    "X71n1414_004:0336b02": "便喝。復云。有伎倆者得。一手分付。有伎倆者不得。兩",
    "X71n1414_004:0336b03": "手分付。學人還得也無。蒼天蒼天。",
    "X71n1414_004:0336b04": "師云。長慶和柈托出。者僧當面蹉過。雪豆忍俊不",
    "X71n1414_004:0336b05": "禁。不免按牛頭喫草。今日忽有問靈岩。眾手淘金。",
    "X71n1414_004:0336b06": "誰是得者。只向他道。物見主眼卓竪。又問學人還",
    "X71n1414_004:0336b07": "得也無。答云。又爭怪得老僧。",
    "X71n1414_004:0336b08": "舉大慈示眾云。山僧不解答話。只是識病。時有僧出。",
    "X71n1414_004:0336b09": "大慈便歸方丈。雪竇云。大凡扶竪宗教。須辨箇得失。",
    "X71n1414_004:0336b10": "且大慈識病不答話。時有僧出。便歸方丈。雪竇識病",
    "X71n1414_004:0336b11": "不答話。或有僧出。劈脊便打。諸方識病不答話。有僧",
    "X71n1414_004:0336b12": "出。必然別有長處。敢有一箇動著。大唐天子只三人。",
    "X71n1414_004:0336b13": "師云。雪竇可使千古流芳。與且未得勦絕。若據山",
    "X71n1414_004:0336b14": "僧見處。直須打了拖出。何故。大海不宿死屍。",
    "X71n1414_004:0336b15": "舉趙州到黃檗。檗見來便閉却方丈門。州於法堂上",
    "X71n1414_004:0336b16": "叫云。救火救火。檗便出擒住云。道道。州云。賊過後張",
    "X71n1414_004:0336b17": "弓。雲竇云。直是好笑。笑須三十年。忽有箇衲僧問。雪",
    "X71n1414_004:0336b18": "竇笑箇什麼。笑賊過後張弓。",
    "X71n1414_004:0336b19": "師云。重門擊柝。黃檗過於隄防。齧鏃破關。趙州慣",
    "X71n1414_004:0336b20": "得其便。雖然兩不相傷。笑破雪竇鼻孔。",
    "X71n1414_004:0336b21": "舉僧問鏡清。學人未達其源。乞師方便。清云。是什麼",
    "X71n1414_004:0336b22": "源。僧云。其源。清云。若是其源。爭受方便。雪竇云。死水",
    "X71n1414_004:0336b23": "裡浸却。有什麼用處。侍者問。適來成褫伊。清云。無。侍",
    "X71n1414_004:0336b24": "者云。不成褫伊。清云。無。侍者云。和尚尊意如何。清云。",
    "X71n1414_004:0336c01": "一點水墨。兩處成龍。雪竇云。猶較些子。雪竇不是減",
    "X71n1414_004:0336c02": "鏡清威光。要與者僧相見。是什麼源。其源三十年後。",
    "X71n1414_004:0336c03": "與你三十棒。",
    "X71n1414_004:0336c04": "師云。鏡清一點水墨。兩處成龍。直得傾湫倒岳。雲",
    "X71n1414_004:0336c05": "黯長空。雪竇要減他威光。與者僧相見。且款款地。",
    "X71n1414_004:0336c06": "山僧見處也。要諸人共知。是什麼源。其源。劈脊便",
    "X71n1414_004:0336c07": "棒。直下悟去。裂破古今。",
    "X71n1414_004:0336c08": "舉僧問香林。如何是衲衣下事。林云。臘月火燒山。雪",
    "X71n1414_004:0336c09": "竇云。臘月燒山。萬種千般。翹松鶴冷。蹈雪人寒。達磨",
    "X71n1414_004:0336c10": "不會。大難大難。",
    "X71n1414_004:0336c11": "師云。大小香林。答話也不了。僧問衲衣下事。却云。",
    "X71n1414_004:0336c12": "臘月燒山。累及後代兒孫。築底分踈不下。有問山",
    "X71n1414_004:0336c13": "僧。如何是衲衣下事。只向他道。猶堪齋粥對賓客。",
    "X71n1414_004:0336c14": "也勝時人著錦衣。",
    "X71n1414_004:0336c15": "舉本仁示眾云。尋常不欲向聲前句後。鼓弄人家男",
    "X71n1414_004:0336c16": "女。何故。且聲不是聲。色不是色。時有僧問。如何是聲",
    "X71n1414_004:0336c17": "不是聲。仁云。喚作色得麼。僧云。如何是色不是色。仁",
    "X71n1414_004:0336c18": "云。喚作聲得麼。僧禮拜。仁云。且道。與你說。答你話。若",
    "X71n1414_004:0336c19": "人辯得。有箇入處。雪竇云。本仁也甚奇怪。要且貪觀",
    "X71n1414_004:0336c20": "天上。既非聲前句後。且作麼生入。",
    "X71n1414_004:0336c21": "師云。雪竇也甚奇怪。既非聲前句後。作麼生不入。",
    "X71n1414_004:0336c22": "舉雲門示眾云。世尊生下。一手指天。一手指地。周行",
    "X71n1414_004:0336c23": "七步。目顧四方云。天上天下。唯吾獨尊。當時若見。一",
    "X71n1414_004:0336c24": "棒打殺與狗子喫却。貴圖天下太平。雪竇云。便與掀",
    "X71n1414_004:0337a01": "倒禪床。",
    "X71n1414_004:0337a02": "師云。老胡傍若無人。雲門一棒打著。雪竇掀倒禪",
    "X71n1414_004:0337a03": "床。正是助桀為虗。",
    "X71n1414_004:0337a04": "舉國師三喚侍者。雪竇云。點即不到。侍者三應。雪豆",
    "X71n1414_004:0337a05": "云。到即不點。將謂吾孤負汝。誰知汝孤負吾。雪豆云。",
    "X71n1414_004:0337a06": "謾雪竇不得。雲門云。作麼生是國師孤負侍者處。會",
    "X71n1414_004:0337a07": "得也是無端。雪竇云。元來不會。門云。作麼生是侍者",
    "X71n1414_004:0337a08": "孤負國師處。粉骨碎身未報得。雪竇云。無端無端。",
    "X71n1414_004:0337a09": "師云。有呼有應。盖是尋常。負汝負吾。翻成特地。雲",
    "X71n1414_004:0337a10": "門雲竇。不識好惡。吹毛求疵。拈拄杖畫一畫云。當",
    "X71n1414_004:0337a11": "門不用栽荊棘。後代兒孫惹著衣。",
    "X71n1414_004:0337a12": "復舉僧問投子。國師三喚侍者。意旨如何。投子云。抑",
    "X71n1414_004:0337a13": "逼人作麼。雲竇云。垛跟漢。僧問興化。化云。一盲引眾",
    "X71n1414_004:0337a14": "盲。雪竇云。端的瞎。僧問玄沙。沙云。侍者却會。雪豆云。",
    "X71n1414_004:0337a15": "停囚長智。僧問趙州。州云。如人暗中書字。字雖不成。",
    "X71n1414_004:0337a16": "文彩已彰。雪豆便喝。僧問雪豆。豆便打。也要諸方檢",
    "X71n1414_004:0337a17": "點。乃成頌云。師資會遇意非輕。無事相將草裡行。負",
    "X71n1414_004:0337a18": "汝負吾人莫問。任從天下競頭爭。",
    "X71n1414_004:0337a19": "師云。雪竇若無後語。蹉過國師。有僧問。國師三喚",
    "X71n1414_004:0337a20": "侍者。意旨如何。師云。年老心孤。復成一頌。國師年",
    "X71n1414_004:0337a21": "老覺心孤。三度頻將侍者呼。饒你粉身并碎骨。不",
    "X71n1414_004:0337a22": "和酬得此恩無。",
    "X71n1414_004:0337a23": "舉僧問智門。如何是佛。門云。蹈破草鞋赤脚走。僧云。",
    "X71n1414_004:0337a24": "如何是佛向上事。門云。拄杖頭上挑日月。雪竇云。千",
    "X71n1414_004:0337b01": "兵易得。一將難求。",
    "X71n1414_004:0337b02": "師云。驢作驢鳴。犬作犬吠。",
    "X71n1414_004:0337b03": "舉師祖問南泉。摩尼珠人不識。如來藏裡親收得。如",
    "X71n1414_004:0337b04": "何是如來藏。泉云。王老師與汝往來者是藏。雪竇云。",
    "X71n1414_004:0337b05": "草裡漢。祖云。不往不來者。泉云。亦是藏。雪竇云。雪上",
    "X71n1414_004:0337b06": "加霜。祖云。如何是珠。雪竇云。險。百尺竿頭作伎倆。不",
    "X71n1414_004:0337b07": "是好手。者裡著得箇眼。賓主互換。便能深入虎穴。或",
    "X71n1414_004:0337b08": "不漝麼。縱饒師祖悟去。也是龍頭蛇尾漢。",
    "X71n1414_004:0337b09": "師云。南泉入草求人。雪竇橫身虎穴。且道。師祖悟",
    "X71n1414_004:0337b10": "去。畢竟承誰恩力。者裡著得箇眼。便見頭正尾正。",
    "X71n1414_004:0337b11": "舉雪峯因僧禮拜。峯打五棒。僧云。某甲有什麼過。峯",
    "X71n1414_004:0337b12": "又打五棒。雪竇云。雪竇不曾與人葛藤。前五棒日照",
    "X71n1414_004:0337b13": "天臨。後五棒雲騰致雨。你若辨得。也好與五棒。",
    "X71n1414_004:0337b14": "師云。什麼處得者消息來。山僧道。前五棒是騎虎",
    "X71n1414_004:0337b15": "頭。後五棒是收虎尾。若人辨得。領取雪竇五棒。不",
    "X71n1414_004:0337b16": "干山僧事。",
    "X71n1414_004:0337b17": "舉馬大師令智藏馳書上徑山。山接書開見一圓相。",
    "X71n1414_004:0337b18": "乃於中。下一點封回。國師聞舉云。欽師猶被馬師惑。",
    "X71n1414_004:0337b19": "雪竇云。徑山被惑且致。若將呈似國師。別作箇什麼",
    "X71n1414_004:0337b20": "伎倆。免被惑去。有老宿云。當時坐却便休。亦有道。但",
    "X71n1414_004:0337b21": "與畫被。若與麼。只是不識羞。敢謂天下老師。各具金",
    "X71n1414_004:0337b22": "剛眼睛。廣作神通變化。還免得麼。雪竇見處。也要諸",
    "X71n1414_004:0337b23": "人共知。只者馬師當時畫出。早自惑了也。",
    "X71n1414_004:0337b24": "師云。欽師被惑。國師被惑。天下老師被惑。至於馬",
    "X71n1414_004:0337c01": "師自惑。雪竇無不檢點得出。且道。雪竇還免得麼。",
    "X71n1414_004:0337c02": "山僧到此。大似醒人看醉人。不覺手舞足蹈。喝一",
    "X71n1414_004:0337c03": "喝。",
    "X71n1414_004:0337c04": "舉鏡清問僧。趙州喫茶去。你作麼生會。僧便出去。清",
    "X71n1414_004:0337c05": "云。邯鄲學唐步。雪竇云。者僧不是邯鄲人。為什麼學",
    "X71n1414_004:0337c06": "唐步。若辯得出。與你茶喫。",
    "X71n1414_004:0337c07": "師云。鏡清親見者僧。是邯鄲人。雪竇因什麼道不",
    "X71n1414_004:0337c08": "是。拈拄杖畫一畫云。有口不得茶喫者多。",
    "X71n1414_004:0337c09": "舉僧問雲門。如何是法身向上事。門云。向上與你道",
    "X71n1414_004:0337c10": "即不難。作麼生會法身。僧云。請和尚鑒。云鑑即且置。",
    "X71n1414_004:0337c11": "作麼生會法身。僧云。與麼與麼。云者箇是長連床上",
    "X71n1414_004:0337c12": "學得底。我且問你。法身還喫飯麼。僧無語。雪竇云。將",
    "X71n1414_004:0337c13": "成九仞之山。不進一簣之土。過在什麼處。",
    "X71n1414_004:0337c14": "師云。若論戰也。箇箇力在轉處。者僧眨得眼來。槍",
    "X71n1414_004:0337c15": "頭早在雲門手裡。直得上天無路。入地無門。雪竇",
    "X71n1414_004:0337c16": "更要進土在。還委悉麼。箭穿紅日影。須是射鵰人。",
    "X71n1414_004:0337c17": "舉趙州訪茱萸。纔上法堂。萸云。看箭。州亦云。看箭。萸",
    "X71n1414_004:0337c18": "云。過。州云。中。雪竇云。二俱作家。蓋是茱萸趙州。二不",
    "X71n1414_004:0337c19": "作家。箭鋒不相拄。直饒齊發齊中。也是射垛漢。",
    "X71n1414_004:0337c20": "師云。二老宿。爾我同氣。情均天倫。自然手眼相似。",
    "X71n1414_004:0337c21": "雪竇云。直饒齊發齊中。也只是射垛漢。看則有分。",
    "X71n1414_004:0337c22": "舉普化與臨濟。一日同赴施主齋。濟問。毛吞巨海。芥",
    "X71n1414_004:0337c23": "納須彌。為復神通妙用。為復法爾如然。化躍倒飯床。",
    "X71n1414_004:0337c24": "濟云。太麤生。化云。者是甚所在。說麤說細。濟休去。來",
    "X71n1414_004:0338a01": "日又同赴一施主齋。濟復問。今日供養。何似昨日。化",
    "X71n1414_004:0338a02": "又躍倒飯床。濟云。太麁生。化云。瞎漢。佛法說甚麼麁",
    "X71n1414_004:0338a03": "細。濟吐舌。雪豆云。兩箇老賊。喫飯也不了。好與二十",
    "X71n1414_004:0338a04": "棒。棒雖行。且那箇是正賊。",
    "X71n1414_004:0338a05": "師云。雪豆與麼道。也好與二十棒。且道。過在什麼",
    "X71n1414_004:0338a06": "處。不見道。正賊走却。邏蹤人喫棒。",
    "X71n1414_004:0338a07": "舉三角示眾云。若論此事。眨上眉毛。早是蹉過。麻谷",
    "X71n1414_004:0338a08": "出云。蹉過即不問。如何是此事。角云。蹉過。谷便掀倒",
    "X71n1414_004:0338a09": "禪床。角便打。雪豆云。兩箇有頭無尾漢。眉毛未曾眨",
    "X71n1414_004:0338a10": "上。說什麼此事蹉過。有僧問。眉毛為什麼不眨上。雪",
    "X71n1414_004:0338a11": "竇便打。",
    "X71n1414_004:0338a12": "師云。麻谷掀倒禪床。三角便打。作家作家。眉毛為",
    "X71n1414_004:0338a13": "什麼不眨上。雪竇便打。作家作家。前面作家。自是",
    "X71n1414_004:0338a14": "麻谷三角。後面作家。自是雪竇者僧。只今莫有欲",
    "X71n1414_004:0338a15": "知此事者麼。時有僧出。劈脊便打。復問云。作麼生",
    "X71n1414_004:0338a16": "是此事。僧擬議。師又打。擲下拄杖。分明記取。舉似",
    "X71n1414_004:0338a17": "作家。",
    "X71n1414_004:0338a18": "舉睦州喚僧。大德。僧回首。州云。擔板漢。雪竇云。睦州",
    "X71n1414_004:0338a19": "只具一隻眼。者僧喚既回頭。固甚却成擔板。",
    "X71n1414_004:0338a20": "師云。雪竇打失一隻眼。者僧喚既回首。却是睦州",
    "X71n1414_004:0338a21": "擔板。",
    "X71n1414_004:0338a22": "舉岩頭參德山。纔跨門便問。是凡是聖。德山便喝。岩",
    "X71n1414_004:0338a23": "頭便禮拜。洞山聞云。不是奯公。也大難承當。岩頭聞",
    "X71n1414_004:0338a24": "云。洞山老漢不識好惡。我當時一手擡一手搦。雪豆",
    "X71n1414_004:0338b01": "云。然則德山門下。草偃風行。要且不能塞斷人口。當",
    "X71n1414_004:0338b02": "時纔禮拜。劈脊便棒。非唯勦絕洞山。亦乃把定奯老。",
    "X71n1414_004:0338b03": "還會麼。李將軍有嘉聲在。不得封侯也是閒。",
    "X71n1414_004:0338b04": "師云。家肥生孝子。國覇有謀臣。雪竇云。然則德山",
    "X71n1414_004:0338b05": "門下。草偃風行。要且不能塞斷人口。當時纔禮拜。",
    "X71n1414_004:0338b06": "劈脊便打。非唯繅絕洞山。亦乃把定奯老。說得道",
    "X71n1414_004:0338b07": "理好。歸依佛法僧。",
    "X71n1414_004:0338b08": "舉巴陵示眾云。祖師道。不是風動。不是幡動。既不是",
    "X71n1414_004:0338b09": "風幡。向什麼處著。有人與祖師作主。出來與巴陵相",
    "X71n1414_004:0338b10": "見。雪竇云。風動幡動。既是風幡。向甚麼處著。有人與",
    "X71n1414_004:0338b11": "巴陵作主。出來與雪竇相見。",
    "X71n1414_004:0338b12": "師云。為他閑事長無明。",
    "X71n1414_004:0338b13": "舉則川與龐居士摘茶次。士云。法界不容身。師還見",
    "X71n1414_004:0338b14": "我麼。川云。若不是老師。洎答龐公話。士云。有問有答。",
    "X71n1414_004:0338b15": "蓋是尋常。川不管。士云。適來莫怪相借問麼。川亦不",
    "X71n1414_004:0338b16": "管。士云。者無禮儀漢。待我一一舉似明眼人去在。川",
    "X71n1414_004:0338b17": "拈茶籃便歸。雪竇云。則川只解把定封疆。不能同生",
    "X71n1414_004:0338b18": "同死。當時好與捋下幞頭。誰敢喚作龐居士。",
    "X71n1414_004:0338b19": "師云。說什麼捋下幞頭。當時便與一蹈蹈倒。莫道",
    "X71n1414_004:0338b20": "法界不容身。要且覔起處不可得。",
    "X71n1414_004:0338b21": "舉僧問雲門。一言道盡時如何。門云。裂破。雪竇彈指",
    "X71n1414_004:0338b22": "三下。",
    "X71n1414_004:0338b23": "師云。白雲萬里。",
    "X71n1414_004:0338b24": "舉僧問睦州。一言道盡時如何。州云。老僧在你鉢囊",
    "X71n1414_004:0338c01": "裡。雪竇呵呵大笑。",
    "X71n1414_004:0338c02": "師云。大蟲褁紙帽。",
    "X71n1414_004:0338c03": "舉本生以拄杖示眾云。我若拈起。爾便向未拈起時",
    "X71n1414_004:0338c04": "作道理。我若不拈起。爾便向拈起時作主宰。且道。老",
    "X71n1414_004:0338c05": "僧為人在什麼處。時有僧出云。不敢妄生節目。生云。",
    "X71n1414_004:0338c06": "也知闍梨不分外。僧云。低低處平之有餘。高高處觀",
    "X71n1414_004:0338c07": "之不足。生云。節目上。更生節目。僧無語。生云。掩鼻偷",
    "X71n1414_004:0338c08": "香。空招罪犯。雪竇云。者僧也善能切磋。爭奈弓折箭",
    "X71n1414_004:0338c09": "盡。然雖如此。且本生是作家宗師。拈起也天回地轉。",
    "X71n1414_004:0338c10": "應須拱手歸降。放下也草偃風行。必合全身遠害。還",
    "X71n1414_004:0338c11": "見本生為人處也無。復拈拄杖云。太平本是將軍致。",
    "X71n1414_004:0338c12": "不許將軍見太平。",
    "X71n1414_004:0338c13": "師云。伎倆不如帳樣。且道。本生拄杖。何似雪竇拄",
    "X71n1414_004:0338c14": "杖。若也辨得。天下橫行。其或未然。放在臥床頭。急",
    "X71n1414_004:0338c15": "要打老鼠。",
    "X71n1414_004:0338c16": "舉僧問雪峯。聲聞人見性。如夜見月。菩薩人見性。如",
    "X71n1414_004:0338c17": "晝見日。未審和尚見性如何。峯打三下。其僧復問岩",
    "X71n1414_004:0338c18": "頭。頭打三掌。雪竇云。應病設藥。且與三下。若據令而",
    "X71n1414_004:0338c19": "行。合打多少。",
    "X71n1414_004:0338c20": "師云。前三後三。應病與藥。據令而行。別有一著。顧",
    "X71n1414_004:0338c21": "侍者云。且道。是什麼一著。侍者擬議。便打出。",
    "X71n1414_004:0338c22": "舉太原孚上座參雪峯。至法堂上。顧視雪峯。便下看",
    "X71n1414_004:0338c23": "知事。雪竇云。一千五百人作家宗師。被孚上座一覰。",
    "X71n1414_004:0338c24": "便高竪降旗。孚至來日。入方丈云。昨日觸忤和尚。峯",
    "X71n1414_004:0339a01": "云。知是般事便休。雲竇云。果然。僧問雲門。作麼生是",
    "X71n1414_004:0339a02": "觸忤處。門便打。雪竇云。打得百千萬箇。有甚用處。直",
    "X71n1414_004:0339a03": "是盡大地人喫棒。方可扶竪雪峯。且道。太原孚具什",
    "X71n1414_004:0339a04": "麼眼。",
    "X71n1414_004:0339a05": "師云。眼眼相覰。心心相知。僧問雲門。作麼生是觸",
    "X71n1414_004:0339a06": "忤處。門便打。棒頭有眼明如日。雪竇云。打得百千",
    "X71n1414_004:0339a07": "萬箇。有甚用處。要識真金火裡看。",
    "X71n1414_004:0339a08": "舉安國問僧。得之於心。伊蘭作旃檀之樹。失之於旨。",
    "X71n1414_004:0339a09": "甘露乃蒺[卄/梨]之園。我要箇語。具得失兩意。僧竪起拳",
    "X71n1414_004:0339a10": "云。不可喚作拳頭。國云。只為喚作拳頭。雪竇云。無繩",
    "X71n1414_004:0339a11": "自縛漢。拳頭也不識。",
    "X71n1414_004:0339a12": "師云。我不似安國論得論失。一語兩意。拈拄杖。我",
    "X71n1414_004:0339a13": "此拄杖。能殺能活。活中有殺。殺中有活。或則殺活",
    "X71n1414_004:0339a14": "同時。或則殺活不同時。若善用去。世出世間。無法",
    "X71n1414_004:0339a15": "不備。便乃縱奪可觀。卷舒無礙。若用不得。總是無",
    "X71n1414_004:0339a16": "繩自縛。",
    "X71n1414_004:0339a17": "舉僧請益雲門玄沙三種病人話。門云。你禮拜著。僧",
    "X71n1414_004:0339a18": "禮拜起。門以拄杖便挃。僧退後。門云。你不是患盲。復",
    "X71n1414_004:0339a19": "喚近前來。僧近前。門云。你不是患聾。門云。還會麼。僧",
    "X71n1414_004:0339a20": "云不會。門云。你不是患啞。僧於此有省。雪竇便喝云。",
    "X71n1414_004:0339a21": "者盲聾瘖啞漢。若不是雲門。驢年去。如今有底。或拈",
    "X71n1414_004:0339a22": "槌竪拂不管。教近前又不來。還會麼。不應。諸方還奈",
    "X71n1414_004:0339a23": "何得麼。雪竇若不奈何。爾者一隊驢漢。又堪作箇什",
    "X71n1414_004:0339a24": "麼。以拄杖一時打趂。",
    "X71n1414_004:0339b01": "師云。玄沙點出三種證候。雲門一試九轉還丹。幸",
    "X71n1414_004:0339b02": "自可憐生。然而病久多變。雪竇早是不奈何。山僧",
    "X71n1414_004:0339b03": "今日。不免作死馬醫去也。竪起拂子召眾云。者裡",
    "X71n1414_004:0339b04": "悟去。合眼可見。塞耳可聞。閉口可說。三十年後。不",
    "X71n1414_004:0339b05": "得道佛法無靈驗。",
    "X71n1414_004:0339b06": "舉僧問香嚴。如何是王索仙陀婆。嚴云。過者邊求。雪",
    "X71n1414_004:0339b07": "竇云。鈍置殺人。僧問趙州。王索仙陀婆時如何。州曲",
    "X71n1414_004:0339b08": "躬叉手。雪竇云。索鹽奉馬。",
    "X71n1414_004:0339b09": "師云。雪竇只知有王索仙陀婆。不知蹉過二員古",
    "X71n1414_004:0339b10": "佛。有問山僧如何是王索仙陀婆。只向他道。退後",
    "X71n1414_004:0339b11": "退後。",
    "X71n1414_004:0339b12": "舉鼓山示眾云。若論此事。如一口劍。時有僧問。承和",
    "X71n1414_004:0339b13": "尚有言。若論此事。如一口劍。和尚是死屍。學人是死",
    "X71n1414_004:0339b14": "屍。如何是劍。山云。拖出者死屍著。僧應諾。歸衣鉢下。",
    "X71n1414_004:0339b15": "打疊便行。山至晚問首座。問話僧在否。座云。當時便",
    "X71n1414_004:0339b16": "去也。山云。好與二十棒。雪竇云。諸方老宿總道。鼓山",
    "X71n1414_004:0339b17": "失却一隻眼。殊不知重賞之下。必有勇夫。雖然如此。",
    "X71n1414_004:0339b18": "若子細點檢來。未免一時埋却。",
    "X71n1414_004:0339b19": "師云。吹毛在握。遍界氷霜。者僧忘軀。敢衝雪刃。可",
    "X71n1414_004:0339b20": "惜不斬作兩段。却向賊過後張弓。雪竇雖則一手",
    "X71n1414_004:0339b21": "擡一手搦。也只是箇舁死屍漢。",
    "X71n1414_004:0339b22": "舉睦州問武陵長老。了即毛吞巨海。始知大地一微",
    "X71n1414_004:0339b23": "塵。作麼生。云和尚問誰。云問長老。云何不領話。云我",
    "X71n1414_004:0339b24": "不領爾不領。雪竇云。墮也墮也。復云。者葛藤老漢。好",
    "X71n1414_004:0339c01": "與畫斷。拈拄杖云。什麼處去也。",
    "X71n1414_004:0339c02": "師云。赤洪崖打白洪崖。雪竇要畫斷者葛藤。墮也",
    "X71n1414_004:0339c03": "墮也。",
    "X71n1414_004:0339c04": "舉仰山坐次。大禪佛到。翹一足云。西天二十八祖亦",
    "X71n1414_004:0339c05": "如是。唐土六祖亦如是。和尚亦如是。某甲亦如是。山",
    "X71n1414_004:0339c06": "下禪床打四藤條。雪竇云。藤條未到折。因什麼。只打",
    "X71n1414_004:0339c07": "四下。須是箇斬釘截鐵漢始得。大禪佛後到霍山。自",
    "X71n1414_004:0339c08": "云。集雲峯下四藤條。天下大禪佛參。山云。打鐘著。禪",
    "X71n1414_004:0339c09": "便走。雪竇云。者漢見幾而作。爭奈有頭無尾。",
    "X71n1414_004:0339c10": "師云。小釋迦。不能把斷牢關。致令者漢擔四藤條。",
    "X71n1414_004:0339c11": "到處賣弄。不是霍山。幾被打破蔡州。雪竇云。藤條",
    "X71n1414_004:0339c12": "未到折。因甚麼。只打四下。識甚好惡。",
    "X71n1414_004:0339c13": "舉玄沙與天龍。入山見虎。龍云。前面是虎。沙云。是汝。",
    "X71n1414_004:0339c14": "雪竇云。要與人天為師。前面端的是虎。",
    "X71n1414_004:0339c15": "師云。天龍是虎。玄沙是汝。大小雪竇。要與人天為",
    "X71n1414_004:0339c16": "師。別作箇眼始得。",
    "X71n1414_004:0339c17": "舉南泉山下。有一菴主。行脚僧經過。謂菴主云。近日",
    "X71n1414_004:0339c18": "南泉和尚出世。何不去禮拜。主云。非但南泉。直饒千",
    "X71n1414_004:0339c19": "佛出世。亦不能去。泉聞令趙州去看。州見便禮拜。主",
    "X71n1414_004:0339c20": "不管。州從西過東。主亦不管。州又從東過西。主亦不",
    "X71n1414_004:0339c21": "管。州云。草賊大敗。拽下簾子便行。歸舉似南泉。泉云。",
    "X71n1414_004:0339c22": "從來疑著者漢。雪豆云。大小南泉趙州。被箇擔板漢",
    "X71n1414_004:0339c23": "勘破了也。",
    "X71n1414_004:0339c24": "師云。渾鋼打就。生鐵鑄成。雪竇云。大小南泉趙州。",
    "X71n1414_004:0340a01": "被箇擔板漢勘破。只知開口易。不覺舌頭長。敢謂",
    "X71n1414_004:0340a02": "天下宗師。不消此老一覰。",
    "X71n1414_004:0340a03": "舉僧問風穴。語默涉離微。如何通不犯。穴云。常憶江",
    "X71n1414_004:0340a04": "南三月裡。鷓鴣啼處百華香。雪竇云。曾有人問雪竇。",
    "X71n1414_004:0340a05": "對他道。劈腹剜心。又且如何。復云。因風吹火。別是一",
    "X71n1414_004:0340a06": "家。傷鼈恕龜。必應有主。",
    "X71n1414_004:0340a07": "師云。不涉離微。全超語默。鷓鴣啼處令人憶。劈腹",
    "X71n1414_004:0340a08": "剜心露一機。別是真人好消息。還見二老宿麼。拈",
    "X71n1414_004:0340a09": "起少林無孔笛。夜深吹過汨羅灣。",
    "X71n1414_004:0340a10": "舉岩頭。雲峯。欽山。到德山。欽問。天皇也漝麼道。龍潭",
    "X71n1414_004:0340a11": "也漝麼道。未審德山作麼生道。山云。爾試舉天皇龍",
    "X71n1414_004:0340a12": "潭底看。欽擬議。山便打。欽被打。歸延壽堂云。是即是。",
    "X71n1414_004:0340a13": "打我太殺。岩云。爾恁麼。他後不得道見德山。雪竇云。",
    "X71n1414_004:0340a14": "諸禪德。欽山致箇問頭。甚是奇特。爭奈龍頭蛇尾。爾",
    "X71n1414_004:0340a15": "試舉天皇龍潭底看。坐具便摵。大丈夫漢捋虎須。也",
    "X71n1414_004:0340a16": "是本分。他既不能。德山令行一半。令若盡行。雪峯岩",
    "X71n1414_004:0340a17": "頭。總是涅槃堂裡漢。",
    "X71n1414_004:0340a18": "師云。三人行必有一智。欽山既道不得。雪峯岩頭",
    "X71n1414_004:0340a19": "還道得麼。道得道不得即且置。雪豆道。德山令行",
    "X71n1414_004:0340a20": "一半。令若盡行。雪峯岩頭。總是涅槃堂裡漢。只如",
    "X71n1414_004:0340a21": "雪竇。還免得也無。",
    "X71n1414_004:0340a22": "舉僧問智門。如何是般若體。門云。蚌含明月。僧云。如",
    "X71n1414_004:0340a23": "何是般若用。門云。兔子懷胎。雪竇云。非惟把定世界。",
    "X71n1414_004:0340a24": "亦乃安怗邦家。若善能參詳。便請丹霄獨步。",
    "X71n1414_004:0340b01": "師云。蚌含明月。兔子懷胎。什麼處得者消息來。把",
    "X71n1414_004:0340b02": "定世界。安怗邦家。且信一半。",
    "X71n1414_004:0340b03": "舉烏臼因玄紹二上座到。臼云。二禪伯近離甚處。僧",
    "X71n1414_004:0340b04": "云。江西。臼便打。僧云。久聞和尚有此機要。臼云。爾既",
    "X71n1414_004:0340b05": "不會。第二箇近前來。僧擬議。臼亦打云。同坑無異土。",
    "X71n1414_004:0340b06": "參堂去。雪竇云。宗師眼目。須至恁麼。如金翅擘海。直",
    "X71n1414_004:0340b07": "取龍吞。有般漢。眼目未辨東西。拄杖不知顛倒。只管",
    "X71n1414_004:0340b08": "說照用同時。人境俱奪。",
    "X71n1414_004:0340b09": "師云。烏臼當軒據坐。正令方行。者僧自遠趨風。[拚-ㄙ+ㄊ]",
    "X71n1414_004:0340b10": "得喫棒。若是慣戰作家。何處有烏臼也。更若未會。",
    "X71n1414_004:0340b11": "看取雪竇葛藤。",
    "X71n1414_004:0340b12": "舉僧辭大隋。隋問。甚處去。僧云。峨眉禮拜普賢去。隋",
    "X71n1414_004:0340b13": "竪起拂子云。文殊普賢。總在者裡。僧畫一圓相。拋向",
    "X71n1414_004:0340b14": "背後。隋云。侍者將一帖茶與者僧。雲門別云。西天斬",
    "X71n1414_004:0340b15": "頭截臂。者裡自領出去。雪竇云。殺人刀活人劍。具眼",
    "X71n1414_004:0340b16": "底辯取。",
    "X71n1414_004:0340b17": "師云。文殊普賢。總在者裡。大隋只為慈悲之故。有",
    "X71n1414_004:0340b18": "落草之談。僧畫圓相。拋向背後。咄。者死蝦蟇。隋云。",
    "X71n1414_004:0340b19": "侍者將一帖茶與者僧。是何心行。雲門別云。西天",
    "X71n1414_004:0340b20": "斬頭截臂。者裡自領出去。雪上加霜。雪竇云。殺人",
    "X71n1414_004:0340b21": "刀活人劍。好手鑑不出。",
    "X71n1414_004:0340b22": "舉雪峯問僧。見說大德。曾為天使來是否。僧云。不敢。",
    "X71n1414_004:0340b23": "峯云。爭解與麼來。僧云。仰慕道德。豈憚關山。峯云。你",
    "X71n1414_004:0340b24": "猶醉在。出去。僧便出。峯乃召大德。僧回首。峯云。是什",
    "X71n1414_004:0340c01": "麼。僧亦云。是什麼。峯云。者漆桶。僧無語。峯却顧謂鏡",
    "X71n1414_004:0340c02": "清云。好箇師僧。向漆桶裡著到。清云。和尚豈不是據",
    "X71n1414_004:0340c03": "款結案。峯云。也是我尋常用底。忽若喚回是什麼。被",
    "X71n1414_004:0340c04": "他道者漆桶。又作麼生。清云。成何道理。峯云。我恁麼",
    "X71n1414_004:0340c05": "及伊。你又道據款結案。他與麼及我。你又道成何道",
    "X71n1414_004:0340c06": "理。一等是恁麼時節。其間有得不得。清云。不見道。醍",
    "X71n1414_004:0340c07": "醐上味。為世所珍。遇此之人。翻成毒藥。雪竇云。看他",
    "X71n1414_004:0340c08": "父子相投。言氣相合。知之者謂。粉骨碎身。此恩難報。",
    "X71n1414_004:0340c09": "不知者謂。扶高抑下。臨危悚人。毒藥醍醐。千載龜鑑。",
    "X71n1414_004:0340c10": "還會麼。者漆桶。",
    "X71n1414_004:0340c11": "師云。者僧親為天使來。無端撞在漆桶裡。雪峯鏡",
    "X71n1414_004:0340c12": "清。素稱敏手。要且救他不出。毒藥醍醐。千載龜鑑。",
    "X71n1414_004:0340c13": "不是知心者。徒勞話歲寒。",
    "X71n1414_004:0340c14": "舉僧問大梅。如何是祖師西來意。梅云。西來無意。僧",
    "X71n1414_004:0340c15": "舉到鹽官。官云。一箇棺材。兩箇死漢。玄沙聞舉云。鹽",
    "X71n1414_004:0340c16": "官是作家。雪竇云。三箇也得。",
    "X71n1414_004:0340c17": "師云。螳蜋捕蟬。",
    "X71n1414_004:0340c18": "舉雲門問新羅僧。你是甚處人。云新羅人。門云。將什",
    "X71n1414_004:0340c19": "麼過海。僧云。草賊大敗。門云。為什麼在我手裡。僧云。",
    "X71n1414_004:0340c20": "恰是。門云。一任[跳-兆+孛]跳。雪豆云。雲門老漢。龍頭蛇尾。放",
    "X71n1414_004:0340c21": "過者僧。為什麼。在我手裡。恰是劈脊便打。",
    "X71n1414_004:0340c22": "師云。者僧過得海來。恰值落在雲門手裡。雪竇推",
    "X71n1414_004:0340c23": "波助瀾。可謂小出大遇。",
    "X71n1414_004:0340c24": "舉北禪問僧。近離甚處。僧云。黃州。禪云夏在甚處。僧",
    "X71n1414_004:0341a01": "云資福。禪云。福將何資。僧云。兩重公案。禪云。爭奈在",
    "X71n1414_004:0341a02": "我手裡。僧云。在手裡則收取。禪便打。者僧不甘。隨後",
    "X71n1414_004:0341a03": "趂出。雪竇云。奇怪宛有超師之作。還知者僧麼。只解",
    "X71n1414_004:0341a04": "瞻前。不能顧後。若在雪竇手裡。棒折也未放在。",
    "X71n1414_004:0341a05": "師云。一不做二不休。打人須是鉄拳頭。",
    "X71n1414_004:0341a06": "舉睦州示眾云。我見百丈。不識好惡。大眾方集。以拄",
    "X71n1414_004:0341a07": "杖一時打散。復召大眾。眾回首。丈云。是什麼。有什麼",
    "X71n1414_004:0341a08": "共語處。黃檗和尚。大眾方集。以拄杖一時打下。復召",
    "X71n1414_004:0341a09": "大眾。眾回首。檗云。月似彎弓。小雨多風。猶較些子。雪",
    "X71n1414_004:0341a10": "竇云。說什麼猶較些子。直是未在。若據雪竇。眾集一",
    "X71n1414_004:0341a11": "時打下便休。或有箇無孔鐵槌。為眾竭力。善能擔荷。",
    "X71n1414_004:0341a12": "可以籠罩古今。乾坤把斷。驀拈拄杖云。放過一著。",
    "X71n1414_004:0341a13": "師云。三段不同。收歸上科。",
    "X71n1414_004:0341a14": "舉玄沙見鼓山來。作一圓相。山云。人人出者箇不得。",
    "X71n1414_004:0341a15": "沙云。情知你向驢胎馬腹裡作活計。山云。和尚又作",
    "X71n1414_004:0341a16": "麼生。沙云。人人出者箇不得。山云。和尚與麼道得。某",
    "X71n1414_004:0341a17": "甲為什麼不得。沙云。我得汝不得。雪竇云。只解貪觀",
    "X71n1414_004:0341a18": "白浪。不知失却手橈。",
    "X71n1414_004:0341a19": "師云。道得也出者箇不得。道不得也出者箇不得。",
    "X71n1414_004:0341a20": "貪觀白浪。失却手橈。閑言語。",
    "X71n1414_004:0341a21": "舉南泉示眾云。王老師賣身去也。還有人買麼。一僧",
    "X71n1414_004:0341a22": "出眾云。某甲買。泉云。不作貴不作賤。作麼生買。僧無",
    "X71n1414_004:0341a23": "語。臥龍代云。和尚屬某甲。禾山云。是何道理。趙州云。",
    "X71n1414_004:0341a24": "明年與和尚做一領布衫。雪竇云。雖則作家競買。要",
    "X71n1414_004:0341b01": "且不解輸機。且道。南泉還肯麼。雪竇也擬酬箇價直。",
    "X71n1414_004:0341b02": "令南泉進且無門。退亦無路。不作貴不作賤。作麼生",
    "X71n1414_004:0341b03": "買。別處容和尚不得。",
    "X71n1414_004:0341b04": "師云。南泉善賣。雪竇善買。牙保不來。只成賒話。不",
    "X71n1414_004:0341b05": "作貴不作賤。遇物應緣。乘巧便。流出天涯也可憐。",
    "X71n1414_004:0341b06": "不如且在家中轉。咄。",
    "X71n1414_004:0341b07": "舉茱萸把一橛竹上堂云。莫有虗空裡釘得橛者麼。",
    "X71n1414_004:0341b08": "時有靈虗上座出云。虗空是橛。萸便打。虗云。莫錯打",
    "X71n1414_004:0341b09": "某甲。萸休去。雪竇云。若要此話大行。直須打了趂出。",
    "X71n1414_004:0341b10": "師云。茱萸空中釘橛。靈虗旱地遭釘。雪竇不管盡",
    "X71n1414_004:0341b11": "法無民。只要話行千古。檢點將來。總是一隊掠虗",
    "X71n1414_004:0341b12": "漢。",
    "X71n1414_004:0341b13": "舉夾山與定山同行言話次。定云。生死中無佛。則無",
    "X71n1414_004:0341b14": "生死。夾云。生死中有佛。則不迷生死。互相不肯。同上",
    "X71n1414_004:0341b15": "大梅相見了。具說前事。梅云。一親一疎。夾問。那箇親",
    "X71n1414_004:0341b16": "那箇疎。梅云。且去明日來。夾至來日又問。未審那箇",
    "X71n1414_004:0341b17": "親。梅云。親者不問。問者不親。夾山住後云。我當時在",
    "X71n1414_004:0341b18": "大梅。失却一隻眼。雪竇云。夾山畢竟不知換得一隻",
    "X71n1414_004:0341b19": "眼。大梅老漢。當時聞舉。若以棒一時打出。豈止畫斷",
    "X71n1414_004:0341b20": "兩人葛藤。亦乃天下宗匠。",
    "X71n1414_004:0341b21": "師云。夾山失却隻眼。住後方知。雪竇畫斷葛藤。作",
    "X71n1414_004:0341b22": "得天下宗匠。雖然。李將軍有佳聲在。不得封侯也",
    "X71n1414_004:0341b23": "是閑。",
    "X71n1414_004:0341b24": "舉僧問保福。雪峯平生。有何言句。得似羚羊掛角時。",
    "X71n1414_004:0341c01": "福云。我不可作雪峯弟子不得。雪竇云。一千五百箇",
    "X71n1414_004:0341c02": "布衲。保福較些子。",
    "X71n1414_004:0341c03": "師云。做得雪峯弟子則不無。要見羚羊掛角。三生",
    "X71n1414_004:0341c04": "六十劫。",
    "X71n1414_004:0341c05": "舉僧問長慶。羚羊未掛角時如何。慶云。草裡漢。僧云。",
    "X71n1414_004:0341c06": "掛角後如何。慶云。亂叫喚。僧云。畢竟如何。慶云。驢事",
    "X71n1414_004:0341c07": "未去。馬事到來。雪竇云。寧可碎身如微塵。終不瞎箇",
    "X71n1414_004:0341c08": "眾生眼。長慶較些子。復云。一般漢設使羚羊未掛角。",
    "X71n1414_004:0341c09": "也似萬里望鄉關。",
    "X71n1414_004:0341c10": "師云。長慶恁麼答話。瞎却天下人眼去在。雪竇道。",
    "X71n1414_004:0341c11": "終不瞎箇眾生眼。萬里望鄉關。",
    "X71n1414_004:0341c12": "舉僧問巴陵。祖意教意。是同是別。陵云。雞寒上樹。鴨",
    "X71n1414_004:0341c13": "寒下水。僧問睦州。祖意教意。是同是別。州云。青山自",
    "X71n1414_004:0341c14": "青山。白雲自白雲。雪竇云。問既一般。答亦相似。其中",
    "X71n1414_004:0341c15": "有利他自利。瞞人自瞞。若點撿分明。管取解空第一。",
    "X71n1414_004:0341c16": "師云。雞寒上樹。鴨寒下水。青山嵯峨。白雲澹泞。祖",
    "X71n1414_004:0341c17": "意教意。在什麼處。若約撿點分明。有利無利。不離",
    "X71n1414_004:0341c18": "行市。",
    "X71n1414_004:0341c19": "舉趙州示眾云。今夜答話去也。有解問者出來。時有",
    "X71n1414_004:0341c20": "僧出。州云。比擬拋塼引玉。引得箇墼子。法眼遂乃舉",
    "X71n1414_004:0341c21": "問覺鐵觜。先師意作麼生。覺云。如國家拜將。乃問。甚",
    "X71n1414_004:0341c22": "人去得。時有人出云。某甲去得。須云汝去不得。法眼",
    "X71n1414_004:0341c23": "云。我會也。雪竇云。靈利漢。聞舉便知落處。然雖如是。",
    "X71n1414_004:0341c24": "放過覺鐵觜。夫宗師語不虗發。出來必是作家。因什",
    "X71n1414_004:0342a01": "麼。拋塼引墼。諸禪德。要識趙州麼。從前汗馬無人識。",
    "X71n1414_004:0342a02": "只要重論蓋代功。",
    "X71n1414_004:0342a03": "師云。覺鐵觜名喧宇宙。拶著便作屎臭氣。人問拋",
    "X71n1414_004:0342a04": "塼引墼。便謂如國家拜將。當時法眼若解拈出本",
    "X71n1414_004:0342a05": "分草料。何止清風萬里。雪竇云。靈利漢。一舉便知",
    "X71n1414_004:0342a06": "落處。豈堪共語。然雖如是。放過覺鐵觜。賴有此語。",
    "X71n1414_004:0342a07": "舉耽源辭國師。歸省馬祖。於地上作一圓相。展坐具",
    "X71n1414_004:0342a08": "禮拜。祖云。你欲作佛去。源云。某甲不解揑目。祖云。吾",
    "X71n1414_004:0342a09": "不如汝。雪竇云。然猛虎不食其子。爭奈來言不豐。諸",
    "X71n1414_004:0342a10": "人要識耽源麼。只是箇藏身露影漢。",
    "X71n1414_004:0342a11": "師云。耽源歸省。献箇胡餅。馬祖舐犢。自不勝情。雪",
    "X71n1414_004:0342a12": "竇云。然猛虎不食其子。爭奈來言不豐。撿點將來。",
    "X71n1414_004:0342a13": "恰蹈著耽源影子。",
    "X71n1414_004:0342a14": "舉溈山問仰山。甚處來。仰云。田中來。溈云。田中多少",
    "X71n1414_004:0342a15": "人。仰插鍬叉手而立。溈云。南山大有人刈茅。仰拔鍬",
    "X71n1414_004:0342a16": "便行。玄沙云。我當時若見。蹈倒鍬子。鏡清云。不奈船",
    "X71n1414_004:0342a17": "何。打破戽斗。僧問明招。古人意在插鍬處。叉手處。招",
    "X71n1414_004:0342a18": "喚某甲。僧應諾。招云。還曾夢見仰山麼。雪竇云。諸方",
    "X71n1414_004:0342a19": "咸謂。插鍬話奇特也大似隨邪逐惡。若據雪竇見處。",
    "X71n1414_004:0342a20": "仰山被溈山一問。直得草繩自縛。去死十分。",
    "X71n1414_004:0342a21": "師云。溈仰父子。一問一答。未見誵訛。却是玄沙無",
    "X71n1414_004:0342a22": "風起浪。鏡清云。不奈船何。打破戽斗。一波纔動萬",
    "X71n1414_004:0342a23": "波隨。不是明招捋下面皮。未免總死在鍬子下。雪",
    "X71n1414_004:0342a24": "竇云。仰山被溈山一問。直得草繩自縛去。死十分。",
    "X71n1414_004:0342b01": "咄。以己妨人。",
    "X71n1414_004:0342b02": "舉玄沙問僧。近離甚處。僧云。瑞巖。沙云。瑞巖有何言",
    "X71n1414_004:0342b03": "句。僧云。常喚主人公。自應諾。惺惺著。他後莫受人謾。",
    "X71n1414_004:0342b04": "沙云。一等是弄精魂。也甚奇怪。沙云。何不且在彼中",
    "X71n1414_004:0342b05": "住。僧云。已遷化也。沙云。如今還喚得應麼。僧無語。雪",
    "X71n1414_004:0342b06": "竇云。蒼天蒼天。",
    "X71n1414_004:0342b07": "師云。者僧只是接響承虗。道聽途說。若親從瑞巖",
    "X71n1414_004:0342b08": "來。因甚喚不應。雪竇云。蒼天蒼天。東家人死。西家",
    "X71n1414_004:0342b09": "助哀。",
    "X71n1414_004:0342b10": "舉雪峯問僧。近離甚處。僧云。覆船。峯云。生死海未度。",
    "X71n1414_004:0342b11": "為什麼覆却船。僧無語。雪竇代云。久嚮雪峯。侍者老",
    "X71n1414_004:0342b12": "漢擬議。拂袖便行。其僧歸舉似覆船。船云。何不道渠",
    "X71n1414_004:0342b13": "無生死。僧再到雪峯舉此話。峰云。此不是你語。僧云。",
    "X71n1414_004:0342b14": "是覆船恁麼道。峯云。我有二十棒。寄與覆船。二十棒",
    "X71n1414_004:0342b15": "老僧自喫。不干闍梨事。雪竇云。能區能別。能殺能活。",
    "X71n1414_004:0342b16": "若人辨得。天下橫行。",
    "X71n1414_004:0342b17": "師云。雪峯善問。覆船善答。者僧有馳達之勞也。合",
    "X71n1414_004:0342b18": "與二十棒。還委悉麼。不因楊得意。爭識馬相如。",
    "X71n1414_004:0342b19": "舉德山圓明示眾云。但有問答。只竪一指。寒則普天",
    "X71n1414_004:0342b20": "普地寒。雪竇云。什麼處見俱胝老。熱則普天普地熱。",
    "X71n1414_004:0342b21": "雲竇云。莫錯認定盤星。森羅萬象徹下孤危。大地山",
    "X71n1414_004:0342b22": "河通上險絕。甚處得一指頭禪。",
    "X71n1414_004:0342b23": "師云。圓明借手行拳。雪竇捕風追電。畢竟俱胝老",
    "X71n1414_004:0342b24": "子。不在一指頭邊。",
    "X71n1414_004:0342c01": "舉僧問南院。從上諸聖。什麼處去。院云。不上天堂即",
    "X71n1414_004:0342c02": "入地獄。僧云。和尚又作麼生。院云。還知寶應老落處",
    "X71n1414_004:0342c03": "麼。僧擬議。院以拂子驀口打。復喚僧近前云。令合是",
    "X71n1414_004:0342c04": "你行。又打一拂子。雪竇云。令既自行。且拂子不知來",
    "X71n1414_004:0342c05": "處。雪竇道箇瞎。且要雪上加霜。",
    "X71n1414_004:0342c06": "師云。南院有不犯之令。者僧無自全之策。雪竇道",
    "X71n1414_004:0342c07": "箇瞎。天堂未就。地獄先成。",
    "X71n1414_004:0342c08": "舉保福問長慶。盤山道。光境俱亡。復是何物。洞山道。",
    "X71n1414_004:0342c09": "光境未亡。復是何物。據二老宿。總未得勦絕。作麼生",
    "X71n1414_004:0342c10": "道得勦絕去。慶良久。福云。情知爾向鬼窟裡作活計。",
    "X71n1414_004:0342c11": "慶云。你又作麼生。福云。兩手扶犁水過膝。雪竇云。俱",
    "X71n1414_004:0342c12": "亡未亡總由我。保福因甚麼道。未得勦絕。灼然能有",
    "X71n1414_004:0342c13": "幾箇。諸人又作麼生道。免得長慶在鬼窟裡。雪竇云。",
    "X71n1414_004:0342c14": "柳絮隨風。自西自東。",
    "X71n1414_004:0342c15": "師云。俱亡未亡。不離光境。盤山洞山。總未勦絕。長",
    "X71n1414_004:0342c16": "慶鬼窟。保福泥犁。雪竇風絮自東自西。者一隊漢。",
    "X71n1414_004:0342c17": "鼻孔索頭。盡在山僧手裡。一任橫拖倒拽。無人知",
    "X71n1414_004:0342c18": "此意。雞向五更啼。",
    "X71n1414_004:0342c19": "舉大梅聞鼯鼠聲云。即此物非他物。善自護持。吾今",
    "X71n1414_004:0342c20": "逝矣。雪竇云。者漢生前莾鹵。死後顢頇。即此物非他",
    "X71n1414_004:0342c21": "物。是何物。還有分付處也無。有般漢不解截斷大梅",
    "X71n1414_004:0342c22": "脚跟。只管道。貪程太速。",
    "X71n1414_004:0342c23": "師云。大梅平生。脊梁硬似鐵。末後向鼯鼠聲中。全",
    "X71n1414_004:0342c24": "然放倒。雪竇不辯端倪。却道。還有分付處也無。更",
    "X71n1414_004:0343a01": "要截斷他脚跟。彌勒下生去。",
    "X71n1414_004:0343a02": "舉雪峯示眾云。望州亭與汝相見了也。烏石嶺與汝",
    "X71n1414_004:0343a03": "相見了也。僧堂前與汝相見了也。保福問鵝湖。僧堂",
    "X71n1414_004:0343a04": "前且置。望州亭。烏石嶺。什麼處相見。湖驟步歸方丈。",
    "X71n1414_004:0343a05": "福便乃入僧堂。雪竇云。二老宿。是即是。只知雪峯放",
    "X71n1414_004:0343a06": "行。不知雪峯把定。忽有箇衲僧出問。未審雪竇作麼",
    "X71n1414_004:0343a07": "生。豈不是別機宜識休咎底漢。還有望州亭烏石嶺",
    "X71n1414_004:0343a08": "相見底衲僧麼。良久云。擔板禪和。如麻似粟。",
    "X71n1414_004:0343a09": "師云。我要問雪峯。除却望州亭烏石嶺僧堂前。什",
    "X71n1414_004:0343a10": "麼處不是相見處。我要問雪竇。什麼處是雪峯把",
    "X71n1414_004:0343a11": "定放行。古人且置。即今作麼生。設有一箇半箇。別",
    "X71n1414_004:0343a12": "休咎識機宜。豈不是為眾竭力。其或未然。只知事",
    "X71n1414_004:0343a13": "逐眼前過。不覺老從頭上來。",
    "X71n1414_004:0343a14": "舉趙州問大慈。般若以何為體。慈云。般若以何為體。",
    "X71n1414_004:0343a15": "州呵呵大笑。至來日。州掃地次。慈却問。般若以何為",
    "X71n1414_004:0343a16": "體。州放下掃帚。呵呵大笑。雪竇云。前來也笑。後來也",
    "X71n1414_004:0343a17": "笑。笑中有刀。大慈還識麼。直饒識得也未免喪身失",
    "X71n1414_004:0343a18": "命。",
    "X71n1414_004:0343a19": "師云。是精識精。是賊識賊。又云。識得不為冤。",
    "X71n1414_004:0343a20": "舉德山一日飯遲。托鉢過堂。雪峯見云。者老漢。鐘未",
    "X71n1414_004:0343a21": "鳴鼓未響。托鉢向什麼處去。山便歸方丈。雪峯舉似",
    "X71n1414_004:0343a22": "巖頭。頭云。大小德山。不會末後句。山聞令侍者喚來。",
    "X71n1414_004:0343a23": "頭至方丈。問。爾不肯老僧那。頭遂密啟其意。山至來",
    "X71n1414_004:0343a24": "日上堂。與尋常不同。頭於僧堂前。撫掌大笑云。且喜",
    "X71n1414_004:0343b01": "老漢。會末後句。他後天下人不奈何。雖然如是。也只",
    "X71n1414_004:0343b02": "得三年活。明招代德山云。咄咄咄。沒處去沒處去。雪",
    "X71n1414_004:0343b03": "竇云。曾聞說獨眼龍。元來只有一隻眼。殊不知。德山",
    "X71n1414_004:0343b04": "是箇無齒大蟲。若不是巖頭識破。爭得明日與昨日",
    "X71n1414_004:0343b05": "不同。諸人要會末後句麼。只許老胡知。不許老胡會。",
    "X71n1414_004:0343b06": "師云。末後一句。始到牢關。把斷要津。不通凡聖。巖",
    "X71n1414_004:0343b07": "頭密啟其意。赤土塗牛嬭。明日上堂。與昨日不同。",
    "X71n1414_004:0343b08": "疑殺天下人。殊不知。德山年老成魔。不是巖頭領",
    "X71n1414_004:0343b09": "過。莫道三年遷化。更三十年也死未得在。明招代",
    "X71n1414_004:0343b10": "云。咄咄咄。沒處去。沒處去。知心能幾人。雪竇云。德",
    "X71n1414_004:0343b11": "山是箇無齒大蟲。若不是巖頭識破。爭得明日與",
    "X71n1414_004:0343b12": "昨日不同。閉門不造車。出門自合轍。諸人要會末",
    "X71n1414_004:0343b13": "後句麼。海枯終見底。人死不知心。",
    "X71n1414_004:0343b14": "舉雪峯一日見獼猴。乃云。者獼猴各背一面古鏡。三",
    "X71n1414_004:0343b15": "聖便問。歷劫無名。何以章為古鏡。峯云。瑕生也。聖云。",
    "X71n1414_004:0343b16": "一千五百人善知識。話頭也不識。峯云。老僧住持事",
    "X71n1414_004:0343b17": "煩。雪竇云。好與二十棒。者棒放過也好。免見將錯就",
    "X71n1414_004:0343b18": "錯。",
    "X71n1414_004:0343b19": "師云。前箭猶自可。後箭射人深。",
    "X71n1414_004:0343b20": "舉僧問國師。如何是本身盧舍那。國師云。與老僧過",
    "X71n1414_004:0343b21": "淨缾來。僧將到淨缾。國師云。却安舊處著。僧安舊處。",
    "X71n1414_004:0343b22": "復來問。如何是本身盧舍那。國師云。古佛過去久矣。",
    "X71n1414_004:0343b23": "雲門云。無朕迹。雪竇云。直得一手指天一手指地。爭",
    "X71n1414_004:0343b24": "得無。還會麼。雲在嶺頭閑不徹。水流澗下太忙生。",
    "X71n1414_004:0343c01": "師云。國師不得雲門。洎好勞而無功。總似雪竇。未",
    "X71n1414_004:0343c02": "免白日見鬼。如今有問山僧。如何是本身盧舍那。",
    "X71n1414_004:0343c03": "只向他道。一氣不言含有象。萬靈何處謝無私。",
    "X71n1414_004:0343c04": "舉僧門洞山。時時勤拂拭。莫遣惹塵埃。為什麼。不得",
    "X71n1414_004:0343c05": "他衣鉢。山云。直饒道本來無一物。也未合得他衣鉢。",
    "X71n1414_004:0343c06": "且道。什麼人合得。僧下九十六轉語。皆不契。末後云。",
    "X71n1414_004:0343c07": "直饒將來他亦不受。山深肯。雪竇云。他既不受。是眼。",
    "X71n1414_004:0343c08": "將來底。必應是瞎。還見祖師衣鉢麼。若於此入門。便",
    "X71n1414_004:0343c09": "乃兩手分付。非但大庾領頭。一箇提不起。設使闔國",
    "X71n1414_004:0343c10": "人來。且款款將去。",
    "X71n1414_004:0343c11": "師云。者僧下九十六轉語。正是九十六種外道。末",
    "X71n1414_004:0343c12": "後道。設使將來。他亦不受。稍有衲僧氣息。雪竇云。",
    "X71n1414_004:0343c13": "他既不受是眼將來底必應是瞎。還見祖師衣鉢",
    "X71n1414_004:0343c14": "麼。若於此入門。便乃兩手分付。話作兩橛。非但大",
    "X71n1414_004:0343c15": "庾嶺頭。一箇提不起。設使闔國人來。且款款將去。",
    "X71n1414_004:0343c16": "救得一半。",
    "X71n1414_004:0343c17": "舉僧問投子。依俙似半月。彷彿若三星。乾坤收不得。",
    "X71n1414_004:0343c18": "師於何處明。子云。道什麼。僧云。想師只有湛水之波。",
    "X71n1414_004:0343c19": "且無滔天之浪。子云。閑言語。雪竇云。投子古佛。不可",
    "X71n1414_004:0343c20": "道不知。撿點將來。直是天地懸隔。纔問便和聲打。",
    "X71n1414_004:0343c21": "師云。投子放頑。天下人不奈何。雪竇據令。未免犯",
    "X71n1414_004:0343c22": "鋒傷手。",
    "X71n1414_004:0343c23": "舉洛浦久為臨濟侍者。到夾山問。自遠趨風。乞師一",
    "X71n1414_004:0343c24": "接。山云。目前無闍梨。此間無老僧。浦便喝。山云。住住。",
    "X71n1414_004:0344a01": "且莫草草怱怱。雲月是同。溪山各異。坐斷天下人舌",
    "X71n1414_004:0344a02": "頭即不無。爭教無舌人解語。浦無對。山便打。雪竇云。",
    "X71n1414_004:0344a03": "者漢可悲可痛。鈍置他臨濟。他既雲月是同。我亦溪",
    "X71n1414_004:0344a04": "山各異。說什麼無舌人不解語。坐具劈口便摵。夾山",
    "X71n1414_004:0344a05": "若是箇知方漢。必然明窻下安排。",
    "X71n1414_004:0344a06": "師云。洛浦未出臨濟門。氣吞宇宙。及至夾山面前。",
    "X71n1414_004:0344a07": "直是展手不得。似者般漢。不打更待何時。雪竇云。",
    "X71n1414_004:0344a08": "者漢可悲可痛。鈍置他臨濟。他既雲月是同。我亦",
    "X71n1414_004:0344a09": "溪山各異。說什麼無舌人不解語。坐具劈口便摵。",
    "X71n1414_004:0344a10": "見事不平爭忍得。衲僧正令自當行。",
    "X71n1414_004:0344a11": "舉三聖問雪峯。透網金鱗以何為食。峯云。待汝出得",
    "X71n1414_004:0344a12": "網來。却向汝道。聖云。一千五百人善知識。話頭也不",
    "X71n1414_004:0344a13": "識。峯云。老僧住持事煩。雪竇云。可惜放過。好與二十",
    "X71n1414_004:0344a14": "棒。者棒一棒也饒不得。只是罕遇作家。",
    "X71n1414_004:0344a15": "師云。三聖固是透網金鱗。爭奈雪峯釣鼇手段。聖",
    "X71n1414_004:0344a16": "云。一千五百人善知識。話頭也不識。等閑擺動三",
    "X71n1414_004:0344a17": "山。峯云。老僧住持事煩。坐得船頭穩當。雪竇云。可",
    "X71n1414_004:0344a18": "惜放過。好與二十棒。喝。小神作麼。",
    "X71n1414_004:0344a19": "舉伏牛為馬祖馳書。到國師處。國師問。馬祖有何言",
    "X71n1414_004:0344a20": "句示人。牛云。即心是佛。國師云。是什麼語話。良久再",
    "X71n1414_004:0344a21": "問。更有什麼言句。牛云。不是心不是佛不是物。國師",
    "X71n1414_004:0344a22": "云。猶較些子。雪竇代云。當時便喝。牛却問。和尚此間。",
    "X71n1414_004:0344a23": "如何示人。國師云。三點如流水。曲似刈禾鎌。雪竇云。",
    "X71n1414_004:0344a24": "是什麼語話。也好與一拶。見之不取千載難忘。",
    "X71n1414_004:0344b01": "師云。伏牛也不虗行。既識國師。又識馬祖。雪竇下",
    "X71n1414_004:0344b02": "者兩著。不妨好手。爭奈落在國師彀中。具眼者辯",
    "X71n1414_004:0344b03": "取。",
    "X71n1414_004:0344b04": "舉玄沙問鏡清。我不見一法為大過患。爾道不見什",
    "X71n1414_004:0344b05": "麼法。清指露柱云。莫是不見者个法麼。沙云。浙中清",
    "X71n1414_004:0344b06": "水白米從爾喫。佛法則未在。雪竇云。大小鏡清被玄",
    "X71n1414_004:0344b07": "沙熱謾。我當時若見。但只向道。靈山授記也未到如",
    "X71n1414_004:0344b08": "此。",
    "X71n1414_004:0344b09": "師云。雪竇只知鏡清被玄沙熱謾。不知玄沙被鏡",
    "X71n1414_004:0344b10": "清熱謾。靈山授記也未到如此。謾自己不過。",
    "X71n1414_004:0344b11": "舉先報慈問僧。近離甚處。僧云。臥龍。慈云。在彼多少",
    "X71n1414_004:0344b12": "時。僧云。經冬過夏。慈云。龍門無宿客。為什麼在彼許",
    "X71n1414_004:0344b13": "多時。僧云。師子窟中無異獸。慈云。爾試作師子吼看。",
    "X71n1414_004:0344b14": "僧云。若作師子吼。即無和尚。慈云。念汝新到。且放三",
    "X71n1414_004:0344b15": "十棒。雪竇云。奇怪諸禪德。若平展則兩不相傷。據令",
    "X71n1414_004:0344b16": "則彼此俱險。還點撿得出麼。",
    "X71n1414_004:0344b17": "師云。真師子兒。善師子吼。慈云。念汝新到。且放三",
    "X71n1414_004:0344b18": "十棒。作家宗。師天然有在。雪竇云。平展則兩不相",
    "X71n1414_004:0344b19": "傷。據令則彼此俱險。鈎在不疑之地。",
    "X71n1414_004:0344b20": "舉船子云。千尺絲綸直下垂。一波纔動萬波隨。夜靜",
    "X71n1414_004:0344b21": "水寒魚不食。滿船空載月明歸。雪竇云。者漢勞而無",
    "X71n1414_004:0344b22": "功。忽若雲門道一句合頭語。萬劫繫驢橛。又作麼生。",
    "X71n1414_004:0344b23": "免此過。良久云。莫謂水寒魚不食。如今釣得滿船歸。",
    "X71n1414_004:0344b24": "師云。不貪香餌味。可謂碧潭龍。雪竇云。莫謂水寒",
    "X71n1414_004:0344c01": "魚不食。如今釣得滿船歸。跛鼈盲龜。有甚用處。",
    "X71n1414_004:0344c02": "舉投子問巨榮禪客。老僧未曾有一言半句。掛諸方",
    "X71n1414_004:0344c03": "耳目。何用要見老僧。僧云。到者裡不施三拜。要且不",
    "X71n1414_004:0344c04": "甘。子云。出家兒得與麼沒碑記。僧遶禪床一帀而出。",
    "X71n1414_004:0344c05": "子云。有眼無耳朵。六月火邊坐。雪竇云。也不得放過。",
    "X71n1414_004:0344c06": "纔轉便與擒住。便喝云。是誰不甘。若跳得出。不妨是",
    "X71n1414_004:0344c07": "一員衲僧。",
    "X71n1414_004:0344c08": "師云。老僧未有一言半句。掛諸方耳目。何用要見",
    "X71n1414_004:0344c09": "老僧。是何相待。僧云。到者裡不施三拜。要且不甘。",
    "X71n1414_004:0344c10": "出乎爾反乎爾。出家兒得與麼沒碑記。靠倒者僧。",
    "X71n1414_004:0344c11": "僧遶禪床一帀而出。若是德山臨濟。棒折也未放",
    "X71n1414_004:0344c12": "在。雪竇云。也不得放過。纔轉便與擒住。喝云。是誰",
    "X71n1414_004:0344c13": "不甘。若跳得出。不妨是一員衲僧。識甚好惡。",
    "X71n1414_004:0344c14": "舉祖師道。六塵不惡。還同正覺。雪竇云。拄杖子是塵。",
    "X71n1414_004:0344c15": "有什麼過。過既無應合辯主。所以道。糞掃堆頭丈六",
    "X71n1414_004:0344c16": "金身。拈向一邊。赤肉團上壁立千仞。又放過一著。直",
    "X71n1414_004:0344c17": "饒八面四方。正好連架打。",
    "X71n1414_004:0344c18": "師云。聞見覺知無障礙。聲香味觸常三昧。穿却祖",
    "X71n1414_004:0344c19": "師鼻孔。換却雪竇眼睛。莫有喫得棒底漢麼。靠拄",
    "X71n1414_004:0344c20": "杖。放過一著。",
    "X71n1414_004:0344c21": "舉古云。眼裡著沙不得。耳裡著水不得。有般漢。信得",
    "X71n1414_004:0344c22": "及把得住。不受人謾。祖佛言教。是什麼熱椀鳴聲。便",
    "X71n1414_004:0344c23": "請高掛鉢囊。拗折拄杖。管取一員無事道人。又古云。",
    "X71n1414_004:0344c24": "眼裡著得須彌山。耳裡著得大海水。一般漢受人商",
    "X71n1414_004:0345a01": "量。祖佛言教。如龍得水。似虎靠山。却須挑起鉢囊。橫",
    "X71n1414_004:0345a02": "擔拄杖。亦是一員無事道人。復云。恁麼也不得。不恁",
    "X71n1414_004:0345a03": "麼也不得。然後沒交涉。三員無事道人中。要選一人",
    "X71n1414_004:0345a04": "為師。",
    "X71n1414_004:0345a05": "師云。高掛鉢囊。拗折拄杖。未是無事道人。挑起鉢",
    "X71n1414_004:0345a06": "囊。橫擔拄杖。亦未是無事道人。與麼也不得。不恁",
    "X71n1414_004:0345a07": "麼也不得。然後沒交涉。亦未是無事道人。一即三。",
    "X71n1414_004:0345a08": "三即一。木馬火中嘶。黃昏後日出。喝一喝。",
    "X71n1414_004:0345a10": "了菴和尚語錄卷第四"
}