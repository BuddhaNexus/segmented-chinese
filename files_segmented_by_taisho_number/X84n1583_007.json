{
    "X84n1583_007:0441c08": "續燈正統卷七",
    "X84n1583_007:0441c10": "南海普陀嗣祖沙門西蜀　性統　編集",
    "X84n1583_007:0441c11": "　　臨濟宗",
    "X84n1583_007:0441c12": "　　　大鑑下第十七世",
    "X84n1583_007:0441c13": "育王諶禪師法嗣",
    "X84n1583_007:0441c14": "台州府萬年心聞曇賁禪師永嘉人。上堂。一見便見。",
    "X84n1583_007:0441c15": "八角磨盤空裡轉。一得永得。辰錦朱砂如墨黑。秋風",
    "X84n1583_007:0441c16": "吹渭水。已落雲門三句裡。落葉滿長安。幾箇而今不",
    "X84n1583_007:0441c17": "被瞞。竪拂子曰。瞞得瞞不得。總在萬年手裡。還會麼。",
    "X84n1583_007:0441c18": "華頂月籠招手石。斷橋水落捨身巖。住江心。病起",
    "X84n1583_007:0441c19": "上堂。維摩病。說盡道理。龍翔病。咳嗽不已。咳嗽不已。",
    "X84n1583_007:0441c20": "說盡道理。說盡道理。咳嗽不已。汝等諸人。還識得其",
    "X84n1583_007:0441c21": "中意旨也未。本是長江湊風冷。却教露柱患頭風。",
    "X84n1583_007:0441c22": "僧問。百丈卷席。意旨如何。師曰。賊過後張弓。四明",
    "X84n1583_007:0441c23": "太守。以雪竇請。師辭以偈曰。鬧藍方喜得抽頭。退鼓",
    "X84n1583_007:0441c24": "今方打未休。莫把乳峰千丈雪。重來換我一雙眸。",
    "X84n1583_007:0442a01": "寧波府天童慈航了朴禪師福州人。上堂。酷暑如焚",
    "X84n1583_007:0442a02": "不易禁。炎炎赫赫欲流金。夜明簾外無人到。靈木迢",
    "X84n1583_007:0442a03": "然轉綠陰。上堂。久雨不晴。半睡半醒。可謂天地合",
    "X84n1583_007:0442a04": "其德。日月合其明。四時合其序。鬼神合其吉凶。遂喝",
    "X84n1583_007:0442a05": "曰。住住。內掛已成。更求外象。卓拄杖曰。適來擲得雷",
    "X84n1583_007:0442a06": "天大壯。如今變作地火明夷。上堂。牛皮鞔露柱。露",
    "X84n1583_007:0442a07": "柱啾啾呌。燈籠佯不知。虗明還自照。殿脊老蚩吻。聞",
    "X84n1583_007:0442a08": "得呵呵笑。三門側耳聽。就上打之遶。譬如十月菊。開",
    "X84n1583_007:0442a09": "徹阿誰要。阿呵呵。未必秋香一夜衰。慰斗煎茶不同",
    "X84n1583_007:0442a10": "銚。室中問僧。賊來須打。客來須看。祇如三更夜半。",
    "X84n1583_007:0442a11": "人面似賊。賊面似人。作麼生辨。上堂。觀音巖玲玲",
    "X84n1583_007:0442a12": "瓏瓏。太白石丁丁東東。西園菜蟥。似不堪食。東谷花",
    "X84n1583_007:0442a13": "發。却無賴紅。且道。是祖意教意。途中受用。世諦流布。",
    "X84n1583_007:0442a14": "若辨不出。雪峰覆却飯桶。若辨得出。甘贄禮拜烝籠。",
    "X84n1583_007:0442a15": "參。上堂。德山入門便棒。臨濟入門便喝。臨濟喝處。",
    "X84n1583_007:0442a16": "德山棒頭耳聾。德山棒時。臨濟喝下眼瞎。雖然。一搦",
    "X84n1583_007:0442a17": "一擡。就中全生全殺。遂喝一喝。卓拄杖一下曰。敢問",
    "X84n1583_007:0442a18": "諸人。是生是殺。良久曰。君子可入。",
    "X84n1583_007:0442a19": "延平府西巖宗回禪師婺州人。久依無示。深得法忍。",
    "X84n1583_007:0442a20": "因寺僧以茶禁聞有司。吏捕知事。師謂眾曰。此事不",
    "X84n1583_007:0442a21": "直之。則罪坐於我。若自直。彼復得罪。不忍為也。令擊",
    "X84n1583_007:0442a22": "鼓陞座。說偈曰。縣吏追呼不暫停。爭如長往事分明。",
    "X84n1583_007:0442a23": "從前有箇無生曲。且喜今朝調已成。言訖而逝。",
    "X84n1583_007:0442a24": "高麗國坦然國師少嗣王位。欽慕宗乘。因海商方景",
    "X84n1583_007:0442b01": "仁。抵四明。錄無示語歸。師閱之啟悟。即棄位圓顱。作",
    "X84n1583_007:0442b02": "書以語要反四威儀偈。令景仁呈無示。示答曰。佛祖",
    "X84n1583_007:0442b03": "出興於世。無一法與人。實使其自信自悟。自證自到。",
    "X84n1583_007:0442b04": "具大知見。如所見而說。如所說而行。山河大地。草木",
    "X84n1583_007:0442b05": "叢林。相與證明。其來久矣。後復通嗣法書。其略曰。生",
    "X84n1583_007:0442b06": "死海中。曠劫難渡。得遇本分宗師。以三要印子。騐定",
    "X84n1583_007:0442b07": "其法。實謂盲龜值浮木孔耳。",
    "X84n1583_007:0442b08": "杭州府龍華無住本禪師廣德人。上堂。舉雲門拈起",
    "X84n1583_007:0442b09": "胡餅曰。我祇供養兩浙人。不供養向北人。眾無語。門",
    "X84n1583_007:0442b10": "自代曰。天寒日短。兩人共一椀。師曰。韶陽老漢。言中",
    "X84n1583_007:0442b11": "有響。痛處著錐。檢點將來。翻成毒藥。諸人要會麼。半",
    "X84n1583_007:0442b12": "在河南半河北。一片虗凝似墨黑。冷地思量愁殺人。",
    "X84n1583_007:0442b13": "叵耐雲門者老賊。賊賊。下座。更不巡堂。",
    "X84n1583_007:0442b14": "道場明禪師法嗣",
    "X84n1583_007:0442b15": "臨江府東山吉禪師因李朝請。與甥薌林向居士子",
    "X84n1583_007:0442b16": "諲過謁。問。家賊惱人時如何。師曰。誰是家賊。李竪起",
    "X84n1583_007:0442b17": "拳。師曰。賊身已露。李曰。莫塗糊人好。師曰。贓證見在。",
    "X84n1583_007:0442b18": "李無語。師示以偈曰。家賊腦人孰奈何。千聖回機祇",
    "X84n1583_007:0442b19": "為他。徧界徧空無影跡。無依無住絕籠羅。賊賊。猛將",
    "X84n1583_007:0442b20": "雄兵收不得。疑殺天下老禪和。笑倒鬧市古彌勒。休",
    "X84n1583_007:0442b21": "休。不用將心向外求。回頭瞥爾賊身露。和贓捉獲世",
    "X84n1583_007:0442b22": "無儔。世無儔真可仰。從茲不復誇伎倆。怗怗安家樂",
    "X84n1583_007:0442b23": "業時。萬象森羅齊撫掌。",
    "X84n1583_007:0442b24": "道場慧禪師法嗣",
    "X84n1583_007:0442c01": "杭州府靈隱懶菴道樞禪師吳興四安徐氏子。初住",
    "X84n1583_007:0442c02": "何山。次移華藏。隆興初。詔居靈隱。孝宗召至內殿。問",
    "X84n1583_007:0442c03": "禪道至要。師答曰。此事。在陛下堂堂日用應機處。本",
    "X84n1583_007:0442c04": "無知見起滅之分。聖凡迷悟之別。第護正念。則與道",
    "X84n1583_007:0442c05": "相應。情却物則業不能繫。盡去沉掉之病。自忘問答",
    "X84n1583_007:0442c06": "之意。矧今補處現在佛般若光明中。何事不成現邪。",
    "X84n1583_007:0442c07": "上為首肯。示眾。仙人張果老。騎驢穿市過。但聞蹄",
    "X84n1583_007:0442c08": "撥剌。誰知是紙做。後退居明教永安蘭若。逍遙自",
    "X84n1583_007:0442c09": "適。有偈題於壁曰。雪裡梅華春信息。池中月色夜精",
    "X84n1583_007:0442c10": "神。年來不是無佳趣。莫把家風舉似人。淳熙丙申八",
    "X84n1583_007:0442c11": "月。示微疾。書偈而逝。塔於永安。",
    "X84n1583_007:0442c12": "光孝慜禪師法嗣",
    "X84n1583_007:0442c13": "廣德州光孝悟初首座分座日示眾。舉風幡話。至仁",
    "X84n1583_007:0442c14": "者心動處。乃曰。祖師恁麼道。賺殺一船人。今時衲僧。",
    "X84n1583_007:0442c15": "也不可恁麼會。既不恁麼會。畢竟作麼生。良久曰。六",
    "X84n1583_007:0442c16": "月好合醬。切忌著鹽多。",
    "X84n1583_007:0442c17": "大鑑下第十八世",
    "X84n1583_007:0442c18": "淨慈一禪師法嗣",
    "X84n1583_007:0442c19": "寧波府天童息菴達觀禪師義烏趙氏子。初參應菴",
    "X84n1583_007:0442c20": "於天童。次見無菴於道場。後於淨慈水菴室中。明得",
    "X84n1583_007:0442c21": "二老垂手處。一語破的。而返至龍翔。栢堂分第一座。",
    "X84n1583_007:0442c22": "後開法嚴州靈巖。閱四剎。自金山被旨陞靈隱。上堂。",
    "X84n1583_007:0442c23": "舉二祖問達磨安心公案。頌曰。長安深夜雪漫漫。欲",
    "X84n1583_007:0442c24": "覓心安轉不安。縱使言前開活眼。那知已被老胡謾。",
    "X84n1583_007:0443a01": "袁州府仰山簡菴嗣清禪師上堂。舉達磨大師一日",
    "X84n1583_007:0443a02": "謂門人曰。時將至矣。汝等盍各言所得乎。最後慧可",
    "X84n1583_007:0443a03": "出禮三拜。依位而立。磨曰。汝得吾髓。師頌曰。揑目生",
    "X84n1583_007:0443a04": "華立問端。得他皮髓被他謾。者般瞎漢能多事。六月",
    "X84n1583_007:0443a05": "無霜也道寒。",
    "X84n1583_007:0443a06": "道場全禪師法嗣",
    "X84n1583_007:0443a07": "常州府華藏伊菴有權禪師昌化祁氏子。年十四得",
    "X84n1583_007:0443a08": "度。十八參佛智&#;於靈隱。時無菴居第一座。室中。以",
    "X84n1583_007:0443a09": "從無住本建一切法為問。師久而有省。答曰。暗裡穿",
    "X84n1583_007:0443a10": "鍼。耳中出氣。菴可之。遂密付心印。甞夜坐達旦。行粥",
    "X84n1583_007:0443a11": "者至。忘展盋。鄰僧以手觸之。師感悟。說偈曰。黑漆崑",
    "X84n1583_007:0443a12": "崙把釣竿。古帆高挂下驚湍。蘆華影裡弄明月。引得",
    "X84n1583_007:0443a13": "盲龜上釣船。佛智常問。心包太虗。量廓沙界時如何。",
    "X84n1583_007:0443a14": "師曰。大海不宿死屍。智撫其座曰。此子。他日當據此",
    "X84n1583_007:0443a15": "座。呵佛罵祖去在。師益自韜晦。復見應菴於歸宗。參",
    "X84n1583_007:0443a16": "大慧於徑山。洎無菴住道場。命師分座。住後上堂。",
    "X84n1583_007:0443a17": "今朝結却布袋口。明眼衲僧莫亂走。心行滅處解翻",
    "X84n1583_007:0443a18": "身。噴嚏也成獅子吼。栴檀林任馳驟。剔起眉毛頂上",
    "X84n1583_007:0443a19": "生。剜肉成瘡露家醜。上堂。禪禪。無黨無偏。迷時千",
    "X84n1583_007:0443a20": "里隔。悟在口脣邊。所以僧問石頭。如何是禪。頭曰。[鹿*瓦]",
    "X84n1583_007:0443a21": "甎。又僧問睦州。如何是禪。州曰。猛火著油煎。又僧問",
    "X84n1583_007:0443a22": "首山。如何是禪。山曰。猢猻上樹尾連顛。大眾。道無橫",
    "X84n1583_007:0443a23": "徑。立處孤危。此三大老。行聲前活路。用劫外靈機。若",
    "X84n1583_007:0443a24": "以衲僧正眼看來。不無優劣。一人如張良入陣。一人",
    "X84n1583_007:0443b01": "如項羽用兵。一人如孔明料敵。若人辨白得。可與佛",
    "X84n1583_007:0443b02": "祖齊肩。忽有箇衲僧出來道。長老話作兩橛。適來道。",
    "X84n1583_007:0443b03": "道無橫徑。無黨無偏。而今又却分許多優劣。且作麼",
    "X84n1583_007:0443b04": "生祗對。還委悉麼。把手上山齊著力。咽喉出氣自家",
    "X84n1583_007:0443b05": "知。宋孝宗淳熈庚子秋。示微疾。書偈。趺坐而逝。茶",
    "X84n1583_007:0443b06": "毗。齒舌不壞。獲五色舍利無數。塟於橫山。餘骼塔萬",
    "X84n1583_007:0443b07": "年寺左。",
    "X84n1583_007:0443b08": "焦山體禪師法嗣",
    "X84n1583_007:0443b09": "寧波府天童癡鈍智穎禪師舉達磨見武帝因緣。頌",
    "X84n1583_007:0443b10": "曰。提起須彌第一鎚。玉關金鎖擊難開。重施背踏空",
    "X84n1583_007:0443b11": "勞力。應悔迢迢萬里來(茨菴堯。應入此增集。載一卷二十七紙。以版失。無從錄入)。",
    "X84n1583_007:0443b12": "徑山印禪師法嗣",
    "X84n1583_007:0443b13": "鎮江府金山退菴道奇禪師僧問。雪峰道。望州亭與",
    "X84n1583_007:0443b14": "汝相見了也。意旨如何。師曰。左眼半斤。曰烏石嶺與",
    "X84n1583_007:0443b15": "汝相見了也聻。師曰。右眼八兩。曰僧堂前與汝相見",
    "X84n1583_007:0443b16": "了也。又且如何。師曰。鼻孔大頭向下。曰只如鵞湖驟",
    "X84n1583_007:0443b17": "步入方丈。保福入僧堂。又作麼生。師曰。水向石邊流",
    "X84n1583_007:0443b18": "出冷。風從華裏過來香。上堂。此段大事。無處不周。",
    "X84n1583_007:0443b19": "新焦山。未離東霞時。已與諸人相見了也。且道。相見",
    "X84n1583_007:0443b20": "底事作麼生。幾多頭角成龍去。蝦蟹依前努眼睛。",
    "X84n1583_007:0443b21": "上堂。至道本乎無心。心法本乎無住。無住心體。靈知",
    "X84n1583_007:0443b22": "不昧。性相寂然。所以道吾打鼓。四大部洲同參。拄杖",
    "X84n1583_007:0443b23": "橫也。挑幹乾坤大地。盋盂展也。覆却恒河沙界。到者",
    "X84n1583_007:0443b24": "裡。象王行處。狐兔絕蹤。水月現時。風雲自異。古今收",
    "X84n1583_007:0443c01": "不得。歷劫不知名。千聖立下風。誰敢當頭道。咄。我王",
    "X84n1583_007:0443c02": "庫內。無如是刀。",
    "X84n1583_007:0443c03": "鎮江府金山蓬菴自聞永聰禪師杭之於潛徐氏子。",
    "X84n1583_007:0443c04": "幼依本邑資福出家。十五從父遊徑山。慕別峰機辯",
    "X84n1583_007:0443c05": "警拔。白父願學焉。峰器之。育王天童。當[矢*出]菴密菴全",
    "X84n1583_007:0443c06": "盛時。師往來兩公間十餘年。後遊閩越。江東西。湖南",
    "X84n1583_007:0443c07": "北。凡遇名流。反復博約。雍容婉辭。盡底蘊廼已。出世",
    "X84n1583_007:0443c08": "台州淨慧。徙金陵保寧蔣山。轉金山終焉。壽六十五。",
    "X84n1583_007:0443c09": "臘五十七。",
    "X84n1583_007:0443c10": "雙林用禪師法嗣",
    "X84n1583_007:0443c11": "金華府三峰印禪師上堂。舉百丈野狐話。頌曰。不落",
    "X84n1583_007:0443c12": "不昧。誣人之罪。不昧不落。無繩自縛。可憐柳絮隨風",
    "X84n1583_007:0443c13": "舞。有時自西還自東。",
    "X84n1583_007:0443c14": "龜峰光禪師法嗣",
    "X84n1583_007:0443c15": "杭州府徑山蒙菴元聰禪師福州朱氏子。於晦菴會",
    "X84n1583_007:0443c16": "中。得心要。眾推為高弟。慶元丁巳。自福之雪峰。被旨",
    "X84n1583_007:0443c17": "遷徑山。上堂。舉藥山首造石頭。次參馬祖有悟。乃曰",
    "X84n1583_007:0443c18": "某甲在石頭。如蚊子上鐵牛機緣。頌曰。倒腹傾腸說",
    "X84n1583_007:0443c19": "向伊。不知何故尚遲疑。只今便好猛提取。莫待天明",
    "X84n1583_007:0443c20": "失却雞。上堂。舉趙州一日在東司上。見文遠過。驀",
    "X84n1583_007:0443c21": "召文遠。遠應諾。州曰。東司上。不可與汝說佛法。頌曰。",
    "X84n1583_007:0443c22": "明明道不說。此理憑誰識。春風一陣來。滿地華狼藉。",
    "X84n1583_007:0443c23": "送行者求僧偈曰。山前麥熟雨初晴。桑柘青連柳色",
    "X84n1583_007:0443c24": "新。毫髮不存風骨露。頭頭總是比丘身。□□□□十",
    "X84n1583_007:0444a01": "月十四日示寂。塔本山。",
    "X84n1583_007:0444a02": "大溈行禪師法嗣",
    "X84n1583_007:0444a03": "常德府德山子涓禪師潼川人。上堂。見見之時。見非",
    "X84n1583_007:0444a04": "是見。見猶離見。見不能及。喝一喝曰。鯨吞海水盡。露",
    "X84n1583_007:0444a05": "出珊瑚枝。眾中忽有箇衲僧。出來道。長老休寐語。却",
    "X84n1583_007:0444a06": "許伊具一隻眼。上堂。橫按拄杖曰。一二三四五六",
    "X84n1583_007:0444a07": "七。七六五四三二一。循環逆順數將來。數到未來無",
    "X84n1583_007:0444a08": "盡日。因七見一。見一亡七。踏破虗空。鐵牛汗出。絕氣",
    "X84n1583_007:0444a09": "息無踪跡。擲下拄杖曰。更須放下者箇。始是參學事",
    "X84n1583_007:0444a10": "畢。上堂。拈拄杖曰。有時奪人不奪境。拄杖子七縱",
    "X84n1583_007:0444a11": "八橫。有時奪境不奪人。山僧七顛八倒。有時人境兩",
    "X84n1583_007:0444a12": "俱奪。拄杖子與山僧。削迹吞聲。有時人境俱不奪。卓",
    "X84n1583_007:0444a13": "拄杖曰。伴我行千里。携君過萬山。忽然撞著臨濟時。",
    "X84n1583_007:0444a14": "又且如何。喝一喝曰。未明心地印。難透祖師關。",
    "X84n1583_007:0444a15": "大洪證禪師法嗣",
    "X84n1583_007:0444a16": "蘇州府萬壽月林師觀禪師福州侯官黃氏子。僧問。",
    "X84n1583_007:0444a17": "三聖道。逢人則出。出則不為人。意作麼生。師曰。錯。曰",
    "X84n1583_007:0444a18": "興化道。逢人則不出。出則便為人。又作麼生。師曰。錯。",
    "X84n1583_007:0444a19": "曰興化旗鎗倒卓。三聖肝膽齊傾。師曰。引不著。曰只",
    "X84n1583_007:0444a20": "如今日和尚。作麼生為人。師曰。一棒一條痕。舉玄",
    "X84n1583_007:0444a21": "沙三種病話。頌曰。盲聾瘖瘂。捉敗了也。更問如何。盲",
    "X84n1583_007:0444a22": "聾瘖瘂。",
    "X84n1583_007:0444a23": "雲居會禪師法嗣",
    "X84n1583_007:0444a24": "萬松壞衲大璉禪師讚釋迦出山像曰。行滿功圓徹",
    "X84n1583_007:0444b01": "骨窮。不勝羸瘦髮髼鬆。彌天罪過今無數。毗舍耶中",
    "X84n1583_007:0444b02": "一欵供。",
    "X84n1583_007:0444b03": "萬年賁禪師法嗣",
    "X84n1583_007:0444b04": "溫州府龍鳴在菴賢禪師上堂。舉法眼道。識得凳子。",
    "X84n1583_007:0444b05": "周匝有餘。雲門道。識得凳子。天地懸殊。師曰。法眼老",
    "X84n1583_007:0444b06": "漢。坐殺天下人。雲門大師。走殺天下人。龍鳴則不然。",
    "X84n1583_007:0444b07": "識得凳子。四脚著地。要坐便坐。要起便起。上堂。舉",
    "X84n1583_007:0444b08": "趙州勘婆話。頌曰。氷雪佳人貌最奇。常將玉笛向人",
    "X84n1583_007:0444b09": "吹。曲中無限傷心事。祇許佳人獨自知。",
    "X84n1583_007:0444b10": "長沙府大溈咦菴鑑禪師會稽人。上堂。木落霜空。天",
    "X84n1583_007:0444b11": "寒水冷。釋迦老子無處藏身。折東籬補西壁。撞著不",
    "X84n1583_007:0444b12": "空見菩薩。請示念佛三昧。也甚奇怪。却向道。金色光",
    "X84n1583_007:0444b13": "明雲。參退喫茶去。上堂。老胡開一條路。甚生徑直。",
    "X84n1583_007:0444b14": "祇曰歇即菩提。性淨明心。不從人得。後人不得其門。",
    "X84n1583_007:0444b15": "一向奔馳南北。往復東西。極歲窮年。無箇歇處。諸人",
    "X84n1583_007:0444b16": "還歇得麼。休休。上堂。舉晦堂一日問僧。甚處來。曰",
    "X84n1583_007:0444b17": "南雄州。堂曰。出來作甚麼。曰尋訪尊宿。堂曰。不如歸",
    "X84n1583_007:0444b18": "鄉好。曰未審和尚令某歸鄉。意旨如何。堂曰。鄉里三",
    "X84n1583_007:0444b19": "錢買一片魚鮓。如手掌大。師曰。寧可碎身如微塵。終",
    "X84n1583_007:0444b20": "不瞎箇師僧眼。晦堂較些子。有般漢便道。熟處難忘。",
    "X84n1583_007:0444b21": "有甚共語處。上堂。舉罽賓國王。問師子尊者蘊空",
    "X84n1583_007:0444b22": "話。頌曰。尊者何曾得蘊空。罽賓徒自斬春風。桃華雨",
    "X84n1583_007:0444b23": "後亂零落。染得一溪流水紅。",
    "X84n1583_007:0444b24": "寧波府天童雪菴從瑾禪師永嘉楠溪鄭氏子。從普",
    "X84n1583_007:0444c01": "安子回落髮。謁心聞於瑞巖。聞舉紅爐片雪話問師。",
    "X84n1583_007:0444c02": "師擬答。聞一喚。師忽領旨。留侍三年。入閩。見佛智于",
    "X84n1583_007:0444c03": "西禪。智問。甚處來。師曰四明。智曰。曾見憨布袋麼。師",
    "X84n1583_007:0444c04": "便喝。智便打。師接住棒曰。和尚不得草草。智曰。瞎漢",
    "X84n1583_007:0444c05": "過者邊立。心聞主江心。師歸省。命充維那。一日問師。",
    "X84n1583_007:0444c06": "一喝分賓主。照用一時行。如何是一喝分賓主。師便",
    "X84n1583_007:0444c07": "喝。聞曰。者一喝。是賓是主。師曰。賓則始終賓。主則始",
    "X84n1583_007:0444c08": "終主。聞笑曰。汝又眼華了。師即呈偈曰。一喝分賓主。",
    "X84n1583_007:0444c09": "依然又眼華。倒翻筋斗去。踏殺死蝦蟇。初住儀真靈",
    "X84n1583_007:0444c10": "巖。後遷天童。僧問。如何是靈巖境。師曰。鹿跑泉冷浸",
    "X84n1583_007:0444c11": "明月。龍鬬港深藏白雲。問。如何是祖師西來意。師",
    "X84n1583_007:0444c12": "曰。夜半須彌安鼻孔。曰如何是禪。師曰。仰面不見天。",
    "X84n1583_007:0444c13": "曰如何是道。師曰。全身入荒草。曰作家。師曰。收。上",
    "X84n1583_007:0444c14": "堂。金剛圈裡翻身。築著帝釋鼻孔。懸崖頭上撒手。突",
    "X84n1583_007:0444c15": "出達磨眼睛。往復三回。興猶未盡。機輪一轉。勢不可",
    "X84n1583_007:0444c16": "停。倒拈蝎尾。婢便聲聞。順捋虎鬚。奴呼菩薩。釋迦已",
    "X84n1583_007:0444c17": "滅。彌勒未生。佛法祖令。總屬新天童手裡。且把住放",
    "X84n1583_007:0444c18": "行。如何施設。良久曰。無孔鐵槌當面擲。普天匝地起",
    "X84n1583_007:0444c19": "清風。上堂。金槌運動。三世諸佛不敢當頭。法令施",
    "X84n1583_007:0444c20": "行。外道天魔悉皆拱手。峭巍巍本無攀仰。淨躶躶不",
    "X84n1583_007:0444c21": "用安排。行住坐臥。不用猜疑。好惡是非。一時放下。然",
    "X84n1583_007:0444c22": "後和泥合水。拽杷牽犂。任運縱橫。總無妨礙。正恁麼",
    "X84n1583_007:0444c23": "時。且道。太平一曲作麼生唱。良久曰。鐵船橫古渡。重",
    "X84n1583_007:0444c24": "整舊家風。宋寧宗慶元庚申七月廿三日。索浴更",
    "X84n1583_007:0445a01": "衣書偈。投筆而寂。壽八十四。臘七十。全身塟心聞塔",
    "X84n1583_007:0445a02": "右。有頌古最佳。",
    "X84n1583_007:0445a03": "溫州府智門谷菴景蒙禪師溫之平陽邵氏子。幼喜",
    "X84n1583_007:0445a04": "聞鐘梵。十三披緇。習台教。以名相學不足了大事。棄",
    "X84n1583_007:0445a05": "之。參佛智於育王。王問貴鄉。師曰永嘉。王曰。還識永",
    "X84n1583_007:0445a06": "嘉大師否。師擬答。王喝出。遂兀然如癡。不知寢食者",
    "X84n1583_007:0445a07": "累月。一日聞鐘聲。忽有悟。上方丈。王曰。還識永嘉大",
    "X84n1583_007:0445a08": "師否。師曰。即日伏惟和尚起居萬福。王曰。向上事又",
    "X84n1583_007:0445a09": "作麼生。師擬對。王熱棒趂出。次日又上方丈。王方發",
    "X84n1583_007:0445a10": "問。師抗聲曰。老漢今日敗闕也。一拍而出。因歸里省",
    "X84n1583_007:0445a11": "親。見龍翔。翔問。言無展事。語不投機。承言者喪。滯句",
    "X84n1583_007:0445a12": "者迷。試向言詮不及處。通箇消息。師以左手畵○相。",
    "X84n1583_007:0445a13": "翔以拂左擊。師以右手畵○相。翔以拂右擊。師又畵",
    "X84n1583_007:0445a14": "○相于中。兩手托呈。翔以拂畫兩畫。師拜起而立。翔",
    "X84n1583_007:0445a15": "笑曰。三十年揀貓貓。今日得此烏喙。尋還鹿園。翔以",
    "X84n1583_007:0445a16": "谷名師菴。又甞謁顯寧志。初出住智門。次遷瑞巖。師",
    "X84n1583_007:0445a17": "孤高絕俗。弱不勝衣。而嚴冷峻峭。不可挹酌。",
    "X84n1583_007:0445a18": "大鑑下第十九世",
    "X84n1583_007:0445a19": "天童觀禪師法嗣",
    "X84n1583_007:0445a20": "蘇州府虎丘[仁-二+幻]堂善濟禪師題魚籃觀音像曰。雲鬢",
    "X84n1583_007:0445a21": "濃粧苦強顏。為他閒事入塵寰。携來活底無人買。只",
    "X84n1583_007:0445a22": "作尋甞死貨看。",
    "X84n1583_007:0445a23": "華藏純菴善淨禪師舉六祖風旛話。頌曰。不是風兮",
    "X84n1583_007:0445a24": "不是旛。白雲盡處見青山。可憐無限英靈漢。開眼堂",
    "X84n1583_007:0445b01": "堂入死關。",
    "X84n1583_007:0445b02": "紹興府天衣嘯巖文蔚禪師上堂。舉雲門示眾。人人",
    "X84n1583_007:0445b03": "盡有光明在。看時不見暗昏昏。作麼生是諸人自己",
    "X84n1583_007:0445b04": "光明。自代曰。廚庫山門。又曰。好事不如無。師曰。人人",
    "X84n1583_007:0445b05": "盡有光明在。看時不見暗昏昏。踢倒山門與廚庫。此",
    "X84n1583_007:0445b06": "時明暗自然分。",
    "X84n1583_007:0445b07": "栢巖凝禪師有破衲頌曰。零零落落幾經年。隨手拈",
    "X84n1583_007:0445b08": "來搭半肩。午夜定回和束倒。通身贏得是青天。",
    "X84n1583_007:0445b09": "天童穎禪師法嗣",
    "X84n1583_007:0445b10": "杭州府徑山荊叟如珏禪師婺州人。初見癡鈍。鈍問。",
    "X84n1583_007:0445b11": "如何是佛。師曰。爛冬瓜。復呈頌曰。如何是佛爛冬瓜。",
    "X84n1583_007:0445b12": "齩著氷霜透齒牙。根蔕雖然無窖子。一年一度一開",
    "X84n1583_007:0445b13": "華。又甞作偈。呈癡鈍曰鍾山白刃赤身挨。幾度曾經",
    "X84n1583_007:0445b14": "被活埋。一自人亡家破後。了知無位可安排。住後",
    "X84n1583_007:0445b15": "歲旦上堂。新歲擊新鼓。普施新法雨。萬物盡從新。一",
    "X84n1583_007:0445b16": "一就規矩。普賢大士忻歡。乘時打開門戶。放出白象",
    "X84n1583_007:0445b17": "王。徧地無尋處。拈拄杖曰。是甚麼。千年桃核裡。元是",
    "X84n1583_007:0445b18": "舊時仁。結夏小參。我此一宗。正令全提。如暴風卒",
    "X84n1583_007:0445b19": "雨。鼓蕩無前。石火電光。追奔不及。舉意即迷源。擡眸",
    "X84n1583_007:0445b20": "已錯過。不是目前法。莫生種種心。縱汝三種互修。尅",
    "X84n1583_007:0445b21": "期取證。第二頭第三頭。萬拄千撐。轉見氣急。殊不知。",
    "X84n1583_007:0445b22": "髑髏未具己眼。先明呱地一聲。千了萬當。雖然如是。",
    "X84n1583_007:0445b23": "親證者。萬無一二。錯會者。數有河沙。佛成道頌曰。",
    "X84n1583_007:0445b24": "六年雪嶺成何事。打失從前鬼眼睛。滿面慚惶無著",
    "X84n1583_007:0445c01": "處。至今生怕見明星。",
    "X84n1583_007:0445c02": "福建府雪峰大夢德因禪師作憨布袋贊曰。杖挑布",
    "X84n1583_007:0445c03": "袋走紅塵。底事何曾見得親。業識茫茫無本據。欲來",
    "X84n1583_007:0445c04": "開口笑他人。",
    "X84n1583_007:0445c05": "金山奇禪師法嗣",
    "X84n1583_007:0445c06": "杭州府靈隱高原祖泉禪師舉鏡清在雪峰普請。峰",
    "X84n1583_007:0445c07": "曰。溈山道。見色便見心。還有過也無。清曰。古人為甚",
    "X84n1583_007:0445c08": "麼事。峰曰。雖然如是。我要共你商量。清曰。若與麼。不",
    "X84n1583_007:0445c09": "如某甲钁地去。師曰。雪峰探竿在手。影草隨身。若不",
    "X84n1583_007:0445c10": "是鏡清普請。幾乎狼藉。舉九祖伏馱密多。問八祖",
    "X84n1583_007:0445c11": "佛馱難提。父母非我親。誰是最親者。諸佛非我道。誰",
    "X84n1583_007:0445c12": "是最道者話。頌曰。父母分明非我親。祖師肝膽向人",
    "X84n1583_007:0445c13": "傾。直下若能親薦得。優曇華發火中春。贈黃漢嶺",
    "X84n1583_007:0445c14": "開接待偈曰。路繞懸崖萬仞頭。行人到此盡生愁驀",
    "X84n1583_007:0445c15": "然得箇休歇處。重疊關山任意遊。",
    "X84n1583_007:0445c16": "萬壽觀禪師法嗣",
    "X84n1583_007:0445c17": "南昌府黃龍無門慧開禪師杭州良渚梁氏子。母宋",
    "X84n1583_007:0445c18": "氏。從天龍肱受業。參月林於萬壽。林令看狗子無佛",
    "X84n1583_007:0445c19": "性話。經六年。逈無入處。乃奮志自誓曰。若去睡眠。爛",
    "X84n1583_007:0445c20": "却我身。每至困時。繞廊而行。昏則以頭磕柱。一日聞",
    "X84n1583_007:0445c21": "齋鼓聲有省。述偈曰。青天白日一聲雷。大地羣生眼",
    "X84n1583_007:0445c22": "豁開。萬象森羅齊稽首。須彌[跳-兆+孛]跳舞三臺。次日入室。",
    "X84n1583_007:0445c23": "欲通所得。林遽曰。何處見神見鬼。師便喝。林亦喝。師",
    "X84n1583_007:0445c24": "又喝。自此機用脗合。寧宗嘉定戊寅。出世安吉報國。",
    "X84n1583_007:0446a01": "次遷隆興天寧。黃龍翠巖。蘇之開元靈巖。鎮江焦山。",
    "X84n1583_007:0446a02": "金陵保寧。理宗淳祐丙午。奉旨開山護國仁皇禪寺。",
    "X84n1583_007:0446a03": "上堂。若人識得心。大地無寸土。古人恁麼道。黃龍即",
    "X84n1583_007:0446a04": "不然。若人識得心。大地盡是土。上堂。是非長短耳",
    "X84n1583_007:0446a05": "邊風。切莫於中覓異同。要得八風吹不動。放教心地",
    "X84n1583_007:0446a06": "等虗空。慈受老人。只解順水張帆。不能逆風把柁。黃",
    "X84n1583_007:0446a07": "龍又且不然。是非都去了。是非裡薦取。何故。聻。幾度",
    "X84n1583_007:0446a08": "黑風翻大浪。未曾聞道釣舟傾。上堂。三分光陰二",
    "X84n1583_007:0446a09": "早過。懷州牛喫禾。靈臺一點不揩磨。益州馬腹脹。貪",
    "X84n1583_007:0446a10": "生逐日區區者。天下覓醫人。喚不回頭爭奈何。灸豬",
    "X84n1583_007:0446a11": "左膊上。於斯薦得。參學事畢。其或未然。木上座。與諸",
    "X84n1583_007:0446a12": "人說破。乃卓拄杖下座。上堂。趙州道。南來者與他",
    "X84n1583_007:0446a13": "下載。北來者與他上載。大似世情看冷暖。人面逐高",
    "X84n1583_007:0446a14": "低。慈受道。南來者與他一面笑。北來者與他一面笑。",
    "X84n1583_007:0446a15": "大似歡喜廝散。笑裡有刀。若是焦山。又且不然。南來",
    "X84n1583_007:0446a16": "者以平常待之。北來者以平常待之。也不瞋也不笑。",
    "X84n1583_007:0446a17": "也無下也無高。何故。清平世界。不用干戈。朝陽偈",
    "X84n1583_007:0446a18": "曰。寒時急用底物。趂暖著些鍼綫。忽然臘月到來。免",
    "X84n1583_007:0446a19": "致脚忙手亂。對月偈曰。始見些兒光影。要了末後一",
    "X84n1583_007:0446a20": "段。若是無門拳頭。不打者般鈍漢。師。晚年倦于槌",
    "X84n1583_007:0446a21": "拂。菴居西湖。學者猶眾。理宗召入選德殿說法。祈雨",
    "X84n1583_007:0446a22": "感應。敕賜金襴法衣。佛眼之號。",
    "X84n1583_007:0446a23": "長沙府石霜竹巖妙印禪師進賢萬氏子。受業於龍",
    "X84n1583_007:0446a24": "塘紹曇。徧參。留龍門光癡鈍穎最久。抵蘇州萬壽。謁",
    "X84n1583_007:0446b01": "月林。入室次。林問。如何是祖師西來意。師曰。老鼠齩",
    "X84n1583_007:0446b02": "破燈盞。林頷之。歷住數剎。後移石霜。對月看經偈",
    "X84n1583_007:0446b03": "曰。未動舌頭文彩露。五千餘卷一時周。若言待月重",
    "X84n1583_007:0446b04": "開卷。敢保驢年未徹頭。晚年築菴曰紫霞。丞相趙",
    "X84n1583_007:0446b05": "葵。燕居里第。甞延師論道。理宗寶祐乙卯八月二十",
    "X84n1583_007:0446b06": "三日。書偈曰。六十九年。一場大夢。歸去來兮。珍重珍",
    "X84n1583_007:0446b07": "重。書畢。泊然而逝。塔於紫霞。",
    "X84n1583_007:0446b08": "興化府囊山孤峰德秀禪師福州連江陳氏子。祝髮",
    "X84n1583_007:0446b09": "蘇之寒山。上堂。舉僧問雪峰。如何是第一句。峰良久。",
    "X84n1583_007:0446b10": "僧舉似長生。生曰。此是第二句。峰令僧問生。如何是",
    "X84n1583_007:0446b11": "第一句。生曰。蒼天蒼天。師曰。二大老。與麼提掇。淚出",
    "X84n1583_007:0446b12": "痛腸。若是第一句。要且未夢見在。忽有人問怡山。如",
    "X84n1583_007:0446b13": "何是第一句。只向他道。劍去久矣。上堂。真淨道。頭",
    "X84n1583_007:0446b14": "陀石被莓苔裹。擲筆峰遭薜茘纏。羅漢寺裡。一年度",
    "X84n1583_007:0446b15": "三箇行者。歸宗寺裡。參退喫茶。師曰。大眾要會麼。聽",
    "X84n1583_007:0446b16": "取一頌。天晴日頭出。雨落地下溼。盡情都說了。只恐",
    "X84n1583_007:0446b17": "信不及。",
    "X84n1583_007:0446b18": "大鑑下第二十世",
    "X84n1583_007:0446b19": "華藏淨禪師法嗣",
    "X84n1583_007:0446b20": "福州府雪峰石翁玉禪師禮雪峰塔偈曰。入閩早是",
    "X84n1583_007:0446b21": "四旬餘。象骨崖前縛屋居。誰道開平年代後。春疇煙",
    "X84n1583_007:0446b22": "雨幾犂鋤。",
    "X84n1583_007:0446b23": "寧波府天童西江謀禪師被敕住天童。歷四十年。貌",
    "X84n1583_007:0446b24": "枯瘁。涖眾孤峻。機語峭㧞。音如洪鐘。理宗朝。三被寵",
    "X84n1583_007:0446c01": "錫。其示眾曰。春日晴。黃鸝鳴。最親切。誰解聽。癡絕主",
    "X84n1583_007:0446c02": "玉几時。甞寄偈。有千丈飛流氣象新。巖前一吼盡無",
    "X84n1583_007:0446c03": "塵之句。將入滅顧侍僧曰。一笑翻身。日面月面。遂閣",
    "X84n1583_007:0446c04": "筆而逝。",
    "X84n1583_007:0446c05": "徑山珏禪師法嗣",
    "X84n1583_007:0446c06": "杭州府中竺空巖有禪師室中甞垂語曰。黃金鑄就",
    "X84n1583_007:0446c07": "鐵。真人東海湧。甞頌曰。錦衣公子醉田家。熟睡柴牀",
    "X84n1583_007:0446c08": "日未斜。熱渴呼漿無所得。便將玉帶換甌茶。",
    "X84n1583_007:0446c09": "杭州府淨慈千瀨善慶禪師嚴陵彭氏子。丱歲而孤。",
    "X84n1583_007:0446c10": "萍蹤無寄。就舅氏業儒。往見懷楚。楚知為法器。問。能",
    "X84n1583_007:0446c11": "出家否。師曰。固本願耳。楚遂度之。爰具戒品。律身甚",
    "X84n1583_007:0446c12": "嚴。徧歷諸方無所證。後聞荊叟主淨慈。遂往親依。一",
    "X84n1583_007:0446c13": "日聞舉洞山麻三斤話。忽悟深旨。出世宜興保安。次",
    "X84n1583_007:0446c14": "遷嘉禾天寧。後陛淨慈。甞著扶宗顯正論。仁宗覽而",
    "X84n1583_007:0446c15": "嘉之。賜金襴袈裟。徽號慧光普照文明通辯。及謝事。",
    "X84n1583_007:0446c16": "築室曰歸休。宴息其間泊如也。元至元戊寅八月三",
    "X84n1583_007:0446c17": "日化去。壽七十九。",
    "X84n1583_007:0446c18": "靈隱泉禪師法嗣",
    "X84n1583_007:0446c19": "金華府寶林無機禪師上堂。舉妙喜頌圓覺。居一切",
    "X84n1583_007:0446c20": "時不起妄念。於諸妄心亦不息滅。住妄想境不加了",
    "X84n1583_007:0446c21": "知。於無了知不辨真實曰。荷葉團團團似鏡。菱角尖",
    "X84n1583_007:0446c22": "尖尖似錐。風吹柳絮毛毬走。雨打梨華蛺蝶飛。師曰。",
    "X84n1583_007:0446c23": "妙喜可謂桃花李花。總成一家。雙林則不然。客舍并",
    "X84n1583_007:0446c24": "州已十霜。歸心日夜憶咸陽。無端更度桑乾水。却望",
    "X84n1583_007:0447a01": "并州是故鄉。上堂。蘆花對蓼紅。木落山露骨。彷彿",
    "X84n1583_007:0447a02": "揚州。依希越國。拈拄杖卓一下曰。為君卓破精靈窟。",
    "X84n1583_007:0447a03": "無位真人赤骨律。",
    "X84n1583_007:0447a04": "黃龍開禪師法嗣",
    "X84n1583_007:0447a05": "杭州府護國臭菴宗禪師上堂。舉豐干謂寒山拾得",
    "X84n1583_007:0447a06": "曰。你與我去遊五臺。便是我同流。寒山曰。你去遊五",
    "X84n1583_007:0447a07": "臺作麼。干曰。禮拜文殊。山曰。你不是我同流。師曰。豐",
    "X84n1583_007:0447a08": "干開口。不在舌頭上。寒山同坑無異土。檢點將來。兩",
    "X84n1583_007:0447a09": "箇駝子廝撞著。世上由來無直人。上堂。舉岳林振",
    "X84n1583_007:0447a10": "示眾。市袋口開。還有買底麼。僧曰。有。林曰。不作賤。不",
    "X84n1583_007:0447a11": "作貴。你作麼生買。僧無語。林曰。老僧失利。師曰。岳林",
    "X84n1583_007:0447a12": "設箇問端。也甚奇特。及至被人道箇有字。直得東遮",
    "X84n1583_007:0447a13": "西掩。囊藏不迭。護國今日布袋口開。還有買底麼。良",
    "X84n1583_007:0447a14": "久曰。闌干雖共倚。山色不同觀。",
    "X84n1583_007:0447a15": "杭州府慧雲無傳祖禪師上堂。佛佛廣說。大智莫能",
    "X84n1583_007:0447a16": "知。祖祖相傳。凡情距能測。先天後地。成壞長存。入死",
    "X84n1583_007:0447a17": "出生。去來不變。於斯薦得。已涉支離。其或未然。山僧",
    "X84n1583_007:0447a18": "更為下箇註脚。以拂子擊禪牀曰。啼得血流無用處。",
    "X84n1583_007:0447a19": "不如緘口過殘春。",
    "X84n1583_007:0447a20": "溫州府華藏瞎驢無見禪師舉興化打克賓話。頌曰。",
    "X84n1583_007:0447a21": "興化打克賓。言親語亦親。棒頭如雨點。敲出玉麒麟。",
    "X84n1583_007:0447a22": "杭州府放牛余居士淳祐間。參無門。凡有問。門皆劈",
    "X84n1583_007:0447a23": "面截住曰。不是不是。及見臭菴曰。吾師何所見。敢對",
    "X84n1583_007:0447a24": "人天顛倒是非耶。菴曰。我在無門處。無法可得。無道",
    "X84n1583_007:0447b01": "可傳。只得兩箇字。士曰。是甚兩字。菴曰。不是不是。士",
    "X84n1583_007:0447b02": "大悟。始知無門為人處。甞設是非關。以見所得。其言",
    "X84n1583_007:0447b03": "曰。直指人心。見性成佛。回光返照。迥絕遮攔。纔擬思",
    "X84n1583_007:0447b04": "量。白雲萬里。逢人品藻。遇物雌黃。重古輕今。貴耳賤",
    "X84n1583_007:0447b05": "目。任伊卜度沉吟。未夢見是非關在。作麼生透。且看。",
    "X84n1583_007:0447b06": "如何是第一義。對答不得打折齒。却逞神通暗渡江。",
    "X84n1583_007:0447b07": "有分奔波不近貴。將心來與你安。大痛無聲徹骨寒。",
    "X84n1583_007:0447b08": "摘葉尋枝非好手。西天依舊黑漫漫。有佛處不得住。",
    "X84n1583_007:0447b09": "燕子銜將春色去。杜宇鳴時雪滿天。落紅萬點相思",
    "X84n1583_007:0447b10": "雨。無佛處急走過。覺皇寶殿不肯坐。修行六載出山",
    "X84n1583_007:0447b11": "來。方信斧頭是鐵做。安吉州沈道婆問。是非關有",
    "X84n1583_007:0447b12": "幾句。士曰。有四句。婆曰。四句作麼生舉。士曰。第一句。",
    "X84n1583_007:0447b13": "有是有非則不可。第二句。無是無非又不可。第三句。",
    "X84n1583_007:0447b14": "是是非非也不可。第四句。非是是非亦不可。若離得",
    "X84n1583_007:0447b15": "此四句。始見本地風光。曰我離得否。士曰。汝離不得。",
    "X84n1583_007:0447b16": "曰人人有分。我何離不得。士曰。嫁雞逐雞飛。嫁狗逐",
    "X84n1583_007:0447b17": "狗走。曰如何是本地風光。士曰。月子彎彎照幾洲。幾",
    "X84n1583_007:0447b18": "人歡喜幾人愁。曰不問者箇風光。士曰。問那箇風光。",
    "X84n1583_007:0447b19": "曰無男女相底。士曰。既無男女相。問甚是非關。曰別",
    "X84n1583_007:0447b20": "有向上事也無。士曰。有。曰如何是向上事。士曰。馬蝗",
    "X84n1583_007:0447b21": "丁住鷺鷥脚。你上天時我上天。",
    "X84n1583_007:0447b22": "囊山秀禪師法嗣",
    "X84n1583_007:0447b23": "福州府鼓山皖山正凝禪師舒州太湖李氏子。年十",
    "X84n1583_007:0447b24": "七。二親俱喪。投黃州雙泉道瑛剃落。旋受具于鄂渚",
    "X84n1583_007:0447c01": "開元。首參三祖環菴璉。次參鍾山癡絕沖。長蘆南山",
    "X84n1583_007:0447c02": "哲。皆不契。後參雙塔無明性。明問。達磨九年面壁。意",
    "X84n1583_007:0447c03": "旨如何。師曰。有理難伸。明劈胸一拳。師忽有省。乃曰。",
    "X84n1583_007:0447c04": "我生平用底。遭者老漢一拳。瓦解氷消了也。入閩禮",
    "X84n1583_007:0447c05": "孤峰。峰舉狗子無佛性話。師不能答。踰半載。乃得臻",
    "X84n1583_007:0447c06": "閫奧。呈頌曰。趙州道無。箭不虗發。築著磕著。全活全",
    "X84n1583_007:0447c07": "殺。峰曰。你也得只是未在。一日峰舉德山見龍潭話",
    "X84n1583_007:0447c08": "問。那裡是德山親到處。師以手掩峰口。曰潭不見龍",
    "X84n1583_007:0447c09": "不現。全身已在空王殿。夢回忽聽曉鶯啼。春風落盡",
    "X84n1583_007:0447c10": "桃華片。峰曰。汝今日方知泗洲大聖。不在揚州出現。",
    "X84n1583_007:0447c11": "遂俾侍香。洎峰遷西禪囊山。師皆隨侍。峰歸寂。往登",
    "X84n1583_007:0447c12": "石鼓。次依雪峰雙林。果居板首。寶祐丁巳。出世福州",
    "X84n1583_007:0447c13": "釣臺。遷萬歲。久之。太傅賈平章。請住鼓山。上堂。入",
    "X84n1583_007:0447c14": "院方三日。追陪人事忙。燈籠與露柱。密密細商量。且",
    "X84n1583_007:0447c15": "道。商量箇甚麼。拍禪牀曰。昨夜碧天風浪靜。一輪明",
    "X84n1583_007:0447c16": "月映螺江。上堂。六月旦夏巳中。荷華開水面。茘子",
    "X84n1583_007:0447c17": "映山紅。無位真人。處處相逢。擬議雲山千萬重。鼓",
    "X84n1583_007:0447c18": "山入院上堂。拈拄杖曰。颺下住山鈯斧。拈起國師聖",
    "X84n1583_007:0447c19": "箭。卓一卓曰。一簇破三關。機鋒如掣電。左右逢原。全",
    "X84n1583_007:0447c20": "機殺活。直得大頂峰小頂峰。望空斫額。白雲亭湧泉",
    "X84n1583_007:0447c21": "亭。笑裡點頭。正與麼時。且道。功歸何所。靠拄杖曰。雕",
    "X84n1583_007:0447c22": "弓已挂狼煙息。萬國來朝賀太平。示眾。萬機不到。",
    "X84n1583_007:0447c23": "千聖攢眉。正令當行。阿誰敢擬。便恁麼會。已落第二",
    "X84n1583_007:0447c24": "義諦。大似望梅林止渴。有甚快意處。衲僧家。將黑豆",
    "X84n1583_007:0448a01": "子。換人眼睛。把斷貫索。穿人鼻孔。未為分外。且道。衲",
    "X84n1583_007:0448a02": "僧見箇甚麼道理。卓拄杖曰。選佛若無如是眼。宗風",
    "X84n1583_007:0448a03": "那得到于今。舉雪峰示眾曰。此事不從脣吻得。不",
    "X84n1583_007:0448a04": "從黃卷上得。不從諸方老宿得。合從甚麼處得。也須",
    "X84n1583_007:0448a05": "子細話。頌曰。一滴真珠紅潑醅。殷勤相勸兩三回。到",
    "X84n1583_007:0448a06": "頭欲盡東君意。吞却臨行上馬杯。將終。集兩序示",
    "X84n1583_007:0448a07": "遺誠。索筆書偈曰。八十四年。一夢相似。夢破還空。也",
    "X84n1583_007:0448a08": "無些事。端坐而逝。",
    "X84n1583_007:0448a09": "金華府雙林一衲介禪師題傅大士像曰。非儒非道",
    "X84n1583_007:0448a10": "亦非禪。杜撰修行忒可憐。擔閣一身三不了。至今八",
    "X84n1583_007:0448a11": "百有餘年。",
    "X84n1583_007:0448a12": "海西海禪師法嗣",
    "X84n1583_007:0448a13": "順天府大慶壽寺中和璋禪師室中示徒。或握木劍。",
    "X84n1583_007:0448a14": "或執錦蛇。因海雲簡。參問。某甲不來而來。作麼生相",
    "X84n1583_007:0448a15": "見。師曰。參須實參。悟須實悟。莫打野榸。曰因擊火迸",
    "X84n1583_007:0448a16": "散。乃知眉橫鼻直。師曰。吾此處別。曰如何表信。師曰。",
    "X84n1583_007:0448a17": "吾牙是一口骨。耳乃兩片皮。曰將謂別有。師曰。錯。簡",
    "X84n1583_007:0448a18": "喝曰。草賊大敗。師便休。次日。師舉臨濟兩堂首座齊",
    "X84n1583_007:0448a19": "下喝。至賓主歷然話。問曰。與麼說話。汝作麼生會。簡",
    "X84n1583_007:0448a20": "曰。打破秦時鏡。磨尖上古錐。龍飛霄漢外。何必更鍼",
    "X84n1583_007:0448a21": "錐。師曰。汝只得其機。不得其用。簡便掀倒禪牀。師曰。",
    "X84n1583_007:0448a22": "途路之樂。終未到家。簡與一掌曰。精靈千載野狐窟。",
    "X84n1583_007:0448a23": "看破如今不直錢。師打一拂曰。汝只得其用。不得其",
    "X84n1583_007:0448a24": "體。簡進前曰。青山聳寒色。月照一溪春。師曰。汝只得",
    "X84n1583_007:0448b01": "其體。不得其智。簡曰。流水自東西。落華無向背。師曰。",
    "X84n1583_007:0448b02": "汝雖善語言三昧。要且沒交涉。簡竪拳拍一拍。直得",
    "X84n1583_007:0448b03": "丈室震動。師曰。如是如是。簡拂袖便出。",
    "X84n1583_007:0448b04": "葛廬覃禪師舉僧問石溪。如何是佛。溪曰。矮子看戲",
    "X84n1583_007:0448b05": "話。頌曰。巍巍丈六紫金容。百戲場中有變通。矮子看",
    "X84n1583_007:0448b06": "來眉卓竪。鐵錐無孔舞春風。",
    "X84n1583_007:0448b08": "續燈正統卷之七"
}