{
    "T02n0125_003:0557a13": "增壹阿含經卷第三",
    "T02n0125_003:0557a15": "東晉罽賓三藏瞿曇僧伽提婆譯",
    "T02n0125_003:0557a16": "弟子品第四",
    "T02n0125_003:0557a17": "（一）聞如是：一時，佛在舍衛國祇樹給孤獨",
    "T02n0125_003:0557a18": "園。爾時，世尊告諸比丘：「我聲聞中第一比丘，",
    "T02n0125_003:0557a19": "寬仁博識，善能勸化，將養聖眾，不失威儀，",
    "T02n0125_003:0557a20": "所謂阿若拘隣比丘是。初受法味，思惟四",
    "T02n0125_003:0557a21": "諦，亦是阿若拘隣比丘。善能勸導，福度人民，",
    "T02n0125_003:0557a22": "所謂優陀夷比丘是。速成神通，中不有誨，",
    "T02n0125_003:0557a23": "所謂摩訶男比丘是。恒飛虛空，足不蹈地，",
    "T02n0125_003:0557a24": "善肘比丘是。乘虛教化，意無榮冀，所謂婆",
    "T02n0125_003:0557a25": "破比丘是。居樂天上，不處人中，所謂牛跡",
    "T02n0125_003:0557a26": "比丘是。恒觀惡露不淨之想，善勝比丘是。",
    "T02n0125_003:0557a27": "將養聖眾，四事供養，所謂優留毘迦葉比",
    "T02n0125_003:0557a28": "丘是。心意寂然，降伏諸結，所謂江迦葉比丘",
    "T02n0125_003:0557a29": "是。觀了諸法，都無所著，所謂象迦葉比丘",
    "T02n0125_003:0557b01": "是。」",
    "T02n0125_003:0557b02": "　拘隣、陀夷、男　　善肘、婆第五",
    "T02n0125_003:0557b03": "　牛跡及善勝　　迦葉三兄弟",
    "T02n0125_003:0557b04": "（二）「我聲聞中第一比丘，威容端正，行步庠序，",
    "T02n0125_003:0557b05": "所謂馬師比丘是。智慧無窮，決了諸疑，所謂",
    "T02n0125_003:0557b06": "舍利弗比丘是。神足輕舉，飛到十方，所謂",
    "T02n0125_003:0557b07": "大目揵連比丘是。勇猛精進，堪任苦行，所",
    "T02n0125_003:0557b08": "謂二十億耳比丘是。十二頭陀，難得之行，所",
    "T02n0125_003:0557b09": "謂大迦葉比丘是。天眼第一，見十方域，所",
    "T02n0125_003:0557b10": "謂阿那律比丘是。坐禪入定，心不錯亂，所",
    "T02n0125_003:0557b11": "謂離曰比丘是。能廣勸率，施立齋講，陀羅",
    "T02n0125_003:0557b12": "婆摩羅比丘是。安造房舍，興招提僧，所",
    "T02n0125_003:0557b13": "謂小陀羅婆摩羅比丘是。貴豪種族，出家學",
    "T02n0125_003:0557b14": "道，所謂羅吒婆羅比丘是。善分別義，敷演",
    "T02n0125_003:0557b15": "道教，所謂大迦旃延比丘是。」",
    "T02n0125_003:0557b16": "　馬師、舍利弗　　拘律、耳、迦葉",
    "T02n0125_003:0557b17": "　阿那律、離曰　　摩羅、吒、旃延",
    "T02n0125_003:0557b18": "（三）「我聲聞中第一比丘，堪任受籌，不違禁",
    "T02n0125_003:0557b19": "法，所謂軍頭波漢比丘是。降伏外道，履行",
    "T02n0125_003:0557b20": "正法，所謂賓頭盧比丘是。瞻視疾病，供給",
    "T02n0125_003:0557b21": "醫藥，所謂識比丘是。四事供養衣被、飲食，",
    "T02n0125_003:0557b22": "亦是識比丘。能造偈頌，嘆如來德，鵬耆",
    "T02n0125_003:0557b23": "舍比丘是。言論辯了而無疑滯，亦是鵬耆",
    "T02n0125_003:0557b24": "舍比丘。得四辯才，觸難答對，所謂摩訶拘",
    "T02n0125_003:0557b25": "絺羅比丘是。清淨閑居，不樂人中，所謂堅牢",
    "T02n0125_003:0557b26": "比丘是。乞食耐辱，不避寒暑，所謂難提比丘",
    "T02n0125_003:0557b27": "是。獨處靜坐，專意念道，所謂今毘羅比丘",
    "T02n0125_003:0557b28": "是。一坐一食，不移乎處，所謂施羅比丘是。",
    "T02n0125_003:0557b29": "守持三衣，不離食、息，所謂浮彌比丘是。」",
    "T02n0125_003:0557c01": "　軍頭、賓頭盧　　識、鵬、拘絺羅",
    "T02n0125_003:0557c02": "　善牢及難提　　今毘、施羅、彌",
    "T02n0125_003:0557c03": "（四）「我聲聞中第一比丘，樹下坐禪，意不移轉，",
    "T02n0125_003:0557c04": "所謂狐疑離曰比丘是。苦身露坐，不避風雨，",
    "T02n0125_003:0557c05": "所謂婆嗟比丘是。獨樂空閑，專意思惟，所",
    "T02n0125_003:0557c06": "謂陀素比丘是。著五納衣，不著榮飾，所謂",
    "T02n0125_003:0557c07": "尼婆比丘是。常樂塚間，不處人中，所謂優",
    "T02n0125_003:0557c08": "多羅比丘是。恒坐草蓐，日福度人，所謂盧",
    "T02n0125_003:0557c09": "醯甯比丘是。不與人語，視地而行，所謂優",
    "T02n0125_003:0557c10": "鉗摩尼江比丘是。坐起行步，常入三昧，所",
    "T02n0125_003:0557c11": "謂刪提比丘是。好遊遠國，教授人民，所謂",
    "T02n0125_003:0557c12": "曇摩留支比丘是。喜集聖眾，論說法味，所",
    "T02n0125_003:0557c13": "謂迦淚比丘是。」",
    "T02n0125_003:0557c14": "　狐疑、婆蹉離　　陀蘇、婆、優多",
    "T02n0125_003:0557c15": "　盧醯、優迦摩　　息、曇摩留、淚",
    "T02n0125_003:0557c16": "（五）「我聲聞中第一比丘，壽命極長，終不中夭，",
    "T02n0125_003:0557c17": "所謂婆拘羅比丘是。常樂閑居，不處眾中，",
    "T02n0125_003:0557c18": "所謂婆拘羅比丘是。能廣說法，分別義",
    "T02n0125_003:0557c19": "理，所謂滿願子比丘是。奉持戒律，無所觸",
    "T02n0125_003:0557c20": "犯，優波離比丘是。得信解脫，意無猶豫，所",
    "T02n0125_003:0557c21": "謂婆迦利比丘是。天體端正，與世殊異，",
    "T02n0125_003:0557c22": "所謂難陀比丘是。諸根寂靜，心不變易，亦",
    "T02n0125_003:0557c23": "是難陀比丘。辯才卒發，解人疑滯，所謂婆",
    "T02n0125_003:0558a01": "陀比丘是。能廣說義，理不有違，所謂斯尼",
    "T02n0125_003:0558a02": "比丘是。喜著好衣，行本清淨，所謂天須菩提",
    "T02n0125_003:0558a03": "比丘是。常好教授諸後學者，難陀迦比丘",
    "T02n0125_003:0558a04": "是。善誨禁戒比丘尼僧，所謂須摩那比丘是。」",
    "T02n0125_003:0558a05": "　婆拘、滿、波離　　婆迦利、難陀",
    "T02n0125_003:0558a06": "　陀、尼、須菩提　　難陀、須摩那",
    "T02n0125_003:0558a07": "（六）「我聲聞中第一比丘，功德盛滿，所適無短，",
    "T02n0125_003:0558a08": "所謂尸婆羅比丘是。具足眾行道品之法，所",
    "T02n0125_003:0558a09": "謂優波先迦蘭陀子比丘是。所說和悅，不傷",
    "T02n0125_003:0558a10": "人意，所謂婆陀先比丘是。修行安般，思惟",
    "T02n0125_003:0558a11": "惡露，所謂摩訶迦延那比丘是。計我無常，",
    "T02n0125_003:0558a12": "心無有想，所謂優頭槃比丘是。能雜種論，",
    "T02n0125_003:0558a13": "暢悅心識，所謂拘摩羅迦葉比丘是。著弊",
    "T02n0125_003:0558a14": "惡衣，無所羞恥，所謂面王比丘是。不毀禁",
    "T02n0125_003:0558a15": "戒，誦讀不懈，所謂羅雲比丘是。以神足",
    "T02n0125_003:0558a16": "力能自隱曀，所謂般兔比丘是。能化形",
    "T02n0125_003:0558a17": "體，作若干變，所謂周利般兔比丘是。」",
    "T02n0125_003:0558a18": "　尸婆、優波先　　婆陀、迦延那",
    "T02n0125_003:0558a19": "　優頭、王、迦葉　　羅雲、二般兔",
    "T02n0125_003:0558a20": "（七）「我聲聞中第一比丘，豪族富貴，天性柔和，",
    "T02n0125_003:0558a21": "所謂釋王比丘是。乞食無厭足，教化無窮，",
    "T02n0125_003:0558a22": "所謂婆提婆羅比丘是。氣力強盛，無所畏",
    "T02n0125_003:0558a23": "難，亦是婆提婆羅比丘是。音響清徹，聲至",
    "T02n0125_003:0558a24": "梵天，所謂羅婆那婆提比丘是。身體香潔，",
    "T02n0125_003:0558a25": "熏乎四方，鴦迦闍比丘是。我聲聞中第一",
    "T02n0125_003:0558a26": "比丘，知時明物，所至無疑，所憶不忘，多聞",
    "T02n0125_003:0558a27": "廣遠，堪任奉上，所謂阿難比丘是。莊嚴服",
    "T02n0125_003:0558a28": "飾，行步顧影，所謂迦持利比丘是。諸王敬",
    "T02n0125_003:0558a29": "待，群臣所宗，所謂月光比丘是。天人所奉，",
    "T02n0125_003:0558b01": "恒朝侍省，所謂輸提比丘是。以捨人形，像",
    "T02n0125_003:0558b02": "天之貌，亦是輸提比丘。諸天師導，旨授正",
    "T02n0125_003:0558b03": "法，所謂天比丘是。自憶宿命無數劫事，所謂",
    "T02n0125_003:0558b04": "菓衣比丘是。」",
    "T02n0125_003:0558b05": "　釋王、婆提波　　羅婆、鴦迦闍",
    "T02n0125_003:0558b06": "　阿難、迦、月光　　輸提、天、婆醯",
    "T02n0125_003:0558b07": "（八）「我聲聞中第一比丘，體性利根，智慧淵",
    "T02n0125_003:0558b08": "遠，所謂鴦掘魔比丘是。能降伏魔外道邪",
    "T02n0125_003:0558b09": "業，所謂僧迦摩比丘是。入水三昧，不以為",
    "T02n0125_003:0558b10": "難，所謂質多舍利弗比丘是。廣有所識，人",
    "T02n0125_003:0558b11": "所敬念，亦是質多舍利弗比丘是。入火三昧，",
    "T02n0125_003:0558b12": "普照十方，所謂善來比丘是。能降伏龍，使",
    "T02n0125_003:0558b13": "奉三尊，所謂那羅陀比丘是。降伏鬼神，改",
    "T02n0125_003:0558b14": "惡修善，所謂鬼陀比丘是。降乾沓和，懃",
    "T02n0125_003:0558b15": "行善行，所謂毘盧遮比丘是。恒樂空定，分",
    "T02n0125_003:0558b16": "別空義，所謂須菩提比丘是。志在空寂，微妙",
    "T02n0125_003:0558b17": "德業，亦是須菩提比丘。行無想定，除去諸",
    "T02n0125_003:0558b18": "念，所謂耆利摩難比丘是。入無願定，意不",
    "T02n0125_003:0558b19": "起亂，所謂焰盛比丘是。」",
    "T02n0125_003:0558b20": "　鴦掘、僧迦摩　　質多、婆、那羅",
    "T02n0125_003:0558b21": "　閱叉、浮盧遮　　善業及摩難",
    "T02n0125_003:0558b22": "（九）「我聲聞中第一比丘，入慈三昧，心無恚",
    "T02n0125_003:0558b23": "怒，梵摩達比丘是。入悲三昧，成就本業，所",
    "T02n0125_003:0558b24": "謂須深比丘是。得喜行德，無若干想，所謂",
    "T02n0125_003:0558b25": "娑彌陀比丘是。常守護心，意不捨離，所謂",
    "T02n0125_003:0558b26": "躍波迦比丘是。行焰盛三昧，終不解脫，所",
    "T02n0125_003:0558b27": "謂曇彌比丘是。言語麁獷，不避尊貴，所謂",
    "T02n0125_003:0558b28": "比利陀婆遮比丘是。入金光三昧，亦是比利",
    "T02n0125_003:0558b29": "陀婆遮比丘。入金剛三昧，不可沮壞，所謂",
    "T02n0125_003:0558c01": "無畏比丘是。所說決了，不懷怯弱，所謂須",
    "T02n0125_003:0558c02": "泥多比丘是。恒樂靜寂，意不處亂，所謂陀",
    "T02n0125_003:0558c03": "摩比丘是。義不可勝，終不可伏，所謂須羅",
    "T02n0125_003:0558c04": "陀比丘是。」",
    "T02n0125_003:0558c05": "　梵摩達、須深　　娑彌、躍、曇彌",
    "T02n0125_003:0558c06": "　毘利陀、無畏　　須泥陀、須羅",
    "T02n0125_003:0558c07": "（一〇）「我聲聞中第一比丘，曉了星宿，預知吉",
    "T02n0125_003:0558c08": "凶，所謂那伽波羅比丘是。恒喜三昧，禪悅",
    "T02n0125_003:0558c09": "為食，所謂婆私吒比丘是。常以喜為食，所",
    "T02n0125_003:0558c10": "謂須夜奢比丘是。恒行忍辱，對至不起，所",
    "T02n0125_003:0558c11": "謂滿願盛明比丘是。修習日光三昧，所謂彌",
    "T02n0125_003:0558c12": "奚比丘是。明算術法，無有差錯，所謂尼拘",
    "T02n0125_003:0558c13": "留比丘是。分別等智，恒不忘失，所謂鹿頭",
    "T02n0125_003:0558c14": "比丘是。得雷電三昧者，不懷恐怖，所謂地",
    "T02n0125_003:0558c15": "比丘是。觀了身本，所謂頭那比丘是。最後",
    "T02n0125_003:0558c16": "取證得漏盡通，所謂須拔比丘是。」",
    "T02n0125_003:0558c17": "　那迦、吒、舍那　　彌奚、尼拘留",
    "T02n0125_003:0558c18": "　鹿頭、地、頭那　　須拔最在後",
    "T02n0125_003:0558c19": "此百賢聖，悉應廣演。",
    "T02n0125_003:0558c20": "增壹阿含經比丘尼品第五",
    "T02n0125_003:0558c21": "（一）「我聲聞中第一比丘尼，久出家學，國王所",
    "T02n0125_003:0558c22": "敬，所謂大愛道瞿曇彌比丘尼是。智慧聰",
    "T02n0125_003:0558c23": "明，所謂讖摩比丘尼是。神足第一，感致諸神，",
    "T02n0125_003:0558c24": "所謂優鉢華色比丘尼是。行頭陀法，十一限",
    "T02n0125_003:0558c25": "礙，所謂機梨舍瞿曇彌比丘尼是。天眼第一，",
    "T02n0125_003:0559a01": "所照無礙，所謂奢拘梨比丘尼是。坐禪入定，",
    "T02n0125_003:0559a02": "意不分散，所謂奢摩比丘尼是。分別義趣，",
    "T02n0125_003:0559a03": "廣演道教，所謂波頭蘭闍那比丘尼是。奉持",
    "T02n0125_003:0559a04": "律教，無所加犯，所謂波羅遮那比丘尼是。",
    "T02n0125_003:0559a05": "得信解脫，不復退還，所謂迦旃延比丘尼",
    "T02n0125_003:0559a06": "是。得四辯才，不懷怯弱，所謂最勝比丘尼",
    "T02n0125_003:0559a07": "是。」",
    "T02n0125_003:0559a08": "　大愛及讖摩　　優鉢、機曇彌",
    "T02n0125_003:0559a09": "　拘利、奢、蘭闍　　那羅、迦旃、勝",
    "T02n0125_003:0559a10": "（二）「我聲聞中第一比丘尼，自識宿命無數劫",
    "T02n0125_003:0559a11": "事，所謂拔陀迦毘離比丘尼是。顏色端正，",
    "T02n0125_003:0559a12": "人所敬愛，所謂醯摩闍比丘尼是。降伏外",
    "T02n0125_003:0559a13": "道，立以正教，所謂輸那比丘尼是。分別義",
    "T02n0125_003:0559a14": "趣，廣說分部，所謂曇摩提那比丘尼是。身",
    "T02n0125_003:0559a15": "著麁衣，不以為愧，所謂優多羅比丘尼是。",
    "T02n0125_003:0559a16": "諸根寂靜，恒若一心，所謂光明比丘尼是。",
    "T02n0125_003:0559a17": "衣服齊整，常如法教，所謂禪頭比丘尼是。",
    "T02n0125_003:0559a18": "能雜種論，亦無疑滯，所謂檀多比丘尼是。堪",
    "T02n0125_003:0559a19": "任造偈，讚如來德，所謂天與比丘尼是。多聞",
    "T02n0125_003:0559a20": "博知恩慧接下，所謂瞿卑比丘尼是。」",
    "T02n0125_003:0559a21": "　拔陀、闍、輸那　　曇摩那、優多",
    "T02n0125_003:0559a22": "　光明、禪、檀多　　天與及瞿卑",
    "T02n0125_003:0559a23": "（三）「我聲聞中第一比丘尼，恒處閑靜，不居",
    "T02n0125_003:0559a24": "人間，所謂無畏比丘尼是。苦體乞食，不擇貴",
    "T02n0125_003:0559a25": "賤，所謂毘舍佉比丘尼是。一處一坐，終不",
    "T02n0125_003:0559a26": "移易，所謂拔陀婆羅比丘尼是。遍行乞求，廣",
    "T02n0125_003:0559a27": "度人民，所謂摩怒呵利比丘尼是。速成道",
    "T02n0125_003:0559a28": "果，中間不滯，所謂陀摩比丘尼是。執持三",
    "T02n0125_003:0559a29": "衣，終不捨離，所謂須陀摩比丘尼是。恒坐",
    "T02n0125_003:0559b01": "樹下，意不改易，所謂珕須那比丘尼是。恒",
    "T02n0125_003:0559b02": "居露地，不念覆蓋，所謂奢陀比丘尼是。樂",
    "T02n0125_003:0559b03": "空閑處，不在人間，所謂優迦羅比丘尼是。",
    "T02n0125_003:0559b04": "長坐草蓐，不著服飾，所謂離那比丘尼是。",
    "T02n0125_003:0559b05": "著五納衣，以次分越，所謂阿奴波摩比丘",
    "T02n0125_003:0559b06": "尼是。」",
    "T02n0125_003:0559b07": "　無畏、多毘舍　　婆陀、阿奴波",
    "T02n0125_003:0559b08": "　檀、須檀、奢多　　優迦、離、阿奴",
    "T02n0125_003:0559b09": "（四）「我聲聞中第一比丘尼，樂空塚間，所謂",
    "T02n0125_003:0559b10": "優迦摩比丘尼是。多遊於慈，愍念生類，所",
    "T02n0125_003:0559b11": "謂清明比丘尼是。悲泣眾生，不及道者，所",
    "T02n0125_003:0559b12": "謂素摩比丘尼是。喜得道者，願及一切，所",
    "T02n0125_003:0559b13": "謂摩陀利比丘尼是。護守諸行，意不遠離，",
    "T02n0125_003:0559b14": "所謂迦羅伽比丘尼是。守空執虛，了之無",
    "T02n0125_003:0559b15": "有，所謂提婆修比丘尼是。心樂無想，除去",
    "T02n0125_003:0559b16": "諸著，所謂日光比丘尼是。修習無願，心恒廣",
    "T02n0125_003:0559b17": "濟，所謂末那婆比丘尼是。諸法無疑，度人無",
    "T02n0125_003:0559b18": "限，所謂毘摩達比丘尼是。能廣說義，分別",
    "T02n0125_003:0559b19": "深法，所謂普照比丘尼是。」",
    "T02n0125_003:0559b20": "　優迦、明、素摩　　摩陀、迦、提婆",
    "T02n0125_003:0559b21": "　日光、摩那婆　　毘摩達、普照",
    "T02n0125_003:0559b22": "（五）「我聲聞中第一比丘尼，心懷忍辱，如地",
    "T02n0125_003:0559b23": "容受，所謂曇摩提比丘尼是。能教化人，使",
    "T02n0125_003:0559b24": "立檀會，所謂須夜摩比丘尼是。辦具床座，",
    "T02n0125_003:0559b25": "亦是須夜摩比丘尼是。心已永息，不興亂",
    "T02n0125_003:0559b26": "想，所謂因陀闍比丘尼是。觀了諸法，而無",
    "T02n0125_003:0559b27": "厭足，所謂龍比丘尼是。意強勇猛，無所染",
    "T02n0125_003:0559b28": "著，所謂拘那羅比丘尼是。入水三昧，普潤",
    "T02n0125_003:0559b29": "一切，所謂婆須比丘尼是。入焰光三昧，悉照",
    "T02n0125_003:0559c01": "萠類，所謂降提比丘尼是。觀惡露不淨，分",
    "T02n0125_003:0559c02": "別緣起，所謂遮波羅比丘尼是。育養眾人，",
    "T02n0125_003:0559c03": "施與所乏，守迦比丘尼是。我聲聞中最後",
    "T02n0125_003:0559c04": "第一比丘尼，拔陀軍陀羅拘夷國比丘尼是。」",
    "T02n0125_003:0559c05": "　曇摩、須夜摩　　因提、龍、拘那",
    "T02n0125_003:0559c06": "　婆須、降、遮波　　守迦、拔陀羅",
    "T02n0125_003:0559c07": "此五十比丘尼，當廣說如上。",
    "T02n0125_003:0559c08": "增壹阿含經清信士品第六",
    "T02n0125_003:0559c09": "（一）「我弟子中，初聞法藥，成賢聖證，三果",
    "T02n0125_003:0559c10": "商客是。第一智慧，質多長者是。神德第一，",
    "T02n0125_003:0559c11": "所謂犍提阿藍是。降伏外道，所謂掘多長",
    "T02n0125_003:0559c12": "者是。能說深法，所謂優波掘長者是。恒坐禪",
    "T02n0125_003:0559c13": "思，呵侈阿羅婆是。降伏魔宮，所謂勇健",
    "T02n0125_003:0559c14": "長者是。福德盛滿，闍利長者是。大檀越主，",
    "T02n0125_003:0559c15": "所謂須達長者是。門族成就，泯兔長者",
    "T02n0125_003:0559c16": "是。」",
    "T02n0125_003:0559c17": "　三果、質、乾提　　掘、波及羅婆",
    "T02n0125_003:0559c18": "　勇、闍利、須達　　泯兔是謂十",
    "T02n0125_003:0559c19": "（二）「我弟子中第一優婆塞，好問義趣，所謂",
    "T02n0125_003:0559c20": "生漏婆羅門是。利根通明，所謂梵摩俞是。",
    "T02n0125_003:0559c21": "諸佛信使，御馬摩納是。計身無我，喜聞",
    "T02n0125_003:0559c22": "笒婆羅門是。論不可勝，毘裘婆羅門是。",
    "T02n0125_003:0559c23": "能造誦偈，優婆離長者是。言語速疾，亦是",
    "T02n0125_003:0559c24": "優波離長者。喜施好寶，不有悋心，所謂殊",
    "T02n0125_003:0559c25": "提長者是。建立善本，所謂優迦毘舍離是。",
    "T02n0125_003:0560a01": "能說妙法，所謂最上無畏優婆塞是。所說無",
    "T02n0125_003:0560a02": "畏，善察人根，所謂頭摩大將領毘舍離是。」",
    "T02n0125_003:0560a03": "　生漏、梵摩俞　　御馬及聞笒",
    "T02n0125_003:0560a04": "　毘裘、優波離　　殊提、優、畏、摩",
    "T02n0125_003:0560a05": "（三）「我弟子中第一優婆塞，好喜惠施，所謂",
    "T02n0125_003:0560a06": "毘沙王是。所施狹少，光明王是。建立善",
    "T02n0125_003:0560a07": "本，王波斯匿是。得無根善信，起歡喜心，所",
    "T02n0125_003:0560a08": "謂王阿闍世是。至心向佛，意不變易，所謂優",
    "T02n0125_003:0560a09": "填王是。承事正法，所謂月光王子是。供奉",
    "T02n0125_003:0560a10": "聖眾，意恒平等，所謂造祇洹王子是。常喜",
    "T02n0125_003:0560a11": "濟彼，不自為己，師子王子是。善恭奉人，",
    "T02n0125_003:0560a12": "無有高下，無畏王子是。顏貌端正，與人",
    "T02n0125_003:0560a13": "殊勝，所謂雞頭王子是。」",
    "T02n0125_003:0560a14": "　毘沙王、光明　　波斯匿、闍王",
    "T02n0125_003:0560a15": "　月、祇桓、優填　　師子、畏、雞頭",
    "T02n0125_003:0560a16": "（四）「我弟子中第一優婆塞，恒行慈心，所謂不",
    "T02n0125_003:0560a17": "尼長者是。心恒悲念一切之類，所謂摩訶",
    "T02n0125_003:0560a18": "納釋種是。常行喜心，所謂拔陀釋種是。恒",
    "T02n0125_003:0560a19": "行護心，不失善行，所謂毘闍先優婆塞是。",
    "T02n0125_003:0560a20": "堪任行忍，所謂師子大將是。能雜種論，所",
    "T02n0125_003:0560a21": "謂毘舍御優婆塞是。賢聖默然，難提婆羅",
    "T02n0125_003:0560a22": "優婆塞是。懃修善行，無有休息，所謂優多",
    "T02n0125_003:0560a23": "羅優婆塞是。諸根寂靜，所謂天摩優婆塞是。",
    "T02n0125_003:0560a24": "我弟子中最後受證，所謂拘夷那摩羅是。」",
    "T02n0125_003:0560a25": "　不尼、摩訶納　　拔陀、優多羅",
    "T02n0125_003:0560a26": "　師子、毘舍、離　　優多、天、摩羅",
    "T02n0125_003:0560a27": "四十優婆塞盡，當廣說如上。",
    "T02n0125_003:0560a28": "增壹阿含經清信女品第七",
    "T02n0125_003:0560a29": "（一）「我弟子中第一優婆斯，初受道證，所謂難",
    "T02n0125_003:0560b01": "陀難陀婆羅優婆斯是。智慧第一，久壽多",
    "T02n0125_003:0560b02": "羅優婆斯是。恒喜坐禪，須毘耶女優婆斯",
    "T02n0125_003:0560b03": "是。慧根了了，毘浮優婆斯是。堪能說法，鴦",
    "T02n0125_003:0560b04": "竭闍優婆斯是。善演經義，跋陀娑羅須",
    "T02n0125_003:0560b05": "焰摩優婆斯是。降伏外道，婆修陀優婆斯是。",
    "T02n0125_003:0560b06": "音響清徹，無優優婆斯是。能種種論，婆",
    "T02n0125_003:0560b07": "羅陀優婆斯是。勇猛精進。所謂須頭優婆",
    "T02n0125_003:0560b08": "斯是。」",
    "T02n0125_003:0560b09": "　難陀陀、久壽　　須、毘、鴦竭闍",
    "T02n0125_003:0560b10": "　須焰及無優　　婆羅陀、須頭",
    "T02n0125_003:0560b11": "（二）「我弟子中第一優婆斯，供養如來，所謂摩",
    "T02n0125_003:0560b12": "利夫人是。承事正法，所謂須賴婆夫人是。",
    "T02n0125_003:0560b13": "供養聖眾，捨彌夫人是。瞻視當來過去賢",
    "T02n0125_003:0560b14": "士，所謂月光夫人是。檀越第一，雷電夫人",
    "T02n0125_003:0560b15": "是。恒行慈三昧，所謂摩訶光優婆斯是。行",
    "T02n0125_003:0560b16": "悲哀愍，毘提優婆斯是。喜心不絕，拔提優",
    "T02n0125_003:0560b17": "婆斯是。行守護業，難陀母優婆斯是。得",
    "T02n0125_003:0560b18": "信解脫，照曜優婆斯是。」",
    "T02n0125_003:0560b19": "　摩利、須賴婆　　捨彌、光月、雷",
    "T02n0125_003:0560b20": "　大光、毘提、陀　　難陀及照曜",
    "T02n0125_003:0560b21": "（三）「我弟子中第一，恒行忍辱，所謂無優優",
    "T02n0125_003:0560b22": "婆斯是。行空三昧，所謂毘讎先優婆斯是。行",
    "T02n0125_003:0560b23": "無想三昧，所謂優那陀優婆斯是。行無願三",
    "T02n0125_003:0560b24": "昧，無垢優婆斯是。好教授彼，尸利夫人優婆",
    "T02n0125_003:0560b25": "斯是。善能持戒，鴦竭摩優婆斯是。形貌端",
    "T02n0125_003:0560b26": "正，雷焰優婆斯是。諸根寂靜，最勝優婆斯",
    "T02n0125_003:0560b27": "是。多聞博知，泥羅優婆斯是。能造頌偈，",
    "T02n0125_003:0560b28": "脩摩迦提須達女優婆斯是。無所怯弱，亦是",
    "T02n0125_003:0560b29": "須達女優婆斯是。我聲聞中最後取證優婆",
    "T02n0125_003:0560c01": "斯者，所謂藍優婆斯是。」",
    "T02n0125_003:0560c02": "　無優、毘讎先　　優那、無垢、尸",
    "T02n0125_003:0560c03": "　鴦竭、雷焰、勝　　泥、脩、藍摩女",
    "T02n0125_003:0560c04": "此三十優婆斯，廣說如上。",
    "T02n0125_003:0560c05": "增壹阿含經阿須倫品第八",
    "T02n0125_003:0560c06": "（一）聞如是：一時，佛在舍衛國祇樹給孤獨園。",
    "T02n0125_003:0560c07": "爾時，世尊告諸比丘：「受形大者，莫過阿須",
    "T02n0125_003:0560c08": "倫王。比丘當知，阿須倫形廣長八萬四千由",
    "T02n0125_003:0560c09": "延，口縱廣千由旬。比丘當知，或有是時，",
    "T02n0125_003:0560c10": "阿須倫王欲觸犯日時，倍復化身十六萬八",
    "T02n0125_003:0560c11": "千由旬，往日月前。日月王見已，各懷恐",
    "T02n0125_003:0560c12": "怖，不寧本處。所以然者，阿須倫形甚可畏",
    "T02n0125_003:0560c13": "故。彼日月王以懷恐懼，不復有光明；然阿",
    "T02n0125_003:0560c14": "須倫不敢前捉日月。何以故？日月威德有",
    "T02n0125_003:0560c15": "大神力，壽命極長，顏色端正，受樂無窮。欲",
    "T02n0125_003:0560c16": "知壽命長短者，住壽一劫。復是此間眾生",
    "T02n0125_003:0560c17": "福祐，令日月王不為阿須倫所見觸惱。爾",
    "T02n0125_003:0560c18": "時，阿須倫便懷愁憂，即於彼沒。「如是。諸比",
    "T02n0125_003:0560c19": "丘！弊魔波旬恒在汝後，求其方便，壞敗善",
    "T02n0125_003:0560c20": "根。波旬便化極妙奇異色、聲、香、味、細滑之法，",
    "T02n0125_003:0560c21": "欲迷亂諸比丘意。波旬作是念：『我當會遇",
    "T02n0125_003:0560c22": "得比丘眼便，亦當得耳、鼻、口、身、意之便。』爾",
    "T02n0125_003:0560c23": "時，比丘雖見極妙六情之法，心不染著。爾",
    "T02n0125_003:0560c24": "時，弊魔波旬便懷愁憂，即退而去。所以然",
    "T02n0125_003:0560c25": "者，多薩阿竭、阿羅呵威力所致。何以故？諸比",
    "T02n0125_003:0560c26": "丘不近色、聲、香、味、細滑法。爾時，比丘恒作",
    "T02n0125_003:0561a01": "是學，受人信施，極為甚難，不可消化，墮",
    "T02n0125_003:0561a02": "墜五趣，不得至無上正真之道。要當專意，",
    "T02n0125_003:0561a03": "未獲者獲，未得者得，未度者度，未得證者",
    "T02n0125_003:0561a04": "教令成證。是故，諸比丘！未有信施，不起",
    "T02n0125_003:0561a05": "想念；以有信施，便能消化，不起染著。如",
    "T02n0125_003:0561a06": "是，諸比丘！當作是學。」爾時，諸比丘聞佛所",
    "T02n0125_003:0561a07": "說，歡喜奉行。",
    "T02n0125_003:0561a08": "（二）聞如是：一時，佛在舍衛國祇樹給孤獨",
    "T02n0125_003:0561a09": "園。爾時，世尊告諸比丘：「若有一人出現於",
    "T02n0125_003:0561a10": "世，多饒益人，安隱眾生，愍世群萌，欲使",
    "T02n0125_003:0561a11": "天、人獲其福祐。云何為一人？所謂多薩阿",
    "T02n0125_003:0561a12": "竭、阿羅呵、三耶三佛。是謂一人出現於世，",
    "T02n0125_003:0561a13": "多饒益人，安隱眾生，愍世群萌，欲使天、人",
    "T02n0125_003:0561a14": "獲其福祐。是故，諸比丘！常興恭敬於如來",
    "T02n0125_003:0561a15": "所。是故，諸比丘！當作是學。」爾時，諸比丘聞",
    "T02n0125_003:0561a16": "佛所說，歡喜奉行。",
    "T02n0125_003:0561a17": "（三）聞如是：一時，佛在舍衛國祇樹給孤獨",
    "T02n0125_003:0561a18": "園。爾時，世尊告諸比丘：「若有一人出現於",
    "T02n0125_003:0561a19": "世，便有一人入道在於世間，亦有二諦、三",
    "T02n0125_003:0561a20": "解脫門、四諦真法、五根、六邪見滅、七覺意、賢",
    "T02n0125_003:0561a21": "聖八道品、九眾生居、如來十力、十一慈心",
    "T02n0125_003:0561a22": "解脫，便出現於世。云何為一人？所謂多薩",
    "T02n0125_003:0561a23": "阿竭、阿羅呵、三耶三佛。是謂一人出現於",
    "T02n0125_003:0561a24": "世，便有一人入道在於世間，亦有二諦、三",
    "T02n0125_003:0561a25": "解脫門、四諦真法、五根、六邪見滅、七覺意、賢",
    "T02n0125_003:0561a26": "聖八道品、九眾生居、如來十力、十一慈心",
    "T02n0125_003:0561a27": "解脫，便出現於世。是故，諸比丘！常興恭敬",
    "T02n0125_003:0561a28": "於如來所，亦當作是學。」爾時，諸比丘聞佛",
    "T02n0125_003:0561a29": "所說，歡喜奉行。",
    "T02n0125_003:0561b01": "（四）聞如是：一時，佛在舍衛國祇樹給孤獨",
    "T02n0125_003:0561b02": "園。爾時，世尊告諸比丘：「若有一人出現於",
    "T02n0125_003:0561b03": "世，便有智慧光明出現於世。云何為一人？",
    "T02n0125_003:0561b04": "所謂多薩阿竭、阿羅呵、三耶三佛。是謂一人",
    "T02n0125_003:0561b05": "出現於世，便有智慧光明出現於世。是故，",
    "T02n0125_003:0561b06": "諸比丘！當信心向佛，無有傾邪。如是，諸比",
    "T02n0125_003:0561b07": "丘！當作是學。」爾時，諸比丘聞佛所說，歡喜",
    "T02n0125_003:0561b08": "奉行。",
    "T02n0125_003:0561b09": "（五）聞如是：一時，佛在舍衛國祇樹給孤獨",
    "T02n0125_003:0561b10": "園。爾時，世尊告諸比丘：「若有一人出現於",
    "T02n0125_003:0561b11": "世，無明大冥便自消滅。爾時，凡愚之士為",
    "T02n0125_003:0561b12": "此無明所見纏結，生死所趣，如實不知，",
    "T02n0125_003:0561b13": "周旋往來今世、後世，從劫至劫，無有解",
    "T02n0125_003:0561b14": "已；若多薩阿竭、阿羅呵、三耶三佛出現世時，",
    "T02n0125_003:0561b15": "無明大闇便自消滅。是故，諸比丘！當念承",
    "T02n0125_003:0561b16": "事諸佛。如是，諸比丘！當作是學。」爾時，諸比",
    "T02n0125_003:0561b17": "丘聞佛所說，歡喜奉行。",
    "T02n0125_003:0561b18": "（六）聞如是：一時，佛在舍衛國祇樹給孤獨",
    "T02n0125_003:0561b19": "園。爾時，世尊告諸比丘：「若有一人出現於",
    "T02n0125_003:0561b20": "世，便有三十七品出現於世。云何三十七",
    "T02n0125_003:0561b21": "品道？所謂四意止、四意斷、四神足、五根、五",
    "T02n0125_003:0561b22": "力、七覺意、八真行，便出現於世。云何為一",
    "T02n0125_003:0561b23": "人？所謂多薩阿竭、阿羅呵、三耶三佛。是故，諸",
    "T02n0125_003:0561b24": "比丘！常當承事於佛，亦當作是學。」爾時，諸",
    "T02n0125_003:0561b25": "比丘聞佛所說，歡喜奉行。",
    "T02n0125_003:0561b26": "（七）聞如是：一時，佛在舍衛國祇樹給孤獨",
    "T02n0125_003:0561b27": "園。爾時，世尊告諸比丘：「若有一人沒盡於",
    "T02n0125_003:0561b28": "世，人民之類多懷愁憂，天及人民普失廕",
    "T02n0125_003:0561b29": "覆。云何為一人？所謂多薩阿竭、阿羅呵、三耶",
    "T02n0125_003:0561c01": "三佛。是謂一人沒盡於世，人民之類多懷",
    "T02n0125_003:0561c02": "愁憂，天及人民普失廕覆。所以然者，若多",
    "T02n0125_003:0561c03": "薩阿竭於世滅盡，三十七品亦復滅盡。是故，",
    "T02n0125_003:0561c04": "諸比丘！常當恭敬於佛。如是，諸比丘！當作",
    "T02n0125_003:0561c05": "是學。」爾時，諸比丘聞佛所說，歡喜奉行。",
    "T02n0125_003:0561c06": "（八）聞如是：一時，佛在舍衛國祇樹給孤獨",
    "T02n0125_003:0561c07": "園。爾時，世尊告諸比丘：「若有一人出現於世，",
    "T02n0125_003:0561c08": "爾時天及人民便蒙光澤，便有信心於戒、",
    "T02n0125_003:0561c09": "聞、施、智慧，猶如秋時月光盛滿而無塵穢，普",
    "T02n0125_003:0561c10": "有所照。此亦如是。若多薩阿竭、阿羅呵、三耶",
    "T02n0125_003:0561c11": "三佛出現世間，天及人民便蒙光澤，有信",
    "T02n0125_003:0561c12": "心於戒、聞、施、智慧，如月盛滿，普照一切。是",
    "T02n0125_003:0561c13": "故，諸比丘！興恭敬心於如來所。如是，諸比",
    "T02n0125_003:0561c14": "丘！當作是學。」爾時，諸比丘聞佛所說，歡喜",
    "T02n0125_003:0561c15": "奉行。",
    "T02n0125_003:0561c16": "（九）聞如是：一時，佛在舍衛國祇樹給孤獨園。",
    "T02n0125_003:0561c17": "爾時，世尊告諸比丘：「若有一人出現於世，",
    "T02n0125_003:0561c18": "爾時天及人民皆悉熾盛，三惡眾生便自減",
    "T02n0125_003:0561c19": "少。猶如國界聖王治化時，彼城中人民熾盛，",
    "T02n0125_003:0561c20": "隣國力弱。此亦如是。若多薩阿竭出現世",
    "T02n0125_003:0561c21": "時，三惡趣道便自減少。如是，諸比丘！當信",
    "T02n0125_003:0561c22": "向佛。是故，諸比丘！當作是學。」爾時，諸比丘",
    "T02n0125_003:0561c23": "聞佛所說，歡喜奉行。",
    "T02n0125_003:0561c24": "（一〇）聞如是：一時，佛在舍衛國祇樹給孤獨",
    "T02n0125_003:0561c25": "園。爾時，世尊告諸比丘：「若有一人出現於",
    "T02n0125_003:0561c26": "世，無與等者，不可摸則，獨步無侶，無有",
    "T02n0125_003:0561c27": "儔匹，諸天、人民無能及者，信、戒、聞、施、智慧，無",
    "T02n0125_003:0561c28": "能及者。云何為一人？所謂多薩阿竭、阿羅呵、三",
    "T02n0125_003:0561c29": "耶三佛。是謂一人出現於世，無與等者，不",
    "T02n0125_003:0562a01": "可摸則，獨步無伴，無有儔匹，諸天、人民無",
    "T02n0125_003:0562a02": "能及者，信、戒、聞、施、智慧，皆悉具足。是故，諸比",
    "T02n0125_003:0562a03": "丘！當信敬於佛。如是，諸比丘！當作是學。」爾",
    "T02n0125_003:0562a04": "時，諸比丘聞佛所說，歡喜奉行。",
    "T02n0125_003:0562a05": "　須倫、益一道　　光明及闇冥",
    "T02n0125_003:0562a06": "　道品、沒盡、信　　熾盛、無與等",
    "T02n0125_003:0562a07": "增壹阿含經卷第三"
}