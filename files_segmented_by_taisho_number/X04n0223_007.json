{
    "X04n0223_007:0054b02": "大方廣佛新華嚴經合論卷第七",
    "X04n0223_007:0054b03": "唐于闐國三藏沙門實叉難陀譯經",
    "X04n0223_007:0054b04": "唐太原方山長者李通玄造論",
    "X04n0223_007:0054b05": "唐福州開元寺沙門志寧釐經合論",
    "X04n0223_007:0054b06": "【論】第八明攝化境界",
    "X04n0223_007:0054b07": "夫佛境無邊順機各異隨情廣狹見有差殊非是",
    "X04n0223_007:0054b08": "如來分其量數情微即境狹量廣即境寬若也智",
    "X04n0223_007:0054b09": "契真源佛境彌綸法界或見閻浮為化境或見四",
    "X04n0223_007:0054b10": "洲以濟生或見形滿大千或見報身十海如是種",
    "X04n0223_007:0054b11": "種器有萬端設教不同千差萬別發蒙始學憑准",
    "X04n0223_007:0054b12": "何依略示五門識其權實使得捨諸條而從本返",
    "X04n0223_007:0054b13": "末而還源速證菩提無令稽障一人中見佛境界",
    "X04n0223_007:0054b14": "二諸天見佛境界三二乘見佛境界四權教菩薩",
    "X04n0223_007:0054b15": "見佛境界五實教菩薩見佛境界第一人中見佛",
    "X04n0223_007:0054b16": "但見化一閻浮提眾生第二諸天見佛者但應自",
    "X04n0223_007:0054b17": "見境見佛亦然隨自見廣狹故如帝釋梵王及諸",
    "X04n0223_007:0054b18": "天王即是菩薩位即依菩薩位配所見佛攝化境",
    "X04n0223_007:0054b19": "界廣狹不可依諸凡見天人之類如帝釋即是二",
    "X04n0223_007:0054b20": "地菩薩位乃至漸昇至梵天王是十地菩薩位也",
    "X04n0223_007:0054b21": "或時以佛暫時佛神通力成就眾生亦令人天中",
    "X04n0223_007:0054b22": "凡夫及二乘并小菩薩總得見佛報土境界故即",
    "X04n0223_007:0054b23": "如維摩經佛以足指按地所現淨土是也或時以",
    "X04n0223_007:0054b24": "佛神力亦令人天總得相見故即如大集經中所",
    "X04n0223_007:0054c01": "說寶坊之上處欲界上色界下大集人天之眾總",
    "X04n0223_007:0054c02": "在其中如彼經說第三二乘中羅漢見佛攝化境",
    "X04n0223_007:0054c03": "界者如大羅漢以天眼力得見佛攝化三千大千",
    "X04n0223_007:0054c04": "之境界也即如阿那律云我以天眼見釋迦牟尼",
    "X04n0223_007:0054c05": "佛土三千大千世界如觀掌中庵摩勒菓如小羅",
    "X04n0223_007:0054c06": "漢即不定或見佛攝化一閻浮提此即以久伏忍",
    "X04n0223_007:0054c07": "力能斷結使未有定力亦名斷結未有神力通變",
    "X04n0223_007:0054c08": "等事如以次羅漢或見佛攝化四洲及上三界境",
    "X04n0223_007:0054c09": "界也此廣說在小乘諸部中第四權教菩薩見佛",
    "X04n0223_007:0054c10": "攝化境界者初地百佛二地千佛三地萬佛境界",
    "X04n0223_007:0054c11": "以此漸增如三乘大乘教說第五實教菩薩見佛",
    "X04n0223_007:0054c12": "攝化境界者初地菩薩即見多百佛多千佛即是",
    "X04n0223_007:0054c13": "無盡之百不是一百之百二地菩薩即見多千佛",
    "X04n0223_007:0054c14": "等即是無盡之千故三地菩薩即云多千萬等以",
    "X04n0223_007:0054c15": "實之說諸地菩薩皆悉齊見如帝網等三賢菩薩",
    "X04n0223_007:0054c16": "亦然非但十佛剎塵蓮華藏為其報境法界虗空",
    "X04n0223_007:0054c17": "總皆平等為十住初心初見道時即已無大小見",
    "X04n0223_007:0054c18": "故即總見佛化境皆如法界不分大小行布之中",
    "X04n0223_007:0054c19": "寄位階降如此經初地見多百佛境界者即明滿",
    "X04n0223_007:0054c20": "義故非如三乘單百之百此多百者即齊無盡之",
    "X04n0223_007:0054c21": "數故如三乘教化佛即攝一四天下報佛即云攝",
    "X04n0223_007:0054c22": "化千百億四天下為一釋迦報境如梵網經所說",
    "X04n0223_007:0054c23": "如華嚴經所說毗盧遮那攝化境界且約立一大",
    "X04n0223_007:0054c24": "蓮華藏世界海廣大無際與法界虗空等但為化",
    "X04n0223_007:0055a01": "眾生故約陳形狀令眾生心廣大發開狹劣心故",
    "X04n0223_007:0055a02": "於此大蓮華中總言有十不可說佛剎微塵數世",
    "X04n0223_007:0055a03": "界種為教文有限且立其一百一十一箇世界種",
    "X04n0223_007:0055a04": "中心有十一箇世界種上下各具二十重蓮華藏",
    "X04n0223_007:0055a05": "世界最下重中有一佛世界微塵數廣大世界圍",
    "X04n0223_007:0055a06": "遶次上第二重二佛世界微塵數次上第三重三",
    "X04n0223_007:0055a07": "佛世界微塵數此十一箇世界種皆悉如是從下",
    "X04n0223_007:0055a08": "向上轉轉倍增最上重中具足二十佛世界微塵",
    "X04n0223_007:0055a09": "數廣大剎一一剎各有十佛剎微塵數諸小剎圍",
    "X04n0223_007:0055a10": "繞其十一箇二十重世界外有一百箇一重世界",
    "X04n0223_007:0055a11": "種圍繞十一箇二十重世界此一百箇世界種外",
    "X04n0223_007:0055a12": "近金剛山復有十箇四重世界種其中國剎重重",
    "X04n0223_007:0055a13": "之內如上所說於金剛山內圍繞如上諸世界種",
    "X04n0223_007:0055a14": "等如天帝網分布而住如來所化周徧其間淨穢",
    "X04n0223_007:0055a15": "純襍諸世界海等如三乘中所說世界種者數三",
    "X04n0223_007:0055a16": "千大千之剎至一恒河沙為一世界性數性世界",
    "X04n0223_007:0055a17": "至恒河沙為一世界海數海世界至恒河沙為一",
    "X04n0223_007:0055a18": "世界種如此經世界竝數一佛剎微塵二佛剎微",
    "X04n0223_007:0055a19": "塵三佛剎微塵如是倍增至最上重中二十佛剎",
    "X04n0223_007:0055a20": "微塵數世界如是上下通數總二百一十佛剎微",
    "X04n0223_007:0055a21": "塵數廣大剎始成一世界種非為恒沙以限其數",
    "X04n0223_007:0055a22": "三乘之中多取恒河沙數為量如此經中常取一",
    "X04n0223_007:0055a23": "佛剎塵十佛剎塵為表無盡為其數如是增廣令",
    "X04n0223_007:0055a24": "小狹劣眾生知佛攝化境界發菩提心其佛攝化",
    "X04n0223_007:0055b01": "境界一一塵中境界與法界虗空界等不言獨化",
    "X04n0223_007:0055b02": "三千大千世界於中表法至後釋華藏世界品廣",
    "X04n0223_007:0055b03": "明。",
    "X04n0223_007:0055b04": "第九明因果延促",
    "X04n0223_007:0055b05": "夫法界圓寂無始無終理智虗空非因非果但為",
    "X04n0223_007:0055b06": "有情存量假寄其名情亡量絕何名能立名不自",
    "X04n0223_007:0055b07": "施本由量起量亡情盡名亦自真今以無名之真",
    "X04n0223_007:0055b08": "名談無果之真果以無說之真說談無因之真因",
    "X04n0223_007:0055b09": "啟蒙之士不可以滯其名始學之流不可以廢其",
    "X04n0223_007:0055b10": "說滯名則名立廢說則言亡當可任性隨緣起為",
    "X04n0223_007:0055b11": "法起若無緣者滅唯法滅有此法者性不相知今",
    "X04n0223_007:0055b12": "談因果延促如空中鳥跡如石女之子但為眾生",
    "X04n0223_007:0055b13": "情有愚智隨心照惑遲速不同劈竹登梯稱機各",
    "X04n0223_007:0055b14": "別因茲之類延促不同非謂日月與作時分教不",
    "X04n0223_007:0055b15": "自施因機故起教隨根應有根教生今以依根約",
    "X04n0223_007:0055b16": "立十門因果延促使得啟蒙之士後學無疑也第",
    "X04n0223_007:0055b17": "一小乘善來得阿羅漢果第二小乘一生得阿羅",
    "X04n0223_007:0055b18": "漢果第三小乘三生得阿羅漢果第四小乘六十",
    "X04n0223_007:0055b19": "劫得阿羅漢果第五緣覺四生得緣覺果第六緣",
    "X04n0223_007:0055b20": "覺遲經百劫得緣覺果第七依權教菩薩成佛定",
    "X04n0223_007:0055b21": "經三僧祇劫得成佛果第八依法華經實教會三",
    "X04n0223_007:0055b22": "歸一令龍女一剎那成佛破彼三乘經於多劫方",
    "X04n0223_007:0055b23": "始成佛第九華嚴經說兜率天子三生得十地果",
    "X04n0223_007:0055b24": "第十善財童子一生成佛如上所說皆是三乘及",
    "X04n0223_007:0055c01": "一乘聖教依根約器所說各各依其部教自有和",
    "X04n0223_007:0055c02": "會今欲廣引諸義文句繁多根有萬端依根教別",
    "X04n0223_007:0055c03": "今以略分十種大意得果延促不同意令知權向",
    "X04n0223_007:0055c04": "實不滯虗乘入真實門速成佛道如龍女破三乘",
    "X04n0223_007:0055c05": "之定劫成剎那之實門涅槃經屠兒廣額授賢劫",
    "X04n0223_007:0055c06": "中成佛之記者破闡提之無性說越三僧祇之功",
    "X04n0223_007:0055c07": "兜率天子明一乘之教殊勝之力聞之生信為不",
    "X04n0223_007:0055c08": "修故設入地獄中亦能成種蒙光觸身來生兜率",
    "X04n0223_007:0055c09": "天上登十地位一如隨好光明功德品說舉此一",
    "X04n0223_007:0055c10": "事意令信此諸佛所乘以難信故信即必定成種",
    "X04n0223_007:0055c11": "為信解內熏必至成佛設暫著樂遇苦便修若至",
    "X04n0223_007:0055c12": "十住初心位齊十地更無退轉如善財童子一生",
    "X04n0223_007:0055c13": "成佛者明於十住初心一剎那際情亡想盡三世",
    "X04n0223_007:0055c14": "一念更無所生名為一生不取存情立劫時分之",
    "X04n0223_007:0055c15": "生如是無生便成佛果如本生故名為一生還同",
    "X04n0223_007:0055c16": "龍女一剎那際情盡時亡名之為佛。",
    "X04n0223_007:0055c17": "第十明會教始終",
    "X04n0223_007:0055c18": "夫慧日世尊稱法界而徧照智周萬有與凡聖而",
    "X04n0223_007:0055c19": "同真理事互融體用相入即四十品之勝典終始",
    "X04n0223_007:0055c20": "交羅百萬頌之妙言前後參映十處十會如帝網",
    "X04n0223_007:0055c21": "之重重十剎十身若鏡像之相入舉一門眾門俱",
    "X04n0223_007:0055c22": "發談一品諸品齊麾道樹始成九天同屆普光一",
    "X04n0223_007:0055c23": "集十處咸登今古無差舊新一念不離一位便分",
    "X04n0223_007:0055c24": "五位之門一行之中乃建塵沙門海法界體上安",
    "X04n0223_007:0056a01": "立訓俗之詮果德性齊施設引生之教文殊以贊",
    "X04n0223_007:0056a02": "明法體普賢為成備行修二人悲智參光使得雲",
    "X04n0223_007:0056a03": "滋寶澤法界品內復令善財重修倣此一部之經",
    "X04n0223_007:0056a04": "一一行其行相菩薩接生之軌各各次第分明發",
    "X04n0223_007:0056a05": "心求進師資差別具陳法則令使童蒙易解學者",
    "X04n0223_007:0056a06": "不枉功程一念與道相應便得超過永劫今分十",
    "X04n0223_007:0056a07": "法以約紀綱教體參差略知分劑第一明毗盧遮",
    "X04n0223_007:0056a08": "那始成正覺第二明示果勸修第三明信心成備",
    "X04n0223_007:0056a09": "第四明入真實證第五明發行修行第六明理事",
    "X04n0223_007:0056a10": "相入第七明蘊修成德第八明隨緣無礙第九明",
    "X04n0223_007:0056a11": "因果位終第十明令凡實證。",
    "X04n0223_007:0056a12": "第一明毗盧遮那始成正覺者即世主妙嚴一品",
    "X04n0223_007:0056a13": "經是言始成正覺者以自身心證盡三世古今等",
    "X04n0223_007:0056a14": "法在一念中無久近相於一念中而亦不壞眾生",
    "X04n0223_007:0056a15": "三世久近劫智及種種眾生差別知見智如經智",
    "X04n0223_007:0056a16": "入三世而無來往如是有十種智具在經說如是",
    "X04n0223_007:0056a17": "上下前後四十品經總於始成正覺時於一剎那",
    "X04n0223_007:0056a18": "際以法界海智印三昧門一時頓印身色言音說",
    "X04n0223_007:0056a19": "諸佛法及一切塵中諸國剎海普宣流布及入涅",
    "X04n0223_007:0056a20": "槃不移一時一際一性皆是法如是故前佛後佛",
    "X04n0223_007:0056a21": "古今如是總在一時隨諸眾生現差別法古今相",
    "X04n0223_007:0056a22": "徹名之為始契法如是名之為成依法如是非心",
    "X04n0223_007:0056a23": "造作名之為正智達斯理名之為覺此經在晉朝",
    "X04n0223_007:0056a24": "初譯有三十四品今於唐朝再譯為三十九品又",
    "X04n0223_007:0056b01": "檢菩薩瓔珞本業經云佛子吾先於第六天說十",
    "X04n0223_007:0056b02": "地道化天人今故略開眾生心汝等受行又下文",
    "X04n0223_007:0056b03": "佛子第四十一地心者名入法界心又此下文佛",
    "X04n0223_007:0056b04": "子吾先於第三禪中集八禪眾說一生補處菩薩",
    "X04n0223_007:0056b05": "入佛華三昧定說百萬億偈今以略說一偈之義",
    "X04n0223_007:0056b06": "開眾生心汝等受持此品即在十地品後是十一",
    "X04n0223_007:0056b07": "地等覺位計此品名還名佛華品為依法為名故",
    "X04n0223_007:0056b08": "又下文佛子吾先在此樹下說法界海時有八萬",
    "X04n0223_007:0056b09": "無垢菩薩現身得佛故今為此大眾略開佛果行",
    "X04n0223_007:0056b10": "處汝應頂受如瓔珞本業經即是說華嚴經竟化",
    "X04n0223_007:0056b11": "諸三乘眾來詣菩提樹下一一重敘初成正覺時",
    "X04n0223_007:0056b12": "所說華嚴五位法門具如彼經說為華嚴經少十",
    "X04n0223_007:0056b13": "一地一品經今將彼對勘方知次第後有聞者不",
    "X04n0223_007:0056b14": "須生疑但取彼經勘驗可知皁白今以第三禪中",
    "X04n0223_007:0056b15": "說十一地佛華品即總有十處十會四十品竝在",
    "X04n0223_007:0056b16": "初成正覺時以一剎那際海印法門一時頓說以",
    "X04n0223_007:0056b17": "依本法無前後故為法本如是故以本身以本智",
    "X04n0223_007:0056b18": "示本法故無重會普光明殿及三會等事故若重",
    "X04n0223_007:0056b19": "重重重無盡之重不論三會以其法界海門總收",
    "X04n0223_007:0056b20": "三世一念前後竝是一時亦無往彼重來入此如",
    "X04n0223_007:0056b21": "來但以本智對現色身海印門故一時普示今言",
    "X04n0223_007:0056b22": "於普光明殿重重三會者此非如是總是一時頓",
    "X04n0223_007:0056b23": "印之法如經云如來於一言說中演說無邊契經",
    "X04n0223_007:0056b24": "海但從法門品類為表法故菩薩名殊非是先來",
    "X04n0223_007:0056c01": "後來之眾於法界海內不可以情作前後之想違",
    "X04n0223_007:0056c02": "本法故於一念之內現三世事者為眾生故非於",
    "X04n0223_007:0056c03": "本法而有三世此為明本法不可從末前已覆車",
    "X04n0223_007:0056c04": "後須改轍不可直推先德以為龜鏡檢參經意都",
    "X04n0223_007:0056c05": "無重會之名以文字敘致法門似有重意不觀品",
    "X04n0223_007:0056c06": "中經意總是敘其前後通括一時一際一法界之",
    "X04n0223_007:0056c07": "智用法門如十定品離世間品皆云如是我聞一",
    "X04n0223_007:0056c08": "時佛在摩竭提國菩提場中始成正覺普光明殿",
    "X04n0223_007:0056c09": "入剎那際三昧者但隨法位菩薩名別非是如來",
    "X04n0223_007:0056c10": "去已重來以普光明殿為法界果智體故於一時",
    "X04n0223_007:0056c11": "之際會其理事不離無作定門以十定門是法界",
    "X04n0223_007:0056c12": "體故以普賢行是法界用即離世間品是也會此",
    "X04n0223_007:0056c13": "二品不離普光明殿果德大宅智之本都如此三",
    "X04n0223_007:0056c14": "度之說總是一處一時一法界一會之說非是如",
    "X04n0223_007:0056c15": "情所見前後往來通餘九會總在一會一時一法",
    "X04n0223_007:0056c16": "界一智海法門重重一時隱現無障無礙今於一",
    "X04n0223_007:0056c17": "法界內隨其進修方便行相門中寄處表法以分",
    "X04n0223_007:0056c18": "其十處十會者一菩提場第一會二普光明殿第",
    "X04n0223_007:0056c19": "二會三昇須彌山頂第三會四昇夜摩天第四會",
    "X04n0223_007:0056c20": "五昇兜率天第五會六昇他化自在天第六會七",
    "X04n0223_007:0056c21": "昇三禪天第七會八給孤獨園第八會九覺城東",
    "X04n0223_007:0056c22": "大塔廟處第九會十於一切國剎及塵中一切虗",
    "X04n0223_007:0056c23": "空法界會名為十處十會普光明殿中會此經中",
    "X04n0223_007:0056c24": "五位六位法門十定妙理普賢萬行始終體用十",
    "X04n0223_007:0057a01": "處十會總在普光明殿一真法界因圓果滿報居",
    "X04n0223_007:0057a02": "之宅之所含容十方世界都為一法一處一時一",
    "X04n0223_007:0057a03": "體用際攝末歸本不可別分作前後往來三會之",
    "X04n0223_007:0057a04": "說不可以己情塵翳障真教又此經中諸法皆以",
    "X04n0223_007:0057a05": "十為圓數不可但言七處九會之說又問何故至",
    "X04n0223_007:0057a06": "第七會但至三禪集八天眾說十一地法門何故",
    "X04n0223_007:0057a07": "不至第四禪天者答曰為四禪天依其次第是佛",
    "X04n0223_007:0057a08": "果處故佛正於菩提場中正證佛果通收四禪及",
    "X04n0223_007:0057a09": "十方世界總為一普光明殿法界之宅報居之都",
    "X04n0223_007:0057a10": "更無上下往來進修所在可得之相明佛四禪心",
    "X04n0223_007:0057a11": "相無依無進修處故無往來也情絕應真同法界",
    "X04n0223_007:0057a12": "故是佛第四禪以菩提樹下寄同阿蘭若處普光",
    "X04n0223_007:0057a13": "明殿即是本居之報宅以此三說始終因果重敘",
    "X04n0223_007:0057a14": "前初成佛之時以明前後不離菩提體本智海故",
    "X04n0223_007:0057a15": "如此圓融始終因果成一際門於此經中前後有",
    "X04n0223_007:0057a16": "六處和會也示果勸修門中有二處巳信修行門",
    "X04n0223_007:0057a17": "中有四處一如初會中普賢菩薩入如來藏身三",
    "X04n0223_007:0057a18": "昧以世界海漩法門示佛本源法界十蓮華藏世",
    "X04n0223_007:0057a19": "界海因果始終報得之門即普賢菩薩是其行如",
    "X04n0223_007:0057a20": "來藏身是其體即明以用入體理事徹故二毗盧",
    "X04n0223_007:0057a21": "遮那所坐之座諸有莊嚴亦明因果始終體用相",
    "X04n0223_007:0057a22": "徹故即以遮那佛以為報果以一切法空本智為",
    "X04n0223_007:0057a23": "座體以普賢萬行為用莊嚴以此一切莊嚴具即",
    "X04n0223_007:0057a24": "還以輪臺戶牖諸莊嚴具中出眾菩薩有十佛世",
    "X04n0223_007:0057b01": "界微塵數雨寶供佛即明如來果德常居一切法",
    "X04n0223_007:0057b02": "空之座普賢眾行妙用常感依報之所莊嚴理事",
    "X04n0223_007:0057b03": "因果體用常相益故又以信修行門中有四度和",
    "X04n0223_007:0057b04": "會因果無二門者即普光明殿三說始成正覺攝",
    "X04n0223_007:0057b05": "末歸本一際法界是一度和會二三十七品名如",
    "X04n0223_007:0057b06": "來出現品如來放眉間光灌文殊頂放口中光灌",
    "X04n0223_007:0057b07": "普賢口令此二人共相問答說佛出現果德之門",
    "X04n0223_007:0057b08": "即文殊為本智法體普賢為行為明和會體用徹",
    "X04n0223_007:0057b09": "故以此徹處即名為佛初會中佛即明佛所自成",
    "X04n0223_007:0057b10": "佛也三十七品中佛即明菩薩自力所及也因初",
    "X04n0223_007:0057b11": "佛故而起信進所修以信進修行故自力所及自",
    "X04n0223_007:0057b12": "佛果故以自佛果與前所信無異故三祇園之中",
    "X04n0223_007:0057b13": "如來以師子頻伸三昧門舉五位因果導利人天",
    "X04n0223_007:0057b14": "四善財童子彌勒樓閣中和會文殊普賢始終因",
    "X04n0223_007:0057b15": "果及彌勒菩薩始終因果都為一際體用徹故通",
    "X04n0223_007:0057b16": "前示果勸修門中普賢菩薩毗盧遮那二處和會",
    "X04n0223_007:0057b17": "及後普光明殿如來出現品給孤獨園及彌勒樓",
    "X04n0223_007:0057b18": "閣四處通為六處和會體用因果無二一際法門",
    "X04n0223_007:0057b19": "是故彌勒樓閣名毗盧遮那莊嚴藏與初會中普",
    "X04n0223_007:0057b20": "賢菩薩所入三昧名如來藏身前後名字一相似",
    "X04n0223_007:0057b21": "故但取經文品類意況尋之參驗可見如來會通",
    "X04n0223_007:0057b22": "總為一時一際以剎那際根本智宅門出生滅度",
    "X04n0223_007:0057b23": "及常住在世轉正法輪總無虧一念成正覺時是",
    "X04n0223_007:0057b24": "故經言智入三世而無來往此經總有十處十會",
    "X04n0223_007:0057c01": "四十品經於九會中雲集都眾總有三百四十二",
    "X04n0223_007:0057c02": "種眾并第三禪中一會九種眾亦在其數如是之",
    "X04n0223_007:0057c03": "眾各各云有佛世界微塵數或云十佛世界微塵",
    "X04n0223_007:0057c04": "數如是眾會一時俱會在始成正覺一剎那際猶",
    "X04n0223_007:0057c05": "如大海周徧十方互相參映無障無礙若以第十",
    "X04n0223_007:0057c06": "會一切國剎及塵中虗空法界一切會中者即十",
    "X04n0223_007:0057c07": "方世界虗空法界及纖塵之內及一切眾生身塵",
    "X04n0223_007:0057c08": "毛孔海會如海十方無間重重重重無盡無盡諸",
    "X04n0223_007:0057c09": "佛菩薩眾海常然三世一念古今咸即今時之際",
    "X04n0223_007:0057c10": "過去未來無盡之劫同時無虧一念成正覺時也",
    "X04n0223_007:0057c11": "如是時體成佛不成佛覺與不覺時法如是故。",
    "X04n0223_007:0057c12": "第二明示果勸修者即如來現相品普賢三昧品",
    "X04n0223_007:0057c13": "世界成就品華嚴世界品毗盧遮那品如是五品",
    "X04n0223_007:0057c14": "經是也於現相品如來口中眾齒之間放光以光",
    "X04n0223_007:0057c15": "中音聲十方告眾使令咸集普賢菩薩為佛長子",
    "X04n0223_007:0057c16": "治佛家法入佛三昧舉佛果德令眾敬愛起信樂",
    "X04n0223_007:0057c17": "修如來於自身及座舉體用因果門令眾咸知以",
    "X04n0223_007:0057c18": "佛自身為法界大智身以諸莊嚴具為普賢行用",
    "X04n0223_007:0057c19": "報果以一切法空為座身以此三法齊平興悲智",
    "X04n0223_007:0057c20": "門無始無終示悟眾生名之為佛如來又於眉間",
    "X04n0223_007:0057c21": "毫相中放光明名一切菩薩智光明普照耀十方",
    "X04n0223_007:0057c22": "世界藏其狀猶如寶色燈雲普照十方世界已右",
    "X04n0223_007:0057c23": "遶於佛從足下入及於眉間毫相之內出十佛世",
    "X04n0223_007:0057c24": "界微塵數菩薩眾於其佛前共坐一蓮華之座復",
    "X04n0223_007:0058a01": "讚歎佛境界甚深此明因果無二光入足下明以",
    "X04n0223_007:0058a02": "果成因眉間光者十地智果之光今入佛足下以",
    "X04n0223_007:0058a03": "果成因十信之位還從足下輪中出此光也至十",
    "X04n0223_007:0058a04": "住位內次至足指端出十行之內從足趺上出十",
    "X04n0223_007:0058a05": "迴向之內膝上出十地之內還至眉間出終而復",
    "X04n0223_007:0058a06": "始毫相光明是十地之果光其中出菩薩是其因",
    "X04n0223_007:0058a07": "行明因從果出明此已上五品經是示佛果德令",
    "X04n0223_007:0058a08": "眾信樂故。",
    "X04n0223_007:0058a09": "第三明信心成備者即第二會中如來名號品四",
    "X04n0223_007:0058a10": "聖諦品光明覺品菩薩問明品淨行品賢首品已",
    "X04n0223_007:0058a11": "上六品經是也此六品經共成十信之一位一如",
    "X04n0223_007:0058a12": "來名號品信佛名號十方世界隨生不同二四聖",
    "X04n0223_007:0058a13": "諦品信知十方世界法門名字差殊皆以四聖諦",
    "X04n0223_007:0058a14": "為本三光明覺品知光明本從果而來入佛足下",
    "X04n0223_007:0058a15": "今還從足下放彼果光用成信位四菩薩問明品",
    "X04n0223_007:0058a16": "信菩薩所問之法門五淨行品明信菩薩淨行從",
    "X04n0223_007:0058a17": "大願力生六賢首品信知成佛以信為首信此六",
    "X04n0223_007:0058a18": "品法門共成信位此六品經於普光明殿中說以",
    "X04n0223_007:0058a19": "普光明殿是佛智用果滿報居之本宅還從中說",
    "X04n0223_007:0058a20": "信位法門為明說果成信既信果德從茲已後至",
    "X04n0223_007:0058a21": "十地十一地佛華品已來方明入道進修五位成",
    "X04n0223_007:0058a22": "滿階降同別一通一切通為從因至果不隔時故",
    "X04n0223_007:0058a23": "皆以根本不動智等十箇佛以為所信之門還以",
    "X04n0223_007:0058a24": "自心根本不動智佛以為會體用故。",
    "X04n0223_007:0058b01": "第四明入真實證者從第三會昇須彌山頂上於",
    "X04n0223_007:0058b02": "如來兩足指端放光明於中說六品經是一昇須",
    "X04n0223_007:0058b03": "彌山頂品二須彌頂上偈讚品三十住品四梵行",
    "X04n0223_007:0058b04": "品五初發心功德品六明法品此六品經中如須",
    "X04n0223_007:0058b05": "彌山頂品及偈讚品兩品經是帝釋諸天迎讚如",
    "X04n0223_007:0058b06": "來歎佛功德及處之勝十住品梵行品初發心功",
    "X04n0223_007:0058b07": "德品明法品四品經明創證法門住佛所住生在",
    "X04n0223_007:0058b08": "佛家同佛智性功德解行理智如佛初發心時便",
    "X04n0223_007:0058b09": "成正覺此會兩足指端放光者明初證法門發足",
    "X04n0223_007:0058b10": "之始昇須彌山頂者明從前信心今昇十住法王",
    "X04n0223_007:0058b11": "山頂至法之際智照無礙如上高山至相盡處故",
    "X04n0223_007:0058b12": "又山者表定能發慧故從茲已去任法無功始終",
    "X04n0223_007:0058b13": "俱佛不從八地方具無功瓔珞經云三賢菩薩法",
    "X04n0223_007:0058b14": "流水中任運至佛初水後水一性水者因佛果佛",
    "X04n0223_007:0058b15": "一性佛故於其中間無初中後不隔念故依本法",
    "X04n0223_007:0058b16": "故無念可隔因果便終一念相應一念佛故不論",
    "X04n0223_007:0058b17": "相好及與神通相好神通從此正覺中得若證正",
    "X04n0223_007:0058b18": "覺即不著諸相但以覺道恒相應故通變相好不",
    "X04n0223_007:0058b19": "求自至設至於後福智終時三世一時不隔念故",
    "X04n0223_007:0058b20": "第五發行修行者從第四會昇夜摩天上於如來",
    "X04n0223_007:0058b21": "兩足趺上放光說四品經一昇夜摩天宮品二夜",
    "X04n0223_007:0058b22": "摩天宮偈讚品三十行品四十無盡藏品如此會",
    "X04n0223_007:0058b23": "中昇夜摩天宮品夜摩天中偈讚品兩品是諸天",
    "X04n0223_007:0058b24": "迎佛讚歎佛功德及歎處之勝十行品十無盡藏",
    "X04n0223_007:0058c01": "品兩品經明從智身具普賢行悲智具足理智行",
    "X04n0223_007:0058c02": "門所成依正二報福智無盡此位從如來兩足上",
    "X04n0223_007:0058c03": "放光及昇夜摩天上說者為明從須彌山頂至相",
    "X04n0223_007:0058c04": "盡際證佛智身至夜摩天下依法空本智起普賢",
    "X04n0223_007:0058c05": "萬行門故以處表法令易解故如彼諸天離地際",
    "X04n0223_007:0058c06": "故此天依空而住為明十行依本智法空而行故",
    "X04n0223_007:0058c07": "第六明理事相入者從第五會昇兜率天宮於如",
    "X04n0223_007:0058c08": "來膝上放光說十迴向有三品經一昇兜率天宮",
    "X04n0223_007:0058c09": "品二兜率天宮偈讚品三十迴向品前之二品經",
    "X04n0223_007:0058c10": "是諸天迎讚如來敬歎佛德及歎處之勝後之一",
    "X04n0223_007:0058c11": "品是正說十迴向之法門迴向者令諸事法皆入",
    "X04n0223_007:0058c12": "理故以十行事法入前十住中理事無礙故名迴",
    "X04n0223_007:0058c13": "向前十住即是文殊法身本智後十行即是普賢",
    "X04n0223_007:0058c14": "之萬行明二人體用相徹名為迴向膝上放光者",
    "X04n0223_007:0058c15": "明理事卷舒自在故猶如人膝屈伸迴旋皆由於",
    "X04n0223_007:0058c16": "膝何故兜率天說此位者為明此天於欲界之中",
    "X04n0223_007:0058c17": "處中故又於天上五位五處五會之中故向下有",
    "X04n0223_007:0058c18": "帝釋宮夜摩之兩會向上即有他化三禪之兩會",
    "X04n0223_007:0058c19": "處五會中故於欲界中此天處中故故說十迴向",
    "X04n0223_007:0058c20": "令會理事無礙根本智差別智智悲均融處於中",
    "X04n0223_007:0058c21": "道以處表法故須此處說十迴向之門故。",
    "X04n0223_007:0058c22": "第七明蘊修成德者從第六會昇他化自在天宮",
    "X04n0223_007:0058c23": "中如來眉間放光明名菩薩力燄明此光與初會",
    "X04n0223_007:0058c24": "中如來眉間所放光明終而復始至本處故說十",
    "X04n0223_007:0059a01": "地一品經是也何故無昇他化天宮品無偈讚品",
    "X04n0223_007:0059a02": "者為明十地果終住法本宮恒徧一切功終行極",
    "X04n0223_007:0059a03": "更無昇進乃至三禪十方世界亦同此也為表果",
    "X04n0223_007:0059a04": "終十地智滿無進修故常對諸佛現在前故為非",
    "X04n0223_007:0059a05": "新來無稱歎故此十地門但於十住十行十迴向",
    "X04n0223_007:0059a06": "中蘊積功成使令淳熟更無所住任運而成自令",
    "X04n0223_007:0059a07": "具足一切諸法何故於此天處而說十地法門為",
    "X04n0223_007:0059a08": "此天依他起化以成自樂名之他化自在天此位",
    "X04n0223_007:0059a09": "菩薩依眾生故而行悲智興諸行雲雨諸法雨以",
    "X04n0223_007:0059a10": "此為樂無自心想作諸行相以處表法故須此處",
    "X04n0223_007:0059a11": "而說十地法門依藏法師說此品時有三加五請",
    "X04n0223_007:0059a12": "者檢尋經意佛有十三種加金剛藏菩薩解脫月",
    "X04n0223_007:0059a13": "及諸菩薩有四重請十三種加者一十方同號佛",
    "X04n0223_007:0059a14": "現身以言讚慰使令說法又十方佛與十種智及",
    "X04n0223_007:0059a15": "目善根力勝智力法如是力十二十方佛手摩金",
    "X04n0223_007:0059a16": "剛藏菩薩頂許令說法十三毗盧遮那如來放眉",
    "X04n0223_007:0059a17": "間光照金剛藏身光中說偈勸令說法是名十三",
    "X04n0223_007:0059a18": "明以言讚慰是語業加與十種智是智業加手摩",
    "X04n0223_007:0059a19": "頂是身業加眉間光照光中說法是法力加總通",
    "X04n0223_007:0059a20": "言讚與十智手摩頂及光照身都為十三種加四",
    "X04n0223_007:0059a21": "種請者一解脫月菩薩舉大眾疑請金剛藏菩薩",
    "X04n0223_007:0059a22": "止而不說二解脫月重請金剛藏重止三解脫月",
    "X04n0223_007:0059a23": "三請四諸大菩薩一時同請都為四請未知三加",
    "X04n0223_007:0059a24": "五請從何而來若但取身語意業為三加者即與",
    "X04n0223_007:0059b01": "十智眉間光照金剛藏身及光說法其加即有餘",
    "X04n0223_007:0059b02": "若但取十方諸佛言讚使說為五請者佛位居尊",
    "X04n0223_007:0059b03": "軌則之中不合為請以此之義總有十三種加四",
    "X04n0223_007:0059b04": "種請與十種智業雖是智體不殊為不迷法相成",
    "X04n0223_007:0059b05": "差別智故用時各別不可直取同門以一同中有",
    "X04n0223_007:0059b06": "十三種所加各別四度重請皆殊超昇之義前已",
    "X04n0223_007:0059b07": "說訖。",
    "X04n0223_007:0059b08": "第八隨緣無礙者於第七會第三禪天集八禪眾",
    "X04n0223_007:0059b09": "說一生補處菩薩入佛華三昧定說十一地等覺",
    "X04n0223_007:0059b10": "位中普賢法門十地已終明自分道終等覺位中",
    "X04n0223_007:0059b11": "行普賢行徧明入俗徧周法界行門重疊廣及虗",
    "X04n0223_007:0059b12": "空及微塵中諸國剎海重重無礙究竟如法界廣",
    "X04n0223_007:0059b13": "大如虗空名為等覺位中普賢行也言佛華三昧",
    "X04n0223_007:0059b14": "者華之言行能堪可觀開敷感果義也此為佛行",
    "X04n0223_007:0059b15": "法門佛者覺也明十一地等覺行用明十地成佛",
    "X04n0223_007:0059b16": "已終次十一地覺行滿也故名佛華法門三昧者",
    "X04n0223_007:0059b17": "法界本體大寂法門定亂情盡名為本寂以此定",
    "X04n0223_007:0059b18": "故行普賢行門一切三昧此乃為本體故於彼天",
    "X04n0223_007:0059b19": "處為於色界無色界八禪之眾說一生補處菩薩",
    "X04n0223_007:0059b20": "入佛華三昧定門有百萬億偈以此位菩薩入佛",
    "X04n0223_007:0059b21": "華法門善明入俗廣利含生自在故名隨緣無礙",
    "X04n0223_007:0059b22": "此位明法界行周何故在彼天處說十一地法門",
    "X04n0223_007:0059b23": "為彼天處憂苦情亡唯三昧樂為明此位菩薩定",
    "X04n0223_007:0059b24": "亂情亡唯智悲利眾生樂故以處表法故於此處",
    "X04n0223_007:0059c01": "說十一地法門地位行門廣如瓔珞經說此以當",
    "X04n0223_007:0059c02": "華嚴經來文未足。",
    "X04n0223_007:0059c03": "第九明因果位終者從十定品十通品十忍品阿",
    "X04n0223_007:0059c04": "僧祇品壽量品諸菩薩住處品不思議法品如來",
    "X04n0223_007:0059c05": "十身相海品如來隨好光明功德品普賢行品如",
    "X04n0223_007:0059c06": "來出現品離世間品已上十二品經是也何以然",
    "X04n0223_007:0059c07": "者為十定品至離世間品總該五位十地佛位及",
    "X04n0223_007:0059c08": "普賢萬行始終因果門前後徹故是以十定品離",
    "X04n0223_007:0059c09": "世間品二品經初皆却敘初會及第二會云如是",
    "X04n0223_007:0059c10": "我聞一時佛在摩竭提國阿蘭若法菩提場中始",
    "X04n0223_007:0059c11": "成正覺於普光明殿入剎那際諸佛三昧者非是",
    "X04n0223_007:0059c12": "重來集會但為十定及離世間二品是體用門通",
    "X04n0223_007:0059c13": "始終故於普光明殿如來重敘依其法門菩薩眾",
    "X04n0223_007:0059c14": "名號差別非是去已還復重來於十住十行十迴",
    "X04n0223_007:0059c15": "向十地十一地法徧諸天處一時頓說諸位此之",
    "X04n0223_007:0059c16": "二品意明體用徹於始終佛因果門故十定體是",
    "X04n0223_007:0059c17": "文殊離世間法是普賢是故如來出現品中放光",
    "X04n0223_007:0059c18": "和會二人因果相徹門故放眉間光入文殊頂放",
    "X04n0223_007:0059c19": "口中光入普賢口令其理事自相問答說佛果門",
    "X04n0223_007:0059c20": "佛果之門總在二人根本智差別智之際以定慧",
    "X04n0223_007:0059c21": "力照之可見此之十二品經一時都會諸會六位",
    "X04n0223_007:0059c22": "十一地總入普光本智法堂果德大宅法界之門",
    "X04n0223_007:0059c23": "故是故十定品及離世間品皆敘前之初一二之",
    "X04n0223_007:0059c24": "會說此經時譬如空中置百千寶鏡置一佛像在",
    "X04n0223_007:0060a01": "於地上以眾菩薩圍繞莊嚴於彼百千寶鏡之中",
    "X04n0223_007:0060a02": "一時頓現一一鏡中影像互相參入都無往來如",
    "X04n0223_007:0060a03": "來亦爾於始成正覺之時天上人間十方國土一",
    "X04n0223_007:0060a04": "時頓現互相參徹都無來去故彼此言音句義悉",
    "X04n0223_007:0060a05": "皆參入都無來去不論重會不得作世間情解作",
    "X04n0223_007:0060a06": "往來重會之心如前已述事須計會至而復說此",
    "X04n0223_007:0060a07": "之經末須知和會始終如來出現品明五位十一",
    "X04n0223_007:0060a08": "地果終之門一部之經始終之際以是義故流通",
    "X04n0223_007:0060a09": "付囑總在其中出現品前普賢行品即明自己佛",
    "X04n0223_007:0060a10": "果修行之行出現品後離世間品即明自己佛果",
    "X04n0223_007:0060a11": "之後利生之行明佛果之後所行大悲智行諸習",
    "X04n0223_007:0060a12": "總盡雖行普賢萬行不染世間名離世間品自修",
    "X04n0223_007:0060a13": "佛果前普賢行明是自所乘并勸他學佛果也後",
    "X04n0223_007:0060a14": "普賢行自己佛果已終果後純是利他以此能令",
    "X04n0223_007:0060a15": "三寶不斷十通十忍亦是十定徧通五位體徹始",
    "X04n0223_007:0060a16": "終也通者總通明義也忍者法忍之門阿僧祇乃",
    "X04n0223_007:0060a17": "明數量之門壽量者乃明佛壽量隨人菩薩住處",
    "X04n0223_007:0060a18": "者明菩薩所為人攝化住持境界常在不滅不思",
    "X04n0223_007:0060a19": "議法者為明如來化儀法則自在非諸二乘及三",
    "X04n0223_007:0060a20": "乘權學所知如來十身相海品者明十世界海十",
    "X04n0223_007:0060a21": "毗盧遮那皆有九十七種相及十華藏世界微塵",
    "X04n0223_007:0060a22": "數相如來隨好光明功德品為明如來隨好光明",
    "X04n0223_007:0060a23": "照燭功德蒙光獲益普賢行品為明果前進修之",
    "X04n0223_007:0060a24": "行如來出現品為明五位菩薩自力果終出現因",
    "X04n0223_007:0060b01": "果位極離世間品為明佛果之後純是利他此已",
    "X04n0223_007:0060b02": "上三十九品經六位五位因果位終利及諸天諸",
    "X04n0223_007:0060b03": "神王眾入法界一品經如來入師子頻伸三昧還",
    "X04n0223_007:0060b04": "舉佛果五位利及人間已前總結初會二會乃至",
    "X04n0223_007:0060b05": "十一地七會之中佛位因果法門竟八會在祇園",
    "X04n0223_007:0060b06": "中後當更敘。",
    "X04n0223_007:0060b07": "第十明令凡實證者從第八會在祇園之中如來",
    "X04n0223_007:0060b08": "入師子頻伸三昧門還舉法界果德現諸世間令",
    "X04n0223_007:0060b09": "生信樂達佛實相五百聲聞目連鶖子示同不聞",
    "X04n0223_007:0060b10": "寄同二乘有信不信如初會中五十五眾及覺首",
    "X04n0223_007:0060b11": "等十首菩薩功德林等十林菩薩金剛幢等十幢",
    "X04n0223_007:0060b12": "菩薩金剛藏等三十七箇藏菩薩如是各各有十",
    "X04n0223_007:0060b13": "佛剎微塵數菩薩共集隨位倍增寄成諸位令諸",
    "X04n0223_007:0060b14": "人天凡夫得此法門如此會中六千比丘明是凡",
    "X04n0223_007:0060b15": "夫於文殊師利所頓明十耳十眼此眾雖居在路",
    "X04n0223_007:0060b16": "發心境界不離佛會路上發心為表進修非是即",
    "X04n0223_007:0060b17": "離其佛會乃至第九會覺城東會一萬龍眾五百",
    "X04n0223_007:0060b18": "優婆塞五百優婆夷五百童子五百童女竝明是",
    "X04n0223_007:0060b19": "凡夫同證佛位是故今言令凡實證第九會覺城",
    "X04n0223_007:0060b20": "東過去佛大塔廟處文殊師利說普照法界修多",
    "X04n0223_007:0060b21": "羅門無量諸龍得生人趣一萬諸龍發菩提心覺",
    "X04n0223_007:0060b22": "城五眾俱登佛果但舉善財一人為首俱及其五",
    "X04n0223_007:0060b23": "百之數法皆同然五百者表五位六千者表六位",
    "X04n0223_007:0060b24": "信亦在中一萬龍者表其萬行之門故無有一事",
    "X04n0223_007:0060c01": "浪施設故皆表法門過去諸佛大塔廟處為其會",
    "X04n0223_007:0060c02": "者明古佛今佛道跡不殊還同如來會內一種善",
    "X04n0223_007:0060c03": "財南詢諸友還明進修又明菩薩攝化眾生之行",
    "X04n0223_007:0060c04": "相第十會者一切國剎及塵中虗空法界一切會",
    "X04n0223_007:0060c05": "此十會徧一切剎塵中虗空法界有情身塵毛孔",
    "X04n0223_007:0060c06": "之內如來重重重重海會無盡故如是法界佛果",
    "X04n0223_007:0060c07": "法門諸有信解及初發心證入之者猶如師子王",
    "X04n0223_007:0060c08": "之子初生之時雖則未能如其師子王力勢自在",
    "X04n0223_007:0060c09": "然則師子相全體無異一切諸獸皆當畏之如於",
    "X04n0223_007:0060c10": "此華嚴經佛果法門修信解及初證入者亦復如",
    "X04n0223_007:0060c11": "是能信自己身心性相全體同諸佛果自體恒真",
    "X04n0223_007:0060c12": "本大智故及證入者同諸如來佛果之門本無修",
    "X04n0223_007:0060c13": "造自體全佛以此真門成備進修差別萬行恒無",
    "X04n0223_007:0060c14": "始終一真果德雖未能堪力用如佛是則名為種",
    "X04n0223_007:0060c15": "佛種子在於身田以信為始以定慧力證入之者",
    "X04n0223_007:0060c16": "初發心時十住之首已入佛智慧是則名為生在",
    "X04n0223_007:0060c17": "佛家為佛真子已與佛智同故具足如來諸善根",
    "X04n0223_007:0060c18": "故便即超彼三乘得神通菩薩九地等見一切三",
    "X04n0223_007:0060c19": "乘人天外道智所不及是故應當根堪之士一心",
    "X04n0223_007:0060c20": "奉行。",
    "X04n0223_007:0060c22": "大方廣佛新華嚴經合論卷第七",
    "X04n0223_007:0060c24": "音切",
    "X04n0223_007:0061a01": "劈(普擊切)。熏(許云切)。轍(直列切)。牗(與久切)。驗(魚欠切)。"
}