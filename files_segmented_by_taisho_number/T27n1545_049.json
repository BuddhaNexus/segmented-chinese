{
    "T27n1545_049:0252a18": "阿毘達磨大毘婆沙論卷第四十",
    "T27n1545_049:0252a19": "九",
    "T27n1545_049:0252a21": "五百大阿羅漢等造",
    "T27n1545_049:0252a22": "三藏法師玄奘奉　詔譯",
    "T27n1545_049:0252a23": "結蘊第二中不善納息第一之四",
    "T27n1545_049:0252a24": "有五結。謂貪結瞋結慢結嫉結慳結。問此五",
    "T27n1545_049:0252a25": "結以何為自性答以三十七事為自性。謂",
    "T27n1545_049:0252a26": "貪結慢結各三界五部為三十事瞋結欲界",
    "T27n1545_049:0252a27": "五部為五事。嫉結慳結各欲界修所斷為二",
    "T27n1545_049:0252a28": "事。由此五結以三十七事為自性。已說自",
    "T27n1545_049:0252a29": "性所以今當說。問何故名結。結是何義。答",
    "T27n1545_049:0252b01": "繫縛義合苦義雜毒義是結義。此廣如上三",
    "T27n1545_049:0252b02": "結中說。問何故但立此為結耶。答亦應說",
    "T27n1545_049:0252b03": "餘而不說者。當知此是有餘之說。有作是",
    "T27n1545_049:0252b04": "說。此是世尊為所化者簡略而說脇尊者言。",
    "T27n1545_049:0252b05": "佛知諸法性相勢用。堪立結者則建立之。",
    "T27n1545_049:0252b06": "不堪立者便不建立故不應責。尊者世友",
    "T27n1545_049:0252b07": "作如是說。此中但說迷色等事自相煩惱",
    "T27n1545_049:0252b08": "繫心為結。貪瞋慢三唯是迷事自相煩惱",
    "T27n1545_049:0252b09": "故立為結。五見及疑唯是迷理共相煩惱。",
    "T27n1545_049:0252b10": "無明雖復通迷理事。而多迷理故不立結。",
    "T27n1545_049:0252b11": "嫉慳二纏亦但迷事惱亂。二部及二趣故過",
    "T27n1545_049:0252b12": "患多故亦立為結。餘纏及垢無如是事故",
    "T27n1545_049:0252b13": "不立結尊者妙音亦作是說。此五於事結",
    "T27n1545_049:0252b14": "心過重故立為結。尊者覺天作如是說。此",
    "T27n1545_049:0252b15": "五於事數數現行惱亂自他過患尤重故立",
    "T27n1545_049:0252b16": "為結。餘煩惱等無如是事故不立結。有",
    "T27n1545_049:0252b17": "五順下分結。謂貪欲順下分結。瞋恚順下分",
    "T27n1545_049:0252b18": "結有身見順下分結。戒禁取順下分結。疑順",
    "T27n1545_049:0252b19": "下分結。問此五順下分結以何為自性。答",
    "T27n1545_049:0252b20": "以三十一事為自性。謂貪欲瞋恚順下分",
    "T27n1545_049:0252b21": "結。各欲界五部為十事。有身見順下分結三",
    "T27n1545_049:0252b22": "界見苦所斷為三事。戒禁取順下分結三界",
    "T27n1545_049:0252b23": "各見苦道所斷為六事。疑順下分結三界各",
    "T27n1545_049:0252b24": "四部為十二事。由此五順下分結以三十一",
    "T27n1545_049:0252b25": "事為自性。已說自性所以今當說。問何故",
    "T27n1545_049:0252b26": "名順下分結。順下分結是何義耶。答如是五",
    "T27n1545_049:0252b27": "結下界現行下界所斷結。下界生取。下界等",
    "T27n1545_049:0252b28": "流異熟果故。名順下分結。下界者。謂欲界。",
    "T27n1545_049:0252b29": "問若爾一切煩惱皆是下界現行。身在欲界",
    "T27n1545_049:0252c01": "一切煩惱皆容起故。六十四隨眠是下界所",
    "T27n1545_049:0252c02": "斷欲界三十六。非想非非想處二十八。唯",
    "T27n1545_049:0252c03": "在欲界方能斷故三十六隨眠結下界生。欲",
    "T27n1545_049:0252c04": "界三十六隨眠一一現在前皆令欲界生相",
    "T27n1545_049:0252c05": "續故三十四隨眠能取下界等流異熟果。欲",
    "T27n1545_049:0252c06": "界三十四隨眠是不善能為異熟因故。二隨",
    "T27n1545_049:0252c07": "眠唯能取下界等流果。欲界有身見邊執見。",
    "T27n1545_049:0252c08": "是無記故不能取異熟果。如是一切煩惱",
    "T27n1545_049:0252c09": "皆應名順下分結。世尊何故唯說此五名",
    "T27n1545_049:0252c10": "順下分結非餘煩惱耶。答亦應說餘而不",
    "T27n1545_049:0252c11": "說者。當知此是有餘之說。有作是說。此是",
    "T27n1545_049:0252c12": "世尊為所化者簡略而說。脇尊者言。佛知",
    "T27n1545_049:0252c13": "諸法性相勢用。若法堪立順下分結則建",
    "T27n1545_049:0252c14": "立之。若不堪者便不建立故不應責。尊者",
    "T27n1545_049:0252c15": "妙音作如是說。佛知此五下界現行。下界",
    "T27n1545_049:0252c16": "所斷結下界生取。下界果。勢用捷速尤重親",
    "T27n1545_049:0252c17": "近過餘煩惱。故偏立為順下分結。復次下",
    "T27n1545_049:0252c18": "有二種。謂界下有情下界下者。謂欲界。有",
    "T27n1545_049:0252c19": "情下者。謂異生。由初二結過患重故不越",
    "T27n1545_049:0252c20": "欲界。由後三結過患重故不越異生。故唯",
    "T27n1545_049:0252c21": "立此五為順下分結。復次下有二種。謂地",
    "T27n1545_049:0252c22": "下有情下。地下。謂欲界。有情下。謂異生。由",
    "T27n1545_049:0252c23": "初二結過患重故不出下地。由後三結過",
    "T27n1545_049:0252c24": "患重故不出下有情故。但說此五名順下",
    "T27n1545_049:0252c25": "分結。復次此五於彼欲界有情。猶如獄卒及",
    "T27n1545_049:0252c26": "防邏者。故偏立為順下分結。謂初二結猶如",
    "T27n1545_049:0252c27": "獄卒。後之三結如防邏者。如有罪人禁在",
    "T27n1545_049:0252c28": "牢獄。有二獄卒恒守禦之不令輒出。復",
    "T27n1545_049:0252c29": "有三人常為防邏。彼人設以親友財力傷",
    "T27n1545_049:0253a01": "害獄卒走出遠去。三防邏者還執將來閉置",
    "T27n1545_049:0253a02": "牢獄。此中牢獄即喻欲界。罪人即喻愚夫異",
    "T27n1545_049:0253a03": "生。二獄卒者喻初二結。三防邏人喻後三",
    "T27n1545_049:0253a04": "結。若有異生以不淨觀傷害貪欲。復以慈",
    "T27n1545_049:0253a05": "觀傷害瞋恚離欲。乃至無所有處。生初",
    "T27n1545_049:0253a06": "靜慮乃至有頂。彼有身見戒禁取疑還執將",
    "T27n1545_049:0253a07": "來置在欲界。尊者妙音亦作是說。二結未",
    "T27n1545_049:0253a08": "斷未遍知故不出欲界。三結未斷未遍",
    "T27n1545_049:0253a09": "知故。還生欲界故。偏說此五名順下分",
    "T27n1545_049:0253a10": "結。尊者左受亦作是說。二所縛故不越欲",
    "T27n1545_049:0253a11": "界。三未斷故還墮欲界。故偏立此五為順",
    "T27n1545_049:0253a12": "下分結。復次此中現門現略現入故。偏說此",
    "T27n1545_049:0253a13": "五名順下分結。謂諸煩惱或唯一部或通",
    "T27n1545_049:0253a14": "二部。或通四部或通五部。若說有身見。當",
    "T27n1545_049:0253a15": "知總說唯一部者。若說戒禁取。當知總",
    "T27n1545_049:0253a16": "說通二部者若說疑。當知總說通四部者。",
    "T27n1545_049:0253a17": "若說貪欲瞋恚。當知總說通五部者。如是",
    "T27n1545_049:0253a18": "唯見所斷。通見修所斷。是遍行非遍行。唯",
    "T27n1545_049:0253a19": "異生現行。通異生聖者現行。歡行相轉慼行",
    "T27n1545_049:0253a20": "相轉。應知亦爾。復次通見修所斷諸煩惱中。",
    "T27n1545_049:0253a21": "唯有貪瞋獨立遍六識。唯見所斷諸煩惱",
    "T27n1545_049:0253a22": "中。唯身見等三為轉為上首故。偏立此",
    "T27n1545_049:0253a23": "五為順下分結。復次若問何故初二結立順",
    "T27n1545_049:0253a24": "下分。應如不善根中廣答。若問何故後三結",
    "T27n1545_049:0253a25": "立順下分應如三結中廣答。由此二問答",
    "T27n1545_049:0253a26": "總遮餘煩惱問何故隨煩惱非順下分結。答",
    "T27n1545_049:0253a27": "彼亦應是順下分結而不說者。當知有餘",
    "T27n1545_049:0253a28": "有作是說。此是世尊為所化者簡略之說",
    "T27n1545_049:0253a29": "復有說者。若令下界及下有情生相續者立",
    "T27n1545_049:0253b01": "順下分。諸隨煩惱不能結生故不立為順",
    "T27n1545_049:0253b02": "下分結。",
    "T27n1545_049:0253b03": "如契經說。汝等應受持我前所顯五順下分",
    "T27n1545_049:0253b04": "結。爾時會中摩洛迦子即從座起偏袒一",
    "T27n1545_049:0253b05": "肩右膝著地。向薄伽梵曲躬合掌白言。世",
    "T27n1545_049:0253b06": "尊。我已受持世尊所說五順下分。世尊告曰。",
    "T27n1545_049:0253b07": "云何受持。彼言。貪欲即是欲貪隨眠纏心是",
    "T27n1545_049:0253b08": "順下分。世尊已顯我已受持。乃至疑結廣說",
    "T27n1545_049:0253b09": "亦爾。佛言。癡人外道異學聞汝所說當訶",
    "T27n1545_049:0253b10": "詰汝。如病嬰兒仰臥床上。彼尚不了色等",
    "T27n1545_049:0253b11": "欲塵況能現起貪欲纏心。然彼猶有欲貪",
    "T27n1545_049:0253b12": "隨眠。乃至疑結廣說亦爾。問如佛所說五順",
    "T27n1545_049:0253b13": "下分彼具受持寧被訶責。答訶所取義非",
    "T27n1545_049:0253b14": "所取名。訶所解義非所解名。遮所說義不",
    "T27n1545_049:0253b15": "遮其名。謂彼具壽說起煩惱名順下分",
    "T27n1545_049:0253b16": "非不起者。佛說煩惱若未斷時名順下分",
    "T27n1545_049:0253b17": "不必現起。復次彼說煩惱要現行時名順下",
    "T27n1545_049:0253b18": "分。佛說成就亦得名為順下分結。復次彼",
    "T27n1545_049:0253b19": "說煩惱要現在時名順下分。佛說三世皆得",
    "T27n1545_049:0253b20": "名為順下分結。復次彼說煩惱要纏心時名",
    "T27n1545_049:0253b21": "順下分佛說若纏若隨眠位皆得名為順下",
    "T27n1545_049:0253b22": "分結。如說貪欲纏及隨眠不正善斷時名",
    "T27n1545_049:0253b23": "順下分結。乃至疑結廣說亦爾。有五順上分",
    "T27n1545_049:0253b24": "結。謂色貪順上分結無色貪順上分結。掉舉",
    "T27n1545_049:0253b25": "順上分結。慢順上分結。無明順上分結。問此",
    "T27n1545_049:0253b26": "五順上分結以何為自性。答以八事為自",
    "T27n1545_049:0253b27": "性謂色貪即色界修所斷愛為一事。無色貪",
    "T27n1545_049:0253b28": "即無色界修所斷愛為一事。掉舉慢無明即",
    "T27n1545_049:0253b29": "色無色界各修所斷掉舉慢無明為六事。由",
    "T27n1545_049:0253c01": "此五順上分結以八事為自性。已說自性",
    "T27n1545_049:0253c02": "所以今當說。問何故名順上分結。順上分",
    "T27n1545_049:0253c03": "結是何義答令趣上義。令向上義。令上生",
    "T27n1545_049:0253c04": "相續義。是順上分結義。問若趣上等義是順",
    "T27n1545_049:0253c05": "上分結義者。順上分結應非瀑流。墜溺等",
    "T27n1545_049:0253c06": "是瀑流義故。答瀑流義異順上分義。謂依",
    "T27n1545_049:0253c07": "界地立順上分。彼令有情趣上生故。依解",
    "T27n1545_049:0253c08": "脫道立為瀑流。雖生有頂而令有情沈",
    "T27n1545_049:0253c09": "沒生死不至解脫及聖道故。問何故色界無",
    "T27n1545_049:0253c10": "色界貪各別立為順上分結。餘三二界合立",
    "T27n1545_049:0253c11": "一耶。答餘三亦應依界別立。而不爾者當",
    "T27n1545_049:0253c12": "知有餘。復次欲令所說義易解故以種種",
    "T27n1545_049:0253c13": "語種種文說。復次世尊欲現二門二略二階",
    "T27n1545_049:0253c14": "二隥二明二炬二文二影。如愛依界別立二",
    "T27n1545_049:0253c15": "結。掉舉慢無明亦應各立二。如掉舉等二",
    "T27n1545_049:0253c16": "界合立愛亦應爾。如是便應順上分結。或",
    "T27n1545_049:0253c17": "八或四為現二門乃至二影互相顯照故作",
    "T27n1545_049:0253c18": "是說。復次愛令界別地別部別愛能增長一",
    "T27n1545_049:0253c19": "切煩惱。愛有愛處所說多過故依界別立",
    "T27n1545_049:0253c20": "為二結。掉舉等三無如是事故。上二界合",
    "T27n1545_049:0253c21": "立為一。問何故唯修所斷立為順上分結。",
    "T27n1545_049:0253c22": "答令趣上生名順上分。見所斷結亦令墮",
    "T27n1545_049:0253c23": "下故不立為順上分結。復次上人所行名",
    "T27n1545_049:0253c24": "順上分。上人是聖非諸異生。見所斷結唯",
    "T27n1545_049:0253c25": "異生起故不立為順上分結。於聖者中唯",
    "T27n1545_049:0253c26": "不還者所起諸結立順上分。問因論生論何",
    "T27n1545_049:0253c27": "故預流及一來者所起諸結非順上分。答順",
    "T27n1545_049:0253c28": "上分者。謂趣上生預流一來所起諸結亦令",
    "T27n1545_049:0253c29": "生下故不立為順上分結。復次若越度界",
    "T27n1545_049:0254a01": "亦得果者彼所起結立順上分。預流一來雖",
    "T27n1545_049:0254a02": "復得果非越度界故。彼所起非順上分。復",
    "T27n1545_049:0254a03": "次若越度界亦斷不善煩惱盡者。所起諸結",
    "T27n1545_049:0254a04": "立順上分。順流一來二事俱闕故。所起結非",
    "T27n1545_049:0254a05": "順上分。復次若越度界順下分結亦斷盡者。",
    "T27n1545_049:0254a06": "彼所起結名順上分。預流一來二事俱闕故。",
    "T27n1545_049:0254a07": "所起結非順上分。復次順上分結與順下分",
    "T27n1545_049:0254a08": "所依各異。若身中起順上分結彼必不起",
    "T27n1545_049:0254a09": "順下分結。若身中起順下分結彼必不起",
    "T27n1545_049:0254a10": "順上分結。預流一來身中容起順下分結",
    "T27n1545_049:0254a11": "故。必不起順上分結。復次若不復起似異",
    "T27n1545_049:0254a12": "生業。彼所起結立順上分。預流一來猶復現",
    "T27n1545_049:0254a13": "起似異生業故所起結非順上分。云何彼起",
    "T27n1545_049:0254a14": "似異生業。謂樂著雜綵塗飾香花受畜金",
    "T27n1545_049:0254a15": "銀珍玩寶物驅役作使猶行捶罰。亦與男",
    "T27n1545_049:0254a16": "女同處一床摩觸屍骸。生細滑想。又無慚",
    "T27n1545_049:0254a17": "恥行非梵行。此等名為似異生業。復次若",
    "T27n1545_049:0254a18": "有不復生於血滴。增羯吒私。入於母胎生",
    "T27n1545_049:0254a19": "熟二藏中間住者彼所起結名順上分。預流",
    "T27n1545_049:0254a20": "一來容有此事故。所起結非順上分。如彼",
    "T27n1545_049:0254a21": "契經說。質怛羅居士告諸親友。汝等當知。我",
    "T27n1545_049:0254a22": "定不復生於血滴增羯吒私。入於母胎生",
    "T27n1545_049:0254a23": "熟二藏中間止住。我已永斷五順下分不",
    "T27n1545_049:0254a24": "復還退受欲界生。尊者妙音亦作是說。解",
    "T27n1545_049:0254a25": "脫貪欲瞋恚結者。我說解脫入母胎事。問",
    "T27n1545_049:0254a26": "順上分中。掉舉自性為是結不。設爾何失。",
    "T27n1545_049:0254a27": "若是結者。品類足說當云何通。如說云何",
    "T27n1545_049:0254a28": "結法。謂九結。云何非結法。謂除九結諸餘",
    "T27n1545_049:0254a29": "法。若非結者此經所說當云何通。如說。云",
    "T27n1545_049:0254b01": "何五順上分結。謂色貪無色貪掉舉慢無明。",
    "T27n1545_049:0254b02": "答應言是結。問品類足說當云何通。答外國",
    "T27n1545_049:0254b03": "諸師所誦異此。謂彼誦言云何結法。謂九結",
    "T27n1545_049:0254b04": "及順上分結中掉舉。云何非結法。謂除九結",
    "T27n1545_049:0254b05": "及順上分結中掉舉諸餘法。問迦濕彌羅國",
    "T27n1545_049:0254b06": "諸師何故不如彼誦。答此亦應如彼誦而",
    "T27n1545_049:0254b07": "不誦者有別意趣。以彼掉舉是結非結不決",
    "T27n1545_049:0254b08": "定故。謂掉舉性少分是結。即上二界者。少分",
    "T27n1545_049:0254b09": "非結即欲界者。或有是結即聖所起者。或",
    "T27n1545_049:0254b10": "有非結即異生起者。有位是結即已離欲",
    "T27n1545_049:0254b11": "染聖者所起。有位非結即未離欲染聖者",
    "T27n1545_049:0254b12": "所起。問何故掉舉上二界者是結。欲界者非",
    "T27n1545_049:0254b13": "結耶。答以欲界非定界。非修地。非離染地。",
    "T27n1545_049:0254b14": "無勝定慧。能覺掉舉為擾亂事故不立結。",
    "T27n1545_049:0254b15": "色無色界是定界。是修地。是離染地。有勝定",
    "T27n1545_049:0254b16": "慧。能覺掉舉為擾亂事故立為結。如近村",
    "T27n1545_049:0254b17": "邑雖發大聲亦不為患。阿練若處雖發",
    "T27n1545_049:0254b18": "小聲亦以為患。復次欲界多有非法煩惱。",
    "T27n1545_049:0254b19": "如忿恨等覆障掉舉令不明了故不立",
    "T27n1545_049:0254b20": "結。色無色界無多如此非法煩惱覆障掉",
    "T27n1545_049:0254b21": "舉。彼明了故立之為結。如近村邑惡行苾",
    "T27n1545_049:0254b22": "芻雖多不覺。阿練若處惡行苾芻雖少易",
    "T27n1545_049:0254b23": "覺。問惛沈掉舉俱通三界。俱遍六識。俱通",
    "T27n1545_049:0254b24": "五部。並與一切染污心俱。何緣掉舉立順",
    "T27n1545_049:0254b25": "上分。非惛沈耶。答以彼掉舉為過猛利過",
    "T27n1545_049:0254b26": "重過多故佛立為順上分結。亦由此故立十",
    "T27n1545_049:0254b27": "煩惱大地法中。又由此故外國所誦品類足",
    "T27n1545_049:0254b28": "說云何結法。謂九結及順上分結中掉舉。又",
    "T27n1545_049:0254b29": "由此故雜蘊已說云何不共無明隨眠云何",
    "T27n1545_049:0254c01": "不共掉舉纏。又由此故施設論說異生欲貪",
    "T27n1545_049:0254c02": "隨眠起時有五法起。一欲貪隨眠。二欲貪隨",
    "T27n1545_049:0254c03": "眠。隨生有誦欲貪隨眠增益。三無明隨眠。四",
    "T27n1545_049:0254c04": "無明隨眠。隨生有誦無明隨眠增益。五掉舉。",
    "T27n1545_049:0254c05": "惛沈不爾故不立為順上分結。復次以掉",
    "T27n1545_049:0254c06": "舉纏行相明利所作捷速。擾亂五支四支定",
    "T27n1545_049:0254c07": "慧故。佛立為順上分結惛沈行相闇昧遲鈍",
    "T27n1545_049:0254c08": "與定相似能隨順定故惛沈者能速發定故",
    "T27n1545_049:0254c09": "不立為順上分結。復次惛沈既是無明等流。",
    "T27n1545_049:0254c10": "無明復是順上分結。覆障惛沈令不明了。",
    "T27n1545_049:0254c11": "是故惛沈非順上分。問上界亦有諂誑憍三。",
    "T27n1545_049:0254c12": "何不立為順上分結。答諸煩惱垢麁動易息",
    "T27n1545_049:0254c13": "繫縛用劣。故不立在諸結聚中即由此義。",
    "T27n1545_049:0254c14": "脇尊者言。佛知諸法性相勢用。堪立結者",
    "T27n1545_049:0254c15": "便立為結。若不爾者則不立之故不應責。",
    "T27n1545_049:0254c16": "尊者妙音亦作是說諂誑憍等麁動易息。不",
    "T27n1545_049:0254c17": "順結義故不立結。一切隨眠纏中少分可",
    "T27n1545_049:0254c18": "立為結。",
    "T27n1545_049:0254c19": "有五見。謂有身見邊執見邪見見取戒禁取。",
    "T27n1545_049:0254c20": "問此五見以何為自性。答以三十六事為",
    "T27n1545_049:0254c21": "自性謂有身見邊執見各三界見苦所斷為",
    "T27n1545_049:0254c22": "六事。邪見見取各三界四部為二十四事戒",
    "T27n1545_049:0254c23": "禁取三界各見苦道所斷為六事。由此五見",
    "T27n1545_049:0254c24": "以三十六事為自性。已說自性所以今當",
    "T27n1545_049:0254c25": "說。問何故名見。見是何義答以四事故名",
    "T27n1545_049:0254c26": "見。一徹視故。二推度故。三堅執故。四深入",
    "T27n1545_049:0254c27": "所緣故。徹視故者。謂能徹視故名為見。問",
    "T27n1545_049:0254c28": "此見既邪又是顛倒云何名視。答雖邪顛",
    "T27n1545_049:0254c29": "倒而性是慧能見所緣故亦名視。如人見",
    "T27n1545_049:0255a01": "境若明若昧俱名視故。推度故者。謂能推度",
    "T27n1545_049:0255a02": "故名為見。問一剎那頃如何推度。答性猛利",
    "T27n1545_049:0255a03": "故亦能推度。堅執故者。謂能堅執故名為見。",
    "T27n1545_049:0255a04": "此見於境僻執堅牢非聖慧刀無由令捨。",
    "T27n1545_049:0255a05": "佛佛弟子執聖慧刀截彼見芽方令捨故。",
    "T27n1545_049:0255a06": "如有海獸名室首魔羅。彼所嚙物非刀不",
    "T27n1545_049:0255a07": "能解。謂彼若嚙諸草木等要截其芽方",
    "T27n1545_049:0255a08": "令捨故。如有頌言。",
    "T27n1545_049:0255a09": "　愚人所受持　　鱣魚所銜物",
    "T27n1545_049:0255a10": "　室首魔羅嚙　　非刀不能解",
    "T27n1545_049:0255a11": "深入所緣故者。謂性猛利深入所緣。如針",
    "T27n1545_049:0255a12": "墮泥故名為見。復次以二事故名見。一觀",
    "T27n1545_049:0255a13": "視故。二決度故。復次以三事故名見。一有",
    "T27n1545_049:0255a14": "見相故。二成所作故。三於境無礙故。復次",
    "T27n1545_049:0255a15": "以三事故名見。一意樂故。二執著故。三推",
    "T27n1545_049:0255a16": "究故。復次以三事故名見。一意樂故。二加",
    "T27n1545_049:0255a17": "行故。三無知故。意樂故者。謂意樂壞者。加行",
    "T27n1545_049:0255a18": "故者。謂加行壞者。無知故者。謂俱壞者。復次",
    "T27n1545_049:0255a19": "意樂故者。謂邪修定者。加行故者。謂邪推求",
    "T27n1545_049:0255a20": "者。無知故者。謂邪聞法者。",
    "T27n1545_049:0255a21": "已釋諸見總義。一一別義今當釋。問何故",
    "T27n1545_049:0255a22": "名有身見。答此見於有身轉故名有身見。",
    "T27n1545_049:0255a23": "問餘見亦有於有身轉。彼應名有身見。答",
    "T27n1545_049:0255a24": "此見於自身轉非他身。於有身轉非無身",
    "T27n1545_049:0255a25": "故名有身見。餘見於自身轉或於他身轉。",
    "T27n1545_049:0255a26": "於有身轉。或於無身轉故不名有身見。",
    "T27n1545_049:0255a27": "於自身轉者。謂自界地緣。於他身轉者。謂",
    "T27n1545_049:0255a28": "他界地緣。於有身轉者。謂有漏緣或有為",
    "T27n1545_049:0255a29": "緣。於無身轉者。謂無漏緣或無為緣。問邊",
    "T27n1545_049:0255b01": "執見亦於自身轉非他身。於有身轉非無",
    "T27n1545_049:0255b02": "身。彼應名有身見答義雖俱有而初得名。",
    "T27n1545_049:0255b03": "後所立名更隨餘義。謂彼別執斷常二邊",
    "T27n1545_049:0255b04": "故。隨此義名邊執見。復次此見於有身轉",
    "T27n1545_049:0255b05": "執我我所故名有身見。餘見雖亦有於有",
    "T27n1545_049:0255b06": "身轉。而不執我我所故。不名有身見。復",
    "T27n1545_049:0255b07": "次此見於有身轉作我我所行相故。名有",
    "T27n1545_049:0255b08": "身見。餘見雖亦有於有身轉而不作我我",
    "T27n1545_049:0255b09": "所行相故。不名有身見。復次此見於有身",
    "T27n1545_049:0255b10": "轉計我作我受故。名有身見。餘見雖亦有",
    "T27n1545_049:0255b11": "於有身轉而不計我作我受故。不名有",
    "T27n1545_049:0255b12": "身見。復次此見於有身轉順施戒修故名",
    "T27n1545_049:0255b13": "有身見。餘見雖亦有於有身轉。而不順施",
    "T27n1545_049:0255b14": "戒修故。不名有身見。復次此見於有身轉",
    "T27n1545_049:0255b15": "不違業果故。名有身見。餘見雖亦有於",
    "T27n1545_049:0255b16": "有身轉。而違業果故不名有身見。尊者世",
    "T27n1545_049:0255b17": "友作如是說。此見但於自身轉故名有身",
    "T27n1545_049:0255b18": "見。即五取蘊名為自身。問何緣取蘊名自",
    "T27n1545_049:0255b19": "身耶。答自因緣力之所作故。自業煩惱所得",
    "T27n1545_049:0255b20": "果故。對邊執見問答如前。問何故名邊執",
    "T27n1545_049:0255b21": "見。答此見執二邊故名邊執見。謂於斷常",
    "T27n1545_049:0255b22": "二邊轉故。如契經說。迦多衍那若以正慧",
    "T27n1545_049:0255b23": "如實知見世間集者。則於世間不執為無",
    "T27n1545_049:0255b24": "執為無者。即是斷見。謂彼若見後身生時",
    "T27n1545_049:0255b25": "便作是念。如是有情死此生彼必定非斷。",
    "T27n1545_049:0255b26": "若以正慧如實知見世間滅者。不執為有",
    "T27n1545_049:0255b27": "執為有者。即是常見。謂彼若見諸蘊界處別",
    "T27n1545_049:0255b28": "別相續便作是念。如是有情有生有滅必",
    "T27n1545_049:0255b29": "定非常復次此見所執極邊鄙故名邊執見。",
    "T27n1545_049:0255c01": "謂諸外道執有實我已為愚猥。況復執我",
    "T27n1545_049:0255c02": "為斷為常而非邊鄙。復次此見所執極邊遠",
    "T27n1545_049:0255c03": "故名邊執見。謂諸外道執有實我。於無我",
    "T27n1545_049:0255c04": "理已為邊遠。況復執我為斷為常而非邊",
    "T27n1545_049:0255c05": "遠。復次此執二邊行相轉故名邊執見。謂",
    "T27n1545_049:0255c06": "執斷常二行相轉。如契經說。苾芻當知。我",
    "T27n1545_049:0255c07": "不與世間諍。而世間與我諍。問此經所說",
    "T27n1545_049:0255c08": "其義云何。尊者世友作如是說。世尊定說",
    "T27n1545_049:0255c09": "有因果故。謂佛若遇常見外道彼說諸法",
    "T27n1545_049:0255c10": "有果無因。以無因。故自性常有。世尊告曰。",
    "T27n1545_049:0255c11": "汝言有果我亦說有。汝言無因是愚癡論。",
    "T27n1545_049:0255c12": "世尊若遇斷見外道彼說諸法有因無果。",
    "T27n1545_049:0255c13": "以無果故當來斷滅。世尊告曰。汝言有因",
    "T27n1545_049:0255c14": "我亦說有。汝言無果是愚癡論。佛於二論",
    "T27n1545_049:0255c15": "各許一邊離斷離常而說中道。故作是說。",
    "T27n1545_049:0255c16": "我不與世間諍。而世間與我諍。復次世尊",
    "T27n1545_049:0255c17": "是如法論者。諸外道等是非法論者。如法論",
    "T27n1545_049:0255c18": "者法爾無諍。非法論者法爾有諍。復次佛",
    "T27n1545_049:0255c19": "於世俗隨順世間彼於勝義不隨順佛。復",
    "T27n1545_049:0255c20": "次世尊善斷二諍根故。二諍根者。謂愛及見。",
    "T27n1545_049:0255c21": "佛已永斷故說無諍。世間未斷故說有諍。",
    "T27n1545_049:0255c22": "大德說曰。世尊是如理論者。諸外道等是非",
    "T27n1545_049:0255c23": "理論者。如理論者法爾無諍。非理論者法爾",
    "T27n1545_049:0255c24": "有諍如馬涉險步有低昂。若遊平路行無",
    "T27n1545_049:0255c25": "差逸。復次佛是見義見法見善見調柔者故",
    "T27n1545_049:0255c26": "說無諍。世間不爾故說有諍。問何故名邪",
    "T27n1545_049:0255c27": "見。答邪推度故說名邪見。問若爾五見皆邪",
    "T27n1545_049:0255c28": "推度。何獨說此為邪見耶。答依別行相立",
    "T27n1545_049:0255c29": "此名故。別行相者。謂無行相。若不依此而",
    "T27n1545_049:0256a01": "立名者。則應五種皆名邪見。五見皆是邪",
    "T27n1545_049:0256a02": "推度故。然無行相過患尤重故。唯依此立",
    "T27n1545_049:0256a03": "邪見名復次若邪推度亦壞事者說名邪見。",
    "T27n1545_049:0256a04": "所餘四見雖邪推度而不壞事故別立名。",
    "T27n1545_049:0256a05": "復次若邪推度謗因果者說名邪見。所餘四",
    "T27n1545_049:0256a06": "見雖邪推度不謗因果故別立名。復次若",
    "T27n1545_049:0256a07": "邪推度與施戒修極相違者說名邪見。餘見",
    "T27n1545_049:0256a08": "不爾故別立名。復次若邪推度亦謗過去未",
    "T27n1545_049:0256a09": "來現在正等菩提三寶歸者說名邪見。餘見",
    "T27n1545_049:0256a10": "不爾故別立名。復次若邪推度壞二恩者",
    "T27n1545_049:0256a11": "說名邪見。餘見不爾故別立名二恩者。謂",
    "T27n1545_049:0256a12": "法恩生恩。壞法恩者。謂無施與。無愛樂。",
    "T27n1545_049:0256a13": "無祠祀無妙行。無惡行。無妙惡行業果異",
    "T27n1545_049:0256a14": "熟。無此世。無他世。壞生恩者。謂無父無",
    "T27n1545_049:0256a15": "母。無化生有情世間。無有真阿羅漢正至",
    "T27n1545_049:0256a16": "正行。乃至廣說。復次若邪推度起二怨者說",
    "T27n1545_049:0256a17": "名邪見。餘見不爾故別立名。起二怨者。一",
    "T27n1545_049:0256a18": "起法怨。二起生怨。起法怨者。謂言無施",
    "T27n1545_049:0256a19": "與乃至廣說。起生怨者。謂言無父母乃至",
    "T27n1545_049:0256a20": "廣說。復次若邪推度壞現量者說名邪見。",
    "T27n1545_049:0256a21": "餘見不爾故別立名。如人陷墜熾火坑中。",
    "T27n1545_049:0256a22": "為誑世間言我受樂。邪見有情亦復如是。",
    "T27n1545_049:0256a23": "居種種苦蘊界處中邪見纏心言我無苦。如",
    "T27n1545_049:0256a24": "是說者。名壞現量。復次若邪推度名暴惡",
    "T27n1545_049:0256a25": "者說名邪見。如契經說苾芻當知。諸邪見",
    "T27n1545_049:0256a26": "者隨彼見力所有身業語業思求願行。及彼",
    "T27n1545_049:0256a27": "種類一切能招不可愛不可憙不可樂不可",
    "T27n1545_049:0256a28": "意果。所以者何。彼邪見是暴惡見故。所餘四",
    "T27n1545_049:0256a29": "見雖邪推度而非暴惡故別立名。問何故",
    "T27n1545_049:0256b01": "名見取。答此取諸見故名見取。問此通取",
    "T27n1545_049:0256b02": "五取蘊。何故但名見取耶。答此因諸見通",
    "T27n1545_049:0256b03": "取五蘊故但名見取。復次以何相故立見",
    "T27n1545_049:0256b04": "取名。謂若取見或取餘蘊執最勝者立見",
    "T27n1545_049:0256b05": "取名。復次此應名見等取。略去等言但名",
    "T27n1545_049:0256b06": "見取。復次此多取見故名見取。問何故名",
    "T27n1545_049:0256b07": "戒禁取。答此取諸戒禁故名戒禁取。問此",
    "T27n1545_049:0256b08": "通取五取蘊。何故但名戒禁取耶。答此因",
    "T27n1545_049:0256b09": "戒禁通取五蘊故。但名戒禁取。復次以行",
    "T27n1545_049:0256b10": "相故名戒禁取。謂取戒禁或取餘蘊執能",
    "T27n1545_049:0256b11": "淨者名戒禁取。復次此見應名戒禁等取。",
    "T27n1545_049:0256b12": "略去等言故。但名戒禁取。復次此多取",
    "T27n1545_049:0256b13": "戒禁故。名戒禁取。問何故二見俱名為",
    "T27n1545_049:0256b14": "取。答由此二見取行相轉故俱名取。謂有",
    "T27n1545_049:0256b15": "身見執我我所邊執見執斷常。邪見執無。",
    "T27n1545_049:0256b16": "取此諸見以為最勝故名見取。取諸戒禁",
    "T27n1545_049:0256b17": "能得淨故名戒禁取。復次前之三見推度所",
    "T27n1545_049:0256b18": "緣勢用猛利故名為見。後之二見執受能",
    "T27n1545_049:0256b19": "緣勢用猛利故名為取。",
    "T27n1545_049:0256b20": "有六愛身。謂眼觸所生愛身。耳鼻舌身意觸",
    "T27n1545_049:0256b21": "所生愛身。如是愛身應說一種。如九結中",
    "T27n1545_049:0256b22": "三界諸愛總立愛結。或應說二。如七隨眠",
    "T27n1545_049:0256b23": "中欲界愛立欲貪隨眠。色無色界愛立有貪",
    "T27n1545_049:0256b24": "隨眠。或應說三。如契經說。苾芻當知。三愛",
    "T27n1545_049:0256b25": "河者。即三界愛。或應說四。如契經說。有諸",
    "T27n1545_049:0256b26": "苾芻苾芻尼等。因衣服因飲食因臥具因",
    "T27n1545_049:0256b27": "有無有愛生時生住時住著時著。或應說",
    "T27n1545_049:0256b28": "五。謂見苦集滅道及修所斷愛。或應說九。",
    "T27n1545_049:0256b29": "謂上上品乃至下下品愛。或應說十八。如",
    "T27n1545_049:0256c01": "十八愛行。或應說三十六。如三十六愛行。",
    "T27n1545_049:0256c02": "或應說百八。如百八愛行。若以在身剎那",
    "T27n1545_049:0256c03": "分別有無量愛。問世尊何故廣一愛等。略",
    "T27n1545_049:0256c04": "無量愛等說六愛身耶。答約所依故。謂從",
    "T27n1545_049:0256c05": "一愛至無量愛。無不皆依六根六門六",
    "T27n1545_049:0256c06": "階六隥六跡六路六眾而出六識相應故但",
    "T27n1545_049:0256c07": "說六。問瞋恚無明亦依六根廣說乃至六識",
    "T27n1545_049:0256c08": "相應。世尊何故說六愛身不說六瞋恚六",
    "T27n1545_049:0256c09": "無明身耶。答應說而不說者。當知此義有",
    "T27n1545_049:0256c10": "餘。復次已說愛身當知則亦說瞋恚無明",
    "T27n1545_049:0256c11": "身所依等故。復次愛通三界獨行遍六識",
    "T27n1545_049:0256c12": "故說為身。瞋恚雖亦獨行遍六識。而不通",
    "T27n1545_049:0256c13": "三界無明雖亦通三界。而非獨行遍六識",
    "T27n1545_049:0256c14": "故不說為身。復次愛通三界獨行遍六識。",
    "T27n1545_049:0256c15": "異生聖者俱得現行故說為身。瞋恚雖亦",
    "T27n1545_049:0256c16": "獨行遍六識。異生聖者俱得現行。而不通",
    "T27n1545_049:0256c17": "三界。無明雖亦通三界。異生聖者俱得現",
    "T27n1545_049:0256c18": "行而非獨行遍六識故不說為身。復次愛",
    "T27n1545_049:0256c19": "能分別諸界諸地諸部亦能生長一切煩惱",
    "T27n1545_049:0256c20": "故立為身。瞋恚無明無如是事故不說為",
    "T27n1545_049:0256c21": "身。問何故名身。答多愛積集故名為身。謂",
    "T27n1545_049:0256c22": "非一剎那眼觸所生愛名眼觸所生愛身。要",
    "T27n1545_049:0256c23": "多剎那眼觸所生愛乃名眼觸所生愛身乃",
    "T27n1545_049:0256c24": "至意觸所生愛身亦爾。如獨一象不名象",
    "T27n1545_049:0256c25": "軍。要多象集乃名象軍。馬軍步軍應知亦",
    "T27n1545_049:0256c26": "爾。是故多愛方名愛身問有身見等亦多積",
    "T27n1545_049:0256c27": "集應名為身。何獨說愛。答有身見等亦應",
    "T27n1545_049:0256c28": "名身。而不說者是有餘說。復次有身見等",
    "T27n1545_049:0256c29": "唯在意地不在五識故不名身。問無慚",
    "T27n1545_049:0257a01": "無愧惛沈掉舉亦通六識何不名身。答亦應",
    "T27n1545_049:0257a02": "名身而不說者。當知此是有餘之說。復次",
    "T27n1545_049:0257a03": "前說通三界獨行遍六識者說之為身。惛",
    "T27n1545_049:0257a04": "沈掉舉雖通三界而非獨行遍六識故不",
    "T27n1545_049:0257a05": "得名身。無慚無愧二義俱闕故不名身。復",
    "T27n1545_049:0257a06": "次隨眠微細勢用增強可名為身。纏垢麁動",
    "T27n1545_049:0257a07": "勢用羸劣故不名身。復次前說愛能分別諸",
    "T27n1545_049:0257a08": "界諸地諸部故說為身。有身見等無如是",
    "T27n1545_049:0257a09": "義尚不名身。何況纏垢。",
    "T27n1545_049:0257a10": "說一切有部發智大毘婆沙論卷第四十九"
}