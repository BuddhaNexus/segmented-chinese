{
    "T25n1509_037:0329c02": "大智度論釋習相應品第三",
    "T25n1509_037:0329c03": "之餘(卷三十七)",
    "T25n1509_037:0329c05": "聖者龍樹造",
    "T25n1509_037:0329c06": "後秦龜茲國三藏鳩摩羅什譯",
    "T25n1509_037:0329c07": "【經】「復次，舍利弗！菩薩摩訶薩行般若波羅蜜，",
    "T25n1509_037:0329c08": "薩婆若不與過去世合。何以故？過去世不",
    "T25n1509_037:0329c09": "可見，何況薩婆若與過去世合！薩婆若不與",
    "T25n1509_037:0329c10": "未來世合。何以故？未來世不可見，何況薩婆",
    "T25n1509_037:0329c11": "若與未來世合！薩婆若不與現在世合。何以",
    "T25n1509_037:0329c12": "故？現在世不可見，何況薩婆若與現在世合！",
    "T25n1509_037:0329c13": "舍利弗！菩薩摩訶薩如是習應，是名與般若",
    "T25n1509_037:0329c14": "波羅蜜相應。」【論】釋曰：菩薩行般若波羅蜜，",
    "T25n1509_037:0329c15": "不觀薩婆若與過去世同。何以故？過去世",
    "T25n1509_037:0329c16": "是虛妄，薩婆若是實法；過去世是生滅相，薩",
    "T25n1509_037:0329c17": "婆若非生滅相。過去世及法求覓不可得，何",
    "T25n1509_037:0329c18": "況薩婆若與過去世合！復次，佛自說因緣：",
    "T25n1509_037:0329c19": "「菩薩摩訶薩行般若波羅蜜，不見過去世，",
    "T25n1509_037:0329c20": "何況薩婆若與過去世合！」未來、現在世亦如",
    "T25n1509_037:0329c21": "是。未來世除生滅相，其餘義同。復次，以時",
    "T25n1509_037:0329c22": "故說有三世：過去、未來、現在。「時」義，如「一時」",
    "T25n1509_037:0329c23": "中說。復次，薩婆若是十方三世諸佛真實智",
    "T25n1509_037:0329c24": "慧；三世者，從凡夫虛妄生，云何與薩婆若",
    "T25n1509_037:0329c25": "合？譬如真金不與弊鐵同相。問曰：如〈隨喜",
    "T25n1509_037:0329c26": "品〉中說「菩薩摩訶薩念過去、現在諸佛薩婆",
    "T25n1509_037:0329c27": "若智慧等諸功德，迴向阿耨多羅三藐三菩",
    "T25n1509_037:0329c28": "提」，云何言「過去、現在世不與薩婆若合」？答",
    "T25n1509_037:0329c29": "曰：若以著心取相念薩婆若者，不名迴",
    "T25n1509_037:0330a01": "向阿耨多羅三藐三菩提；譬如雜毒食，初雖",
    "T25n1509_037:0330a02": "香美，後不便身。若菩薩分別過去、現在諸",
    "T25n1509_037:0330a03": "佛薩婆若者，應與三世合；今不取相故，則",
    "T25n1509_037:0330a04": "無有合。問曰：菩薩亦念「未來世當成佛薩",
    "T25n1509_037:0330a05": "婆若」，亦自念「我當得薩婆若」，是名與未來",
    "T25n1509_037:0330a06": "世薩婆若合，云何言「不合」？答曰：薩婆若過",
    "T25n1509_037:0330a07": "三界，出三世，畢竟清淨相；行者但以憶想",
    "T25n1509_037:0330a08": "分別：「我當得是薩婆若。」如世間法，憶想當",
    "T25n1509_037:0330a09": "有所得，而是事未生未有，時節未至，因緣",
    "T25n1509_037:0330a10": "未會，都無處所，云何當與合？如明當服",
    "T25n1509_037:0330a11": "蘇，今已憶臭。又如迦栴延弟子輩言：「未",
    "T25n1509_037:0330a12": "來世中菩提語菩薩言：『若能修相好身者，",
    "T25n1509_037:0330a13": "我當來處之。』如貴家女自恣無難，遣使",
    "T25n1509_037:0330a14": "語貧家子言：『汝好莊嚴房舍幃帳，種種備",
    "T25n1509_037:0330a15": "具，我當來處汝家中。』」如是說者，是不如法。",
    "T25n1509_037:0330a16": "以是故，不得以薩婆若與三世合。問曰：",
    "T25n1509_037:0330a17": "餘法甚多，何以但說薩婆若？答曰：是薩婆若，",
    "T25n1509_037:0330a18": "菩薩所歸趣，深心欲得，於三世中求索故。",
    "T25n1509_037:0330a19": "問曰：何以不於有為、無為法中求？答曰：後",
    "T25n1509_037:0330a20": "當說一切法中求。",
    "T25n1509_037:0330a21": "【經】「復次，舍利弗！菩薩摩訶薩行般若波羅蜜，",
    "T25n1509_037:0330a22": "色不與薩婆若合，色不可見故；受、想、行、識亦",
    "T25n1509_037:0330a23": "如是。眼不與薩婆若合，眼不可見故；耳、鼻、舌、",
    "T25n1509_037:0330a24": "身、意亦如是。色不與薩婆若合，色不可見故；",
    "T25n1509_037:0330a25": "聲、香、味、觸、法亦如是。舍利弗！菩薩摩訶薩如",
    "T25n1509_037:0330a26": "是習應，名與般若波羅蜜相應。」【論】問曰：何",
    "T25n1509_037:0330a27": "以但說五眾、十二入，不說十八界、十二因",
    "T25n1509_037:0330a28": "緣？答曰：應當說！或時誦者忘失。何以知之？",
    "T25n1509_037:0330a29": "佛所說五眾、十二入、十八界、十二因緣，事、垢、",
    "T25n1509_037:0330b01": "淨。五眾、十八界、十二入、十二因緣名為事；不",
    "T25n1509_037:0330b02": "定是垢、不定是淨；是中或有結使生，或有",
    "T25n1509_037:0330b03": "善法生；如田定能生物，隨種皆生。眾、界、入、",
    "T25n1509_037:0330b04": "十二因緣，是為事；六波羅蜜乃至一切種智，",
    "T25n1509_037:0330b05": "是為淨種。所以不說垢者，是菩薩結使已",
    "T25n1509_037:0330b06": "薄，不以自惱，是故不說。又菩薩智慧深入，",
    "T25n1509_037:0330b07": "解諸法空，無諸煩惱，但集諸功德。以是故，",
    "T25n1509_037:0330b08": "應說十八界、十二因緣。如色等事中不應",
    "T25n1509_037:0330b09": "有薩婆若合。所以者何？是薩婆若，三世中不",
    "T25n1509_037:0330b10": "可得故；色等事中亦不可得，是皆世間因緣",
    "T25n1509_037:0330b11": "和合，無有定性。",
    "T25n1509_037:0330b12": "【經】「復次，舍利弗！菩薩摩訶薩行般若波羅蜜，",
    "T25n1509_037:0330b13": "檀波羅蜜不與薩婆若合，檀波羅蜜不可見",
    "T25n1509_037:0330b14": "故；乃至般若波羅蜜亦如是。四念處不與薩",
    "T25n1509_037:0330b15": "婆若合，四念處不可見故；乃至八聖道分亦",
    "T25n1509_037:0330b16": "如是。」【論】問曰：五眾等是世間法，可不與薩",
    "T25n1509_037:0330b17": "婆若合，六波羅蜜云何不與合？答曰：六波",
    "T25n1509_037:0330b18": "羅蜜有二種：一者、世間，二者、出世間。為世",
    "T25n1509_037:0330b19": "間檀波羅蜜故，說不與合；出世間檀波羅",
    "T25n1509_037:0330b20": "蜜，應與合。復次，菩薩行六波羅蜜，漏結未",
    "T25n1509_037:0330b21": "盡，不得與佛薩婆若合。復次，佛說六波羅",
    "T25n1509_037:0330b22": "蜜空，尚不可見，何況與薩婆若合！三十七品",
    "T25n1509_037:0330b23": "亦如是。問曰：是六波羅蜜，雜有道、俗故；三",
    "T25n1509_037:0330b24": "十七品趣涅槃道，云何不合？答曰：三十七",
    "T25n1509_037:0330b25": "品是二乘法，但為涅槃；菩薩為佛道，是故",
    "T25n1509_037:0330b26": "不合。問曰：〈摩訶衍品〉中有三十七品，亦是",
    "T25n1509_037:0330b27": "菩薩道，云何不與薩婆若合？答曰：有菩薩",
    "T25n1509_037:0330b28": "以著心故，行三十七品，多迴向涅槃，是",
    "T25n1509_037:0330b29": "故佛說不合。",
    "T25n1509_037:0330c01": "【經】「佛十力，乃至十八不共法不與薩婆若",
    "T25n1509_037:0330c02": "合，佛十力乃至十八不共法不可見故。舍利",
    "T25n1509_037:0330c03": "弗！菩薩摩訶薩如是習應，是名與般若波",
    "T25n1509_037:0330c04": "羅蜜相應。」【論】釋曰：是十力乃至十八不共",
    "T25n1509_037:0330c05": "法，雖是妙法，為薩婆若故行；以菩薩漏結",
    "T25n1509_037:0330c06": "未盡，故不應與薩婆若合。復次，佛十力等",
    "T25n1509_037:0330c07": "法有三種：一者、菩薩所行，雖未得佛道，漸",
    "T25n1509_037:0330c08": "漸修習；二者、佛所得，而菩薩憶想分別求之；",
    "T25n1509_037:0330c09": "三者、佛心所得。上二種不應與合；下一種",
    "T25n1509_037:0330c10": "雖可合，而菩薩未得，是故不合。復次，空故",
    "T25n1509_037:0330c11": "不可見，不可見故不合。是以皆言「不可見",
    "T25n1509_037:0330c12": "故」。",
    "T25n1509_037:0330c13": "【經】「復次，舍利弗！菩薩摩訶薩行般若波羅蜜，",
    "T25n1509_037:0330c14": "佛不與薩婆若合，薩婆若不與佛合；菩提不",
    "T25n1509_037:0330c15": "與薩婆若合，薩婆若不與菩提合。」【論】問曰：",
    "T25n1509_037:0330c16": "菩薩及菩薩法可不與薩婆若合，云何佛",
    "T25n1509_037:0330c17": "及菩提復不與合？答曰：佛是人，薩婆若是",
    "T25n1509_037:0330c18": "法；人是假名，法是因緣。眾生乃至知者、見者",
    "T25n1509_037:0330c19": "無故，佛亦無——眾生中尊上第一，是名為佛，是",
    "T25n1509_037:0330c20": "故不合。復次，得薩婆若故名為佛。若佛得",
    "T25n1509_037:0330c21": "薩婆若，先以是佛，不須薩婆若；若非佛得",
    "T25n1509_037:0330c22": "薩婆若者，何以言「佛得薩婆若」？以是故，和",
    "T25n1509_037:0330c23": "合因緣生，不得言先後。復次，離佛無薩婆",
    "T25n1509_037:0330c24": "若，離薩婆若無佛；得薩婆若故名佛，佛",
    "T25n1509_037:0330c25": "所有故名薩婆若。問曰：佛是人故可不與",
    "T25n1509_037:0330c26": "合，菩提是無上道，云何不合？答曰：菩提",
    "T25n1509_037:0330c27": "名為佛智慧，薩婆若名為佛一切智慧；十",
    "T25n1509_037:0330c28": "力智為菩提，第十一如實智名為薩婆若——",
    "T25n1509_037:0330c29": "二智不得一心中生。復次，是十力等諸佛法",
    "T25n1509_037:0331a01": "及佛菩提，皆是菩薩憶想分別非實，唯佛所",
    "T25n1509_037:0331a02": "得薩婆若是實。今此菩提，是菩薩菩提，是心",
    "T25n1509_037:0331a03": "中虛妄未實，云何與薩婆若合？復次，此經",
    "T25n1509_037:0331a04": "中，佛自說不合因緣：",
    "T25n1509_037:0331a05": "【經】「何以故？佛即是薩婆若，薩婆若即是佛；",
    "T25n1509_037:0331a06": "菩提即是薩婆若，薩婆若即是菩提。舍利弗！",
    "T25n1509_037:0331a07": "菩薩摩訶薩行般若波羅蜜，如是習應，是",
    "T25n1509_037:0331a08": "名與般若波羅蜜相應。「復次，舍利弗！菩薩摩",
    "T25n1509_037:0331a09": "訶薩行般若波羅蜜，不習色有、不習色無，受、",
    "T25n1509_037:0331a10": "想、行、識亦如是；不習色有常、不習色無常，受、",
    "T25n1509_037:0331a11": "想、行、識亦如是；不習色苦、不習色樂，受、想、行、",
    "T25n1509_037:0331a12": "識亦如是；不習色我、不習色非我，受、想、行、識",
    "T25n1509_037:0331a13": "亦如是；不習色寂滅、不習色非寂滅，受、想、行、",
    "T25n1509_037:0331a14": "識亦如是；不習色空、不習色非空，受、想、行、識",
    "T25n1509_037:0331a15": "亦如是；不習色有相、不習色無相，受、想、行、識",
    "T25n1509_037:0331a16": "亦如是；不習色有作、不習色無作，受、想、行、識",
    "T25n1509_037:0331a17": "亦如是。是菩薩摩訶薩行般若波羅蜜時，不",
    "T25n1509_037:0331a18": "作是念：『我行般若波羅蜜、不行般若波羅蜜、",
    "T25n1509_037:0331a19": "非行非不行般若波羅蜜。』舍利弗！菩薩摩訶",
    "T25n1509_037:0331a20": "薩如是習應，是名與般若波羅蜜相應。」",
    "T25n1509_037:0331a21": "【論】釋曰：若菩薩觀五眾非有、非無，於是",
    "T25n1509_037:0331a22": "亦不著；爾時，與般若波羅蜜相應。所以者",
    "T25n1509_037:0331a23": "何？一切世間著二見：若有，若無。順生死流",
    "T25n1509_037:0331a24": "者多著有，逆生死流者多著無；我見多者",
    "T25n1509_037:0331a25": "著有，邪見多者著無。復次，四見多者著有，",
    "T25n1509_037:0331a26": "邪見多者著無。二毒多者著有，無明多者",
    "T25n1509_037:0331a27": "著無。不知五眾因緣集生著有，不知集",
    "T25n1509_037:0331a28": "者著無。近惡知識及邪見外書故，墮斷滅、",
    "T25n1509_037:0331a29": "無罪福中，無見者著無；餘者著有。或有眾",
    "T25n1509_037:0331b01": "生謂一切皆空，心著是空；著是空故，名為",
    "T25n1509_037:0331b02": "「無見」。或有眾生謂一切六根所知法皆有，是",
    "T25n1509_037:0331b03": "為「有見」。愛多者著有見，見多者著無見。如",
    "T25n1509_037:0331b04": "是等眾生著有見、無見。是二種見，虛妄非實，",
    "T25n1509_037:0331b05": "破中道。譬如人行狹道，一邊深水，一邊大",
    "T25n1509_037:0331b06": "火，二邊俱死；著有、著無，二事俱失。所以者何？",
    "T25n1509_037:0331b07": "若諸法定實有，則無因緣；若從因緣和合",
    "T25n1509_037:0331b08": "生，是法無自性，若無自性即是空！若無法",
    "T25n1509_037:0331b09": "是實，則無罪福、無縛無解，亦無諸法種種",
    "T25n1509_037:0331b10": "之異。復次，有見者與無見者相違，相違故",
    "T25n1509_037:0331b11": "有是非，是非故共諍，有諍故起諸結使，結",
    "T25n1509_037:0331b12": "使故生業，生業故開惡道門；實相中無有",
    "T25n1509_037:0331b13": "相違、是非、鬪諍！復次，著有者，事若無常，則生",
    "T25n1509_037:0331b14": "憂惱；若著無者，作諸罪業，死墮地獄受苦。",
    "T25n1509_037:0331b15": "不著有無者，無有如是等種種過失；",
    "T25n1509_037:0331b16": "應捨是，則得實。復次，是五眾若常、若無常，是",
    "T25n1509_037:0331b17": "事不然！所以者何？若五眾常，則無生無滅，",
    "T25n1509_037:0331b18": "無生無滅故則無罪福，無罪福故則無善",
    "T25n1509_037:0331b19": "惡果報，世間如涅槃不壞相。如是妄語，誰",
    "T25n1509_037:0331b20": "當信者！現見死亡啼哭，是則眾生無常；如",
    "T25n1509_037:0331b21": "草木彫落、華果磨滅，是則外物無常；大劫",
    "T25n1509_037:0331b22": "盡時，一切都滅，是為大無常。如是等種種因",
    "T25n1509_037:0331b23": "緣，如是五眾常不可得。復次，無常破常，不",
    "T25n1509_037:0331b24": "應以無常為是。所以者何？若諸法無常",
    "T25n1509_037:0331b25": "相，念念皆滅，則六情不能取六塵。所以者",
    "T25n1509_037:0331b26": "何？內心、外塵俱無住故，不應得緣、不應得",
    "T25n1509_037:0331b27": "知，亦無修習因緣果報！因緣多故，果報亦",
    "T25n1509_037:0331b28": "多，此事不應得。又以有常見與無常見共",
    "T25n1509_037:0331b29": "諍。如是等種種因緣，五眾無常則不可得。",
    "T25n1509_037:0331c01": "苦樂、我非我、若空若實、有相無相、有作無",
    "T25n1509_037:0331c02": "作，此義如先處處說。「五眾寂滅」者，因緣生故",
    "T25n1509_037:0331c03": "無性，無性故寂滅，寂滅故如涅槃。三毒熾",
    "T25n1509_037:0331c04": "然故不寂滅，無常火然故不寂滅，不著三",
    "T25n1509_037:0331c05": "毒實相故不寂滅，三毒各各分別相故不寂",
    "T25n1509_037:0331c06": "滅。此義先未說，故今是中說。若菩薩摩訶薩",
    "T25n1509_037:0331c07": "能如是離二邊、行中道，「行般若波羅蜜」亦",
    "T25n1509_037:0331c08": "不著。所以者何？菩薩不可得，般若波羅蜜亦",
    "T25n1509_037:0331c09": "不可得故。「不行般若波羅蜜」亦不著。所以",
    "T25n1509_037:0331c10": "者何？餘諸凡夫不能如菩薩觀諸法實",
    "T25n1509_037:0331c11": "相，云何當言「我不行般若波羅蜜」？「行、不行」",
    "T25n1509_037:0331c12": "亦不著，二俱過故。是名與般若波羅蜜相",
    "T25n1509_037:0331c13": "應相。",
    "T25n1509_037:0331c14": "【經】「復次，舍利弗！菩薩摩訶薩不為般若波羅",
    "T25n1509_037:0331c15": "蜜故行般若波羅蜜，不為檀波羅蜜、尸羅波",
    "T25n1509_037:0331c16": "羅蜜、羼提波羅蜜、毘梨耶波羅蜜、禪波羅蜜故",
    "T25n1509_037:0331c17": "行般若波羅蜜。不為阿鞞跋致地故行般若",
    "T25n1509_037:0331c18": "波羅蜜，不為成就眾生故行般若波羅蜜，",
    "T25n1509_037:0331c19": "不為淨佛世界故行般若波羅蜜。不為佛十",
    "T25n1509_037:0331c20": "力、四無所畏、四無礙智、十八不共法故行般若",
    "T25n1509_037:0331c21": "波羅蜜。不為內空故行般若波羅蜜，不為外",
    "T25n1509_037:0331c22": "空、內外空、空空、大空、第一義空、有為空、無為空、",
    "T25n1509_037:0331c23": "畢竟空、無始空、散空、性空、諸法空、自相空、不可",
    "T25n1509_037:0331c24": "得空、無法空、有法空、無法有法空故行般若波",
    "T25n1509_037:0331c25": "羅蜜。不為如、法性、實際故行般若波羅蜜。何",
    "T25n1509_037:0331c26": "以故？是菩薩摩訶薩行般若波羅蜜時，不壞",
    "T25n1509_037:0331c27": "諸法相故。如是習應，是名與般若波羅蜜相",
    "T25n1509_037:0331c28": "應。」【論】問曰：六波羅蜜乃至如、法性、實際，此",
    "T25n1509_037:0331c29": "是佛法。菩薩若不為是佛法故行般若波",
    "T25n1509_037:0332a01": "羅蜜，更有何法可為行般若波羅蜜？答曰：",
    "T25n1509_037:0332a02": "如佛此中自說：「諸法無有破壞者，不壞諸",
    "T25n1509_037:0332a03": "法相故；亦不分別是檀、是慳，乃至是三界、是",
    "T25n1509_037:0332a04": "實際。」復次，有菩薩於此善法，深心繫著，",
    "T25n1509_037:0332a05": "以繫著故能生罪；為是人故，說：「是六波羅",
    "T25n1509_037:0332a06": "蜜乃至實際皆空，無有自性，如夢如幻，汝",
    "T25n1509_037:0332a07": "莫生著！真菩薩不為是故行。」有菩薩心",
    "T25n1509_037:0332a08": "無所著，行六波羅蜜乃至實際；為是人故，",
    "T25n1509_037:0332a09": "說為是事故行般若波羅蜜。如後品中說：",
    "T25n1509_037:0332a10": "「為具足六波羅蜜，乃至為教化眾生、淨佛",
    "T25n1509_037:0332a11": "世界故，行般若波羅蜜。」",
    "T25n1509_037:0332a12": "【經】「復次，舍利弗！菩薩摩訶薩行般若波羅蜜，",
    "T25n1509_037:0332a13": "不為如意神通故行般若波羅蜜，不為天耳",
    "T25n1509_037:0332a14": "故、不為他心智故、不為宿命智故、不為天",
    "T25n1509_037:0332a15": "眼故、不為漏盡神通故行般若波羅蜜。何以",
    "T25n1509_037:0332a16": "故？菩薩摩訶薩行般若波羅蜜，尚不見般若",
    "T25n1509_037:0332a17": "波羅蜜，何況見菩薩神通！舍利弗！菩薩摩訶",
    "T25n1509_037:0332a18": "薩如是行，是名與般若波羅蜜相應。」【論】問",
    "T25n1509_037:0332a19": "曰：先說「禪波羅蜜」中已具說五神通，今何",
    "T25n1509_037:0332a20": "以復重說？答曰：彼中總相說，不列名字；此",
    "T25n1509_037:0332a21": "中別相說。復次，功德果報，所謂五神通；菩薩",
    "T25n1509_037:0332a22": "得是五神通，廣能利益眾生。復次，雖有慈",
    "T25n1509_037:0332a23": "悲、般若波羅蜜，無五神通者，如鳥無兩翼，",
    "T25n1509_037:0332a24": "不能高翔；如健人無諸器杖而入敵陣；",
    "T25n1509_037:0332a25": "如樹無華果，無所饒益；如枯渠無水，無",
    "T25n1509_037:0332a26": "所潤及；以是故重說五神通，及餘無量佛",
    "T25n1509_037:0332a27": "法中別說，無咎。問曰：若爾者，佛何以言「莫",
    "T25n1509_037:0332a28": "為五神通故行般若波羅蜜」？答曰：多有無",
    "T25n1509_037:0332a29": "方便菩薩，得五神通，輕餘菩薩，心生憍高，",
    "T25n1509_037:0332b01": "為是故說。所以者何？菩薩於般若波羅蜜",
    "T25n1509_037:0332b02": "諸佛之母尚不著，何況五神通！",
    "T25n1509_037:0332b03": "【經】「復次，舍利弗！菩薩摩訶薩行般若波羅蜜，",
    "T25n1509_037:0332b04": "不作是念：『我以如意神通，飛到東方，供養恭",
    "T25n1509_037:0332b05": "敬如恒河沙等諸佛；南西北方、四維、上下亦",
    "T25n1509_037:0332b06": "如是。』「復次，舍利弗！菩薩摩訶薩行般若波羅",
    "T25n1509_037:0332b07": "蜜，不作是念：『我以天耳，聞十方諸佛所說法。』",
    "T25n1509_037:0332b08": "不作是念：『我以他心智，當知十方眾生心所",
    "T25n1509_037:0332b09": "念。』不作是念：『我以宿命通，知十方眾生宿命",
    "T25n1509_037:0332b10": "所作。』不作是念：『我以天眼，見十方眾生死此",
    "T25n1509_037:0332b11": "生彼。』舍利弗！菩薩摩訶薩如是行，是名與",
    "T25n1509_037:0332b12": "般若波羅蜜相應，亦能度無量阿僧祇眾生。」",
    "T25n1509_037:0332b13": "【論】釋曰：先雖說五神通名，今此中說其",
    "T25n1509_037:0332b14": "功用。問曰：菩薩何以故不作是念——「我以如",
    "T25n1509_037:0332b15": "意神通，飛到十方供養恭敬如恒河沙等",
    "T25n1509_037:0332b16": "諸佛」？答曰：已拔我見根本故，已摧破憍慢",
    "T25n1509_037:0332b17": "山故，善修三解脫門、三三昧故。佛身雖妙，",
    "T25n1509_037:0332b18": "亦入三解脫門；如熱金丸，雖見色妙，不可",
    "T25n1509_037:0332b19": "手觸。又諸法如幻如化，無來無去，無近無遠，",
    "T25n1509_037:0332b20": "無有定相。如幻化人誰去誰來？不取神",
    "T25n1509_037:0332b21": "通、國土、此彼、近遠相，故無咎！若能在佛前",
    "T25n1509_037:0332b22": "住於禪定，變為無量身，至十方供養諸佛，",
    "T25n1509_037:0332b23": "無所分別，已斷法愛故。餘通亦如是。菩",
    "T25n1509_037:0332b24": "薩得是五神通，為供養諸佛故，變無量身，",
    "T25n1509_037:0332b25": "顯大神力，於十方世界三惡趣中，度無量",
    "T25n1509_037:0332b26": "眾生，如〈往生品〉中說。",
    "T25n1509_037:0332b27": "【經】「舍利弗！菩薩摩訶薩能如是行般若波羅",
    "T25n1509_037:0332b28": "蜜，惡魔不能得其便；世間眾事，所欲隨意；十",
    "T25n1509_037:0332b29": "方各如恒河沙等諸佛，皆悉擁護是菩薩，令",
    "T25n1509_037:0332c01": "不墮聲聞、辟支佛地；四天王天乃至阿迦尼",
    "T25n1509_037:0332c02": "吒天，皆亦擁護是菩薩，不令有礙；是菩薩所",
    "T25n1509_037:0332c03": "有重罪，現世輕受。何以故？是菩薩摩訶薩用",
    "T25n1509_037:0332c04": "普慈加眾生故。舍利弗！是菩薩摩訶薩如是",
    "T25n1509_037:0332c05": "行，是名與般若波羅蜜相應。」",
    "T25n1509_037:0332c06": "【論】釋曰：今讚是菩薩，如上行般若波羅",
    "T25n1509_037:0332c07": "蜜得大功德，是名菩薩智慧功力果報，得",
    "T25n1509_037:0332c08": "此五利。問曰：魔是欲界主，菩薩是人，肉眼不",
    "T25n1509_037:0332c09": "得自在，云何不能得其便？答曰：如此中佛",
    "T25n1509_037:0332c10": "自說：「諸佛、諸大天擁護故。」復次，是菩薩行畢",
    "T25n1509_037:0332c11": "竟不可得自相空故，於一切法中皆不著；",
    "T25n1509_037:0332c12": "不著故無違錯；無違錯故，魔不能得其",
    "T25n1509_037:0332c13": "便。譬如人身不瘡，雖臥毒屑中，毒亦不",
    "T25n1509_037:0332c14": "入；若有小瘡則死無疑。又是菩薩於諸佛",
    "T25n1509_037:0332c15": "中心不著、於諸魔中心不瞋，是故魔不得",
    "T25n1509_037:0332c16": "便。復次，菩薩深入忍波羅蜜、慈三昧故，一切",
    "T25n1509_037:0332c17": "外惡不能中傷，所謂水火、刀兵等。世間眾",
    "T25n1509_037:0332c18": "事者，資生所須，所謂治生諧偶，種蒔果樹，",
    "T25n1509_037:0332c19": "曠路作井，安立客舍，如法理事，皆得如意。",
    "T25n1509_037:0332c20": "若欲造立塔寺作大福德，若作大施，若欲",
    "T25n1509_037:0332c21": "說法教度眾生，皆得如意。如是等世間眾",
    "T25n1509_037:0332c22": "事，若大、若小，皆得如法隨意。所以者何？是菩",
    "T25n1509_037:0332c23": "薩世世集無量福德、智慧因緣故。復次，是菩",
    "T25n1509_037:0332c24": "薩行般若波羅蜜，於一切法中心不著，心",
    "T25n1509_037:0332c25": "不著故結使薄，結使薄故能生深厚善根，深",
    "T25n1509_037:0332c26": "厚善根生故所願如意。復次，是菩薩行般若",
    "T25n1509_037:0332c27": "波羅蜜故，諸大天皆敬念是菩薩，讚歎稱",
    "T25n1509_037:0332c28": "揚其名；諸龍鬼等聞諸天稱說，亦來助成其",
    "T25n1509_037:0332c29": "事，是故世間眾事皆得如意。復次，是菩薩",
    "T25n1509_037:0333a01": "為諸佛所念、威德所加，皆得如意。問曰：",
    "T25n1509_037:0333a02": "十方諸佛心等，何以偏念是菩薩？答曰：是",
    "T25n1509_037:0333a03": "菩薩智慧功德大故，諸佛心雖平等，法應念",
    "T25n1509_037:0333a04": "是菩薩，以勸進餘人。又是菩薩得佛智慧氣",
    "T25n1509_037:0333a05": "分故，別知善惡，賞念好人，無過於佛，是",
    "T25n1509_037:0333a06": "故佛念。復次，佛念不欲令墮聲聞、辟支佛",
    "T25n1509_037:0333a07": "故。所以者何？入空、無相、無作，以佛念故而",
    "T25n1509_037:0333a08": "不墮落；譬如魚子，母念故得生，不念則壞。",
    "T25n1509_037:0333a09": "「諸大天擁護」者，不欲令失其所行，諸天效",
    "T25n1509_037:0333a10": "佛念故。又諸天以菩薩行般若波羅蜜，都",
    "T25n1509_037:0333a11": "無所著，不樂世樂，但欲教化眾生故，住",
    "T25n1509_037:0333a12": "於世間，知其尊貴故念。「所有重罪」者，先世",
    "T25n1509_037:0333a13": "重罪，應入地獄，以行般若波羅蜜故，現世",
    "T25n1509_037:0333a14": "輕受；譬如重囚應死，有勢力者護，則受鞭",
    "T25n1509_037:0333a15": "杖而已。又如王子雖作重罪，以輕罰除",
    "T25n1509_037:0333a16": "之，以是王種中生故；菩薩亦如是，能行",
    "T25n1509_037:0333a17": "是般若波羅蜜得實智慧故，即入佛種中",
    "T25n1509_037:0333a18": "生；佛種中生故，雖有重罪，云何重受？復次，",
    "T25n1509_037:0333a19": "譬如鐵器中空故，在水能浮，中實則沒。菩",
    "T25n1509_037:0333a20": "薩亦如是，行般若波羅蜜智慧心虛故，不",
    "T25n1509_037:0333a21": "沒重罪；凡人無智慧故，沈沒重罪。復次，佛",
    "T25n1509_037:0333a22": "此中自說因緣：所以得五功德者，用普慈",
    "T25n1509_037:0333a23": "加眾生故。問曰：先言「行般若波羅蜜故，具",
    "T25n1509_037:0333a24": "五功德」，今何以言「用普慈加眾生故」？答曰：",
    "T25n1509_037:0333a25": "能生無量福，無過於慈；是慈因般若波羅",
    "T25n1509_037:0333a26": "蜜生，得無量利益。復次，惡魔不得便、諸佛",
    "T25n1509_037:0333a27": "所念、重罪今世輕受，是般若波羅蜜力；世間",
    "T25n1509_037:0333a28": "眾事所欲隨意、諸天擁護，是大慈力。復次，有",
    "T25n1509_037:0333a29": "二種緣：一者、眾生，二者、法。是菩薩若緣眾",
    "T25n1509_037:0333b01": "生則是慈心，若緣法則是行般若波羅蜜。",
    "T25n1509_037:0333b02": "是慈從般若波羅蜜生，隨順般若波羅蜜",
    "T25n1509_037:0333b03": "教，是故說慈無咎。",
    "T25n1509_037:0333b04": "【經】「復次，舍利弗！菩薩摩訶薩行般若波羅蜜",
    "T25n1509_037:0333b05": "時，疾得諸陀羅尼門、諸三昧門。在所生處常",
    "T25n1509_037:0333b06": "值諸佛，乃至得阿耨多羅三藐三菩提，初",
    "T25n1509_037:0333b07": "不離見佛。舍利弗！菩薩摩訶薩如是習應，是",
    "T25n1509_037:0333b08": "名與般若波羅蜜相應。」【論】釋曰：「陀羅尼、三",
    "T25n1509_037:0333b09": "昧門」，如先說。「疾得」者，福德因緣故心柔軟；",
    "T25n1509_037:0333b10": "行深般若波羅蜜故，智慧心利；以是故疾",
    "T25n1509_037:0333b11": "得。如上說五功德故疾得。「所生處常值諸",
    "T25n1509_037:0333b12": "佛」者，是菩薩除諸佛母般若波羅蜜，其餘",
    "T25n1509_037:0333b13": "一切眾事皆不愛著；是以在所生處，常值",
    "T25n1509_037:0333b14": "諸佛。如人常喜鬪諍，生還活地獄，復執刀",
    "T25n1509_037:0333b15": "杖共相加害。婬欲多故，常受胞胎，又作婬",
    "T25n1509_037:0333b16": "鳥。瞋恚多故，還生毒獸、蛇虺之屬。愚癡多者，",
    "T25n1509_037:0333b17": "如燈蛾赴火、地中隱蟲等。是諸菩薩愛敬於",
    "T25n1509_037:0333b18": "佛及實相般若波羅蜜、及修念佛三昧業故，",
    "T25n1509_037:0333b19": "所生處常值諸佛。復次，如先「菩薩願見諸",
    "T25n1509_037:0333b20": "佛」中說。「終不離見佛」者。又人雖一世見佛，更",
    "T25n1509_037:0333b21": "不復值。如毘婆尸佛時，王師婆羅門，雖得",
    "T25n1509_037:0333b22": "見佛及僧，而惡口毀呰，言：「此人等如畜生，",
    "T25n1509_037:0333b23": "不別好人，見我不起。」以是罪故，經九十",
    "T25n1509_037:0333b24": "一劫墮畜生中。復次，深念佛故，終不離佛；",
    "T25n1509_037:0333b25": "世世善修念佛三昧故；不失菩薩心故；",
    "T25n1509_037:0333b26": "作不離佛願；願生在佛世故；種值佛",
    "T25n1509_037:0333b27": "業緣常相續不斷故，乃至阿耨多羅三藐",
    "T25n1509_037:0333b28": "三菩提，終不離見佛。問曰：此是果報事，",
    "T25n1509_037:0333b29": "云何說「與般若波羅蜜相應」？答曰：般若",
    "T25n1509_037:0333c01": "波羅蜜相應故值佛，或時果中說因故。相應",
    "T25n1509_037:0333c02": "有二種：一者、心相應；二者、應菩薩行，所謂",
    "T25n1509_037:0333c03": "生好處，值遇諸佛，常聞法，正憶念——是名相",
    "T25n1509_037:0333c04": "應。",
    "T25n1509_037:0333c05": "【經】「復次，舍利弗！菩薩摩訶薩行般若波羅蜜",
    "T25n1509_037:0333c06": "時，不作是念：『有法與法若合若不合、若等若",
    "T25n1509_037:0333c07": "不等。』何以故？是菩薩摩訶薩，不見是法與餘",
    "T25n1509_037:0333c08": "法若合若不合、若等若不等。舍利弗！菩薩摩",
    "T25n1509_037:0333c09": "訶薩如是習應，是名與般若波羅蜜相應。」",
    "T25n1509_037:0333c10": "【論】釋曰：一切法，無有法與法共合者。何以",
    "T25n1509_037:0333c11": "故？諸法無少分合故。譬如二指有四方，其",
    "T25n1509_037:0333c12": "一方合，三方不合；不合多故，何以不名為",
    "T25n1509_037:0333c13": "不合？問曰：以有合處故名為合，云何言「不",
    "T25n1509_037:0333c14": "合」？答曰：合處不為指，是指分；但是指分，更",
    "T25n1509_037:0333c15": "無指法。以二指相近故，假名為合，更無合",
    "T25n1509_037:0333c16": "法。復次，色、香、味、觸，總名為指；但觸有合力，",
    "T25n1509_037:0333c17": "餘三無合。以是故，不得言指合。復次，如異",
    "T25n1509_037:0333c18": "類同處，不名為合，相各異故；諸法亦爾，地",
    "T25n1509_037:0333c19": "相地中、水相水中、火相火中，如是性異，不名",
    "T25n1509_037:0333c20": "為合。以是故言「無有法與法合，若合、若",
    "T25n1509_037:0333c21": "不合」。「等」者，一切法一相故名「等」。以皆是有",
    "T25n1509_037:0333c22": "相，皆是無常相，皆是苦相，皆是空無我相，",
    "T25n1509_037:0333c23": "皆是不生不滅相，事無異故名為「等」。「不等」",
    "T25n1509_037:0333c24": "者，各各別相故。如色相、無色相，堅相、濕相，",
    "T25n1509_037:0333c25": "如是等各異不同，是名「不等」。菩薩不見等",
    "T25n1509_037:0333c26": "與不等。何以故？一切法無故，自性空故無",
    "T25n1509_037:0333c27": "法，無法故不可見，不可見故無等、不等。等",
    "T25n1509_037:0333c28": "與合，是習相應；不合、不等，是不相應。問曰：",
    "T25n1509_037:0333c29": "何以不說相應竟，然後讚歎？答曰：聽者厭",
    "T25n1509_037:0334a01": "懈，是故佛讚歎果報功德，聞者心得悅樂",
    "T25n1509_037:0334a02": "故。",
    "T25n1509_037:0334a03": "【經】「復次，舍利弗！菩薩摩訶薩行般若波羅蜜，",
    "T25n1509_037:0334a04": "不作是念：『我當疾得法性，若不得。』何以故？法",
    "T25n1509_037:0334a05": "性非得相故。舍利弗！菩薩摩訶薩如是習應，",
    "T25n1509_037:0334a06": "是名與般若波羅蜜相應。」【論】釋曰：「法性」",
    "T25n1509_037:0334a07": "者，諸法實相。除心中無明諸結使，以清淨實",
    "T25n1509_037:0334a08": "觀，得諸法本性，名為「法性」。「性」名真實，以",
    "T25n1509_037:0334a09": "眾生邪觀故縛，正觀故解。菩薩不作是念：",
    "T25n1509_037:0334a10": "「我疾得法性。」何以故？法性無相，無有遠近。",
    "T25n1509_037:0334a11": "亦不言：「我久久當得。」何以故？法性無遲無",
    "T25n1509_037:0334a12": "久。「法性」義，如如、法性、實際義中說。",
    "T25n1509_037:0334a13": "【經】「復次，舍利弗！菩薩摩訶薩行般若波羅蜜",
    "T25n1509_037:0334a14": "時，不見有法出法性者。如是習應，是名與",
    "T25n1509_037:0334a15": "般若波羅蜜相應。」【論】釋曰：無明等諸煩惱",
    "T25n1509_037:0334a16": "入一切法中故，失諸法自性；自性失故，皆",
    "T25n1509_037:0334a17": "邪曲不正。聖人除却無明等，諸法實性還",
    "T25n1509_037:0334a18": "得明顯；譬如陰雲覆虛空清淨性，除陰",
    "T25n1509_037:0334a19": "雲則虛空清淨性現。若有法無明不入者，",
    "T25n1509_037:0334a20": "是則出於法性；但是事不然！無有法出無",
    "T25n1509_037:0334a21": "明者，是故菩薩不見是法出法性者；譬如",
    "T25n1509_037:0334a22": "眾流皆歸於海，如粟散小王皆屬轉輪聖",
    "T25n1509_037:0334a23": "王，如眾小明皆屬於日。",
    "T25n1509_037:0334a24": "【經】「復次，舍利弗！菩薩摩訶薩行般若波羅蜜",
    "T25n1509_037:0334a25": "時，不作是念：『法性分別諸法。』如是習應，是",
    "T25n1509_037:0334a26": "名與般若波羅蜜相應。」【論】問曰：何以故不",
    "T25n1509_037:0334a27": "作是念：「法性分別諸法」？答曰：為著法性、",
    "T25n1509_037:0334a28": "貴於法性，以是因緣生諸結使，是故不作",
    "T25n1509_037:0334a29": "是念。問曰：若法性空，一相無相，云何分別諸",
    "T25n1509_037:0334b01": "法？答曰：得是法性，滅無明等諸煩惱破諸法",
    "T25n1509_037:0334b02": "實相者，然後心清淨，智慧明了，知諸法實；",
    "T25n1509_037:0334b03": "隨法性者為善，不隨法性者為不善。如",
    "T25n1509_037:0334b04": "婆蹉梵志問佛世尊：「天地間有善惡、好醜",
    "T25n1509_037:0334b05": "不？」佛言：「有。」婆蹉言：「我久歸命佛，願為我善",
    "T25n1509_037:0334b06": "說！」佛言：「有三種惡、三種善；十種惡、十種善，",
    "T25n1509_037:0334b07": "所謂貪欲是惡，除貪是善；瞋恚、愚癡是惡，",
    "T25n1509_037:0334b08": "除恚癡是善。殺生是惡，除殺生是善；乃至",
    "T25n1509_037:0334b09": "邪見是惡，除邪見是善。能如實分別善惡，",
    "T25n1509_037:0334b10": "是我弟子，入於法性，名為得道。」",
    "T25n1509_037:0334b11": "【經】「復次，舍利弗！菩薩摩訶薩行般若波羅蜜",
    "T25n1509_037:0334b12": "時，不作是念：『是法能得法性，若不得。』何以故？",
    "T25n1509_037:0334b13": "是菩薩不見用是法能得法性，若不得。舍利",
    "T25n1509_037:0334b14": "弗！菩薩摩訶薩如是習應，是名與般若波羅",
    "T25n1509_037:0334b15": "蜜相應。」【論】釋曰：云何「得法性」？行八聖道",
    "T25n1509_037:0334b16": "分，得諸法實相，所謂涅槃，是名「得法性」。復",
    "T25n1509_037:0334b17": "次，「性」名諸法實相，「法」名般若波羅蜜。菩薩",
    "T25n1509_037:0334b18": "不作是念：「行般若波羅蜜得是諸法性。」何",
    "T25n1509_037:0334b19": "以故？般若波羅蜜及諸法性，是二法無有",
    "T25n1509_037:0334b20": "異，皆畢竟空故，云何以般若波羅蜜得達",
    "T25n1509_037:0334b21": "法性？",
    "T25n1509_037:0334b22": "【經】「復次，舍利弗！菩薩摩訶薩行般若波羅蜜",
    "T25n1509_037:0334b23": "時，法性不與空合，空不與法性合。如是習",
    "T25n1509_037:0334b24": "應，是名與般若波羅蜜相應。」【論】釋曰：菩",
    "T25n1509_037:0334b25": "薩不觀法性是空，不觀空是法性。行空得",
    "T25n1509_037:0334b26": "法性，緣法性得空，以是故無異。所以者",
    "T25n1509_037:0334b27": "何？是二畢竟空故。",
    "T25n1509_037:0334b28": "【經】「復次，舍利弗！菩薩摩訶薩行般若波羅蜜",
    "T25n1509_037:0334b29": "時，眼界不與空合，空不與眼界合；色界不與",
    "T25n1509_037:0334c01": "空合，空不與色界合；眼識界不與空合，空不",
    "T25n1509_037:0334c02": "與眼識界合；乃至意界不與空合，空不與意",
    "T25n1509_037:0334c03": "界合；法界不與空合，空不與法界合；意識界",
    "T25n1509_037:0334c04": "不與空合，空不與意識界合。是故，舍利弗！是",
    "T25n1509_037:0334c05": "空相應，名為第一相應。」【論】釋曰：「眼界不與",
    "T25n1509_037:0334c06": "空合、空不與眼界合」者，眼是有，空是無，空、",
    "T25n1509_037:0334c07": "有云何合？復次，菩薩種種因緣分別：散滅是",
    "T25n1509_037:0334c08": "眼，眼則空；空無眼名，因本故有眼空。空亦",
    "T25n1509_037:0334c09": "無分別：是眼空，是非眼空。是則眼不與空",
    "T25n1509_037:0334c10": "合。又空不從眼因緣生。何以故？是二法本",
    "T25n1509_037:0334c11": "自空故。乃至意識界亦如是。問曰：此中何以",
    "T25n1509_037:0334c12": "不說五眾等諸法，但說十八界？答曰：應說！",
    "T25n1509_037:0334c13": "或時誦寫者忘失。復有人言：若說十八界，則",
    "T25n1509_037:0334c14": "攝一切法。有眾生於心色中錯，心法中",
    "T25n1509_037:0334c15": "不錯，應聞十八界得度，是故但說十八界。",
    "T25n1509_037:0334c16": "問曰：何以名為第一相應？答曰：空是十方",
    "T25n1509_037:0334c17": "諸佛深奧之藏，唯一涅槃門，更無餘門能破",
    "T25n1509_037:0334c18": "諸邪見戲論；是相應不可壞、不可破，是故",
    "T25n1509_037:0334c19": "名為第一。復次，佛自說第一因緣，所謂",
    "T25n1509_037:0334c20": "——【經】「舍利弗！空行菩薩摩訶薩不墮聲聞、辟支",
    "T25n1509_037:0334c21": "佛地，能淨佛土，成就眾生，疾得阿耨多羅",
    "T25n1509_037:0334c22": "三藐三菩提。舍利弗！諸相應中，般若波羅蜜",
    "T25n1509_037:0334c23": "相應為最第一，最尊、最勝、最妙，為無有上！",
    "T25n1509_037:0334c24": "何以故？是菩薩摩訶薩行般若波羅蜜相應，",
    "T25n1509_037:0334c25": "所謂空、無相、無作，當知是菩薩如受記無異，",
    "T25n1509_037:0334c26": "若近受記。舍利弗！菩薩摩訶薩如是相應者，",
    "T25n1509_037:0334c27": "能為無量阿僧祇眾生作益厚。是菩薩摩訶",
    "T25n1509_037:0334c28": "薩亦不作是念：『我與般若波羅蜜相應，諸佛",
    "T25n1509_037:0334c29": "當授我記，我當近受記，我當淨佛土，我得",
    "T25n1509_037:0335a01": "阿耨多羅三藐三菩提，當轉法輪。』何以故？是",
    "T25n1509_037:0335a02": "菩薩摩訶薩不見有法出法性，亦不見有",
    "T25n1509_037:0335a03": "法行般若波羅蜜，亦不見有法諸佛授記，",
    "T25n1509_037:0335a04": "亦不見有法得阿耨多羅三藐三菩提。何以",
    "T25n1509_037:0335a05": "故？菩薩摩訶薩行般若波羅蜜時，不生我相、",
    "T25n1509_037:0335a06": "眾生相，乃至知者、見者相。何以故？眾生畢竟",
    "T25n1509_037:0335a07": "不生不滅故，眾生無有生無有滅；若法無有",
    "T25n1509_037:0335a08": "生相滅相，云何是法當行般若波羅蜜？如",
    "T25n1509_037:0335a09": "是，舍利弗！菩薩摩訶薩不見眾生故，為行般",
    "T25n1509_037:0335a10": "若波羅蜜；眾生不受故、眾生空故、眾生不",
    "T25n1509_037:0335a11": "可得故、眾生離故，為行般若波羅蜜。舍利弗！",
    "T25n1509_037:0335a12": "菩薩摩訶薩於諸相應中為最第一相應，所",
    "T25n1509_037:0335a13": "謂空相應，是空相應勝餘相應。菩薩摩訶薩",
    "T25n1509_037:0335a14": "如是習空，能生大慈大悲。菩薩摩訶薩習是",
    "T25n1509_037:0335a15": "相應，不生慳心，不生犯戒心，不生瞋心，不生",
    "T25n1509_037:0335a16": "懈怠心，不生亂心，不生無智心。」【論】釋曰：「不",
    "T25n1509_037:0335a17": "墮聲聞、辟支佛地」者，空相應有二種：一者、",
    "T25n1509_037:0335a18": "但空，二者、不可得空。但行空，墮聲聞、辟支",
    "T25n1509_037:0335a19": "佛地；行不可得空，空亦不可得，則無處可",
    "T25n1509_037:0335a20": "墮。復有二種空：一者、無方便空，墮二地；二",
    "T25n1509_037:0335a21": "者、有方便空，則無所墮，直至阿耨多羅三藐",
    "T25n1509_037:0335a22": "三菩提。復次，本有深悲心，入空則不墮；無",
    "T25n1509_037:0335a23": "大悲心則墮。如是等因緣，不墮二地。「能淨",
    "T25n1509_037:0335a24": "佛世界、成就眾生」者，菩薩住是空相應中，",
    "T25n1509_037:0335a25": "無所復礙；教化眾生，令行十善道及諸善",
    "T25n1509_037:0335a26": "法。以眾生行善法因緣故，佛土清淨；以不",
    "T25n1509_037:0335a27": "殺生故，壽命長；以不劫不盜故，佛土豐樂，",
    "T25n1509_037:0335a28": "應念即至。如是等眾生行善法，則佛土",
    "T25n1509_037:0335a29": "莊嚴。問曰：教化眾生則佛土淨，何以別說？",
    "T25n1509_037:0335b01": "答曰：眾生雖行善，要須菩薩行願、迴向方",
    "T25n1509_037:0335b02": "便力因緣故，佛土清淨；如牛力挽車，要",
    "T25n1509_037:0335b03": "須御者，乃得到所至處，以是故別說。「疾得」",
    "T25n1509_037:0335b04": "者，行是空相應，無有障礙，則能疾得阿耨",
    "T25n1509_037:0335b05": "多羅三藐三菩提。問曰：先說「空相應」，今說",
    "T25n1509_037:0335b06": "「般若波羅蜜相應」，後說「無相、無作相應」，有何",
    "T25n1509_037:0335b07": "差別？答曰：有二種空：一者、般若空，二者、非",
    "T25n1509_037:0335b08": "般若空。先言「空相應」，聽者疑謂「一切空」，故",
    "T25n1509_037:0335b09": "說是「般若波羅蜜空」。復有人疑：「但言空第",
    "T25n1509_037:0335b10": "一，無相、無作非第一耶？」是故說：「空、無相、無",
    "T25n1509_037:0335b11": "作相應，亦是第一。」何以故？空則是無相，若",
    "T25n1509_037:0335b12": "無相則是無作，如是為一，名字為別。最",
    "T25n1509_037:0335b13": "上故言「尊」；破有故言「勝」；得是相應不復",
    "T25n1509_037:0335b14": "樂餘，是為「最妙」。如一切眾生中，佛為無上；",
    "T25n1509_037:0335b15": "一切法中，涅槃無上；一切有為法中，善法習",
    "T25n1509_037:0335b16": "相應為「無上」。餘義如〈讚般若品〉中說。問曰：",
    "T25n1509_037:0335b17": "若能行如是空相應，便應受記，云何言「如",
    "T25n1509_037:0335b18": "受記無異，若近受記」？答曰：是菩薩新行道，",
    "T25n1509_037:0335b19": "肉身，未得無生法忍，未得般舟三昧，但",
    "T25n1509_037:0335b20": "以智慧力故，能如是分別深入空；佛讚其",
    "T25n1509_037:0335b21": "入空功德，故言「如受記無異」。有三種菩",
    "T25n1509_037:0335b22": "薩：得受記者，如受記者，近受記者。得受",
    "T25n1509_037:0335b23": "記者，如〈阿毘跋致品〉中說；三種，如此中說。",
    "T25n1509_037:0335b24": "問曰：如此說相應，第一無上，云何不與受",
    "T25n1509_037:0335b25": "記？答曰：餘功德、方便、禪定等未集，但有智",
    "T25n1509_037:0335b26": "慧，是故未與受記。復次，是菩薩雖復利根",
    "T25n1509_037:0335b27": "智慧，餘功德未熟故，聞現前受記，或生",
    "T25n1509_037:0335b28": "憍慢，是故未與受記；所以讚歎者，欲以",
    "T25n1509_037:0335b29": "勸進其心。利根者行是空相應，如受記無",
    "T25n1509_037:0335c01": "異；鈍根者行是空相應，若近受記。令眾生",
    "T25n1509_037:0335c02": "常安隱、得涅槃，是名「利益」。復有二種利益：",
    "T25n1509_037:0335c03": "一者、離苦，二者、與樂。復有二種：滅眾生身",
    "T25n1509_037:0335c04": "苦、心苦。復有三種：天樂、人樂、涅槃樂。復有",
    "T25n1509_037:0335c05": "三種：離三界，入三乘。如是菩薩摩訶薩無",
    "T25n1509_037:0335c06": "量阿僧祇利益眾生。「眾生」義如先說。世人",
    "T25n1509_037:0335c07": "有大功勳，則生憍心，求其報賞；以求報故，",
    "T25n1509_037:0335c08": "則為不淨。菩薩則不然，雖與般若波羅蜜",
    "T25n1509_037:0335c09": "相應，利益無量眾生，無我心、無憍慢，故不",
    "T25n1509_037:0335c10": "求功報；如地雖利物功重，不求其報。",
    "T25n1509_037:0335c11": "以是故說是菩薩不作是念：「我與般若相",
    "T25n1509_037:0335c12": "應，諸佛當受我記，若近受記；我當淨佛",
    "T25n1509_037:0335c13": "土，得無上道，轉法輪。」「轉法輪」義，如先說。",
    "T25n1509_037:0335c14": "問曰：何等法出法性？答曰：此中佛說，所謂",
    "T25n1509_037:0335c15": "行般若波羅蜜者。行般若波羅蜜者即是",
    "T25n1509_037:0335c16": "菩薩；「知者、見者」，即是眾生。法性中，眾生變為",
    "T25n1509_037:0335c17": "法性；以是故菩薩自不生高心，不從眾生",
    "T25n1509_037:0335c18": "求恩分，不見諸佛與受記。如菩薩空，佛亦",
    "T25n1509_037:0335c19": "如是；如行者空，得阿耨多羅三藐三菩提",
    "T25n1509_037:0335c20": "者亦空。何以故？佛自說：「菩薩摩訶薩行般若",
    "T25n1509_037:0335c21": "波羅蜜，不生眾生相，乃至知者、見者相。」菩薩",
    "T25n1509_037:0335c22": "行般若波羅蜜，尚不生法相，何況眾生相！",
    "T25n1509_037:0335c23": "何以故？佛自說因緣：「是眾生畢竟不生，不生",
    "T25n1509_037:0335c24": "故不滅。」若法不生不滅，即是法性相，法性即",
    "T25n1509_037:0335c25": "是般若波羅蜜，云何般若波羅蜜行般若波",
    "T25n1509_037:0335c26": "羅蜜？菩薩「不受眾生」者，不受神，但有虛妄",
    "T25n1509_037:0335c27": "計我。「眾生空」者，眾生法無所有故。「眾生不",
    "T25n1509_037:0335c28": "可得」者，以實智求索不可得故。「眾生離」者，",
    "T25n1509_037:0335c29": "一切法自相離故。一切離自相者，如火離",
    "T25n1509_037:0336a01": "熱相等，如「相空」中廣說。「第一相應，勝餘相",
    "T25n1509_037:0336a02": "應」，如上說。菩薩行是眾生空、法空，深入空",
    "T25n1509_037:0336a03": "相應，憶本願度眾生；見眾生狂惑顛倒，於",
    "T25n1509_037:0336a04": "空事中種種生著，即生大悲心：「我雖知是",
    "T25n1509_037:0336a05": "事，餘者不知。」以教化故，生大慈大悲。亦能",
    "T25n1509_037:0336a06": "常不生破六波羅蜜法。所以者何？初發心菩",
    "T25n1509_037:0336a07": "薩行六波羅蜜，以六惡雜行故，六波羅蜜",
    "T25n1509_037:0336a08": "不增長；不增長故不疾得道。今知諸法",
    "T25n1509_037:0336a09": "相，拔是六惡法根本。所以者何？菩薩知布",
    "T25n1509_037:0336a10": "施為善，慳心不善，能墮餓鬼貧窮中。知慳",
    "T25n1509_037:0336a11": "貪如是，自惜其身、著世間樂故，還生慳心。",
    "T25n1509_037:0336a12": "是菩薩輕物能施，重物不能；外物能，內物不",
    "T25n1509_037:0336a13": "能。以著我、著受者，以取相著財物，以是",
    "T25n1509_037:0336a14": "故破檀波羅蜜，雖有所施而不清淨。是菩",
    "T25n1509_037:0336a15": "薩行空相應故，不見我，亦不見世間樂，",
    "T25n1509_037:0336a16": "云何生著而破檀波羅蜜！問曰：若不見我、",
    "T25n1509_037:0336a17": "不見世間樂故不破，亦應不見檀，云何",
    "T25n1509_037:0336a18": "行布施？答曰：是菩薩雖不見布施，以清淨",
    "T25n1509_037:0336a19": "空心布施，作是念：「是布施空無所有，眾生",
    "T25n1509_037:0336a20": "須故施與。」如小兒以土為金銀，長者則不",
    "T25n1509_037:0336a21": "見是金銀，便隨意與，竟無所與。餘五法亦",
    "T25n1509_037:0336a22": "如是。以是故，雖同空，破慳而不破檀。舍利",
    "T25n1509_037:0336a23": "弗！菩薩摩訶薩住是空相應中，能常不生",
    "T25n1509_037:0336a24": "是六惡心。",
    "T25n1509_037:0336a25": "大智度論卷第三十七"
}