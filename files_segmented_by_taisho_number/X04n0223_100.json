{
    "X04n0223_100:0664c24": "大方廣佛新華嚴經合論卷第一百",
    "X04n0223_100:0665a01": "唐于闐國三藏沙門實叉難陀譯經",
    "X04n0223_100:0665a02": "唐太原方山長者李通玄造論",
    "X04n0223_100:0665a03": "唐福州開元寺沙門志寧釐經合論",
    "X04n0223_100:0665a04": "入法界品第三十九之十三",
    "X04n0223_100:0665a05": "【論】第一正入當位法門於此段中從爾時已下至",
    "X04n0223_100:0665a06": "我唯得此求一切法無厭足三昧光明為一切眾",
    "X04n0223_100:0665a07": "生說微妙法皆令歡喜於此段中約分十七門一",
    "X04n0223_100:0665a08": "念善知識教思惟昇進二如是思惟善知識眾善",
    "X04n0223_100:0665a09": "深恩悲泣流淚三善財童子如是悲哀思念之時",
    "X04n0223_100:0665a10": "有隨逐覺悟菩薩如來使天於虗空中便加勸譽",
    "X04n0223_100:0665a11": "令往安住王都四從彼智光明三昧起漸次遊行",
    "X04n0223_100:0665a12": "至安住城五周徧推求不動優婆夷六眾人咸告",
    "X04n0223_100:0665a13": "之言此是童女在其家內父母守護七善財聞已",
    "X04n0223_100:0665a14": "往詣不動優婆夷所入其宅內見其依報所居八",
    "X04n0223_100:0665a15": "蒙堂宇光照其身得五百三昧門九次觀正報身",
    "X04n0223_100:0665a16": "相殊勝十明善財說頌歎德正申所求十一優婆",
    "X04n0223_100:0665a17": "夷正說自行之法十二善財所請三昧境界云何",
    "X04n0223_100:0665a18": "十三優婆夷自說自行本因發起時劫緣起十四",
    "X04n0223_100:0665a19": "正說空中佛為說法十五自說發心已來經閻浮",
    "X04n0223_100:0665a20": "提微塵數劫於爾所劫中修世間出世間一切眾",
    "X04n0223_100:0665a21": "技藝法未曾廢捨一文一句十六優婆夷問善財",
    "X04n0223_100:0665a22": "欲得見菩薩求一切法無厭足莊嚴門不善財答",
    "X04n0223_100:0665a23": "云欲見十七優婆夷入此三昧不可說佛剎微塵",
    "X04n0223_100:0665a24": "數世界六種震動悉皆清淨瑠璃所成至善財言",
    "X04n0223_100:0665b01": "己見已下推德昇進隨文釋義者問曰何故此位",
    "X04n0223_100:0665b02": "念善知識悲泣流淚何意答曰為明從智修悲滿",
    "X04n0223_100:0665b03": "佛十力故又問此位善知識何故為女答曰如下",
    "X04n0223_100:0665b04": "文云過去有佛號曰脩臂脩者長也明引接義表",
    "X04n0223_100:0665b05": "此從無功之智以願波羅蜜行慈接引一切眾生",
    "X04n0223_100:0665b06": "故王名電授者是智也為明智能破迷見道速疾",
    "X04n0223_100:0665b07": "如電光也唯有一女者慈悲也明第六行至第七",
    "X04n0223_100:0665b08": "行以悲修智自第八行已去以智修慈悲故故以",
    "X04n0223_100:0665b09": "王女表之是童女者第八住第八行已前慈位猶",
    "X04n0223_100:0665b10": "有染習此第九住第九行從智起悲無有染習故",
    "X04n0223_100:0665b11": "故以童女表之在家父母守護者以方便為父智",
    "X04n0223_100:0665b12": "度為母以守護慈心為女無染障故淨習障至十",
    "X04n0223_100:0665b13": "一地方無如十定品中灌頂菩薩猶三求推覓不",
    "X04n0223_100:0665b14": "見普賢者其樣式是也善男子我得菩薩摧伏智",
    "X04n0223_100:0665b15": "慧藏解脫門者明第九法師行中善摧邪論世無",
    "X04n0223_100:0665b16": "當者已入如是十力智分故如下文云我於彼佛",
    "X04n0223_100:0665b17": "所聞如是法求一切智求佛十力求佛辯才又以",
    "X04n0223_100:0665b18": "法師位中表行素潔清高慈悲和悅謙下無慢以",
    "X04n0223_100:0665b19": "女表之非即女也善財入其宅內見彼堂宇金色",
    "X04n0223_100:0665b20": "光明普皆照耀者明此第九法師位悲室教光所",
    "X04n0223_100:0665b21": "燭故觸善財身即得五百三昧門者意有五門一",
    "X04n0223_100:0665b22": "了相本淨自體光明二達心境無依不居空有性",
    "X04n0223_100:0665b23": "自寂靜三如是三昧能於世間無所染著四以普",
    "X04n0223_100:0665b24": "眼捨得三昧者明智眼無依名之為捨善知萬有",
    "X04n0223_100:0665c01": "名之為得五如來藏三昧門者明一智之內含容",
    "X04n0223_100:0665c02": "萬德舉此五數以明五百都含五位五百法門善",
    "X04n0223_100:0665c03": "財入此三昧如七日胎者同此位中以智入慈柔",
    "X04n0223_100:0665c04": "和適悅也一切眾生見此女人皆無染著心一切",
    "X04n0223_100:0665c05": "煩惱自然消滅者明智相福資仁慈端正無染愛",
    "X04n0223_100:0665c06": "業以受其身所生其身無有婬相天人恭敬見者",
    "X04n0223_100:0665c07": "惑亡善財以一行頌歎此女人修戒忍精進三種",
    "X04n0223_100:0665c08": "行得光明照世間身如經具明以優婆夷入定顯",
    "X04n0223_100:0665c09": "求一切法無厭三昧門令善財見如文具明以不",
    "X04n0223_100:0665c10": "空輪三昧者須學世間出世間皆具足故十力智",
    "X04n0223_100:0665c11": "輪三昧者會佛差別智輪滿故佛種無盡藏三昧",
    "X04n0223_100:0665c12": "門者智無不含化無斷絕故此三三昧是總一萬",
    "X04n0223_100:0665c13": "三昧是別明一多相容自在入因陀羅網教門已",
    "X04n0223_100:0665c14": "下推德昇進於此中是第九善法行中善知識以",
    "X04n0223_100:0665c15": "力波羅蜜為主餘九為伴約智門中諸位通治約",
    "X04n0223_100:0665c16": "位門中治說法不自在障令得自在第二推德昇",
    "X04n0223_100:0665c17": "進中從如諸菩薩已下至辭退而去有十五行半",
    "X04n0223_100:0665c18": "經於中約分四門一推德令善財昇進二示善友",
    "X04n0223_100:0665c19": "方所及舉城名名都薩羅三舉善友之名行為出",
    "X04n0223_100:0665c20": "家外道名為徧行四禮敬辭去隨文釋義者城名",
    "X04n0223_100:0665c21": "無量都薩羅都云喜樂薩羅云出生謂此城出生",
    "X04n0223_100:0665c22": "無量喜樂等事表此善知識智度圓滿行同十地",
    "X04n0223_100:0665c23": "已終佛果徧行諸行宜應所見普現其身同彼堂",
    "X04n0223_100:0665c24": "門接生利俗皆令歡喜故城名出生無量喜樂等",
    "X04n0223_100:0666a01": "事號出家外道名為徧行者智齊佛果名為出家",
    "X04n0223_100:0666a02": "為化邪流示同邪見名為外道益眾生行及以三",
    "X04n0223_100:0666a03": "乘盡同其事名為徧行所行無染者為出家以菩",
    "X04n0223_100:0666a04": "薩行中化邪不化正名為外道處行無染名為出",
    "X04n0223_100:0666a05": "家乃至九十六種外道我皆為之南方義如初釋",
    "X04n0223_100:0666a06": "第十都薩羅城出家徧行外道主真實行。",
    "X04n0223_100:0666a07": "【經】爾時善財童子於不動優婆夷所得聞法已專心",
    "X04n0223_100:0666a08": "憶念所有教誨皆悉信受思惟觀察漸漸遊行經歷",
    "X04n0223_100:0666a09": "國邑至都薩羅城於日沒時入彼城中廛店隣里四",
    "X04n0223_100:0666a10": "衢道側處處尋覓徧行外道城東有山名曰善德善",
    "X04n0223_100:0666a11": "財童子於中夜時見此山頂草樹巖巘光明照耀如",
    "X04n0223_100:0666a12": "日初出見此事已生大歡喜作是念言我必於此見",
    "X04n0223_100:0666a13": "善知識便從城出而登彼山見此外道於其山上平",
    "X04n0223_100:0666a14": "坦之處徐步經行色相圓滿威光照耀大梵天王所",
    "X04n0223_100:0666a15": "不能及十千梵眾之所圍遶往詣其所頭頂禮足遶",
    "X04n0223_100:0666a16": "無量帀於前合掌而作是言聖者我已先發阿耨多",
    "X04n0223_100:0666a17": "羅三藐三菩提心而我未知菩薩云何學菩薩行云",
    "X04n0223_100:0666a18": "何修菩薩道我聞聖者善能教誨願為我說徧行答",
    "X04n0223_100:0666a19": "言善哉善哉善男子我已安住至一切處菩薩行已",
    "X04n0223_100:0666a20": "成就普觀世間三昧門已成就無依無作神通力已",
    "X04n0223_100:0666a21": "成就普門般若波羅蜜善男子我普於世間種種方",
    "X04n0223_100:0666a22": "所種種形貌種種行解種種歿生一切諸趣所謂天",
    "X04n0223_100:0666a23": "趣龍趣夜叉趣乾闥婆阿脩羅迦樓羅緊那羅摩睺",
    "X04n0223_100:0666a24": "羅伽地獄畜生閻羅王界人非人等一切諸趣或住",
    "X04n0223_100:0666b01": "諸見或信二乘或復信樂大乘之道如是一切諸眾",
    "X04n0223_100:0666b02": "生中我以種種方便種種智門而為利益所謂或為",
    "X04n0223_100:0666b03": "演說一切世間種種技藝令得具足一切巧術陀羅",
    "X04n0223_100:0666b04": "尼智或為演說四攝方便令得具足一切智道或為",
    "X04n0223_100:0666b05": "演說諸波羅蜜令其迴向一切智位或為稱讚大菩",
    "X04n0223_100:0666b06": "提心令其不失無上道意或為稱讚諸菩薩行令其",
    "X04n0223_100:0666b07": "滿足淨佛國土度眾生願或為演說造諸惡行受地",
    "X04n0223_100:0666b08": "獄等種種苦報令於惡業深生厭離或為演說供養",
    "X04n0223_100:0666b09": "諸佛種種善根決定獲得一切智果令其發起歡喜",
    "X04n0223_100:0666b10": "之心或為讚說一切如來應正等覺所有功德令樂",
    "X04n0223_100:0666b11": "佛身求一切智或為讚說諸佛威德令其願樂佛不",
    "X04n0223_100:0666b12": "壞身或為讚說佛自在身令求如來無能暎蔽大威",
    "X04n0223_100:0666b13": "德體又善男子此都薩羅城中一切方所一切族類",
    "X04n0223_100:0666b14": "若男若女諸人眾中我皆以方便示同其形隨其所",
    "X04n0223_100:0666b15": "應而為說法諸眾生等悉不能知我是何人從何而",
    "X04n0223_100:0666b16": "至唯令聞者如實修行善男子如於此城利益眾生",
    "X04n0223_100:0666b17": "於閻浮提城邑聚落所有人眾住止之處悉亦如是",
    "X04n0223_100:0666b18": "而為利益善男子閻浮提內九十六眾各起異見而",
    "X04n0223_100:0666b19": "生執著我悉於中方便調伏令其捨離所有諸見如",
    "X04n0223_100:0666b20": "閻浮提餘四天下亦復如是如四天下三千大千世",
    "X04n0223_100:0666b21": "界亦復如是如三千大千世界如是十方無量世界",
    "X04n0223_100:0666b22": "諸眾生海我悉於中隨諸眾生心之所樂以種種方",
    "X04n0223_100:0666b23": "便種種法門現種種色身以種種言音而為說法令",
    "X04n0223_100:0666b24": "得利益善男子我唯知此至一切處菩薩行如諸菩",
    "X04n0223_100:0666c01": "薩摩訶薩身與一切眾生數等得與眾生無差別身",
    "X04n0223_100:0666c02": "以變化身普入諸趣於一切處皆現受生普現一切",
    "X04n0223_100:0666c03": "眾生之前清淨光明徧照世間以無礙願住一切劫",
    "X04n0223_100:0666c04": "得如帝網諸無等行常勤利益一切眾生恒與共居",
    "X04n0223_100:0666c05": "而無所著普於三世悉皆平等以無我智周徧照曜",
    "X04n0223_100:0666c06": "以大悲藏一切觀察而我云何能知能說彼功德行",
    "X04n0223_100:0666c07": "善男子於此南方有一國土名為廣大有鬻香長者",
    "X04n0223_100:0666c08": "名優鉢羅華汝詣彼問菩薩云何學菩薩行修菩薩",
    "X04n0223_100:0666c09": "道時善財童子頂禮其足遶無量帀殷勤瞻仰辭退",
    "X04n0223_100:0666c10": "而去。",
    "X04n0223_100:0666c11": "【論】第一正入當位法門中從爾時善財童子已下",
    "X04n0223_100:0666c12": "至我唯知此至一切處菩薩行總分五門一念善",
    "X04n0223_100:0666c13": "知識思惟昇進二漸次遊行推求善友三見在山",
    "X04n0223_100:0666c14": "上平地經行山頂是智平地是法身表不離法身",
    "X04n0223_100:0666c15": "大智同於邪見四往詣致敬正申所求五徧行善",
    "X04n0223_100:0666c16": "友與善財所行之法隨文釋義者言外道名徧行",
    "X04n0223_100:0666c17": "者菩薩化邪不化正名為外道凡所修進未至究",
    "X04n0223_100:0666c18": "竟一乘法界理智妙行一多同異自在身土交徹",
    "X04n0223_100:0666c19": "十方世界如因陀羅網門皆是外道如是通凡及",
    "X04n0223_100:0666c20": "聖盡以同行方便引之名為徧行外道即如此孔",
    "X04n0223_100:0666c21": "丘老莊之流亦是其類如名潛相隱隨類而行眾",
    "X04n0223_100:0666c22": "生但受其益總不知誰是誰非如是之行常徧十",
    "X04n0223_100:0666c23": "方無時不現如影隨形如響應聲非往來之質以",
    "X04n0223_100:0666c24": "智通萬有常對現色身如下文云我已成就普觀",
    "X04n0223_100:0667a01": "世間三昧門已成就無依作神通力已成就普門",
    "X04n0223_100:0667a02": "般若波羅蜜我普於世間種種方所種種形貌種",
    "X04n0223_100:0667a03": "種行解饒益眾生乃至普徧一切諸趣雖在世間",
    "X04n0223_100:0667a04": "常行利益時諸人眾不知從何而至亦無疑怪不",
    "X04n0223_100:0667a05": "知不覺是何人流有眾生處一切行徧故此是第",
    "X04n0223_100:0667a06": "十真實行善知識以智波羅蜜為主餘九為伴此",
    "X04n0223_100:0667a07": "位治於生死中行不自在障令得自在餘廣意如",
    "X04n0223_100:0667a08": "文前十住是入佛所住法門之樣此十行是普賢",
    "X04n0223_100:0667a09": "行之樣式十地倣此而成十迴向是以此十住十",
    "X04n0223_100:0667a10": "行中和融慈悲願力起智興悲令使不偏修出世",
    "X04n0223_100:0667a11": "涅槃及染淨二障使得常居十方一切生死海中",
    "X04n0223_100:0667a12": "依自體法界佛果普賢大行恒常充滿如因陀羅",
    "X04n0223_100:0667a13": "網境界無礙門故以是安立十迴向門和會智悲",
    "X04n0223_100:0667a14": "世及出世咸使融逆依本自在故使偏修定業求",
    "X04n0223_100:0667a15": "出世者和融無量想念起大智用無定亂故安立",
    "X04n0223_100:0667a16": "十迴向使權學菩薩不一向妄求他方別有佛淨",
    "X04n0223_100:0667a17": "土故安立十迴向使得常居寂定身恒徧滿一切",
    "X04n0223_100:0667a18": "生死攝化眾生故起十迴向使想念十方等一切",
    "X04n0223_100:0667a19": "眾生數受想思惟憶念流注飄動便成智用起十",
    "X04n0223_100:0667a20": "迴向使微小如芥子許福田令徧滿十方充滿法",
    "X04n0223_100:0667a21": "界起十迴向令使世間諸見及微小神通咸成普",
    "X04n0223_100:0667a22": "賢大用起十迴向令使八住八地智增菩薩憶念",
    "X04n0223_100:0667a23": "大願廣利眾生方便起大神通力徧興大利不住",
    "X04n0223_100:0667a24": "淨智中起十迴向令使初始發心菩薩起如來大",
    "X04n0223_100:0667b01": "願具佛功德起十迴向廣如十迴向品說若無此",
    "X04n0223_100:0667b02": "十迴向門一切發心者總住二乘地無有菩薩得",
    "X04n0223_100:0667b03": "成佛道具普賢行也初地菩薩依此三法以殊勝",
    "X04n0223_100:0667b04": "願力發心一依前三法加行昇進至其功畢道滿",
    "X04n0223_100:0667b05": "如初發心以明智不遷時日歲月不遷還如慈氏",
    "X04n0223_100:0667b06": "返指文殊明果不移因也便見自身入普賢身中",
    "X04n0223_100:0667b07": "明普賢行亦不離因內故慈氏云我當來下閻浮",
    "X04n0223_100:0667b08": "提汝與文殊還來見我明來世與今時不移此乃",
    "X04n0223_100:0667b09": "約智實論不同情識妄想虗變生多劫見一乘之",
    "X04n0223_100:0667b10": "行見道在初發心位之初也加行在初發心見諦",
    "X04n0223_100:0667b11": "之後以此果行相資方成萬用自在三乘道前三",
    "X04n0223_100:0667b12": "賢菩薩有漏發心地上方成見道十一地妙覺如",
    "X04n0223_100:0667b13": "來又云三千大千世界為佛報境未通法界無限",
    "X04n0223_100:0667b14": "之境互參無礙門已下推德昇進十迴向位善財",
    "X04n0223_100:0667b15": "童子善知識十迴向位從推德昇進中自如諸菩",
    "X04n0223_100:0667b16": "薩摩訶薩已下至辭退而去皆作五門已下諸位",
    "X04n0223_100:0667b17": "倣此例然一推德令善財昇進二示善知識方處",
    "X04n0223_100:0667b18": "國名廣大三舉善知識名號曰鬻香長者名優鉢",
    "X04n0223_100:0667b19": "羅華四勸善財往問五致敬辭去隨文釋義者歎",
    "X04n0223_100:0667b20": "德中以無礙願住一切劫得如帝網諸無礙行者",
    "X04n0223_100:0667b21": "即是十迴向中願行方便又以善知眾香法門合",
    "X04n0223_100:0667b22": "和香藥以充賣鬻以表迴向和合智悲涅槃染淨",
    "X04n0223_100:0667b23": "想念分別總成一丸戒定慧香解脫知見生死涅",
    "X04n0223_100:0667b24": "槃總別自在如此合香以其眾香合為一丸互相",
    "X04n0223_100:0667c01": "資益皆無自性不失自德同異自在此將賣鬻香",
    "X04n0223_100:0667c02": "長者青蓮華表十迴向和融理智大悲大願萬行",
    "X04n0223_100:0667c03": "總別自在總為一丸義無著故南方義如前十住",
    "X04n0223_100:0667c04": "初釋也國土名廣大者廣興大願起行無邊普接",
    "X04n0223_100:0667c05": "一切羣品故此願是萬行之風令行無邊故又願",
    "X04n0223_100:0667c06": "是智風令一切想念成大智神通自在用故願是",
    "X04n0223_100:0667c07": "開敷一切三昧定風引發滯染淨眾生令無所依",
    "X04n0223_100:0667c08": "得無依智寂用自在徧一切眾生故如十住之首",
    "X04n0223_100:0667c09": "以妙峯山而表無相智慧十行之首以三眼國比",
    "X04n0223_100:0667c10": "丘而表明行出纏十迴向之首以合香長者而表",
    "X04n0223_100:0667c11": "迴向和融智悲萬行涅槃生死此是隨位意趣思",
    "X04n0223_100:0667c12": "之可詳其意此五十三善知識皆是昇進修行意",
    "X04n0223_100:0667c13": "趣甚須知之不妄修學此鬻香是表十迴向以大",
    "X04n0223_100:0667c14": "願和融十住十行中理智慈悲入於生死一切無",
    "X04n0223_100:0667c15": "礙法界門名號青蓮華表行不染生死不染涅槃",
    "X04n0223_100:0667c16": "於二不二而中不汙如青蓮華要以淤泥濁水之",
    "X04n0223_100:0667c17": "中而生不染泥水之性色香第一明菩薩以此大",
    "X04n0223_100:0667c18": "願迴向力故處於生死淤泥之中方始成法界佛",
    "X04n0223_100:0667c19": "果普賢萬行功德果報色香第一餘莫能勝諸華",
    "X04n0223_100:0667c20": "中青蓮華為色香中殊勝如諸行中以十迴向和",
    "X04n0223_100:0667c21": "融生死涅槃智悲萬行為一法界教化一切眾生",
    "X04n0223_100:0667c22": "皆令無苦顯大智香此為殊勝餘別求出世者皆",
    "X04n0223_100:0667c23": "悉不如故以青蓮華合香長者表之令易解故。",
    "X04n0223_100:0667c24": "第三十迴向位十知識第一廣大國鬻香長者主",
    "X04n0223_100:0668a01": "救護一切眾生離眾生相迴向。",
    "X04n0223_100:0668a02": "【經】爾時善財童子因善知識教不顧身命不著財寶",
    "X04n0223_100:0668a03": "不樂人眾不躭五欲不戀眷屬不重王位唯願化度",
    "X04n0223_100:0668a04": "一切眾生唯願嚴淨諸佛國土唯願供養一切諸佛",
    "X04n0223_100:0668a05": "唯願證知諸法實性唯願修集一切菩薩大功德海",
    "X04n0223_100:0668a06": "唯願修行一切功德終無退轉唯願恒於一切劫中",
    "X04n0223_100:0668a07": "以大願力修菩薩行唯願普入一切諸佛眾會道場",
    "X04n0223_100:0668a08": "唯願入一三昧門普現一切三昧門自在神力唯願",
    "X04n0223_100:0668a09": "於佛一毛孔中見一切佛心無厭足唯願得一切法",
    "X04n0223_100:0668a10": "智慧光明能持一切諸佛法藏專求此等一切諸佛",
    "X04n0223_100:0668a11": "菩薩功德漸次遊行至廣大國詣長者所頂禮其足",
    "X04n0223_100:0668a12": "遶無量帀合掌而立白言聖者我已先發阿耨多羅",
    "X04n0223_100:0668a13": "三藐三菩提心欲求一切佛平等智慧欲滿一切佛",
    "X04n0223_100:0668a14": "無量大願欲淨一切佛最上色身欲見一切佛清淨",
    "X04n0223_100:0668a15": "法身欲知一切佛廣大智身欲淨治一切菩薩諸行",
    "X04n0223_100:0668a16": "欲照明一切菩薩三昧欲安住一切菩薩總持欲除",
    "X04n0223_100:0668a17": "滅一切所有障礙欲遊行一切十方世界而未知菩",
    "X04n0223_100:0668a18": "薩云何學菩薩行云何修菩薩道而能出生一切智",
    "X04n0223_100:0668a19": "智長者告言善哉善哉善男子汝乃能發阿耨多羅",
    "X04n0223_100:0668a20": "三藐三菩提心善男子我善別知一切諸香亦知調",
    "X04n0223_100:0668a21": "合一切香法所謂一切香一切燒香一切塗香一切",
    "X04n0223_100:0668a22": "末香亦知如是一切香王所出之處又善了知天香",
    "X04n0223_100:0668a23": "龍香夜叉香乾闥婆香阿脩羅迦樓羅緊那羅摩睺",
    "X04n0223_100:0668a24": "羅伽人非人等所有諸香又善別知治諸病香斷諸",
    "X04n0223_100:0668b01": "惡香生歡喜香增煩惱香滅煩惱香令於有為生樂",
    "X04n0223_100:0668b02": "著香令於有為生厭離香捨諸憍逸香發心念佛香",
    "X04n0223_100:0668b03": "證解法門香聖所受用香一切菩薩差別香一切菩",
    "X04n0223_100:0668b04": "薩地位香如是等香形相生起出現成就清淨安隱",
    "X04n0223_100:0668b05": "方便境界威德業用及以根本如是一切我皆了達",
    "X04n0223_100:0668b06": "善男子人間有香名曰象藏因龍鬬生若燒一丸即",
    "X04n0223_100:0668b07": "起大香雲彌覆王都於七日中雨細香雨若著身者",
    "X04n0223_100:0668b08": "身則金色若著衣服宮殿樓閣亦皆金色若因風吹",
    "X04n0223_100:0668b09": "入宮殿中眾生齅者七日七夜歡喜充滿身心快樂",
    "X04n0223_100:0668b10": "無有諸病不相侵害離諸憂苦不驚不怖不亂不恚",
    "X04n0223_100:0668b11": "慈心相向志意清淨我知是已而為說法令其決定",
    "X04n0223_100:0668b12": "發阿耨多羅三藐三菩提心善男子摩羅耶山出栴",
    "X04n0223_100:0668b13": "檀香名曰牛頭若以塗身設入火坑火不能燒善男",
    "X04n0223_100:0668b14": "子海中有香名無能勝若以塗鼓及諸螺貝其聲發",
    "X04n0223_100:0668b15": "時一切敵軍皆自退散善男子阿那婆達多池邊出",
    "X04n0223_100:0668b16": "沉水香名蓮華藏其香一丸如麻子大若以燒之香",
    "X04n0223_100:0668b17": "氣普熏閻浮提界眾生聞者離一切罪戒品清淨善",
    "X04n0223_100:0668b18": "男子雪山有香名阿盧那若有眾生齅此香者其心",
    "X04n0223_100:0668b19": "決定離諸染著我為說法莫不皆得離垢三昧善男",
    "X04n0223_100:0668b20": "子羅剎界中有香名海藏其香但為轉輪王用若燒",
    "X04n0223_100:0668b21": "一丸而以熏之王及四軍皆騰虗空善男子善法天",
    "X04n0223_100:0668b22": "中有香名淨莊嚴若燒一丸而以熏之普使諸天心",
    "X04n0223_100:0668b23": "念於佛善男子須夜摩天有香名淨藏若燒一丸而",
    "X04n0223_100:0668b24": "以熏之夜摩天眾莫不雲集彼天王所而共聽法善",
    "X04n0223_100:0668c01": "男子兜率天中有香名先陀婆於一生所繫菩薩座",
    "X04n0223_100:0668c02": "前燒其一丸興大香雲徧覆法界普雨一切諸供養",
    "X04n0223_100:0668c03": "具供養一切諸佛菩薩善男子善變化天有香名曰",
    "X04n0223_100:0668c04": "奪意若燒一丸於七日中普雨一切諸莊嚴具善男",
    "X04n0223_100:0668c05": "子我唯知此調和香法如諸菩薩摩訶薩遠離一切",
    "X04n0223_100:0668c06": "諸惡習氣不染世欲永斷煩惱眾魔罥索超諸有趣",
    "X04n0223_100:0668c07": "以智慧香而自莊嚴於諸世間皆無染著具足成就",
    "X04n0223_100:0668c08": "無所著戒淨無著智行無著境於一切處悉無有著",
    "X04n0223_100:0668c09": "其心平等無著無依而我何能知其妙行說其功德",
    "X04n0223_100:0668c10": "顯其所有清淨戒門示其所作無過失業辯其離染",
    "X04n0223_100:0668c11": "身語意行善男子於此南方有一大城名曰樓閣中",
    "X04n0223_100:0668c12": "有船師名婆施羅汝詣彼問菩薩云何學菩薩行修",
    "X04n0223_100:0668c13": "菩薩道時善財童子頂禮其足遶無量帀殷勤瞻仰",
    "X04n0223_100:0668c14": "辭退而去。",
    "X04n0223_100:0668c15": "【論】第一正入當位法門從爾時善財已下至我唯",
    "X04n0223_100:0668c16": "知此調和香法於此段中以立五門餘下諸位亦",
    "X04n0223_100:0668c17": "倣此樣例然一正念善知識教思惟昇進二漸次",
    "X04n0223_100:0668c18": "遊行至長者所三致敬禮足四正申所求五長者",
    "X04n0223_100:0668c19": "說其自行授與善財隨文釋義者從爾時善財童",
    "X04n0223_100:0668c20": "子已下有十願門明入迴向以願和融一切真俗",
    "X04n0223_100:0668c21": "染淨智悲無礙之門漸次遊行者昇進也至廣大",
    "X04n0223_100:0668c22": "國者以願起智興無盡行接引眾生也乃至如十",
    "X04n0223_100:0668c23": "方世界微塵剎中一一塵內有無盡佛法及身行",
    "X04n0223_100:0668c24": "接引眾生一切十方國剎塵中悉皆如是如帝網",
    "X04n0223_100:0669a01": "重重無盡以願行廣大故國名廣大於第四正申",
    "X04n0223_100:0669a02": "所求門中長者答言我善別知一切諸香有二義",
    "X04n0223_100:0669a03": "一實知世間諸香二以香表法一實知諸香者即",
    "X04n0223_100:0669a04": "經所說所知一切香總體燒塗末是別陳香王出",
    "X04n0223_100:0669a05": "處已下是隨生業類所生諸香是已下人間有五",
    "X04n0223_100:0669a06": "種香羅剎中一種香天中有四種香總共有十種",
    "X04n0223_100:0669a07": "香其功能如經自具以將如上諸香表十迴向為",
    "X04n0223_100:0669a08": "明香性無依能發眾善滅一切惡明大願無依能",
    "X04n0223_100:0669a09": "興無量善根故起無量大智之雲雨無量白淨法",
    "X04n0223_100:0669a10": "雨行無量大慈悲行化無量眾生令得滅苦發無",
    "X04n0223_100:0669a11": "上意若無大願不能發起大菩提心設修解脫悉",
    "X04n0223_100:0669a12": "皆二乘人間有香名為象藏此香因龍鬬所生燒",
    "X04n0223_100:0669a13": "之一丸起大香雲彌覆王都於七日中雨細香雨",
    "X04n0223_100:0669a14": "若霑著身身則金色者表如十住位中初發心時",
    "X04n0223_100:0669a15": "以七覺之香起大願雲廣興悲行普覆一切眾生",
    "X04n0223_100:0669a16": "求一切智以止觀龍與十二有支煩惱共鬬徹空",
    "X04n0223_100:0669a17": "無際生智慧火然大智香起慈悲雲雨白法雨眾",
    "X04n0223_100:0669a18": "生霑者即初發心時便成正覺若著衣服宮殿樓",
    "X04n0223_100:0669a19": "閣亦皆金色者明因起大願迴向香所有一切世",
    "X04n0223_100:0669a20": "間忍辱慈悲觀智總會法界自在白淨法故若因",
    "X04n0223_100:0669a21": "風吹入宮殿中眾生齅者七日七夜離諸憂苦不",
    "X04n0223_100:0669a22": "驚不怖不亂不恚慈心相向志意清淨者明轉轉",
    "X04n0223_100:0669a23": "而聞亦皆歡喜發大願門起七覺意我知是已而",
    "X04n0223_100:0669a24": "為說法者明欲勸眾生發無上覺心者要先勸發",
    "X04n0223_100:0669b01": "廣大願迴向起堅誠誓願之心先敷三十七品七",
    "X04n0223_100:0669b02": "覺行華方堪為說至真之道如是勸修萬無失一",
    "X04n0223_100:0669b03": "摩羅耶山者此山在南天竺境摩利伽耶國此國",
    "X04n0223_100:0669b04": "依此山立名此山多出白栴檀香此山出栴檀香",
    "X04n0223_100:0669b05": "名牛頭若以塗身設入火坑火不能燒明治地住",
    "X04n0223_100:0669b06": "以起大願力及迴向力以上上十善法身無性之",
    "X04n0223_100:0669b07": "理以成戒體用塗其身迴向入生死火坑貪瞋愛",
    "X04n0223_100:0669b08": "火不能燒害海中有香名為無能勝若以塗鼓及",
    "X04n0223_100:0669b09": "諸螺貝其聲發時一切敵軍皆自退散者明修行",
    "X04n0223_100:0669b10": "住以法忍成就迴入生死海中教化眾生以忍辱",
    "X04n0223_100:0669b11": "心聞一切善惡聲音鼓惡邪怨敵自然退散阿耨",
    "X04n0223_100:0669b12": "達池邊有沉水香名蓮華藏其香一丸如麻子大",
    "X04n0223_100:0669b13": "若以燒之一丸香氣普熏閻浮提界眾生聞者離",
    "X04n0223_100:0669b14": "一切罪戒品清淨明生貴住達三界業皆無障礙",
    "X04n0223_100:0669b15": "常生佛家無垢清淨此同第四地位得出三界業",
    "X04n0223_100:0669b16": "以本四弘誓願之心迴入生死四流大池中教化",
    "X04n0223_100:0669b17": "一切沉溺生死眾生皆無染著名蓮華藏演微妙",
    "X04n0223_100:0669b18": "法香徧熏十方聞者罪滅戒品清淨雪山有香名",
    "X04n0223_100:0669b19": "阿盧那者是赤色香也堪以染緋若眾生齅此香",
    "X04n0223_100:0669b20": "者其心決定離諸染著者此是具足方便住禪波",
    "X04n0223_100:0669b21": "羅蜜門以大願迴向生死令諸眾生染習禪波羅",
    "X04n0223_100:0669b22": "蜜得入離垢三昧以雪山表是禪定體自白淨無",
    "X04n0223_100:0669b23": "垢體故羅剎界中有香名海藏其香但為輪王所",
    "X04n0223_100:0669b24": "用若燒一丸而以熏之王及四軍皆悉騰空者明",
    "X04n0223_100:0669c01": "表以第六正心住以三空智慧為羅剎迴入生死",
    "X04n0223_100:0669c02": "海以般若輪王燒智慧海藏香熏生死王四種魔",
    "X04n0223_100:0669c03": "皆昇法空已下總表十迴向以十住十行中願行",
    "X04n0223_100:0669c04": "和融生死涅槃真俗二智悲智二門使令自在十",
    "X04n0223_100:0669c05": "地依此而修成就法界自性無作緣起道理以燒",
    "X04n0223_100:0669c06": "香塗香合香以表之令學者易解皆倣此知之若",
    "X04n0223_100:0669c07": "十住十行十地中若無迴向大願力但得二乘之",
    "X04n0223_100:0669c08": "道不可有成佛者故有修行之士大須善得其儀",
    "X04n0223_100:0669c09": "明觀教意總別同異成壞六相從我唯知此調和",
    "X04n0223_100:0669c10": "香法者明調和真俗二諦智悲願行生死涅槃染",
    "X04n0223_100:0669c11": "淨自在之香及以青蓮華名號表之已下推德昇",
    "X04n0223_100:0669c12": "進餘義如文自明二推德令善財昇進中從如諸",
    "X04n0223_100:0669c13": "菩薩已下至辭退而去有十行經分為五門一推",
    "X04n0223_100:0669c14": "德昇進二示善知識方所三舉善知識所居城名",
    "X04n0223_100:0669c15": "樓閣四舉船師名婆施羅五頂禮而去隨文釋義",
    "X04n0223_100:0669c16": "者南方義如初釋城名樓閣者此近南海下濕人",
    "X04n0223_100:0669c17": "多以作樓閣而居亦約差別智以十迴向中和融",
    "X04n0223_100:0669c18": "萬法總別同異重重以立城名船師婆施羅此云",
    "X04n0223_100:0669c19": "自在明於生死海而得自在此為十迴向中以能",
    "X04n0223_100:0669c20": "入生死海行大慈悲以為戒體十住中以觀生死",
    "X04n0223_100:0669c21": "海十二緣生以為性自清淨本唯佛智故以為戒",
    "X04n0223_100:0669c22": "體十行之中明二巧法相法算法世間技藝饒益",
    "X04n0223_100:0669c23": "眾生以為戒體此十迴向以真入俗處生死海主",
    "X04n0223_100:0669c24": "導眾生成慈悲行以為戒體如是三位修戒各有",
    "X04n0223_100:0670a01": "同異昇進法則船師者師以大慈悲為戒體常住",
    "X04n0223_100:0670a02": "處生死海往來度眾生故如歎德中具明大意云",
    "X04n0223_100:0670a03": "具足成就無所著戒如船師度人不住此岸不住",
    "X04n0223_100:0670a04": "彼岸。",
    "X04n0223_100:0670a06": "大方廣佛新華嚴經合論卷第一百",
    "X04n0223_100:0670a08": "音切",
    "X04n0223_100:0670a09": "巘(魚蹇切)。鬻(余六切)。螺(落何切)。罥(古演切)。樣(余兩切)。"
}