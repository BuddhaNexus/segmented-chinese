{
    "T27n1545_003:0010c02": "阿毘達磨大毘婆沙論卷第三",
    "T27n1545_003:0010c04": "五百大阿羅漢等造",
    "T27n1545_003:0010c05": "三藏法師玄奘奉　詔譯",
    "T27n1545_003:0010c06": "2雜蘊第一中世第一法納息第一之二",
    "T27n1545_003:0010c07": "問已知世第一法。隨轉生住老無常。亦是世",
    "T27n1545_003:0010c08": "第一法。彼得為亦是世第一法不。設是或非",
    "T27n1545_003:0010c09": "俱有何失。若彼得亦是世第一法者。得聖",
    "T27n1545_003:0010c10": "果已。順決擇分應重現前。若彼得非世第",
    "T27n1545_003:0010c11": "一法者。何故沙門果得。是沙門果。而世第一",
    "T27n1545_003:0010c12": "法得。非世第一法耶。答彼得定非世第一",
    "T27n1545_003:0010c13": "法。得聖果已。順決擇分不重起故。問何故",
    "T27n1545_003:0010c14": "沙門果得。是沙門果。而世第一法得。非世第",
    "T27n1545_003:0010c15": "一法耶。答沙門果成就所顯故。沙門果得是",
    "T27n1545_003:0010c16": "沙門果。世第一法等無間緣所顯。彼得既非",
    "T27n1545_003:0010c17": "等無間緣。亦不隨順如彼生等。故彼得非",
    "T27n1545_003:0010c18": "世第一法。煖頂忍得。亦非煖等勿得聖已",
    "T27n1545_003:0010c19": "重現前故。有作是說。彼得亦是世第一法。",
    "T27n1545_003:0010c20": "問若爾得聖果已。順決擇分應重現前。答",
    "T27n1545_003:0010c21": "許彼一分現前亦無有過。謂相應者不重現",
    "T27n1545_003:0010c22": "前。不相應者有重現前。煖頂忍得亦復如",
    "T27n1545_003:0010c23": "是。有餘師說。彼俱起得亦是世第一法。後",
    "T27n1545_003:0010c24": "起者非故無前失。煖等亦爾。評曰。若彼俱起",
    "T27n1545_003:0010c25": "若後起得。一切皆非世第一法。種類同故。",
    "T27n1545_003:0010c26": "煖等亦爾。是故初說於理為善。問何故世第",
    "T27n1545_003:0010c27": "一法。生住老無常。亦是世第一法而得非耶。",
    "T27n1545_003:0010c28": "答生等與彼同一果。相隨行不相離。常和合",
    "T27n1545_003:0010c29": "無前無後。相與所相未嘗相離。由此亦",
    "T27n1545_003:0011a01": "是世第一法。得與彼法不同一果。不相隨",
    "T27n1545_003:0011a02": "行。性相離不和合。或前或後。得與所得有",
    "T27n1545_003:0011a03": "時相離。譬如樹皮或時離樹。是故得非世",
    "T27n1545_003:0011a04": "第一法。煖頂忍得亦復如是。",
    "T27n1545_003:0011a05": "問世第一法為幾念住。答現在唯一。雜緣法",
    "T27n1545_003:0011a06": "念住未來具四。似見道故。問世第一法為",
    "T27n1545_003:0011a07": "幾緣。答為四緣。謂因等無間所緣增上緣。",
    "T27n1545_003:0011a08": "為因緣者。謂與彼相應俱有同類等法為",
    "T27n1545_003:0011a09": "因緣。為等無間緣者。謂與苦法智忍為等",
    "T27n1545_003:0011a10": "無間緣。為所緣緣者。謂與能緣此心心所",
    "T27n1545_003:0011a11": "法為所緣緣。為增上緣者。謂除自性。與餘",
    "T27n1545_003:0011a12": "一切有為法為增上緣。問世第一法有幾",
    "T27n1545_003:0011a13": "緣。答有四緣。有因緣者。謂此相應俱有同",
    "T27n1545_003:0011a14": "類等法。有等無間緣者。謂已生增上忍。有",
    "T27n1545_003:0011a15": "所緣緣者。謂欲界五蘊。有增上緣者。謂除",
    "T27n1545_003:0011a16": "自性餘一切法。",
    "T27n1545_003:0011a17": "問文雖不說義必應有。云何出世第一法",
    "T27n1545_003:0011a18": "耶。答苦法智忍是。謂此能持一切聖道故。",
    "T27n1545_003:0011a19": "有餘師說。金剛喻定是。謂此能得一切結盡",
    "T27n1545_003:0011a20": "遍知果故。有作是說。初盡智是。謂此能持",
    "T27n1545_003:0011a21": "一切無學法故。或有說者。阿耨多羅三藐三",
    "T27n1545_003:0011a22": "菩提是。謂於一切有為法中此最勝故。復",
    "T27n1545_003:0011a23": "有說者。涅槃界是。謂於一切有為無為法",
    "T27n1545_003:0011a24": "中此最勝故。有說。阿羅漢最後聖道剎那",
    "T27n1545_003:0011a25": "是。謂如異生位最後剎那心名世第一法。",
    "T27n1545_003:0011a26": "如是阿羅漢最後剎那無漏心。名出世第一",
    "T27n1545_003:0011a27": "法。有說。阿羅漢最後心是。謂如異生位最",
    "T27n1545_003:0011a28": "後心是世第一法。如是阿羅漢最後心。是出",
    "T27n1545_003:0011a29": "世第一法。評曰。彼不應作是說。以阿羅漢",
    "T27n1545_003:0011b01": "最後心非出世法故。此諸說中初說為善。",
    "T27n1545_003:0011b02": "由此能任持一切聖道故。",
    "T27n1545_003:0011b03": "何故名世第一法。乃至廣說。問何故作此",
    "T27n1545_003:0011b04": "論。答前雖說世第一法自性。而未說彼立",
    "T27n1545_003:0011b05": "名因緣。今欲說故。譬如有人世稱最勝。理",
    "T27n1545_003:0011b06": "應說。彼立名因緣。為以族姓。為色為力富",
    "T27n1545_003:0011b07": "貴眷屬名最勝耶。此亦如是故作斯論。何",
    "T27n1545_003:0011b08": "故名世第一法。答如是心心所法。於餘世",
    "T27n1545_003:0011b09": "間法。為最為勝。為長為尊。為上為妙。",
    "T27n1545_003:0011b10": "故名世第一法。此心心所。於餘世法為",
    "T27n1545_003:0011b11": "都勝故說名第一。為分勝故名第一耶。",
    "T27n1545_003:0011b12": "設爾何失。若都勝故名第一者。此豈能勝",
    "T27n1545_003:0011b13": "現觀邊世俗智。然現觀邊所修世俗智。是",
    "T27n1545_003:0011b14": "見道眷屬隨屬。見道慧力殊勝。此法不爾。又",
    "T27n1545_003:0011b15": "此豈勝雜修靜慮。然彼等至及所感生。不",
    "T27n1545_003:0011b16": "共異生。此法不爾。又此豈勝初盡智時所",
    "T27n1545_003:0011b17": "修善根。然修彼時離一切障所依清淨。此",
    "T27n1545_003:0011b18": "法不爾。又此豈勝空空。無願無願。無相無",
    "T27n1545_003:0011b19": "相。三三摩地。然彼尚能厭惡聖道。況於有",
    "T27n1545_003:0011b20": "漏。此法不爾。若分勝故名第一者。煖頂忍",
    "T27n1545_003:0011b21": "等應亦名第一。各勝彼彼下位善根故。有",
    "T27n1545_003:0011b22": "作是說。此法都勝故名第一。然約能開聖",
    "T27n1545_003:0011b23": "道門說。非據一切。謂現觀邊世俗智等。雖",
    "T27n1545_003:0011b24": "有如前所說勝事。然皆無力開聖道門。此",
    "T27n1545_003:0011b25": "法獨能。是故都勝。或有說者。此法於餘一",
    "T27n1545_003:0011b26": "切事勝故名第一。謂現觀邊世俗智等。所有",
    "T27n1545_003:0011b27": "勝事皆由此成。所以者何。彼諸勝事若無此",
    "T27n1545_003:0011b28": "法開聖道門。體尚不修。況有勝用。要由此",
    "T27n1545_003:0011b29": "法開聖道門。方修彼體乃有勝用。彼諸勝",
    "T27n1545_003:0011c01": "事既由此成。故此於餘一切事勝。有餘師",
    "T27n1545_003:0011c02": "說。此法分勝故名第一。問若爾煖等應亦",
    "T27n1545_003:0011c03": "名第一。各勝彼彼下位善根故。答彼於二",
    "T27n1545_003:0011c04": "分中俱非最勝故。謂世善法總有二分。一",
    "T27n1545_003:0011c05": "依異生。二依聖者。世第一法。雖於聖者世",
    "T27n1545_003:0011c06": "俗智等不名最勝。而於異生。所得靜慮。無",
    "T27n1545_003:0011c07": "量解脫。勝處遍處。乃至所得第一。有思及不",
    "T27n1545_003:0011c08": "淨觀。持息念諸念住。三義觀七處善。煖頂",
    "T27n1545_003:0011c09": "忍中。皆悉最勝。煖等不爾。故此獨稱世第",
    "T27n1545_003:0011c10": "一法。問此何義故名第一耶。答此最勝故。",
    "T27n1545_003:0011c11": "能引第一故。得第一果故。趣第一性故。",
    "T27n1545_003:0011c12": "是第一義。有作是說。此能摧伏第一有故",
    "T27n1545_003:0011c13": "是第一義。有餘師說。此是異生最後心故。",
    "T27n1545_003:0011c14": "如高幢頂更無有上。是第一義。",
    "T27n1545_003:0011c15": "問此中所說。為最為勝。為長為尊。為上為",
    "T27n1545_003:0011c16": "妙。有何差別。或有說者。無有差別。皆是",
    "T27n1545_003:0011c17": "讚述第一義故。復有說者。亦有差別。且名",
    "T27n1545_003:0011c18": "則差別。謂此名最。乃至名妙。復次對諸善",
    "T27n1545_003:0011c19": "根亦有差別。謂此對聞所成名為最。對思",
    "T27n1545_003:0011c20": "所成名為勝。對不淨觀持息念念住等名為",
    "T27n1545_003:0011c21": "長。對煖名為尊。對頂名為上。對忍名為",
    "T27n1545_003:0011c22": "妙。復次約所依地亦有差別。謂此依未至",
    "T27n1545_003:0011c23": "定名為最。依初靜慮名為勝。依靜慮中",
    "T27n1545_003:0011c24": "間名為長。依第二靜慮名為尊。依第三靜",
    "T27n1545_003:0011c25": "慮名為上。依第四靜慮名為妙。復次依義",
    "T27n1545_003:0011c26": "不同。亦有差別。謂此至邊頂故名為最。上",
    "T27n1545_003:0011c27": "品攝故名為勝。作吉祥故名為長。體昇進",
    "T27n1545_003:0011c28": "故名為尊。性堅牢故名為上。滿所願故",
    "T27n1545_003:0011c29": "名為妙。復次體用有異。亦有差別。謂此",
    "T27n1545_003:0012a01": "能作苦法智忍等無間緣。故名為最。超過",
    "T27n1545_003:0012a02": "一切異生善根故名為勝。映奪一切世俗善",
    "T27n1545_003:0012a03": "根。故名為長。能逮勝德。故名為尊。無二",
    "T27n1545_003:0012a04": "分故名為上。似無漏故名為妙。復次相用",
    "T27n1545_003:0012a05": "有異。亦有差別。謂是異生最後心。故猶如",
    "T27n1545_003:0012a06": "樹端名為最。能開聖道門。故名為勝。根猛",
    "T27n1545_003:0012a07": "利故名為長。以於一切順決擇分此最上。",
    "T27n1545_003:0012a08": "故名為尊。折伏一切煩惱冤。故名為上。",
    "T27n1545_003:0012a09": "引愛果故名為妙。有餘師說。如是六句。以",
    "T27n1545_003:0012a10": "後釋前。故有差別。謂此最故名第一。勝故",
    "T27n1545_003:0012a11": "名最。長故名勝。尊故名長。上故名尊。妙故",
    "T27n1545_003:0012a12": "名上。由此故名世第一法。",
    "T27n1545_003:0012a13": "復次如是心心所法。為等無間。捨異生性",
    "T27n1545_003:0012a14": "得聖性。捨邪性得正性。能入正性離生。故",
    "T27n1545_003:0012a15": "名世第一法。捨異生性者。謂此心心所法",
    "T27n1545_003:0012a16": "能捨異生性。問誰正能捨異生性耶。為世",
    "T27n1545_003:0012a17": "第一法。為苦法智忍。設爾何失。若世第一法",
    "T27n1545_003:0012a18": "正能捨異生性者。云何住彼能捨彼耶。若",
    "T27n1545_003:0012a19": "苦法智忍正能捨異生性者。此在何位。為",
    "T27n1545_003:0012a20": "生時捨為滅時捨。若生時捨者。云何未來能",
    "T27n1545_003:0012a21": "有所作。若滅時捨者。彼性已捨。復何所捨。",
    "T27n1545_003:0012a22": "有作是說。世第一法。正能捨異生性。問此",
    "T27n1545_003:0012a23": "既是異生法。云何住彼而能捨彼。答住彼",
    "T27n1545_003:0012a24": "捨彼亦無有過。如調御者乘象調象。乘馬",
    "T27n1545_003:0012a25": "調馬。乘船御船。乘車御車。如勝怨士昇怨害",
    "T27n1545_003:0012a26": "怨。如伐樹人昇樹伐樹。世第一法亦復",
    "T27n1545_003:0012a27": "如是。依異生性而能捨之。或有說者。苦法",
    "T27n1545_003:0012a28": "智忍正能捨異生性。謂正生時捨異生性。",
    "T27n1545_003:0012a29": "於正滅位能斷欲界見苦所斷十種隨眠。",
    "T27n1545_003:0012b01": "如燈生時發明破闇。滅時燒炷熱器盡油。",
    "T27n1545_003:0012b02": "問云何未來能有所作。一法二用。理豈應",
    "T27n1545_003:0012b03": "然。答於義無違許亦何失。",
    "T27n1545_003:0012b04": "謂一切法。能於未來有作用者。總有三類。",
    "T27n1545_003:0012b05": "一者內法。如苦法智忍。二者外法。如日等",
    "T27n1545_003:0012b06": "光明。三者內外法。如諸生相。一燈多用世",
    "T27n1545_003:0012b07": "所共知。苦法智忍二用何失。有餘師言。世",
    "T27n1545_003:0012b08": "第一法苦法智忍。更互相資捨異生性。謂",
    "T27n1545_003:0012b09": "世第一法。與異生性雖恒相違。而力劣故",
    "T27n1545_003:0012b10": "不能獨捨。由此引生苦法智忍。共相助力",
    "T27n1545_003:0012b11": "捨異生性。譬如羸人依因健者。更相助力",
    "T27n1545_003:0012b12": "能伏怨家。由此因緣。世第一法如無間道。",
    "T27n1545_003:0012b13": "苦法智忍如解脫道。捨異生性。是故世第一",
    "T27n1545_003:0012b14": "法。與異生性成就得俱滅。苦法智忍。與異",
    "T27n1545_003:0012b15": "生性不成就得俱生。得聖性者。謂此心心",
    "T27n1545_003:0012b16": "所法。能得苦法智忍。以能任持一切聖法。",
    "T27n1545_003:0012b17": "故且說彼以為聖性。又餘聖道雖亦聖性",
    "T27n1545_003:0012b18": "攝。然非此所得故不說之。有說。見道皆是",
    "T27n1545_003:0012b19": "聖性。有餘師說。一切聖道皆是聖性。若不",
    "T27n1545_003:0012b20": "爾者。修道無學道中應不成就聖性。是則",
    "T27n1545_003:0012b21": "不應名為聖者。問世第一法。唯能引得苦",
    "T27n1545_003:0012b22": "法智忍。於苦法智尚不能得。況能得餘。云",
    "T27n1545_003:0012b23": "何乃言此得聖性。答一切聖道能成聖者。",
    "T27n1545_003:0012b24": "皆名聖性。種類同故世第一法得彼一分。亦",
    "T27n1545_003:0012b25": "名為得。如說燒衣。",
    "T27n1545_003:0012b26": "捨邪性者。謂此心心所法。能捨三種邪性。",
    "T27n1545_003:0012b27": "一業邪性。二趣邪性。三見邪性。業邪性者。謂",
    "T27n1545_003:0012b28": "五無間業。趣邪性者。謂三惡趣。見邪性者。謂",
    "T27n1545_003:0012b29": "五顛倒見。問於此位中。業趣邪性先不成",
    "T27n1545_003:0012c01": "就。道類智時。捨見邪性。乃得究竟。如何可",
    "T27n1545_003:0012c02": "說此位能捨三邪性耶。答由三緣故此位",
    "T27n1545_003:0012c03": "名捨。一由不作故名捨。謂業邪性。二由不",
    "T27n1545_003:0012c04": "往故名捨。謂趣邪性。三由不行故名捨。",
    "T27n1545_003:0012c05": "謂見邪性。問增上忍時三緣已具。何故此位",
    "T27n1545_003:0012c06": "乃說捨邪。答今破彼依故說捨彼。問何",
    "T27n1545_003:0012c07": "謂彼依。答無覆無記異生性。是謂諸煩惱依",
    "T27n1545_003:0012c08": "異生性。害諸有情。令於生死受諸苦故。",
    "T27n1545_003:0012c09": "如師子王。依止無覆無記窟穴。能害種種",
    "T27n1545_003:0012c10": "傍生等類。世第一法。能捨彼依異生性",
    "T27n1545_003:0012c11": "故。說名捨彼。有餘師說。苦法智忍。是彼對",
    "T27n1545_003:0012c12": "治。世第一法。引之令生。故說捨彼。問業",
    "T27n1545_003:0012c13": "趣邪性是修所斷。苦法智忍如何能治。答苦",
    "T27n1545_003:0012c14": "法智忍。能為五種對治。謂捨斷持不作不往",
    "T27n1545_003:0012c15": "對治。捨對治者。謂此能捨異生性故。斷對",
    "T27n1545_003:0012c16": "治者。謂此能斷欲界見苦所斷十隨眠故。持",
    "T27n1545_003:0012c17": "對治者謂此能持一切後位諸聖道故。不作",
    "T27n1545_003:0012c18": "對治者。謂此能令畢竟不作五無間故。不",
    "T27n1545_003:0012c19": "往對治者。謂此能令畢竟不往三惡趣故。",
    "T27n1545_003:0012c20": "得正性者。謂此心心所法。能得苦法智忍。",
    "T27n1545_003:0012c21": "以能任持一切正法。故且說彼以為正性。又",
    "T27n1545_003:0012c22": "餘聖道雖亦正性攝。然非此所得故不說",
    "T27n1545_003:0012c23": "之。有說。見道皆是正性。有餘師說。一切聖",
    "T27n1545_003:0012c24": "道皆是正性。若不爾者。修道無學道中。應不",
    "T27n1545_003:0012c25": "成就正性。是則不應名為聖者。問世第",
    "T27n1545_003:0012c26": "一法。唯能引得苦法智忍。於苦法智尚不",
    "T27n1545_003:0012c27": "能得。況能得餘。云何乃言此得正性。答",
    "T27n1545_003:0012c28": "一切聖道離顛倒故。皆是正性。種類同故。",
    "T27n1545_003:0012c29": "世第一法得彼一分亦名為得。如說燒",
    "T27n1545_003:0013a01": "衣。",
    "T27n1545_003:0013a02": "能入正性離生者。謂此心心所法。能入見",
    "T27n1545_003:0013a03": "道。問一切聖道。皆是正性亦是離生。何故此",
    "T27n1545_003:0013a04": "中獨說見道。答一切煩惱或諸貪愛。令諸善",
    "T27n1545_003:0013a05": "根不得成熟。及令諸有潤合起過。雖皆名",
    "T27n1545_003:0013a06": "生而見所斷。於此所說生義增上。見道能",
    "T27n1545_003:0013a07": "為畢竟對治。是故見道獨說離生。諸不正",
    "T27n1545_003:0013a08": "見。要由見道。能畢竟斷故名正性。世第一",
    "T27n1545_003:0013a09": "法無間引起。故說能入正性離生。復次一切",
    "T27n1545_003:0013a10": "煩惱或諸貪愛。能令善根不得成熟。及令",
    "T27n1545_003:0013a11": "諸有潤合起過。皆名為生。見道起已摧彼",
    "T27n1545_003:0013a12": "勢力。令不復為增上生過。由此見道獨名",
    "T27n1545_003:0013a13": "離生。入正性言義如前說。由此義故尊者",
    "T27n1545_003:0013a14": "妙音作如是說。諸有情類善根成熟能入見",
    "T27n1545_003:0013a15": "道。是故見道名為離生。復次見所斷惑。令",
    "T27n1545_003:0013a16": "諸有情墮諸惡趣受諸劇苦。譬如生食久",
    "T27n1545_003:0013a17": "在身中。能作種種極苦惱事。是故此惑說名",
    "T27n1545_003:0013a18": "為生。見道能滅故名離生。入正性言。亦如",
    "T27n1545_003:0013a19": "前說。復次有身見等剛強難伏。如獸𢤱悷",
    "T27n1545_003:0013a20": "故說名生。見道能滅故名離生。入正性言",
    "T27n1545_003:0013a21": "亦如前說。復次此中生名顯異生性。能起",
    "T27n1545_003:0013a22": "暴惡諸惑業故。見道捨彼故說離生。餘如",
    "T27n1545_003:0013a23": "前說。復次見修所斷諸煩惱聚。展轉相助",
    "T27n1545_003:0013a24": "引無窮生。見道起已摧彼勢力。令不能招",
    "T27n1545_003:0013a25": "無窮生過。是故見道獨謂離生。餘如前說。",
    "T27n1545_003:0013a26": "復次異生身中。煩惱惡業極不調順。故說為",
    "T27n1545_003:0013a27": "生。諸瑜伽師於此淪沒。見道拔彼置聖位",
    "T27n1545_003:0013a28": "中。故名離生。餘如前說。復次見所斷惑。猶",
    "T27n1545_003:0013a29": "如根栽。生無窮過。見道永拔。故名離生。",
    "T27n1545_003:0013b01": "餘如前說。有餘師說。此文應言入正性決",
    "T27n1545_003:0013b02": "定。所以者何。謂於此時從不定聚出入正",
    "T27n1545_003:0013b03": "定聚故。復次行者爾時捨邪定聚所依異生",
    "T27n1545_003:0013b04": "性入正定聚所依見道。是故名為入正性",
    "T27n1545_003:0013b05": "決定。復次行者爾時捨五同分入八同分。",
    "T27n1545_003:0013b06": "五同分者。謂諸異生所有同分。依彼能造",
    "T27n1545_003:0013b07": "五無間故。八同分者。謂諸聖者。所有同分",
    "T27n1545_003:0013b08": "依彼能得四向果故。彼於爾時捨邪定分",
    "T27n1545_003:0013b09": "入正定分。是故名入正性決定。復次所入",
    "T27n1545_003:0013b10": "見道非邪定聚。故名正性。非不定聚故名",
    "T27n1545_003:0013b11": "決定。有作是言。此聲顯入正性任持。以此",
    "T27n1545_003:0013b12": "尼夜摩聲亦顯任持義故。如牛馬等。所防",
    "T27n1545_003:0013b13": "飤處。任持彼類不令放逸。諸瑜伽師亦復",
    "T27n1545_003:0013b14": "如是。住見道已終不放逸故。說世第一",
    "T27n1545_003:0013b15": "法名入正性任持。譬喻部師作如是說。此",
    "T27n1545_003:0013b16": "聲顯入正性離繫。以夜摩聲。亦顯繫義尼。",
    "T27n1545_003:0013b17": "謂遮止亦顯離義。一切聖道永離繫縛。名尼",
    "T27n1545_003:0013b18": "夜摩。餘如前說。聲論者言。此聲顯入正性",
    "T27n1545_003:0013b19": "不往。以夜摩聲亦顯往義尼。謂遮止亦顯",
    "T27n1545_003:0013b20": "不義。諸瑜伽師。得聖道已。畢竟不往不善",
    "T27n1545_003:0013b21": "士趣。是故聖道名尼夜摩。餘如前說。或有",
    "T27n1545_003:0013b22": "說者。此文應言入正性如理。一切聖道。與",
    "T27n1545_003:0013b23": "理相應。故名如理。餘如前說。復有說者。此",
    "T27n1545_003:0013b24": "文應言從平等位入於正性。平等位即是",
    "T27n1545_003:0013b25": "世第一法時。正性言顯示苦法智忍等。世第",
    "T27n1545_003:0013b26": "一法。能從自位入於見道。故名為入。問諸",
    "T27n1545_003:0013b27": "平等者。亦正性耶。答此應作順後句。謂諸",
    "T27n1545_003:0013b28": "正性皆是平等。有是平等而非正性。此體",
    "T27n1545_003:0013b29": "即是世第一法。問何故世第一法。是平等",
    "T27n1545_003:0013c01": "非正性耶。答無始時來。心心所法。由諸煩",
    "T27n1545_003:0013c02": "惱惡行倒見所惱亂故成不正直。世第一",
    "T27n1545_003:0013c03": "法。伏除彼故令心心所轉成正直。故名平",
    "T27n1545_003:0013c04": "等。然是有漏有隨眠故不名正性。復次佛及",
    "T27n1545_003:0013c05": "獨覺聲聞種姓。同於此位。住上上品。故名",
    "T27n1545_003:0013c06": "平等。餘如前說。復次現行等故。說名平等。",
    "T27n1545_003:0013c07": "謂諸行者於此位中。皆一剎那而現行故。復",
    "T27n1545_003:0013c08": "次世第一法。處在中位。如懸稱繩故名平",
    "T27n1545_003:0013c09": "等。如稱稱物繩懸其中。若輕重有偏則低",
    "T27n1545_003:0013c10": "昂不等。世第一法亦復如是。處在聖者異",
    "T27n1545_003:0013c11": "生中間若苦法智忍已生。則偏住聖者品。若",
    "T27n1545_003:0013c12": "增上忍正滅。則偏住異生品。是故唯此是平",
    "T27n1545_003:0013c13": "等位。問爾時猶是異生位攝。何故乃名住平",
    "T27n1545_003:0013c14": "等位。答爾時雖在異生位中。而背異生趣",
    "T27n1545_003:0013c15": "求聖位。故名平等。餘則不然。復次世第一",
    "T27n1545_003:0013c16": "法與苦法智忍。有四事等故。名為平等。一",
    "T27n1545_003:0013c17": "者地等。謂依此地起苦法智忍。即依此地",
    "T27n1545_003:0013c18": "世第一法。二者根等。謂若苦法智忍。與此",
    "T27n1545_003:0013c19": "根相應。世第一法相應亦爾。三者行相等。",
    "T27n1545_003:0013c20": "謂若此行相苦法智忍。即此行相世第一法。",
    "T27n1545_003:0013c21": "四者所緣等。謂若緣此境起苦法智忍亦",
    "T27n1545_003:0013c22": "即緣此境起世第一法。尊者世友作如是",
    "T27n1545_003:0013c23": "說。有誦名入正性離生。謂諸聖道永滅顛",
    "T27n1545_003:0013c24": "倒故名正性。離隔生故復名離生。謂無始",
    "T27n1545_003:0013c25": "來見修所斷二分煩惱展轉和合。作諸惡事",
    "T27n1545_003:0013c26": "性剛強故說名為生。見道起已斷彼一分。",
    "T27n1545_003:0013c27": "令彼展轉永乖離故。世第一法為此一分等",
    "T27n1545_003:0013c28": "無間緣故名為入。有誦名入正性決定。謂",
    "T27n1545_003:0013c29": "見道位無漏相續。必無餘隔故名決定後",
    "T27n1545_003:0014a01": "位不然。餘如前說。",
    "T27n1545_003:0014a02": "世第一法。當言欲界乃至廣說。問何故作此",
    "T27n1545_003:0014a03": "論答雖已說彼立名因緣。而未分別在何",
    "T27n1545_003:0014a04": "界繫今欲分別。如人言勝已說勝因。而未",
    "T27n1545_003:0014a05": "知彼所居國邑。此亦如是故作斯論。復次",
    "T27n1545_003:0014a06": "為止他宗差別執故。謂大眾部執。世第一",
    "T27n1545_003:0014a07": "法通欲色界繫。所以者何。彼謂若地有現觀",
    "T27n1545_003:0014a08": "邊諸世俗智。此地即有世第一法。若犢子",
    "T27n1545_003:0014a09": "部執。世第一法通色無色界繫。所以者何。",
    "T27n1545_003:0014a10": "彼謂若地有諸聖道。此地即有世第一法。",
    "T27n1545_003:0014a11": "若化地部執。世第一法通三界繫。所以者",
    "T27n1545_003:0014a12": "何。彼謂若地有盡智時。所修善根。此地即",
    "T27n1545_003:0014a13": "有世第一法。若法密部執。世第一法通三界",
    "T27n1545_003:0014a14": "繫及不繫。所以者何。彼謂如是世第一法既",
    "T27n1545_003:0014a15": "名世故通三界繫。名第一故亦通不繫。即",
    "T27n1545_003:0014a16": "彼部中復有別執。世第一法非三界繫亦",
    "T27n1545_003:0014a17": "非不繫。所以者何。彼謂如是世第一法。",
    "T27n1545_003:0014a18": "名第一故非三界繫。以名世故亦非不繫。",
    "T27n1545_003:0014a19": "為止如是他宗別執顯示己宗故作此論。",
    "T27n1545_003:0014a20": "世第一法。當言欲界繫色界繫無色界繫",
    "T27n1545_003:0014a21": "耶。答應言色界繫。此即顯示世第一法唯",
    "T27n1545_003:0014a22": "色界繫。雖有此言而更應說其所以。何故",
    "T27n1545_003:0014a23": "此法不應言欲界繫耶。答非以欲界道能",
    "T27n1545_003:0014a24": "斷蓋制纏。令欲界纏不復現起。乃以色界",
    "T27n1545_003:0014a25": "道能斷蓋制纏。令欲界纏不復現起。若以",
    "T27n1545_003:0014a26": "欲界道能斷蓋制纏。令欲界纏不復現起。",
    "T27n1545_003:0014a27": "如是世第一法。應言欲界繫。然非以欲界",
    "T27n1545_003:0014a28": "道能斷蓋制纏。令欲界纏不復現起。乃以",
    "T27n1545_003:0014a29": "色界道能斷蓋制纏。令欲界纏不復現起。",
    "T27n1545_003:0014b01": "是故世第一法。不應言欲界繫。此中斷",
    "T27n1545_003:0014b02": "制不復現起言。顯示畢竟斷制不起義。以",
    "T27n1545_003:0014b03": "欲界道不能畢竟斷蓋制纏令不復起。是",
    "T27n1545_003:0014b04": "故無有世第一法。色界不然故於彼有。問",
    "T27n1545_003:0014b05": "何故欲界。無有畢竟斷制不起道。而色界有",
    "T27n1545_003:0014b06": "耶。答欲界非定地。非修地非離染地。是故",
    "T27n1545_003:0014b07": "無有畢竟斷制不現起道。色界是定地。是修",
    "T27n1545_003:0014b08": "地是離染地。故有此道。復次欲界。不善根強",
    "T27n1545_003:0014b09": "善根弱故無此道。色界善根強無不善根故",
    "T27n1545_003:0014b10": "有此道。復次欲界不善勝因長養。善不爾",
    "T27n1545_003:0014b11": "故。色界善法勝因長養。無不善故。復次",
    "T27n1545_003:0014b12": "欲界不善如主有力。善法如客無勢力故。",
    "T27n1545_003:0014b13": "色界善法如主有力。無不善故。復次欲界",
    "T27n1545_003:0014b14": "不善能斷善根。善不爾故。色界善法斷不",
    "T27n1545_003:0014b15": "善根。無不善故。復次欲界威儀不相敬難",
    "T27n1545_003:0014b16": "如夫妻故。色界威儀共相敬難如母子故。",
    "T27n1545_003:0014b17": "復次欲界威儀無所忌憚。譬如王子與長",
    "T27n1545_003:0014b18": "者子。同囹圄故。色界威儀有所忌憚。譬如",
    "T27n1545_003:0014b19": "王子與執惡子。同囹圄故。復次欲界善根。",
    "T27n1545_003:0014b20": "與欲界惑。必同一縛無力斷彼。如人被",
    "T27n1545_003:0014b21": "縛不能自解況能害他。此亦如是。色界",
    "T27n1545_003:0014b22": "善根與色界惑。有不同縛地有別故。尚",
    "T27n1545_003:0014b23": "能斷自界況不能斷下復次欲界善根必",
    "T27n1545_003:0014b24": "為欲界愛所染著不能永棄。如人親友",
    "T27n1545_003:0014b25": "雖劣不捨。色界善根。有非色界愛。所染著",
    "T27n1545_003:0014b26": "地有別故。於自界愛尚能永斷。況不能斷",
    "T27n1545_003:0014b27": "下地諸愛。復次以有漏道斷煩惱時。欣",
    "T27n1545_003:0014b28": "修自地厭斷於下。欲界無下可厭斷故。",
    "T27n1545_003:0014b29": "無有能畢竟斷制不起道。色界有下可厭",
    "T27n1545_003:0014c01": "斷故。得有能畢竟斷制不起道。有餘師說。",
    "T27n1545_003:0014c02": "此中斷制不起言。顯示暫時斷制不起義。",
    "T27n1545_003:0014c03": "以欲界道尚不能暫時斷蓋制纏令不復",
    "T27n1545_003:0014c04": "起。況能畢竟。是故無有世第一法。色界",
    "T27n1545_003:0014c05": "不然。故於彼有如暫時斷制不起。畢竟",
    "T27n1545_003:0014c06": "斷制不起。如是有片無片。有影無影。有隨縛",
    "T27n1545_003:0014c07": "無隨縛。摧枝幹拔根本。伏纏垢害隨眠。",
    "T27n1545_003:0014c08": "應知亦爾。問欲界可無畢竟斷制不起道。",
    "T27n1545_003:0014c09": "豈亦無暫時斷制不起道耶。答雖有此道。",
    "T27n1545_003:0014c10": "而不可信。所以者何。以不堅牢不久住不",
    "T27n1545_003:0014c11": "流注。非增上不相連續。不久隨轉。心於",
    "T27n1545_003:0014c12": "所緣速取速捨。無勝勢力伏諸煩惱。故不",
    "T27n1545_003:0014c13": "能入正性離生。如池水上有浮萍等。蝦蟇",
    "T27n1545_003:0014c14": "小石投擲其中。雖初暫離後即隨合。如是",
    "T27n1545_003:0014c15": "欲界。雖有暫時斷蓋等道。而不可信。廣說",
    "T27n1545_003:0014c16": "如前。於色界中。非唯有彼畢竟斷制不現",
    "T27n1545_003:0014c17": "起道。而亦有彼暫時斷制不現起道深可保",
    "T27n1545_003:0014c18": "信。所以者何。以彼道堅牢。久住流注增上。",
    "T27n1545_003:0014c19": "相連續久隨轉。心於所緣不速取捨。有",
    "T27n1545_003:0014c20": "勝勢力伏諸煩惱。故能趣入正性離生。如",
    "T27n1545_003:0014c21": "池水上有浮萍等。龍象大石投入其中。經久",
    "T27n1545_003:0014c22": "離散。難可還合。如是色界亦有暫時斷蓋",
    "T27n1545_003:0014c23": "等道。而可保信。廣說如前。是故應知欲界",
    "T27n1545_003:0014c24": "無有斷蓋等道。色界不爾。由此應言世第",
    "T27n1545_003:0014c25": "一法唯色界繫。非欲界繫。問世第一法。不",
    "T27n1545_003:0014c26": "能斷結。何故乃言若以欲界道能斷蓋制",
    "T27n1545_003:0014c27": "纏。令欲界纏不復現起。如是世第一法。應",
    "T27n1545_003:0014c28": "言欲界繫等。答世第一法。雖不斷結而此",
    "T27n1545_003:0014c29": "善根勝妙第一。在深遠處。宜應與彼能斷",
    "T27n1545_003:0015a01": "結道。同在一地。是故應以此道證之。復次",
    "T27n1545_003:0015a02": "世第一法。引生見道定與見道同在一地。",
    "T27n1545_003:0015a03": "見道既能斷諸煩惱。故斷結道可為此證。",
    "T27n1545_003:0015a04": "復次世第一法。既於欲界極生厭患。應與",
    "T27n1545_003:0015a05": "能治欲界惑道。同在一地。故可引彼。證此",
    "T27n1545_003:0015a06": "法有。問若爾世第一法唯應在未至地。唯未",
    "T27n1545_003:0015a07": "至地能斷欲界諸煩惱故。上地應無。答對",
    "T27n1545_003:0015a08": "治有二種。一斷對治。二厭壞對治。未至地。",
    "T27n1545_003:0015a09": "於欲界具二對治。上五地於欲界雖無斷",
    "T27n1545_003:0015a10": "對治。而有厭壞對治故。彼亦有世第一法。",
    "T27n1545_003:0015a11": "尊者妙音作如是說。色界六地於欲界惑。",
    "T27n1545_003:0015a12": "皆得具有二種對治。上五地道非不能斷。",
    "T27n1545_003:0015a13": "由未至地先已斷故。雖有斷力而無可",
    "T27n1545_003:0015a14": "斷。譬如六人。同一冤家。而共議言隨於何",
    "T27n1545_003:0015a15": "處。獲者便害。於中一人先獲害之。其餘五",
    "T27n1545_003:0015a16": "人雖有害力而無可害。又如六人各持一",
    "T27n1545_003:0015a17": "燈。相與次第入一闇室。初燈入時諸闇皆破。",
    "T27n1545_003:0015a18": "餘雖有力無闇可除。又如日光初中後分。",
    "T27n1545_003:0015a19": "無不皆與夜闇相違。日初出時。破闇皆盡。",
    "T27n1545_003:0015a20": "餘雖有力無闇可破。如是六地。於欲界惑",
    "T27n1545_003:0015a21": "雖皆能斷。廣說如前。問云何得知。色界六",
    "T27n1545_003:0015a22": "地。於欲界惑具二對治。彼作是言。依上五",
    "T27n1545_003:0015a23": "地入見道者。於欲界斷分別作證。別起無",
    "T27n1545_003:0015a24": "漏離繫得故。若上五地於欲界惑。無斷對",
    "T27n1545_003:0015a25": "治此事應無。評曰。不應作如是說。彼於",
    "T27n1545_003:0015a26": "欲界煩惱畢竟。無有能斷者故。誰言彼地",
    "T27n1545_003:0015a27": "有無漏得。於欲界斷分別作證。而復引彼",
    "T27n1545_003:0015a28": "證此義耶。是故前說於理為善。問因論生",
    "T27n1545_003:0015a29": "論。世第一法。何故不能斷諸煩惱。答世第",
    "T27n1545_003:0015b01": "一法彼於爾時善根微小。法身未長而有",
    "T27n1545_003:0015b02": "威勢。以善根微小法身未長故不能斷惑。",
    "T27n1545_003:0015b03": "有威勢故不為煩惱之所摧伏。如師子",
    "T27n1545_003:0015b04": "子身小未長而有威勢。以身小未長故不",
    "T27n1545_003:0015b05": "能害獸。有威勢故不為諸獸之所侵害。",
    "T27n1545_003:0015b06": "或有說言。世第一法唯一剎那故不能斷。",
    "T27n1545_003:0015b07": "問苦法智忍亦一剎那云何能斷。答苦法智",
    "T27n1545_003:0015b08": "忍。雖一剎那而有相續起故能斷惑。世第",
    "T27n1545_003:0015b09": "一法無如是事故不能斷。有餘師言。世",
    "T27n1545_003:0015b10": "第一法。加行道攝故不能斷。要無間道方能",
    "T27n1545_003:0015b11": "斷故。於此義中復有分別。問何緣世第一",
    "T27n1545_003:0015b12": "法。唯在色界繫耶。答以彼色界能為三道",
    "T27n1545_003:0015b13": "三地三根等無間緣。又能引發初法智品次",
    "T27n1545_003:0015b14": "類智品。餘界不然。故世第一法唯是色界繫。",
    "T27n1545_003:0015b15": "問世第一法何緣定非欲界繫耶。答欲界非",
    "T27n1545_003:0015b16": "定界非修界非離染界。要定界修界離染",
    "T27n1545_003:0015b17": "界。乃有世第一法故。復次欲界是卑賤界是",
    "T27n1545_003:0015b18": "麁重界是下劣界。要尊勝界。細輕界。勝妙界。",
    "T27n1545_003:0015b19": "乃有世第一法。復次若世第一法是欲界繫",
    "T27n1545_003:0015b20": "者。便有能緣自性過故。謂彼若是欲界繫",
    "T27n1545_003:0015b21": "者。為緣自性。為不能緣。若緣自性有違",
    "T27n1545_003:0015b22": "理失。自性不能取自性故。若不能緣便",
    "T27n1545_003:0015b23": "違本論。如後文說。若緣此法起苦法智忍。",
    "T27n1545_003:0015b24": "即緣此法起世第一法。苦法智忍。遍緣欲",
    "T27n1545_003:0015b25": "界五蘊為境。此亦應然。是故世第一法。決",
    "T27n1545_003:0015b26": "定非欲界繫。",
    "T27n1545_003:0015b27": "說一切有部發智大毘婆沙論卷第三"
}