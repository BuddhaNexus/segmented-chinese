{
    "T18n0893a_002:0612b20": "蘇悉地羯囉經卷中",
    "T18n0893a_002:0612b22": "大唐中天竺三藏輸波迦羅譯",
    "T18n0893a_002:0612b23": "扇底迦法品第十三",
    "T18n0893a_002:0612b24": "扇底迦法。補瑟徵迦法。阿毘遮嚕迦法。前雖",
    "T18n0893a_002:0612b25": "通說。猶未能周。今更重宣廣其義理。此三種",
    "T18n0893a_002:0612b26": "法速成者。應當如法次第行之。若扇底迦念",
    "T18n0893a_002:0612b27": "誦及作除災護摩法者。歸命三寶。深起慈心。",
    "T18n0893a_002:0612b28": "於白月一日黃昏之時。起首念持成扇底迦",
    "T18n0893a_002:0612b29": "法。於此之時。淨居天下遊歷人間。以天福祐。",
    "T18n0893a_002:0612c01": "速得悉地。身著白衣。坐俱尸草。以面向北。身",
    "T18n0893a_002:0612c02": "心寂靜。作扇底迦。先取未經。墮地牛糞。三時",
    "T18n0893a_002:0612c03": "塗地。普散白花。若作護摩。先辦小麥乳酪",
    "T18n0893a_002:0612c04": "稻穀花油麻青舉慮草鉢孕瞿花粳米飯以乾",
    "T18n0893a_002:0612c05": "白花及乾花蘂。用閃彌木。或用諸樹膠香。或",
    "T18n0893a_002:0612c06": "用夜一爾迦木。或用諸乳樹木。應取樹梢枝。",
    "T18n0893a_002:0612c07": "不應棄葉。應量截之。或用酥蜜。此護摩具遍",
    "T18n0893a_002:0612c08": "通諸部。若於本法有所說者。應當依之。作扇",
    "T18n0893a_002:0612c09": "底迦。取乳樹木。相揩取九。或應取處。取來護",
    "T18n0893a_002:0612c10": "摩。作扇底迦。當速成就。以一搩手。截乳樹",
    "T18n0893a_002:0612c11": "枝。酥蜜乳等。器內相和。乾乳木著火護摩。或",
    "T18n0893a_002:0612c12": "於蘭若淨處。有乾牛糞生火勝上。或閃彌木。",
    "T18n0893a_002:0612c13": "或諸香木。作扇底迦。薪如一肘量團作爐。其",
    "T18n0893a_002:0612c14": "地上白處淨。抗深十二指。以大母指量之。抗",
    "T18n0893a_002:0612c15": "上作椽。皆四指量。抗中四寸量作輪輪。高一",
    "T18n0893a_002:0612c16": "指量。持誦之人。結加趺坐。所緣事如其本部",
    "T18n0893a_002:0612c17": "法。如依供養。作供養佛慈復怛他[(薩-文+(立-一))/木]多嗗[口*栗]",
    "T18n0893a_002:0612c18": "囊(引)勝真言妃波若波羅蜜佛眼。次獻辟支佛",
    "T18n0893a_002:0612c19": "阿羅漢眾。次供淨居天。次難陀烏波難陀龍",
    "T18n0893a_002:0612c20": "王等。本真言主當中佛坐左。佛慈佛母普賢",
    "T18n0893a_002:0612c21": "彌勒虛空地藏除蓋障等菩薩。即次安坐辟",
    "T18n0893a_002:0612c22": "支佛等。及淨居天等。乃至門西難陀龍王。其",
    "T18n0893a_002:0612c23": "右相。如來毫般若。大佛頂若也。佛頂微若也。",
    "T18n0893a_002:0612c24": "佛頂帝殊囉施。",
    "T18n0893a_002:0612c25": "蘇悉地羯囉經補瑟徵迦法品第十四",
    "T18n0893a_002:0612c26": "補瑟徵迦法時。心懷踊躍。或誦持護摩。應依",
    "T18n0893a_002:0612c27": "本部。從白月十五日起首。至後白月十五日",
    "T18n0893a_002:0612c28": "為終。仍依當部而作補瑟徵迦。復從寅時起",
    "T18n0893a_002:0612c29": "首。終日中止一隨本情於此時起首者。當爾",
    "T18n0893a_002:0613a01": "之時。諸尊天眾遊觀於世。復有帝釋等天。及",
    "T18n0893a_002:0613a02": "諸法天。於彼之時降臨察世。見興善者。心懷",
    "T18n0893a_002:0613a03": "歡喜。能滿其願。持誦之人。至於此時。應當至",
    "T18n0893a_002:0613a04": "誠。不應懈怠。身著白衣。以面向東。半加而",
    "T18n0893a_002:0613a05": "坐。作補瑟徵迦。以諸美香。三時塗地。於其地",
    "T18n0893a_002:0613a06": "上。遍散雜色花。若作護摩。應依此作。以稠乳",
    "T18n0893a_002:0613a07": "粥。或酥乳蜜。或酥蜜酪。并苣蕂四物和作。或",
    "T18n0893a_002:0613a08": "用單酥。或用空酪。或用沒多補澁波。或用尾",
    "T18n0893a_002:0613a09": "螺菓。或用粳米。或用囊伽汁薩花。或用蓮",
    "T18n0893a_002:0613a10": "花。或用揭[口*栗]尼(上)迦花。隨各取一。搵蘇護摩。",
    "T18n0893a_002:0613a11": "或用酪飯。或諸種子。隨取其一。諸乳樹枝。如",
    "T18n0893a_002:0613a12": "前等物。如本法作補瑟徵迦。取剎帝利家火。",
    "T18n0893a_002:0613a13": "或於王宮。取林木相揩出火。或取大火。得",
    "T18n0893a_002:0613a14": "此火者。皆悉吉祥。木麁一握。長一肘量。搵酥",
    "T18n0893a_002:0613a15": "乳酪。而作護摩。先取乳木生火令著。或用花",
    "T18n0893a_002:0613a16": "菓樹木作生火。薪於黑土地如無。此地外處",
    "T18n0893a_002:0613a17": "取黑土填抗。於上穿爐。須方二肘。深一肘量。",
    "T18n0893a_002:0613a18": "抗中作一蓮花。量如兩指折。高四指量。椽闊",
    "T18n0893a_002:0613a19": "一搩手。於其內外。塗以黑土。依於本部。如法",
    "T18n0893a_002:0613a20": "作之。諦想本緣。時無閒忘。作補瑟徵迦。當前",
    "T18n0893a_002:0613a21": "置觀世音菩薩。右邊大勢至。於此左邊置觀",
    "T18n0893a_002:0613a22": "世音持明王等。右邊悉達他持明王仙。於此",
    "T18n0893a_002:0613a23": "左邊置菩薩。於此又置七吉祥等天。次持明",
    "T18n0893a_002:0613a24": "王。次置梵天與梵天眾圍達為求願故。亦任",
    "T18n0893a_002:0613a25": "供養藥叉阿利底大仙。連花部中。諸天仙眾。",
    "T18n0893a_002:0613a26": "各依法作。先自灌頂。然後念誦。作補瑟徵迦。",
    "T18n0893a_002:0613a27": "求覓長年。或求齒落令生。髮白更黑。或求身",
    "T18n0893a_002:0613a28": "支肥悅福力增加。或求種種諸德心所希求。",
    "T18n0893a_002:0613a29": "作如是願者。名補瑟徵迦。",
    "T18n0893a_002:0613b01": "蘇悉地羯囉經阿毘遮嚕迦品第十五",
    "T18n0893a_002:0613b02": "阿毘遮嚕迦者。心懷瞋怒。瞋彼所治。自無恐",
    "T18n0893a_002:0613b03": "怖。應作此法。以忿怒真言而念誦之。或作護",
    "T18n0893a_002:0613b04": "摩。不擇時日。亦不作齋。忿怒之時。應當起",
    "T18n0893a_002:0613b05": "首。若看時日。以黑月八日或十五日。於日中",
    "T18n0893a_002:0613b06": "時。或於時日。毘舍諸鬼及與部多羅剎等眾。",
    "T18n0893a_002:0613b07": "集會一處。或遊歷於方所。於此之時。作阿",
    "T18n0893a_002:0613b08": "毘遮嚕迦者。忿怒心生。易得成就。諸餘鬼類",
    "T18n0893a_002:0613b09": "助持誦者。使忿怒增。所作之事速得成就。身",
    "T18n0893a_002:0613b10": "著赤衣或青色服。水灑令濕而以著之。作極",
    "T18n0893a_002:0613b11": "忿事。以自血灑令濕之。以右脚踏左脚上。面",
    "T18n0893a_002:0613b12": "向南住。怒目不齊。精眉閒瞋皺囓其牙齒。作",
    "T18n0893a_002:0613b13": "大聲音。自想己身。此部之主身意勞苦堪能",
    "T18n0893a_002:0613b14": "忍之。如依此法次第。作阿毘遮嚕迦。日別三",
    "T18n0893a_002:0613b15": "時。取於黑土。塗漫茶羅。或用驢糞。或馳羊猪",
    "T18n0893a_002:0613b16": "狗糞。或燒死屍灰獻。以赤色香之花。或獻",
    "T18n0893a_002:0613b17": "臭花。或青色者。或獻諸穀麥豆之糠。護摩之",
    "T18n0893a_002:0613b18": "時。用白芥子。或芥子油。或自身血。或復用",
    "T18n0893a_002:0613b19": "鹽。或用芥子。或苦練葉。或復用灰。或足底",
    "T18n0893a_002:0613b20": "塵。或用驢糞。或駞狗猪羊糞。或人糞等。或用",
    "T18n0893a_002:0613b21": "毛髮擣碎用之。或用烏[合*毛]。或鷀雕鷲鸛鵲鳥",
    "T18n0893a_002:0613b22": "等。或用其[合*毛]。或用毛羽。或用如上禽獸脂等。",
    "T18n0893a_002:0613b23": "或用棘刺。或破瓦器。或諸骨散。或用犬肉。或",
    "T18n0893a_002:0613b24": "猪肉等。或俱尾那木。或苦練木。或燒屍木。或",
    "T18n0893a_002:0613b25": "燒屍殘木。或有刺木。或佉陀羅木。仍依法",
    "T18n0893a_002:0613b26": "截而用護摩。如上等類隨所用者。皆應和以",
    "T18n0893a_002:0613b27": "毒藥及自身血鹽等三種。或所作諸事應稱",
    "T18n0893a_002:0613b28": "彼名。取焚屍火。或旃茶羅舍火。或敲骨石。取",
    "T18n0893a_002:0613b29": "火前所說樹。取彼根本。十指量截。皆須擘破",
    "T18n0893a_002:0613c01": "其兩頭使令尖塗其毒藥并芥子油。著火之",
    "T18n0893a_002:0613c02": "時。用乾臭辛樹木。或擎屍木。或燒屍殘木。先",
    "T18n0893a_002:0613c03": "用著火。於黑土地穿三角爐。一角向外。三角",
    "T18n0893a_002:0613c04": "中間各長二十指。深十指量。椽闊三指。以焚",
    "T18n0893a_002:0613c05": "屍灰塗之。爐底作人指量拔折羅。高三指量。",
    "T18n0893a_002:0613c06": "以焚屍灰作。或用諸糠。或用炭作。或取護摩",
    "T18n0893a_002:0613c07": "物作。謂毒藥諸糞芥子及鹽等作彼怨形。片",
    "T18n0893a_002:0613c08": "割彼形而作護摩。或用左脚踏形。心上而作",
    "T18n0893a_002:0613c09": "護摩。護摩既爾。念誦亦同。或以刀割分支。或",
    "T18n0893a_002:0613c10": "用杖鞭打。或用皂莢刺。或佉達羅木作杖打",
    "T18n0893a_002:0613c11": "之。遍通諸部。並法如前。本法自宣。應當依",
    "T18n0893a_002:0613c12": "用。如前廣說。依法護摩所作事緣。心不應忘。",
    "T18n0893a_002:0613c13": "作是法時。先供養大忿怒金剛。并諸眷屬皆",
    "T18n0893a_002:0613c14": "供養之。先置拔折羅央俱尸持明妃。次置俱",
    "T18n0893a_002:0613c15": "里舍沒寧。此云食金剛者持明王。次摩訶麼",
    "T18n0893a_002:0613c16": "哩。此云大死持明王。次設多乞使答。此六百",
    "T18n0893a_002:0613c17": "眼持明王。次龍鳩盤茶羅剎娑等。應用扇底",
    "T18n0893a_002:0613c18": "迦真言先護自身。如法辦供。作阿毘遮嚕迦。",
    "T18n0893a_002:0613c19": "於諸怨處。令彼支分相離或徙移本處。或親",
    "T18n0893a_002:0613c20": "者相憎。或令彼重病。或令眷屬離散。或令彼",
    "T18n0893a_002:0613c21": "頑愚。或作種種諸餘惡事。作如此法號阿毘",
    "T18n0893a_002:0613c22": "遮嚕迦。行此惡事懲罰惡人。於三寶所懷起",
    "T18n0893a_002:0613c23": "惡心。或求其過欲令彼等現世微苦免地獄",
    "T18n0893a_002:0613c24": "難。見諸眾生造種種罪。或犯菩薩清淨律儀。",
    "T18n0893a_002:0613c25": "或謗三寶。或於師長作違逆事。為愍彼故。作",
    "T18n0893a_002:0613c26": "阿毘遮嚕迦。作此法時。須依本部。不得擅意。",
    "T18n0893a_002:0613c27": "用忿怒真言。或用諸惡羅剎等真言。或用鉢",
    "T18n0893a_002:0613c28": "隷史使真言。作此阿毘遮嚕迦。作此法已。懲",
    "T18n0893a_002:0613c29": "罰人惡。所願既畢。盛其怒目視而加困篤者。",
    "T18n0893a_002:0614a01": "將死不久者。速應作扇底迦。然後徐作補瑟",
    "T18n0893a_002:0614a02": "徵迦。此法不應作之。若欲作時。應用羅剎等",
    "T18n0893a_002:0614a03": "真言為佳。或依本法。縱是佛部真言亦無所",
    "T18n0893a_002:0614a04": "畏。若作此法。治行惡人。心無恚恨。具大慈",
    "T18n0893a_002:0614a05": "悲。慮彼惡業因緣。長時受苦爾。若常行是惡。",
    "T18n0893a_002:0614a06": "唯長苦因。欲與彼永世安樂故。應作此法。須",
    "T18n0893a_002:0614a07": "發瞋心。行惡之人。應墮地獄。為欲除去地",
    "T18n0893a_002:0614a08": "獄苦故。諸真言主作是方便而救護之。觀彼",
    "T18n0893a_002:0614a09": "惡行。業有輕重。隨對治之。不應輕罪。致令至",
    "T18n0893a_002:0614a10": "死。以治彼故。令他苦痛過分。為令彼歡喜故。",
    "T18n0893a_002:0614a11": "應作扇底迦法當爾之時。或就彼爐。或更別",
    "T18n0893a_002:0614a12": "作。以乳護摩。成扇底迦。用阿毘遮嚕迦真言。",
    "T18n0893a_002:0614a13": "去彼訶那。訶那波者。波者麼囉麼囉等名字。",
    "T18n0893a_002:0614a14": "安扇底矩嚕名即成扇底迦法。既迴心已。思",
    "T18n0893a_002:0614a15": "念菩提心。發菩提心。於諸眾生。常懷饒益。豈",
    "T18n0893a_002:0614a16": "可合行如此法耶。如佛經教。若人懷瞋。作",
    "T18n0893a_002:0614a17": "地獄業。智者速應起慈善心。若欲速成作扇",
    "T18n0893a_002:0614a18": "底迦法。應就舍利塔前。作補瑟徵迦法。於池",
    "T18n0893a_002:0614a19": "側。作阿毘遮嚕迦法。於塞林中。如是之處。當",
    "T18n0893a_002:0614a20": "速成就。",
    "T18n0893a_002:0614a21": "蘇悉地羯囉經分別成就法品第十六(亦名悉地相品)",
    "T18n0893a_002:0614a22": "復次悉地成就。乘空而進。此為最上。藏形隱",
    "T18n0893a_002:0614a23": "跡。為中成就。世間諸事。為下悉地。上中下成",
    "T18n0893a_002:0614a24": "有此三種。乘空隱形世間事等三種成就。隨",
    "T18n0893a_002:0614a25": "上中下更分別之。三部上成。我今重演。持明",
    "T18n0893a_002:0614a26": "仙乘空成就五通。及有多種。或得諸漏盡。或",
    "T18n0893a_002:0614a27": "辟支佛。或證菩薩位地。或知解一切事。或辯",
    "T18n0893a_002:0614a28": "才多聞。或成就吠多(去)羅尸。或成就藥叉尼。",
    "T18n0893a_002:0614a29": "或得真陀摩尼。或得無盡伏藏。具如上等事。",
    "T18n0893a_002:0614b01": "為上中上成就。次說三部之內中成就法。隱",
    "T18n0893a_002:0614b02": "形藏跡。身得大力。先來懈怠而得精懃。入脩",
    "T18n0893a_002:0614b03": "羅宮得長壽藥。成鉢[口*(隸-木+士)]史迦天使。或能使鬼。",
    "T18n0893a_002:0614b04": "或能成就娑羅坌爾迦樹神。或成多聞。未經",
    "T18n0893a_002:0614b05": "所聞。深知義理。或合藥成纔塗足頂。縱遠所",
    "T18n0893a_002:0614b06": "涉無有疲乏。如上所說悉地。名中上成就。次",
    "T18n0893a_002:0614b07": "說下中成就法。以真言力所令眾喜見。或攝",
    "T18n0893a_002:0614b08": "伏眾人。或能懲罰惡人。降諸眾怨。及餘下事。",
    "T18n0893a_002:0614b09": "為上中下。若欲成就藥拘等者。有三種成。光",
    "T18n0893a_002:0614b10": "焰生為上。煙氣為中。熅煖為下。復次聖者",
    "T18n0893a_002:0614b11": "真言為上成就。諸天所說名為中成就。世天",
    "T18n0893a_002:0614b12": "真言為下成就。復次佛部真言為上悉地。蓮",
    "T18n0893a_002:0614b13": "花部真言為中悉地。金剛部為下悉地。若欲",
    "T18n0893a_002:0614b14": "以上真言欲求下者。得下成就。或以下真言",
    "T18n0893a_002:0614b15": "欲求上者。得上成就。或以用中真言成上下",
    "T18n0893a_002:0614b16": "者亦等。真言之中具此四德。當知真言上中",
    "T18n0893a_002:0614b17": "下分能成大果報。謂滿辟支佛位。滿足菩薩",
    "T18n0893a_002:0614b18": "十地。乃至成佛。為大果報。復成大德行。謂多",
    "T18n0893a_002:0614b19": "諸眷屬前後圍遶。滿如是願者。為大德行。復",
    "T18n0893a_002:0614b20": "能久住位。謂得勝處轉輪處長壽之仙。滿如",
    "T18n0893a_002:0614b21": "是願者。為久能住位。復形儀廣大。謂威光遠",
    "T18n0893a_002:0614b22": "照。為形廣大。具此四德者。雖是下品真言。能",
    "T18n0893a_002:0614b23": "成上品。上品之中。其不具此德。雖是上品真",
    "T18n0893a_002:0614b24": "言者。下品用也。諸佛菩薩所說真言。如是",
    "T18n0893a_002:0614b25": "轉次。多佛菩薩所說之者。雖是屬下品。亦能",
    "T18n0893a_002:0614b26": "成就上品等事。或尊等所說真言之中。唯具",
    "T18n0893a_002:0614b27": "一事者。謂扇底迦法。補瑟徵迦法。阿毘遮嚕",
    "T18n0893a_002:0614b28": "迦法。雖具一事。於中各有上中下品。豈有下",
    "T18n0893a_002:0614b29": "品真言。能成上事。猶青泥中出妙蓮花。固無",
    "T18n0893a_002:0614c01": "疑也。豈有上品慈善真言。能成忿怒下品成",
    "T18n0893a_002:0614c02": "就。如白檀木其性清涼。若風擊相揩。自然火",
    "T18n0893a_002:0614c03": "起。非無因緣也。如是差互雖非次第。諸餘悉",
    "T18n0893a_002:0614c04": "地皆勿疑慮也。身分悉地為上品成。諸藥悉",
    "T18n0893a_002:0614c05": "地為中品成。富饒悉地為下品成。若復有人。",
    "T18n0893a_002:0614c06": "久來持誦下品真言。雖縱自無力。於本尊邊。",
    "T18n0893a_002:0614c07": "轉求上品。而相惠之。若於上品真言之中。心",
    "T18n0893a_002:0614c08": "懷猶豫。念持供養。復不精誠。雖是上品真言。",
    "T18n0893a_002:0614c09": "由彼念誦心輕。感招下品成就。故知持誦皆",
    "T18n0893a_002:0614c10": "由心意。且如諸天之中亦有貧者。諸鬼部內",
    "T18n0893a_002:0614c11": "亦有富強。此彼如然。真言亦爾。一一真言",
    "T18n0893a_002:0614c12": "皆具三悉地。謂上中下。誠心念誦皆獲悉",
    "T18n0893a_002:0614c13": "地。",
    "T18n0893a_002:0614c14": "蘇悉地羯囉經奉請本尊品第十七",
    "T18n0893a_002:0614c15": "復次若欲入本尊室。先覩尊顏。合十指爪。當",
    "T18n0893a_002:0614c16": "小低頭。復以器盛淨水。隨所作事。置本獻花。",
    "T18n0893a_002:0614c17": "復置塗香。依於本法。而作閼伽。燒香熏之。應",
    "T18n0893a_002:0614c18": "誦真言七遍。而加持之取此奉請。既奉請已",
    "T18n0893a_002:0614c19": "後。當依法供養。盛閼伽器。當用銀。或用熟",
    "T18n0893a_002:0614c20": "銅或以石作。或以土木。或取螺作。或用束",
    "T18n0893a_002:0614c21": "底。或用荷葉以綴作器。或乳樹葉。如上所說",
    "T18n0893a_002:0614c22": "閼伽器等。當用之時。須知次第。若扇底迦。當",
    "T18n0893a_002:0614c23": "用白器補瑟徵迦。當用黃器。阿毘遮嚕迦。當",
    "T18n0893a_002:0614c24": "用黑器。作上中下悉地成就。類前所說。應可",
    "T18n0893a_002:0614c25": "用之。作扇底迦所用閼伽。置少小麥。補瑟徵",
    "T18n0893a_002:0614c26": "迦。應著胡麻。阿毘遮嚕迦。當置粟米。又扇底",
    "T18n0893a_002:0614c27": "迦置乳。補瑟徵迦著酪。阿毘遮嚕迦應置牛",
    "T18n0893a_002:0614c28": "尿。或著自血遍通用者。應著稻花塗香。及花",
    "T18n0893a_002:0614c29": "胡麻茅草。環。用熟銅器。盛以閼伽。若無此",
    "T18n0893a_002:0615a01": "器。隨所得者。亦遍通用。請召之時。應用當部",
    "T18n0893a_002:0615a02": "明王真言。及慕捺囉。若有本法已說召請真",
    "T18n0893a_002:0615a03": "言。應當取用。無煩別者。先請當部尊。次請明",
    "T18n0893a_002:0615a04": "王妃。三部之中皆應如是。本法若無請召真",
    "T18n0893a_002:0615a05": "言。應用明王等真言而請召之。本法雖說請",
    "T18n0893a_002:0615a06": "召真言。既是下劣。豈合請於部主。若以本法",
    "T18n0893a_002:0615a07": "真言請召。當速成就。不應生難也。本法若有",
    "T18n0893a_002:0615a08": "請召真言及發遣者。當請之時。此真言主至",
    "T18n0893a_002:0615a09": "部主所請云。今有某甲。為某事奉請。若發遣",
    "T18n0893a_002:0615a10": "時亦復如是。所作事已。願尊證知。隨意而去。",
    "T18n0893a_002:0615a11": "明王妃真言用。請女仙等明王真言。請諸真",
    "T18n0893a_002:0615a12": "言主。或有真言主。不受明王真言所請。要以",
    "T18n0893a_002:0615a13": "明王及明王妃真言。然可依請。如別部說。置",
    "T18n0893a_002:0615a14": "閼伽時。應誦真言。大者一遍。中者三遍。下者",
    "T18n0893a_002:0615a15": "七遍。極小者聽誦二十一遍。如上所說閼伽",
    "T18n0893a_002:0615a16": "法則。走兩膝著地。應須手著淨茅草環。如前",
    "T18n0893a_002:0615a17": "已說。手持閼伽。燒香熏之。作如是請。仰唯",
    "T18n0893a_002:0615a18": "尊者。以本願故。降赴道場。願垂哀愍。受此閼",
    "T18n0893a_002:0615a19": "伽及微獻供。有真言主。名曰獨勝奇加忿怒。",
    "T18n0893a_002:0615a20": "不受諸餘真言召請。用彼所說真言。然降所",
    "T18n0893a_002:0615a21": "請。彼請眷屬亦不受於餘真言請。亦應用彼",
    "T18n0893a_002:0615a22": "眷屬真言而請召之。但緣請召用心真言。或",
    "T18n0893a_002:0615a23": "說根本。或明王妃所說真言而用請召。部心",
    "T18n0893a_002:0615a24": "真言遍通三部。用彼請召。當應降赴。加翳",
    "T18n0893a_002:0615a25": "醯字。此更祕密。速滿其願。當此之時。誠心作",
    "T18n0893a_002:0615a26": "禮。再三啟白。大慈悲者。請依本願。來降道",
    "T18n0893a_002:0615a27": "場。若不誠心。徒多念誦。乃至真言亦皆慇重。",
    "T18n0893a_002:0615a28": "以用兩手捧閼伽器。頂戴供養。為上悉地。置",
    "T18n0893a_002:0615a29": "於心間。為中悉地。置於臍間。為下悉地。先觀",
    "T18n0893a_002:0615b01": "本尊彼所畫像。其像若立。持誦之人亦應立",
    "T18n0893a_002:0615b02": "請。幀像若坐。亦應坐請。又觀彼像。曲躬立",
    "T18n0893a_002:0615b03": "勢。亦應効之而奉請之。當請之時。先觀本尊",
    "T18n0893a_002:0615b04": "所止之方。而向彼請。然便廻身。置閼伽器於",
    "T18n0893a_002:0615b05": "尊像前。復有祕密。復觀所作扇底迦等諸餘",
    "T18n0893a_002:0615b06": "方所而請召之。或於餘時。得諸花菓。稱本尊",
    "T18n0893a_002:0615b07": "意。應須奉請。然可獻之。當請之時。合手爪",
    "T18n0893a_002:0615b08": "指。隨於本方。但至誠心奉請。或以兩手而捧",
    "T18n0893a_002:0615b09": "請。或閼伽器而請召之。然後應獻所得之物。",
    "T18n0893a_002:0615b10": "若欲成就上中下事及扇底迦等。皆須加以",
    "T18n0893a_002:0615b11": "真言及慕捺囉而作請召。作成就諸餘事等。",
    "T18n0893a_002:0615b12": "或有障起。或有魔興。或病者加苦。當爾之時。",
    "T18n0893a_002:0615b13": "事緣既速。不可當時辦閼伽器。便用心啟請",
    "T18n0893a_002:0615b14": "本尊。作除遣法。如上所說。隨其大小。擬欲成",
    "T18n0893a_002:0615b15": "就。閼伽請之。急難等事。誠心請之。若復有",
    "T18n0893a_002:0615b16": "人欲得歸仰諸部尊者。應當作召請法則。持",
    "T18n0893a_002:0615b17": "誦之人速得成就。",
    "T18n0893a_002:0615b18": "蘇悉地羯囉經供養次第法品第十八(亦名念誦法)",
    "T18n0893a_002:0615b19": "復次奉請尊已。次依部類或諸事業。觀其大",
    "T18n0893a_002:0615b20": "小。依於法則而供養之。既說奉請已。作如",
    "T18n0893a_002:0615b21": "是言。善來尊者。愍我等故。降臨道場。復垂哀",
    "T18n0893a_002:0615b22": "愍當就此座。坐受微獻供。復起誠心。頻興作",
    "T18n0893a_002:0615b23": "禮。而白尊言。大悲垂愍。以本願故。而具降",
    "T18n0893a_002:0615b24": "臨。非我所能請本尊者。如是三時皆應依此。",
    "T18n0893a_002:0615b25": "如前已說。應須辦供。先獻塗香。次施花等。後",
    "T18n0893a_002:0615b26": "獻燒香。次供飲食。次乃然燈。如其次第。用忿",
    "T18n0893a_002:0615b27": "怒王真言。此等物清淨善悅人心。各用本色",
    "T18n0893a_002:0615b28": "真言而真言之。獻塗香已。各列其名。如依",
    "T18n0893a_002:0615b29": "前說。即奉閼伽。如是花香及飲食等。皆亦准",
    "T18n0893a_002:0615c01": "此。塗香燒香花及飲食無可獻者。但誦本色",
    "T18n0893a_002:0615c02": "真言。及作手印。以此獻之。表云。無可求得。",
    "T18n0893a_002:0615c03": "但納真心。後作閼伽。以真心故。速滿其願離",
    "T18n0893a_002:0615c04": "此之外。有四供養。遍通諸部。一切處用。一謂",
    "T18n0893a_002:0615c05": "合掌。二以閼伽。三用真言及慕捺囉。四但運",
    "T18n0893a_002:0615c06": "心。此善品中隨方應作。或復長時供養中。最",
    "T18n0893a_002:0615c07": "無過運心。如世尊說。諸法行中。心為其首。若",
    "T18n0893a_002:0615c08": "能標心。而供養者。滿一切願。若欲成就諸餘",
    "T18n0893a_002:0615c09": "事者。應當發遣諸為障者。若不遣除。後恐傷",
    "T18n0893a_002:0615c10": "及。所以先須作遣除法。誦忿怒真言。或用當",
    "T18n0893a_002:0615c11": "部成辦諸事真言。誦此遣除。先次應誦本部",
    "T18n0893a_002:0615c12": "尊真言。而加持水。遍請護摩及作手印等。",
    "T18n0893a_002:0615c13": "佛部真言曰。",
    "T18n0893a_002:0615c14": "唵怛他(去)[(薩-文+(立-一))/木]妒挪婆(二合)嚩(引)也莎(去)訶蓮花部",
    "T18n0893a_002:0615c15": "尊真言曰。",
    "T18n0893a_002:0615c16": "唵　鉢挪謨(二合)挪婆(二合)嚩(引)也莎訶(去)金剛",
    "T18n0893a_002:0615c17": "部尊真言曰。",
    "T18n0893a_002:0615c18": "唵　嚩日嚕挪婆(二合)嚩也莎訶",
    "T18n0893a_002:0615c19": "或用部心真言。",
    "T18n0893a_002:0615c20": "佛部心真言曰。",
    "T18n0893a_002:0615c21": "爾囊(上)邇迦(輕呼)",
    "T18n0893a_002:0615c22": "蓮花部心真言曰。",
    "T18n0893a_002:0615c23": "阿[口*路]力迦(輕)",
    "T18n0893a_002:0615c24": "金剛部心真言曰。",
    "T18n0893a_002:0615c25": "嚩日囉(二合)特嘞(二合)迦(輕)",
    "T18n0893a_002:0615c26": "或用此真言。或用部尊。遍灑花等。復用吉利",
    "T18n0893a_002:0615c27": "枳羅忿怒真言及印。口誦真言。左手作印。遍",
    "T18n0893a_002:0615c28": "印塗香燒香飲食花等。方始得淨除穢。為自",
    "T18n0893a_002:0615c29": "身淨故。以其右手盛掬香水。眼觀香水而誦",
    "T18n0893a_002:0616a01": "心真言灌自身頂。自身清淨除穢。復用一切",
    "T18n0893a_002:0616a02": "事真言并忿怒真言。此為淨座故。真言香水",
    "T18n0893a_002:0616a03": "而用灑之。又誦七遍。普灑地方。能除諸穢。而",
    "T18n0893a_002:0616a04": "得清淨吉利枳羅真言曰。",
    "T18n0893a_002:0616a05": "唵　枳里枳里嚩日囉(二合)嚩曰里(二合)部囉滿",
    "T18n0893a_002:0616a06": "(二合)馱嚩[合*牛]泮吒(二合)",
    "T18n0893a_002:0616a07": "此上真言護地方訖。結虛空界。應用次下蘇",
    "T18n0893a_002:0616a08": "悉地真言。燒香手執。口誦真言。熏馥空中。穢",
    "T18n0893a_002:0616a09": "惡能除便得清淨。蘇悉地真言曰。",
    "T18n0893a_002:0616a10": "唵　蘇悉地羯哩若嚩(二合)里多(去)難慕(輕)囉多",
    "T18n0893a_002:0616a11": "(上二合)曳若嚩攞若嚩攞滿馱滿馱賀囊(上)賀曩",
    "T18n0893a_002:0616a12": "(上)[合*牛]泮吒",
    "T18n0893a_002:0616a13": "此上金剛部蘇悉地真言。遍通諸事。結空界",
    "T18n0893a_002:0616a14": "用。次說佛部結空虛真言曰。",
    "T18n0893a_002:0616a15": "若嚩(二合)羅[合*牛]",
    "T18n0893a_002:0616a16": "此上佛部結空界真言。唯通當部。次說蓮花",
    "T18n0893a_002:0616a17": "部結空界真言曰。",
    "T18n0893a_002:0616a18": "唵　鉢特弭(二合)寧(上)薄伽(輕)嚩底(丁以反)謨賀也",
    "T18n0893a_002:0616a19": "謨賀也若[(薩-文+(立-一))/木]怛謨賀寧(上)莎(去)訶(去)",
    "T18n0893a_002:0616a20": "此上蓮花部結空界真言。唯通當部。次應當",
    "T18n0893a_002:0616a21": "用部心真言呪。香水散灑諸方。復以明王根",
    "T18n0893a_002:0616a22": "本真言。或心真言。或真言主使者心真言。隨",
    "T18n0893a_002:0616a23": "取其一。用結方界。以此諸心真言而作結界。",
    "T18n0893a_002:0616a24": "所結之處。如置垣牆。當部仙天。常當護衛。無",
    "T18n0893a_002:0616a25": "能作障。諸部諸事有為障者。應依甘露軍茶",
    "T18n0893a_002:0616a26": "利法。而遣除之。有五種護衛法。常於道場室",
    "T18n0893a_002:0616a27": "內。恒須作之。謂金剛牆。金剛梁。金剛橛。忿",
    "T18n0893a_002:0616a28": "怒吉利枳羅。忿怒甘露軍茶利。",
    "T18n0893a_002:0616a29": "金剛牆真言曰。",
    "T18n0893a_002:0616b01": "唵　薩囉薩囉嚩日囉(二合)鉢囉(引二合)迦(引)[口*藍][合*牛]",
    "T18n0893a_002:0616b02": "泮吒",
    "T18n0893a_002:0616b03": "金剛梁真言曰。",
    "T18n0893a_002:0616b04": "唵　微娑普(二合)囉囉乞沙(二合)嚩日囉(二合)半",
    "T18n0893a_002:0616b05": "若囉[合*牛]泮吒(二合)",
    "T18n0893a_002:0616b06": "金剛橛真言曰。",
    "T18n0893a_002:0616b07": "唵　枳里枳里嚩日囉(二合)嚩曰利(二合)部囉滿",
    "T18n0893a_002:0616b08": "馱滿馱[合*牛]泮吒",
    "T18n0893a_002:0616b09": "忿怒吉利枳羅真言曰。",
    "T18n0893a_002:0616b10": "唵　枳里枳里句[口*路](二合)駄[合*牛]泮吒",
    "T18n0893a_002:0616b11": "忿怒甘露軍茶利真言曰。",
    "T18n0893a_002:0616b12": "囊謨囉怛囊(上)怛囉(二合)夜也囊(上)莽室戰拏嚩",
    "T18n0893a_002:0616b13": "日囉(二合)簸儜曳囊謨(上)嚩日囉(二合)句[口*路](二合)",
    "T18n0893a_002:0616b14": "馱(引)也能(去)瑟吒嘮(三合)得羯吒婆(去)也珮囉嚩",
    "T18n0893a_002:0616b15": "(引)也阿徙母薩羅鉢囉戍簸捨賀娑多(去二合)唵",
    "T18n0893a_002:0616b16": "闇沒[口*栗](二合)多軍(去)拏里佉佉却(引)醯却醯底",
    "T18n0893a_002:0616b17": "(丁以反)瑟咤底(丁以反)瑟吒滿馱滿馱賀囊(上)賀囊(上)",
    "T18n0893a_002:0616b18": "[(薩-文+(立-一))/木]囉若(二合)微娑鋪(二合)吒也微娑鋪(二合)吒也",
    "T18n0893a_002:0616b19": "薩囉嚩(二合)尾近囊(上二合)尾囊亦劍莽阿(去)言",
    "T18n0893a_002:0616b20": "(上)儜(上)鉢底餌尾旦(引)多迦囉(引)也[合*牛]泮吒(二合)",
    "T18n0893a_002:0616b21": "莎訶(去)",
    "T18n0893a_002:0616b22": "或若於本法之中。有如是等金剛牆真言。重",
    "T18n0893a_002:0616b23": "應結之。諸事既了。次應持誦。持誦之時。先誦",
    "T18n0893a_002:0616b24": "當部母真言。",
    "T18n0893a_002:0616b25": "佛部母真言曰。",
    "T18n0893a_002:0616b26": "囊(上)謨(上)薄伽嚩帝烏瑟尼(去二合)沙(去)也唵嚕",
    "T18n0893a_002:0616b27": "嚕娑普(二合)嚕若嚩(二合)羅底瑟咤(二合)悉馱路",
    "T18n0893a_002:0616b28": "者寧(去)薩囉嚩(引二合)囉他(二合)娑(去)達寧(上)莎訶",
    "T18n0893a_002:0616b29": "(去)蓮花部母真言曰。",
    "T18n0893a_002:0616c01": "囊(上)謨囉怛囊(上)怛囉(二合)夜也囊(上)莽阿(去)哩",
    "T18n0893a_002:0616c02": "也(二合)嚩路枳帝濕嚩(二合)囉(引)也菩地薩怛嚩",
    "T18n0893a_002:0616c03": "(引二合)也莽訶(去)薩怛嚩(二合)也莽訶(去)迦(引)嚕尼",
    "T18n0893a_002:0616c04": "(上)迦(引)那囉舍(二合)囊(上)娑莾[口*栗](三合)囉舍(二合)囊",
    "T18n0893a_002:0616c05": "便室囉(二合)嚩娑莽(二合)囉嬭囊(上)者瀉莽含薩",
    "T18n0893a_002:0616c06": "囉嚩(二合)薩怛嚩難(去)薩囉嚩微也(二合)地指枳",
    "T18n0893a_002:0616c07": "瑳(上)迦怛儞也(二合)他唵迦[齒*來]微迦[齒*來]迦吒微",
    "T18n0893a_002:0616c08": "迦吒迦揁(吒痛反)迦[齒*來]婆伽(輕)嚩底(丁以反)微若曳莎",
    "T18n0893a_002:0616c09": "(去)訶(去)",
    "T18n0893a_002:0616c10": "金剛部母真言曰。",
    "T18n0893a_002:0616c11": "囊(上)謨(上)囉怛囊(上二合)怛囉(二合)夜也囊(上)莽室",
    "T18n0893a_002:0616c12": "戰拏嚩日囉(二合)簸儜(上)曳莽訶(上)藥乞沙(二合)",
    "T18n0893a_002:0616c13": "細囊鉢多(上)曳唵俱(上)蘭達哩滿馱滿馱[合*牛]泮",
    "T18n0893a_002:0616c14": "吒(二合)",
    "T18n0893a_002:0616c15": "先誦此母真言故能衛本尊。復令罪滅。能除",
    "T18n0893a_002:0616c16": "諸障。與悉地門相應。但誦忙麼雞真言。亦通",
    "T18n0893a_002:0616c17": "於二部。初後持誦。諸天增衛。若於本法。而已",
    "T18n0893a_002:0616c18": "說者。持誦之時。先念此者。應隨本法而念誦",
    "T18n0893a_002:0616c19": "之。或於本法有獨勝真言。亦應先誦。無煩",
    "T18n0893a_002:0616c20": "別者。如上所說供養次第乃至除穢護淨結",
    "T18n0893a_002:0616c21": "界等事。初持誦時。及作法時。扇底迦等所作",
    "T18n0893a_002:0616c22": "事時。皆應作之。若以部尊主真言。或以部心",
    "T18n0893a_002:0616c23": "真言。或以一切真言王真言。或以蘇悉地法",
    "T18n0893a_002:0616c24": "王真言。或以一切事真言。此五種真言三部",
    "T18n0893a_002:0616c25": "遍有。隨作諸事。各於本部。應取其一而用作",
    "T18n0893a_002:0616c26": "之。所謂護己及請召灑水。作淨結諸方界。以",
    "T18n0893a_002:0616c27": "法相治。真言不真。為增力故。為治罰真言故。",
    "T18n0893a_002:0616c28": "為發覺故。及餘諸事所不述者。亦以當部五",
    "T18n0893a_002:0616c29": "真言中。隨取其一而以用之當速悉地。部心",
    "T18n0893a_002:0617a01": "真言。能護本尊。及護己身。護身之時。應誦三",
    "T18n0893a_002:0617a02": "遍。或經七遍。結其頂髮而作一結。若出家",
    "T18n0893a_002:0617a03": "人。結袈裟角。或結護身線。或直呪頭七遍點",
    "T18n0893a_002:0617a04": "五處。亦成護身。所謂頂兩肩膊咽下心上。或",
    "T18n0893a_002:0617a05": "用牛黃。或白芥子。或閼伽水。隨取其一而用",
    "T18n0893a_002:0617a06": "護身。若作阿毘遮嚕迦法。應用部尊主真言",
    "T18n0893a_002:0617a07": "而護自身。若作扇底迦法。應用忿怒金剛真",
    "T18n0893a_002:0617a08": "言護之。若作補瑟徵迦法。應用部尊主真言",
    "T18n0893a_002:0617a09": "及忿怒金剛二真言兼而護之。若真言主現",
    "T18n0893a_002:0617a10": "時。持誦人怖者。應用部尊主真言用護自身。",
    "T18n0893a_002:0617a11": "但作諸事之時。常以二真言而護自身。謂部",
    "T18n0893a_002:0617a12": "尊主及忿怒真言。念誦了時。應當發遣。發遣",
    "T18n0893a_002:0617a13": "之時。護彼真言主。或部尊主真言。或用部母。",
    "T18n0893a_002:0617a14": "或以部心。亦護自身。而作隨意。",
    "T18n0893a_002:0617a15": "若於穢處不淨等處。緣事須往。先誦烏樞澁",
    "T18n0893a_002:0617a16": "摩真言作印。印其五處。任意而往。仍須常誦",
    "T18n0893a_002:0617a17": "其真言。不得廢忘。澡浴之時。先誦伏障真言",
    "T18n0893a_002:0617a18": "護身。乃至浴了已來。不應廢忘。伏障真言者。",
    "T18n0893a_002:0617a19": "軍茶利也。喫食之時。用部尊主真言。護身念",
    "T18n0893a_002:0617a20": "持。欲臥之時。用部母真言護身。若作諸法。遂",
    "T18n0893a_002:0617a21": "乃忘作護持法則。今使魔興。欲除魔故。速應",
    "T18n0893a_002:0617a22": "誦持當部明王真言。將護自身。一切魔障不",
    "T18n0893a_002:0617a23": "得其便。如上所說護身結界及餘法等已。然",
    "T18n0893a_002:0617a24": "後攝心安詳念誦。念誦之人所須之座。以青",
    "T18n0893a_002:0617a25": "茅草而作其座。座高四指闊一搩手。長十六",
    "T18n0893a_002:0617a26": "指。如此之座。初念誦時。及持誦時。皆應受",
    "T18n0893a_002:0617a27": "用。或用迦(去聲)勢草。或餘青草等。或隨部法",
    "T18n0893a_002:0617a28": "而取乳樹。以用其木。最為要妙。用作床座。量",
    "T18n0893a_002:0617a29": "如前說。而淨剗治。或用諸葉。或以枝莖。如上",
    "T18n0893a_002:0617b01": "而制。隨觀事法。取枝葉用為座。於彼座上結",
    "T18n0893a_002:0617b02": "跏趺坐。作扇底迦及上成就。半跏趺坐。作補",
    "T18n0893a_002:0617b03": "瑟徵迦及中成就。垂兩足坐。作阿毘遮嚕迦",
    "T18n0893a_002:0617b04": "及下成就。供養既了。應起誠心讚歎於佛。次",
    "T18n0893a_002:0617b05": "歎法僧。次觀自在。次歎明王大威金剛。亦如",
    "T18n0893a_002:0617b06": "是讚。",
    "T18n0893a_002:0617b07": "　大悲救眾生　　善導一切智",
    "T18n0893a_002:0617b08": "　福持功德海　　我今頂禮佛",
    "T18n0893a_002:0617b09": "　能淨貪瞋毒　　善除諸惡趣",
    "T18n0893a_002:0617b10": "　一向真如理　　我今禮彼法",
    "T18n0893a_002:0617b11": "　得彼解脫門　　善住諸學處",
    "T18n0893a_002:0617b12": "　勝上福田德　　我今禮彼僧",
    "T18n0893a_002:0617b13": "　諸佛同讚歎　　能生種種福",
    "T18n0893a_002:0617b14": "　號為觀自在　　我今稽首禮",
    "T18n0893a_002:0617b15": "　大力忿怒身　　善哉持明主",
    "T18n0893a_002:0617b16": "　降伏難降者　　我今稽首禮",
    "T18n0893a_002:0617b17": "如是虔誠讚歎佛菩薩。已復合指掌起慇重",
    "T18n0893a_002:0617b18": "心。讚諸佛德及餘菩薩。其讚歎文。應用諸佛",
    "T18n0893a_002:0617b19": "菩薩眾等所說歎文。不應自作。讚歎既已。起",
    "T18n0893a_002:0617b20": "至誠心。懺悔諸罪。我今歸命十方世界諸佛",
    "T18n0893a_002:0617b21": "世尊羅漢聖僧及諸菩薩。證知我等。自從過",
    "T18n0893a_002:0617b22": "去及以今生。煩惱覆心。久流生死。及以餘生。",
    "T18n0893a_002:0617b23": "貪瞋癡覆。造諸惡業。或於佛法。及以聖僧。或",
    "T18n0893a_002:0617b24": "於羅漢。菩薩聖眾。或於父母。及尊者處。及餘",
    "T18n0893a_002:0617b25": "眾生有德無德。於如上處。造諸惡業。自作教",
    "T18n0893a_002:0617b26": "他見作隨喜。身口意業廣聚諸罪。對諸佛菩",
    "T18n0893a_002:0617b27": "薩前。合掌誠心頂禮。如是頻懺。以不善業所",
    "T18n0893a_002:0617b28": "造眾罪。如法佛知。並皆懺悔。起至誠心。盡形",
    "T18n0893a_002:0617b29": "歸命佛法僧寶涅槃正路。為除眾生生死苦",
    "T18n0893a_002:0617c01": "故。歸命三寶。起珍重心。如是歸依。頭面作",
    "T18n0893a_002:0617c02": "禮。次復起誠心。求勝上子解脫甘露果。應懷",
    "T18n0893a_002:0617c03": "踊躍發菩提心。求悉地果。世界眾生無量法",
    "T18n0893a_002:0617c04": "苦。我當除滅。復度令離一切惡趣。於諸煩",
    "T18n0893a_002:0617c05": "惱令得解脫。所有眾苦種種煎迫。而起大悲。",
    "T18n0893a_002:0617c06": "發菩提心。苦惱眾生中。為作歸依。無主眾生。",
    "T18n0893a_002:0617c07": "我當為主。失路眾生。為作導師。恐怖眾生。為",
    "T18n0893a_002:0617c08": "作無畏。苦惱眾生。令得安樂。眾生諸煩惱逼。",
    "T18n0893a_002:0617c09": "我為除滅之。我今所作諸餘善業。及發勝心",
    "T18n0893a_002:0617c10": "所生功德。迴施一切眾生。歸於正路。所造六",
    "T18n0893a_002:0617c11": "波羅蜜門。及餘所造諸福。迴與眾生。同歸勝",
    "T18n0893a_002:0617c12": "果。自從過去現在未來。略而言之。所作勝福。",
    "T18n0893a_002:0617c13": "盡皆迴施一切眾生。速成佛道。乃至菩提。不",
    "T18n0893a_002:0617c14": "生懈怠。而起發菩提心。悲念諸眾生。起大慈",
    "T18n0893a_002:0617c15": "心。彼有眾苦。何時除滅。為淨心故。常持六",
    "T18n0893a_002:0617c16": "念。念六念持專注一境而不散亂。不應我執。",
    "T18n0893a_002:0617c17": "又如過去諸佛發願。應如是發願所生諸淨",
    "T18n0893a_002:0617c18": "業。迴施眾生。成就諸德。復願我所生功德。願",
    "T18n0893a_002:0617c19": "一切眾生。獲無盡財。復能捨施。增益智慧。成",
    "T18n0893a_002:0617c20": "大忍辱。常修善品。常宿命智。常懷大悲。諸眾",
    "T18n0893a_002:0617c21": "生類所生之處。具如上事。次應合掌頂禮部",
    "T18n0893a_002:0617c22": "尊主。憶念明王。次依法則作諸事業。先以右",
    "T18n0893a_002:0617c23": "手而取數珠。置左手中。合掌捧之。思念明王。",
    "T18n0893a_002:0617c24": "為用數珠故而誦真言。",
    "T18n0893a_002:0617c25": "金剛部真言曰。",
    "T18n0893a_002:0617c26": "囊(上)謨(上)囉怛囊(上二合)怛囉(二合)夜也囊(上)莽室",
    "T18n0893a_002:0617c27": "戰(二合)拏嚩日囉(二合)簸儜(上)曳莽訶(去)藥乞沙",
    "T18n0893a_002:0617c28": "(二合)細囊鉢多(上)曳唵枳里枳里嘮捺哩(二合)尼",
    "T18n0893a_002:0617c29": "(上)莎(去)訶(去)",
    "T18n0893a_002:0618a01": "佛部真言曰。",
    "T18n0893a_002:0618a02": "囊(上)謨(上)囉怛囊(上二合)怛囉(二合)夜也唵閼那(輕)",
    "T18n0893a_002:0618a03": "部(二合)帝微若(而也反)曳悉馱(引)囉替(二合)莎訶",
    "T18n0893a_002:0618a04": "蓮花部真言曰。",
    "T18n0893a_002:0618a05": "唵　庵沒[口*栗](二合)擔伽(輕)咩室哩(二合)曳室唎(二",
    "T18n0893a_002:0618a06": "合)忙里寧(上)莎(去)訶(去)",
    "T18n0893a_002:0618a07": "二手頭指無名指捻。右手搯念。通一切用。若",
    "T18n0893a_002:0618a08": "阿毘遮嚕迦。竪其母指。捻數珠印。菩提子珠。",
    "T18n0893a_002:0618a09": "佛部念誦。蓮花子珠。觀音部用。嚕梛囉叉子。",
    "T18n0893a_002:0618a10": "金剛部珠。三部遍用。各如前說。此等數珠。最",
    "T18n0893a_002:0618a11": "為勝上。一切念誦。應當執持。或用木槵。或多",
    "T18n0893a_002:0618a12": "羅樹子。或用土作。或螺琁作珠。或以水精。或",
    "T18n0893a_002:0618a13": "用真珠。或牙作珠。或用赤珠。或諸摩尼等。或",
    "T18n0893a_002:0618a14": "用薏苡珠及餘草子。各隨於部。觀其色類。應",
    "T18n0893a_002:0618a15": "取念持。若作阿毘遮嚕迦法。應用諸骨而作",
    "T18n0893a_002:0618a16": "數珠。速得成就。為護淨增益法驗故。更應",
    "T18n0893a_002:0618a17": "誦。",
    "T18n0893a_002:0618a18": "佛部真言曰。",
    "T18n0893a_002:0618a19": "唵　囊(上)謨(上)薄伽(輕)嚩底(丁以反)悉悌娑(去)大也",
    "T18n0893a_002:0618a20": "悉馱(引)囉替(二合)莎(去)訶",
    "T18n0893a_002:0618a21": "蓮花部增驗真言曰。",
    "T18n0893a_002:0618a22": "唵　嚩蘇(上)莽底(丁以反)室哩(二合)曳莎(去)訶",
    "T18n0893a_002:0618a23": "金剛部增驗真言曰。",
    "T18n0893a_002:0618a24": "唵　嚩曰囒(二合)爾擔若曳莎(去)訶",
    "T18n0893a_002:0618a25": "用前珠印而念誦之。念誦之時。珠置當心。不",
    "T18n0893a_002:0618a26": "得高下。捧數珠時。以小低頭結志誠心而禮",
    "T18n0893a_002:0618a27": "三寶。次禮八大菩薩。次禮明王眷屬。次應起",
    "T18n0893a_002:0618a28": "首持誦真言。想真言主如對目前。如是傾誠。",
    "T18n0893a_002:0618a29": "不應散亂心緣別境。但諸真言初有唵字。及",
    "T18n0893a_002:0618b01": "囊(上)麼塞迦(去)[口*藍]等字者。應靜心中念誦。扇底",
    "T18n0893a_002:0618b02": "迦時。補瑟徵迦時。皆應緩誦。或心念誦。或有",
    "T18n0893a_002:0618b03": "真言。後有[合*牛]字及有泮吒字者。當知皆應厲",
    "T18n0893a_002:0618b04": "聲念誦。作阿毘遮嚕迦時。及餘忿時。用看真",
    "T18n0893a_002:0618b05": "言字數有多少。字有十五。應誦十五落叉。遍",
    "T18n0893a_002:0618b06": "有三十三字。應誦三落叉。過此數者。誦十",
    "T18n0893a_002:0618b07": "千遍如上。初誦之時。滿如上數。觀其部類。或",
    "T18n0893a_002:0618b08": "上中下。或三種事。或觀聖者說為天說。謂地",
    "T18n0893a_002:0618b09": "居天說。細觀部類。當誦持之。乃至成就。如是",
    "T18n0893a_002:0618b10": "初誦。若不先誦而遍念持。所求下法尚不得",
    "T18n0893a_002:0618b11": "久。況求上中悉地成就。以是義故。作勝上心",
    "T18n0893a_002:0618b12": "而先念誦。但諸真言初誦持時。如已先說。誦",
    "T18n0893a_002:0618b13": "持遍數分為十分。然後念誦既滿。祈請真言",
    "T18n0893a_002:0618b14": "主悉地因緣。初無相貌。如是從頭第二第三",
    "T18n0893a_002:0618b15": "祈請。若有相貌。即當依法念誦真言。若無境",
    "T18n0893a_002:0618b16": "界。棄不應誦。請祈法則與請召法同。祈請之",
    "T18n0893a_002:0618b17": "時。於其夢中見真言主背面而去。或不與語。",
    "T18n0893a_002:0618b18": "當應更須起首念誦。如是再三。若於夢中見",
    "T18n0893a_002:0618b19": "真言主與語。當知此人不久成就。若無境界。",
    "T18n0893a_002:0618b20": "不應誦持。若強念持。與人為禍。初持誦時。於",
    "T18n0893a_002:0618b21": "淨密處起首誦持。從初日誦持。乃至疲極。遍",
    "T18n0893a_002:0618b22": "數多少。一須依定。不應加減。",
    "T18n0893a_002:0618b23": "先說三時念誦者。晝日初分後分。於此二時。",
    "T18n0893a_002:0618b24": "應當持誦。中分之時。加以澡浴。及造諸善業。",
    "T18n0893a_002:0618b25": "於夜有三時。亦同於上。中分之間。消息等事。",
    "T18n0893a_002:0618b26": "於此夜中持誦。供作阿毘遮嚕迦法。安怛馱",
    "T18n0893a_002:0618b27": "囊法。及起身法。於此夜分。說為勝上。若晝念",
    "T18n0893a_002:0618b28": "誦。夜作護摩。若夜中持誦。晝作護摩。多具諸",
    "T18n0893a_002:0618b29": "藥。念誦之前而作護摩。持誦了後復護摩。若",
    "T18n0893a_002:0618c01": "能如是。最為其上。如前先出所說團食。應作",
    "T18n0893a_002:0618c02": "護摩。無問前後。但依此法念誦護摩。或於法",
    "T18n0893a_002:0618c03": "中。但作護摩而得成者。當知亦須念誦真言。",
    "T18n0893a_002:0618c04": "若如是者。諸明歡喜。法驗易成。持誦之人不",
    "T18n0893a_002:0618c05": "生瞋怒。不求欲樂。不應自下劣。不勞勤苦。不",
    "T18n0893a_002:0618c06": "生恐怖。不過懃求。不生輕慢。念誦之時。不作",
    "T18n0893a_002:0618c07": "異語。身雖疲極。不縱於之。制諸惡氣。世間談",
    "T18n0893a_002:0618c08": "語皆不思念。不捨本尊。縱見奇相。不應怪之。",
    "T18n0893a_002:0618c09": "念誦之時。亦不分別種種之相。持誦了時。應",
    "T18n0893a_002:0618c10": "誦部主真言。或誦部母真言。誦此真言故。當",
    "T18n0893a_002:0618c11": "得衛護。無能為障。依於本法。念誦了已。或過",
    "T18n0893a_002:0618c12": "本數。亦無所畏。應起誠心。作祈請云。我依本",
    "T18n0893a_002:0618c13": "法念誦數滿。唯願尊者領而為證。於其夢中",
    "T18n0893a_002:0618c14": "為授教誨。正念誦時。忽然謦咳。及來欠上下",
    "T18n0893a_002:0618c15": "氣。忘真言字等。即起就水。作灑淨法。縱搯數",
    "T18n0893a_002:0618c16": "珠。欠一欲匝。有斯病至。灑淨訖已。還從首",
    "T18n0893a_002:0618c17": "念。如上所說障道者。為一一皆須從始而念",
    "T18n0893a_002:0618c18": "念搯數珠。將畢之時。申禮一拜。終而復始。又",
    "T18n0893a_002:0618c19": "申一禮。於其幀前。或於像所。或於塔前。或於",
    "T18n0893a_002:0618c20": "座所。隨念誦處。數珠一匝。一觀尊顏而作一",
    "T18n0893a_002:0618c21": "禮已。如前說念誦了已。安心靜處。或想真言",
    "T18n0893a_002:0618c22": "及其尊主。三時念誦。但初中後誠心作意。遍",
    "T18n0893a_002:0618c23": "數多少皆須一類。不增不減。三時澡浴。塗地",
    "T18n0893a_002:0618c24": "獻花。及除萎花種種供養等事。皆三時作。應",
    "T18n0893a_002:0618c25": "具三衣。又內衣三時浣澤。其身燥聽。以香薰",
    "T18n0893a_002:0618c26": "灑淨。一一時中。隨聽作一。別置睡衣及以浴",
    "T18n0893a_002:0618c27": "衣。於此二時替換內衣。日別一洗。其衣難澡。",
    "T18n0893a_002:0618c28": "聽以熏曬。獻尊鉢器三時洗滌。既除萎花。更",
    "T18n0893a_002:0618c29": "置新者。三時常讀大乘般若等經。及作制多。",
    "T18n0893a_002:0619a01": "塗漫茶羅。先誦承事真言既了。請祈未得。於",
    "T18n0893a_002:0619a02": "中不得廢闕。一時二時乃至一饟。應當念誦。",
    "T18n0893a_002:0619a03": "不得間斷。若魔障所著。病業嬰身。心不精誠。",
    "T18n0893a_002:0619a04": "恒常放逸。身心疲勞。違於時節。不依法則。或",
    "T18n0893a_002:0619a05": "時不浴。作如是念誦及以護摩。不應作數攝",
    "T18n0893a_002:0619a06": "心用行。依法念持。具此之者。應記數之。作護",
    "T18n0893a_002:0619a07": "摩時。念誦之時。請召於此三事之中。所有真",
    "T18n0893a_002:0619a08": "言遍數。皆不成就。一一皆須依法滿數。縱",
    "T18n0893a_002:0619a09": "欲數滿。欠一未了。而有障起。更從頭數。若有",
    "T18n0893a_002:0619a10": "依法作曼茶羅。或於日月蝕時。於此二時。就",
    "T18n0893a_002:0619a11": "彼念誦。其福增高。不久成就。無有疑也。或於",
    "T18n0893a_002:0619a12": "八大靈塔。及有過去諸佛行菩薩行處。最為",
    "T18n0893a_002:0619a13": "勝上。或於正月十五日時。亦為勝時。或於師",
    "T18n0893a_002:0619a14": "主處。受得真言。先經承事。便當念持。不久速",
    "T18n0893a_002:0619a15": "成。或於夢中。見真言主而指授者。依彼法則",
    "T18n0893a_002:0619a16": "亦速成就。彼念誦人供養增加處所尊勝。或",
    "T18n0893a_002:0619a17": "當時分。便加精誠。其數未滿。唯此勝故。真",
    "T18n0893a_002:0619a18": "言主悅而賜成就。當知此法悉地雖速不久",
    "T18n0893a_002:0619a19": "當壞。以是義故。先承事了。而所得者說為堅",
    "T18n0893a_002:0619a20": "固。先承事時。應廣供養。於日月蝕時八日十",
    "T18n0893a_002:0619a21": "四日十五日。復加獻供諸神仙眾。如餘部說。",
    "T18n0893a_002:0619a22": "於前等日。加諸善事業齋戒等事。復加獻供",
    "T18n0893a_002:0619a23": "本真言主。復於是日。瓶盛香水。垂插花枝。或",
    "T18n0893a_002:0619a24": "取閼伽器。用甘露軍茶利真言而真言之。自",
    "T18n0893a_002:0619a25": "灌其頂。能除魔障。或於其日。獻諸飲食。塗曼",
    "T18n0893a_002:0619a26": "茶羅。及以護摩。然燈等供。並須加之。或有法",
    "T18n0893a_002:0619a27": "中。但說持誦自然驗見者。幀前像所舍利塔",
    "T18n0893a_002:0619a28": "等。或然搖動。或光焰出。當知不久速得成",
    "T18n0893a_002:0619a29": "就得成就時。有何相貌。所謂身能輕利。病苦",
    "T18n0893a_002:0619b01": "永除。增益勝慧。心無所畏。身威光現。勇健增",
    "T18n0893a_002:0619b02": "益。夜夢常見清淨實事。心恒安泰。於誦念時",
    "T18n0893a_002:0619b03": "及作事業。不生疲倦。身出奇香。或行勇施。欽",
    "T18n0893a_002:0619b04": "敬尊德。於真言主深生敬仰。成就之時。現如",
    "T18n0893a_002:0619b05": "上事。當知即是成就相貌。先事了。依於法則",
    "T18n0893a_002:0619b06": "供養本尊。應加獻供及以護摩。先承事法依",
    "T18n0893a_002:0619b07": "數既了。次應須作悉地念誦復先求願。於其",
    "T18n0893a_002:0619b08": "夢中。而希境界。作先承事法時。所念誦處。應",
    "T18n0893a_002:0619b09": "作悉地念誦。不應移處。有諸難事而欲移者。",
    "T18n0893a_002:0619b10": "至所住處。復須先作承事法則。然後乃作悉",
    "T18n0893a_002:0619b11": "地念誦。若不依前念誦。應作治罰。令取部尊",
    "T18n0893a_002:0619b12": "主真言誦一千遍。或時念誦本持真言。經十",
    "T18n0893a_002:0619b13": "萬遍。若離此者。還如前說。先作承事。正念誦",
    "T18n0893a_002:0619b14": "時。忽然錯誤誦餘真言。既知錯誤。誠心悔過。",
    "T18n0893a_002:0619b15": "由放逸故。致斯錯誤。願尊捨過。便申頂禮。復",
    "T18n0893a_002:0619b16": "須從始而念誦之。忽於穢處心放逸故。誦本",
    "T18n0893a_002:0619b17": "真言。便自覺已。應須治罰。至持誦處。誦部尊",
    "T18n0893a_002:0619b18": "王真言七遍。半月半月一日不食。次服五淨。",
    "T18n0893a_002:0619b19": "誦五淨真言。經八百遍。然後服之。服此五淨。",
    "T18n0893a_002:0619b20": "半月之中所食穢惡之食。當得清淨真言增",
    "T18n0893a_002:0619b21": "力。佛部五淨真言曰。",
    "T18n0893a_002:0619b22": "囊(上)謨(上)薄伽嚩底烏瑟尼沙(去二合)夜微戍悌",
    "T18n0893a_002:0619b23": "微囉誓始吠扇帝羯哩莎(去)訶(去)",
    "T18n0893a_002:0619b24": "蓮華部五淨真言曰。",
    "T18n0893a_002:0619b25": "唵　也輸(去)誓(輕)莎訶",
    "T18n0893a_002:0619b26": "金剛部五淨真言曰。",
    "T18n0893a_002:0619b27": "囊(上)謨(上)囉怛囊(上二合)怛囉(一合)夜也囊(上)莽室",
    "T18n0893a_002:0619b28": "戰拏嚩日囉(二合)簸儜(上)曳莽訶(去)藥乞沙(二合)",
    "T18n0893a_002:0619b29": "細囊鉢多曳唵尸棄尸棄寧(上)囉莽(二合)隸鉢",
    "T18n0893a_002:0619c01": "囉(二合)鞞鉢囉(二合)婆(去)娑嚩(二合)隸帝誓帝若",
    "T18n0893a_002:0619c02": "嚩帝鉢囉(二合)嚩底(丁以反)莎訶(去)",
    "T18n0893a_002:0619c03": "取黃牛乳酪酥糞尿。各別真言之經八百遍。",
    "T18n0893a_002:0619c04": "置於一處。復八百遍。以波羅捨中盛之。或諸",
    "T18n0893a_002:0619c05": "乳樹葉。或閼伽器。復以茅草攪。誦真言經一",
    "T18n0893a_002:0619c06": "百遍。後面向東。蹲踞而坐。頓服三合。如是三",
    "T18n0893a_002:0619c07": "度。如用藥汁合。當服之時。不應致語。念誦之",
    "T18n0893a_002:0619c08": "時。像見聲語。先應揀鍊。即誦部尊主真言及",
    "T18n0893a_002:0619c09": "印。若是魔作自然而退。或出語言與本法異。",
    "T18n0893a_002:0619c10": "當知魔作。或出語言勸作惡事。亦知是魔。若",
    "T18n0893a_002:0619c11": "見惡夢。即須先誦部母真言經一百遍。若不",
    "T18n0893a_002:0619c12": "先誦部母真言。不可念誦。念誦之時。其數減",
    "T18n0893a_002:0619c13": "少。不應休止。若增無過。如上所說念誦次第。",
    "T18n0893a_002:0619c14": "皆須依之。若異此法。欲求悉地。不可得也。",
    "T18n0893a_002:0619c15": "蘇悉地羯囉經光顯法品第十九",
    "T18n0893a_002:0619c16": "復次今說增益威神令使歡喜。所持真言而",
    "T18n0893a_002:0619c17": "速成就。先具香水。澡浴身首。於大節日。加諸",
    "T18n0893a_002:0619c18": "供養。復取蘇摩那花一百枚。取一一花。別誦",
    "T18n0893a_002:0619c19": "真言經二十一遍。或經七遍。或時三遍。先觀",
    "T18n0893a_002:0619c20": "真言字數多少。而念誦之。奉獻本尊。次獻塗",
    "T18n0893a_002:0619c21": "香。及以燒香奇香氣者。復獻飲食。如先陳說。",
    "T18n0893a_002:0619c22": "加以砂糖及酪。復作護摩。但用其木取燒之。",
    "T18n0893a_002:0619c23": "其木不過其量。燒百八枚。次用乳酪和蜜護",
    "T18n0893a_002:0619c24": "摩一百八遍。次用酥酪和粳米飯。一百八遍",
    "T18n0893a_002:0619c25": "而作護摩。經三七日。或一七日。或復三晨。此",
    "T18n0893a_002:0619c26": "三既了。應取乳粥。和以牛酥。一百八遍復作",
    "T18n0893a_002:0619c27": "護摩。此既終了。取閼伽器。誦以真言。經一百",
    "T18n0893a_002:0619c28": "八遍傾致少水而作護摩。作此等法。真言增",
    "T18n0893a_002:0619c29": "盛。若為異真言。截斷其威而得增益。或真言",
    "T18n0893a_002:0620a01": "損壞而得增益。或被羅截。真言不行。或被繫",
    "T18n0893a_002:0620a02": "縛。或異真言。遞相交雜。或真言缺字。或真言",
    "T18n0893a_002:0620a03": "字增。如上等患盡皆除去而得增威。諸護摩",
    "T18n0893a_002:0620a04": "中所說藥草。隨取其一。經一日夜而作護摩。",
    "T18n0893a_002:0620a05": "真言歡喜而得增威。復取諸香。和作香泥。作",
    "T18n0893a_002:0620a06": "本尊形。獻怛攞底花。燒樹膠香。或堅木香。一",
    "T18n0893a_002:0620a07": "日三時。誦以真言一百八遍。真言歡喜而得",
    "T18n0893a_002:0620a08": "增威。作此尊形。置荷葉上。或芭蕉葉。或乳樹",
    "T18n0893a_002:0620a09": "葉。或諸草葉。非直晝日夜亦獻之。法事了時。",
    "T18n0893a_002:0620a10": "如法發遣。送置大河。如上次第。依此法則作",
    "T18n0893a_002:0620a11": "者。本尊歡喜。速賜悉地。",
    "T18n0893a_002:0620a12": "蘇悉地羯囉經灌頂本尊法品第二十",
    "T18n0893a_002:0620a13": "復次先承事了。若欲真言主增加威德故。應",
    "T18n0893a_002:0620a14": "灌頂之。取以金瓶或銀銅等或新瓦瓶。盛滿",
    "T18n0893a_002:0620a15": "香水。置於五寶花果香葉。復置五穀。種種塗",
    "T18n0893a_002:0620a16": "香。或堅香末。以新綵帛。繫其瓶項。插諸哆羅",
    "T18n0893a_002:0620a17": "樹枝。或乳樹枝。用部尊主真言。或用部母真",
    "T18n0893a_002:0620a18": "言。持誦一百八遍。然後灌其真言主頂。應用",
    "T18n0893a_002:0620a19": "金等及以沈檀而作其形。置於座上而灌頂",
    "T18n0893a_002:0620a20": "之。灌頂既了。復當獻供花香等色。或諸瓔珞",
    "T18n0893a_002:0620a21": "種種供具而供養之。為供養故。復作護摩。并",
    "T18n0893a_002:0620a22": "加念誦。如是作者。能令本尊增加威力。速",
    "T18n0893a_002:0620a23": "得悉地。先承事故。作念誦時。應灌本尊。取閼",
    "T18n0893a_002:0620a24": "伽器。標想本尊而灌頂之。或自浴了時。復應",
    "T18n0893a_002:0620a25": "想念本真言主。三度七度而灌頂之。先承事",
    "T18n0893a_002:0620a26": "時。不應廢忘。或復用乳。或復用酥。或時用蜜",
    "T18n0893a_002:0620a27": "滿瓶中。如法復置七寶等物。灌頂本尊。所祈",
    "T18n0893a_002:0620a28": "之願速得成滿。",
    "T18n0893a_002:0620a29": "蘇悉地羯囉經祈驗相品第二十一",
    "T18n0893a_002:0620b01": "復次廣說祈請法則。於黑白月八日十四日",
    "T18n0893a_002:0620b02": "十五日日月蝕日等。經一日不食。或經三日。",
    "T18n0893a_002:0620b03": "或經七日。澡浴清淨。著新淨衣。離此晨日而",
    "T18n0893a_002:0620b04": "祈請者。應用白月。誦扇底迦真言而祈請之。",
    "T18n0893a_002:0620b05": "復於暮間。以諸湯水及用真言。澡浴清淨。除",
    "T18n0893a_002:0620b06": "諸垢穢。灑霑五處。如法供養本真言主。復獻",
    "T18n0893a_002:0620b07": "閼伽。加誦真言一百八遍。復用闍底花未盛",
    "T18n0893a_002:0620b08": "開者。灑栴檀香。次奉獻之。又廣獻食。名烏那",
    "T18n0893a_002:0620b09": "(去)梨食中加陪酪。以忙攞底花作鬘供養。先",
    "T18n0893a_002:0620b10": "取牛酥而作護摩。一百八遍。次娑折囉娑。",
    "T18n0893a_002:0620b11": "一百八遍。復作護摩。令童女合白[疊*毛]縷。或布",
    "T18n0893a_002:0620b12": "線縷取作七結。一結一誦。真言七結都了。復",
    "T18n0893a_002:0620b13": "七誦真言。繫左肘上。隨右脅臥。思念真言主。",
    "T18n0893a_002:0620b14": "得進止已。隨意而住。安置茅座。上敷散花。想",
    "T18n0893a_002:0620b15": "念尊形。於其夢中。見自部主。或真言主。或見",
    "T18n0893a_002:0620b16": "明王。當知此相成就之相。或見三寶。或諸菩",
    "T18n0893a_002:0620b17": "薩。及四眾等。并見供養者悉地之相。或見自",
    "T18n0893a_002:0620b18": "身誦持真言作諸事等。或見自身著淨白衣。",
    "T18n0893a_002:0620b19": "復見他來供養。當知勝上悉地在近。或見登",
    "T18n0893a_002:0620b20": "山峯。或見乘象。或渡大河海。或昇菓樹。或乘",
    "T18n0893a_002:0620b21": "師子。或牛鹿馬諸餘獸等。或乘飛鵝孔雀鳥",
    "T18n0893a_002:0620b22": "等一切飛禽。或見美女佩帶瓔珞手持花瓶。",
    "T18n0893a_002:0620b23": "或香花蓋圍遶行道。或於夢中受得象馬車",
    "T18n0893a_002:0620b24": "乘諸寶物等。見是等相悉地之相。或夢得花",
    "T18n0893a_002:0620b25": "果根酥乳酪稻花等物。所成就藥。悉地之相。",
    "T18n0893a_002:0620b26": "先承事時。夢是成就藥。及得數珠。得是相者。",
    "T18n0893a_002:0620b27": "當知即須便作持誦法。或見熏馥自身。或見",
    "T18n0893a_002:0620b28": "澡浴清淨。或見身分佩帶瓔珞。見是相已便",
    "T18n0893a_002:0620b29": "作持誦。當速悉地。作持誦法。取闍底花一百",
    "T18n0893a_002:0620c01": "枚。用部母真言兼本真言。和誦一百八遍。而",
    "T18n0893a_002:0620c02": "供養之。復取白檀香。真言百遍。如是祈請。當",
    "T18n0893a_002:0620c03": "隨意臥時。真言主自當見相。又取烏施囉藥。",
    "T18n0893a_002:0620c04": "擣和作真言主形。以烏里弭迦蟻土。和作器。",
    "T18n0893a_002:0620c05": "盛滿牛乳。置形於中。或用酥乳蜜。和置器中。",
    "T18n0893a_002:0620c06": "內形於中。誦一百八遍。三時供養。如是供養。",
    "T18n0893a_002:0620c07": "本尊歡喜速得相現。復於白黑二月八日十",
    "T18n0893a_002:0620c08": "四日十五日月蝕日等。不食持齋。度作供養。",
    "T18n0893a_002:0620c09": "以七膠香及五堅香。一一香等一誦真言一",
    "T18n0893a_002:0620c10": "作護摩。數滿一千二百遍已。所祈之願速見",
    "T18n0893a_002:0620c11": "其相。如上廣說祈請範則。若依法作。速得成",
    "T18n0893a_002:0620c12": "就。見其相貌。不有疑也。",
    "T18n0893a_002:0620c13": "蘇悉地羯囉經受真言法品第二十二",
    "T18n0893a_002:0620c14": "復次廣說受真言法。雙膝著地。先於尊者阿",
    "T18n0893a_002:0620c15": "闍梨處。廣作布施。手捧妙花。發慇重心。於闍",
    "T18n0893a_002:0620c16": "梨處。三遍口受。真言多者受誦不得。應用紙",
    "T18n0893a_002:0620c17": "葉牛黃寫之。受取隨意誦之。先入漫茶羅已。",
    "T18n0893a_002:0620c18": "後於餘時受真言者。於良日時。於尊者闍梨",
    "T18n0893a_002:0620c19": "等處。廣作奉施已。如前受之。如是正受。真言",
    "T18n0893a_002:0620c20": "速成。縱不作先承事法。便即持誦亦得成就。",
    "T18n0893a_002:0620c21": "復以新瓶無有損缺。置諸花葉七寶五穀。一",
    "T18n0893a_002:0620c22": "一如法。唯不著水。作至誠心廣作供養。阿闍",
    "T18n0893a_002:0620c23": "梨先書寫紙葉。作諸真言主名。置於瓶中。莊",
    "T18n0893a_002:0620c24": "嚴供養如灌頂法。作此法時。或經一日。或經",
    "T18n0893a_002:0620c25": "三日。不食齋戒。於日暮間作此法。則以牛",
    "T18n0893a_002:0620c26": "黃抄諸真言名號。置於瓶中。獻以塗香花香",
    "T18n0893a_002:0620c27": "燈食。并作護摩以本真言作百八遍。廣作懃",
    "T18n0893a_002:0620c28": "求。聖眾護聽。如是經滿三日。令其弟子乃於",
    "T18n0893a_002:0620c29": "瓶中擎取一葉。先須洗浴身體香馥。手加吉",
    "T18n0893a_002:0621a01": "祥茅環。以用真言誦百八遍持誦其瓶并以",
    "T18n0893a_002:0621a02": "香熏。傾心作禮。令取一葉。取已復禮。如是受",
    "T18n0893a_002:0621a03": "者速得悉地。若更別誦諸餘真言。所受真言",
    "T18n0893a_002:0621a04": "退失悉地。若於弟子處。心生歡喜。授與自所",
    "T18n0893a_002:0621a05": "持悉地真言。應依軌則如法受之。為先誦持",
    "T18n0893a_002:0621a06": "故。弟子不久當得悉地。先於真言主處。啟請",
    "T18n0893a_002:0621a07": "陳表。授此真言。與此弟子。願作加被。速賜悉",
    "T18n0893a_002:0621a08": "地。手捧香花。誦一百遍。或一千遍。便呼弟子",
    "T18n0893a_002:0621a09": "采授與之。復作是言。我於今時。迴本明主授",
    "T18n0893a_002:0621a10": "與弟子。唯願照知為作悉地。弟子應言。我於",
    "T18n0893a_002:0621a11": "今時已受明主。誓從今日乃至菩提。而不廢",
    "T18n0893a_002:0621a12": "忘。如上所說。師主弟子受真言法。當得成就。",
    "T18n0893a_002:0621a13": "離此受者不得悉地。如此受得悉地真言。於",
    "T18n0893a_002:0621a14": "中決定成就無疑。既先有悉地。不先承事。真",
    "T18n0893a_002:0621a15": "言既爾。悉地藥等受法亦然。或復有人。先承",
    "T18n0893a_002:0621a16": "事已。次合念持。依於法則。迴授與人。所受得",
    "T18n0893a_002:0621a17": "者。不先承事。但作念持便得成就。受真言者。",
    "T18n0893a_002:0621a18": "為悉地故。先於師主處。廣作奉施。花菓根",
    "T18n0893a_002:0621a19": "藥名衣上服。金銀摩尼諸雜寶物。種種穀麥。",
    "T18n0893a_002:0621a20": "瓶盛好酪。男女童僕。種種臥具。奇妙革屣。嚴",
    "T18n0893a_002:0621a21": "身之具。已成就藥象馬牛犢。諸餘乘等乃至",
    "T18n0893a_002:0621a22": "自身。亦將奉施。為僕所使。久經承事不憚勞",
    "T18n0893a_002:0621a23": "劬。合掌虔誠珍重奉施。如是行施速得悉地。",
    "T18n0893a_002:0621a24": "廣說如上種種之物。先須奉施上阿闍梨已。",
    "T18n0893a_002:0621a25": "然後受於真言妙句。",
    "T18n0893a_002:0621a26": "蘇悉地羯囉經滿足真言法品第二十三",
    "T18n0893a_002:0621a27": "復以持誦之人於其夢中。見真言主身諸支",
    "T18n0893a_002:0621a28": "分加者。應知真言字加。支分減少應知字少。",
    "T18n0893a_002:0621a29": "委是相已。作滿足法。或見真言與受持者異。",
    "T18n0893a_002:0621b01": "或加或減。字數不同。心便生疑。應作滿足作",
    "T18n0893a_002:0621b02": "滿足法。先以紙葉牛黃。稀寫所錯真言。如法",
    "T18n0893a_002:0621b03": "供養明王真言。及衛護己。置真言主座。復取",
    "T18n0893a_002:0621b04": "乳木。並依本法。但用空酥。為求明王而加助",
    "T18n0893a_002:0621b05": "故。應作護摩。布茅為鋪。先禮部尊主。次禮部",
    "T18n0893a_002:0621b06": "母。次禮諸佛。作如是啟。唯願諸佛及諸眾聖。",
    "T18n0893a_002:0621b07": "而加助衛。啟已於茅草上。頭面東臥。其於夢",
    "T18n0893a_002:0621b08": "中。本尊示相牛黃所寫紙葉之上。有加有減。",
    "T18n0893a_002:0621b09": "本尊還以牛黃寫之題注滿足。乃至加減點",
    "T18n0893a_002:0621b10": "畫亦皆揩定。真言不錯但云不錯。或於夢中",
    "T18n0893a_002:0621b11": "指授滿足。作此法時。為除魔故。作法衛護。",
    "T18n0893a_002:0621b12": "蘇悉地羯囉經增威品第二十四",
    "T18n0893a_002:0621b13": "復次為欲增加威力故。應作護摩。或用酥蜜。",
    "T18n0893a_002:0621b14": "或時用乳。各各別作。或用油麻和酥護摩。或",
    "T18n0893a_002:0621b15": "用膠香和酥護摩。或用蓮花和酥護摩。或時",
    "T18n0893a_002:0621b16": "空用娑闍囉娑。或於山間。常服五淨不食餘",
    "T18n0893a_002:0621b17": "飡。取本部花滿十萬枚。枚一真言奉獻本尊",
    "T18n0893a_002:0621b18": "妙好塗香及以香花然燈食等。各誦真言經",
    "T18n0893a_002:0621b19": "八百遍。一日三時。經於三日。如是供養。增加",
    "T18n0893a_002:0621b20": "威力。或用堅木然以為燈。一日三時。經於七",
    "T18n0893a_002:0621b21": "日。能令真言。增加威力。或用時供養迦弭迦",
    "T18n0893a_002:0621b22": "食。亦增威力。如上所說念誦護摩供養法則。",
    "T18n0893a_002:0621b23": "亦復能令增加威力。",
    "T18n0893a_002:0621b24": "蘇悉地羯囉經護摩法則品第二十五",
    "T18n0893a_002:0621b25": "復次廣說護摩法則。令持誦者速得悉地。於",
    "T18n0893a_002:0621b26": "尊像前。作護摩爐頓方一肘。四面安椽深半",
    "T18n0893a_002:0621b27": "肘量。圓作亦然。念誦之處。若在房室應出於",
    "T18n0893a_002:0621b28": "外。望見尊形。而穿作爐。隨其事業。依法作",
    "T18n0893a_002:0621b29": "之。乳木等物及以香花。置於右邊。護摩器皿",
    "T18n0893a_002:0621c01": "置於左邊。用諸事真言。灑諸物等。坐於茅座。",
    "T18n0893a_002:0621c02": "攝心靜慮。手持閼伽。啟請明主。傾閼伽水少",
    "T18n0893a_002:0621c03": "瀉爐中。復以一花一誦真言。獻真言主。為除",
    "T18n0893a_002:0621c04": "穢故。應誦計利吉里真言。并作其印。為衛護",
    "T18n0893a_002:0621c05": "故。誦軍茶利真言。水灑作淨。然後用乳木燒",
    "T18n0893a_002:0621c06": "火。既燒火已。先請火天。我今奉請火天之首。",
    "T18n0893a_002:0621c07": "天中之仙梵行宗敬。降臨此處受納護摩。次",
    "T18n0893a_002:0621c08": "誦真言。請召火天真言曰。",
    "T18n0893a_002:0621c09": "唵　[目*壹]呬醯莽訶(去)部多泥(去)嚩哩使(二合)儞尾",
    "T18n0893a_002:0621c10": "(二合)若薩多(上)莽多(上)莽仡[口*栗](二合)呬怛嚩(二合)",
    "T18n0893a_002:0621c11": "護底莽訶(引)訶(去)囉莽娑泯(二合)散寧(上)呬妬婆",
    "T18n0893a_002:0621c12": "(上)嚩阿仡囊(二合)曳合尾也(二合)劫尾也(二合)嚩(引)",
    "T18n0893a_002:0621c13": "護底也莎訶(去)",
    "T18n0893a_002:0621c14": "召火天已。先以閼伽水三度灑淨。取諸五穀",
    "T18n0893a_002:0621c15": "酥酪等物。誦以真言三遍護摩。奉祀火天。",
    "T18n0893a_002:0621c16": "祀火天真言曰。",
    "T18n0893a_002:0621c17": "阿櫱囊(二合)曳合微也(二合)劫微也(二合)嚩賀囊",
    "T18n0893a_002:0621c18": "也儞比也(二合)儞比也(二合)儞鉢也莎(去)訶(去)",
    "T18n0893a_002:0621c19": "作祀火天食已。唯心標想。引送火天置於本",
    "T18n0893a_002:0621c20": "座。然後誦計利吉里真言。并作手印。復淨其",
    "T18n0893a_002:0621c21": "火。一切護摩皆應如是。次請本尊。先誦本尊",
    "T18n0893a_002:0621c22": "真言一遍。安住本座。依法供養已。垂受護摩。",
    "T18n0893a_002:0621c23": "護摩之時。所須之木。謂鉢羅(去)輸木。烏曇麼",
    "T18n0893a_002:0621c24": "囉木。鉢攞(二合)訖沙(二合)木。尼俱陀木却地羅",
    "T18n0893a_002:0621c25": "木閼迦木。吠宮訖那木。闇沒囉(二合)木。迦濕",
    "T18n0893a_002:0621c26": "沒(二合)囉也(二合)木。閃弭木。阿簸麼[口*栗]伽(二合)",
    "T18n0893a_002:0621c27": "木。閼說替那木。如上十二種樹枝。量長兩指",
    "T18n0893a_002:0621c28": "一搩。皆須濕潤。新採得者。通於一切護摩處",
    "T18n0893a_002:0621c29": "用。條端直者。觀其上下。一向置之。香水淨",
    "T18n0893a_002:0622a01": "洗。纖頭向外。麁下向身。酥搵兩頭。擲於爐",
    "T18n0893a_002:0622a02": "內。作扇底迦等法。時各依本法。先出摶食取",
    "T18n0893a_002:0622a03": "作護摩。如是軌摸遍通一切。每日作食之時。",
    "T18n0893a_002:0622a04": "先出一分之食。置在尊前。待護摩時。先應",
    "T18n0893a_002:0622a05": "取用。如念誦時。致於兩手在雙膝間護摩之",
    "T18n0893a_002:0622a06": "時。亦應如是。取以沈水量長四指。鹿如頭指。",
    "T18n0893a_002:0622a07": "搵酥合香。百八護摩。此法深妙益真言威。如",
    "T18n0893a_002:0622a08": "是作時。遍通諸部。或用安悉和酥護摩。復一",
    "T18n0893a_002:0622a09": "百八。或時空用安闍囉娑而作護摩。作百八",
    "T18n0893a_002:0622a10": "遍。皆能增益真言威力。為欲成就真言法故。",
    "T18n0893a_002:0622a11": "作諸護摩。先請部尊主。次請本尊然後依法",
    "T18n0893a_002:0622a12": "乃作護摩。為欲成就真言法故。作諸護摩。先",
    "T18n0893a_002:0622a13": "用部母真言。護衛本尊。次及自身。然後依法",
    "T18n0893a_002:0622a14": "乃作護摩。為欲成就真言法故。作諸護摩。護",
    "T18n0893a_002:0622a15": "摩了時。為增益真言力故。應當念誦部心真",
    "T18n0893a_002:0622a16": "言。為欲成就諸真言法故。凡作諸護摩。初時",
    "T18n0893a_002:0622a17": "皆須大杓酌施。欲了之時。亦用大杓。滿瀉三",
    "T18n0893a_002:0622a18": "遍。在於中間。應用小杓。為欲成就真言法故。",
    "T18n0893a_002:0622a19": "作諸護摩了時。用部心真言。真言閼伽而供",
    "T18n0893a_002:0622a20": "養之。如漫茶羅法中所說。護摩次第。請作護",
    "T18n0893a_002:0622a21": "摩亦應如是。先作阿毘遮嚕迦法。次作補瑟",
    "T18n0893a_002:0622a22": "徵迦法。復作扇底迦法。護摩了已。用本尊",
    "T18n0893a_002:0622a23": "真言。加持淨水。以手巡遶。散灑爐中。如是三",
    "T18n0893a_002:0622a24": "度。護摩都了。復啟火天。重受餘供。如法退還",
    "T18n0893a_002:0622a25": "發遣。祈願如請召法。去降臨字置退還字。所",
    "T18n0893a_002:0622a26": "殘餘穀酥蜜酪等。並和一處用祀前火天真",
    "T18n0893a_002:0622a27": "言。真言三遍而作護摩。復觀本真言字數多",
    "T18n0893a_002:0622a28": "少。而念誦之。復作供養護衛本尊。并護己身。",
    "T18n0893a_002:0622a29": "如法發遣。",
    "T18n0893a_002:0622b01": "蘇悉地羯囉經備辦持誦支分品第二十六",
    "T18n0893a_002:0622b02": "復以廣說諸成就支分。為欲成就諸真言故。",
    "T18n0893a_002:0622b03": "先當辦備諸雜物分。然後應作先承事法。已",
    "T18n0893a_002:0622b04": "先承事。次應當念誦。所謂諸雜塗香諸燒香",
    "T18n0893a_002:0622b05": "等。五種堅香。謂沈檀紫檀娑囉羅香天木香",
    "T18n0893a_002:0622b06": "等。七膠香者。謂乾陀囉娑香。薩闍囉娑香。安",
    "T18n0893a_002:0622b07": "悉香蘇合香。薰陸香。設落枳(去)香。室唎吠瑟",
    "T18n0893a_002:0622b08": "吒迦香。并白芥子毒藥益芥子胡麻油牛酥",
    "T18n0893a_002:0622b09": "瓶銅椀。五穀。謂大麥小麥稻穀小豆胡麻。五",
    "T18n0893a_002:0622b10": "寶。謂金銀真珠螺貝赤珠。五藥。謂乾杔迦哩",
    "T18n0893a_002:0622b11": "藥。勿哩何底藥。娑訶藥娑訶提婆藥。稅多擬",
    "T18n0893a_002:0622b12": "里訖哩迦藥。五色線。謂青黃赤白黑。童女所",
    "T18n0893a_002:0622b13": "合線。金剛杵燈炷燈盞瓦椀。五種彩色。却地",
    "T18n0893a_002:0622b14": "囉木橛。乳木枝。苦練木椀。大杓小杓牛黃鑌",
    "T18n0893a_002:0622b15": "鐵紫檀護淨線淨。浴衣黑鹿皮。鉢孕瞿花。蘇",
    "T18n0893a_002:0622b16": "穀花。木履。冐餌草大茅草。設多布澁波。茴",
    "T18n0893a_002:0622b17": "香是採花筐。緣飲食所須。酥蜜砂糖石蜜等",
    "T18n0893a_002:0622b18": "物。數珠。如上所說種種等物。皆預備之。然後",
    "T18n0893a_002:0622b19": "應當作先承事及廣念誦。",
    "T18n0893a_002:0622b20": "蘇悉地羯囉經成就諸物相品第二十七",
    "T18n0893a_002:0622b21": "復次我今說成就物。依是等物真言悉地。所",
    "T18n0893a_002:0622b22": "謂真陀摩尼賢瓶雨寶伏藏輪雌黃刀。此等",
    "T18n0893a_002:0622b23": "七物。上中之上。能令種種悉地成就。增益福",
    "T18n0893a_002:0622b24": "德。乃至成滿法王之果。況餘世事。佛部蓮花",
    "T18n0893a_002:0622b25": "部金剛部等。此三部真言。皆有如是勝上成",
    "T18n0893a_002:0622b26": "就。於此之中。隨取受持。獲具五通。為上悉",
    "T18n0893a_002:0622b27": "地。前說七物。今又細演。長一肘量。作一金",
    "T18n0893a_002:0622b28": "臺。或用銀作。莊嚴精細。安摩尼珠。著以摩尼",
    "T18n0893a_002:0622b29": "紅玻璃光淨無翳。或好水精。置於臺頭。成就",
    "T18n0893a_002:0622c01": "此寶者。應夜念誦。次作臺樣。",
    "T18n0893a_002:0622c07": "若欲成就賢瓶法者。莊嚴其瓶。如受真言品",
    "T18n0893a_002:0622c08": "中說。唯不著水置於幢臺。次作瓶樣。樣准印",
    "T18n0893a_002:0622c09": "法。",
    "T18n0893a_002:0622c10": "若欲成就雨寶法者。法驗成已。但當誠心。五",
    "T18n0893a_002:0622c11": "由旬內。能雨金銀種種雜寶。若欲成就伏藏",
    "T18n0893a_002:0622c12": "法者。法驗成已。但當誠心。隨所念處。伏藏發",
    "T18n0893a_002:0622c13": "起。真金滿藏。濟給貧乏。種種費用。其藏無",
    "T18n0893a_002:0622c14": "盡。若欲成就輪仙法者。鑌鐵作輪。量圓兩指",
    "T18n0893a_002:0622c15": "一搩。輪安六輻。輞緣纖利。如是依法速得悉",
    "T18n0893a_002:0622c16": "地。若欲成就雌黃法。先取好光雌黃。如日",
    "T18n0893a_002:0622c17": "初出。其光烟赤。亦如煉金作水之時。金汁烟",
    "T18n0893a_002:0622c18": "光。其雌黃應取如是好者。若欲成就刀法。先",
    "T18n0893a_002:0622c19": "取鑌刀。量長兩肘。以小指齊。闊四指。無諸病",
    "T18n0893a_002:0622c20": "疹。其色紺青。如桑施鳥翎。若欲成就佛頂法",
    "T18n0893a_002:0622c21": "者。以金作佛頂猶如畫印。安置幢臺。莖用頗",
    "T18n0893a_002:0622c22": "知迦。若欲成就蓮花法者。先以金作蓮花。花",
    "T18n0893a_002:0622c23": "作八葉。如兩指一搩手量。或用銀作。或熟銅",
    "T18n0893a_002:0622c24": "作。或白檀作。若欲成就拔折囉者。先以鑌鐵",
    "T18n0893a_002:0622c25": "作折拔囉。長十六指。兩頭皆作三股。或紫",
    "T18n0893a_002:0622c26": "檀作。或三金作。三金者。謂金銀熟銅。若欲成",
    "T18n0893a_002:0622c27": "就雄黃法者。先取雄黃色如金薄。塊成分片。",
    "T18n0893a_002:0622c28": "復有光焰。如是雄黃能成上事。若欲成就牛",
    "T18n0893a_002:0622c29": "黃法者。取黃牛牛黃。若欲成就刈哩迦藥者。",
    "T18n0893a_002:0623a01": "先取其藥色如金錢花者好。若欲成就素嚕",
    "T18n0893a_002:0623a02": "(二合)多安膳那藥。如曲蟮糞者好。若欲成就白",
    "T18n0893a_002:0623a03": "[疊*毛]布者。取細軟者。擇去毛髮。蔚金染之。若欲",
    "T18n0893a_002:0623a04": "成就護身線者。取白[疊*毛]縷。細細三合復三合",
    "T18n0893a_002:0623a05": "之。皆須右合。或縷金合。若欲成就花鬘法者。",
    "T18n0893a_002:0623a06": "童女合縷。取闍底花作鬘。若欲成就牛糞灰",
    "T18n0893a_002:0623a07": "法者。取蘭若所乾燥牛糞。燒作白灰。和龍腦",
    "T18n0893a_002:0623a08": "香用。若欲成就木履法者。取室唎(二合)鉢[口*栗]尼",
    "T18n0893a_002:0623a09": "(二合)木。作木履。上安其蓋。若欲成就繖蓋法",
    "T18n0893a_002:0623a10": "者。蓋應以孔雀尾作。以新端竹而作其莖。若",
    "T18n0893a_002:0623a11": "欲成就弓箭槍矟獨股叉棒諸餘器仗。各隨",
    "T18n0893a_002:0623a12": "世人所用。應如是作。若欲成就世間諸物。所",
    "T18n0893a_002:0623a13": "謂鞍馬車乘牛羊一切鳥獸諸餘物等。隨其",
    "T18n0893a_002:0623a14": "世人共將為上。或所意樂。或依本法應如是",
    "T18n0893a_002:0623a15": "作制。若欲成就吠多羅者。應取族姓家生。盛",
    "T18n0893a_002:0623a16": "年無病。卒死身無瘢跡。由未脹壞。諸根具足。",
    "T18n0893a_002:0623a17": "取如是尸而作成就。隨其所作。上中下成。所",
    "T18n0893a_002:0623a18": "取之物亦復如是。心無怖畏。方作此法。",
    "T18n0893a_002:0623a19": "蘇悉地羯囉經取成就物品第二十八",
    "T18n0893a_002:0623a20": "復次我今說取物法。於黑白二月八日十四",
    "T18n0893a_002:0623a21": "日十五日日月蝕時。地動時日。於其午前而",
    "T18n0893a_002:0623a22": "取其物。於念誦時。得境界已。然後應當而取",
    "T18n0893a_002:0623a23": "諸物。或澡浴清淨。不食持齋。求善境界而取",
    "T18n0893a_002:0623a24": "諸物。所說須物。隨於方處所有是物者。而就",
    "T18n0893a_002:0623a25": "貨買。不酬價直而取諸物。或時自覺增加威",
    "T18n0893a_002:0623a26": "力。堪忍飢寒。種種異相。當爾之時而取諸物。",
    "T18n0893a_002:0623a27": "所取諸物。各依本性上中下品。取上好者。如",
    "T18n0893a_002:0623a28": "法得已。應加精勇。作成就法。",
    "T18n0893a_002:0623a29": "蘇悉地羯囉經淨除諸物品第二十九",
    "T18n0893a_002:0623b01": "復次今說淨除諸物而灑淨法。先以五淨洗",
    "T18n0893a_002:0623b02": "之。不應洗者。五淨灑之。觀雌黃量。五淨亦",
    "T18n0893a_002:0623b03": "然。而和末之。雌黃和乳。作末朱砂牛尿和。作",
    "T18n0893a_002:0623b04": "其末牛黃酥和。末彩色和乳。調安膳那藥。唯",
    "T18n0893a_002:0623b05": "空作末。刀輪等物。用牛糞水洗。餘所說者。牛",
    "T18n0893a_002:0623b06": "尿洗之。應洗物等。先以牛尿和胡麻水洗訖",
    "T18n0893a_002:0623b07": "後。以香水洗之。諸餘物等。世所稱用其水洗",
    "T18n0893a_002:0623b08": "應隨洗之。或可香水洗洗。次用諸事真言。真",
    "T18n0893a_002:0623b09": "言水灑淨。次用部心真言。真言水灑淨。次用",
    "T18n0893a_002:0623b10": "部母真言。真言水灑淨。但應洗者。先以五淨。",
    "T18n0893a_002:0623b11": "次胡麻水。次用香水。如所應淨。皆應如是。",
    "T18n0893a_002:0623b12": "蘇悉地羯囉經諸物量數品第三十",
    "T18n0893a_002:0623b13": "復次廣說成就物量成就物者。謂身莊嚴具",
    "T18n0893a_002:0623b14": "諸倚仗等。種種衣服。如世常法所用量數。應",
    "T18n0893a_002:0623b15": "作成就。然欲成就雌黃法者。取末五兩為最",
    "T18n0893a_002:0623b16": "上法。三兩為中法。一兩為下法。成就牛黃者。",
    "T18n0893a_002:0623b17": "一兩為上。半兩為中。一分為下法。成就雄",
    "T18n0893a_002:0623b18": "黃者。二兩為上法。一兩為中法。半兩為下法。",
    "T18n0893a_002:0623b19": "若欲成就安膳那者。取三分為上。二分為中。",
    "T18n0893a_002:0623b20": "一分為下。成就酥者。七兩為上。五兩為中。三",
    "T18n0893a_002:0623b21": "兩為下。成就灰者。五兩為上三兩為中。二兩",
    "T18n0893a_002:0623b22": "為下。若欲成就欝金香者。量比雌黃。於安怛",
    "T18n0893a_002:0623b23": "法。說種種丸欲成就者。其數須隻二十一丸",
    "T18n0893a_002:0623b24": "為上。十四為中。七丸為下。於本法中。諸物量",
    "T18n0893a_002:0623b25": "少。應加數。或依都量。或如本法。或世所貴",
    "T18n0893a_002:0623b26": "尊。量數多少。亦可依之。應觀念誦功力。及觀",
    "T18n0893a_002:0623b27": "同伴多少。應當具備。如本尊恩眷境界許多。",
    "T18n0893a_002:0623b28": "任可成就。悉地之法有上中下。諸物數量亦",
    "T18n0893a_002:0623b29": "復如是。",
    "T18n0893a_002:0623c01": "蘇悉地羯囉經除一切障大灌頂曼荼羅法品",
    "T18n0893a_002:0623c02": "第三十一",
    "T18n0893a_002:0623c03": "復次廣說成就諸物。祕密妙法。令速悉地。若",
    "T18n0893a_002:0623c04": "欲起首成就法者。先應備辦諸悉地具。次應",
    "T18n0893a_002:0623c05": "以護摩之法而加威本尊真言。及自灌頂。欲",
    "T18n0893a_002:0623c06": "灌頂者。作曼荼羅。如法供養。作灌頂已。然後",
    "T18n0893a_002:0623c07": "起首作成就法。次說灌頂大曼荼羅。能得成",
    "T18n0893a_002:0623c08": "就一切諸事。如前所說明王曼荼羅。淨地等",
    "T18n0893a_002:0623c09": "法皆應如是。其曼荼羅。頓方四角安置四門。",
    "T18n0893a_002:0623c10": "其量八肘。或七肘五肘。唯開四門。分明界道。",
    "T18n0893a_002:0623c11": "以五彩色而用畫之。如其胎暈。次外減半。次",
    "T18n0893a_002:0623c12": "外亦然。於此西面。四肘之外。復作一曼荼羅。",
    "T18n0893a_002:0623c13": "其量五肘。或四或三。唯開東門。或如根本",
    "T18n0893a_002:0623c14": "大曼荼羅。灌頂處所。減半而作。凡曼荼羅地",
    "T18n0893a_002:0623c15": "勢。皆須地門而瀉。說為吉祥。但曼荼羅地勢",
    "T18n0893a_002:0623c16": "北瀉。說為最勝。或用一種彩色畫之。於四角",
    "T18n0893a_002:0623c17": "外。作三鈷叉拔折羅。於中台內。如法畫作八",
    "T18n0893a_002:0623c18": "葉蓮花。諸曼荼羅亦應如是。蓮花葉外。周匝",
    "T18n0893a_002:0623c19": "畫作吉祥妙印。於四門中畫拔折羅。復於諸",
    "T18n0893a_002:0623c20": "角。安吉祥瓶。於外灌頂曼荼羅亦如是作。凡",
    "T18n0893a_002:0623c21": "欲灌頂。必須四種所置瓶處。並函界角。隨所",
    "T18n0893a_002:0623c22": "持誦真言及與明等。於其台內。畫本尊印。并",
    "T18n0893a_002:0623c23": "置一瓶。所持真言。隨其部類。畫本尊主印。所",
    "T18n0893a_002:0623c24": "謂佛頂蓮花金剛。應知此法置為祕密。所持",
    "T18n0893a_002:0623c25": "真言不識名號。及部不貫者。應安一瓶。名辦",
    "T18n0893a_002:0623c26": "諸事。或安成就義利之瓶。或安一瓶名諸真",
    "T18n0893a_002:0623c27": "言。次外東面畫佛頂印。右邊部母印。左邊部",
    "T18n0893a_002:0623c28": "心印。次右鑠底印。次左牙印。次右阿難。次左",
    "T18n0893a_002:0623c29": "湏菩提。諸餘真言及明等印。左右安置。乃至",
    "T18n0893a_002:0624a01": "兩角。次於北面。畫觀自在菩薩印。右邊部母",
    "T18n0893a_002:0624a02": "印。左邊部心印。次右落澁彌印。次左多羅印。",
    "T18n0893a_002:0624a03": "次右成就義菩薩印。次左大勢至菩薩印。諸",
    "T18n0893a_002:0624a04": "餘真言及明等印。左右安置。乃至兩角。次於",
    "T18n0893a_002:0624a05": "南面。畫金剛印。右邊部母印。左邊部心印。次",
    "T18n0893a_002:0624a06": "右金剛拳印。次左食金剛印。次右拔折羅印。",
    "T18n0893a_002:0624a07": "次左金剛棒印。諸餘真言及明等印。左右安",
    "T18n0893a_002:0624a08": "置。乃至兩角。次於西面門南。畫梵王印及梵",
    "T18n0893a_002:0624a09": "吉祥明并諸眷屬。乃至南角門北。畫達羅神",
    "T18n0893a_002:0624a10": "印及。妃印并諸眷屬。乃至北角。次第三曼荼",
    "T18n0893a_002:0624a11": "羅。畫八方神各與眷屬。令滿其位。第二曼荼",
    "T18n0893a_002:0624a12": "羅門外。右邊畫難陀龍王。左邊畫拔難陀龍",
    "T18n0893a_002:0624a13": "王。於三曼荼羅門外。右邊畫孫陀龍王。優波",
    "T18n0893a_002:0624a14": "孫陀龍王。曼荼羅外。畫甘露瓶印。如前作",
    "T18n0893a_002:0624a15": "曼荼羅法已。及供養已。次應如法作三種事",
    "T18n0893a_002:0624a16": "護摩。為欲遣除毘那夜迦故。應作阿毘遮嚕",
    "T18n0893a_002:0624a17": "事。為自利益故。應作補瑟徵迦事。為息諸災",
    "T18n0893a_002:0624a18": "難故。應作扇底迦事。應以當部成辦諸事真",
    "T18n0893a_002:0624a19": "言。作阿毘遮嚕迦事。或用甘露瓶真言。通三",
    "T18n0893a_002:0624a20": "部用。應用當部心明。作補瑟徵迦事。應以當",
    "T18n0893a_002:0624a21": "部母明。作扇底迦事。於曼荼羅所集聖者及",
    "T18n0893a_002:0624a22": "以諸天。各各以本真言而作三種護摩。或以",
    "T18n0893a_002:0624a23": "成辦諸事真言。而作其護摩處。曼荼羅西面",
    "T18n0893a_002:0624a24": "門南作之。如護摩法。酥等諸物。以三事真言。",
    "T18n0893a_002:0624a25": "各供養百遍。或加其數。為欲加威諸真言故。",
    "T18n0893a_002:0624a26": "應作如是三種護摩。次為三部諸真言等。各",
    "T18n0893a_002:0624a27": "供養七遍。其三部主應加其數。或但三部各",
    "T18n0893a_002:0624a28": "供養百遍。如不辦者。七遍三遍亦得滿足。所",
    "T18n0893a_002:0624a29": "持真言主。於台曼荼羅內部尊之下安置。於",
    "T18n0893a_002:0624b01": "曼荼羅外東面。別安訶利帝母。南面安置輸",
    "T18n0893a_002:0624b02": "利尼。西面安置醫迦熱吒。北面安置句吒嚙",
    "T18n0893a_002:0624b03": "利。隨彼所樂而奉獻之。如法供養諸真言已。",
    "T18n0893a_002:0624b04": "及護摩已前之安瓶。隨所為者。誦彼真言。而",
    "T18n0893a_002:0624b05": "用加被。於本尊前。所安之瓶。還用彼真言而",
    "T18n0893a_002:0624b06": "加被之。其台內瓶。應用明王真言而作加被。",
    "T18n0893a_002:0624b07": "當門為軍荼利所安置瓶。亦須用彼真言加",
    "T18n0893a_002:0624b08": "被。於台曼荼羅東面兩角。所安置瓶。東北角",
    "T18n0893a_002:0624b09": "者。以部心真言。東南角者。用部母真言。西北",
    "T18n0893a_002:0624b10": "角者。用能辦諸真言。西南角者。用一切真言。",
    "T18n0893a_002:0624b11": "如是加被此上瓶已。及供養已。次應右遶。如",
    "T18n0893a_002:0624b12": "前已說灌頂之法此亦如是。安置吉祥。所謂",
    "T18n0893a_002:0624b13": "穀實藥草花菓香樹枝葉花鬘及寶。置於瓶",
    "T18n0893a_002:0624b14": "內。新帛繒綵。用纏其頸。諸灌頂法皆應如是。",
    "T18n0893a_002:0624b15": "即令同伴灌行者頂。其同伴者。皆須持誦如",
    "T18n0893a_002:0624b16": "法清淨。或求阿闍梨。與其灌頂。為欲除遣諸",
    "T18n0893a_002:0624b17": "作障故。先用軍荼利瓶而用灌頂。第四應用",
    "T18n0893a_002:0624b18": "所持真言而用灌頂。其餘二瓶隨意而用。如",
    "T18n0893a_002:0624b19": "是畢已。應以手黃塗香薰香芥子線釧衣服",
    "T18n0893a_002:0624b20": "皆應受用。如法灌頂了已。復為息諸障故。應",
    "T18n0893a_002:0624b21": "作護摩。了已便即發遣。或於平淨處所。但一",
    "T18n0893a_002:0624b22": "彩色作小曼荼羅。極令方正。其量二肘。安置",
    "T18n0893a_002:0624b23": "三部大印西面朔印。如前安置淨瓶。如法灌",
    "T18n0893a_002:0624b24": "頂。即應離諸障難。本尊歡喜。不久速成此",
    "T18n0893a_002:0624b25": "是祕密最勝悉地。",
    "T18n0893a_002:0624b26": "蘇悉地羯囉經光顯諸物品第三十二",
    "T18n0893a_002:0624b27": "復次如法灌頂畢已。應作護摩。經三七日或",
    "T18n0893a_002:0624b28": "一七日。或經一月。或隨其成就相應。或於本",
    "T18n0893a_002:0624b29": "法所說。每日三時。用酥密及酪和以胡麻。應",
    "T18n0893a_002:0624c01": "作護摩。或依本法或獻乳粥。或以酪飯。所成",
    "T18n0893a_002:0624c02": "就物。每日三時。以香熏之。以香水灑。以真言",
    "T18n0893a_002:0624c03": "加被。其眼觀視其物。以吉祥環。安置於指。撝",
    "T18n0893a_002:0624c04": "按其物。以牛黃水或白芥子。灑散其上。及於",
    "T18n0893a_002:0624c05": "節日。加諸供具。奉獻彼物。若白月成者。取十",
    "T18n0893a_002:0624c06": "五日。若黑月成者。取十四日。如斯光顯其物。",
    "T18n0893a_002:0624c07": "皆用部母真言。復重加諸香花鬘等物供養。",
    "T18n0893a_002:0624c08": "以香塗手。安置茅環。按所成物。畢夜持誦。於",
    "T18n0893a_002:0624c09": "夜三時。誦百八遍。如斯光顯成就之物。從始",
    "T18n0893a_002:0624c10": "至終。皆應如是。若具此法。速得成就。",
    "T18n0893a_002:0624c11": "佛部光顯真言曰。",
    "T18n0893a_002:0624c12": "唵　帝誓帝若娑尾(二合)寧(上)悉悌娑(去)大也[合*牛]",
    "T18n0893a_002:0624c13": "泮吒(二合)",
    "T18n0893a_002:0624c14": "蓮花部光顯真言曰。",
    "T18n0893a_002:0624c15": "唵　爾(去)比也(二合)爾(去)比也(二合)爾(去)鉢也莽",
    "T18n0893a_002:0624c16": "訶(去)室哩曳莎(去)訶(去)",
    "T18n0893a_002:0624c17": "金剛部光顯真言曰。",
    "T18n0893a_002:0624c18": "唵　若嚩(二合)羅若嚩(引二合)羅也滿度莎(去)訶(去)",
    "T18n0893a_002:0624c19": "於三部法。皆用赤羯囉微囉花。以真言持誦。",
    "T18n0893a_002:0624c20": "散灑其物。或用忙落底花。或白芥子。初首",
    "T18n0893a_002:0624c21": "及末乃至中間。皆應如是。散霑其物。或有境",
    "T18n0893a_002:0624c22": "界及見異相。亦如是散。臨欲成就亦如是散。",
    "T18n0893a_002:0624c23": "便成光顯。若欲成就酥等之物。真言香水用",
    "T18n0893a_002:0624c24": "灑其物。便成光顯。以如是法而光顯物。縱不",
    "T18n0893a_002:0624c25": "成者。不應間斷。或作曼荼羅。以為光顯。如前",
    "T18n0893a_002:0624c26": "淨地。用五種色。作曼荼羅。其量四肘。而開一",
    "T18n0893a_002:0624c27": "門。於內院東面。先置輪印。於東北角。置鉢",
    "T18n0893a_002:0624c28": "印。東南角。置袈裟印。次於北面。置蓮花印。",
    "T18n0893a_002:0624c29": "於西北角。置難(上)拏棒印。於東北角。置軍",
    "T18n0893a_002:0625a01": "持瓶印。次於南面。置拔折羅印。於東南角。置",
    "T18n0893a_002:0625a02": "[(薩-文+(立-一))/木]那棒印。於西南角。置羯攞賒瓶印。次於西",
    "T18n0893a_002:0625a03": "面。置金剛鉤金剛拳印。於西南角。置計利吉",
    "T18n0893a_002:0625a04": "羅印。於西北角。置遜婆印。復於東面輪。右邊",
    "T18n0893a_002:0625a05": "置佛眼部母印。次於北面蓮花印。右邊置半",
    "T18n0893a_002:0625a06": "拏囉嚩思寧部母印。次於南面拔折羅印。右",
    "T18n0893a_002:0625a07": "邊置忙莽計部母印。次於曼荼羅門外。如前",
    "T18n0893a_002:0625a08": "所說。置能摧諸難軍荼利印。依前供養。復於",
    "T18n0893a_002:0625a09": "北面。置六臂印。馬頭印。多羅印。戰捺囉(二合)",
    "T18n0893a_002:0625a10": "印。及於當部所有眷屬次第安置。其形皆白。",
    "T18n0893a_002:0625a11": "復於東面。置如來鑠底印。帝殊囉施印。無能",
    "T18n0893a_002:0625a12": "勝明王印。無能勝妃印。復於南面。於當部內",
    "T18n0893a_002:0625a13": "所有眷屬次第安之。然於西面。隨意安置三",
    "T18n0893a_002:0625a14": "部諸印。次於外院。置俱尾囉等八方大神。於",
    "T18n0893a_002:0625a15": "其空處。任置三部內成辦諸事真言等主。次",
    "T18n0893a_002:0625a16": "於中台。置所持部主印。所成就物。隨於本法",
    "T18n0893a_002:0625a17": "所說。置於其中。安其部主中台印上。其物東",
    "T18n0893a_002:0625a18": "邊。置真言本所持印。其物西邊。安護摩爐。次",
    "T18n0893a_002:0625a19": "於西邊。持誦人坐。各各以本真言。依法召",
    "T18n0893a_002:0625a20": "請。如前所說。次第供養。供養畢已。以三部母",
    "T18n0893a_002:0625a21": "明。次第護摩。光顯其物。然後以本真言護摩。",
    "T18n0893a_002:0625a22": "而作光顯。於諸光顯法中。護摩為最。凡初護",
    "T18n0893a_002:0625a23": "摩。先以部母明。持誦香水灑淨其物護摩既",
    "T18n0893a_002:0625a24": "畢。亦如是灑。或用忙莽計心明。或用四字明",
    "T18n0893a_002:0625a25": "王真言。通用三部。護摩而作光顯。隨其所用",
    "T18n0893a_002:0625a26": "真言。為護摩者。初且誦其真言。次誦求請之",
    "T18n0893a_002:0625a27": "句。復中間誦其真言。復誦求請之句。復亦誦",
    "T18n0893a_002:0625a28": "其真言。還安求請句。如是真言之中。三處上",
    "T18n0893a_002:0625a29": "中下分。安置求請之句。最後安其[合*牛]泮吒莎",
    "T18n0893a_002:0625b01": "(去)訶(去)字所謂闍嚩(二合放光)攞闍嚩(引二合)攞也(令放光)",
    "T18n0893a_002:0625b02": "　悉地(成)　娑(去)駄也(令成)爾(去)[卑*也](威輝)　爾(去)跛耶跛",
    "T18n0893a_002:0625b03": "跢跛跢(去二合)南(諸威輝者)　帝闍(潤澤)　帝闍也(令潤澤)　拔駄",
    "T18n0893a_002:0625b04": "也(令增長)　忙尾覽摩(莫延遲)阿(去)尾賒(遍入)　囉乞沙(二合護持)",
    "T18n0893a_002:0625b05": "散爾(輕)甜(令瑞現前)　俱(上)嚕(日耳)[合*牛]泮吒莎(去)訶(去)以",
    "T18n0893a_002:0625b06": "如是等求請之句。光顯其物。前後中間。種",
    "T18n0893a_002:0625b07": "種重說亦無所妨。護摩畢已。次應持誦白羯",
    "T18n0893a_002:0625b08": "囉尾囉花。散其物上而作光顯。或持誦赤羯",
    "T18n0893a_002:0625b09": "囉尾囉花。或用白芥子。或用酥摩那花而作",
    "T18n0893a_002:0625b10": "光顯。先用塗香塗手。以按其物。次以諸花持",
    "T18n0893a_002:0625b11": "誦而散。次散白芥子。次燒香熏之。次後持",
    "T18n0893a_002:0625b12": "誦香水而灑。應知如是次第。初中後夜三時。",
    "T18n0893a_002:0625b13": "以本尊主真言。持誦香水真言而灑。以誦本",
    "T18n0893a_002:0625b14": "持真言。而灑畢已。如前護摩念誦。乃至日出。",
    "T18n0893a_002:0625b15": "具此法者。速得成就。如是光顯諸物及與己",
    "T18n0893a_002:0625b16": "身。決定速得成就。其物縱少。亦獲大驗。具此",
    "T18n0893a_002:0625b17": "法者。其物增多。及得清淨。是故應作光顯之",
    "T18n0893a_002:0625b18": "法。此名一切成就祕密之法。於諸節日。應作",
    "T18n0893a_002:0625b19": "如是光顯之法。餘日隨時而作光顯。念誦遍",
    "T18n0893a_002:0625b20": "數滿已。欲作成就法時。先應初夜具作光顯",
    "T18n0893a_002:0625b21": "之法。然後成就。",
    "T18n0893a_002:0625b22": "蘇悉地羯囉經卷中"
}