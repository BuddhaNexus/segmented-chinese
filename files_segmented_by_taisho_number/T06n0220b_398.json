{
    "T06n0220b_398:1059a11": "大般若波羅蜜多經卷第三百九",
    "T06n0220b_398:1059a12": "十八",
    "T06n0220b_398:1059a14": "三藏法師玄奘奉　詔譯",
    "T06n0220b_398:1059a15": "77 常啼菩薩品初分常啼菩薩品第七十七之一",
    "T06n0220b_398:1059a16": "爾時，具壽善現白佛言：「世尊！云何教授教誡",
    "T06n0220b_398:1059a17": "初業菩薩，令其信解諸法自性畢竟皆空？」佛",
    "T06n0220b_398:1059a18": "告善現：「豈一切法先有後無？然一切法非有非",
    "T06n0220b_398:1059a19": "無，無自性無他性，先既非有後亦非無，自",
    "T06n0220b_398:1059a20": "性常空無所怖畏。應當如是教授教誡初業",
    "T06n0220b_398:1059a21": "菩薩，令其信解諸法自性畢竟皆空。「復次，善",
    "T06n0220b_398:1059a22": "現！若菩薩摩訶薩欲求般若波羅蜜多，應如",
    "T06n0220b_398:1059a23": "常啼菩薩摩訶薩求，是菩薩摩訶薩今在大",
    "T06n0220b_398:1059a24": "雲雷音佛所修行梵行。」具壽善現白佛言：「世",
    "T06n0220b_398:1059a25": "尊！常啼菩薩摩訶薩云何求般若波羅蜜多？」",
    "T06n0220b_398:1059a26": "佛告善現：「常啼菩薩摩訶薩本求般若波羅",
    "T06n0220b_398:1059a27": "蜜多時，不惜身命，不顧珍財，不徇名譽，不希",
    "T06n0220b_398:1059a28": "恭敬，而求般若波羅蜜多。彼常樂居阿練若",
    "T06n0220b_398:1059a29": "處，欻然聞有空中聲曰：『咄！善男子！汝可東行，",
    "T06n0220b_398:1059b01": "決定得聞甚深般若波羅蜜多。汝當行時，莫",
    "T06n0220b_398:1059b02": "辭疲倦，莫念睡眠，莫思飲食，莫想晝夜，莫怖",
    "T06n0220b_398:1059b03": "寒熱，於內外法心莫散亂。行時不得左右顧",
    "T06n0220b_398:1059b04": "視，勿觀前後上下四維，勿破威儀，勿壞身相。",
    "T06n0220b_398:1059b05": "勿動於色，勿動受、想、行、識；勿動眼處，勿動耳、",
    "T06n0220b_398:1059b06": "鼻、舌、身、意處；勿動色處，勿動聲、香、味、觸、法處；",
    "T06n0220b_398:1059b07": "勿動眼界，勿動耳、鼻、舌、身、意界；勿動色界，勿",
    "T06n0220b_398:1059b08": "動聲、香、味、觸、法界；勿動眼識界，勿動耳、鼻、",
    "T06n0220b_398:1059b09": "舌、身、意識界；勿動眼觸，勿動耳、鼻、舌、身、意",
    "T06n0220b_398:1059b10": "觸；勿動眼觸為緣所生諸受，勿動耳、鼻、舌、身、",
    "T06n0220b_398:1059b11": "意觸為緣所生諸受；勿動地界，勿動水、火、風、",
    "T06n0220b_398:1059b12": "空、識界；勿動因緣，勿動等無間緣、所緣緣、增",
    "T06n0220b_398:1059b13": "上緣；勿動從緣所生諸法；勿動無明，勿動行、",
    "T06n0220b_398:1059b14": "識、名色、六處、觸、受、愛、取、有、生、老死愁歎苦憂",
    "T06n0220b_398:1059b15": "惱；勿動布施波羅蜜多，勿動淨戒、安忍、精進、",
    "T06n0220b_398:1059b16": "靜慮、般若波羅蜜多；勿動四念住，勿動四正",
    "T06n0220b_398:1059b17": "斷、四神足、五根、五力、七等覺支、八聖道支；勿",
    "T06n0220b_398:1059b18": "動內空，勿動外空、內外空、空空、大空、勝義空、",
    "T06n0220b_398:1059b19": "有為空、無為空、畢竟空、無際空、散空、無變異空、",
    "T06n0220b_398:1059b20": "本性空、自相空、共相空、一切法空、不可得空、無",
    "T06n0220b_398:1059b21": "性空、自性空、無性自性空；勿動真如，勿動法",
    "T06n0220b_398:1059b22": "界、法性、不虛妄性、不變異性、平等性、離生性、法",
    "T06n0220b_398:1059b23": "定、法住、實際、虛空界、不思議界；勿動苦聖諦，",
    "T06n0220b_398:1059b24": "勿動集、滅、道聖諦；勿動四靜慮，勿動四無量、",
    "T06n0220b_398:1059b25": "四無色定；勿動八解脫，勿動八勝處、九次第",
    "T06n0220b_398:1059b26": "定、十遍處；勿動一切陀羅尼門，勿動一切三",
    "T06n0220b_398:1059b27": "摩地門；勿動空解脫門，勿動無相、無願解脫",
    "T06n0220b_398:1059b28": "門；勿動極喜地，勿動離垢地、發光地、焰慧地、",
    "T06n0220b_398:1059b29": "極難勝地、現前地、遠行地、不動地、善慧地、法雲",
    "T06n0220b_398:1059c01": "地；勿動五眼，勿動六神通；勿動佛十力，勿動",
    "T06n0220b_398:1059c02": "四無所畏、四無礙解、大慈、大悲、大喜、大捨、十八",
    "T06n0220b_398:1059c03": "佛不共法；勿動無忘失法，勿動恒住捨性；勿",
    "T06n0220b_398:1059c04": "動一切智，勿動道相智、一切相智；勿動預流",
    "T06n0220b_398:1059c05": "果，勿動一來、不還、阿羅漢果、獨覺菩提；勿動",
    "T06n0220b_398:1059c06": "菩薩摩訶薩行，勿動無上正等菩提；勿動世",
    "T06n0220b_398:1059c07": "間法，勿動出世間法；勿動有漏法，勿動無漏",
    "T06n0220b_398:1059c08": "法；勿動有為法，勿動無為法。何以故？善男子！",
    "T06n0220b_398:1059c09": "若於諸法有所動者則於佛法不能安住，若",
    "T06n0220b_398:1059c10": "於佛法不能安住則於生死諸趣輪迴，若於生",
    "T06n0220b_398:1059c11": "死諸趣輪迴則不能得甚深般若波羅蜜多。』",
    "T06n0220b_398:1059c12": "「爾時，常啼菩薩摩訶薩聞空中聲慇懃教誨，",
    "T06n0220b_398:1059c13": "歡喜踊躍歎未曾有，合掌恭敬報空聲曰：『如",
    "T06n0220b_398:1059c14": "向所言我當從教。所以者何？我當欲為一切",
    "T06n0220b_398:1059c15": "有情作大明故，我當欲集一切如來、應、正等",
    "T06n0220b_398:1059c16": "覺殊勝法故，我當欲證無上正等大菩提故。』",
    "T06n0220b_398:1059c17": "「時，空中聲復語常啼菩薩摩訶薩言：『善哉！善",
    "T06n0220b_398:1059c18": "哉！善男子！汝當於空、無相、無願甚深之法應",
    "T06n0220b_398:1059c19": "生信解，汝應以離一切相心求深般若波羅",
    "T06n0220b_398:1059c20": "蜜多，汝應以離我及有情、命者、生者、養者、士",
    "T06n0220b_398:1059c21": "夫、補特伽羅、意生、儒童、作者、受者、知者、見者相",
    "T06n0220b_398:1059c22": "心求深般若波羅蜜多。汝善男子於諸惡友",
    "T06n0220b_398:1059c23": "應方便遠離，於諸善友應親近供養。若能為",
    "T06n0220b_398:1059c24": "汝善巧說空、無相、無願、無生、無滅、無染、無淨本",
    "T06n0220b_398:1059c25": "寂之法，及能為汝示現教導讚勵慶喜一切",
    "T06n0220b_398:1059c26": "智智，是為善友。汝善男子若如是行，不久得",
    "T06n0220b_398:1059c27": "聞甚深般若波羅蜜多，或從經典中聞，或從",
    "T06n0220b_398:1059c28": "菩薩所聞。汝所從聞甚深般若波羅蜜多，當",
    "T06n0220b_398:1059c29": "於是處起大師想，汝應知恩念當重報。汝善",
    "T06n0220b_398:1060a01": "男子應作是念：「我所從聞甚深般若波羅蜜",
    "T06n0220b_398:1060a02": "多，是我最勝真實善友，我從彼聞是妙法故，",
    "T06n0220b_398:1060a03": "速於無上正等菩提得不退轉，我由彼故得",
    "T06n0220b_398:1060a04": "近如來、應、正等覺，常生諸佛嚴淨國土，恭敬",
    "T06n0220b_398:1060a05": "供養諸佛世尊，聽聞正法植眾德本，遠離",
    "T06n0220b_398:1060a06": "無暇具足有暇，念念增長殊勝善根。」汝應思",
    "T06n0220b_398:1060a07": "惟籌量觀察諸如是等功德勝利，於為汝說",
    "T06n0220b_398:1060a08": "甚深般若波羅蜜多菩薩法師，常應敬事如",
    "T06n0220b_398:1060a09": "諸佛想。汝善男子莫以世利名譽心故隨逐",
    "T06n0220b_398:1060a10": "法師，但為愛重恭敬供養無上法故隨逐法",
    "T06n0220b_398:1060a11": "師。汝善男子應覺魔事，謂有惡魔為壞正法",
    "T06n0220b_398:1060a12": "及法師故，以妙色、聲、香、味、觸境，慇懃奉施，時",
    "T06n0220b_398:1060a13": "說法師方便善巧，為欲調伏彼惡魔故，令諸",
    "T06n0220b_398:1060a14": "有情種善根故，現與世間同其事故，雖受彼",
    "T06n0220b_398:1060a15": "施而無染著，汝於此中莫生穢相。應作是",
    "T06n0220b_398:1060a16": "念：「我未能知說法菩薩方便善巧，此說法師",
    "T06n0220b_398:1060a17": "善知方便，為欲調伏剛強有情，欲令有情植",
    "T06n0220b_398:1060a18": "眾德本，俯同世事現受諸欲，然此菩薩不取",
    "T06n0220b_398:1060a19": "法相，無著無礙曾無毀犯。」汝善男子當於爾",
    "T06n0220b_398:1060a20": "時應觀諸法真實理趣。云何諸法真實理趣？",
    "T06n0220b_398:1060a21": "謂一切法無染無淨。何以故？善男子！以一切",
    "T06n0220b_398:1060a22": "法自性皆空，無我、有情、命者、生者、養者、士夫、",
    "T06n0220b_398:1060a23": "補特伽羅、意生、儒童、作者、受者、知者、見者，如",
    "T06n0220b_398:1060a24": "幻、如夢、如響、如像、如陽焰、如光影、如變化事、如",
    "T06n0220b_398:1060a25": "尋香城。汝善男子若能如是觀察諸法真實",
    "T06n0220b_398:1060a26": "理趣隨逐法師，不久成辦甚深般若波羅蜜",
    "T06n0220b_398:1060a27": "多。又，善男子！於餘魔事汝應覺知，謂說法師",
    "T06n0220b_398:1060a28": "見汝求請甚深般若波羅蜜多，都不眷念反",
    "T06n0220b_398:1060a29": "加凌辱，汝於此中不應瞋恨，轉增愛重恭",
    "T06n0220b_398:1060b01": "敬法心，常逐法師勿生厭倦。』",
    "T06n0220b_398:1060b02": "「爾時，常啼菩薩摩訶薩受空中聲重教誡已，",
    "T06n0220b_398:1060b03": "轉增歡喜從是東行。未久之間復作是念：『我",
    "T06n0220b_398:1060b04": "寧不問彼空中聲遣我東行，去當遠近至何",
    "T06n0220b_398:1060b05": "城邑？復從誰聞甚深般若波羅蜜多？』作是念",
    "T06n0220b_398:1060b06": "已即住其處，搥胸悲歎憂愁啼泣。經須臾頃",
    "T06n0220b_398:1060b07": "作是思惟：『我住此中過一晝夜，乃至或過七",
    "T06n0220b_398:1060b08": "晝七夜，不辭疲倦，不念睡眠，不思飲食，不想",
    "T06n0220b_398:1060b09": "晝夜，不怖寒熱，於內外法心不散亂，若未審",
    "T06n0220b_398:1060b10": "知去之遠近所至城邑，及所從聞甚深般若",
    "T06n0220b_398:1060b11": "波羅蜜多，終不起心捨於此處。』「善現當知！譬",
    "T06n0220b_398:1060b12": "如父母唯有一子，端正黠慧多諸伎能，愛之",
    "T06n0220b_398:1060b13": "甚重。其子盛壯卒便命終，父母爾時悲號苦",
    "T06n0220b_398:1060b14": "毒，唯憶其子更無餘念。常啼菩薩亦復如是，",
    "T06n0220b_398:1060b15": "當於爾時更無餘念，唯作是念：『我於何時當",
    "T06n0220b_398:1060b16": "聞般若波羅蜜多？我先何故不問空聲勸我",
    "T06n0220b_398:1060b17": "東行去當遠近至何處所？復從誰聞甚深般",
    "T06n0220b_398:1060b18": "若波羅蜜多？』",
    "T06n0220b_398:1060b19": "「善現當知！常啼菩薩摩訶薩，如是悲泣自歎",
    "T06n0220b_398:1060b20": "恨時，欻於其前有佛像現，讚常啼菩薩摩訶",
    "T06n0220b_398:1060b21": "薩言：『善哉！善哉！善男子！過去如來、應、正等覺",
    "T06n0220b_398:1060b22": "為菩薩時，以勤苦行求深般若波羅蜜多，亦",
    "T06n0220b_398:1060b23": "如汝今求之加行。又，善男子！汝以如是勇猛",
    "T06n0220b_398:1060b24": "精進愛樂恭敬求法之心，從此東行過於五",
    "T06n0220b_398:1060b25": "百踰繕那量，有大王城名具妙香。其城高廣",
    "T06n0220b_398:1060b26": "七寶成就，於其城外周匝皆有七寶所成，七",
    "T06n0220b_398:1060b27": "重垣牆、七重樓觀、七重欄楯、七重寶塹、七重",
    "T06n0220b_398:1060b28": "行列寶多羅樹，是垣牆等互相間飾，發種種",
    "T06n0220b_398:1060b29": "光甚可愛樂。此大寶城面各十二踰繕那量，",
    "T06n0220b_398:1060c01": "清淨寬廣人物熾盛安隱豐樂，中有五百街",
    "T06n0220b_398:1060c02": "巷市䣑，度量相當端嚴如畫，於諸衢陌各有",
    "T06n0220b_398:1060c03": "清流亘以寶舫往來無擁，一一街巷清淨嚴",
    "T06n0220b_398:1060c04": "飾，灑以香水布以名華，城及垣牆皆有却敵",
    "T06n0220b_398:1060c05": "雉堞、樓閣，紫金所成，瑩以眾珍光明輝煥，於",
    "T06n0220b_398:1060c06": "雉堞間廁以寶樹，是一一樹根莖枝葉，及以",
    "T06n0220b_398:1060c07": "花果皆別寶成，城垣樓閣及諸寶樹，覆以金",
    "T06n0220b_398:1060c08": "網連以寶繩，懸以金鈴綴以寶鐸，微風吹動",
    "T06n0220b_398:1060c09": "發和雅音，譬如善奏五支諸樂，是寶城內無",
    "T06n0220b_398:1060c10": "量有情，晝夜恒聞歡娛快樂。城外周匝七重",
    "T06n0220b_398:1060c11": "寶塹，八功德水彌滿其中，冷燸調和清澄",
    "T06n0220b_398:1060c12": "皎鏡，水中處處有七寶船，間飾莊嚴眾所喜",
    "T06n0220b_398:1060c13": "見，彼有情類宿業所招，時共乘之汎漾遊",
    "T06n0220b_398:1060c14": "戲，諸塹水內具眾妙花，嗢鉢羅花、鉢特摩花、",
    "T06n0220b_398:1060c15": "拘母陀花、奔茶利華及餘種種雜類寶花，",
    "T06n0220b_398:1060c16": "色香鮮郁遍覆水上，以要言之三千界內所",
    "T06n0220b_398:1060c17": "有名花無不備足。有五百苑周環大城，種種",
    "T06n0220b_398:1060c18": "莊嚴甚可憙樂，一一苑內有五百池，其池縱",
    "T06n0220b_398:1060c19": "廣一俱盧舍，七寶莊嚴悅可眾心，於諸池中",
    "T06n0220b_398:1060c20": "有四妙花，嗢鉢羅花、鉢特摩花、拘母陀花、奔",
    "T06n0220b_398:1060c21": "茶利花，量如車輪暎蔽于水，其花皆以眾寶",
    "T06n0220b_398:1060c22": "所成，青色青顯青影青光，黃色黃顯黃影",
    "T06n0220b_398:1060c23": "黃光，赤色赤顯赤影赤光，白色白顯白影",
    "T06n0220b_398:1060c24": "白光。諸苑池中多有眾鳥，孔雀、鸚鵡、鳧鷖、",
    "T06n0220b_398:1060c25": "鴻鴈、黃鵙、鶬鶊、青鶩、白鵠、春鶯、鶖鷺、鴛鴦、鵁鶄、",
    "T06n0220b_398:1060c26": "翡翠、精衛、鵾鷄、𪅱鳿、鶢鶋、鵾鳳、妙翅、鶙鶘、羯",
    "T06n0220b_398:1060c27": "羅、頻迦、命命鳥等，音聲相和遊戲其中。是諸",
    "T06n0220b_398:1060c28": "苑池的無所屬，彼有情類長夜修行甚深般",
    "T06n0220b_398:1060c29": "若波羅蜜多，於深法門皆生信樂，宿世共造",
    "T06n0220b_398:1061a01": "如是勝業故，於今時同受斯果。「『又，善男子！妙",
    "T06n0220b_398:1061a02": "香城中有高勝處，是法涌菩薩摩訶薩所住",
    "T06n0220b_398:1061a03": "之宮。其宮縱廣一踰繕那，眾寶莊嚴奇妙可",
    "T06n0220b_398:1061a04": "愛，宮外周匝七重垣牆、七重樓閣、七重欄楯、",
    "T06n0220b_398:1061a05": "七重寶塹、七重行列寶多羅樹，是垣牆等綺",
    "T06n0220b_398:1061a06": "飾莊嚴甚可愛樂。有四妙苑周環此宮，一名",
    "T06n0220b_398:1061a07": "常喜，二名離憂，三名華嚴，四名香飾。一一苑",
    "T06n0220b_398:1061a08": "內各有八池，一名賢善，二名賢上，三名歡喜，",
    "T06n0220b_398:1061a09": "四名喜上，五名安隱，六名具安，七名離怖，八",
    "T06n0220b_398:1061a10": "名不退。諸池四面各一寶成，一金，二銀，三吠",
    "T06n0220b_398:1061a11": "琉璃，四頗胝迦。羯鷄都寶以為池底，金沙",
    "T06n0220b_398:1061a12": "布上妙水湛然，一一池濱有八階陛，種種妙",
    "T06n0220b_398:1061a13": "寶以為嚴飾，用勝上金而為其蹬，諸階兩間",
    "T06n0220b_398:1061a14": "有芭蕉樹，行列間飾紫金所成，是諸池中具",
    "T06n0220b_398:1061a15": "四妙花，嗢鉢羅花、鉢特摩花、拘母陀花、奔荼",
    "T06n0220b_398:1061a16": "利花，眾色間雜彌布水上，周池四邊有香花",
    "T06n0220b_398:1061a17": "樹，清風時鼓散於水中，諸池皆具八功德水，",
    "T06n0220b_398:1061a18": "香如栴檀色味具足，有鳧鴈等遊戲其中。法",
    "T06n0220b_398:1061a19": "涌菩薩摩訶薩住此宮中，常與六萬八千侍",
    "T06n0220b_398:1061a20": "女遊諸苑池，以妙五欲共相娛樂，妙香城中",
    "T06n0220b_398:1061a21": "男女大小為欲瞻仰法涌菩薩及聽法故，有",
    "T06n0220b_398:1061a22": "時得入常喜等苑、賢善等池，亦以五欲共相",
    "T06n0220b_398:1061a23": "娛樂。「『又，善男子！法涌菩薩摩訶薩，與諸侍女",
    "T06n0220b_398:1061a24": "受妙樂已，晝夜三時為說般若波羅蜜多。妙",
    "T06n0220b_398:1061a25": "香城內有諸士女，於其城中七寶臺上，為法",
    "T06n0220b_398:1061a26": "涌菩薩摩訶薩敷師子座眾寶莊飾。其座四",
    "T06n0220b_398:1061a27": "足各一寶成，一金，二銀，三吠琉璃，四頗胝",
    "T06n0220b_398:1061a28": "迦。於其座上重敷裀褥，次鋪綺帊，覆以白㲲",
    "T06n0220b_398:1061a29": "絡以綩綖，寶座兩邊雙設丹枕，垂諸幃帶散",
    "T06n0220b_398:1061b01": "妙香花。其座高廣半俱盧舍，於上空中張以",
    "T06n0220b_398:1061b02": "綺幔，內施珠帳稱座大小，垂諸花纓懸以金",
    "T06n0220b_398:1061b03": "鐸，為敬法故於座四邊，散五色花燒無價香。",
    "T06n0220b_398:1061b04": "復以種種澤香、末香塗散其地，羅列眾多寶",
    "T06n0220b_398:1061b05": "幢幡蓋。法涌菩薩於時時中昇此寶座，為眾",
    "T06n0220b_398:1061b06": "宣說甚深般若波羅蜜多。每說法時皆有無",
    "T06n0220b_398:1061b07": "量天、龍、藥叉、健達縛、阿素洛、揭路茶、緊捺洛、",
    "T06n0220b_398:1061b08": "莫呼洛伽、人非人等俱來集會，恭敬供養法",
    "T06n0220b_398:1061b09": "涌菩薩，聽受般若波羅蜜多。時，諸大眾既聞",
    "T06n0220b_398:1061b10": "法已，有誦持者，有書寫者，有轉讀者，有思惟",
    "T06n0220b_398:1061b11": "者，有如說行者，有開悟他者，由是因緣彼有",
    "T06n0220b_398:1061b12": "情類，於諸惡趣得不墮法，及於無上正等菩",
    "T06n0220b_398:1061b13": "提永不退轉。汝善男子應勤精進速疾往詣",
    "T06n0220b_398:1061b14": "法涌菩薩摩訶薩所，當令汝聞所求般若波",
    "T06n0220b_398:1061b15": "羅蜜多。「『又善男子！法涌菩薩是汝長夜真淨",
    "T06n0220b_398:1061b16": "善友，示現教導讚勵慶喜，令汝速證所求無",
    "T06n0220b_398:1061b17": "上正等菩提。法涌菩薩於過去世，以勤苦行",
    "T06n0220b_398:1061b18": "求深般若波羅蜜多，亦如汝今求之方便，汝",
    "T06n0220b_398:1061b19": "宜速往法涌菩薩摩訶薩所，勿生疑難，莫計",
    "T06n0220b_398:1061b20": "晝夜，不久當聞甚深般若波羅蜜多。』",
    "T06n0220b_398:1061b21": "「爾時，常啼菩薩摩訶薩聞是語已，心生適悅",
    "T06n0220b_398:1061b22": "踊躍歡喜，作是思惟：『何時當見法涌菩薩從",
    "T06n0220b_398:1061b23": "彼得聞甚深般若波羅蜜多？』「善現當知！譬如",
    "T06n0220b_398:1061b24": "有人遇中毒箭，為苦所切更無餘想，但作是",
    "T06n0220b_398:1061b25": "念：『我於何時得遇良醫，為拔此箭得免斯苦？』",
    "T06n0220b_398:1061b26": "常啼菩薩亦復如是，當於爾時更無餘想，但",
    "T06n0220b_398:1061b27": "作是念：『我於何時當見法涌菩薩摩訶薩，親",
    "T06n0220b_398:1061b28": "近供養得聞般若波羅蜜多，聞已便能永斷",
    "T06n0220b_398:1061b29": "種種虛妄分別有所得見，疾證無上正等菩",
    "T06n0220b_398:1061c01": "提？』「善現當知！常啼菩薩即住此處作是念",
    "T06n0220b_398:1061c02": "時，於一切法中起無障智見，由斯智見即能",
    "T06n0220b_398:1061c03": "現入無量殊勝三摩地門。所謂：觀一切法自",
    "T06n0220b_398:1061c04": "性三摩地、於一切法自性無所得三摩地、破",
    "T06n0220b_398:1061c05": "一切法無智三摩地、得一切法無差別三摩",
    "T06n0220b_398:1061c06": "地、見一切法無變異三摩地、能照一切法三",
    "T06n0220b_398:1061c07": "摩地、於一切法離闇三摩地、得一切法無別",
    "T06n0220b_398:1061c08": "意趣三摩地、知一切法都無所得三摩地、散",
    "T06n0220b_398:1061c09": "一切花三摩地、引發一切法無我三摩地、離",
    "T06n0220b_398:1061c10": "幻三摩地、引發鏡像照明三摩地、引發一",
    "T06n0220b_398:1061c11": "切有情語言三摩地、令一切有情歡喜三摩",
    "T06n0220b_398:1061c12": "地、善隨順一切有情語言三摩地、引發種種",
    "T06n0220b_398:1061c13": "語言文句三摩地、無怖無斷三摩地、能說一",
    "T06n0220b_398:1061c14": "切法本性不可說三摩地、得無礙解脫三摩",
    "T06n0220b_398:1061c15": "地、遠離一切塵三摩地、名句文詞善巧三摩",
    "T06n0220b_398:1061c16": "地、於一切法起勝觀三摩地、得一切法無礙",
    "T06n0220b_398:1061c17": "際三摩地、如虛空三摩地、金剛喻三摩地、雖",
    "T06n0220b_398:1061c18": "現行色而無所犯三摩地、得勝三摩地、得無",
    "T06n0220b_398:1061c19": "退眼三摩地、出法界三摩地、安慰調伏三摩",
    "T06n0220b_398:1061c20": "地、師子奮迅欠呿哮吼三摩地、映奪一切有",
    "T06n0220b_398:1061c21": "情三摩地、遠離一切垢三摩地、於一切法得",
    "T06n0220b_398:1061c22": "無染三摩地、蓮花莊嚴三摩地、斷一切疑三",
    "T06n0220b_398:1061c23": "摩地、隨順一切堅固三摩地、出一切法三摩",
    "T06n0220b_398:1061c24": "地、得神通力無畏三摩地、現前通達一切法",
    "T06n0220b_398:1061c25": "三摩地、壞一切法印三摩地、現一切法無差",
    "T06n0220b_398:1061c26": "別三摩地、離一切見稠林三摩地、離一切闇",
    "T06n0220b_398:1061c27": "三摩地、離一切相三摩地、脫一切著三摩地、",
    "T06n0220b_398:1061c28": "離一切懈怠三摩地、得深法明三摩地、如妙",
    "T06n0220b_398:1061c29": "高山三摩地、不可引奪三摩地、摧伏一切魔",
    "T06n0220b_398:1062a01": "軍三摩地、不著三界三摩地、引發一切殊勝",
    "T06n0220b_398:1062a02": "光明三摩地，如是乃至現見諸佛三摩地。「常",
    "T06n0220b_398:1062a03": "啼菩薩安住如是三摩地中，現見十方無量",
    "T06n0220b_398:1062a04": "無數無邊世界諸佛如來，為諸菩薩摩訶薩",
    "T06n0220b_398:1062a05": "眾宣說般若波羅蜜多時，諸如來、應、正等覺",
    "T06n0220b_398:1062a06": "咸共讚慰教誡教授常啼菩薩摩訶薩言：『善",
    "T06n0220b_398:1062a07": "哉！善哉！善男子！我等本行菩薩道時，亦如汝",
    "T06n0220b_398:1062a08": "今以勤苦行求深般若波羅蜜多，於勤求時",
    "T06n0220b_398:1062a09": "亦如汝今現得如是諸三摩地，我等爾時得",
    "T06n0220b_398:1062a10": "是無量勝三摩地，究竟修已則能成辦甚深",
    "T06n0220b_398:1062a11": "般若波羅蜜多方便善巧，由斯能辦一切佛",
    "T06n0220b_398:1062a12": "法，便得住於不退轉地。我等觀此諸三摩地",
    "T06n0220b_398:1062a13": "所稟自性無入無出，亦不見法能入出者，亦",
    "T06n0220b_398:1062a14": "不見此能修菩薩摩訶薩行，亦不見此能證",
    "T06n0220b_398:1062a15": "無上正等菩提。我等爾時以於諸法無所執",
    "T06n0220b_398:1062a16": "故，即名般若波羅蜜多。我等住此無所執故，",
    "T06n0220b_398:1062a17": "便能獲得真金色身常光一尋，具三十二大",
    "T06n0220b_398:1062a18": "丈夫相，八十隨好圓滿莊嚴。又能證得不可",
    "T06n0220b_398:1062a19": "思議無上佛智、無上佛戒、無上佛定、無上佛",
    "T06n0220b_398:1062a20": "慧，一切功德波羅蜜多無不圓滿。以能圓滿",
    "T06n0220b_398:1062a21": "一切功德波羅蜜多，佛尚不能取量盡說，況",
    "T06n0220b_398:1062a22": "諸聲聞及獨覺等！以是故，善男子！汝於此法",
    "T06n0220b_398:1062a23": "倍應恭敬，愛樂勤求無得暫捨，若於此法倍",
    "T06n0220b_398:1062a24": "生恭敬，愛樂勤求能不暫捨，便於無上正等",
    "T06n0220b_398:1062a25": "菩提易可證得。又，善男子！汝於善友應常恭",
    "T06n0220b_398:1062a26": "敬，愛樂勤求如諸佛想。何以故？善男子！若",
    "T06n0220b_398:1062a27": "菩薩摩訶薩常為善友之所攝護，疾得無上",
    "T06n0220b_398:1062a28": "正等菩提。』「是時常啼菩薩摩訶薩即白十方",
    "T06n0220b_398:1062a29": "諸佛言：『何等名為我之善友？我當親近恭敬",
    "T06n0220b_398:1062b01": "供養？』「十方諸佛告常啼言：『有法涌菩薩摩訶",
    "T06n0220b_398:1062b02": "薩，是汝長夜真淨善友，能攝護汝令汝成熟",
    "T06n0220b_398:1062b03": "所求無上正等菩提，亦令汝學甚深般若波",
    "T06n0220b_398:1062b04": "羅蜜多方便善巧，彼能長夜攝益汝故是汝",
    "T06n0220b_398:1062b05": "善友，汝應親近恭敬供養。又，善男子！汝若一",
    "T06n0220b_398:1062b06": "劫若二若三，如是乃至若百千劫，或復過是，",
    "T06n0220b_398:1062b07": "恭敬頂戴法涌菩薩。復以一切上妙樂具，乃",
    "T06n0220b_398:1062b08": "至三千大千世界所有妙色、聲、香、味、觸盡以供",
    "T06n0220b_398:1062b09": "養，未能報彼須臾之恩。何以故？善男子！汝",
    "T06n0220b_398:1062b10": "因法涌菩薩威力，現得如是無量勝妙三摩",
    "T06n0220b_398:1062b11": "地門，又當因彼令汝獲得甚深般若波羅蜜",
    "T06n0220b_398:1062b12": "多方便善巧，疾證無上正等菩提。』「時，十方佛",
    "T06n0220b_398:1062b13": "方便讚慰教誡教授常啼菩薩，令歡喜已忽",
    "T06n0220b_398:1062b14": "然不現。",
    "T06n0220b_398:1062b15": "「爾時，常啼菩薩摩訶薩從現所證三摩地起，",
    "T06n0220b_398:1062b16": "不見諸佛心懷惆悵，作是思惟：『我向所見十",
    "T06n0220b_398:1062b17": "方諸佛，先從何來今往何所？誰能為我斷如",
    "T06n0220b_398:1062b18": "是疑？』復作是念：『法涌菩薩久已修學甚深般",
    "T06n0220b_398:1062b19": "若波羅蜜多方便善巧，已得無量陀羅尼門",
    "T06n0220b_398:1062b20": "及三摩地，於諸菩薩自在神通已到究竟，已",
    "T06n0220b_398:1062b21": "曾供養無量如來、應、正等覺，於諸佛所發弘",
    "T06n0220b_398:1062b22": "誓願種諸善根，於長夜中為我善友，常攝受",
    "T06n0220b_398:1062b23": "我令獲利樂。我當疾詣法涌菩薩摩訶薩所，",
    "T06n0220b_398:1062b24": "問向所見十方諸佛，先從何來今往何所？彼",
    "T06n0220b_398:1062b25": "能為我斷如是疑。』「善現當知！是時常啼菩薩",
    "T06n0220b_398:1062b26": "摩訶薩作此念已，便於法涌菩薩摩訶薩所，",
    "T06n0220b_398:1062b27": "轉增愛敬清淨之心。復作是念：『我今欲詣法",
    "T06n0220b_398:1062b28": "涌菩薩摩訶薩所，當以何物而為供養？然我",
    "T06n0220b_398:1062b29": "貧匱，無有花香、澤香、散香、衣服、瓔珞、寶幢、幡蓋、",
    "T06n0220b_398:1062c01": "伎樂、燈明、末尼、真珠、吠琉璃寶、頗胝迦寶、金銀、",
    "T06n0220b_398:1062c02": "珊瑚、螺貝、璧玉及餘種種上妙供具，可以供",
    "T06n0220b_398:1062c03": "養甚深般若波羅蜜多及說法師法涌菩薩。",
    "T06n0220b_398:1062c04": "我定不應空爾而詣法涌菩薩摩訶薩所，我",
    "T06n0220b_398:1062c05": "若空往自喜不生，何以表知至誠求法，我於",
    "T06n0220b_398:1062c06": "今者應自賣身以求價直，持用供養甚深般",
    "T06n0220b_398:1062c07": "若波羅蜜多及說法師法涌菩薩。何以故？我",
    "T06n0220b_398:1062c08": "於長夜諸界趣生，虛喪壞滅無邊身命，無始",
    "T06n0220b_398:1062c09": "生死為欲因緣，墮諸地獄受無量苦，未為供",
    "T06n0220b_398:1062c10": "養如是妙法及說法師自捨身命。故我今者",
    "T06n0220b_398:1062c11": "定應賣身以求財物，持用供養甚深般若波羅",
    "T06n0220b_398:1062c12": "蜜多及說法師法涌菩薩。』",
    "T06n0220b_398:1062c13": "「爾時，常啼菩薩摩訶薩作是念已，漸次東行",
    "T06n0220b_398:1062c14": "至一大城，寬廣嚴淨多諸人眾安隱豐樂。常",
    "T06n0220b_398:1062c15": "啼菩薩入市肆中，處處巡環高聲唱曰：『我今",
    "T06n0220b_398:1062c16": "自賣，誰欲買人？我今自賣，誰欲買人？』是時惡",
    "T06n0220b_398:1062c17": "魔見此事已，便作是念：『常啼菩薩愛重法故",
    "T06n0220b_398:1062c18": "欲自賣身，謂為供養甚深般若波羅蜜多及",
    "T06n0220b_398:1062c19": "說法師法涌菩薩摩訶薩故，因斯當得如理",
    "T06n0220b_398:1062c20": "請問甚深般若波羅蜜多方便善巧，謂作是",
    "T06n0220b_398:1062c21": "問：「云何菩薩方便修行甚深般若波羅蜜多",
    "T06n0220b_398:1062c22": "速證無上正等菩提？」作是問已，法涌菩薩當",
    "T06n0220b_398:1062c23": "為宣說甚深法要令得多聞，猶如大海魔及",
    "T06n0220b_398:1062c24": "眷屬所不能壞，漸能圓滿一切功德，因斯饒",
    "T06n0220b_398:1062c25": "益諸有情類，令得無上正等菩提。彼復能令",
    "T06n0220b_398:1062c26": "諸有情類證得無上正等菩提，展轉相承空",
    "T06n0220b_398:1062c27": "我境界。我當方便隱蔽其聲，令此城中長者、",
    "T06n0220b_398:1062c28": "居士、婆羅門等咸不能聞。』唯除城中一長者",
    "T06n0220b_398:1062c29": "女宿善根力魔不能蔽。「常啼菩薩由是因緣，",
    "T06n0220b_398:1063a01": "經於久時賣身不售，愁憂苦惱在一處立，涕",
    "T06n0220b_398:1063a02": "淚而言：『我有何罪？為欲供養甚深般若波羅",
    "T06n0220b_398:1063a03": "蜜多及說法師法涌菩薩摩訶薩故，雖自賣",
    "T06n0220b_398:1063a04": "身而無買者？』「時天帝釋見已念言：『此善男子",
    "T06n0220b_398:1063a05": "以為供養甚深般若波羅蜜多及說法師法",
    "T06n0220b_398:1063a06": "涌菩薩，愛重法故自賣其身，我當試之：為實",
    "T06n0220b_398:1063a07": "慕法？為懷諂詐誑惑世間？』如是念已即自化",
    "T06n0220b_398:1063a08": "作少婆羅門，詣常啼所問言：『男子！汝今何",
    "T06n0220b_398:1063a09": "緣佇立悲涕愁憂不樂？』「常啼菩薩答言：『儒童！",
    "T06n0220b_398:1063a10": "我為供養甚深般若波羅蜜多及說法師法涌",
    "T06n0220b_398:1063a11": "菩薩，然我貧乏無諸財寶，愛重法故欲自賣",
    "T06n0220b_398:1063a12": "身，遍此城中無相問者，自惟薄福住此憂悲。』",
    "T06n0220b_398:1063a13": "「時，婆羅門語常啼曰：『我於今者正欲祠天，不",
    "T06n0220b_398:1063a14": "用人身，但須人血、人髓、人心，頗能賣不？』「常啼",
    "T06n0220b_398:1063a15": "菩薩聞已念言：『我於今者定獲勝利。所以者",
    "T06n0220b_398:1063a16": "何？彼欲買者我皆具有，由斯價直當得供養",
    "T06n0220b_398:1063a17": "甚深般若波羅蜜多及說法師法涌菩薩，令",
    "T06n0220b_398:1063a18": "我具足甚深般若波羅蜜多方便善巧，疾證",
    "T06n0220b_398:1063a19": "無上正等菩提。』作是念時歡喜踊躍，以柔軟",
    "T06n0220b_398:1063a20": "語報婆羅門：『仁所買者我悉能賣。』「婆羅門言：",
    "T06n0220b_398:1063a21": "『須幾價直？』「常啼報曰：『隨意相酬。』「爾時，常啼作",
    "T06n0220b_398:1063a22": "是語已，即申右手執取利刀，刺己左臂令出",
    "T06n0220b_398:1063a23": "其血，復割右髀皮肉置地，破骨出髓與婆羅",
    "T06n0220b_398:1063a24": "門，復趣牆邊欲剖心出。「有長者女處於高閣，",
    "T06n0220b_398:1063a25": "先見常啼揚聲自賣，後時復見自害其身，作",
    "T06n0220b_398:1063a26": "是念言：『此善男子何因緣故困苦其身，我當",
    "T06n0220b_398:1063a27": "問之。』念已下閣到常啼所，作是問言：『汝何因",
    "T06n0220b_398:1063a28": "緣，先唱自賣，今出血髓復欲剖心？』「常啼報",
    "T06n0220b_398:1063a29": "曰：『姊不知耶？我為供養甚深般若波羅蜜多",
    "T06n0220b_398:1063b01": "及說法師法涌菩薩，然我貧乏無諸財寶，愛",
    "T06n0220b_398:1063b02": "重法故先自賣身，無相買者，今賣三事與婆",
    "T06n0220b_398:1063b03": "羅門。』「長者女言：『汝今自賣身血、心、髓，欲持價",
    "T06n0220b_398:1063b04": "直供養般若波羅蜜多及說法師法涌菩薩，",
    "T06n0220b_398:1063b05": "當獲何等功德勝利？』「常啼答言：『法涌菩薩於",
    "T06n0220b_398:1063b06": "甚深法已得自在，當為我說甚深般若波羅",
    "T06n0220b_398:1063b07": "蜜多方便善巧，菩薩所學，菩薩所乘，菩薩所",
    "T06n0220b_398:1063b08": "行，菩薩所作。我得聞已如說修行，成熟有情、",
    "T06n0220b_398:1063b09": "嚴淨佛土，速證無上正等菩提，得金色身，具",
    "T06n0220b_398:1063b10": "三十二大丈夫相，八十隨好圓滿莊嚴，常光",
    "T06n0220b_398:1063b11": "一尋餘光無量，具佛十力、四無所畏、四無礙",
    "T06n0220b_398:1063b12": "解、大慈、大悲、大喜、大捨、十八佛不共法、無忘",
    "T06n0220b_398:1063b13": "失法、恒住捨性、五淨眼、六神通、不可思議清",
    "T06n0220b_398:1063b14": "淨戒蘊、定蘊、慧蘊、解脫蘊、解脫智見蘊、無障",
    "T06n0220b_398:1063b15": "智見、無上智見，得一切智、道相智、一切相智，",
    "T06n0220b_398:1063b16": "具足一切無上法寶，分布施與一切有情，與",
    "T06n0220b_398:1063b17": "諸有情作所依止。我捨身命為供養彼，當獲",
    "T06n0220b_398:1063b18": "此等功德勝利。』「時，長者女聞說殊勝不可思",
    "T06n0220b_398:1063b19": "議微妙佛法，歡喜踊躍身毛皆竪，恭敬合掌",
    "T06n0220b_398:1063b20": "白常啼言：『大士所說第一廣大，最勝微妙甚",
    "T06n0220b_398:1063b21": "為希有，為獲如是一一佛法，尚應棄捨如殑",
    "T06n0220b_398:1063b22": "伽沙所重身命，況唯捨一！所以者何？若得如",
    "T06n0220b_398:1063b23": "是微妙功德，則能利樂一切有情。大士家貧，",
    "T06n0220b_398:1063b24": "尚為如是微妙功德不惜身命，況我家富多",
    "T06n0220b_398:1063b25": "有珍財，為是功德而不棄捨！大士今應勿復",
    "T06n0220b_398:1063b26": "自害，所須供具盡當相與。所謂金銀、吠琉璃",
    "T06n0220b_398:1063b27": "寶、頗胝迦寶、末尼、真珠、杵藏、石藏、螺貝、璧玉、帝",
    "T06n0220b_398:1063b28": "青、大青、珊瑚、虎珀，及餘無量異類珍財，花",
    "T06n0220b_398:1063b29": "香、瓔珞、寶幢、幡蓋、伎樂、燈明、車乘、衣服，并餘",
    "T06n0220b_398:1063c01": "種種上妙供具，可持供養甚深般若波羅蜜",
    "T06n0220b_398:1063c02": "多及說法師法涌菩薩。唯願大士勿復自害，",
    "T06n0220b_398:1063c03": "我身亦願隨大士往法涌菩薩摩訶薩所，俱",
    "T06n0220b_398:1063c04": "時瞻仰共植善根，為得所說諸佛法故。』",
    "T06n0220b_398:1063c05": "大般若波羅蜜多經卷第三百九十八",
    "T06n0220b_398:1063c11": "三藏法師玄奘奉　詔譯",
    "T06n0220b_398:1063c12": "初分常啼菩薩品第七十七之二",
    "T06n0220b_398:1063c13": "「時，天帝釋即復本形，在常啼前曲躬而立，讚",
    "T06n0220b_398:1063c14": "言：『大士！善哉！善哉！為法至誠堅固乃爾，過去",
    "T06n0220b_398:1063c15": "諸佛為菩薩時亦如大士，以堅固願求深般",
    "T06n0220b_398:1063c16": "若波羅蜜多方便善巧，請問菩薩所學、所乘、所",
    "T06n0220b_398:1063c17": "行、所作心無厭倦，成熟有情、嚴淨佛土，已",
    "T06n0220b_398:1063c18": "證無上正等菩提。大士當知！我實不用人血、",
    "T06n0220b_398:1063c19": "心、髓，但來相試。今何所願？我當相與以酬",
    "T06n0220b_398:1063c20": "輕觸損惱之愆。』「常啼報言：『我本所願唯有無",
    "T06n0220b_398:1063c21": "上正等菩提，天主頗能與斯願不？』「時，天帝釋",
    "T06n0220b_398:1063c22": "𧹞然有愧，白常啼言：『此非我力，唯有諸佛",
    "T06n0220b_398:1063c23": "大聖法王於法自在能與斯願。大士！今應",
    "T06n0220b_398:1063c24": "除無上覺更求餘願，我當與之。』「常啼報曰：『甚",
    "T06n0220b_398:1063c25": "深般若波羅蜜多亦我所願，頗能惠不？』「時，天",
    "T06n0220b_398:1063c26": "帝釋倍復生慚，白常啼言：『我於此願亦不能",
    "T06n0220b_398:1063c27": "與，然我有力令大士身平復如故，用斯願不？』",
    "T06n0220b_398:1063c28": "「常啼報言：『如是所願自能滿足無勞天主。所",
    "T06n0220b_398:1063c29": "以者何？我若啟告十方諸佛發誠諦言：「今自",
    "T06n0220b_398:1064a01": "賣身實為慕法，不懷諂詐誑惑世間，由此因",
    "T06n0220b_398:1064a02": "緣定於無上正等菩提不退轉者，令我身形",
    "T06n0220b_398:1064a03": "平復如故。」此言未訖，自能令我平復如故，豈",
    "T06n0220b_398:1064a04": "假天威！』「天帝釋言：『如是！如是！佛之神力不",
    "T06n0220b_398:1064a05": "可思議，菩薩至誠何事不辦！然由我故損大",
    "T06n0220b_398:1064a06": "士身，唯願慈悲許辦斯事。』「常啼菩薩便告彼",
    "T06n0220b_398:1064a07": "言：『既爾慇懃當隨汝意。』「時，天帝釋即現天威，",
    "T06n0220b_398:1064a08": "令常啼身平復如故，乃至不見少分瘡痕，形",
    "T06n0220b_398:1064a09": "貌端嚴過於往日，愧謝右遶忽然不現。",
    "T06n0220b_398:1064a10": "「爾時，長者女見常啼菩薩希有之事，轉增愛",
    "T06n0220b_398:1064a11": "重，恭敬合掌白常啼言：『願降慈悲暫臨我宅，",
    "T06n0220b_398:1064a12": "所須供養甚深般若波羅蜜多及說法師法涌",
    "T06n0220b_398:1064a13": "菩薩上妙供具，為白父母一切當得。我及侍",
    "T06n0220b_398:1064a14": "從亦辭父母，隨大士往具妙香城，為欲供養",
    "T06n0220b_398:1064a15": "甚深般若波羅蜜多及說法師法涌菩薩摩訶",
    "T06n0220b_398:1064a16": "薩故。』「是時，常啼隨彼所願，俱到其舍在門外",
    "T06n0220b_398:1064a17": "止。時，長者女即入其舍白父母言：『願多與我",
    "T06n0220b_398:1064a18": "家中所有上妙花鬘、塗散等香、衣服、瓔珞、寶幢、",
    "T06n0220b_398:1064a19": "幡蓋、伎樂、蘇油、末尼、真珠、吠琉璃寶、頗胝迦",
    "T06n0220b_398:1064a20": "寶、珊瑚、琥珀、螺貝、璧玉、杵藏、石藏、帝青、大青并",
    "T06n0220b_398:1064a21": "金銀等種種供具，亦聽我身及先事我五百",
    "T06n0220b_398:1064a22": "侍女持諸供具，皆當隨從常啼菩薩往妙香",
    "T06n0220b_398:1064a23": "城，為欲供養甚深般若波羅蜜多及說法師",
    "T06n0220b_398:1064a24": "法涌菩薩。彼當為我宣說法要，我得聞已如",
    "T06n0220b_398:1064a25": "說修行，定獲無邊微妙佛法。』「時，彼父母聞已",
    "T06n0220b_398:1064a26": "驚駭，即問女言：『常啼菩薩今在何處？是何等",
    "T06n0220b_398:1064a27": "人？』「女即白言：『今在門外，彼是大士為欲度脫",
    "T06n0220b_398:1064a28": "一切有情生死苦故，勤求無上正等菩提。又",
    "T06n0220b_398:1064a29": "彼大士愛重正法不惜身命，為欲供養菩薩",
    "T06n0220b_398:1064b01": "所學甚深般若波羅蜜多及說法師法涌菩薩",
    "T06n0220b_398:1064b02": "摩訶薩故，入此城中處處巡環，高聲唱曰：「我",
    "T06n0220b_398:1064b03": "今自賣！誰欲買人？我今自賣！誰欲買人？」經於",
    "T06n0220b_398:1064b04": "久時賣身不售，愁憂苦惱在一處立，涕淚而",
    "T06n0220b_398:1064b05": "言：「我有何罪？為欲供養甚深般若波羅蜜多",
    "T06n0220b_398:1064b06": "及說法師法涌菩薩摩訶薩故，雖自賣身而",
    "T06n0220b_398:1064b07": "無買者？」「『時，天帝釋為欲試驗，即自化作少婆",
    "T06n0220b_398:1064b08": "羅門來至其前，問言：「男子！汝何住此憂悲",
    "T06n0220b_398:1064b09": "不樂？」時，彼大士答言：「儒童！我為供養甚深般",
    "T06n0220b_398:1064b10": "若波羅蜜多及說法師法涌菩薩，然我貧乏",
    "T06n0220b_398:1064b11": "無諸財寶，愛重法故欲自賣身，遍此城中無",
    "T06n0220b_398:1064b12": "相問者，自惟薄福住此憂悲。」時，婆羅門語大",
    "T06n0220b_398:1064b13": "士曰：「我於今者正欲祠天，不用人身但須人",
    "T06n0220b_398:1064b14": "血、人髓、人心，頗能賣不？」大士聞已歡喜踊躍，",
    "T06n0220b_398:1064b15": "以柔軟語報婆羅門：「仁所買者我悉能賣。」婆",
    "T06n0220b_398:1064b16": "羅門言：「須幾價直？」大士報曰：「隨意相酬。」大",
    "T06n0220b_398:1064b17": "士爾時作是語已，即申右手執取利刀，刺己",
    "T06n0220b_398:1064b18": "左臂令出其血，復割右髀皮肉置地，破骨出",
    "T06n0220b_398:1064b19": "髓與婆羅門，復趣牆邊欲剖心出。「『我在高閣",
    "T06n0220b_398:1064b20": "遙見是事，作是念言：「此善男子何因緣故困",
    "T06n0220b_398:1064b21": "苦其身？我當問之。」念已下閣到大士所，作是",
    "T06n0220b_398:1064b22": "問言：「汝何因緣先唱自賣，今出血、髓復欲剖",
    "T06n0220b_398:1064b23": "心？」彼答我曰：「姊不知耶？我為供養甚深般",
    "T06n0220b_398:1064b24": "若波羅蜜多及說法師法涌菩薩，然我貧乏",
    "T06n0220b_398:1064b25": "無諸財寶，愛重法故先自賣身無相買者，今",
    "T06n0220b_398:1064b26": "賣三事與婆羅門。」我時問言：「汝今自賣身血、",
    "T06n0220b_398:1064b27": "心、髓，欲持價直供養般若波羅蜜多及說法",
    "T06n0220b_398:1064b28": "師法涌菩薩，當獲何等功德勝利？」彼答我言：",
    "T06n0220b_398:1064b29": "「法涌菩薩於甚深法已得自在，當為我說甚",
    "T06n0220b_398:1064c01": "深般若波羅蜜多方便善巧，菩薩所學、菩薩",
    "T06n0220b_398:1064c02": "所乘、菩薩所行、菩薩所作。我得聞已如說",
    "T06n0220b_398:1064c03": "修行，成熟有情、嚴淨佛土，速證無上正等",
    "T06n0220b_398:1064c04": "菩提，得金色身，具三十二大丈夫相，八十",
    "T06n0220b_398:1064c05": "隨好圓滿莊嚴，常光一尋餘光無量，具佛十",
    "T06n0220b_398:1064c06": "力、四無所畏、四無礙解、大慈、大悲、大喜、大捨、十",
    "T06n0220b_398:1064c07": "八佛不共法，無忘失法、恒住捨性，五淨眼、六",
    "T06n0220b_398:1064c08": "神通，不可思議清淨戒蘊、定蘊、慧蘊、解脫蘊、",
    "T06n0220b_398:1064c09": "解脫智見蘊，無障智見、無上智見，得一切",
    "T06n0220b_398:1064c10": "智、道相智、一切相智，具足一切無上法寶，分",
    "T06n0220b_398:1064c11": "布施與一切有情，與諸有情作所依止。我",
    "T06n0220b_398:1064c12": "捨身命為供養彼，當獲此等功德勝利。」「『我",
    "T06n0220b_398:1064c13": "時聞說如是殊勝不可思議微妙佛法，歡喜",
    "T06n0220b_398:1064c14": "踊躍身毛皆竪，恭敬合掌而白彼言：「大士所",
    "T06n0220b_398:1064c15": "說第一廣大，最勝微妙甚為希有，為獲如是",
    "T06n0220b_398:1064c16": "一一佛法，尚應棄捨如殑伽沙所重身命，況",
    "T06n0220b_398:1064c17": "唯捨一！所以者何？若得如是微妙功德，則能",
    "T06n0220b_398:1064c18": "利樂一切有情。大士家貧，尚為如是微妙功",
    "T06n0220b_398:1064c19": "德不惜身命，況我家富多有珍財，為是功德",
    "T06n0220b_398:1064c20": "而不棄捨！大士今應勿復自害，所須供具盡",
    "T06n0220b_398:1064c21": "當相與，所謂金、銀、吠琉璃寶、頗胝迦寶、末尼、",
    "T06n0220b_398:1064c22": "真珠、杵藏、石藏、螺貝、璧玉、帝青、大青、珊瑚、琥",
    "T06n0220b_398:1064c23": "珀及餘無量異類珍財，花、香、瓔珞、寶幢、幡蓋、",
    "T06n0220b_398:1064c24": "伎樂、燈明、車乘、衣服并餘種種上妙供具，可",
    "T06n0220b_398:1064c25": "持供養甚深般若波羅蜜多及說法師法涌菩",
    "T06n0220b_398:1064c26": "薩，唯願大士勿復自害。我身亦願隨大士往",
    "T06n0220b_398:1064c27": "法涌菩薩摩訶薩所，俱時瞻仰共植善根，為",
    "T06n0220b_398:1064c28": "得所說諸佛法故。」「『時，天帝釋即復本形在彼",
    "T06n0220b_398:1064c29": "前住，曲躬合掌讚言：「大士！善哉！善哉！為法至",
    "T06n0220b_398:1065a01": "誠堅固乃爾，過去諸佛為菩薩時亦如大士，",
    "T06n0220b_398:1065a02": "以堅固願求深般若波羅蜜多方便善巧，請",
    "T06n0220b_398:1065a03": "問菩薩所學、所乘、所行、所作心無厭倦，成熟",
    "T06n0220b_398:1065a04": "有情、嚴淨佛土，已證無上正等菩提。大士當",
    "T06n0220b_398:1065a05": "知！我實不用人血、心、髓，但來相試。今何所願？",
    "T06n0220b_398:1065a06": "我當相與以酬輕觸損惱之愆。」「『彼即報言：「我",
    "T06n0220b_398:1065a07": "本所願唯有無上正等菩提，天主頗能與斯",
    "T06n0220b_398:1065a08": "願不？」時，天帝釋𧹞然有愧，而白彼言：「此非",
    "T06n0220b_398:1065a09": "我力，唯有諸佛大聖法王於法自在能與斯",
    "T06n0220b_398:1065a10": "願。大士！今應除無上覺更求餘願，我當與",
    "T06n0220b_398:1065a11": "之。」「『彼便報曰：「甚深般若波羅蜜多亦我所願，",
    "T06n0220b_398:1065a12": "頗能惠不？」時，天帝釋倍復生慚，而白彼言：「我",
    "T06n0220b_398:1065a13": "於此願亦不能與，然我有力令大士身平復",
    "T06n0220b_398:1065a14": "如故，用斯願不？」彼復報言：「如是所願自能",
    "T06n0220b_398:1065a15": "滿足無勞天主。所以者何？我若啟告十方諸",
    "T06n0220b_398:1065a16": "佛發誠諦言：『今自賣身實為慕法，不懷諂詐",
    "T06n0220b_398:1065a17": "誑惑世間，由此因緣定於無上正等菩提不",
    "T06n0220b_398:1065a18": "退轉者，令我身形平復如故。』此言未訖，自能",
    "T06n0220b_398:1065a19": "令我平復如故，豈假天威！」「『天帝釋言：「如是！",
    "T06n0220b_398:1065a20": "如是！佛之神力不可思議，菩薩至誠何事不",
    "T06n0220b_398:1065a21": "辦，然由我故損大士身，唯願慈悲許辦斯",
    "T06n0220b_398:1065a22": "事。」時，彼大士告帝釋言：「既爾慇懃當隨汝意。」",
    "T06n0220b_398:1065a23": "時，天帝釋即現天威，令彼身形平復如故，乃",
    "T06n0220b_398:1065a24": "至不見少分瘡痕，形貌端嚴過於往日，愧謝",
    "T06n0220b_398:1065a25": "右遶忽然不現。「『我既見彼希有之事，轉增愛",
    "T06n0220b_398:1065a26": "敬合掌白言：「願降慈悲暫臨我宅，所須供養",
    "T06n0220b_398:1065a27": "甚深般若波羅蜜多及說法師法涌菩薩供養",
    "T06n0220b_398:1065a28": "之具，為白父母一切當得。我及侍從亦辭父",
    "T06n0220b_398:1065a29": "母，隨大士往具妙香城，為欲供養甚深般若",
    "T06n0220b_398:1065b01": "波羅蜜多及說法師法涌菩薩摩訶薩故。」「『今",
    "T06n0220b_398:1065b02": "彼大士以我至誠，不遺所願來至門首，唯願",
    "T06n0220b_398:1065b03": "父母多與珍財，及許我身并先事我五百侍",
    "T06n0220b_398:1065b04": "女持諸供具，咸當隨從常啼菩薩往妙香城，",
    "T06n0220b_398:1065b05": "禮敬供養甚深般若波羅蜜多及說法師法涌",
    "T06n0220b_398:1065b06": "菩薩，為得所說諸佛法故。』",
    "T06n0220b_398:1065b07": "「爾時，父母聞女所說，歡喜踊躍歎未曾有，便",
    "T06n0220b_398:1065b08": "告女言：『如汝所說，常啼菩薩甚為希有，能擐",
    "T06n0220b_398:1065b09": "如是大功德鎧，勇猛精進求諸佛法；所求佛",
    "T06n0220b_398:1065b10": "法微妙最勝，廣大清淨不可思議，能引世間",
    "T06n0220b_398:1065b11": "諸有情類令獲殊勝利益安樂。汝於是法既",
    "T06n0220b_398:1065b12": "深愛重，欲隨善友持諸供具往妙香城，供養",
    "T06n0220b_398:1065b13": "般若波羅蜜多及說法師法涌菩薩，為欲證",
    "T06n0220b_398:1065b14": "得諸佛法故，我等云何不生隨喜？今聽汝",
    "T06n0220b_398:1065b15": "去，我等亦欲與汝相隨，汝歡喜不？』「女即白言：",
    "T06n0220b_398:1065b16": "『甚大歡喜！我尚不礙餘人善法，況父母耶！』「父",
    "T06n0220b_398:1065b17": "母報言：『汝應嚴辦供具、侍從，速當共往。』時，長",
    "T06n0220b_398:1065b18": "者女即便營辦五百乘車七寶嚴飾，亦令五",
    "T06n0220b_398:1065b19": "百常隨侍女恣意各取眾寶嚴身，復取金銀、",
    "T06n0220b_398:1065b20": "吠琉璃寶、頗胝迦寶、末尼、真珠、帝青、大青、螺",
    "T06n0220b_398:1065b21": "貝、璧玉、珊瑚、琥珀、杵藏、石藏及餘無量異類",
    "T06n0220b_398:1065b22": "珍財，種種花香、衣服、瓔珞、寶幢、幡蓋、伎樂、蘇油、",
    "T06n0220b_398:1065b23": "上妙珍財各無量種并餘種種上妙供具。「其",
    "T06n0220b_398:1065b24": "女既辦如是事已，恭敬啟請常啼菩薩前乘",
    "T06n0220b_398:1065b25": "一車，身及父母侍女五百各乘一車，圍遶侍",
    "T06n0220b_398:1065b26": "從常啼菩薩，漸漸東去至妙香城。見城高廣",
    "T06n0220b_398:1065b27": "七寶成就，於其城外周匝皆有七寶所成七",
    "T06n0220b_398:1065b28": "重垣牆、七重樓觀、七重欄楯、七重寶塹、七",
    "T06n0220b_398:1065b29": "重行列寶多羅樹，是垣牆等互相間飾，發種",
    "T06n0220b_398:1065c01": "種光甚可愛樂。此大寶城面各十二踰繕那",
    "T06n0220b_398:1065c02": "量，清淨寬廣人物熾盛安隱豐樂，中有五百",
    "T06n0220b_398:1065c03": "街巷市䣑，度量相當端嚴如畫。於諸衢陌各",
    "T06n0220b_398:1065c04": "有清流，亘以寶舫往來無擁。一一街巷清淨",
    "T06n0220b_398:1065c05": "嚴飾，灑以香水布以名花。城及垣牆皆有却",
    "T06n0220b_398:1065c06": "敵雉堞、樓閣，紫金所成，鎣以眾珍光明輝煥。",
    "T06n0220b_398:1065c07": "於雉堞間廁以寶樹，是一一樹根莖枝葉及",
    "T06n0220b_398:1065c08": "以花果皆別寶成。城垣樓閣及諸寶樹，覆以",
    "T06n0220b_398:1065c09": "金網，連以寶繩，懸以金鈴，綴以寶鐸，微風吹",
    "T06n0220b_398:1065c10": "動發和雅音，譬如善奏五支諸樂。城外周匝",
    "T06n0220b_398:1065c11": "七重寶塹，八功德水彌滿其中，冷暖調和清",
    "T06n0220b_398:1065c12": "澄皎鏡。水中處處有七寶船，間飾莊嚴眾所",
    "T06n0220b_398:1065c13": "樂見。諸塹水內具眾妙華，色香鮮郁遍覆水",
    "T06n0220b_398:1065c14": "上。有五百苑周環大城，種種莊嚴甚可憙樂。",
    "T06n0220b_398:1065c15": "一一苑內有五百池，其池縱廣一俱盧舍，七",
    "T06n0220b_398:1065c16": "寶莊飾悅可眾心。於諸池內有四色花，量如",
    "T06n0220b_398:1065c17": "車輪映蔽于水，其華皆以七寶所成。諸池苑",
    "T06n0220b_398:1065c18": "中多有眾鳥，音聲相和聚散遨遊。漸復前行，",
    "T06n0220b_398:1065c19": "即便遙見法涌菩薩摩訶薩正處七寶臺坐",
    "T06n0220b_398:1065c20": "師子座，無量無數百千俱胝那庾多眾前後",
    "T06n0220b_398:1065c21": "圍遶而為說法。",
    "T06n0220b_398:1065c22": "「爾時，常啼菩薩摩訶薩最初遙見法涌菩薩",
    "T06n0220b_398:1065c23": "摩訶薩故，身心悅樂，譬如苾芻繫念一境忽",
    "T06n0220b_398:1065c24": "然得入第三靜慮。既遙見已，作是念言：『我等",
    "T06n0220b_398:1065c25": "不應乘車而趣法涌菩薩摩訶薩所。』作是念",
    "T06n0220b_398:1065c26": "已，即便下車整理衣服。「時，長者女及彼父母、",
    "T06n0220b_398:1065c27": "侍女五百亦皆下車，各以上妙眾寶衣服嚴",
    "T06n0220b_398:1065c28": "飾其身，持諸供具恭敬圍遶常啼菩薩，徐行",
    "T06n0220b_398:1065c29": "而趣法涌菩薩摩訶薩所。其路邊有法涌菩",
    "T06n0220b_398:1066a01": "薩所營七寶大般若臺，以赤栴檀而為塗飾，",
    "T06n0220b_398:1066a02": "懸寶鈴鐸出微妙音，周匝皆垂真珠羅網。於",
    "T06n0220b_398:1066a03": "臺四角懸四寶珠，以為燈明晝夜常照。寶臺",
    "T06n0220b_398:1066a04": "四面有四香爐，白銀所成眾寶嚴飾，恒時燒",
    "T06n0220b_398:1066a05": "以黑沈水香，散眾妙花而為供養。臺中有座",
    "T06n0220b_398:1066a06": "七寶所成，其上重敷茵褥綺帊。於斯座上復",
    "T06n0220b_398:1066a07": "有一函，四寶合成莊嚴綺麗，一金、二銀、三",
    "T06n0220b_398:1066a08": "吠琉璃、四帝青寶。真金葉上銷琉璃汁，書",
    "T06n0220b_398:1066a09": "以般若波羅蜜多置此函中恒時封印。臺中",
    "T06n0220b_398:1066a10": "處處懸寶幡花，間飾莊嚴甚可愛樂。「常啼菩",
    "T06n0220b_398:1066a11": "薩、長者女等，見此寶臺莊嚴殊妙，合掌恭敬",
    "T06n0220b_398:1066a12": "歎未曾有。復見帝釋與其無量百千天眾在",
    "T06n0220b_398:1066a13": "寶臺邊，持天種種上妙香末及眾寶屑、微妙",
    "T06n0220b_398:1066a14": "香花、金銀花等散寶臺上，於虛空中奏天伎",
    "T06n0220b_398:1066a15": "樂。「常啼菩薩見是事已，問帝釋言：『何緣天",
    "T06n0220b_398:1066a16": "主與諸天眾供養此臺？』「天帝釋曰：『大士！今者",
    "T06n0220b_398:1066a17": "豈不知耶？於此臺中有無上法，名深般若波",
    "T06n0220b_398:1066a18": "羅蜜多，是諸如來、應、正等覺及諸菩薩摩訶",
    "T06n0220b_398:1066a19": "薩母，能生能攝一切如來、應、正等覺及諸菩",
    "T06n0220b_398:1066a20": "薩摩訶薩眾。若菩薩摩訶薩能於此中精勤",
    "T06n0220b_398:1066a21": "修學，速到一切功德彼岸，速能成辦一切佛",
    "T06n0220b_398:1066a22": "法，速能證得一切智智。由是因緣，我等於此",
    "T06n0220b_398:1066a23": "與諸眷屬恭敬供養。』「常啼菩薩聞已歡喜，尋",
    "T06n0220b_398:1066a24": "聲復問天帝釋言：『如是所說甚深般若波羅",
    "T06n0220b_398:1066a25": "蜜多今在何處？我欲供養唯願示之！』「天帝釋",
    "T06n0220b_398:1066a26": "言：『大士知不？甚深般若波羅蜜多在此臺中",
    "T06n0220b_398:1066a27": "七寶座上四寶函內，真金為葉，吠琉璃寶以",
    "T06n0220b_398:1066a28": "為其字，法涌菩薩以七寶印自封印之，我等",
    "T06n0220b_398:1066a29": "不能輒開相示。』",
    "T06n0220b_398:1066b01": "「爾時，常啼菩薩摩訶薩及長者女并其父母、侍",
    "T06n0220b_398:1066b02": "女五百聞是語已，即取所持花、香、珍寶、衣服、",
    "T06n0220b_398:1066b03": "瓔珞、寶幢、幡蓋、伎樂、燈明及餘種種供養之具",
    "T06n0220b_398:1066b04": "分作二分，先持一分詣寶臺所供養般若波",
    "T06n0220b_398:1066b05": "羅蜜多，復持一分俱共往詣法涌菩薩摩訶",
    "T06n0220b_398:1066b06": "薩所。到已皆見法涌菩薩坐師子座大眾圍",
    "T06n0220b_398:1066b07": "遶，即以花、香、寶幢、幡蓋、衣服、瓔珞、伎樂、燈明",
    "T06n0220b_398:1066b08": "諸珍寶等，散列供養此說法師及所說法。法",
    "T06n0220b_398:1066b09": "涌菩薩威神力故，即令所散種種妙花，於虛",
    "T06n0220b_398:1066b10": "空中當其頂上，欻然合作一妙花臺，眾寶",
    "T06n0220b_398:1066b11": "莊嚴甚可愛樂。復令所散種種妙香，於虛空",
    "T06n0220b_398:1066b12": "中當花臺上，欻然合成一妙香蓋，種種珍寶",
    "T06n0220b_398:1066b13": "而為嚴飾。復令所散諸妙寶衣，於虛空中當",
    "T06n0220b_398:1066b14": "香蓋上，欻然合成一妙寶帳，亦以眾寶間",
    "T06n0220b_398:1066b15": "飾莊嚴。餘所散列寶幢、幡蓋、伎樂、燈明、諸瓔",
    "T06n0220b_398:1066b16": "珞等，自然涌在臺帳蓋邊，周匝莊嚴妙巧",
    "T06n0220b_398:1066b17": "安布。「常啼菩薩、長者女等見是事已歡喜",
    "T06n0220b_398:1066b18": "踊躍，異口同音皆共稱歎法涌菩薩摩訶薩",
    "T06n0220b_398:1066b19": "言：『今我大師甚為希有，能現如是大威神",
    "T06n0220b_398:1066b20": "力。為菩薩時尚能如是，況得無上正等菩",
    "T06n0220b_398:1066b21": "提！』「是時，常啼及長者女并諸眷屬，深心愛重",
    "T06n0220b_398:1066b22": "法涌菩薩摩訶薩故，皆發無上正等覺心，作",
    "T06n0220b_398:1066b23": "是願言：『我等由此殊勝善根，願當來世必成",
    "T06n0220b_398:1066b24": "如來、應、正等覺。我等由此殊勝善根，願當",
    "T06n0220b_398:1066b25": "來世精勤修學菩薩道時，於深法門通達無",
    "T06n0220b_398:1066b26": "礙，如今大師法涌菩薩。我等由此殊勝善",
    "T06n0220b_398:1066b27": "根，願當來世精勤修學菩薩道時，能以上妙",
    "T06n0220b_398:1066b28": "七寶臺閣及餘供具供養般若波羅蜜多，如",
    "T06n0220b_398:1066b29": "今大師法涌菩薩。我等由此殊勝善根，願當",
    "T06n0220b_398:1066c01": "來世精勤修學菩薩道時，處大眾中坐師子",
    "T06n0220b_398:1066c02": "座，宣說般若波羅蜜多甚深義理都無所畏，",
    "T06n0220b_398:1066c03": "如今大師法涌菩薩。我等由此殊勝善根，願",
    "T06n0220b_398:1066c04": "當來世精勤修學菩薩道時，成就般若波羅",
    "T06n0220b_398:1066c05": "蜜多巧方便力，速能成辦所求無上正等菩",
    "T06n0220b_398:1066c06": "提，如今大師法涌菩薩。我等由此殊勝善",
    "T06n0220b_398:1066c07": "根，願當來世精勤修學菩薩道時，得勝神通",
    "T06n0220b_398:1066c08": "變化自在，利益安樂無量有情，如今大師法",
    "T06n0220b_398:1066c09": "涌菩薩。』「常啼菩薩及長者女并諸眷屬，持諸",
    "T06n0220b_398:1066c10": "供具供養般若波羅蜜多及說法師法涌菩薩",
    "T06n0220b_398:1066c11": "摩訶薩已，頂禮雙足合掌恭敬，右遶三匝却",
    "T06n0220b_398:1066c12": "住一面。",
    "T06n0220b_398:1066c13": "「爾時，常啼菩薩摩訶薩曲躬合掌，白法涌菩",
    "T06n0220b_398:1066c14": "薩摩訶薩言：『我常樂居阿練若處求深般",
    "T06n0220b_398:1066c15": "若波羅蜜多，曾於一時欻然聞有空中聲曰：",
    "T06n0220b_398:1066c16": "「咄！善男子！汝可東行，決定得聞甚深般若波",
    "T06n0220b_398:1066c17": "羅蜜多。」我聞空中如是教已，歡喜踊躍即",
    "T06n0220b_398:1066c18": "便東行，未久之間作如是念：「我寧不問彼",
    "T06n0220b_398:1066c19": "空中聲遣我東行去當遠近？」至何城邑？復從",
    "T06n0220b_398:1066c20": "誰聞甚深般若波羅蜜多？作是念已即住其",
    "T06n0220b_398:1066c21": "處，搥胸悲歎愁憂啼泣，經七晝夜不辭疲",
    "T06n0220b_398:1066c22": "倦，不念睡眠，不思飲食，不想晝夜，不怖寒",
    "T06n0220b_398:1066c23": "熱，於內外法心不散亂，唯作是念：「我於何",
    "T06n0220b_398:1066c24": "時當聞般若波羅蜜多？我先何故不問空聲",
    "T06n0220b_398:1066c25": "勸我東行去當遠近？至何處所？復從誰聞甚",
    "T06n0220b_398:1066c26": "深般若波羅蜜多？」「『我於如是愁憂啼泣自歎",
    "T06n0220b_398:1066c27": "恨時，欻於我前有佛像現告我言：「善男子！",
    "T06n0220b_398:1066c28": "汝以如是勇猛精進愛樂恭敬求法之心，從",
    "T06n0220b_398:1066c29": "此東行過於五百踰繕那量，有大王城名具",
    "T06n0220b_398:1067a01": "妙香，中有菩薩名為法涌，常為無量百千",
    "T06n0220b_398:1067a02": "有情宣說般若波羅蜜多，汝當從彼得聞",
    "T06n0220b_398:1067a03": "般若波羅蜜多。又，善男子！法涌菩薩是汝長",
    "T06n0220b_398:1067a04": "夜清淨善友，示現教導讚勵慶喜，令汝速",
    "T06n0220b_398:1067a05": "證所求無上正等菩提。法涌菩薩於過去世",
    "T06n0220b_398:1067a06": "以勤苦行求深般若波羅蜜多，亦如汝今求",
    "T06n0220b_398:1067a07": "之方便，汝宜速往法涌菩薩摩訶薩所，勿生",
    "T06n0220b_398:1067a08": "疑難，莫計晝夜，不久當聞甚深般若波羅蜜",
    "T06n0220b_398:1067a09": "多。」「『我時得聞如是語已，心生適悅踊躍歡",
    "T06n0220b_398:1067a10": "喜，作是思惟：「何時當見法涌菩薩？從彼得",
    "T06n0220b_398:1067a11": "聞甚深般若波羅蜜多，聞已便能永斷種種",
    "T06n0220b_398:1067a12": "虛妄分別有所得見，疾證無上正等菩提？」",
    "T06n0220b_398:1067a13": "作是念時，於一切法即能現起無障智見，由",
    "T06n0220b_398:1067a14": "斯智見即得現入無量殊勝三摩地門。我住",
    "T06n0220b_398:1067a15": "如是三摩地中，現見十方無量無數無邊世",
    "T06n0220b_398:1067a16": "界諸佛如來，為諸菩薩摩訶薩眾宣說般若波",
    "T06n0220b_398:1067a17": "羅蜜多。「『時，諸如來、應、正等覺，咸共讚慰慇",
    "T06n0220b_398:1067a18": "懃教誡教授我言：「善哉！善哉！善男子！我等",
    "T06n0220b_398:1067a19": "本行菩薩道時，亦如汝今以勤苦行求深般",
    "T06n0220b_398:1067a20": "若波羅蜜多，於勤苦時亦如汝今現得如是",
    "T06n0220b_398:1067a21": "諸三摩地。我等爾時得是無量勝三摩地，究",
    "T06n0220b_398:1067a22": "竟修已則能成辦甚深般若波羅蜜多方便善",
    "T06n0220b_398:1067a23": "巧，由斯能辦一切佛法，便得住於不退轉",
    "T06n0220b_398:1067a24": "地。」「『時，十方佛廣教慰我，令歡喜已忽然不",
    "T06n0220b_398:1067a25": "現。我從所證三摩地起，不見諸佛心懷惆",
    "T06n0220b_398:1067a26": "悵，作是思惟：「我向所見十方諸佛先從何",
    "T06n0220b_398:1067a27": "來？今往何所？誰能為我斷如是疑？」復作是念：",
    "T06n0220b_398:1067a28": "「法涌菩薩久已修學甚深般若波羅蜜多方便",
    "T06n0220b_398:1067a29": "善巧，已得無量陀羅尼門及三摩地，於諸",
    "T06n0220b_398:1067b01": "菩薩自在神通已到究竟，已曾供養無量如",
    "T06n0220b_398:1067b02": "來、應、正等覺，於諸佛所發弘誓願種諸善根，",
    "T06n0220b_398:1067b03": "於長夜中為我善友，常攝受我令獲利樂，我",
    "T06n0220b_398:1067b04": "當疾詣法涌菩薩摩訶薩所，問向所見十方",
    "T06n0220b_398:1067b05": "諸佛先從何來？今往何所？彼能為我斷如",
    "T06n0220b_398:1067b06": "是疑。」「『我於爾時作是念已，勇猛精進漸復東",
    "T06n0220b_398:1067b07": "行，荏苒多時入此城邑，漸復前進遙見大師",
    "T06n0220b_398:1067b08": "處七寶臺坐師子座，大眾圍遶而為說法。我",
    "T06n0220b_398:1067b09": "於是處初見大師，身心悅樂，譬如苾芻忽然",
    "T06n0220b_398:1067b10": "得入第三靜慮故。我今者請問大師：我先所",
    "T06n0220b_398:1067b11": "見十方諸佛先從何來？今往何所？唯願為我",
    "T06n0220b_398:1067b12": "說彼諸佛所從至處，令我了知，知已生生常",
    "T06n0220b_398:1067b13": "見諸佛。』」",
    "T06n0220b_398:1067b14": "78 法涌菩薩品初分法涌菩薩品第七十八之一",
    "T06n0220b_398:1067b15": "「爾時，法涌菩薩摩訶薩告常啼菩薩摩訶薩",
    "T06n0220b_398:1067b16": "言：『善男子！一切如來、應、正等覺、明行圓滿、善",
    "T06n0220b_398:1067b17": "逝、世間解、無上丈夫、調御士、天人師、佛、薄伽梵",
    "T06n0220b_398:1067b18": "所有法身，無所從來，亦無所去。何以故？善",
    "T06n0220b_398:1067b19": "男子！諸法實性皆不動故。「『善男子！諸法真如",
    "T06n0220b_398:1067b20": "無來無去、不可施設，如是真如即是如來、應、",
    "T06n0220b_398:1067b21": "正等覺，廣說乃至佛、薄伽梵。「『善男子！諸法法",
    "T06n0220b_398:1067b22": "界無來無去、不可施設，如是法界即是如來、",
    "T06n0220b_398:1067b23": "應、正等覺，廣說乃至佛、薄伽梵。「『善男子！諸法",
    "T06n0220b_398:1067b24": "法性無來無去、不可施設，如是法性即是如",
    "T06n0220b_398:1067b25": "來、應、正等覺、廣說乃至佛、薄伽梵。「『善男子！不",
    "T06n0220b_398:1067b26": "虛妄性無來無去、不可施設，不虛妄性即是",
    "T06n0220b_398:1067b27": "如來、應、正等覺，廣說乃至佛、薄伽梵。「『善男子！",
    "T06n0220b_398:1067b28": "不變異性無來無去、不可施設，不變異性即",
    "T06n0220b_398:1067b29": "是如來、應、正等覺，廣說乃至佛、薄伽梵。「『善男",
    "T06n0220b_398:1067c01": "子！法平等性無來無去、不可施設，法平等性",
    "T06n0220b_398:1067c02": "即是如來、應、正等覺，廣說乃至佛、薄伽梵。「『善",
    "T06n0220b_398:1067c03": "男子！法離生性無來無去、不可施設，法離",
    "T06n0220b_398:1067c04": "生性即是如來、應、正等覺，廣說乃至佛、薄伽",
    "T06n0220b_398:1067c05": "梵。「『善男子！諸法定性無來無去、不可施設，",
    "T06n0220b_398:1067c06": "諸法定性即是如來、應、正等覺，廣說乃至佛、薄",
    "T06n0220b_398:1067c07": "伽梵。「『善男子！諸法住性無來無去、不可施",
    "T06n0220b_398:1067c08": "設，諸法住性即是如來、應、正等覺，廣說乃至",
    "T06n0220b_398:1067c09": "佛、薄伽梵。「『善男子！諸法實際無來無去、不可",
    "T06n0220b_398:1067c10": "施設，諸法實際即是如來、應、正等覺，廣說乃",
    "T06n0220b_398:1067c11": "至佛、薄伽梵。「『善男子！法虛空界無來無去、不",
    "T06n0220b_398:1067c12": "可施設，法虛空界即是如來、應、正等覺，廣說",
    "T06n0220b_398:1067c13": "乃至佛、薄伽梵。「『善男子！不思議界無來無",
    "T06n0220b_398:1067c14": "去、不可施設，不思議界即是如來、應、正等覺，",
    "T06n0220b_398:1067c15": "廣說乃至佛、薄伽梵。「『善男子！法無生性無來",
    "T06n0220b_398:1067c16": "無去、不可施設，法無生性即是如來、應、正等",
    "T06n0220b_398:1067c17": "覺，廣說乃至佛、薄伽梵。「『善男子！法無滅性",
    "T06n0220b_398:1067c18": "無來無去、不可施設，法無滅性即是如來、應、",
    "T06n0220b_398:1067c19": "正等覺，廣說乃至佛、薄伽梵。「『善男子！法如實",
    "T06n0220b_398:1067c20": "性無來無去、不可施設，法如實性即是如來、",
    "T06n0220b_398:1067c21": "應、正等覺，廣說乃至佛、薄伽梵。「『善男子！法",
    "T06n0220b_398:1067c22": "遠離性無來無去、不可施設，法遠離性即是",
    "T06n0220b_398:1067c23": "如來、應、正等覺，廣說乃至佛、薄伽梵。「『善男子！",
    "T06n0220b_398:1067c24": "法寂靜性無來無去、不可施設，法寂靜性即",
    "T06n0220b_398:1067c25": "是如來、應、正等覺，廣說乃至佛、薄伽梵。「『善男",
    "T06n0220b_398:1067c26": "子！無染淨界無來無去、不可施設，無染淨界",
    "T06n0220b_398:1067c27": "即是如來、應、正等覺，廣說乃至佛、薄伽梵。「『善",
    "T06n0220b_398:1067c28": "男子！諸法空性無來無去、不可施設，諸法",
    "T06n0220b_398:1067c29": "空性即是如來、應、正等覺，廣說乃至佛、薄伽",
    "T06n0220b_398:1068a01": "梵。「『善男子！一切如來、應、正等覺，廣說乃至佛、",
    "T06n0220b_398:1068a02": "薄伽梵。非即諸法，非離諸法。「『善男子！諸",
    "T06n0220b_398:1068a03": "法真如，如來真如，一而非二。「『善男子！諸法",
    "T06n0220b_398:1068a04": "真如非合非散，唯有一相所謂無相。「『善男",
    "T06n0220b_398:1068a05": "子！諸法真如非一、非二、非三、非四，廣說乃至",
    "T06n0220b_398:1068a06": "非百千等。何以故？善男子！諸法真如離數",
    "T06n0220b_398:1068a07": "量故，非有性故。",
    "T06n0220b_398:1068a08": "「『復次，善男子！譬如有人熱際後分遊於曠野，",
    "T06n0220b_398:1068a09": "日中渴乏見陽焰動，作是念言：「我於今時定",
    "T06n0220b_398:1068a10": "當得水。」作是念已遂便往趣，所見陽焰漸去",
    "T06n0220b_398:1068a11": "其遠，即奔逐之轉復見遠，種種方便求水不",
    "T06n0220b_398:1068a12": "得。「『善男子！於意云何？是焰中水從何山谷泉",
    "T06n0220b_398:1068a13": "池中來？今何所去？為入東海？為入西海、南北",
    "T06n0220b_398:1068a14": "海耶？』「常啼答言：『陽焰中水尚不可得，況當可",
    "T06n0220b_398:1068a15": "說有所從來及有所至！』「法涌菩薩語常啼言：",
    "T06n0220b_398:1068a16": "『如是！如是！如汝所說。如彼渴人愚癡無智為",
    "T06n0220b_398:1068a17": "熱所逼，見動陽焰於無水中妄生水想，若謂",
    "T06n0220b_398:1068a18": "如來、應、正等覺有來有去，亦復如是當知是",
    "T06n0220b_398:1068a19": "人愚癡無智。何以故？善男子！一切如來、應、正",
    "T06n0220b_398:1068a20": "等覺不可以色身見，夫如來者即是法身。善",
    "T06n0220b_398:1068a21": "男子！如來法身即是諸法真如、法界，真如、法",
    "T06n0220b_398:1068a22": "界既不可說有來有去，如來法身亦復如是",
    "T06n0220b_398:1068a23": "無來無去。「『復次，善男子！譬如幻師或彼弟子，",
    "T06n0220b_398:1068a24": "幻作種種象軍、馬軍、車軍、步軍及牛羊等，經",
    "T06n0220b_398:1068a25": "須臾頃忽然不現。善男子！於意云何？是幻所",
    "T06n0220b_398:1068a26": "作從何而來？去何所至？』「常啼答言：『幻事非實，",
    "T06n0220b_398:1068a27": "如何可說有來去處？』「法涌菩薩語常啼言：『如",
    "T06n0220b_398:1068a28": "是！如是！如汝所說。若執幻事有來去者，當知",
    "T06n0220b_398:1068a29": "彼人愚癡無智，若謂如來、應、正等覺有來有",
    "T06n0220b_398:1068b01": "去，亦復如是當知是人愚癡無智。何以故？善",
    "T06n0220b_398:1068b02": "男子！一切如來、應、正等覺不可以色身見，夫",
    "T06n0220b_398:1068b03": "如來者即是法身。善男子！如來法身即是諸",
    "T06n0220b_398:1068b04": "法真如、法界，真如、法界既不可說有來有去，",
    "T06n0220b_398:1068b05": "如來法身亦復如是無來無去。「『復次，善男子！",
    "T06n0220b_398:1068b06": "如鏡等中有諸像現，如是諸像暫有還無。善",
    "T06n0220b_398:1068b07": "男子！於意云何？是鏡等像為從何來？去何所",
    "T06n0220b_398:1068b08": "至？』「常啼答言：『諸像非實，如何可說有來有",
    "T06n0220b_398:1068b09": "去？』「法涌菩薩語常啼言：『如是！如是！如汝所說。",
    "T06n0220b_398:1068b10": "若執諸像有來有去，當知彼人愚癡無智，若",
    "T06n0220b_398:1068b11": "謂如來、應、正等覺有來有去，亦復如是當知",
    "T06n0220b_398:1068b12": "是人愚癡無智。何以故？善男子！一切如來、應、",
    "T06n0220b_398:1068b13": "正等覺不可以色身見，夫如來者即是法身。",
    "T06n0220b_398:1068b14": "善男子！如來法身即是諸法真如、法界，真如、",
    "T06n0220b_398:1068b15": "法界既不可說有來有去，如來法身亦復如",
    "T06n0220b_398:1068b16": "是無來無去。「『復次，善男子！如谷等中有諸響",
    "T06n0220b_398:1068b17": "現，如是諸響暫有還無。善男子！於意云何？是",
    "T06n0220b_398:1068b18": "谷等響為從何來？去何所至？』「常啼答言：『諸響",
    "T06n0220b_398:1068b19": "非實，如何可說有來去處？』「法涌菩薩語常啼",
    "T06n0220b_398:1068b20": "言：『如是！如是！如汝所說。若執諸響有來去者，",
    "T06n0220b_398:1068b21": "當知彼人愚癡無智，若謂如來、應、正等覺有",
    "T06n0220b_398:1068b22": "來有去，亦復如是當知是人愚癡無智。何以",
    "T06n0220b_398:1068b23": "故？善男子！一切如來、應、正等覺不可以色身",
    "T06n0220b_398:1068b24": "見，夫如來者即是法身。善男子！如來法身即",
    "T06n0220b_398:1068b25": "是諸法真如、法界，真如、法界既不可說有來",
    "T06n0220b_398:1068b26": "有去，如來法身亦復如是無來無去。",
    "T06n0220b_398:1068b27": "大般若波羅蜜多經卷第三百九十九"
}