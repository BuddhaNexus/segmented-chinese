{
    "T02n0099_027:0191a09": "雜阿含經卷第二十七",
    "T02n0099_027:0191a11": "宋天竺三藏求那跋陀羅譯",
    "T02n0099_027:0191a12": "二七712（七一二）如是我聞：一時，佛住王舍城耆闍崛",
    "T02n0099_027:0191a13": "山……如上說。差別者：「有沙門、婆羅門作如",
    "T02n0099_027:0191a14": "是見、如是說：『無因、無緣眾生無智、無見，無",
    "T02n0099_027:0191a15": "因、無緣眾生智、見』……」如是廣說，乃至無畏王子",
    "T02n0099_027:0191a16": "聞佛所說，歡喜隨喜，禮佛足而去。",
    "T02n0099_027:0191a17": "713（七一三）如是我聞：一時，佛住舍衛國祇樹給",
    "T02n0099_027:0191a18": "孤獨園。時，有眾多比丘晨朝著衣持鉢，",
    "T02n0099_027:0191a19": "入舍衛城乞食。時，眾多比丘作是念：「今日",
    "T02n0099_027:0191a20": "太早，乞食時未至，我等且過諸外道精舍。」",
    "T02n0099_027:0191a21": "眾多比丘即入外道精舍，與諸外道共相問",
    "T02n0099_027:0191a22": "訊慰勞，問訊慰勞已，於一面坐已，諸外道",
    "T02n0099_027:0191a23": "問比丘言：「沙門瞿曇為諸弟子說法，斷五",
    "T02n0099_027:0191a24": "蓋——覆心、慧力羸、為障礙分、不轉趣涅槃，住",
    "T02n0099_027:0191a25": "四念處，修七覺意。我等亦復為諸弟子說",
    "T02n0099_027:0191a26": "斷五蓋——覆心、慧力羸，善住四念處，修七覺",
    "T02n0099_027:0191a27": "分。我等與彼沙門瞿曇有何等異？俱能說",
    "T02n0099_027:0191a28": "法。」時，眾多比丘聞外道所說，心不喜悅，反",
    "T02n0099_027:0191a29": "呵罵，從座起去。入舍衛城，乞食已，還精舍，",
    "T02n0099_027:0191b01": "舉衣鉢，洗足已，往詣佛所，稽首佛足，退",
    "T02n0099_027:0191b02": "坐一面。以諸外道所說，具白世尊。爾時，世",
    "T02n0099_027:0191b03": "尊告眾多比丘：「彼外道說是語時，汝等應",
    "T02n0099_027:0191b04": "反問言：『諸外道！五蓋者，種應有十。七覺者，",
    "T02n0099_027:0191b05": "種應有十四。何等為五蓋之十、七覺之十",
    "T02n0099_027:0191b06": "四？』如是問者，彼諸外道則自駭散，說諸外",
    "T02n0099_027:0191b07": "道法，瞋恚、憍慢、毀呰、嫌恨、不忍心生，或默然",
    "T02n0099_027:0191b08": "低頭，失辯潛思。所以者何？我不見諸天、",
    "T02n0099_027:0191b09": "魔、梵、沙門、婆羅門、天、人眾中，聞我所說",
    "T02n0099_027:0191b10": "歡喜隨順者，唯除如來及聲聞眾於此聞",
    "T02n0099_027:0191b11": "者。「諸比丘！何等為五蓋之十？謂有內貪欲，",
    "T02n0099_027:0191b12": "有外貪欲。彼內貪欲者即是蓋，非智非等",
    "T02n0099_027:0191b13": "覺，不轉趣涅槃。彼外貪欲即是蓋，非智非",
    "T02n0099_027:0191b14": "等覺，不轉趣涅槃。謂瞋恚有瞋恚相，若瞋",
    "T02n0099_027:0191b15": "恚及瞋恚相即是蓋，非智非等覺，不轉",
    "T02n0099_027:0191b16": "趣涅槃。有睡有眠，彼睡彼眠即是蓋，非智",
    "T02n0099_027:0191b17": "非等覺，不轉趣涅槃。有掉有悔，彼掉彼",
    "T02n0099_027:0191b18": "悔即是蓋，非智非等覺，不轉趣涅槃。有",
    "T02n0099_027:0191b19": "疑善法，有疑不善法，彼善法疑、不善法疑",
    "T02n0099_027:0191b20": "即是蓋，非智非等覺，不轉趣涅槃。是名五",
    "T02n0099_027:0191b21": "蓋說十。「何等為七覺分說十四？有內法心",
    "T02n0099_027:0191b22": "念住，有外法心念住。彼內法念住即是念覺",
    "T02n0099_027:0191b23": "分，是智是等覺，能轉趣涅槃。彼外法念住",
    "T02n0099_027:0191b24": "即是念覺分，是智是等覺，能轉趣涅槃。「有",
    "T02n0099_027:0191b25": "擇善法、擇不善法。彼善法擇，即是擇法覺分，",
    "T02n0099_027:0191b26": "是智是等覺，能轉趣涅槃。彼不善法擇，即是",
    "T02n0099_027:0191b27": "擇法覺分，是智是等覺，能轉趣涅槃。「有精",
    "T02n0099_027:0191b28": "進斷不善法，有精進長養善法。彼斷不善",
    "T02n0099_027:0191b29": "法精進，即是精進覺分。是智是等覺，能轉",
    "T02n0099_027:0191c01": "趣涅槃。彼長養善法精進，即是精進覺分，",
    "T02n0099_027:0191c02": "是智是等覺，能轉趣涅槃。「有喜，有喜處。彼",
    "T02n0099_027:0191c03": "喜即是喜覺分，是智是等覺，能轉趣涅槃。彼",
    "T02n0099_027:0191c04": "喜處，亦即是喜覺分，是智是等覺，能轉趣涅",
    "T02n0099_027:0191c05": "槃。「有身猗息，有心猗息。彼身猗息，即是猗",
    "T02n0099_027:0191c06": "覺分，是智是等覺，能轉趣涅槃。彼心猗息，",
    "T02n0099_027:0191c07": "即是猗覺分，是智是等覺，能轉趣涅槃。「有",
    "T02n0099_027:0191c08": "定，有定相。彼定即是定覺分，是智是等覺，",
    "T02n0099_027:0191c09": "能轉趣涅槃。彼定相即是定覺分，是智是等",
    "T02n0099_027:0191c10": "覺，能轉趣涅槃。「有捨善法，有捨不善法。彼",
    "T02n0099_027:0191c11": "善法捨，即是捨覺分，是智是等覺，能轉趣涅",
    "T02n0099_027:0191c12": "槃。彼不善法捨，即是捨覺分，是智是等覺，能",
    "T02n0099_027:0191c13": "轉趣涅槃，是名七覺分說為十四。」佛說此",
    "T02n0099_027:0191c14": "經已，眾多比丘聞佛所說，歡喜奉行。",
    "T02n0099_027:0191c15": "714（七一四）如是我聞：一時，佛住舍衛國祇樹給",
    "T02n0099_027:0191c16": "孤獨園。時，有眾多比丘……如上說。差別者：「有",
    "T02n0099_027:0191c17": "諸外道出家作如是說者，當復問言：『若心",
    "T02n0099_027:0191c18": "微劣猶豫者，爾時應修何等覺分？何等為",
    "T02n0099_027:0191c19": "非修時？若復掉心者、掉心猶豫者，爾時復修",
    "T02n0099_027:0191c20": "何等覺分？何等為非時？』如是問者，彼諸外",
    "T02n0099_027:0191c21": "道心則駭散，說諸異法，心生忿恚、憍慢、毀呰、",
    "T02n0099_027:0191c22": "嫌恨、不忍，或默然低頭，失辯潛思。所以者",
    "T02n0099_027:0191c23": "何？我不見諸天、魔、梵、沙門、婆羅門、天、人",
    "T02n0099_027:0191c24": "眾中，聞我所說歡喜隨喜者，唯除如來及",
    "T02n0099_027:0191c25": "聲聞眾於此聞者。「諸比丘！若爾時其心微",
    "T02n0099_027:0191c26": "劣、其心猶豫者，不應修猗覺分、定覺分、捨",
    "T02n0099_027:0191c27": "覺分。所以者何？微劣心生、微劣猶豫，以此",
    "T02n0099_027:0191c28": "諸法增其微劣故。譬如小火，欲令其燃，",
    "T02n0099_027:0191c29": "增以燋炭。云何？比丘！非為增炭令火滅",
    "T02n0099_027:0192a01": "耶？」比丘白佛：「如是，世尊！」「如是，比丘！微劣猶",
    "T02n0099_027:0192a02": "豫，若修猗覺分、定覺分、捨覺分者，此則非",
    "T02n0099_027:0192a03": "時，增懈怠故。若掉心起，若掉心猶豫，爾時",
    "T02n0099_027:0192a04": "不應修擇法覺分、精進覺分、喜覺分。所以",
    "T02n0099_027:0192a05": "者何？掉心起、掉心猶豫，以此諸法能令",
    "T02n0099_027:0192a06": "其增。譬如熾火，欲令其滅，足其乾薪，於意",
    "T02n0099_027:0192a07": "云何？豈不令火增熾燃耶？」比丘白佛：「如是，",
    "T02n0099_027:0192a08": "世尊！」佛告比丘：「如是掉心生、掉心猶豫，修",
    "T02n0099_027:0192a09": "擇法覺分、精進覺分、喜覺分，增其掉心。諸",
    "T02n0099_027:0192a10": "比丘！若微劣心生、微劣猶豫，是時應修擇",
    "T02n0099_027:0192a11": "法覺分、精進覺分、喜覺分。所以者何？微劣心",
    "T02n0099_027:0192a12": "生、微劣猶豫，以此諸法示、教、照、喜。譬如",
    "T02n0099_027:0192a13": "小火，欲令其燃，足其乾薪。云何？比丘！此火",
    "T02n0099_027:0192a14": "寧熾燃不？」比丘白佛：「如是，世尊！」佛告比丘：",
    "T02n0099_027:0192a15": "「如是微劣心生、微劣猶豫，當於爾時修擇",
    "T02n0099_027:0192a16": "法覺分、精進覺分、喜覺分，示、教、照、喜。若掉心",
    "T02n0099_027:0192a17": "生、掉心猶豫，修猗覺分、定覺分、捨覺分。所",
    "T02n0099_027:0192a18": "以者何？掉心生、掉心猶豫，此等諸法，能令",
    "T02n0099_027:0192a19": "內住一心攝持。譬如燃火，欲令其滅，足其",
    "T02n0099_027:0192a20": "燋炭，彼火則滅。如是，比丘！掉心猶豫，修擇",
    "T02n0099_027:0192a21": "法覺分、精進、喜，則非時，修猗、定、捨覺分，自",
    "T02n0099_027:0192a22": "此則是時，此等諸法內住一心攝持。念覺分",
    "T02n0099_027:0192a23": "者，一切兼助。」佛說此經已，諸比丘聞佛所",
    "T02n0099_027:0192a24": "說，歡喜奉行。",
    "T02n0099_027:0192a25": "715（七一五）如是我聞：一時，佛住舍衛國祇樹給",
    "T02n0099_027:0192a26": "孤獨園。爾時，世尊告諸比丘：「有五蓋、七覺",
    "T02n0099_027:0192a27": "分，有食、無食，我今當說。諦聽，善思，當為汝",
    "T02n0099_027:0192a28": "說。譬如身依食而立，非不食。如是五蓋依",
    "T02n0099_027:0192a29": "於食而立，非不食。貪欲蓋以何為食？謂觸",
    "T02n0099_027:0192a30": "相，於彼不正思惟，未起貪欲令起，已起貪欲",
    "T02n0099_027:0192b01": "能令增廣，是名欲愛蓋之食。「何等為瞋恚",
    "T02n0099_027:0192b02": "蓋食？謂障礙相，於彼不正思惟，未起瞋恚蓋",
    "T02n0099_027:0192b03": "令起，已起瞋恚蓋能令增廣，是名瞋恚蓋",
    "T02n0099_027:0192b04": "食。「何等為睡眠蓋食？有五法。何等為五？微",
    "T02n0099_027:0192b05": "弱、不樂、欠呿、多食、懈怠，於彼不正思惟，未",
    "T02n0099_027:0192b06": "起睡眠蓋令起，已起睡眠蓋能令增廣，是名",
    "T02n0099_027:0192b07": "睡眠蓋食。「何等為掉悔蓋食？有四法。何等",
    "T02n0099_027:0192b08": "為四？謂親屬覺、人眾覺、天覺、本所經娛樂",
    "T02n0099_027:0192b09": "覺。自憶念、他人令憶念而生覺，於彼起不",
    "T02n0099_027:0192b10": "正思惟，未起掉悔令起，已起掉悔令其增廣，",
    "T02n0099_027:0192b11": "是名掉悔蓋食。「何等為疑蓋食？有三世。何",
    "T02n0099_027:0192b12": "等為三？謂過去世、未來世、現在世。於過去",
    "T02n0099_027:0192b13": "世猶豫、未來世猶豫、現在世猶豫，於彼起",
    "T02n0099_027:0192b14": "不正思惟，未起疑蓋令起，已起疑蓋能令增",
    "T02n0099_027:0192b15": "廣，是名疑蓋食。「譬如身依於食而得長養，",
    "T02n0099_027:0192b16": "非不食。如是七覺分依食而住，依食長養，",
    "T02n0099_027:0192b17": "非不食。「何等為念覺分不食？謂四念處不",
    "T02n0099_027:0192b18": "思惟，未起念覺分不起，已起念覺分令退，是",
    "T02n0099_027:0192b19": "名念覺分不食。「何等為擇法覺分不食？謂",
    "T02n0099_027:0192b20": "於善法撰擇，於不善法撰擇，於彼不思惟，",
    "T02n0099_027:0192b21": "未起擇法覺分令不起，已起擇法覺分令退，",
    "T02n0099_027:0192b22": "是名擇法覺分不食。「何等為精進覺分不",
    "T02n0099_027:0192b23": "食？謂四正斷，於彼不思惟，未起精進覺分",
    "T02n0099_027:0192b24": "令不起，已起精進覺分令退，是名精進覺",
    "T02n0099_027:0192b25": "分不食。「何等為喜覺分不食？有喜，有喜處",
    "T02n0099_027:0192b26": "法，於彼不思惟，未起喜覺分不起，已起喜",
    "T02n0099_027:0192b27": "覺分令退，是名喜覺分不食。「何等為猗覺",
    "T02n0099_027:0192b28": "分不食？有身猗息及心猗息，於彼不思惟，",
    "T02n0099_027:0192b29": "未生猗覺分不起，已生猗覺分令退，是名猗",
    "T02n0099_027:0192c01": "覺分不食。「何等為定覺分不食？有四禪，於",
    "T02n0099_027:0192c02": "彼不思惟，未起定覺分不起，已起定覺分令",
    "T02n0099_027:0192c03": "退，是名定覺分不食。「何等為捨覺分不食？",
    "T02n0099_027:0192c04": "有三界，謂斷界、無欲界、滅界，於彼不思惟，",
    "T02n0099_027:0192c05": "未起捨覺分不起，已起捨覺分令退，是名",
    "T02n0099_027:0192c06": "捨覺分不食。「何等為貪欲蓋不食？謂不淨",
    "T02n0099_027:0192c07": "觀，於彼思惟，未起貪欲蓋不起，已起貪欲",
    "T02n0099_027:0192c08": "蓋令斷，是名貪欲蓋不食。「何等為瞋恚蓋",
    "T02n0099_027:0192c09": "不食？彼慈心思惟，未生瞋恚蓋不起，已生瞋",
    "T02n0099_027:0192c10": "恚蓋令滅，是名瞋恚蓋不食。「何等為睡眠",
    "T02n0099_027:0192c11": "蓋不食？彼明照思惟，未生睡眠蓋不起，已",
    "T02n0099_027:0192c12": "生睡眠蓋令滅，是名睡眠蓋不食。「何等為",
    "T02n0099_027:0192c13": "掉悔蓋不食？彼寂止思惟，未生掉悔蓋不",
    "T02n0099_027:0192c14": "起，已生掉悔蓋令滅，是名掉悔蓋不食。「何",
    "T02n0099_027:0192c15": "等為疑蓋不食？彼緣起法思惟，未生疑蓋不",
    "T02n0099_027:0192c16": "起，已生疑蓋令滅，是名疑蓋不食。「譬如身",
    "T02n0099_027:0192c17": "依食而住、依食而立；如是七覺分依食而",
    "T02n0099_027:0192c18": "住、依食而立。「何等為念覺分食？謂四念處",
    "T02n0099_027:0192c19": "思惟已，未生念覺分令起，已生念覺分轉生",
    "T02n0099_027:0192c20": "令增廣，是名念覺分食。「何等為擇法覺分",
    "T02n0099_027:0192c21": "食？有擇善法，有擇不善法，彼思惟已，未生",
    "T02n0099_027:0192c22": "擇法覺分令起，已生擇法覺分重生令增廣，",
    "T02n0099_027:0192c23": "是名擇法覺分食。「何等為精進覺分食？彼四",
    "T02n0099_027:0192c24": "正斷思惟，未生精進覺分令起，已生精進覺",
    "T02n0099_027:0192c25": "分重生令增廣，是名精進覺分食。「何等為",
    "T02n0099_027:0192c26": "喜覺分食？有喜，有喜處，彼思惟，未生喜覺分",
    "T02n0099_027:0192c27": "令起，已生喜覺分重生令增廣，是名喜覺",
    "T02n0099_027:0192c28": "分食。「何等為猗覺分食，有身猗息、心猗息思",
    "T02n0099_027:0192c29": "惟，未生猗覺分令起，已生猗覺分重生令增",
    "T02n0099_027:0193a01": "廣，是名猗覺分食。「何等為定覺分食？謂有",
    "T02n0099_027:0193a02": "四禪思惟，未生定覺分令生起，已生定覺分",
    "T02n0099_027:0193a03": "重生令增廣，是名定覺分食。「何等為捨覺",
    "T02n0099_027:0193a04": "分食？有三界。何等三？謂斷界、無欲界、滅界。",
    "T02n0099_027:0193a05": "彼思惟，未生捨覺分令起，已生捨覺分重生",
    "T02n0099_027:0193a06": "令增廣，是名捨覺分食。」佛說此經已，諸比",
    "T02n0099_027:0193a07": "丘聞佛所說，歡喜奉行。",
    "T02n0099_027:0193a08": "716（七一六）如是我聞：一時，佛住舍衛國祇樹給",
    "T02n0099_027:0193a09": "孤獨園。爾時，世尊告諸比丘：「於內法中，我",
    "T02n0099_027:0193a10": "不見一法，未生惡不善法令生，已生惡不",
    "T02n0099_027:0193a11": "善法重生令增廣，未生善法不生，已生則",
    "T02n0099_027:0193a12": "退，所謂不正思惟。諸比丘！不正思惟者，未生",
    "T02n0099_027:0193a13": "貪欲蓋令生，已生者重生令增廣，未生瞋",
    "T02n0099_027:0193a14": "恚、睡眠、掉悔、疑蓋令生，已生者重生令增",
    "T02n0099_027:0193a15": "廣。未生念覺分不生，已生者令退，未生擇",
    "T02n0099_027:0193a16": "法、精進、喜、猗、定、捨覺分令不生，已生者",
    "T02n0099_027:0193a17": "令退。「我不見一法能令未生惡不善",
    "T02n0099_027:0193a18": "法不生，已生者令斷，未生善法令生，已生",
    "T02n0099_027:0193a19": "者重生令增廣，正思惟。比丘！正思惟者，未",
    "T02n0099_027:0193a20": "生貪欲蓋令不生，已生者令斷，未生瞋恚、",
    "T02n0099_027:0193a21": "睡眠、掉悔、疑蓋令不生，已生者令斷。未生",
    "T02n0099_027:0193a22": "念覺分令生，已生者重生令增廣，未生擇",
    "T02n0099_027:0193a23": "法、精進、喜、猗、定、捨覺分令生，已生者重生",
    "T02n0099_027:0193a24": "令增廣。」佛說此經已，諸比丘聞佛所說，",
    "T02n0099_027:0193a25": "歡喜奉行。",
    "T02n0099_027:0193a26": "717（七一七）如是我聞：一時，佛住舍衛國祇樹給",
    "T02n0099_027:0193a27": "孤獨園。爾時，世尊告諸比丘：「於外法中，我",
    "T02n0099_027:0193a28": "不見一法，未生惡不善法令生，已生者重生",
    "T02n0099_027:0193a29": "令增廣，未生善法令不生，已生者令退，如",
    "T02n0099_027:0193a30": "惡知識、惡伴黨。惡知識、惡伴黨者，未生貪欲",
    "T02n0099_027:0193b01": "蓋令生，已生者重生令增廣。未生瞋恚、睡",
    "T02n0099_027:0193b02": "眠、掉悔、疑蓋令生，已生者重生令增廣。未",
    "T02n0099_027:0193b03": "生念覺分令不生，已生者令退，未生擇法、精",
    "T02n0099_027:0193b04": "進、喜、猗、定、捨覺分令不生，已生者令退。「諸",
    "T02n0099_027:0193b05": "比丘！我不見一法，未生惡不善法令不生，已",
    "T02n0099_027:0193b06": "生者令斷，未生善法令生，已生者重生令",
    "T02n0099_027:0193b07": "增廣，所謂善知識、善伴黨、善隨從者，若善知",
    "T02n0099_027:0193b08": "識、善伴黨、善隨從者，未生貪欲蓋令不生，",
    "T02n0099_027:0193b09": "已生者令斷，未生瞋恚、睡眠、掉悔、疑蓋令",
    "T02n0099_027:0193b10": "不生，已生者令斷。未生念覺分令生，已生",
    "T02n0099_027:0193b11": "者重生令增廣，未生擇法、精進、喜、猗、定、捨",
    "T02n0099_027:0193b12": "覺分令生，已生者重生令增廣。」佛說此經",
    "T02n0099_027:0193b13": "已，諸比丘聞佛所說，歡喜奉行。",
    "T02n0099_027:0193b14": "718（七一八）如是我聞：一時，佛住舍衛國祇樹給孤",
    "T02n0099_027:0193b15": "獨園。爾時，尊者舍利弗告諸比丘：「有七覺",
    "T02n0099_027:0193b16": "分。何等為七？謂念覺分、擇法覺分、精進覺",
    "T02n0099_027:0193b17": "分、喜覺分、猗覺分、定覺分、捨覺分。此七覺分",
    "T02n0099_027:0193b18": "決定而得，不勤而得，我隨所欲，覺分正受。",
    "T02n0099_027:0193b19": "若晨朝時、日中時、日暮時，若欲正受，隨其",
    "T02n0099_027:0193b20": "所欲，多入正受。譬如王大臣，有種種衣服，",
    "T02n0099_027:0193b21": "置箱簏中，隨其所須，日中所須、日暮所須，",
    "T02n0099_027:0193b22": "隨欲自在。如是，比丘！此七覺分，決定而得，",
    "T02n0099_027:0193b23": "不勤而得，隨意正受。我此念覺分，清淨純白，",
    "T02n0099_027:0193b24": "起時知起，滅時知滅，沒時知沒，已起知已",
    "T02n0099_027:0193b25": "起，已滅知已滅，如是擇法、精進、喜、猗、定、",
    "T02n0099_027:0193b26": "捨覺分亦如是說。」尊者舍利弗說此經已，",
    "T02n0099_027:0193b27": "諸比丘聞其所說，歡喜奉行。",
    "T02n0099_027:0193b28": "719（七一九）如是我聞：一時，佛住巴連弗邑。爾時，",
    "T02n0099_027:0193b29": "尊者優波摩、尊者阿提目多住巴連弗邑",
    "T02n0099_027:0193c01": "鷄林精舍。爾時，尊者阿提目多晡時從禪",
    "T02n0099_027:0193c02": "覺，詣尊者優波摩所，共相問訊慰勞已，退",
    "T02n0099_027:0193c03": "坐一面，問尊者優波摩：「尊者！能知七覺分方",
    "T02n0099_027:0193c04": "便，如是樂住正受，如是苦住正受？」優波摩",
    "T02n0099_027:0193c05": "答言：「尊者阿提目多！比丘善知方便修七",
    "T02n0099_027:0193c06": "覺分，如是樂住正受，如是苦住正受。」復問：",
    "T02n0099_027:0193c07": "「云何比丘善知方便修七覺分？」優波摩答言：",
    "T02n0099_027:0193c08": "「比丘方便修念覺分時知思惟：『彼心不善解",
    "T02n0099_027:0193c09": "脫，不害睡眠，不善調伏掉悔，不害睡眠，",
    "T02n0099_027:0193c10": "如我念覺處法思惟，精進方便，不得平",
    "T02n0099_027:0193c11": "等。』如是擇法、精進、喜、猗、定、捨覺分，亦如",
    "T02n0099_027:0193c12": "是說。若比丘念覺分方便時先思惟：『心善解",
    "T02n0099_027:0193c13": "脫，正害睡眠，調伏掉悔，如我於此念覺處",
    "T02n0099_027:0193c14": "法思惟已，不勤方便，而得平等。』如是。阿提",
    "T02n0099_027:0193c15": "目多！比丘知方便修七覺分，如是樂住正",
    "T02n0099_027:0193c16": "受，如是不樂住正受。」時，二正士共論義已，各",
    "T02n0099_027:0193c17": "從座起而去。",
    "T02n0099_027:0193c18": "720（七二〇）如是我聞：一時，佛住舍衛國祇樹給",
    "T02n0099_027:0193c19": "孤獨園。爾時，尊者阿那律亦住舍衛國松林",
    "T02n0099_027:0193c20": "精舍。時，有眾多比丘詣阿那律所，共相",
    "T02n0099_027:0193c21": "問訊慰勞，問訊慰勞已，退坐一面，語尊者",
    "T02n0099_027:0193c22": "阿那律：「尊者知方便修七覺分時生樂住",
    "T02n0099_027:0193c23": "不？」尊者阿那律語諸比丘言：「我知比丘方便",
    "T02n0099_027:0193c24": "修七覺分時生樂住。」諸比丘問尊者阿那",
    "T02n0099_027:0193c25": "律：「云何知比丘方便修七覺分時生樂住？」",
    "T02n0099_027:0193c26": "尊者阿那律語諸比丘：「比丘方便修念覺分，",
    "T02n0099_027:0193c27": "善知思惟，我心善解脫，善害睡眠，善調伏掉",
    "T02n0099_027:0193c28": "悔。如此念覺分處法思惟已，精勤方便，心不",
    "T02n0099_027:0193c29": "懈怠，身猗息不動亂，繫心令住，不起亂",
    "T02n0099_027:0194a01": "念，一心正受。如是擇法、精進、喜、猗、定、捨覺",
    "T02n0099_027:0194a02": "分亦如是說，是名知比丘方便修七覺分",
    "T02n0099_027:0194a03": "時生樂住。」時，眾多比丘聞尊者阿那律所說，",
    "T02n0099_027:0194a04": "歡喜隨喜，從座起而去。",
    "T02n0099_027:0194a05": "721（七二一）如是我聞：一時，佛住舍衛國祇樹給",
    "T02n0099_027:0194a06": "孤獨園。爾時，世尊告諸比丘：「轉輪聖王出世",
    "T02n0099_027:0194a07": "之時，有七寶現於世間，金輪寶、象寶、馬寶、",
    "T02n0099_027:0194a08": "神珠寶、玉女寶、主藏臣寶、主兵臣寶。如是，如",
    "T02n0099_027:0194a09": "來出世，亦有七覺分寶現，齋戒處樓觀上，大",
    "T02n0099_027:0194a10": "臣圍遶，有金輪寶從東方出，輪有千輻，齊",
    "T02n0099_027:0194a11": "轂圓輞，輪相具足，有此吉瑞，必是轉輪聖",
    "T02n0099_027:0194a12": "王，我今決定為轉輪王。即以兩手承金輪",
    "T02n0099_027:0194a13": "寶，著左手中，右手旋轉，而說是言：『若是轉",
    "T02n0099_027:0194a14": "輪聖王金輪寶者，當復轉輪聖王古道而",
    "T02n0099_027:0194a15": "去。』於是輪寶即發，王蕃前隨，而於東方乘",
    "T02n0099_027:0194a16": "虛而逝，向於東方，遊古聖王正直之道。王",
    "T02n0099_027:0194a17": "隨輪寶，四兵亦從，若所至方，輪寶住者，王",
    "T02n0099_027:0194a18": "於彼住，四兵亦住。東方諸國處處小王，見聖",
    "T02n0099_027:0194a19": "王來，悉皆歸伏。「如來出興於世，有七覺",
    "T02n0099_027:0194a20": "分現於世間，所謂念覺分、擇法覺分、精進覺",
    "T02n0099_027:0194a21": "分、喜覺分、猗覺分、定覺分、捨覺分。」佛說此",
    "T02n0099_027:0194a22": "經已，諸比丘聞佛所說，歡喜奉行。",
    "T02n0099_027:0194a23": "722（七二二）如是我聞：一時，佛住舍衛國祇樹給孤",
    "T02n0099_027:0194a24": "獨園。爾時，世尊告諸比丘：「轉輪聖王出於世",
    "T02n0099_027:0194a25": "時，有七寶現於世間。云何轉輪聖王出於",
    "T02n0099_027:0194a26": "世時，金輪寶現有？時，剎利灌頂聖王，月十五",
    "T02n0099_027:0194a27": "日，沐浴清淨，受持齋戒，於樓閣上，大臣圍",
    "T02n0099_027:0194a28": "遶。有金輪寶從東方出，輪有千輻，齊轂圓",
    "T02n0099_027:0194a29": "輞，輪相具足，天真金寶。古昔傳聞，剎利灌",
    "T02n0099_027:0194b01": "頂大王月十五日布薩時，沐浴清淨，受持",
    "T02n0099_027:0194b02": "福善。善來大王，此是王國，此國安隱，人民",
    "T02n0099_027:0194b03": "豐樂，願於中止，教化國人，我則隨從。聖王",
    "T02n0099_027:0194b04": "答言：『諸聚落主！汝今但當善化國人，有不",
    "T02n0099_027:0194b05": "順者，當來白我，當如法化，莫作非法，亦",
    "T02n0099_027:0194b06": "令國人善化非法，若如是者，則從我化。』於",
    "T02n0099_027:0194b07": "是聖王從東海度，乘古聖王道，至于南海；",
    "T02n0099_027:0194b08": "至於南海，度於南海，至西海；乘於古昔",
    "T02n0099_027:0194b09": "聖王之道，度於西海，至於北海。南、西、北方",
    "T02n0099_027:0194b10": "諸小國王奉迎啟請，亦如東方廣說。於是金",
    "T02n0099_027:0194b11": "輪寶，聖王隨從，度於北海，還至王宮正治",
    "T02n0099_027:0194b12": "殿上，住虛空中，是為轉輪聖王出興于世，",
    "T02n0099_027:0194b13": "金輪寶現於世間。「云何為轉輪聖王出興于",
    "T02n0099_027:0194b14": "世，白象寶現於世間？若剎利灌頂大王純",
    "T02n0099_027:0194b15": "色之象，其色鮮好，七支拄地，聖王見已，心",
    "T02n0099_027:0194b16": "則欣悅，今此寶象，來應於我，告善調象師，",
    "T02n0099_027:0194b17": "令速調此寶象，調已送來。象師受命，不盈",
    "T02n0099_027:0194b18": "一日，象即調伏，一切調伏相悉皆具足，猶如",
    "T02n0099_027:0194b19": "餘象經年調者，今此象寶一日調伏亦復如",
    "T02n0099_027:0194b20": "是。調已送詣王所，上白大王：『此象已調，唯",
    "T02n0099_027:0194b21": "王自知時。』爾時，聖王觀察此象調相已備，即",
    "T02n0099_027:0194b22": "乘寶象，於晨旦時周行四海，至日中時還",
    "T02n0099_027:0194b23": "歸王宮，是名轉輪聖王出興于世，如此象",
    "T02n0099_027:0194b24": "寶現於世間。「何等為轉輪聖王出興于世，",
    "T02n0099_027:0194b25": "馬寶現於世間？轉輪聖王所有馬寶純一青",
    "T02n0099_027:0194b26": "色，烏頭澤尾，聖王見馬，心生欣悅，今此神",
    "T02n0099_027:0194b27": "馬來應我故，付調馬師，令速調之，調已送",
    "T02n0099_027:0194b28": "來。馬師奉教，不盈一日，其馬即調，猶如餘",
    "T02n0099_027:0194b29": "馬經年調者，馬寶調伏亦復如是。知馬調",
    "T02n0099_027:0194c01": "已，還送奉王，白言：『大王！此馬已調。』爾時，聖",
    "T02n0099_027:0194c02": "王觀察寶馬調相已備，於晨旦時乘此寶",
    "T02n0099_027:0194c03": "馬周行四海，至日中時還歸王宮，是名轉",
    "T02n0099_027:0194c04": "輪聖王出興于世，馬寶現於世間。「何等為",
    "T02n0099_027:0194c05": "轉輪聖王出興于世，摩尼珠寶現於世間？",
    "T02n0099_027:0194c06": "若轉輪聖王所有寶珠，其形八楞，光澤明照，",
    "T02n0099_027:0194c07": "無諸類隙，於王宮內，常為燈明。轉輪聖王",
    "T02n0099_027:0194c08": "察試寶珠，陰雨之夜，將四種兵入於園林，",
    "T02n0099_027:0194c09": "持珠前導，光明照耀，面一由旬，是為轉輪",
    "T02n0099_027:0194c10": "聖王出興于世，摩尼寶珠現於世間。「何等",
    "T02n0099_027:0194c11": "為轉輪聖王出興于世，賢玉女寶現於世",
    "T02n0099_027:0194c12": "間？轉輪聖王所有玉女，不黑不白、不長不",
    "T02n0099_027:0194c13": "短、不麁不細、不肥不瘦，支體端正，寒時",
    "T02n0099_027:0194c14": "體暖、熱時體涼，身體柔軟如迦陵伽衣，身諸",
    "T02n0099_027:0194c15": "毛孔，出栴檀香，口鼻出息，作優鉢羅香。後",
    "T02n0099_027:0194c16": "臥先起，瞻王意色，隨宜奉事，軟言愛語，端",
    "T02n0099_027:0194c17": "心正念，發王道意，心無違越，況復身、口，是",
    "T02n0099_027:0194c18": "為轉輪聖王寶女。「云何為轉輪聖王主藏臣",
    "T02n0099_027:0194c19": "寶現於世間？謂轉輪聖王主藏大臣本行施",
    "T02n0099_027:0194c20": "故，生得天眼，能見伏藏，有主無主、若水若",
    "T02n0099_027:0194c21": "陸、若遠若近，悉能見之，轉輪聖王須珍寶，",
    "T02n0099_027:0194c22": "即便告勅，隨王所須，輒以奉上。於是聖王",
    "T02n0099_027:0194c23": "有時試彼大臣，觀其所能，乘船遊海，告彼",
    "T02n0099_027:0194c24": "大臣：『我須寶物。』臣白王言：『小住岸邊，當以",
    "T02n0099_027:0194c25": "奉上。』王告彼臣：『我今不須岸邊之寶，且盡",
    "T02n0099_027:0194c26": "與我。』於是大臣即於水中出四金瓮，金寶",
    "T02n0099_027:0194c27": "滿中，以奉聖王，王所須即取用之，若取足",
    "T02n0099_027:0194c28": "已，餘則還歸水中。聖王出世，則有如此主",
    "T02n0099_027:0194c29": "藏之臣現於世間。「云何聖王出興於世，有",
    "T02n0099_027:0195a01": "主兵之臣現於世間？謂有主兵臣聰明智",
    "T02n0099_027:0195a02": "辯。譬如世間善思量成就者，聖王所宜，彼則",
    "T02n0099_027:0195a03": "悉從，宜去、宜住、宜出、宜入。聖王四種兵行，",
    "T02n0099_027:0195a04": "道里頓止，不令疲勌，悉知聖王宜所應作，",
    "T02n0099_027:0195a05": "現法後世功德之事，以白聖王。轉輪聖王出",
    "T02n0099_027:0195a06": "興于世，有如是主兵之臣。「如是如來、應、等",
    "T02n0099_027:0195a07": "正覺出興於世，有七覺分現於世間。何等",
    "T02n0099_027:0195a08": "為七？謂念覺分、擇法覺分、精進覺分、喜覺",
    "T02n0099_027:0195a09": "分、猗覺分、定覺分、捨覺分。」佛說此經已，諸",
    "T02n0099_027:0195a10": "比丘聞佛所說，歡喜奉行。",
    "T02n0099_027:0195a11": "723（七二三）如是我聞：一時，佛住舍衛國祇樹給孤",
    "T02n0099_027:0195a12": "獨園。爾時，世尊告諸比丘：「善哉！比丘！僧人",
    "T02n0099_027:0195a13": "聞法，諸年少比丘供養奉事諸尊長老。所",
    "T02n0099_027:0195a14": "以者何？年少比丘供養奉事長老比丘者，",
    "T02n0099_027:0195a15": "時時得聞深妙之法，聞深法已，二正事成",
    "T02n0099_027:0195a16": "就，身正及心正。爾時修念覺分，修念覺分",
    "T02n0099_027:0195a17": "已，念覺分滿足；念覺滿足已，於法選擇，分",
    "T02n0099_027:0195a18": "別於法，思量於法。爾時，方便修擇法覺分，",
    "T02n0099_027:0195a19": "乃至捨覺分修習滿足。」佛說此經已，諸比丘",
    "T02n0099_027:0195a20": "聞佛所說，歡喜奉行。",
    "T02n0099_027:0195a21": "724（七二四）如是我聞：一時，佛住舍衛國祇樹給孤",
    "T02n0099_027:0195a22": "獨園。爾時，世尊告諸比丘：「若比丘持戒、修",
    "T02n0099_027:0195a23": "德、慚、愧，成真實法，見此人者，多得果報。",
    "T02n0099_027:0195a24": "若復聞者，若隨憶念者、隨出家者，多得功德，",
    "T02n0099_027:0195a25": "況復親近恭敬奉事。所以者何？親近奉事如",
    "T02n0099_027:0195a26": "是人者，時時得聞深妙之法；得聞深法",
    "T02n0099_027:0195a27": "已，成就二正，身正及心正，方便修習定覺",
    "T02n0099_027:0195a28": "分；修習已，修習滿足，乃至捨覺分修習滿足。」",
    "T02n0099_027:0195a29": "佛說此經已，諸比丘聞佛所說，歡喜奉行。",
    "T02n0099_027:0195b01": "725（七二五）如是我聞：一時，佛住舍衛國祇樹給孤",
    "T02n0099_027:0195b02": "獨園。爾時，世尊告諸比丘：「說不善積聚者，",
    "T02n0099_027:0195b03": "所謂五蓋，是為正說。所以者何？純一不善聚",
    "T02n0099_027:0195b04": "者，謂五蓋故。何等為五？謂貪欲蓋、瞋恚蓋、",
    "T02n0099_027:0195b05": "睡眠蓋、掉悔蓋、疑蓋。說善積聚者，謂七覺",
    "T02n0099_027:0195b06": "分，是為正說。所以者何？純一滿淨者，是",
    "T02n0099_027:0195b07": "七覺分故。何等為七？謂念覺分、擇法覺分、",
    "T02n0099_027:0195b08": "精進覺分、喜覺分、猗覺分、定覺分、捨覺分。」",
    "T02n0099_027:0195b09": "佛說此經已，諸比丘聞佛所說，歡喜奉行。",
    "T02n0099_027:0195b10": "726（七二六）如是我聞：一時，佛住王舍城夾谷精",
    "T02n0099_027:0195b11": "舍。爾時，尊者阿難亦在彼住。時，尊者阿難獨",
    "T02n0099_027:0195b12": "一靜處禪思思惟，作如是念：「半梵行者，所",
    "T02n0099_027:0195b13": "謂善知識、善伴黨、善隨從，非惡知識、惡伴",
    "T02n0099_027:0195b14": "黨、惡隨從。」時，尊者阿難從禪覺，往詣佛所，",
    "T02n0099_027:0195b15": "稽首禮足，退坐一面，白佛言：「世尊！我獨一",
    "T02n0099_027:0195b16": "靜處禪思思惟，作是念：『半梵行者，所謂善知",
    "T02n0099_027:0195b17": "識、善伴黨、善隨從，非惡知識、惡伴黨、惡隨",
    "T02n0099_027:0195b18": "從。』」佛告阿難：「莫作是言：『半梵行者，謂善知",
    "T02n0099_027:0195b19": "識、善伴黨、善隨從，非惡知識、惡伴黨、惡隨",
    "T02n0099_027:0195b20": "從。』所以者何？純一滿靜，梵行清白，所謂善",
    "T02n0099_027:0195b21": "知識、善伴黨、善隨從，非惡知識、惡伴黨、惡",
    "T02n0099_027:0195b22": "隨從。我為善知識故，有眾生於我所取",
    "T02n0099_027:0195b23": "念覺分，依遠離、依無欲、依滅、向於捨。如",
    "T02n0099_027:0195b24": "是擇法覺分，精進、喜、猗、定、捨覺分，依遠",
    "T02n0099_027:0195b25": "離、依無欲、依滅、向於捨。以是故當知，阿",
    "T02n0099_027:0195b26": "難！純一滿靜，梵行清白，謂善知識、善伴黨、",
    "T02n0099_027:0195b27": "善隨從，非惡知識、非惡伴黨、非惡隨從。」佛",
    "T02n0099_027:0195b28": "說此經已，諸比丘聞佛所說，歡喜奉行。",
    "T02n0099_027:0195b29": "727（七二七）如是我聞：一時，佛在力士聚落人間",
    "T02n0099_027:0195c01": "遊行，於拘夷那竭城希連河中間住，於聚",
    "T02n0099_027:0195c02": "落側告尊者阿難：「令四重襞疊敷世尊欝",
    "T02n0099_027:0195c03": "多羅僧，我今背疾，欲小臥息。」尊者阿難即受",
    "T02n0099_027:0195c04": "教勅，四重襞疊敷欝多羅僧已，白佛言：「世",
    "T02n0099_027:0195c05": "尊！已四重襞疊敷欝多羅僧，唯世尊知時。」",
    "T02n0099_027:0195c06": "爾時，世尊厚襞僧伽梨枕頭，右脇而臥，足足",
    "T02n0099_027:0195c07": "相累，繫念明相，正念正智，作起覺想，告尊",
    "T02n0099_027:0195c08": "者阿難：「汝說七覺分。」時，尊者阿難即白佛",
    "T02n0099_027:0195c09": "言：「世尊！所謂念覺分，世尊自覺成等正覺，",
    "T02n0099_027:0195c10": "說依遠離、依無欲、依滅、向於捨，擇法、精",
    "T02n0099_027:0195c11": "進、喜、猗、定、捨覺分，世尊自覺成等正覺，說",
    "T02n0099_027:0195c12": "依遠離、依無欲、依滅、向於捨。」佛告阿難：",
    "T02n0099_027:0195c13": "「汝說精進耶？」阿難白佛：「我說精進。世尊！",
    "T02n0099_027:0195c14": "說精進。善逝！」佛告阿難：「唯精進，修習多修",
    "T02n0099_027:0195c15": "習，得阿耨多羅三藐三菩提。」說是語已，正",
    "T02n0099_027:0195c16": "坐端身繫念。時，有異比丘即說偈言：",
    "T02n0099_027:0195c17": "「樂聞美妙法，　　忍疾告人說，",
    "T02n0099_027:0195c18": "比丘即說法，　　轉於七覺分。",
    "T02n0099_027:0195c19": "善哉尊阿難，　　明解巧便說，",
    "T02n0099_027:0195c20": "有勝白淨法，　　離垢微妙說。",
    "T02n0099_027:0195c21": "念、擇法、精進、　　喜、猗、定、捨覺，",
    "T02n0099_027:0195c22": "此則七覺分，　　微妙之善說。",
    "T02n0099_027:0195c23": "聞說七覺分，　　深達正覺味，",
    "T02n0099_027:0195c24": "身嬰大苦患，　　忍疾端坐聽，",
    "T02n0099_027:0195c25": "觀為正法王，　　常為人演說，",
    "T02n0099_027:0195c26": "猶樂聞所說，　　況餘未聞者，",
    "T02n0099_027:0195c27": "第一大智慧，　　十力所禮者，",
    "T02n0099_027:0195c28": "彼亦應疾疾，　　來聽說正法，",
    "T02n0099_027:0195c29": "諸多聞通達，　　契經阿毘曇，",
    "T02n0099_027:0196a01": "善通法律者，　　應聽況餘者，",
    "T02n0099_027:0196a02": "聞說如實法，　　專心𭶑慧聽，",
    "T02n0099_027:0196a03": "於佛所說法，　　得離欲歡喜，",
    "T02n0099_027:0196a04": "歡喜身猗息，　　心自樂亦然，",
    "T02n0099_027:0196a05": "心樂得正受，　　正觀有事行，",
    "T02n0099_027:0196a06": "厭惡三趣者，　　離欲心解脫，",
    "T02n0099_027:0196a07": "厭惡諸有趣，　　不集於人天，",
    "T02n0099_027:0196a08": "無餘猶燈滅，　　究竟般涅槃，",
    "T02n0099_027:0196a09": "聞法多福利，　　最勝之所說，",
    "T02n0099_027:0196a10": "是故當專思，　　聽大師所說。」",
    "T02n0099_027:0196a11": "異比丘說此偈已，從座起而去。",
    "T02n0099_027:0196a12": "728（七二八）如是我聞：一時，佛住舍衛國祇樹給",
    "T02n0099_027:0196a13": "孤獨園。爾時，世尊告諸比丘：「有七覺分。何",
    "T02n0099_027:0196a14": "等為七？謂念覺分，乃至捨覺分。」佛說此經",
    "T02n0099_027:0196a15": "已，諸比丘聞佛所說，歡喜奉行。",
    "T02n0099_027:0196a16": "729（七二九）如是我聞：一時，佛住舍衛國祇樹給",
    "T02n0099_027:0196a17": "孤獨園。爾時，世尊告諸比丘：「當修七覺分。",
    "T02n0099_027:0196a18": "何等為修七覺分？謂念覺分，乃至捨覺分，若",
    "T02n0099_027:0196a19": "比丘修念覺分，依遠離、依無欲、依滅、向於",
    "T02n0099_027:0196a20": "捨。如是修擇法、精進、喜、猗、定、捨覺分，依",
    "T02n0099_027:0196a21": "遠離、依無欲、依滅、向於捨。」佛說此經已，",
    "T02n0099_027:0196a22": "諸比丘聞佛所說，歡喜奉行。",
    "T02n0099_027:0196a23": "730（七三〇）如是我聞：一時，佛住舍衛國祇樹給",
    "T02n0099_027:0196a24": "孤獨園。爾時，世尊告諸比丘……如上說。差別",
    "T02n0099_027:0196a25": "者：「諸比丘！過去已如是修七覺分，未來亦",
    "T02n0099_027:0196a26": "當如是修七覺分。」佛說此經已，諸比丘聞",
    "T02n0099_027:0196a27": "佛所說，歡喜奉行。",
    "T02n0099_027:0196a28": "731（七三一）如是我聞：一時，佛住舍衛國祇樹給",
    "T02n0099_027:0196a29": "孤獨園。爾時，世尊告諸比丘：「若比丘念覺分",
    "T02n0099_027:0196b01": "清淨鮮白，無有支節，離諸煩惱，未起不起，",
    "T02n0099_027:0196b02": "除佛調伏教授，乃至捨覺分，亦如是說。諸",
    "T02n0099_027:0196b03": "比丘！念覺分清淨鮮白，無有支節，離諸煩",
    "T02n0099_027:0196b04": "惱，未起而起，佛所調伏教授，非餘，乃至捨",
    "T02n0099_027:0196b05": "覺分，亦如是說。」佛說此經已，諸比丘聞佛",
    "T02n0099_027:0196b06": "所說，歡喜奉行。",
    "T02n0099_027:0196b07": "732（七三二）如是我聞：一時，佛住舍衛國祇樹給",
    "T02n0099_027:0196b08": "孤獨園。爾時，世尊告諸比丘……如上說。差別",
    "T02n0099_027:0196b09": "者：「未起不起，除善逝調伏教授，未起而起，",
    "T02n0099_027:0196b10": "是則善逝調伏教授，非餘。」佛說此經已，諸",
    "T02n0099_027:0196b11": "比丘聞佛所說，歡喜奉行。",
    "T02n0099_027:0196b12": "733（七三三）如是我聞：一時，佛住舍衛國祇樹給孤",
    "T02n0099_027:0196b13": "獨園。時，有異比丘來詣佛所，稽首禮足，退",
    "T02n0099_027:0196b14": "坐一面，白佛言：「世尊謂覺分。世尊！云何為",
    "T02n0099_027:0196b15": "覺分？」佛告比丘：「所謂覺分者，謂七道品法。",
    "T02n0099_027:0196b16": "然諸比丘七覺分漸次而起，修習滿足。」異比",
    "T02n0099_027:0196b17": "丘白佛：「世尊！云何覺分漸次而起，修習滿足？」",
    "T02n0099_027:0196b18": "佛告比丘：「若比丘內身身觀住，彼內身身觀",
    "T02n0099_027:0196b19": "住時，攝心繫念不忘。彼當爾時，念覺分方",
    "T02n0099_027:0196b20": "便修習，方便修習念覺分已，修習滿足；滿",
    "T02n0099_027:0196b21": "足念覺分已，於法選擇，分別思量。當於爾",
    "T02n0099_027:0196b22": "時修擇法覺分方便，修方便已，修習滿足，",
    "T02n0099_027:0196b23": "如是乃至捨覺分修習滿足。如內身身觀念",
    "T02n0099_027:0196b24": "住，如是外身、內外身、受、心、法法觀念住，當",
    "T02n0099_027:0196b25": "於爾時專心繫念不忘，乃至捨覺分亦如",
    "T02n0099_027:0196b26": "是說。如是住者，漸次覺分起，漸次起已，修",
    "T02n0099_027:0196b27": "習滿足。」佛說此經已，諸比丘聞佛所說，歡",
    "T02n0099_027:0196b28": "喜奉行。",
    "T02n0099_027:0196b29": "734（七三四）如是我聞：一時，佛住舍衛國祇樹給孤",
    "T02n0099_027:0196c01": "獨園。爾時，世尊告彼比丘，如上。差別者：「若",
    "T02n0099_027:0196c02": "比丘如是修習七覺分已，當得二種果，現",
    "T02n0099_027:0196c03": "法得漏盡無餘涅槃，或得阿那含果。」佛說",
    "T02n0099_027:0196c04": "此經已，諸比丘聞佛所說，歡喜奉行。",
    "T02n0099_027:0196c05": "735（七三五）如是我聞：一時，佛住舍衛國祇樹給",
    "T02n0099_027:0196c06": "孤獨園……如上說。差別者：「如是比丘修習七",
    "T02n0099_027:0196c07": "覺分已，多修習已，得四種果、四種福利。何",
    "T02n0099_027:0196c08": "等為四？謂須陀洹果、斯陀含果、阿那含果、",
    "T02n0099_027:0196c09": "阿羅漢果。」佛說此經已，異比丘聞佛所說，",
    "T02n0099_027:0196c10": "歡喜奉行。",
    "T02n0099_027:0196c11": "736（七三六）如是我聞：一時，佛住舍衛國祇樹給孤",
    "T02n0099_027:0196c12": "獨園……如上說。差別者：「若比丘修習七覺分，",
    "T02n0099_027:0196c13": "多修習已，當得七種果、七種福利。何等為",
    "T02n0099_027:0196c14": "七？是比丘得現法智證樂；若命終時，若不",
    "T02n0099_027:0196c15": "得現法智證樂；及命終時而得五下分結",
    "T02n0099_027:0196c16": "盡，中般涅槃；若不得中般涅槃，而得生般",
    "T02n0099_027:0196c17": "涅槃；若不得生般涅槃，而得無行般涅槃；",
    "T02n0099_027:0196c18": "若不得無行般涅槃，而得有行般涅槃；若",
    "T02n0099_027:0196c19": "不得有行般涅槃，而得上流般涅槃。」佛說",
    "T02n0099_027:0196c20": "此經已，異比丘聞佛所說，歡喜奉行。",
    "T02n0099_027:0196c21": "737（七三七）如是我聞：一時，佛住舍衛國祇樹給孤",
    "T02n0099_027:0196c22": "獨園。爾時，世尊告諸比丘：「所謂覺分。何等為",
    "T02n0099_027:0196c23": "覺分？」諸比丘白佛：「世尊是法根、法眼、法依，唯",
    "T02n0099_027:0196c24": "願為說。諸比丘聞已，當受奉行。」佛告諸比",
    "T02n0099_027:0196c25": "丘、比丘尼：「七覺分者，謂七道品法。諸比丘！此",
    "T02n0099_027:0196c26": "七覺分漸次起，漸次起已，修習滿足。」諸比丘",
    "T02n0099_027:0196c27": "白佛：「云何七覺分漸次起，漸次起已，修習滿",
    "T02n0099_027:0196c28": "足？「若比丘身身觀念住，彼身身觀念住已，專",
    "T02n0099_027:0196c29": "心繫念不忘，當於爾時方便修念覺分；方",
    "T02n0099_027:0197a01": "便修念覺分已，修習滿足，謂修念覺分已，",
    "T02n0099_027:0197a02": "於法選擇，當於爾時修擇法覺分方便，修",
    "T02n0099_027:0197a03": "擇法覺分方便已，修習滿足。如是精進、喜、",
    "T02n0099_027:0197a04": "猗、定、捨覺分亦如是說。如內身，如是外",
    "T02n0099_027:0197a05": "身、內外身、受、心、法法觀念住，專心繫念不",
    "T02n0099_027:0197a06": "忘，當於爾時方便修念覺分，方便修念覺",
    "T02n0099_027:0197a07": "分已，修習滿足。乃至捨覺分亦如是說，是",
    "T02n0099_027:0197a08": "名比丘七覺分漸次起，漸次起已，修習滿足。」",
    "T02n0099_027:0197a09": "佛說此經已，諸比丘聞佛所說，歡喜奉行。",
    "T02n0099_027:0197a10": "738（七三八）如是我聞：一時，佛住舍衛國祇樹給孤",
    "T02n0099_027:0197a11": "獨園。爾時，世尊告諸比丘……如上說。差別",
    "T02n0099_027:0197a12": "者：「此七覺分修習多修習，當得二果，得現",
    "T02n0099_027:0197a13": "法智有餘涅槃及阿那含果。」佛說此經已，",
    "T02n0099_027:0197a14": "諸比丘聞佛所說，歡喜奉行。",
    "T02n0099_027:0197a15": "739（七三九）如是我聞：一時，佛住舍衛國祇樹給孤",
    "T02n0099_027:0197a16": "獨園。爾時，世尊告諸比丘……如上說。差別者：",
    "T02n0099_027:0197a17": "「若比丘修習七覺分，多修習已，當得四果。",
    "T02n0099_027:0197a18": "何等為四？謂須陀洹果、斯陀含果、阿那含果、",
    "T02n0099_027:0197a19": "阿羅漢果。」佛說此經已，諸比丘聞佛所說，",
    "T02n0099_027:0197a20": "歡喜奉行。",
    "T02n0099_027:0197a21": "740（七四〇）如是我聞：一時，佛住舍衛國祇樹給孤",
    "T02n0099_027:0197a22": "獨園……如上說。差別者：「若比丘修習此七覺",
    "T02n0099_027:0197a23": "分，多修習已，當得七果。何等為七？謂現法",
    "T02n0099_027:0197a24": "智有餘涅槃，及命終時，若不爾者，五下分結",
    "T02n0099_027:0197a25": "盡，得中般涅槃。若不爾者，得生般涅槃。若",
    "T02n0099_027:0197a26": "不爾者，得無行般涅槃。若不爾者，得有行",
    "T02n0099_027:0197a27": "般涅槃。若不爾者，得上流般涅槃。」佛說此",
    "T02n0099_027:0197a28": "經已，諸比丘聞佛所說，歡喜奉行。",
    "T02n0099_027:0197a29": "741（七四一）如是我聞：一時，佛住舍衛國祇樹給",
    "T02n0099_027:0197b01": "孤獨園。爾時，世尊告諸比丘：「當修不淨觀，",
    "T02n0099_027:0197b02": "多修習已，當得大果大福利。云何修不淨",
    "T02n0099_027:0197b03": "觀？多修習已，得大果大福利。是比丘不淨",
    "T02n0099_027:0197b04": "觀俱念覺分，依遠離、依無欲、依滅、向於",
    "T02n0099_027:0197b05": "捨；修擇法、精進、喜、猗、定、捨覺分，依遠離、",
    "T02n0099_027:0197b06": "依無欲、依滅、向於捨。」佛說此經已，諸比丘",
    "T02n0099_027:0197b07": "聞佛所說，歡喜奉行。",
    "T02n0099_027:0197b08": "742（七四二）如是我聞：一時，佛住舍衛國祇樹給",
    "T02n0099_027:0197b09": "孤獨園。爾時，世尊告諸比丘：「若比丘修習",
    "T02n0099_027:0197b10": "隨死念，多修習已，得大果大福利。云何比",
    "T02n0099_027:0197b11": "丘修習隨死念？多修習已，得大果大福利。",
    "T02n0099_027:0197b12": "是比丘修隨死念俱念覺分，依遠離、依無",
    "T02n0099_027:0197b13": "欲、依滅、向於捨，乃至捨覺分亦如是說。」佛",
    "T02n0099_027:0197b14": "說此經已，諸比丘聞佛所說，歡喜奉行。",
    "T02n0099_027:0197b15": "743（七四三）如是我聞：一時，佛住釋氏黃枕邑。時，",
    "T02n0099_027:0197b16": "眾多比丘晨朝著衣持鉢，入黃枕邑乞食。",
    "T02n0099_027:0197b17": "時，眾多比丘作是念：「今日太早，乞食時未",
    "T02n0099_027:0197b18": "至，我等可過外道精舍。」爾時，眾多比丘即",
    "T02n0099_027:0197b19": "入外道精舍，與諸外道出家共相問訊慰勞",
    "T02n0099_027:0197b20": "已，於一面坐。諸外道出家言：「沙門瞿曇為諸",
    "T02n0099_027:0197b21": "弟子說如是法不：『斷五蓋——惱心、慧力羸、為",
    "T02n0099_027:0197b22": "障礙分、不趣涅槃，盡攝其心，住四念處。",
    "T02n0099_027:0197b23": "心與慈俱，無怨無嫉，亦無瞋恚，廣大無量，",
    "T02n0099_027:0197b24": "善修充滿；四方、四維、上、下一切世間，心與慈",
    "T02n0099_027:0197b25": "俱，無怨無嫉，亦無瞋恚，廣大無量，善修習",
    "T02n0099_027:0197b26": "充滿，如是修習。』悲、喜、捨心俱亦如是說。我",
    "T02n0099_027:0197b27": "等亦復為諸弟子作如是說，我等與彼沙",
    "T02n0099_027:0197b28": "門瞿曇有何等異？所謂俱能說法。」時，眾多",
    "T02n0099_027:0197b29": "比丘聞諸外道出家所說，心不喜悅，默然不",
    "T02n0099_027:0197c01": "呵，從座起去。入黃枕邑，乞食已，還精舍，舉",
    "T02n0099_027:0197c02": "衣鉢，洗足已，詣佛所，稽首禮足，退坐一",
    "T02n0099_027:0197c03": "面。以彼外道出家所說廣白世尊。爾時，世",
    "T02n0099_027:0197c04": "尊告諸比丘：「如彼外道出家所說，汝等應",
    "T02n0099_027:0197c05": "問：『修習慈心，為何所勝？修習悲、喜、捨心，為",
    "T02n0099_027:0197c06": "何所勝？』如是問時，彼諸外道出家，心則駭",
    "T02n0099_027:0197c07": "散，或說外異事，或瞋慢、毀呰、違背、不忍，或",
    "T02n0099_027:0197c08": "默然萎熟，低頭失辯，思惟而住。所以者何？我",
    "T02n0099_027:0197c09": "不見諸天、魔、梵、沙門、婆羅門、天、人眾中，聞",
    "T02n0099_027:0197c10": "我所說隨順樂者，唯除如來及聲聞眾者。",
    "T02n0099_027:0197c11": "比丘！心與慈俱多修習，於淨最勝；悲心修習",
    "T02n0099_027:0197c12": "多修習，空入處最勝；喜心修習多修習，識入",
    "T02n0099_027:0197c13": "處最勝；捨心修習多修習，無所有入處最勝。」",
    "T02n0099_027:0197c14": "佛說此經已，諸比丘聞佛所說，歡喜奉行。",
    "T02n0099_027:0197c15": "744（七四四）如是我聞：一時，佛住舍衛國祇樹給",
    "T02n0099_027:0197c16": "孤獨園。爾時，世尊告諸比丘：「若比丘修習慈",
    "T02n0099_027:0197c17": "心，多修習已，得大果大福利。云何比丘修",
    "T02n0099_027:0197c18": "習慈心，得大果大福利？是比丘心與慈俱，",
    "T02n0099_027:0197c19": "修念覺分，依遠離、依無欲、依滅、向於捨；",
    "T02n0099_027:0197c20": "乃至修習捨覺分，依遠離、依無欲、依滅、向",
    "T02n0099_027:0197c21": "於捨。」佛說此經已，諸比丘聞佛所說，歡喜",
    "T02n0099_027:0197c22": "奉行。",
    "T02n0099_027:0197c23": "745（七四五）如是我聞：一時，佛住舍衛國祇樹給",
    "T02n0099_027:0197c24": "孤獨園。爾時，世尊告諸比丘：「若比丘修空入",
    "T02n0099_027:0197c25": "處，多修習已，得大果大福利。云何比丘修",
    "T02n0099_027:0197c26": "空入處，多修習已，得大果大福利？是比丘心",
    "T02n0099_027:0197c27": "與空入處俱，修念覺分，依遠離、依無欲、依",
    "T02n0099_027:0197c28": "滅、向於捨；乃至修捨覺分，依遠離、依無欲、",
    "T02n0099_027:0197c29": "依滅、向於捨。」佛說此經已，諸比丘聞佛所",
    "T02n0099_027:0198a01": "說，歡喜奉行。",
    "T02n0099_027:0198a02": "如修空入處，如是識入處、無所有入處、非",
    "T02n0099_027:0198a03": "想非非想入處三經，亦如上說。",
    "T02n0099_027:0198a04": "746（七四六）如是我聞：一時，佛住舍衛國祇樹給",
    "T02n0099_027:0198a05": "孤獨園。爾時，世尊告諸比丘：「若比丘修習",
    "T02n0099_027:0198a06": "安那般那念，多修習已，得大果大福利。云",
    "T02n0099_027:0198a07": "何修習安那般那念，多修習已，得大果大福",
    "T02n0099_027:0198a08": "利？是比丘心與安那般那念俱，修念覺分，",
    "T02n0099_027:0198a09": "依遠離、依無欲、依滅、向於捨；乃至修捨覺",
    "T02n0099_027:0198a10": "分，依遠離、依無欲、依滅、向於捨。」佛說此",
    "T02n0099_027:0198a11": "經已，諸比丘聞佛所說，歡喜奉行。",
    "T02n0099_027:0198a12": "747（七四七）如是我聞：一時，佛住舍衛國祇樹給",
    "T02n0099_027:0198a13": "孤獨園。爾時，世尊告諸比丘：「若比丘修無",
    "T02n0099_027:0198a14": "常想，多修習已，得大果大福利。云何比丘",
    "T02n0099_027:0198a15": "修無常想，多修習已，得大果大福利？是比",
    "T02n0099_027:0198a16": "丘心口與無常想俱，修念覺分，依遠離、依",
    "T02n0099_027:0198a17": "無欲、依滅、向於捨；乃至得捨覺分，依遠離、",
    "T02n0099_027:0198a18": "依無欲、依滅、向於捨。」佛說此經已，諸比",
    "T02n0099_027:0198a19": "丘聞佛所說，歡喜奉行。",
    "T02n0099_027:0198a20": "如無常想，如是無常苦想、苦無我想、觀",
    "T02n0099_027:0198a21": "食想、一切世間不可樂想、盡想、斷想、無",
    "T02n0099_027:0198a22": "欲想、滅想、患想、不淨想、青瘀想、膿潰想、膖",
    "T02n0099_027:0198a23": "脹想、壞想、食不盡想、血想、分離想、骨想、空",
    "T02n0099_027:0198a24": "想，一一經如上說。",
    "T02n0099_027:0198a25": "雜阿含經卷第二十七"
}