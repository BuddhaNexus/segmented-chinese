{
    "T41n1822_018:0677c02": "6俱舍論疏卷第十八",
    "T41n1822_018:0677c04": "沙門法寶撰",
    "T41n1822_018:0677c05": "分別業品第四之六",
    "T41n1822_018:0677c06": "論。於前所辨已下。第二別明業障。就中",
    "T41n1822_018:0677c07": "有六。一出業體。二別明僧破。三明成",
    "T41n1822_018:0677c08": "逆緣。四明加行定。五明重罪中大過。六",
    "T41n1822_018:0677c09": "明無間類　此一行頌第一明業障體。",
    "T41n1822_018:0677c10": "論曰至是虛誑語。出五逆業體。天授知五法",
    "T41n1822_018:0677c11": "實非是道。誑無知比丘說是道。故是妄",
    "T41n1822_018:0677c12": "語。餘四身業。出佛身血是加行。餘三是殺",
    "T41n1822_018:0677c13": "根本。論。既是虛誑語何緣名破僧。問也。",
    "T41n1822_018:0677c14": "論。因受果名或能破故。答。因虛誑語",
    "T41n1822_018:0677c15": "彼僧破故。誑語是因。僧破是果。因取果",
    "T41n1822_018:0677c16": "名名為破僧　或能破者。以虛誑語有其",
    "T41n1822_018:0677c17": "力用能破僧故名破僧也。從用為名名",
    "T41n1822_018:0677c18": "為破僧。",
    "T41n1822_018:0677c19": "論。若爾僧破其體是何。此下第二明僧破",
    "T41n1822_018:0677c20": "體。就中有五。一僧破體及成人。二能破成",
    "T41n1822_018:0677c21": "時．處。三具緣成破僧。四破二種僧別。五",
    "T41n1822_018:0677c22": "無破法輪時。此一頌第一明僧破及成人",
    "T41n1822_018:0677c23": "也。論曰至行蘊所攝。出破僧體。此釋",
    "T41n1822_018:0677c24": "破僧是不和合。無覆無記。行蘊所攝。婆沙",
    "T41n1822_018:0677c25": "一百一十六評曰。隨住六識隨住五受",
    "T41n1822_018:0677c26": "皆能破僧。問僧破以何為自性。答以不和",
    "T41n1822_018:0677c27": "合。無覆無記不相應行為自性。是不相應",
    "T41n1822_018:0677c28": "行蘊所攝。即餘處說。復有所餘如是種類",
    "T41n1822_018:0677c29": "不相應行　准此論文。不和合性即是非得",
    "T41n1822_018:0678a01": "無別體也。所以得知。准婆沙六十。評曰",
    "T41n1822_018:0678a02": "退自性者。是不成就。無覆無記。即是非得。",
    "T41n1822_018:0678a03": "心不相應行蘊所攝。即在復有所餘如",
    "T41n1822_018:0678a04": "是類法心不相應中攝。退與順退法異",
    "T41n1822_018:0678a05": "　順退法以一切不善．有覆無記為自性。如",
    "T41n1822_018:0678a06": "僧破與破僧罪異。僧破以不和合為自",
    "T41n1822_018:0678a07": "性。無覆無記。心不相應行蘊所攝　准此論",
    "T41n1822_018:0678a08": "說。退即在復有所餘如是類法心不相",
    "T41n1822_018:0678a09": "應中攝　與僧破同退既更無別法。即是非",
    "T41n1822_018:0678a10": "得。故知僧破不和合性。即是同欲．同忍非",
    "T41n1822_018:0678a11": "得。無別體性。論豈成無間。問。既是無",
    "T41n1822_018:0678a12": "覆無記豈成無間罪。論。如是僧破至是",
    "T41n1822_018:0678a13": "無間果答。如是無覆無記僧破因妄語生。",
    "T41n1822_018:0678a14": "妄語是無間罪。僧破之因。僧破不和合性。是",
    "T41n1822_018:0678a15": "妄語無間之果。果雖無記。因是不善故成無",
    "T41n1822_018:0678a16": "間。論。非能破者至所破僧眾所成。明",
    "T41n1822_018:0678a17": "成僧破人。僧破是所破僧成也。",
    "T41n1822_018:0678a18": "論。此能破人何所成就。下一頌。第二明能成",
    "T41n1822_018:0678a19": "無間罪等。論曰至語表無表業。此釋能",
    "T41n1822_018:0678a20": "破體　前問云。此能破人何所成就　答",
    "T41n1822_018:0678a21": "云。此能破人成破僧罪　誑語為性。明十",
    "T41n1822_018:0678a22": "業道中是虛誑語　即僧破俱生語表無表",
    "T41n1822_018:0678a23": "業者。明成時也。論。此必無間至不必",
    "T41n1822_018:0678a24": "生於無間。答第二．第三問。破僧果熟．何",
    "T41n1822_018:0678a25": "處．幾時　答云　無間大地獄中。答處",
    "T41n1822_018:0678a26": "　經一中劫。答時　便明餘逆處不定也。",
    "T41n1822_018:0678a27": "正理論云。然此不經一大劫者。欲界無有",
    "T41n1822_018:0678a28": "此壽量故。一中劫時亦不滿足。經說天授人",
    "T41n1822_018:0678a29": "壽四萬歲時。來生人中證獨覺菩提故。然",
    "T41n1822_018:0678b01": "不違背壽一劫言。一劫少分中立一劫名",
    "T41n1822_018:0678b02": "故。現有一分亦立全名。如言此日我有",
    "T41n1822_018:0678b03": "障礙。或如說言賊燒村等。論。若作",
    "T41n1822_018:0678b04": "多逆至同感一生。問。五逆俱是次生受。如何",
    "T41n1822_018:0678b05": "一時同受五果。論。隨彼罪增至五倍重",
    "T41n1822_018:0678b06": "苦。答也。正理論云。若造多逆。初一已招無",
    "T41n1822_018:0678b07": "間獄生。餘應無果。無無果失。造多逆人唯",
    "T41n1822_018:0678b08": "一能引。餘助滿故。隨彼罪增苦還增劇。謂",
    "T41n1822_018:0678b09": "由多逆感地獄中大柔軟身。多猛苦具。",
    "T41n1822_018:0678b10": "受二．三．四．五倍重苦。或無中夭。受苦多",
    "T41n1822_018:0678b11": "時。如何可言餘應無果　今詳。異熟因果",
    "T41n1822_018:0678b12": "通於三世。故知因果相屬性定。五逆果體",
    "T41n1822_018:0678b13": "各別不同。若感色身諸根並感平為增上",
    "T41n1822_018:0678b14": "令所招果身大柔軟。所生苦受時促品增。",
    "T41n1822_018:0678b15": "平起相續經一劫等　若依成實論。若",
    "T41n1822_018:0678b16": "一劫受苦。乃至若造五逆五劫同受。餘後",
    "T41n1822_018:0678b17": "四劫從初為名生報。多同經部一業感多",
    "T41n1822_018:0678b18": "身。多業感一身　若依正量部。若造乃至",
    "T41n1822_018:0678b19": "五逆。五劫受苦。於中初是生報。後四劫是",
    "T41n1822_018:0678b20": "後報。各各別感　若依大乘。對法論第八云。",
    "T41n1822_018:0678b21": "問若造多無間業者。於無間生中云何得",
    "T41n1822_018:0678b22": "受其異熟。答於一生中頓受一切所得異",
    "T41n1822_018:0678b23": "熟。無有過失。所以者何。若造眾多無間業",
    "T41n1822_018:0678b24": "者。所感身形最極柔軟。所有苦具眾多猛利。",
    "T41n1822_018:0678b25": "由此頓受種種大苦。又次下文云。於此業",
    "T41n1822_018:0678b26": "中從初熟位。建立順現法受等名。不唯受",
    "T41n1822_018:0678b27": "此一位異熟　乃至　若作是說。即善順",
    "T41n1822_018:0678b28": "訶怨心經。如彼經言。由無間業於那落迦",
    "T41n1822_018:0678b29": "中數數死生受大苦異熟准此論文。同經部。正量部說。大乘",
    "T41n1822_018:0678c01": "亦許一業引多生多業引一生也　問准此對法。前後相違",
    "T41n1822_018:0678c02": "　答有兩釋　一釋。前隨轉理門同有部相說。",
    "T41n1822_018:0678c03": "後依大乘。若不爾者。前說一生以多倍受",
    "T41n1822_018:0678c04": "苦。如何後說經多劫耶。二釋。准此即若",
    "T41n1822_018:0678c05": "造多逆於多劫中多倍受苦。由互相資成",
    "T41n1822_018:0678c06": "大苦故。非唯五倍一生受畢　問若爾何故",
    "T41n1822_018:0678c07": "立世經云。釋迦如來於第九住劫出世。天",
    "T41n1822_018:0678c08": "授造三逆入地獄。至第十劫減。至四萬",
    "T41n1822_018:0678c09": "歲時。來生人中證獨覺菩提。天授造三",
    "T41n1822_018:0678c10": "逆罪。准訶怨心經。合受三劫罪。因何不",
    "T41n1822_018:0678c11": "滿一劫得獨覺耶。若謂立世經同有部",
    "T41n1822_018:0678c12": "故是小乘經。訶怨心經同正量部等。因何",
    "T41n1822_018:0678c13": "不是小乘經也。兩文相違。立世經說文極",
    "T41n1822_018:0678c14": "分明。不可通釋。訶怨心經容可釋也　於",
    "T41n1822_018:0678c15": "地獄中數死．生者。似死．生故名為生．死。",
    "T41n1822_018:0678c16": "如等活地獄　又准智論。天授入地獄中",
    "T41n1822_018:0678c17": "猶如拍毱。如何三劫入於地獄。彼宗應思",
    "T41n1822_018:0678c18": "　今詳有部義宗。若造餘趣次生定受業",
    "T41n1822_018:0678c19": "者。不造五逆。若造餘逆生餘地獄。不造",
    "T41n1822_018:0678c20": "破僧。若先造破僧後造餘逆。皆入阿鼻。",
    "T41n1822_018:0678c21": "論。誰於何處能破於誰。已下一頌。第三明",
    "T41n1822_018:0678c22": "具成緣成破等。論曰至言無威故。明",
    "T41n1822_018:0678c23": "能破人也。正理四十三云。要大比丘必非在",
    "T41n1822_018:0678c24": "家．比丘尼等。以彼依止無威德故唯見行",
    "T41n1822_018:0678c25": "人非愛行者。以惡意樂極堅深故。於染．淨",
    "T41n1822_018:0678c26": "品俱躁動故。婆沙一百一十六大意亦同。",
    "T41n1822_018:0678c27": "論。要異處破至對必無能。明破處也",
    "T41n1822_018:0678c28": "　言。異處者。謂羯闍尸梨沙山。此云象頭",
    "T41n1822_018:0678c29": "山。山頂如象頭故。在鷲峯山北可三四",
    "T41n1822_018:0679a01": "里。同一界內。天授住彼而破僧故。非對",
    "T41n1822_018:0679a02": "大師師在鷲峰山。應撿文。舊云伽耶山者訛也。以羯闍",
    "T41n1822_018:0679a03": "之與伽耶聲相近故。故謬傳爾　然西方別",
    "T41n1822_018:0679a04": "有伽耶山。去鷲峯一百五十餘里。非同一",
    "T41n1822_018:0679a05": "界。非破僧處。論。唯破異生至說愚夫",
    "T41n1822_018:0679a06": "言。明所破僧也。正理云。唯破異生非破",
    "T41n1822_018:0679a07": "聖者。他不能引得證淨故。有說得忍亦不",
    "T41n1822_018:0679a08": "可破。由決定忍佛所說故。論。要所破",
    "T41n1822_018:0679a09": "僧至在如是時。明正破時。同忍佛教名為",
    "T41n1822_018:0679a10": "和合。忍有異佛．及別佛教名為僧破。正",
    "T41n1822_018:0679a11": "忍之時是僧破時。亦是結彼破僧罪時。婆沙",
    "T41n1822_018:0679a12": "一百一十六云。齊何當言法輪僧破。有多",
    "T41n1822_018:0679a13": "釋。如是說者。若由意樂誓受餘師。謂彼愚",
    "T41n1822_018:0679a14": "癡諸比丘眾。由定意樂。發如是心。作如是",
    "T41n1822_018:0679a15": "語。提婆達多是我大師。非佛世尊。齊此當",
    "T41n1822_018:0679a16": "言法輪僧壞。論。此夜必和不經宿住",
    "T41n1822_018:0679a17": "者。明破已經幾時。真諦師云。日將暮時破。",
    "T41n1822_018:0679a18": "至夜三更還復和合。故言此夜必和不經宿",
    "T41n1822_018:0679a19": "住。論。如是名曰至壞僧和合故。總結",
    "T41n1822_018:0679a20": "上也。正理云。謂由僧壞邪道轉時。聖道被",
    "T41n1822_018:0679a21": "遮暫時不轉。言邪道者。提婆達多妄說五",
    "T41n1822_018:0679a22": "事為出離道。一者不應受用乳等等取酪。等四味",
    "T41n1822_018:0679a23": "二者斷肉。三者斷鹽。四者應被不截衣服。",
    "T41n1822_018:0679a24": "五者應居聚落邊寺。眾若忍許彼所說時",
    "T41n1822_018:0679a25": "名破法輪。亦名僧破。婆沙一百一十六云。",
    "T41n1822_018:0679a26": "云何五法。一者盡壽著糞掃衣。二者盡壽常",
    "T41n1822_018:0679a27": "乞食。三者盡壽唯一坐食。四者盡壽常居",
    "T41n1822_018:0679a28": "逈露地。五者盡壽不食一切魚肉血味鹽",
    "T41n1822_018:0679a29": "蘇乳等不同正理亦可相似。",
    "T41n1822_018:0679b01": "論。何洲人幾。已下一行頌。第四明破處及幾",
    "T41n1822_018:0679b02": "人破。論曰至過此無限。明處及人數。",
    "T41n1822_018:0679b03": "所以極少猶須九人。四人成眾。邪．正二眾",
    "T41n1822_018:0679b04": "合有八人。一人為佛故九人也　餘洲無",
    "T41n1822_018:0679b05": "佛豈得言我是佛。人不信也　頌中言等。",
    "T41n1822_018:0679b06": "顯過九人其數無限。論。唯破羯磨至",
    "T41n1822_018:0679b07": "故亦言等。明破羯磨僧。正理云。於何時分",
    "T41n1822_018:0679b08": "容有破僧．破羯磨僧。從結界後迄今亦有。",
    "T41n1822_018:0679b09": "至法未滅。破法輪僧除六時分。婆沙云。問",
    "T41n1822_018:0679b10": "破僧時佛在眾不。答佛時住彼界內而不",
    "T41n1822_018:0679b11": "在眾。云何知耶。曾聞。提婆達多欲破僧時。",
    "T41n1822_018:0679b12": "佛以慈愍故呵制之言。提婆達多汝勿破",
    "T41n1822_018:0679b13": "僧。勿起極重惡不善業。勿趣非愛大苦果",
    "T41n1822_018:0679b14": "處。佛雖如是慇懃呵制。而彼都無止息之",
    "T41n1822_018:0679b15": "心。爾時世尊起正智見審觀前際。勿我昔",
    "T41n1822_018:0679b16": "時破他眷屬。即自觀見。昔我無量無數劫前。",
    "T41n1822_018:0679b17": "曾破壞他仙人眷屬。彼業異熟今現在前。觀",
    "T41n1822_018:0679b18": "見是已知此僧眾定當破壞。便入靜室默",
    "T41n1822_018:0679b19": "然宴坐。提婆達多便破壞僧。故知世尊在於",
    "T41n1822_018:0679b20": "界內而不在眾　婆沙一百六。問破羯磨",
    "T41n1822_018:0679b21": "僧破法輪僧。有何差別。答破羯磨者。謂一",
    "T41n1822_018:0679b22": "界內有二部僧。各各別住作布灑他羯磨說",
    "T41n1822_018:0679b23": "戒。破法輪者。謂立異師．異道。如提婆達多",
    "T41n1822_018:0679b24": "言我是大師非沙門喬答磨。五法是道非",
    "T41n1822_018:0679b25": "喬答磨所說八支聖道。",
    "T41n1822_018:0679b26": "論。於何時分。已下一頌。第五明無破法輪僧",
    "T41n1822_018:0679b27": "時。論曰至無破法輪。明六位無破法",
    "T41n1822_018:0679b28": "輪僧。婆沙云。非初．後者。由此二時諸比丘",
    "T41n1822_018:0679b29": "眾。於聖教中和合一味。不可破壞　非於",
    "T41n1822_018:0679c01": "二皰未出時者。謂聖教中未生戒．見二種",
    "T41n1822_018:0679c02": "皰時　非未和合共結界時者。要一界內有",
    "T41n1822_018:0679c03": "二部僧別住異忍方名破僧故　非未建立",
    "T41n1822_018:0679c04": "第一雙者。謂未建立第一雙時。定無能破",
    "T41n1822_018:0679c05": "法輪僧者。諸佛法爾皆有第一雙賢聖弟子。",
    "T41n1822_018:0679c06": "若有破壞法輪僧已。不經日夜。此第一雙",
    "T41n1822_018:0679c07": "還令和合　非於大師涅槃後者。若於大師",
    "T41n1822_018:0679c08": "般涅槃後。作如是言我是大師非如來者。",
    "T41n1822_018:0679c09": "咸共責言。大師在世汝何不言我是大師。今",
    "T41n1822_018:0679c10": "涅槃後乃作是語。是故決定於此六時法輪",
    "T41n1822_018:0679c11": "不壞。於所餘時法輪可壞。論。非破法",
    "T41n1822_018:0679c12": "輪至有此事故。明破僧由業。正理論云。於",
    "T41n1822_018:0679c13": "此賢劫迦葉波佛時。釋迦牟尼曾破他眾",
    "T41n1822_018:0679c14": "　故婆沙云。自觀見昔。我無量無數劫前曾",
    "T41n1822_018:0679c15": "破壞他仙人眷屬　問因何二說不同。答",
    "T41n1822_018:0679c16": "有兩事。二論各引一證　又釋。婆沙日月",
    "T41n1822_018:0679c17": "劫故云無量無數劫。",
    "T41n1822_018:0679c18": "論。且止傍論。下一行半頌。大文第三明逆",
    "T41n1822_018:0679c19": "緣也。論曰至故成逆罪。釋成逆緣。父",
    "T41n1822_018:0679c20": "母是恩田。餘三是德田。身是德依故壞成逆。",
    "T41n1822_018:0679c21": "正理云。若有父母子初生時為殺棄於豺",
    "T41n1822_018:0679c22": "狼路等。或於胎內方便欲殺。由定業力子",
    "T41n1822_018:0679c23": "不命終。彼有何恩棄之成逆。彼定由有",
    "T41n1822_018:0679c24": "不活等畏。於子事急起欲殺心。然棄等時",
    "T41n1822_018:0679c25": "必懷悲愍數數緣子愛戀纏心。若棄此恩",
    "T41n1822_018:0679c26": "下逆罪觸。為顯逆罪有下．中．上。故說棄",
    "T41n1822_018:0679c27": "恩皆成逆罪。或由母等田器法然。設彼無",
    "T41n1822_018:0679c28": "恩但害其命。必應無間生地獄中。諸聰慧",
    "T41n1822_018:0679c29": "人咸作是說。世尊於法了達根源作如是",
    "T41n1822_018:0680a01": "言。但應深信。論。父母形轉殺成逆耶。",
    "T41n1822_018:0680a02": "問也。論。逆罪亦成至謂父轉形。明父．",
    "T41n1822_018:0680a03": "母轉根殺亦成逆。依止一故　然父．母轉",
    "T41n1822_018:0680a04": "作畜生。殺不成逆。論。設有女人至能",
    "T41n1822_018:0680a05": "長成故。明從生本成逆也。正理論云。害其",
    "T41n1822_018:0680a06": "養者成無間同類。論。若於父母至謂",
    "T41n1822_018:0680a07": "餘而殺。明誤不成逆罪。婆沙中云。遣使父",
    "T41n1822_018:0680a08": "母行時殺。若父母坐殺。不成逆罪。如是",
    "T41n1822_018:0680a09": "等但舉本心不同。皆不成逆。論。若一",
    "T41n1822_018:0680a10": "加行至勢力強故。明兩境同處。起一加行。",
    "T41n1822_018:0680a11": "殺於二類。表唯從強。無表具二。論。尊",
    "T41n1822_018:0680a12": "者妙音至極微成故。此師意說。表亦有二。正",
    "T41n1822_018:0680a13": "理論云。今觀彼意。表有多微。有逆罪收。有",
    "T41n1822_018:0680a14": "餘罪攝。論。若害阿羅漢至亦成逆罪。",
    "T41n1822_018:0680a15": "無簡別心者。定起殺意無簡別心。此是羅",
    "T41n1822_018:0680a16": "漢我即不殺。正理論云。有於阿羅漢無",
    "T41n1822_018:0680a17": "阿羅漢想。亦無決定解此非阿羅漢。無簡",
    "T41n1822_018:0680a18": "別故害成逆罪。非於父母全與此同。以",
    "T41n1822_018:0680a19": "易識知。而不識者雖行殺害。無棄恩心。",
    "T41n1822_018:0680a20": "阿羅漢人無別標相。既難識是。亦難知非。",
    "T41n1822_018:0680a21": "故漫心殺亦成無間　此應成下。境勝非",
    "T41n1822_018:0680a22": "全不成逆罪。論。若有害父至依止一",
    "T41n1822_018:0680a23": "故。釋依一緣異。於一身上雖有恩．德二",
    "T41n1822_018:0680a24": "田。依止身一故成一逆罪。應說重逆。",
    "T41n1822_018:0680a25": "論。若爾喻說至謂害父殺阿羅漢。引譬喻",
    "T41n1822_018:0680a26": "經難。佛在世。南印度國有一國王。以國委",
    "T41n1822_018:0680a27": "付太子始欠持。往室羅筏歸佛出家得阿",
    "T41n1822_018:0680a28": "羅漢果。太子無道專行非法暴亂百姓。有",
    "T41n1822_018:0680a29": "舊老臣至父王所具陳上事。請王還國示",
    "T41n1822_018:0680b01": "誨太子。父王許請遂還本國。太子佞臣恐",
    "T41n1822_018:0680b02": "被誅戮佞太子言。父王今欲還來奪太子",
    "T41n1822_018:0680b03": "位。請遣一使在路殺。太子納此佞言遂",
    "T41n1822_018:0680b04": "遣使殺。父王知業因緣應合子殺甘心受",
    "T41n1822_018:0680b05": "死。佛知斯事遣弟子告彼太子始欠持",
    "T41n1822_018:0680b06": "言。汝已造二逆。謂害父殺阿羅漢　始欠",
    "T41n1822_018:0680b07": "持此言頂髻。論。彼顯一逆至呵責彼",
    "T41n1822_018:0680b08": "罪。通難也。論。若於佛所至無間則無。",
    "T41n1822_018:0680b09": "明以殺心出血方成逆罪。正理論云。打心",
    "T41n1822_018:0680b10": "出血無間則無。無決定心壞福田故。婆沙",
    "T41n1822_018:0680b11": "四句分別　有出血不成逆。謂以打心出",
    "T41n1822_018:0680b12": "血　有不出血成逆。謂以殺打佛。令血",
    "T41n1822_018:0680b13": "處成二分而不出皮　或俱句。如殺心",
    "T41n1822_018:0680b14": "出佛身血　或有俱非。除上爾所。論。",
    "T41n1822_018:0680b15": "若殺加行時至無殺加行故。明加行時非阿",
    "T41n1822_018:0680b16": "羅漢無逆罪也。",
    "T41n1822_018:0680b17": "論。若造無間加行不可轉。已下半行頌。第四",
    "T41n1822_018:0680b18": "明加行定無離染等。論曰至與彼定相",
    "T41n1822_018:0680b19": "違故。若作逆加行必定成者。中間決定無離",
    "T41n1822_018:0680b20": "染得果。定生地獄故。餘殺等加行中間。若",
    "T41n1822_018:0680b21": "聖道生。業道不起。轉作聖人相續定不合",
    "T41n1822_018:0680b22": "成殺業等故。准此。或容彼命雖斷業道",
    "T41n1822_018:0680b23": "不成。或由道力令命不斷　正理四十三",
    "T41n1822_018:0680b24": "云。然我所宗無間加行總說有二。一近。二",
    "T41n1822_018:0680b25": "遠。於中近者不可轉故。本論依之而興",
    "T41n1822_018:0680b26": "問答。謂有於母起害加行。纔擊無間母命",
    "T41n1822_018:0680b27": "未終。或母力強反害其子。或為王等捦捉",
    "T41n1822_018:0680b28": "而殺。或子壽盡自致命終。本論依斯作如",
    "T41n1822_018:0680b29": "是說頗有未害生殺生未滅。此業異熟定生地獄耶。曰有。如作無間業加行位命終。於中",
    "T41n1822_018:0680c01": "遠者。由尚未至不可轉位容有可轉。若不",
    "T41n1822_018:0680c02": "爾者。世尊應說無間加行亦無間罪。譬喻",
    "T41n1822_018:0680c03": "者言。五無間業尚有可轉。況彼加行　乃",
    "T41n1822_018:0680c04": "至廣說。",
    "T41n1822_018:0680c05": "論。於諸惡行無間業中下一頌。第五明重罪",
    "T41n1822_018:0680c06": "大果。論曰至障世生天解脫道故。明破",
    "T41n1822_018:0680c07": "僧罪大　了法非法者。天授知佛是一切智。",
    "T41n1822_018:0680c08": "八正是真。自非一切智。五法妄也　顛倒",
    "T41n1822_018:0680c09": "顯示者。誑其愚者。顯真是妄。示妄是真等。",
    "T41n1822_018:0680c10": "此無間中為最大罪　一由傷毀佛法身",
    "T41n1822_018:0680c11": "故。二由障世生天。解脫道故。出大罪所以",
    "T41n1822_018:0680c12": "　正理云。謂僧已破乃至未合。力能遮遏諸",
    "T41n1822_018:0680c13": "異生等。未入正定令不得入。若已入正",
    "T41n1822_018:0680c14": "定令不得餘果。若已得餘果令不得離",
    "T41n1822_018:0680c15": "染。若已得離染令不證漏盡。習定。溫",
    "T41n1822_018:0680c16": "誦。思等業息。論。謂僧已破至罪為最重。",
    "T41n1822_018:0680c17": "釋是最大罪因。論。餘無間罪至恩等",
    "T41n1822_018:0680c18": "少故。明餘逆輕．重次第　第五。謂出佛身",
    "T41n1822_018:0680c19": "血　第三謂殺阿羅漢　第一。謂殺母　第",
    "T41n1822_018:0680c20": "二。謂殺父　恩等少故者。釋漸輕所以。",
    "T41n1822_018:0680c21": "論。若爾何故至邪見最大。難也。若破僧罪",
    "T41n1822_018:0680c22": "大者。破僧語業　何故身．語．意罰入地獄",
    "T41n1822_018:0680c23": "名為三罰。經說意罰為最重　不說語",
    "T41n1822_018:0680c24": "業。論。據五無間至說邪見重。答。據義",
    "T41n1822_018:0680c25": "不同不相違也。論。或依大果至如次",
    "T41n1822_018:0680c26": "說重。第二釋　據招大果。破僧為重　據",
    "T41n1822_018:0680c27": "仙人意憤害多有情。意業為重　據能斷",
    "T41n1822_018:0680c28": "善根。邪見為重。論。感第一有至說世善",
    "T41n1822_018:0680c29": "言。明善中大果。有二。一世善。二出世善。世",
    "T41n1822_018:0681a01": "善感第一有思。出世善謂金剛喻定相應思",
    "T41n1822_018:0681a02": "也。",
    "T41n1822_018:0681a03": "論。為唯無間罪定生地獄。已下一半頌。第六",
    "T41n1822_018:0681a04": "明無間同類。論曰至是五逆同類。正理",
    "T41n1822_018:0681a05": "論云。言同類者。是相似義　今詳。相似是",
    "T41n1822_018:0681a06": "得罪相似。謂此五同類得罪與所似罪輕．",
    "T41n1822_018:0681a07": "重相似名為同類　如次與五無間同類",
    "T41n1822_018:0681a08": "　奪僧和合緣者。謂奪僧資具等。",
    "T41n1822_018:0681a09": "論。有異熟業於三時中。已下半頌。大文第五",
    "T41n1822_018:0681a10": "明三時極障。論曰至皆極為障。明第一",
    "T41n1822_018:0681a11": "障。論。若有將得至現法受業。明第二",
    "T41n1822_018:0681a12": "障。前三惡趣業唯是生．後。定不言順現法",
    "T41n1822_018:0681a13": "受。此中通二性業。除順現法受。得不還果。",
    "T41n1822_018:0681a14": "不越現果故。論。若有將得至二喻如",
    "T41n1822_018:0681a15": "前明第三障。除順現受如前釋。",
    "T41n1822_018:0681a16": "論。如上所言住定菩薩。已下大文第六明菩",
    "T41n1822_018:0681a17": "薩業。就中有四。一明住定位。二修相業。三",
    "T41n1822_018:0681a18": "供養佛數。四明六度滿　此一頌第一明",
    "T41n1822_018:0681a19": "住定位。論曰至立住定名。此即說百劫",
    "T41n1822_018:0681a20": "修相報業時名為住定　住定有六。一定",
    "T41n1822_018:0681a21": "生善趣。二定生富貴家等。三定具根。四定",
    "T41n1822_018:0681a22": "為男身。五定憶宿命。六善無退屈。",
    "T41n1822_018:0681a23": "論。以從此時至大婆羅家。釋前二定也。",
    "T41n1822_018:0681a24": "婆羅此云豪族。論。於貴家中至有受",
    "T41n1822_018:0681a25": "扇搋等身。釋第三．第四定。論。生生常",
    "T41n1822_018:0681a26": "能至常無退屈。釋後二定。自此已後自性恒",
    "T41n1822_018:0681a27": "知。非是前時全不知也。論。謂於利樂",
    "T41n1822_018:0681a28": "至目彼菩薩。重釋無退屈　苦有二種。一",
    "T41n1822_018:0681a29": "自行苦。二他惱苦。於此二苦皆能堪忍。謂",
    "T41n1822_018:0681b01": "於利樂有情事中。眾苦逼身皆能堪忍者。",
    "T41n1822_018:0681b02": "通二種苦　言。雖他種種至目彼菩薩。重",
    "T41n1822_018:0681b03": "釋因他惱苦心不退也。論。由彼大士",
    "T41n1822_018:0681b04": "至皆能荷負。釋他惡行違逆不退所以。由無",
    "T41n1822_018:0681b05": "退故頌中名堅。正理云。豈不未修妙相",
    "T41n1822_018:0681b06": "業位菩提心不退。應立住定名。何故要",
    "T41n1822_018:0681b07": "修妙相業位菩薩方受住定位名。爾時人．",
    "T41n1822_018:0681b08": "天方共知故。先時但為諸天所知。或於爾",
    "T41n1822_018:0681b09": "時趣等覺定。先唯等覺決定非餘　解云。",
    "T41n1822_018:0681b10": "先時唯有決定趣等覺。非有餘六定也。",
    "T41n1822_018:0681b11": "論。修妙相業其相云何。下一頌。第二明",
    "T41n1822_018:0681b12": "修妙相業。論曰至最明利故。此中總六",
    "T41n1822_018:0681b13": "門。一修處。二依身。三對境。四明慧。五明時",
    "T41n1822_018:0681b14": "嚴。六明數。此即第一明處。論。唯是男",
    "T41n1822_018:0681b15": "子至女等位故。明依身也。正理云。殊妙相",
    "T41n1822_018:0681b16": "業必依淨身方能引起。論。唯現對",
    "T41n1822_018:0681b17": "佛至非聞修類。明境及慧。修佛相故對佛",
    "T41n1822_018:0681b18": "方成。勝故非聞及生得慧。散故非修。",
    "T41n1822_018:0681b19": "論。唯餘百劫至法應如是。明修時也　法",
    "T41n1822_018:0681b20": "應如是。減則不足。多則無用也。論。唯",
    "T41n1822_018:0681b21": "薄伽梵至妙相業成。明今佛以精進故超",
    "T41n1822_018:0681b22": "九劫也。論。是故如來至但言九十一劫",
    "T41n1822_018:0681b23": "者。引經證超九劫也。論。宿舊師說",
    "T41n1822_018:0681b24": "至如前所辨。敘經部異說　四過失者。謂惡",
    "T41n1822_018:0681b25": "趣．貧家．麁業．缺支女身　二功德者。謂憶",
    "T41n1822_018:0681b26": "宿命今得不退。論。一一妙相百福莊",
    "T41n1822_018:0681b27": "嚴。相福數也。正理云。此中百思名為百福。",
    "T41n1822_018:0681b28": "謂將造一一妙相業時先起五十思淨治",
    "T41n1822_018:0681b29": "身器。其次方起引一相業。於後復起五",
    "T41n1822_018:0681c01": "十善思。莊嚴引業令得圓滿　五十思者。",
    "T41n1822_018:0681c02": "依十業道一一業道各起五思。且依最初",
    "T41n1822_018:0681c03": "離殺業道有五思者。一離殺思。二勸導思。",
    "T41n1822_018:0681c04": "三讚美思。四隨喜思。五迴向思。謂迴所修",
    "T41n1822_018:0681c05": "向解脫故。乃至正見各五亦然　有餘師",
    "T41n1822_018:0681c06": "言。依十業道各起下等五品善思。前後各",
    "T41n1822_018:0681c07": "然如熏靜慮　有餘師說。依十業道各",
    "T41n1822_018:0681c08": "起五思。一加行淨。二根本淨。三後起淨。四",
    "T41n1822_018:0681c09": "非尋害。五念攝受　復有師言。一一相業各",
    "T41n1822_018:0681c10": "為緣佛。未曾習思。具百現前而為嚴飾。",
    "T41n1822_018:0681c11": "論。何等名為一一福量。問也。論。有說",
    "T41n1822_018:0681c12": "唯除近佛菩薩至唯佛乃知。答也。有三答。如",
    "T41n1822_018:0681c13": "文可解　正理論云。百福一一其量云何。有",
    "T41n1822_018:0681c14": "說。以依三無數劫增長功德所集成身。發",
    "T41n1822_018:0681c15": "起如斯無數殊勝福德量。唯佛知　同此",
    "T41n1822_018:0681c16": "論後釋　有說。若由業增上力得為帝",
    "T41n1822_018:0681c17": "釋。王二欲天自在而轉。是一福量　餘同",
    "T41n1822_018:0681c18": "此論　婆沙一百七十七云。評曰。如是所",
    "T41n1822_018:0681c19": "說。皆是淳淨意樂方便。讚美菩薩福量。然",
    "T41n1822_018:0681c20": "皆未得其實。如實義者。菩薩所起一一福",
    "T41n1822_018:0681c21": "量。無量無邊。以菩薩三無數劫積集圓滿",
    "T41n1822_018:0681c22": "諸波羅蜜多已。所引思願極廣大故。唯佛",
    "T41n1822_018:0681c23": "能知非餘所測。",
    "T41n1822_018:0681c24": "論。今我大師。已下一頌。第三明供佛數。於",
    "T41n1822_018:0681c25": "中有二。一明供養佛數。二明所逢佛名。",
    "T41n1822_018:0681c26": "此即初也。論曰至七萬七千佛。釋三劫",
    "T41n1822_018:0681c27": "供養數量異也。",
    "T41n1822_018:0681c28": "論。三無數劫下一行頌。第二明逢佛名。",
    "T41n1822_018:0681c29": "論曰至名為寶髻。明逆次三無數劫最後",
    "T41n1822_018:0682a01": "逢佛名也。論。最初發心至一一同彼。",
    "T41n1822_018:0682a02": "明三無數劫最初佛也。正理論云。初無數",
    "T41n1822_018:0682a03": "劫首逢釋迦佛　乃至　世尊為陶師子",
    "T41n1822_018:0682a04": "於彼佛所起殷淨心。塗以香油。浴以香",
    "T41n1822_018:0682a05": "水。設供養已發弘誓願。願我當作佛。一",
    "T41n1822_018:0682a06": "如今世尊　餘同此論准此論文者。",
    "T41n1822_018:0682a07": "正法還得千年為定。逢釋迦佛當大乘種",
    "T41n1822_018:0682a08": "解脫分善　佛滅已來今多說不同。大分一",
    "T41n1822_018:0682a09": "千五百年已上　廣述如別章。",
    "T41n1822_018:0682a10": "論。我釋迦菩薩於何位中。已下兩行頌。第四",
    "T41n1822_018:0682a11": "明菩薩六度圓滿時不同也。論曰至施",
    "T41n1822_018:0682a12": "修習圓滿。此中圓滿有四節。此即第一節",
    "T41n1822_018:0682a13": "施圓滿也。論。若時菩薩至戒忍圓滿。第",
    "T41n1822_018:0682a14": "二節也　正理論云。忍圓滿者。於彼有情心",
    "T41n1822_018:0682a15": "無忿故。戒圓滿者。不起害他身．語業故。",
    "T41n1822_018:0682a16": "心無忿故身．語無惡。故無忿時戒．忍圓滿。",
    "T41n1822_018:0682a17": "論。若時菩薩至修習圓滿。第三節也。婆",
    "T41n1822_018:0682a18": "沙一百七十七云。問此相異熟業經於幾時",
    "T41n1822_018:0682a19": "修習圓滿。答多分經百大劫。唯除釋迦菩",
    "T41n1822_018:0682a20": "薩。以釋迦菩薩極精進故超九大劫。但經",
    "T41n1822_018:0682a21": "九十一劫修習圓滿。便得無上正等菩提。其",
    "T41n1822_018:0682a22": "事云何。如契經說。過去有佛號曰底砂。或",
    "T41n1822_018:0682a23": "曰補砂。彼佛有二菩薩弟子勤修梵行。一",
    "T41n1822_018:0682a24": "名釋迦牟尼。二名梅怛儷藥。爾時彼佛觀",
    "T41n1822_018:0682a25": "二弟子誰先根熟。即如實知慈氏先熟。能",
    "T41n1822_018:0682a26": "寂後熟。復觀二士所化有情誰根先熟。又如",
    "T41n1822_018:0682a27": "實知釋迦所化應先根熟。知已即念。我今",
    "T41n1822_018:0682a28": "云何令彼機感相會遇耶。然令一人速熟",
    "T41n1822_018:0682a29": "則易。非令多人。作是念已便告釋迦。吾",
    "T41n1822_018:0682b01": "欲遊山汝可隨去。爾時彼佛取尼師檀隨",
    "T41n1822_018:0682b02": "路先往。既至山上入吠瑠璃龕。敷尼師",
    "T41n1822_018:0682b03": "檀結跏趺坐。入火界定經七晝夜。受妙喜",
    "T41n1822_018:0682b04": "樂威光熾然。釋迦須臾亦往山上。處處尋",
    "T41n1822_018:0682b05": "佛如犢求母。展轉遇至彼龕室前。歘然見",
    "T41n1822_018:0682b06": "佛威儀端肅光明照曜。專誠懇發喜歎不",
    "T41n1822_018:0682b07": "堪於行。無間忘下一足瞻仰尊顏目不",
    "T41n1822_018:0682b08": "暫捨經七晝夜。以一伽陀讚彼佛曰。天．",
    "T41n1822_018:0682b09": "地．此界．多聞室。逝宮．天處．十方無。丈夫牛",
    "T41n1822_018:0682b10": "王大沙門。尋地．山．林遍無等。如是讚已便",
    "T41n1822_018:0682b11": "超九劫。於慈氏前得無上覺　問近佛地",
    "T41n1822_018:0682b12": "菩薩必於名．句．文身。得未曾得巧妙自在。",
    "T41n1822_018:0682b13": "應以別頌異門讚佛。何故經七晝夜。唯以",
    "T41n1822_018:0682b14": "一頌而讚佛耶　答菩薩爾時思願勝故不",
    "T41n1822_018:0682b15": "重文頌。若改文頌則思願不淳。復次菩",
    "T41n1822_018:0682b16": "薩爾時怖畏散亂。如頌差別心亦異故。云何",
    "T41n1822_018:0682b17": "而得一心流注。復次菩薩顯已心無厭倦。",
    "T41n1822_018:0682b18": "能於一頌新新發起勝思願故　問何故",
    "T41n1822_018:0682b19": "慈氏菩薩自根先熟。所化後熟。釋迦菩薩則",
    "T41n1822_018:0682b20": "與此相違耶　答慈氏菩薩多自饒益少",
    "T41n1822_018:0682b21": "饒益他。釋迦菩薩多饒益他少自饒益。",
    "T41n1822_018:0682b22": "是故皆與所化不並　解讚頌云　天地。",
    "T41n1822_018:0682b23": "總舉。謂天上．地中　此界。謂此三千大千世",
    "T41n1822_018:0682b24": "界　多聞。謂毘沙門天宮。此即敬信名流",
    "T41n1822_018:0682b25": "十方故曰多聞　逝宮。謂梵王宮。以彼梵",
    "T41n1822_018:0682b26": "王計彼為常。佛為對治彼常計故。故名逝",
    "T41n1822_018:0682b27": "宮。逝宮無常義　又解逝宮所謂人宮。人宮",
    "T41n1822_018:0682b28": "速歸磨滅故言逝宮　天處。謂除多聞室",
    "T41n1822_018:0682b29": "及逝宮所餘天處　十方無。謂不但此三千",
    "T41n1822_018:0682c01": "大千世界中無。亦十方無　乃至丈夫牛王",
    "T41n1822_018:0682c02": "大沙門　我亦尋地．山．林遍無與我世",
    "T41n1822_018:0682c03": "尊等者　又解言。多聞室欲界天中舉初",
    "T41n1822_018:0682c04": "天中一顯餘三天。及顯上五天。即六欲天",
    "T41n1822_018:0682c05": "　宮色界天中舉初一天。顯餘二天。及顯",
    "T41n1822_018:0682c06": "已上諸天　天處。謂無色界天處。餘同前",
    "T41n1822_018:0682c07": "解應撿。已上是光釋也。論。若時菩薩至修習圓",
    "T41n1822_018:0682c08": "滿。第四節也。至金剛定是果滿。盡智爾時",
    "T41n1822_018:0682c09": "生相在故。無生智等已除障故　婆沙一百",
    "T41n1822_018:0682c10": "七十八總有三說。第三評家云。如是說者。此",
    "T41n1822_018:0682c11": "等所說皆依一時一行增上說為圓滿。如實",
    "T41n1822_018:0682c12": "義者。得盡智時此四波羅蜜多方得圓滿。",
    "T41n1822_018:0682c13": "此論同婆沙第二師說　又正理云。住金",
    "T41n1822_018:0682c14": "剛喻定。齊此定慧波羅蜜多修習圓滿。理應",
    "T41n1822_018:0682c15": "此位無間方圓。得盡智時此方滿故　住",
    "T41n1822_018:0682c16": "金剛定即是得盡智時。復言此位無間方",
    "T41n1822_018:0682c17": "圓滿。得盡智時此方滿故。准此文意。應是",
    "T41n1822_018:0682c18": "已得名得。應撿抄釋。若作此釋。前說",
    "T41n1822_018:0682c19": "住金剛喻定。即是因位。論。能到自所",
    "T41n1822_018:0682c20": "往至波羅蜜多。釋六波羅蜜名。正理云。別",
    "T41n1822_018:0682c21": "別能到圓德彼岸故此六名波羅蜜多。",
    "T41n1822_018:0682c22": "論。契經說有三福業事。已下明施．戒．修也。",
    "T41n1822_018:0682c23": "就中有二。一略。二廣　此一行頌。略明三",
    "T41n1822_018:0682c24": "類之體性。下文自釋。論曰至非業非事。",
    "T41n1822_018:0682c25": "略釋頌意。舉十業道類釋福業事也。十業",
    "T41n1822_018:0682c26": "道中十皆是道。思所託故。前七是業亦道。",
    "T41n1822_018:0682c27": "是業性故。思所託故　後三唯道。思所託故。",
    "T41n1822_018:0682c28": "非業性故　此中大同小異　善故名福。",
    "T41n1822_018:0682c29": "通身．語業．思．及相應法　思所託名事。即",
    "T41n1822_018:0683a01": "唯身．語　造作名業。謂身．語及思　准此",
    "T41n1822_018:0683a02": "道理。身．語通三。思唯業．福。思相應法唯得",
    "T41n1822_018:0683a03": "名福　修類中慈唯名福事。無嗔善根相",
    "T41n1822_018:0683a04": "應思所託故名之為事。體是善故名之為",
    "T41n1822_018:0683a05": "福。非思．及身語性不名為業。論。且",
    "T41n1822_018:0683a06": "施類中至唯受福名。於施類中。論其施體。",
    "T41n1822_018:0683a07": "以身．語業及無貪相應思．及俱有為體",
    "T41n1822_018:0683a08": "　於中身．語二業。善故名福。作故名業。思所",
    "T41n1822_018:0683a09": "依門故名為事　彼等起思。善故名福。作故",
    "T41n1822_018:0683a10": "名業。非思所依託門故非事　思俱有法。",
    "T41n1822_018:0683a11": "善故名福。非作故非業。非思依託門故非",
    "T41n1822_018:0683a12": "事。論。戒類既唯至具受福業事名。指",
    "T41n1822_018:0683a13": "戒釋也。戒唯七支為體。善故名福。作故名",
    "T41n1822_018:0683a14": "業。思所託故名事。更無餘句。論。修類",
    "T41n1822_018:0683a15": "中慈至唯受福名。指修類中慈釋。慈以無",
    "T41n1822_018:0683a16": "瞋善根為體。無嗔善根善故名福。此相應",
    "T41n1822_018:0683a17": "思以無嗔與樂為門轉故亦名為事。非業",
    "T41n1822_018:0683a18": "性故不名為業　慈俱思戒唯名福業者。善",
    "T41n1822_018:0683a19": "故名福。作故名業。相應之思不依戒轉。不",
    "T41n1822_018:0683a20": "名為事　言。餘俱有法唯受福名者。非作",
    "T41n1822_018:0683a21": "故。非思所託故。慈等准此皆應思擇。",
    "T41n1822_018:0683a22": "論。或福業名至福加行故。述異說也　為",
    "T41n1822_018:0683a23": "成彼三起福加行者。謂為成施．戒．修。起身．",
    "T41n1822_018:0683a24": "語業加行名福業。即是作福之業。亦是根本",
    "T41n1822_018:0683a25": "非唯加行。如為殺生起殺加行。此於根",
    "T41n1822_018:0683a26": "本亦名加行。非唯前加行也。論。有說",
    "T41n1822_018:0683a27": "至福業轉故。此師唯取思為福業。不取身．",
    "T41n1822_018:0683a28": "語。第二師唯取身．語不取思也。初釋通取",
    "T41n1822_018:0683a29": "思及身．語為福業也。",
    "T41n1822_018:0683b01": "論。何法名施施招何果。此下第二廣明施等",
    "T41n1822_018:0683b02": "　就中有三。一明布施。二明戒修。三明法",
    "T41n1822_018:0683b03": "施　就第一明布施中有九。一明施及",
    "T41n1822_018:0683b04": "果。二明施益差別。三明施果別因。四明施",
    "T41n1822_018:0683b05": "福最勝。五明施果無量。六明業輕重相。七",
    "T41n1822_018:0683b06": "明造作增長。八明施制多福。九明果由內",
    "T41n1822_018:0683b07": "心　此一行頌第一明施果也。論曰",
    "T41n1822_018:0683b08": "至是真施體。此簡施物。以身．語業及等起",
    "T41n1822_018:0683b09": "思為施體也。論。或由怖畏至此具名",
    "T41n1822_018:0683b10": "施。此就捨有二種。一為怖畏等捨物與",
    "T41n1822_018:0683b11": "人。二為供養他。前不名施為供養饒益",
    "T41n1822_018:0683b12": "於他方名為施。論。具名何謂至總立以",
    "T41n1822_018:0683b13": "施名。正出施體。謂正施時身．語二業。及無",
    "T41n1822_018:0683b14": "貪俱能起此聚總名為施。引頌可知　就",
    "T41n1822_018:0683b15": "頌中言剎那者。是同剎那也。謂無貪俱能",
    "T41n1822_018:0683b16": "起此聚同一剎那善蘊總名為施。非唯身．",
    "T41n1822_018:0683b17": "語。論應知如是至財富為果。明施果",
    "T41n1822_018:0683b18": "也　當。謂生後果　現。謂現法果　理實當",
    "T41n1822_018:0683b19": "果亦通內身及解脫等。正理云。應知如是",
    "T41n1822_018:0683b20": "施類福業事。迴向解脫亦得離繫果。而且",
    "T41n1822_018:0683b21": "就近決定為言。且說能招大財富果。依何",
    "T41n1822_018:0683b22": "立此大財富名。以財妙廣不可奪故。角勝",
    "T41n1822_018:0683b23": "等施。毒刺所傷。雖施而無大財富果。",
    "T41n1822_018:0683b24": "論。言施類福者至准此應釋。解類是體也。",
    "T41n1822_018:0683b25": "如葉類器以葉為體。草類舍以草為體。",
    "T41n1822_018:0683b26": "論。為何所益而行施耶。已下半頌。第二明",
    "T41n1822_018:0683b27": "施益差別。論曰至恭敬報恩。四句差別",
    "T41n1822_018:0683b28": "可知。",
    "T41n1822_018:0683b29": "論。前已總明施招大富。已下。第三明施果別",
    "T41n1822_018:0683c01": "因。先總列三因。後別釋三。此半頌總列三",
    "T41n1822_018:0683c02": "因。",
    "T41n1822_018:0683c03": "論。且由施主差別云何。下一行頌。第二明",
    "T41n1822_018:0683c04": "施主別。論曰至與果有異。明施主有",
    "T41n1822_018:0683c05": "德行施果多也。正理云。或有施主於因果",
    "T41n1822_018:0683c06": "中得決定信。或有施主於因果中心懷猶",
    "T41n1822_018:0683c07": "豫。或有施主率爾隨欲。或有施主具淨尸",
    "T41n1822_018:0683c08": "羅。或少虧違。或全無戒。或有施主於佛教",
    "T41n1822_018:0683c09": "法具足多聞。或有少聞。或無聞等。而行",
    "T41n1822_018:0683c10": "慧施由施主具信．戒．聞．等差別功德故名",
    "T41n1822_018:0683c11": "主異。由主異故施成差別。由施差別",
    "T41n1822_018:0683c12": "得果有異。論。諸有施主至及火等壞。",
    "T41n1822_018:0683c13": "明四施別故四果異。",
    "T41n1822_018:0683c14": "論。由所施財差別云何。下一頌。第二明財",
    "T41n1822_018:0683c15": "異。故得果別也　此中財者。是資生身",
    "T41n1822_018:0683c16": "財。非是集異門足第十六說七財也　七財",
    "T41n1822_018:0683c17": "者。一信。二戒。三慚。四愧。五聞。六捨。七惠。",
    "T41n1822_018:0683c18": "此聖財資法身也。非此所明。論曰至",
    "T41n1822_018:0683c19": "妙色等果。略釋因果相對。理實所施亦有",
    "T41n1822_018:0683c20": "於聲。此中財施據衣食等。故說四境略不",
    "T41n1822_018:0683c21": "言聲。非異熟故。衣等四境。成。食三境成",
    "T41n1822_018:0683c22": "故。又聲非報。無相對故。略而不論。",
    "T41n1822_018:0683c23": "論。謂所施財至皆有差別。別釋也。色感好",
    "T41n1822_018:0683c24": "色。香感好名。味感眾愛。觸感自身。據一",
    "T41n1822_018:0683c25": "邊而說。理實觸亦得好．香．觸也。然業果",
    "T41n1822_018:0683c26": "差別。唯佛能知。",
    "T41n1822_018:0683c27": "論。由所施田差別云何。下半頌。第三明田",
    "T41n1822_018:0683c28": "別也。論曰至施果有殊。總略釋也。",
    "T41n1822_018:0683c29": "論。由趣別者至受千倍果。別釋趣犯戒人",
    "T41n1822_018:0684a01": "以是人趣故勝狗千倍。非為有德有苦。",
    "T41n1822_018:0684a02": "論。由苦別者至不可取量。別釋苦異。",
    "T41n1822_018:0684a03": "客．行．長病等田有苦故。施得福多　七有",
    "T41n1822_018:0684a04": "依者。一羇客。二行人。三病人。四侍病。五施",
    "T41n1822_018:0684a05": "園林。六常食。七隨時施。論。由恩別者至",
    "T41n1822_018:0684a06": "億倍果等。別釋恩．德別。如父．母．熊．鹿等",
    "T41n1822_018:0684a07": "恩。持戒人是德別。如本生經說。菩薩本生",
    "T41n1822_018:0684a08": "曾為一熊在深山中。爾時有人入山採薪。",
    "T41n1822_018:0684a09": "遇雪飢寒。熊將收養餘命得存。天晴路通其",
    "T41n1822_018:0684a10": "人下山。遇見獵師。示彼熊處。共來加害分",
    "T41n1822_018:0684a11": "取肉時兩手便墮。婆沙一百十四引經說",
    "T41n1822_018:0684a12": "　菩薩本生曾作鹿王。角白如雪。其毛九",
    "T41n1822_018:0684a13": "色。昔有一人。為水漂溺或出或沒。鹿入河",
    "T41n1822_018:0684a14": "中救此人命。其人得活。王訪此鹿。若有知",
    "T41n1822_018:0684a15": "處加以重賞。此人示處將欲殺時其人著",
    "T41n1822_018:0684a16": "癩。王問所由便不殺鹿。因乃發心。本生經",
    "T41n1822_018:0684a17": "說也。",
    "T41n1822_018:0684a18": "論。於諸施福最勝者何。已下。第四半行頌明",
    "T41n1822_018:0684a19": "施最勝。論曰至此為最勝。有三類。一",
    "T41n1822_018:0684a20": "離染施離染。能所德俱上故。二菩薩行施",
    "T41n1822_018:0684a21": "為利樂一切有情故。此由德及意樂故。三",
    "T41n1822_018:0684a22": "以莊嚴心施。為得涅槃最上義。此即初",
    "T41n1822_018:0684a23": "也。論。若諸菩薩至亦為最勝。此第二也。",
    "T41n1822_018:0684a24": "論。除此更有至亦為最勝。此第三也。",
    "T41n1822_018:0684a25": "論。八施者何至而行慧施。列八名便",
    "T41n1822_018:0684a26": "釋莊嚴心也。正理云為嚴心者。謂為引",
    "T41n1822_018:0684a27": "發信等聖財故行慧施。資助心者。謂欲",
    "T41n1822_018:0684a28": "滅除諸慳悋垢而行慧施。資瑜伽者。謂",
    "T41n1822_018:0684a29": "求定樂展轉生因而行慧施。謂由施故便",
    "T41n1822_018:0684b01": "得無悔。展轉乃至心一境性。得上義者。謂",
    "T41n1822_018:0684b02": "得涅槃。由初捨財。乃至展轉一切生死皆",
    "T41n1822_018:0684b03": "能捨故。又行慧施是勝生因。依此能引發",
    "T41n1822_018:0684b04": "證涅槃法故。論。隨至施者至故不別",
    "T41n1822_018:0684b05": "釋。逐難重釋。",
    "T41n1822_018:0684b06": "論。如契經說施預流向其果無量。已下一頌。",
    "T41n1822_018:0684b07": "第五明施果無量。論曰至名最後生。",
    "T41n1822_018:0684b08": "明此五人雖非聖者。亦同聖得無量福。",
    "T41n1822_018:0684b09": "雜心第八云。施此五種人得大果。何以故。",
    "T41n1822_018:0684b10": "父母長育生身恩故。病者無所依怙。增悲",
    "T41n1822_018:0684b11": "心故。說法者增長法身故。示人善．惡故。",
    "T41n1822_018:0684b12": "近佛地者積集功德廣攝眾生故。論。",
    "T41n1822_018:0684b13": "法師四田中是何田所攝。問。論。是恩田",
    "T41n1822_018:0684b14": "攝。答。論。所以者何。徵。論。為諸世",
    "T41n1822_018:0684b15": "間至便招無量果。釋所以也。論。欲知",
    "T41n1822_018:0684b16": "諸業輕重相者。已下一行頌。第六明由六",
    "T41n1822_018:0684b17": "因業輕重也。論曰至如是如是。釋六",
    "T41n1822_018:0684b18": "因也。論。或有諸業至例此應思。明輕",
    "T41n1822_018:0684b19": "重相也。或有唯由後起成重。如盜佛得",
    "T41n1822_018:0684b20": "已供養後起即輕。得已銷鑄其罪即重根",
    "T41n1822_018:0684b21": "本。餘文可解。論。若有六因至非最輕",
    "T41n1822_018:0684b22": "重。明三結也。六上最重。六下最輕。隨闕",
    "T41n1822_018:0684b23": "少．多。非極上．下。",
    "T41n1822_018:0684b24": "論。如契經說有二種業。已下一頌。第七明造",
    "T41n1822_018:0684b25": "作增長業。由五因故業名增長。一由審思。",
    "T41n1822_018:0684b26": "二由圓滿。三無對治。四有伴。五招異熟。",
    "T41n1822_018:0684b27": "論曰至非率爾思作。釋第一因。若全不",
    "T41n1822_018:0684b28": "思。及率爾思。但名造作不名增長。若審思",
    "T41n1822_018:0684b29": "造者。名為增長。論。由滿故者至亦增",
    "T41n1822_018:0684c01": "長名。釋第二因。或三惡行若一業墮惡趣。",
    "T41n1822_018:0684c02": "若二墮惡趣。若三墮惡趣。若十惡業。若一",
    "T41n1822_018:0684c03": "業道墮惡趣。若二業道墮惡趣。若乃至十業",
    "T41n1822_018:0684c04": "道墮惡趣。未至墮惡趣前皆名造作。不",
    "T41n1822_018:0684c05": "名增長。若至墮惡無問少．多皆名增",
    "T41n1822_018:0684c06": "長。論。由無惡作至無對治業。明第三",
    "T41n1822_018:0684c07": "因。論。由有伴故至定異異熟。明第四．",
    "T41n1822_018:0684c08": "第五因。論。善翻此應知。翻上不善。即",
    "T41n1822_018:0684c09": "是善造作增長。論。異此諸業唯名造作",
    "T41n1822_018:0684c10": "者。若有五因名為增長。若無五因但名造",
    "T41n1822_018:0684c11": "作。",
    "T41n1822_018:0684c12": "論。如前所明未離欲等。已下半頌。第八明",
    "T41n1822_018:0684c13": "施制多福也。論曰至有捨類福。釋施",
    "T41n1822_018:0684c14": "制多唯有捨類福。論。彼既不受福由",
    "T41n1822_018:0684c15": "何生者。問。論。復以何因至不受不生。反",
    "T41n1822_018:0684c16": "問。論。不受於他無攝益故者。外人答也。",
    "T41n1822_018:0684c17": "論。此非定證至應不生福。反難外人",
    "T41n1822_018:0684c18": "也。論。是故應許至如修慈等。舉頌結",
    "T41n1822_018:0684c19": "成。論。謂如有一至福由自心生。重廣釋",
    "T41n1822_018:0684c20": "也。論。豈不唐捐此施敬業。外人難。若",
    "T41n1822_018:0684c21": "福既由自心生者。但起心供養其福即生。",
    "T41n1822_018:0684c22": "何用施財及申敬禮。有德已滅。豈不唐",
    "T41n1822_018:0684c23": "捐。論。不爾發業心方勝故者。答外人",
    "T41n1822_018:0684c24": "也。若不發業唯敬養心。心即劣也。論。",
    "T41n1822_018:0684c25": "謂如有一至非但起心。舉喻也。論。如是",
    "T41n1822_018:0684c26": "大師至非但起心。合法也。",
    "T41n1822_018:0684c27": "論。若於善田殖施業種。下半頌。第九明果",
    "T41n1822_018:0684c28": "由內心。論曰至種果有倒。舉喻也",
    "T41n1822_018:0684c29": "　末度迦。是果名。其形如棗。樹似皂莢樹",
    "T41n1822_018:0685a01": "　賃婆。大小如苦練子　二果此土無故不",
    "T41n1822_018:0685a02": "譯。論。如是施主至或果全無。合法",
    "T41n1822_018:0685a03": "也。由可令果全無。非全顛倒。此舉大體。",
    "T41n1822_018:0685a04": "如江南為橘。江北為枳。亦由田也。此類少",
    "T41n1822_018:0685a05": "別。非全顛倒也。",
    "T41n1822_018:0685a06": "論。施類福業事傍論已了。已下大文第二",
    "T41n1822_018:0685a07": "明戒．修也。就中。一明戒。二明修。三明戒．",
    "T41n1822_018:0685a08": "修果。此一頌第一明戒。論曰至但立遮",
    "T41n1822_018:0685a09": "名。釋性罪．遮罪俱名犯戒體。頌於性罪",
    "T41n1822_018:0685a10": "立犯戒名。遮罪名遮。不名犯戒。先釋犯",
    "T41n1822_018:0685a11": "戒及遮。後釋離也。論。離性及遮俱說名",
    "T41n1822_018:0685a12": "戒。此後釋離。離此二罪名為戒也。論。",
    "T41n1822_018:0685a13": "此各有二至為自性故。明戒有表．無表為",
    "T41n1822_018:0685a14": "體。論。已略辨戒至亦不清淨。明淨．不",
    "T41n1822_018:0685a15": "淨戒。論。言四德者至非勝生故。別釋",
    "T41n1822_018:0685a16": "四德。論。等言為顯至五迴向寂。釋頌",
    "T41n1822_018:0685a17": "等字顯有異說。論。有餘師說至永離",
    "T41n1822_018:0685a18": "業惑垢故。敘異說也。",
    "T41n1822_018:0685a19": "論。已辨戒類修類當辨。已下半頌。第二明修",
    "T41n1822_018:0685a20": "類也。論曰至自性俱有。釋頌等引善",
    "T41n1822_018:0685a21": "也。論。修名何義至獨名修。釋修義",
    "T41n1822_018:0685a22": "也。",
    "T41n1822_018:0685a23": "論。前辨施福。已下半頌。第三明戒修果也。",
    "T41n1822_018:0685a24": "論曰至就勝說修。明二果別。若兼勝．",
    "T41n1822_018:0685a25": "劣二果無別。若就勝說。戒感生天。修得解",
    "T41n1822_018:0685a26": "脫。",
    "T41n1822_018:0685a27": "論。經說四人能生梵福。已下。大文第二明梵",
    "T41n1822_018:0685a28": "福量　馱都。此云性。如來體性　餘文可",
    "T41n1822_018:0685a29": "解　十勝行者。即四梵福中十善業道　真",
    "T41n1822_018:0685b01": "諦云。謂前四梵福更加六種。一為救父命",
    "T41n1822_018:0685b02": "捨自身命。二為救母命捨自身命。三為",
    "T41n1822_018:0685b03": "救如來命捨自身命。四於正法中出家。五",
    "T41n1822_018:0685b04": "教人出家。六未轉法輪請轉法輪。正理四",
    "T41n1822_018:0685b05": "十云。已離欲者修四無量。生上界天受",
    "T41n1822_018:0685b06": "劫壽樂。若未離欲建窣堵波。造寺。和僧。",
    "T41n1822_018:0685b07": "能勤修習慈等加行。彼亦如修無量根本。",
    "T41n1822_018:0685b08": "感劫天樂　豈不前說欲界無有善業。",
    "T41n1822_018:0685b09": "能招一劫異熟。無一善業猶如不善。唯一",
    "T41n1822_018:0685b10": "剎那能招劫壽　依如是理故作是說。然",
    "T41n1822_018:0685b11": "於一事發起多思次第能招劫量天樂。謂",
    "T41n1822_018:0685b12": "於彼死復於中生。故劫樂言無違前失",
    "T41n1822_018:0685b13": "准上論文。欲界善業亦不招一中劫壽。",
    "T41n1822_018:0685b14": "論。財施已說法施云何。自下一頌。第三明法",
    "T41n1822_018:0685b15": "施。論曰至自他大福。釋無倒無染成",
    "T41n1822_018:0685b16": "法施。正理論云。若能如實為諸有情。以無",
    "T41n1822_018:0685b17": "染心辨契經等。令生正解名為法施",
    "T41n1822_018:0685b18": "　說如實言。顯法施主於契經等解無顛倒",
    "T41n1822_018:0685b19": "　說無染言。顯法施主不希利養恭敬．",
    "T41n1822_018:0685b20": "名譽。不爾便為自他俱損　契經等者。等",
    "T41n1822_018:0685b21": "餘十一。即顯契經乃至論議。婆沙二十九",
    "T41n1822_018:0685b22": "出法供養體云。評曰應作是說。若說法語。",
    "T41n1822_018:0685b23": "若能發語心．心所法。若受者聞已生未曾有",
    "T41n1822_018:0685b24": "善巧覺慧。皆此自性。如是法供養總用五",
    "T41n1822_018:0685b25": "蘊以為自性　又釋財供養體云　評曰",
    "T41n1822_018:0685b26": "應作是說。若所捨財若能捨財者。身．語二",
    "T41n1822_018:0685b27": "業。若能發彼心．心所法。若受者受已諸根大",
    "T41n1822_018:0685b28": "種造色增長。皆此自性。此與法供養意同",
    "T41n1822_018:0685b29": "　今詳。意論法施．財施．法供養．財供養。義",
    "T41n1822_018:0685c01": "有少別。應檢婆沙財．法施文　正理論",
    "T41n1822_018:0685c02": "云。言契經者。謂能總攝容納隨順世俗．勝",
    "T41n1822_018:0685c03": "義堅實理言。如是契經是佛所說。或佛弟",
    "T41n1822_018:0685c04": "子佛許故說　言應頌者。謂以勝妙緝句言",
    "T41n1822_018:0685c05": "詞。隨述讚前契經所說。有說亦是不了義經",
    "T41n1822_018:0685c06": "　言記別者。謂隨餘問酬答辨析。如波",
    "T41n1822_018:0685c07": "羅衍拏等中辨或諸所有辨曾．當．現真實",
    "T41n1822_018:0685c08": "義言皆名記別。有說是佛諸了義　經言諷",
    "T41n1822_018:0685c09": "頌者。謂以勝妙緝句言詞。非隨述前。而",
    "T41n1822_018:0685c10": "為讚詠。或二．三．四．五．六句等　言自說",
    "T41n1822_018:0685c11": "者。謂不因請。世尊欲令正法久住。覩希奇",
    "T41n1822_018:0685c12": "事。悅意自說。妙辨等流。如說此那伽由彼",
    "T41n1822_018:0685c13": "那伽等　言緣起者。謂說一切起說所由。",
    "T41n1822_018:0685c14": "多是調伏相應論道。彼由緣起之所顯故",
    "T41n1822_018:0685c15": "　言譬喻者。為令曉悟所說義宗。廣引多",
    "T41n1822_018:0685c16": "門比例開示。如長喻等契經所說。有說此是",
    "T41n1822_018:0685c17": "除諸菩薩。說餘本行能有所證。示所化",
    "T41n1822_018:0685c18": "言　言本事者。謂說自昔展轉傳來。不顯",
    "T41n1822_018:0685c19": "說人談所說事　言本生者。謂說菩薩本",
    "T41n1822_018:0685c20": "所行行。或依過去事起諸言論。即由過去",
    "T41n1822_018:0685c21": "事言論究竟是名本事。如曼馱多經。若依",
    "T41n1822_018:0685c22": "現在事起諸言論。要由過去事言論究竟。",
    "T41n1822_018:0685c23": "是名本生。如邏剎私經　言方廣者。謂",
    "T41n1822_018:0685c24": "以正理廣辨諸法。以一切法性相眾多。非",
    "T41n1822_018:0685c25": "廣言詞不能辨故　亦名廣破。由此廣",
    "T41n1822_018:0685c26": "言能破極堅無智暗故　或名無比。由此",
    "T41n1822_018:0685c27": "廣言理趣幽博。餘無比故　有說此廣辨大",
    "T41n1822_018:0685c28": "菩提資糧　言希法者。謂於此中唯說希",
    "T41n1822_018:0685c29": "奇出世間法。由此能正顯三乘希有故",
    "T41n1822_018:0686a01": "　有餘師說。辨三寶言世所罕聞故名希",
    "T41n1822_018:0686a02": "法　言論議者。謂於上說諸分義中。無倒",
    "T41n1822_018:0686a03": "顯示。釋難決擇　有說於經所說深義。已見",
    "T41n1822_018:0686a04": "真者。或餘智人。隨理辨釋。亦名論議",
    "T41n1822_018:0686a05": "　即此名曰摩怛理迦。釋餘經義時此為本",
    "T41n1822_018:0686a06": "母故　此又名為阿毘達磨。以能現對諸",
    "T41n1822_018:0686a07": "法相故。無倒顯示諸法相故　如是所說",
    "T41n1822_018:0686a08": "十二分教。略說應知。三藏所攝　言三藏",
    "T41n1822_018:0686a09": "者。一素怛纜藏。二毘奈耶藏。三阿毘達磨藏",
    "T41n1822_018:0686a10": "　如是三藏差別云何。未種善根。未欣勝",
    "T41n1822_018:0686a11": "義。令種．欣故為說契經。已種．已欣。令熟",
    "T41n1822_018:0686a12": "相續作所作故為說調伏。已熟．已作令悟",
    "T41n1822_018:0686a13": "解脫。正方便故為說對法　或以廣．略清",
    "T41n1822_018:0686a14": "妙文詞。綴緝雜染及清淨法。令易解了名",
    "T41n1822_018:0686a15": "為契經。宣說修行尸羅軌則淨命方便。名",
    "T41n1822_018:0686a16": "為調伏。善能顯示諸契經中深義趣言名",
    "T41n1822_018:0686a17": "為對法　或依增上心戒．慧學所興論道。",
    "T41n1822_018:0686a18": "如其次第。名為契經．調伏．對法　或素怛",
    "T41n1822_018:0686a19": "纜藏是力等流。以諸經中所說義理。畢竟無",
    "T41n1822_018:0686a20": "有能屈伏故。毘奈耶藏是大悲等流。辨說",
    "T41n1822_018:0686a21": "尸羅濟惡趣故。阿毘達磨藏是無畏等流。",
    "T41n1822_018:0686a22": "真法相中能善安立。問答決擇無所畏故。",
    "T41n1822_018:0686a23": "如是等類三藏不同。毘婆沙中已廣分別。",
    "T41n1822_018:0686a24": "論。前已別釋三福業事。已下一頌。大文第八",
    "T41n1822_018:0686a25": "明三分善。論曰至可愛果善。釋順福",
    "T41n1822_018:0686a26": "分也。正理論云。謂感世間人．天等中愛果",
    "T41n1822_018:0686a27": "種子。由此力故能感世間高族．大家．大",
    "T41n1822_018:0686a28": "富．妙色．輪王．帝釋．魔王．梵王。如是等類諸",
    "T41n1822_018:0686a29": "可愛果　准上論文。福．不動業名順福",
    "T41n1822_018:0686b01": "分。論。順解脫分至有涅槃法。准世親",
    "T41n1822_018:0686b02": "菩薩意。種解脫分善名有涅槃法。未種者",
    "T41n1822_018:0686b03": "名無涅槃法。論。若有聞說至先有種",
    "T41n1822_018:0686b04": "子。明涅槃法人相。論。順決擇分至後",
    "T41n1822_018:0686b05": "當廣釋。指後賢聖品說。",
    "T41n1822_018:0686b06": "論。如世間所說書印算文數。已下一頌。大",
    "T41n1822_018:0686b07": "文第九明書等體。論曰至受想等法。總",
    "T41n1822_018:0686b08": "出五法體。論。此中書印至五蘊為體。",
    "T41n1822_018:0686b09": "明書印體同。婆沙一百二十六云。此中書者。",
    "T41n1822_018:0686b10": "非所造字。但是所有能成字。故說名書",
    "T41n1822_018:0686b11": "此是書分色非不相應　又云。此中印者。非所造印。但",
    "T41n1822_018:0686b12": "是所有能造印法。此能成印故說為印　又",
    "T41n1822_018:0686b13": "正理云。非諸字像即名為書。所雕印文即",
    "T41n1822_018:0686b14": "名為印。然由業造字像．印文。應知名為",
    "T41n1822_018:0686b15": "此中書．印。論。次算及文至五蘊為體。",
    "T41n1822_018:0686b16": "明算．文體。算謂稱九九八十一等。文謂善巧",
    "T41n1822_018:0686b17": "安布五聲等。婆沙云。此中算者。非謂所算",
    "T41n1822_018:0686b18": "一．十．百．千等。但是所有能算之法故說為",
    "T41n1822_018:0686b19": "算　又云。此中詩者。非所述詠。但是所有",
    "T41n1822_018:0686b20": "能成詠法。此能成詠故說為詩詩即文也。論。",
    "T41n1822_018:0686b21": "後數應知至能數法故。明數也。勝論數德",
    "T41n1822_018:0686b22": "句義攝。大乘所數不相應攝。此宗所數不別",
    "T41n1822_018:0686b23": "立法。",
    "T41n1822_018:0686b24": "論。今應略辨諸法異名。下一頌。大文第十明",
    "T41n1822_018:0686b25": "法異名。論曰至故頌不辨。准此妙．劣。",
    "T41n1822_018:0686b26": "處中自成。正理云。即有漏善．無覆無記總",
    "T41n1822_018:0686b27": "名為中。論。諸有為善至義准已成。釋",
    "T41n1822_018:0686b28": "善眾名。論。何故無為不名為習。問。",
    "T41n1822_018:0686b29": "論。不可數習至此無果故。答。論。解脫涅",
    "T41n1822_018:0686c01": "槃至義准已成。明無為異名也。",
    "T41n1822_018:0686c02": "俱舍論疏卷第十八",
    "T41n1822_018:0686c03": "保延三年八月晦日午上於南家東面",
    "T41n1822_018:0686c04": "點了此卷文落失等",
    "T41n1822_018:0686c05": "非言談所及",
    "T41n1822_018:0686c06": "老法師記之"
}