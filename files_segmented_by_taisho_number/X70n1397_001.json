{
    "X70n1397_001:0593b07": "雪巖師。可謂鼻端眼正矣。以無準為之父。以高峯為",
    "X70n1397_001:0593b08": "之子。父作之。子述之。觀其所從來。又觀其所付授。則",
    "X70n1397_001:0593b09": "巖之道。可知矣。雖然。良馬不待驅筞。望見鞭影而馳。",
    "X70n1397_001:0593b10": "獅子無法教兒。直向懸崖一拶。諸人若能於文采未",
    "X70n1397_001:0593b11": "彰。一字已多之前。一刀兩段薦取。便見三老卓卓巍",
    "X70n1397_001:0593b12": "巍。長在諸人門面上。放大寶光。轉大法輪。一生參學",
    "X70n1397_001:0593b13": "事畢矣。不然。刻舟求劒。待兔守株。併一冊鉅編。都成",
    "X70n1397_001:0593b14": "鬼神茶飯去也。余不解禪。戲論如此。巖門人。持師語",
    "X70n1397_001:0593b15": "錄來。漫題編端。",
    "X70n1397_001:0593b16": "大德貳年。三月上澣。性存真逸家之巽書。",
    "X70n1397_001:0593b20": "雪巖和尚語錄目次",
    "X70n1397_001:0593b22": "卷第一",
    "X70n1397_001:0593b23": "潭州龍興禪寺語錄",
    "X70n1397_001:0593b24": "湘西道林禪寺語錄",
    "X70n1397_001:0593c01": "處州南明佛日禪寺語錄",
    "X70n1397_001:0593c02": "台州仙居護聖禪寺語錄",
    "X70n1397_001:0593c03": "湖州光孝禪寺語錄",
    "X70n1397_001:0593c04": "袁州仰山禪寺語錄",
    "X70n1397_001:0593c05": "卷第二",
    "X70n1397_001:0593c06": "普說",
    "X70n1397_001:0593c07": "卷第三",
    "X70n1397_001:0593c08": "舉古",
    "X70n1397_001:0593c09": "卷第四",
    "X70n1397_001:0593c10": "法語書序銘",
    "X70n1397_001:0593c11": "偈頌自讚跋補遺",
    "X70n1397_001:0593c18": "雪巖和尚語錄卷第一",
    "X70n1397_001:0593c20": "雪巖和尚住潭州龍興禪寺語錄",
    "X70n1397_001:0593c21": "嗣法門人　昭如　希陵　等編",
    "X70n1397_001:0593c22": "師於寶祐元年。八月初一日。入院。指三門。盡大地是",
    "X70n1397_001:0593c23": "箇院子。且道門從何入。八字打開。青天白日。",
    "X70n1397_001:0593c24": "佛殿。碧玉盤中珠宛轉。琉璃殿上月徘徊。是什麼人",
    "X70n1397_001:0594a01": "境界。其或未辨端由。且看新長老。拈起坐具。大展三",
    "X70n1397_001:0594a02": "拜。",
    "X70n1397_001:0594a03": "法座。百千佛祖。向這裏屙。潑天臭氣。徧滿娑婆。新龍",
    "X70n1397_001:0594a04": "興。未免傾湘江之水。洗教淨潔去也。狼籍轉多。拈香",
    "X70n1397_001:0594a05": "祝",
    "X70n1397_001:0594a06": "聖罷。斂衣就座。(問答不錄)乃云。少林一曲。五傳至于",
    "X70n1397_001:0594a07": "六祖。山深水寒。發太古之清音。調翻南嶽。九世至于",
    "X70n1397_001:0594a08": "慈明。唱高和峻。奏絕聽之希聲。所以佛法盛於江西",
    "X70n1397_001:0594a09": "湖南。恢恢然浩浩然。不可得而名焉。豈料三百年後。",
    "X70n1397_001:0594a10": "土曠人稀。道隨時變。黃鍾大呂。寂而不作。鄭音衛響。",
    "X70n1397_001:0594a11": "亦乃不聞。欽上座。固無長處。既在浙江那畔。被一陣",
    "X70n1397_001:0594a12": "業風吹。到潭州城裏。只得改聲換調。向十字街頭。重",
    "X70n1397_001:0594a13": "翻此曲去也。且道是何節拍。擊拂子云。萬年歡。",
    "X70n1397_001:0594a14": "復舉。趙州和尚云。金佛不度爐。木佛不度火。泥佛不",
    "X70n1397_001:0594a15": "度水。真佛內裏坐。師拈云。揭起如來正體。發明向上",
    "X70n1397_001:0594a16": "宗猷。趙州固是好手。只是不合強生節目。新龍興見",
    "X70n1397_001:0594a17": "處又且不然。金佛度爐。木佛度火。泥佛度水。真佛&#;。",
    "X70n1397_001:0594a18": "切忌話墮。忽有個漢。出來道。你恁麼說。正是強生節",
    "X70n1397_001:0594a19": "目。拍膝一下。將謂無人證明。",
    "X70n1397_001:0594a20": "上堂。一見便見。一得永得。展手云。撒開兩手大家看。",
    "X70n1397_001:0594a21": "畢竟明明是何物。潭州內外。有一十八座城門。白日",
    "X70n1397_001:0594a22": "行人。千千萬萬。往往來來。一任東西南北。",
    "X70n1397_001:0594a23": "上堂。純清絕點。正是真常流注。打破鏡來。未免一場",
    "X70n1397_001:0594a24": "狼籍。不若遇飯喫飯。遇茶喫茶。曉來獨立空庭外。閑",
    "X70n1397_001:0594b01": "對寒梅幾樹花。",
    "X70n1397_001:0594b02": "冬至上堂。展虗空作紙。束虗空作筆。謾寫書雲二字。",
    "X70n1397_001:0594b03": "不分悔吝吉凶。然雖如是。龍興却要分似諸人去也。",
    "X70n1397_001:0594b04": "上一畫短。下一畫長。形名曾未兆。文彩已全彰。",
    "X70n1397_001:0594b05": "看經上堂。水綠山青。鵲噪鴉鳴。滿耳滿目。非色非聲。",
    "X70n1397_001:0594b06": "既非聲色。却作麼生安名。大方廣佛華嚴經。",
    "X70n1397_001:0594b07": "上堂。昨夜日從西沒。舊年已去。今朝日自東升。新歲",
    "X70n1397_001:0594b08": "又來。新歲既來。有何奇特。風前鐵樹花開。別是一般",
    "X70n1397_001:0594b09": "春色。",
    "X70n1397_001:0594b10": "上堂。謝首座維那。人天眼目。佛祖綱維。千差萬別。一",
    "X70n1397_001:0594b11": "以貫之。如何見得。克賓法戰不勝。南泉斬却猫兒。",
    "X70n1397_001:0594b12": "上堂。春日晴。燒痕青。布穀催耕處處鳴。雖然底事最",
    "X70n1397_001:0594b13": "分明。只是不得將眼看并耳聽。何故。纔有一絲頭。便",
    "X70n1397_001:0594b14": "有一絲頭。",
    "X70n1397_001:0594b15": "解夏小參。無解無結。猶是空中釘橛。有修有證。何異",
    "X70n1397_001:0594b16": "捕風捉月。所以龍興。一夏百二十日。只與現前清眾。",
    "X70n1397_001:0594b17": "早眠晏起。淡飯麤茶。如三家村裏田舍翁。挈挈波波。",
    "X70n1397_001:0594b18": "只與麼過。不敢將一絲毫。叢林規矩。束縛諸人。是汝",
    "X70n1397_001:0594b19": "諸人。便與麼撒手撒脚。履踐得去。十二時中。不妨七",
    "X70n1397_001:0594b20": "穿八穴。東倒西攂。逆順卷舒。縱橫自在。擊拂子云。白",
    "X70n1397_001:0594b21": "雲更在青山外。",
    "X70n1397_001:0594b22": "復舉。溈山問仰山。子一夏不上來。仰云。鋤得一片畬。",
    "X70n1397_001:0594b23": "種得一蘿粟。溈云。子可謂不虗過。仰云。和尚如何。溈",
    "X70n1397_001:0594b24": "云。日中一食。夜後一宿。仰云。和尚亦不虗過。道了乃",
    "X70n1397_001:0594c01": "吐舌。溈云。寂子何得自傷己命。師拈云。溈山與仰山。",
    "X70n1397_001:0594c02": "是則子傳父業。足可觀光。逗到下梢。又却遞相矛盾。",
    "X70n1397_001:0594c03": "可謂父不父。子不子矣。龍興今夏亦無所作。亦不空",
    "X70n1397_001:0594c04": "過。且道與古人是同是別。井底蟾蜍吞却月。",
    "X70n1397_001:0594c05": "住湘西道林禪寺語錄",
    "X70n1397_001:0594c06": "據室。此是老圓悟。斷佛祖命根去處。今日不肖兒孫。",
    "X70n1397_001:0594c07": "合作麼生。乃袖手云。有甚閑工夫。",
    "X70n1397_001:0594c08": "拈香祝",
    "X70n1397_001:0594c09": "聖罷。斂衣就座云。老屋半千間。啟煅聖煅凡。潑天爐",
    "X70n1397_001:0594c10": "鞴。烏藤六七尺。振乃佛乃祖。墜地宗綱。風高月冷。海",
    "X70n1397_001:0594c11": "闊山遙。逆順卷舒。縱橫在我。有時恁麼。有時不恁麼。",
    "X70n1397_001:0594c12": "家家門首透長安。恁麼也得。不恁麼也得。處處綠楊",
    "X70n1397_001:0594c13": "堪繫馬。只如高超物表。不墮見知。畢竟如何是六國",
    "X70n1397_001:0594c14": "晏清一句。寺門高開洞庭野。殿脚插入赤沙湖。",
    "X70n1397_001:0594c15": "復舉。保壽開堂。三聖推出一僧。壽便打。三聖云。與麼",
    "X70n1397_001:0594c16": "為人。非但瞎却這僧眼。瞎却鎮州一城人眼去在。壽",
    "X70n1397_001:0594c17": "便歸方丈。師拈云。一收一放。有主有賓。蓋是尋常茶",
    "X70n1397_001:0594c18": "飯。就中保壽三聖。猶較一著。且如何見得。若無舉鼎",
    "X70n1397_001:0594c19": "拔山力。千里烏騅不易騎。",
    "X70n1397_001:0594c20": "當晚小參。(問答不錄)師云。濟北之道。出乎平常。語默",
    "X70n1397_001:0594c21": "動靜。脫體全彰。三玄三要。松直棘曲。四賓四主。鳧短",
    "X70n1397_001:0594c22": "鶴長。所以老圓悟。於諸佛出身處道。薰風自南來。殿",
    "X70n1397_001:0594c23": "閣生微凉。帶累妙喜。打失眼睛。鼻孔徧界難藏。山蒼",
    "X70n1397_001:0594c24": "蒼水茫茫。無眹迹。絕承當。竹籬茅舍江村外。遠浦歸",
    "X70n1397_001:0595a01": "帆掛夕陽。",
    "X70n1397_001:0595a02": "復舉。麻谷訪臨濟。問大悲千手眼。阿那個是正眼。濟",
    "X70n1397_001:0595a03": "云。大悲千手眼。阿那箇是正眼。速道速道。谷拽濟下",
    "X70n1397_001:0595a04": "禪牀。却坐。濟起云不審。谷擬議。濟拽谷下禪床。却坐。",
    "X70n1397_001:0595a05": "谷便出。師拈云。二大老。恁麼激揚。雖則百千手眼。一",
    "X70n1397_001:0595a06": "時俱露。又爭免得個二俱瞎漢。且道還有檢點得出",
    "X70n1397_001:0595a07": "底麼。瞎。",
    "X70n1397_001:0595a08": "上堂。因事。并謝首座。十五日以前。雷聲甚大。雨點全",
    "X70n1397_001:0595a09": "無。十五日以後。時清道泰。家國晏然。正當十五日。恭",
    "X70n1397_001:0595a10": "惟宿來。各各道體。起居萬福。畢竟如何。堂中首座。人",
    "X70n1397_001:0595a11": "天眼目。",
    "X70n1397_001:0595a12": "上堂。三月安居。剋期取證。始自今日。且道今日。以何",
    "X70n1397_001:0595a13": "為始。下座與大眾。普同作禮。",
    "X70n1397_001:0595a14": "上堂。栽田且博飯。隨分煑藜莧。一任少叢林。佛法不",
    "X70n1397_001:0595a15": "怕爛。更說甚麼喝下闡揚。棒頭取辨。又誰管你大乘",
    "X70n1397_001:0595a16": "井索。小乘錢貫。道林贏得日長無事。倚闌干。望見嶽",
    "X70n1397_001:0595a17": "麓山前文帝廟。後有一對。翹松雪鶴。元是烏髖老鸛。",
    "X70n1397_001:0595a18": "端午上堂。天悠悠。雲悠悠。輥底浪花翻雪。競龍舟。當",
    "X70n1397_001:0595a19": "是時也。可笑三閭楚大夫。正在死水裡浸殺。浸不殺。",
    "X70n1397_001:0595a20": "千古萬古湘江闊。",
    "X70n1397_001:0595a21": "上堂。乳燕飛華屋。梅子正香熟。連核和皮。一咬百雜",
    "X70n1397_001:0595a22": "碎。元來祖意教意。雪瀑挂層崖。月狖啼寒木。往往有",
    "X70n1397_001:0595a23": "般不知好惡漢。聞道林恁麼道。將謂以境示人。拍膝",
    "X70n1397_001:0595a24": "一下云。眼裏無筋一世貧。",
    "X70n1397_001:0595b01": "上堂。佛佛授受。祖祖相傳。西天梵語。此土唐言。風蒲",
    "X70n1397_001:0595b02": "獵獵弄輕柔。欲立蜻蜓不自由。五月臨平山下路。藕",
    "X70n1397_001:0595b03": "花無數滿汀洲。且道是唐言是梵語。逢人不得錯舉。",
    "X70n1397_001:0595b04": "上堂。吹毛劒。嚙鏃機。肘後符。頂門眼。潭州城裡。起五",
    "X70n1397_001:0595b05": "千間寨屋。道林寺裡借一百名夫。你輩後生晚進。茄",
    "X70n1397_001:0595b06": "子瓠子。喫現成飯。知什麼碗。",
    "X70n1397_001:0595b07": "冬至上堂。謝橫舟相訪。曉天月白。古岸舟橫。一陽來",
    "X70n1397_001:0595b08": "復。吾道大亨。直得千年晉栢樹。與千尺陶公井。起來",
    "X70n1397_001:0595b09": "叉手當胸。互相慶賀道。且喜寒氷發燄。枯榦花開。堂",
    "X70n1397_001:0595b10": "前露柱也懷胎。",
    "X70n1397_001:0595b11": "臘八上堂。黃面老子。六載辛勤。尋得鼻孔。打失眼睛。",
    "X70n1397_001:0595b12": "且道落在什麼處。雪山午夜一天星。",
    "X70n1397_001:0595b13": "上堂。舉僧問趙州和尚。如何是祖師西來意。州云。庭",
    "X70n1397_001:0595b14": "前栢樹子。師頌云。撮土成金古趙州。據人來問直相",
    "X70n1397_001:0595b15": "詶。聲前有意今誰委。門外一江春水流。",
    "X70n1397_001:0595b16": "佛涅槃上堂。若謂釋迦老子。古已入滅。又道。佛身充",
    "X70n1397_001:0595b17": "滿於法界。而常處此菩提座。若謂釋迦老子。曾本不",
    "X70n1397_001:0595b18": "滅。面前觸目。無非山河大地。草木叢林。桃紅柳綠。燕",
    "X70n1397_001:0595b19": "語鶯吟。畢竟那個是釋迦老子。驀召大眾。眾回首。乃",
    "X70n1397_001:0595b20": "云。將謂瞌睡。",
    "X70n1397_001:0595b21": "上堂。海水不可斗量。虗空不可尺度。淨地不可撒沙。",
    "X70n1397_001:0595b22": "爛泥不可著脚。這四轉語。轉轉有落處。且道落在什",
    "X70n1397_001:0595b23": "麼處。東京大相國寺裏。有樹蕉芭。風吹雨打。一似破",
    "X70n1397_001:0595b24": "袈裟。",
    "X70n1397_001:0595c01": "解夏小參。九旬禁足。東廊上。西廊下。灼然寸步不移。",
    "X70n1397_001:0595c02": "休夏自恣。據此堂。坐此座。不妨走盡天下。恁麼見得。",
    "X70n1397_001:0595c03": "猶是露布葛藤。未具透關眼在。且作麼生是透關眼。",
    "X70n1397_001:0595c04": "莫有向天地未形以前。生佛既興以後。知得落處者",
    "X70n1397_001:0595c05": "麼。若有。道林三百六十骨節。從頂至踵。被伊一時覷",
    "X70n1397_001:0595c06": "透。其或未然。後五日。去到諸方。且居門外。",
    "X70n1397_001:0595c07": "復舉。百丈和尚。每上堂。常有一老人聽法。一日眾散。",
    "X70n1397_001:0595c08": "老人留身不去。百丈問立者何人。老人曰。某甲於過",
    "X70n1397_001:0595c09": "去迦葉佛時。曾住此山。因學人問。大修行底人。還落",
    "X70n1397_001:0595c10": "因果也無。對云不落因果。墮野狐身。今請和尚。代一",
    "X70n1397_001:0595c11": "轉語。老人乃問。大修行底人。還落因果也無。百丈云。",
    "X70n1397_001:0595c12": "不昧因果。老人於言下大悟。遂脫野狐身化去。師頌",
    "X70n1397_001:0595c13": "云。鐵牛對對黃金角。木馬雙雙白玉蹄。明舉似君如",
    "X70n1397_001:0595c14": "未會。江南三月鷓鴣啼。",
    "X70n1397_001:0595c15": "上堂。打板坐禪。禪無可坐。聚頭喫飯。飯無可喫。只如",
    "X70n1397_001:0595c16": "每日鉢裏盛。口裡嚥。眼裏見。耳裡聞。畢竟是個甚麼。",
    "X70n1397_001:0595c17": "莫有向這裡。分分曉曉。道得一句子。坐斷主人翁。不",
    "X70n1397_001:0595c18": "落第二見者麼。如無。白日只陪人事過。青春那得再",
    "X70n1397_001:0595c19": "來時。",
    "X70n1397_001:0595c20": "冬夜小參。群陰剝盡。一陽復來。萬頃清湘。寒氷發燄。",
    "X70n1397_001:0595c21": "千年古栢。枯榦花開。所以道。小人道消。君子道長。四",
    "X70n1397_001:0595c22": "絕堂前。地平如掌。就中一人半人。向這裡不移寸步。",
    "X70n1397_001:0595c23": "挨拶得入。便見主賓互換。是非杳忘。蒲團獨坐乾坤",
    "X70n1397_001:0595c24": "大。愛日新添一線長。",
    "X70n1397_001:0596a01": "復舉。臺山路上。有一婆子。每遇僧問臺山路。向什麼",
    "X70n1397_001:0596a02": "處去。婆云驀直去。師云錯。僧纔行。婆云好個阿僧。又",
    "X70n1397_001:0596a03": "與麼去。師云錯。後有人舉至趙州和尚。州云。待我與",
    "X70n1397_001:0596a04": "你勘破。師云錯。州至彼亦如是問。婆亦如是答。州回",
    "X70n1397_001:0596a05": "舉似大眾。臺山路上婆子。為汝勘破了也。師云錯。婆",
    "X70n1397_001:0596a06": "子心肝。趙州五臟。一揑揑碎。撒在諸人懷裡了也。且",
    "X70n1397_001:0596a07": "道是有勘破。無勘破。錯會者多。",
    "X70n1397_001:0596a08": "上堂。豆好合醬。鹽好煑羮。飯能療饑。茶可止渴。從上",
    "X70n1397_001:0596a09": "以來。的的相承。逗到理極情忘處。無越乎此。因甚楊",
    "X70n1397_001:0596a10": "岐老漢。却道弄蹄驢子三隻脚。開眼也著。合眼也著。",
    "X70n1397_001:0596a11": "歲夜小參。一言道盡。萬法平沈。一句全提。千差合轍。",
    "X70n1397_001:0596a12": "即心即佛。非佛非心。麻三斤。乾屎橛。我且與麼。是汝",
    "X70n1397_001:0596a13": "諸人。畢竟作麼生領解。若能向未開口以前。退步就",
    "X70n1397_001:0596a14": "己。一踏踏著。元來臘月三十日。便是歲除夜。更無奇",
    "X70n1397_001:0596a15": "特玄妙。者也之乎。乾坤一統清如鏡。那個男兒不丈",
    "X70n1397_001:0596a16": "夫。",
    "X70n1397_001:0596a17": "復舉。僧問趙州和尚。萬法歸一。一歸何處。州云。我在",
    "X70n1397_001:0596a18": "青州。做一領布衫。重七斤。師拈云。大小趙州。正是脚",
    "X70n1397_001:0596a19": "下紅線不斷。等閑問著。便見牽東補西。若是道林則",
    "X70n1397_001:0596a20": "不然。萬法歸一。一歸何處。劈脊便與三十。雖則太煞",
    "X70n1397_001:0596a21": "傷慈。要且一時慶快。只今莫有與麼問底麼。放過一",
    "X70n1397_001:0596a22": "著。",
    "X70n1397_001:0596a23": "處州南明佛日禪寺語錄",
    "X70n1397_001:0596a24": "入院小參。拈拄杖云。我為法王。於法自在。卓一下云。",
    "X70n1397_001:0596b01": "鞭起巖前石虎。咬殺無毛大蟲。直得威震乾坤。聲號",
    "X70n1397_001:0596b02": "萬籟。佛殿脊金鴟。[跳-兆+孛]跳上天。厨堂口木魚。走入滄海。",
    "X70n1397_001:0596b03": "正恁麼時。在諸人分上。如何說箇自在底道理。又喚",
    "X70n1397_001:0596b04": "那個作法。不惜覿面。當頭出來。對眾道看。其或口似",
    "X70n1397_001:0596b05": "磉盤。靠拄杖云。放過一著。",
    "X70n1397_001:0596b06": "上堂。石門巘嶮。玉峽潺湲。未到此間。不妨疑著。到則",
    "X70n1397_001:0596b07": "到矣。平展一句。又作麼生。古路鐵蛇橫。",
    "X70n1397_001:0596b08": "上堂。眾無多寡。道絕方隅。小中現大。塵包太虗。丁此",
    "X70n1397_001:0596b09": "末法荒凉之運。南明只得扶起森羅萬象。熾然常說。",
    "X70n1397_001:0596b10": "抑下從上佛祖。盡作參徒。參則固是。且道以誰為師。",
    "X70n1397_001:0596b11": "且請歸堂挂搭。",
    "X70n1397_001:0596b12": "浴佛上堂。四月八生悉達。九龍吐水浴金軀。雲門一",
    "X70n1397_001:0596b13": "棒要打殺。是大神呪。是大明呪。是無上呪。汝等諸人。",
    "X70n1397_001:0596b14": "還見黃面老子麼。以拄杖一時打散。",
    "X70n1397_001:0596b15": "結夏。以拂子打一圓相云。以大圓覺。為我伽藍。安居",
    "X70n1397_001:0596b16": "有學無學。萬象森羅。發明所得非得。平等性智。於九",
    "X70n1397_001:0596b17": "十日中。禁盡一切眾生之足。而無住相。斷盡一切眾",
    "X70n1397_001:0596b18": "生之命。而無殺相。乃至藏天地於一塵。融古今於一",
    "X70n1397_001:0596b19": "念。然後一塵塵。各有一天地。一念念各有一古今。非",
    "X70n1397_001:0596b20": "延非促。無自無他。擊拂子云。清茶淡飯衲僧家。",
    "X70n1397_001:0596b21": "復舉。臨濟問洛浦。從上一人行棒。一人行喝。阿那個",
    "X70n1397_001:0596b22": "親。浦云。總不親。濟云。親處作麼生。浦便喝。濟便打。師",
    "X70n1397_001:0596b23": "拈云。二大老。雖是啐啄同時。要且未會轉身句在。忽",
    "X70n1397_001:0596b24": "有人問。如何是轉身句。顧侍者云。牢記取。",
    "X70n1397_001:0596c01": "上堂。刀不自割。鏡不自照。火不自熱。風不自凉。恁麼",
    "X70n1397_001:0596c02": "體理得去。見聞知覺。合作麼生。聲香味觸。復是阿誰。",
    "X70n1397_001:0596c03": "南明今日。已是惡口小家。不懼諸方笑怪。莫有檢點",
    "X70n1397_001:0596c04": "得出者麼。若有。合喫三十拄杖。苟或不然。幸自無瘡。",
    "X70n1397_001:0596c05": "勿傷之也。",
    "X70n1397_001:0596c06": "上堂。天不能葢。地不能載。即之本無。棄之則在。無本",
    "X70n1397_001:0596c07": "不無。在即不在。金剛與泥神揩背。一拶粉碎。",
    "X70n1397_001:0596c08": "上堂。秋風蕭蕭。夜雨飄飄。孤峯絕頂。轉見寂寥。曠劫",
    "X70n1397_001:0596c09": "前頭時節。看來不異今朝。聞南明恁麼說話。連道兩",
    "X70n1397_001:0596c10": "個不是。却較些子。若要向這裡承當。打折你腰。",
    "X70n1397_001:0596c11": "八月一日上堂。方便門。解脫門。毗盧樓閣門。以拄杖",
    "X70n1397_001:0596c12": "一擊。八字俱開。然雖如是。只許向這裡。蹔時止宿。一",
    "X70n1397_001:0596c13": "息一食而已。若欲直趣大休大歇。大安樂田地。前頭",
    "X70n1397_001:0596c14": "大有活路在。",
    "X70n1397_001:0596c15": "上堂。丁一卓二。見三下三。和盤掇轉。地覆天翻。如來",
    "X70n1397_001:0596c16": "禪祖師意則且置。逐日上山下嶺。喫飯著衣。如壯士",
    "X70n1397_001:0596c17": "屈伸。不借他力。何不瞥地。咄。賺殺你。",
    "X70n1397_001:0596c18": "上堂。舉靈雲見桃花公案。師頌云。兩岸夭桃花欲燃。",
    "X70n1397_001:0596c19": "一絲風動釣魚船。莫言世上無仙客。須信壺中別有",
    "X70n1397_001:0596c20": "天。",
    "X70n1397_001:0596c21": "上堂。杜鵑啼血滿花枝。底事匇匇苦勸歸。歸到故鄉",
    "X70n1397_001:0596c22": "還似客。村村綠暗與紅稀。函葢乾坤句。隨波逐浪句。",
    "X70n1397_001:0596c23": "截斷眾流句。向這裡薦得。一串穿却。楊岐驢子三隻",
    "X70n1397_001:0596c24": "脚。",
    "X70n1397_001:0597a01": "上堂。落花三月雨。殘夢五更鐘。聲色俱銷盡。玄關又",
    "X70n1397_001:0597a02": "一重。却不得道。更須直下盡底掀翻。何故。須彌山。",
    "X70n1397_001:0597a03": "上堂。纔恁麼。不恁麼。有來由。沒來由。下里灘頭廖鬍",
    "X70n1397_001:0597a04": "子。釣得一雙紅鱗錦尾。放下却是條鰍。因甚如此。斷",
    "X70n1397_001:0597a05": "岸孤舟。",
    "X70n1397_001:0597a06": "上堂。謝囦道講師。復岩藏主。一心三觀。一句三玄。曾",
    "X70n1397_001:0597a07": "無彼此。休分教禪。迴途復妙也。枯木岩前差路。窮囦",
    "X70n1397_001:0597a08": "極流兮。海底紅塵亘天。只如一大藏教。是箇切脚。畢",
    "X70n1397_001:0597a09": "竟切什麼字。卓拄杖云。十卜干千。",
    "X70n1397_001:0597a10": "上堂。竟日窓開坐寂寥。岩前笋稚欲齊腰。幽禽忽起",
    "X70n1397_001:0597a11": "藤花落。磵瀑吹聲度石橋。於此見得。南明三十年。只",
    "X70n1397_001:0597a12": "作境會。若是眼瞎耳聾。百尺竿頭。欠一步在。",
    "X70n1397_001:0597a13": "上堂。聲色已盡。有未盡者存焉。見聞已脫。有未脫者",
    "X70n1397_001:0597a14": "存焉。直得如木頭照鏡。頑石聽鐘。猶有木頭頑石在。",
    "X70n1397_001:0597a15": "是汝諸人。曾到遮田地無。曾有遮時節無。若是今日",
    "X70n1397_001:0597a16": "參禪。明日辦道。善財手裡一莖草。",
    "X70n1397_001:0597a17": "上堂。就理則失事。盡十方覓一絲毫不可得。就事則",
    "X70n1397_001:0597a18": "失理。窮三際積嶽堆山。眼觀東西。意在南北。則且置。",
    "X70n1397_001:0597a19": "你尋常喫飯喫粥。却作麼生。山粟雜粳。",
    "X70n1397_001:0597a20": "中夏上堂。前四十五日。知進不知退。後四十五日。知",
    "X70n1397_001:0597a21": "退不知進。正當今日。進退兩忘。季夏極熱。薰風自凉。",
    "X70n1397_001:0597a22": "卓拄杖云。時聞一陣藕花香。",
    "X70n1397_001:0597a23": "上堂。聞名不如見面。見面不如聞名。三十年不識箇",
    "X70n1397_001:0597a24": "一字。元來却是枚丁。忽有箇漢出來道。不是不是。是",
    "X70n1397_001:0597b01": "箇蜻蜓。也許你不枉到南明。",
    "X70n1397_001:0597b02": "台州仙居護聖禪寺語錄",
    "X70n1397_001:0597b03": "三門。跨通方閫域。示竭世樞機。以手加額云。是阿誰。",
    "X70n1397_001:0597b04": "拈帖。握乾坤於掌內。運日月於胸中。雖用孫武商君",
    "X70n1397_001:0597b05": "不犯之令。與結繩之化元同。如何見得。半幅全封。",
    "X70n1397_001:0597b06": "據室。斷臂立雪。負石踏碓。取人心肝。克由尀耐。護聖",
    "X70n1397_001:0597b07": "遮裡。使不得你露面作竊。以手約云。且退且退。",
    "X70n1397_001:0597b08": "拈香祝",
    "X70n1397_001:0597b09": "聖罷。提綱云。皇圖更統。佛運亦新。四海八蠻。咸傾化",
    "X70n1397_001:0597b10": "日。窮巖絕壑。共舞陽春。竪起拂子云。直得拂子頭上。",
    "X70n1397_001:0597b11": "百億毫端。示現百億國土。莫不梯山入貢。率土來賓。",
    "X70n1397_001:0597b12": "擊拂子一下云。同轉如來正法輪。",
    "X70n1397_001:0597b13": "復舉。法燈和尚云。本欲深藏巖竇。隱遁過時。奈緣先",
    "X70n1397_001:0597b14": "師有未了底公案。出來為他了却。時有僧出問。如何",
    "X70n1397_001:0597b15": "是先師未了底公案。燈拈起拄杖云。祖禰不了。殃及",
    "X70n1397_001:0597b16": "兒孫。僧云過在甚麼處。燈云。過在或殃及你。師拈云。",
    "X70n1397_001:0597b17": "跨竈起家。法燈是則好手。其奈自身不了。殃及祖翁。",
    "X70n1397_001:0597b18": "若是新護聖。欲了先師公案。別有人在。且道是阿誰。",
    "X70n1397_001:0597b19": "乃噴啑一下。",
    "X70n1397_001:0597b20": "上堂。謝一清叟。并藏主秉拂。夜月透靈犀。寒光吞老",
    "X70n1397_001:0597b21": "蚌。如是轉法輪。平沉乎萬象。直得純清絕點。固是真",
    "X70n1397_001:0597b22": "常流注。打破相呈。又成什麼伎倆。拍膝一下云。山僧",
    "X70n1397_001:0597b23": "恁麼道。也是無風起浪。",
    "X70n1397_001:0597b24": "冬夜小參。拜謝梅磵首座。冬至月頭。賣被買牛。冬至",
    "X70n1397_001:0597c01": "月尾。賣牛買被。全提古佛規猷。突出衲僧巴鼻。可中",
    "X70n1397_001:0597c02": "一箇半箇。不受人瞞。纔聞舉著。剔起眉毛。嗔斗吼地。",
    "X70n1397_001:0597c03": "笑道二祖甘不丈夫。斷臂求心。埋沒自己。殊不知深",
    "X70n1397_001:0597c04": "雪堆中。自有磵底寒梅一樹。清香旖旎。卓拄杖云。嗅",
    "X70n1397_001:0597c05": "得著只遮是。",
    "X70n1397_001:0597c06": "舉洞山道。有一物黑似漆。常在動用中。動用中収不",
    "X70n1397_001:0597c07": "得。師云可煞自由。過在什麼處。師云兩手分付。泰首",
    "X70n1397_001:0597c08": "座道。過在動用中。師云相隨來也。若是護聖門下則",
    "X70n1397_001:0597c09": "不然。有一物明似日。不在動用中。動用中無不得。且",
    "X70n1397_001:0597c10": "道還有過也無。若有箇漢。出來道無。山僧未免也拈",
    "X70n1397_001:0597c11": "出一顆斷江柑子。聊陳薄供。卓拄杖一下云。莫怪空",
    "X70n1397_001:0597c12": "踈。伏惟珍重。",
    "X70n1397_001:0597c13": "湖州光孝禪寺語錄",
    "X70n1397_001:0597c14": "佛殿。釋迦已滅。彌勒未生。於此二千年內。有法誰說。",
    "X70n1397_001:0597c15": "有令誰行。雲門鼻直。德山眼橫。",
    "X70n1397_001:0597c16": "據室。你有一丈。還你一丈。你有一尺。還你一尺。若只",
    "X70n1397_001:0597c17": "咬定。不肯回頭。白日青天霹靂。",
    "X70n1397_001:0597c18": "拈香祝",
    "X70n1397_001:0597c19": "聖罷。提綱云。伏虎巖前。駱駝橋畔。有一句子。去來不",
    "X70n1397_001:0597c20": "以象。動靜不以心。直得囊藏大地。該抹古今。三世佛",
    "X70n1397_001:0597c21": "望風斂影。六代祖。却步沉吟。欽上座。固是向文彩未",
    "X70n1397_001:0597c22": "彰以前。和聲嚼碎。忍俊不禁。且聽拂子點頭。自許臨",
    "X70n1397_001:0597c23": "風對月。流出胸襟。擊拂子云。四海五湖歸至化。更看",
    "X70n1397_001:0597c24": "比屋是黃金。",
    "X70n1397_001:0598a01": "復舉。興化和尚云。三聖道。逢人則不出。出則便為人。",
    "X70n1397_001:0598a02": "興化則不然。逢人則出。出則不為人。師拈云。二大老。",
    "X70n1397_001:0598a03": "所謂一條拄杖兩人舁。被天寧拗作兩橛了也。以拄",
    "X70n1397_001:0598a04": "杖倚左邊云。且聽各自平分。",
    "X70n1397_001:0598a05": "當晚小參。佛法本無多子。堂堂日用之間。只因自信",
    "X70n1397_001:0598a06": "不及。却於易處艱難。今夜不免作些方便。為諸人豁",
    "X70n1397_001:0598a07": "開戶牖。拶碎疑團。擊拂子云。星在秤兮不在盤。",
    "X70n1397_001:0598a08": "復舉。雲門大師示眾云。聞聲悟道。見色明心。觀世音",
    "X70n1397_001:0598a09": "菩薩。將錢來買胡餅。放下手却是饅頭。師拈云。跛脚",
    "X70n1397_001:0598a10": "師。撫憐愛子。動是倒腹傾腸。只是做造忽忙。帶些粘",
    "X70n1397_001:0598a11": "牙綴齒。欽上座則不然。聞聲悟道。見色明心。卓拄杖",
    "X70n1397_001:0598a12": "云。家家觀世音。",
    "X70n1397_001:0598a13": "上堂。謝都倉副寺侍者拜秀才。叢林雖未整肅。更點",
    "X70n1397_001:0598a14": "却要分明。粒米須還粒飯。八兩定要半斤。折衡剖斗。",
    "X70n1397_001:0598a15": "移雲易俗。固是格外提持。為什麼却道。將謂汝孤負",
    "X70n1397_001:0598a16": "吾。元來却是吾孤負汝。逢人但恁麼舉。",
    "X70n1397_001:0598a17": "二月十五日上堂。就謝月溪侍者。硯溪上人。束布毛",
    "X70n1397_001:0598a18": "為筆。借月溪為硯。磨無烟墨。向虗空中。大寫如來入",
    "X70n1397_001:0598a19": "般涅槃四字。正恁麼時。點畫既成。畢竟如何定當。卓",
    "X70n1397_001:0598a20": "拄杖云。將謂羲之楷法。元來張顛草書。",
    "X70n1397_001:0598a21": "聖節提綱。萬化之源。萬物之母。德被河沙。量包海宇。",
    "X70n1397_001:0598a22": "聖中之聖。主中之主。慶會一時。壽崇千古。以坤自貴。",
    "X70n1397_001:0598a23": "月朗太虗。以乾為子。紅日卓午。正恁麼時。香藹金爐。",
    "X70n1397_001:0598a24": "簾垂玉殿。如何是蕩蕩無為之句。卓拄杖云。含弘光",
    "X70n1397_001:0598b01": "大。品物咸亨。",
    "X70n1397_001:0598b02": "復舉。智度菩薩母。容受一切法。而無分別相。師頌云。",
    "X70n1397_001:0598b03": "一切法離分別相。依前諸相自如如。春風影裡乾坤",
    "X70n1397_001:0598b04": "大。無限江山開畫圖。",
    "X70n1397_001:0598b05": "追巖上堂。第一義諦。廓然本無對面者。山摧海枯。長",
    "X70n1397_001:0598b06": "憶江南啼鷓鴣。",
    "X70n1397_001:0598b07": "上堂。急著手脚。寬著限期。提起斷命刀子。自然無事",
    "X70n1397_001:0598b08": "不辦。逗到用力不得處。忽然退步蹈著時如何。討什",
    "X70n1397_001:0598b09": "麼碗。",
    "X70n1397_001:0598b10": "追巖上堂。雷聲斷梅。陰霧豁用。突出先佛未形之相。",
    "X70n1397_001:0598b11": "生住異滅難該。洞庭山子青崔嵬。",
    "X70n1397_001:0598b12": "中夏上堂。前四十五日。過去已過去。後四十五日。未",
    "X70n1397_001:0598b13": "來猶未來。卓拄杖云。正當今日。且道還有過去未來",
    "X70n1397_001:0598b14": "之相也無。更有一絲毫。不去不來之相也無。若向這",
    "X70n1397_001:0598b15": "裏定當得下。五更洗面。黃昏打睡。齋時有飯。晨朝有",
    "X70n1397_001:0598b16": "粥。朝朝相似。暮暮一般。其或未然。報恩昨日預做中",
    "X70n1397_001:0598b17": "夏。今朝擊鼓陞堂。使府迎奉觀音菩薩。在設廳供養。",
    "X70n1397_001:0598b18": "啟建祈晴道場。",
    "X70n1397_001:0598b19": "上堂。是亦剗非亦剗。令下無私。棒頭有眼。因思黃蘗",
    "X70n1397_001:0598b20": "大師道。汝等諸人。與麼行脚。何處有今日。也是睦州",
    "X70n1397_001:0598b21": "擔板。",
    "X70n1397_001:0598b22": "上堂。就謝天竺侍者肯頑石。省清夢。默翁西堂。生公",
    "X70n1397_001:0598b23": "臺上。橫說竪說。直得空花亂墜。頑石點頭。要且不若",
    "X70n1397_001:0598b24": "淨名室內。一默全収。報恩恁麼說話。敢道更經三生",
    "X70n1397_001:0598c01": "六十劫。也未夢見在。何故。紅蓼岸白蘋洲。夕陽西去",
    "X70n1397_001:0598c02": "水東流。",
    "X70n1397_001:0598c03": "開爐上堂。死柴頭上。有無烟火。水晶宮裡。烈焰燒空。",
    "X70n1397_001:0598c04": "舜若多神。眉鬚自墮。拈拄杖云。拄杖子聞與麼道。是",
    "X70n1397_001:0598c05": "信耶。是不信耶。卓拄杖云。雙破。",
    "X70n1397_001:0598c06": "歲夜小參。年來年去。去來不動乾坤。歲舊歲新。新舊",
    "X70n1397_001:0598c07": "一般時節。蒼卞山風骨自露。太湖水徹底無波。冷冷",
    "X70n1397_001:0598c08": "落落。哆哆和和。門外雪消春水滑。庭前玉立桂婆娑。",
    "X70n1397_001:0598c09": "復舉。北禪賢和尚。烹露地白牛分歲公案。師拈云。活",
    "X70n1397_001:0598c10": "剝畊牛。北禪是則好手。其奈墻壍不牢。被箇販私鹽",
    "X70n1397_001:0598c11": "漢子。和贓捉敗。天寧則不然。今夜無可管顧諸人。不",
    "X70n1397_001:0598c12": "免烹箇獨角泥牛。炊無米飯。唱無聲曲。與諸人分歲。",
    "X70n1397_001:0598c13": "忽有箇漢出來道。有公人索和尚筋角。便與和聲一",
    "X70n1397_001:0598c14": "棒。何故有功者賞。",
    "X70n1397_001:0598c15": "袁州仰山禪寺語錄",
    "X70n1397_001:0598c16": "山門。我此潑天門戶。大地一網俱収。若是祥麟瑞鳳。",
    "X70n1397_001:0598c17": "從教戴角擎頭。然雖如是。總過這邊著。",
    "X70n1397_001:0598c18": "佛殿。東土小釋迦。指佛云。看來即是你。敢問夢升兜",
    "X70n1397_001:0598c19": "率天宮說。離四句絕百非。明什麼道理。齊之以禮。",
    "X70n1397_001:0598c20": "法座。寶鏡高懸。寶花散亂。固是人人知有。且道須彌",
    "X70n1397_001:0598c21": "燈王。畢竟說什麼法。趯七踏八。",
    "X70n1397_001:0598c22": "拈香祝",
    "X70n1397_001:0598c23": "聖罷乃云。日中一食。夜後一息。只得其體。不得其用。",
    "X70n1397_001:0598c24": "鋤一片畬。下一籮種。只得其用。不得其體。假使掀翻",
    "X70n1397_001:0599a01": "大地。撥轉晨昏。體用雙全。人法雙泯。在我臨濟門下。",
    "X70n1397_001:0599a02": "正是萬里望崖州。大遠在。如何見得。皇風蕩蕩皇天",
    "X70n1397_001:0599a03": "闊。和煦發生晴晝長。",
    "X70n1397_001:0599a04": "復舉。興化和尚云。三聖道。我逢人則不出。出則便為",
    "X70n1397_001:0599a05": "人。興化則不然。我逢人則出。出則不為人。師頌云。弄",
    "X70n1397_001:0599a06": "晴微雨濕春風。柳自青青花自紅。寄語遊人急回首。",
    "X70n1397_001:0599a07": "歌樓不在畫橋東。",
    "X70n1397_001:0599a08": "當晚小參。佛法徧在一切處。豈間七閩二浙。江東江",
    "X70n1397_001:0599a09": "西。無過只是一箇夜暗晝明。春寒秋熱而已。就中忽",
    "X70n1397_001:0599a10": "有通方上士。在背地裏。拍手一下。咳嗽一聲道。長老",
    "X70n1397_001:0599a11": "將謂你來自冷泉亭上。必新言語。必異見聞。元來伎",
    "X70n1397_001:0599a12": "倆也只恁麼。拍頰一下云。仰山罪過。",
    "X70n1397_001:0599a13": "復舉。僧問先仰山。法身還解說法也無。山云。我說不",
    "X70n1397_001:0599a14": "得。別有一人說得。僧云。說得底人。在什麼處。仰山推",
    "X70n1397_001:0599a15": "出枕子。溈山聞得云。寂子用劍刃上事。師拈云。法身",
    "X70n1397_001:0599a16": "說法。已於問處流通。推出枕子。也只是箇信受奉行。",
    "X70n1397_001:0599a17": "溈山老漢謂。寂子用劒刃上事。雖曰列段分科。若是",
    "X70n1397_001:0599a18": "正文。敢道不知落處。",
    "X70n1397_001:0599a19": "佛涅槃上堂。岸柳搖金。溪桃吐玉。波旬無端起舞。阿",
    "X70n1397_001:0599a20": "難平地悲哭。因甚如此。親見如來面目。",
    "X70n1397_001:0599a21": "上堂。春日遲遲。綠暗紅稀。尀耐深山百舌。也學江南",
    "X70n1397_001:0599a22": "杜宇。聲聲報道不如歸。仰山恁麼說話。畢竟是賓家",
    "X70n1397_001:0599a23": "語。主家語。逢人不得錯舉。",
    "X70n1397_001:0599a24": "乾會節提綱。徤行不息之謂乾。萬法歸一之謂會。會",
    "X70n1397_001:0599b01": "萬法歸自己者。其惟聖人乎。運乾德以位天者。其惟",
    "X70n1397_001:0599b02": "至理乎。理之至也。本乎無作。人之聖也。體乎無為。堯",
    "X70n1397_001:0599b03": "風蕩蕩兮舜日熙熈。",
    "X70n1397_001:0599b04": "上堂。洗面摸著鼻孔。不知打破漆桶。園裏蓬頭道者。",
    "X70n1397_001:0599b05": "全無供養之心。爛却瓜秧瓠種。若也一向恁麼。未免",
    "X70n1397_001:0599b06": "道絕人荒。山僧只得與諸人。隨分整頓。卓拄杖云。天",
    "X70n1397_001:0599b07": "地玄黃。",
    "X70n1397_001:0599b08": "上堂。只聞子聲。不見子形。忒煞分明。只得其體。不得",
    "X70n1397_001:0599b09": "其用。可煞現成。汝等諸人。聞山僧恁麼道。劈面便掌。",
    "X70n1397_001:0599b10": "已是眼裏無筋。欲向這裏承當。賺儞平生。",
    "X70n1397_001:0599b11": "上堂。(謝首座藏主秉拂)大藏小藏。全提半提。挂眉間",
    "X70n1397_001:0599b12": "劒。鋒鋩不露。用聲前句。收放莫知。因甚如此。(卓拄杖",
    "X70n1397_001:0599b13": "云)力囗希",
    "X70n1397_001:0599b14": "上堂。有體有用。無正無偏。一法忽爾。萬法亦然。麻三",
    "X70n1397_001:0599b15": "斤。乾屎撅。庭前栢樹子。(拍膝一下云)這裏會得。不直",
    "X70n1397_001:0599b16": "半錢。",
    "X70n1397_001:0599b17": "端午上堂。記得。文殊令善財童子。是藥採將來。善財",
    "X70n1397_001:0599b18": "拈一莖草。度與文殊。師云。拾得莫服。文殊云。此藥亦",
    "X70n1397_001:0599b19": "能殺人。亦能活人。師云。出門不換。大小文殊。是則為",
    "X70n1397_001:0599b20": "世醫王。其柰被善財換却眼睛。帶累天下醫人。至今",
    "X70n1397_001:0599b21": "盡賣假藥。",
    "X70n1397_001:0599b22": "上堂。一見便見。蹉過了也。明眼衲僧。打失鼻孔。山僧",
    "X70n1397_001:0599b23": "未跨集雲峰。已在冷泉亭上。與諸人眉毛[病-丙+斯]結了也。",
    "X70n1397_001:0599b24": "因甚逗到這裏。又却十箇五雙。面面不相識。(卓拄杖",
    "X70n1397_001:0599c01": "云)鐵壁鐵壁",
    "X70n1397_001:0599c02": "上堂。轉求轉遠。不求更遠。豈不見。東野菴前。水磨轆",
    "X70n1397_001:0599c03": "轆。機輪自轉。正恁麼時。且道。水轉磨轉。須信中心樹",
    "X70n1397_001:0599c04": "子不轉。",
    "X70n1397_001:0599c05": "上堂。絕意識參。離見聞學。至切要處。不離目前。因甚",
    "X70n1397_001:0599c06": "向鼻尖上蹉過。走盡天涯海角。然雖如是。仰山今日。",
    "X70n1397_001:0599c07": "為汝保任此事。終不虗也。",
    "X70n1397_001:0599c08": "上堂。舉僧問夾山。如何是相似句。山云。荷葉團團團",
    "X70n1397_001:0599c09": "似鏡。菱角尖尖尖似錐。僧云。學人不會。山云。風吹柳",
    "X70n1397_001:0599c10": "絮毛毬走。雨打梨花蛺蝶飛。師拈云。大小夾山。雖然",
    "X70n1397_001:0599c11": "不負來機。被遮僧勘破。仰山則不然。如何是相似句。",
    "X70n1397_001:0599c12": "荷葉團團團似鏡。菱角尖尖尖似錐。學人不會。風吹",
    "X70n1397_001:0599c13": "柳絮毛毬走。雨打梨花蛺蝶飛。終是別些子。",
    "X70n1397_001:0599c14": "上堂。水不洗水。金不博金。青天白日。自古自今。山僧",
    "X70n1397_001:0599c15": "到此。直是插手不入。汝等諸人。還信自己是仰山麼。",
    "X70n1397_001:0599c16": "曹溪波浪如相似。無限平人被陸沉。",
    "X70n1397_001:0599c17": "上堂。舉臨濟大師道。赤肉團上。有一無位真人。在汝",
    "X70n1397_001:0599c18": "等諸人面門出入。未證據者看。有僧出問。如何是無",
    "X70n1397_001:0599c19": "位真人。濟下禪床。搊住云。道道。僧擬議。濟托開云。無",
    "X70n1397_001:0599c20": "位真人。是什麼乾屎橛。師拈云。臨濟大師。如金翅擘",
    "X70n1397_001:0599c21": "滄海。直取龍吞。遮僧見義勇為。已是當仁不讓。只如",
    "X70n1397_001:0599c22": "被臨濟大師搊住。畢竟是有語無語。見月休觀指。歸",
    "X70n1397_001:0599c23": "家罷問程。",
    "X70n1397_001:0599c24": "上堂。舉僧問魯祖。如何是雙林樹。祖云有相身中無",
    "X70n1397_001:0600a01": "相身。僧云。如何是無相身。祖云。金香爐下鐵崑崙。師",
    "X70n1397_001:0600a02": "拈云。魯祖恁麼答話。始終只是說道理。山僧則不然。",
    "X70n1397_001:0600a03": "若有人問。如何是雙林樹。秋來葉落。春到花開。如何",
    "X70n1397_001:0600a04": "是春到花開。那邊一片雲。今日定下雨。",
    "X70n1397_001:0600a05": "上堂。事有萬殊。法無異說。寒但言寒。熱但言熱。忽若",
    "X70n1397_001:0600a06": "堂中露柱。與庫司燈籠。互相得失。所爭多少。卓拄杖",
    "X70n1397_001:0600a07": "一下云了。",
    "X70n1397_001:0600a08": "上堂。千說萬說。不如親面一見。千討萬討。不知只在",
    "X70n1397_001:0600a09": "手頭。寒風蕭蕭。黃葉飄飄。鶴眠松頂。雲臥山腰。幾番",
    "X70n1397_001:0600a10": "今日又明朝。",
    "X70n1397_001:0600a11": "上堂。道在日用。日用不知。饑只喫飯。寒只添衣。晴天",
    "X70n1397_001:0600a12": "愛日挂枯藜。點檢溪頭梅樹。向陽偷放南枝。",
    "X70n1397_001:0600a13": "上堂。寒風凜冽。遙空下雪。非特紅爐焰上。莫覔蹤由。",
    "X70n1397_001:0600a14": "逗入蘆花深處。猶難辨別。往往到這裏。十箇有五雙。",
    "X70n1397_001:0600a15": "盡道明一色邊事。殊不知。正是空中花眼中屑。正恁",
    "X70n1397_001:0600a16": "麼時。且道是天寒人寒。下座巡堂喫茶。",
    "X70n1397_001:0600a17": "冬至小參。群陰剝盡。天依舊是天。一陽復來。地依舊",
    "X70n1397_001:0600a18": "是地。因什麼又却道。石筍抽條。氷河燄起。冷灰豆爆。",
    "X70n1397_001:0600a19": "枯木花開。苟能於此見得徹去。許你會西來意。其或",
    "X70n1397_001:0600a20": "未然。世間相常住。是法住法位。",
    "X70n1397_001:0600a21": "復舉。金峰問僧。甚處來。僧云。東國來。峰云。作麼生過",
    "X70n1397_001:0600a22": "得金峰關。僧云。行止分明。峰云。試呈似金峰看。僧展",
    "X70n1397_001:0600a23": "兩手。峰云。金峰關。從來無人過得。僧云。和尚過得麼。",
    "X70n1397_001:0600a24": "峰云。波斯喫胡椒。師拈云。過關須是透關眼。守關須",
    "X70n1397_001:0600b01": "是把關人。金峰不覺瞌睡。致被遮僧衝突。雖然。蕩蕩",
    "X70n1397_001:0600b02": "一條官驛路。晨昏曾不禁人行。",
    "X70n1397_001:0600b03": "上堂。松直棘曲。鳧短鶴長。日移山影轉。風送野花香。",
    "X70n1397_001:0600b04": "無非發越佛祖秘密寶藏於未彰聲色之先。是汝諸",
    "X70n1397_001:0600b05": "人。作麼生承當。切忌認奴作郎。",
    "X70n1397_001:0600b06": "上堂。春雨溟濛。春雲靉靆。忽然杲日當空。天不能遮。",
    "X70n1397_001:0600b07": "地不能載。正恁麼時。如來禪且置。祖師禪未在。因甚",
    "X70n1397_001:0600b08": "如此。只許參不許會。",
    "X70n1397_001:0600b09": "上堂。解語非干舌。能言不是聲。碧班班碧剝。當滴帝",
    "X70n1397_001:0600b10": "都丁。訛聞誤聽。認烏作焉。則且置。一真未具以前。如",
    "X70n1397_001:0600b11": "何辨明。鼠咬鐵釘。",
    "X70n1397_001:0600b12": "上堂。進則撞頭磕額。退則墮坑落壍。動則犯手傷鋒。",
    "X70n1397_001:0600b13": "佛法何曾夢見。咄。莫道仰山今日無為人方便。",
    "X70n1397_001:0600b14": "結夏上堂。護生須是殺。自傷己命。殺盡始安居。難逃",
    "X70n1397_001:0600b15": "業鏡。會得箇中意。鐵船水上浮。莫也是虗空釘橛。鉢",
    "X70n1397_001:0600b16": "盂安柄。仰山今日不遵古規。且要別行條令。作麼生。",
    "X70n1397_001:0600b17": "一切尋常。只據現定。",
    "X70n1397_001:0600b18": "上堂。如猫捕鼠。雙目瞪視而不瞬。蹉過了也。似鼠搬",
    "X70n1397_001:0600b19": "薑。咬著全無滋味。好箇消息。仰山一等不怕諸方笑",
    "X70n1397_001:0600b20": "怪。更為下箇注脚。作麼生。無風荷葉動。決定有魚行。",
    "X70n1397_001:0600b21": "上堂。處處現成。頭頭成現。譬如關頭水急。茶磨不撥。",
    "X70n1397_001:0600b22": "終日自轉。正恁麼時。忽然歇水停輪。且道是轉不轉。",
    "X70n1397_001:0600b23": "薰風自南來殿閣生微凉。",
    "X70n1397_001:0600b24": "入新僧堂上堂。插一莖草建梵剎。揑雙空手竪僧堂。",
    "X70n1397_001:0600c01": "古今相去知多少。七尺單前自較量。莫有道得底麼。",
    "X70n1397_001:0600c02": "如無。拄杖子代為諸人。通箇消息。卓拄杖云。天地玄",
    "X70n1397_001:0600c03": "黃。宇宙洪荒。",
    "X70n1397_001:0600c04": "中秋上堂。暈入靈犀。胎含老蚌。正好修行。正好供養。",
    "X70n1397_001:0600c05": "有人於此拂袖便行。脚跟下已喫三十拄杖。何以見",
    "X70n1397_001:0600c06": "得。禪歸海經歸藏。",
    "X70n1397_001:0600c07": "上堂。秋風生夜凉。壞壁吟寒螿。的的祖師意。明明不",
    "X70n1397_001:0600c08": "覆藏。然雖如是。若以色見我。以音聲求我。非但不能",
    "X70n1397_001:0600c09": "見如來。猶恐善因招惡果。",
    "X70n1397_001:0600c10": "上堂。父母未生前。畢竟是什麼。當體沒蹤由。求之即",
    "X70n1397_001:0600c11": "蹉過。不蹉過。南北東西豈非我。",
    "X70n1397_001:0600c12": "上堂。秋氣凄清。秋光淡蕩。鷺鷥飛下遙天。明月蘆花",
    "X70n1397_001:0600c13": "一樣。古今多少人。踏這田地不著。又有多少人。出這",
    "X70n1397_001:0600c14": "田地不得。仰山今日破二裂三。與諸人平展去也。卓",
    "X70n1397_001:0600c15": "拄杖云。不直半文錢。",
    "X70n1397_001:0600c16": "上堂。修造工夫已辨。龍神土地亦安。因甚水雲來往。",
    "X70n1397_001:0600c17": "尚如月曉星殘。山僧以是不禁冷淡。未免總萬象於",
    "X70n1397_001:0600c18": "一堂。同時挂搭。與諸人朝暮同參。卓拄杖云。更添一",
    "X70n1397_001:0600c19": "單。",
    "X70n1397_001:0600c20": "開爐上堂。不冷不熱爐鞴。半真半假金鍮。鑄作瓶盤",
    "X70n1397_001:0600c21": "釵釧。却成品字柴頭。且道與趙州無賓主話。相去多",
    "X70n1397_001:0600c22": "少。疑則別參。",
    "X70n1397_001:0600c23": "上堂。是法非思量分別之所到。是義非見聞覺知之",
    "X70n1397_001:0600c24": "所造。三冬和氣煖烘烘。半夜日頭紅杲杲。搭著便回。",
    "X70n1397_001:0601a01": "點即不到。已是無端入荒草。",
    "X70n1397_001:0601a02": "上堂。火炙胸前煖。風吹背後寒。西來的的意。親切不",
    "X70n1397_001:0601a03": "相干。既是親切。因甚却不相干。德山見龍潭。",
    "X70n1397_001:0601a04": "上堂。粥鍋新砌。從教翻鼎內波濤。法皷新鞔。且聽震",
    "X70n1397_001:0601a05": "空中霹靂。只如見聞未兆。聲色未彰。諸人在什麼處。",
    "X70n1397_001:0601a06": "與仰山相見。擡手云。三門對佛殿。",
    "X70n1397_001:0601a07": "上堂。好雨知時節。當春乃發生。倒栽石上無根樹。枝",
    "X70n1397_001:0601a08": "葉通身一夜萌。竪拂子云。情塵未脫。有眼如盲。",
    "X70n1397_001:0601a09": "上堂。心是根法是塵。兩種猶如鏡上痕。鏡已破法不",
    "X70n1397_001:0601a10": "存。疎影橫斜水清淺。暗香浮動月黃昏。",
    "X70n1397_001:0601a11": "上堂。南薰入奏。殿閣生凉。西來祖意。切忌商量。何故。",
    "X70n1397_001:0601a12": "向下文長。",
    "X70n1397_001:0601a13": "上堂。去者有鈎鈎你。直饒向萬里無寸草處去。依前",
    "X70n1397_001:0601a14": "寸步不移。住者有錐錐你。雖曰不離當處常湛然。已",
    "X70n1397_001:0601a15": "在三千里外。只如不去不住。如何相見。西風一陣來。",
    "X70n1397_001:0601a16": "落葉兩三片。",
    "X70n1397_001:0601a17": "中秋上堂。非闕不知圓。非圓不知闕。圓闕本相因。本",
    "X70n1397_001:0601a18": "無圓與闕。既無圓闕。是汝諸人。向甚處見月。竪拂子",
    "X70n1397_001:0601a19": "云。團團離海嶠。漸漸出雲衢。打圓相。此夜一輪滿。清",
    "X70n1397_001:0601a20": "光何處無。",
    "X70n1397_001:0601a21": "佛生上堂。一棒打不殺。千古阿剌剌。是阿誰兮名悉",
    "X70n1397_001:0601a22": "達。更問如何兮四月八。",
    "X70n1397_001:0601a23": "上堂。禪禪碌磚。道道木頭。會得全無巴鼻。不會却有",
    "X70n1397_001:0601a24": "來由。何似雲門六不収。",
    "X70n1397_001:0601b01": "上堂。久雨得晴。天清地寧。恰似迷雲忽散。皎若心月",
    "X70n1397_001:0601b02": "孤明。空洞生死照了諸相。是則慶快平生。只是不得",
    "X70n1397_001:0601b03": "在他光影裡轉。失却眼睛。何故。無一絲毫不現成",
    "X70n1397_001:0601b04": "上堂。坐本無拘。何必曰放。動靜但見一如。日用自然",
    "X70n1397_001:0601b05": "虗曠。鵲噪鴉鳴。水綠山青。騰騰任運不知名。也是錯",
    "X70n1397_001:0601b06": "認定盤星。",
    "X70n1397_001:0601b07": "上堂。卓拄杖。有權有實。有照有用。匇匇夏影將殘。颯",
    "X70n1397_001:0601b08": "颯凉飈又動。四時代謝。日月如流。萬法乘除。有無似",
    "X70n1397_001:0601b09": "夢。獨有老趙州。太惺惺復懞懂。却道蘿蔔三斤重。",
    "X70n1397_001:0601b10": "上堂。連朝淹黑豆。黑豆已萌芽。滿地天風起。吹開劫",
    "X70n1397_001:0601b11": "外花。涅槃經中。有三段義。且道與法華經。羊車鹿車",
    "X70n1397_001:0601b12": "牛車。是同是別。珊瑚枝枝撐著月。",
    "X70n1397_001:0601b13": "上堂。油油。開口不在舌頭。莫莫。滋味看來太薄。細思",
    "X70n1397_001:0601b14": "量。休卜度。令人常憶老龍牙。手裡把柄木杓。",
    "X70n1397_001:0601b15": "上堂。謝興化首座。人從興化來。接得劒州信。說道淩",
    "X70n1397_001:0601b16": "霄峰頂碁盤。元是錢王石鏡。二十年前一共看。今日",
    "X70n1397_001:0601b17": "重逢。有何照證。展手云。面目見在。",
    "X70n1397_001:0601b18": "元宵上堂。雨中燈雲中月。最分明太皎潔。汝等諸人。",
    "X70n1397_001:0601b19": "聞恁麼道。將謂夢中說夢。殊不知。荊棘林中。一片田",
    "X70n1397_001:0601b20": "園迥別。且道與仰山。相去多少。異車同轍。",
    "X70n1397_001:0601b21": "上堂。一塵入正受。諸塵三昧起。鉢裏飯桶裏水。身空",
    "X70n1397_001:0601b22": "萬法空。眾類悉皆同。柳自綠花自紅。眾中莫有胸藏",
    "X70n1397_001:0601b23": "日月。袖裹乾坤底麼。出來露箇消息。如無各自嘴盧",
    "X70n1397_001:0601b24": "都。",
    "X70n1397_001:0601c01": "無準和尚忌拈香。巴陵三轉語。大仰一甌茶。有恩成",
    "X70n1397_001:0601c02": "怨恨。無事是讎家。杜鵑啼血染山花。",
    "X70n1397_001:0601c03": "上堂。晨朝喫粥。齋時喫飯。人人盡知有。開單展鉢。拈",
    "X70n1397_001:0601c04": "匙放筯。一一不借他人手。因甚佛法二字。等閑問著",
    "X70n1397_001:0601c05": "便千生萬受。卓拄杖云。只為分明極。翻令所得遲。",
    "X70n1397_001:0601c06": "上堂。有句無句。如藤倚樹。白鷺下田千點雪。樹倒藤",
    "X70n1397_001:0601c07": "枯。句歸何處。黃鸝上樹一枝花。三千里外。賣却布單。",
    "X70n1397_001:0601c08": "不遠而來。因甚放下泥盤。呵呵大笑。毗婆尸佛早留",
    "X70n1397_001:0601c09": "心。直至如今不得妙。",
    "X70n1397_001:0601c10": "上堂。道無真體。亦離見聞。法無定相。全超聲色。所以",
    "X70n1397_001:0601c11": "道。名不得。狀不得。取不得。捨不得。只如黃蘗痛打六",
    "X70n1397_001:0601c12": "十拄杖。雪峰輥出三箇木毬。却是什麼道理。卓拄杖",
    "X70n1397_001:0601c13": "云。吾無隱乎爾。",
    "X70n1397_001:0601c14": "結夏上堂。圓覺伽藍。天是天地是地。平等性智。山是",
    "X70n1397_001:0601c15": "山水是水。畢竟九十日內。十二時中。如何踐履。青絹",
    "X70n1397_001:0601c16": "扇子足風涼。",
    "X70n1397_001:0601c17": "上堂。露地白牛黑黑。是處尋他不得。山青水綠。似有",
    "X70n1397_001:0601c18": "如無。眼見耳聞。依稀彷彿。全不顧時。蹄角却在。纔動",
    "X70n1397_001:0601c19": "著時。蹤由已沒。月下閑將短笛吹。風前休把長繩勒。",
    "X70n1397_001:0601c20": "阿呵呵。也奇特。如今趂亦不去。自在東西南北。",
    "X70n1397_001:0601c21": "冬夜小參。陽升陰伏。漢宮添一線之長。日愛霜明。魯",
    "X70n1397_001:0601c22": "史書五雲之瑞。直得飛雪谷發。寒氷光燄。集雲峯抽",
    "X70n1397_001:0601c23": "石筍枝條。君子道長。小人道消。鵬搏海運也。九萬里",
    "X70n1397_001:0601c24": "而扶搖。",
    "X70n1397_001:0602a01": "復舉。僧問青原和尚。如何是佛法大意。原云。廬陵米",
    "X70n1397_001:0602a02": "作麼價。師頌云。市行高下不須疑。問著平人自得知。",
    "X70n1397_001:0602a03": "紅豆啄殘鸚鵡粒。碧梧棲老鳳凰枝。",
    "X70n1397_001:0602a04": "上堂。雲影重重。山色濛濛。天晴日出。柳綠花紅。雲門",
    "X70n1397_001:0602a05": "大師。颺下乾屎橛。直得清香遍地。散為萬物春風。汝",
    "X70n1397_001:0602a06": "等諸人。聞恁麼道。莫有掩鼻不甘底。乃擘開胸云。山",
    "X70n1397_001:0602a07": "僧有幾莖葢膽毛。",
    "X70n1397_001:0602a08": "上堂。閏月月望。月即尋常。雲埋即闇。雲散即光。竪拂",
    "X70n1397_001:0602a09": "子云。且道是雲耶。是月耶。切忌眼花。",
    "X70n1397_001:0602a10": "小釋迦祖師忌拈香。插鍬而立。去死十分。㧞鍬便去。",
    "X70n1397_001:0602a11": "弄鬼精魂。山鳥山花笑殺人。慚惶炷此一爐薰。",
    "X70n1397_001:0602a12": "佛涅槃上堂。焚三昧火。自舉金棺。阿難悲惱。波旬喜",
    "X70n1397_001:0602a13": "讙。總是如來清淨。寂滅現前時節。若謂明日即無。今",
    "X70n1397_001:0602a14": "日即有。何必瞞人自瞞。直是令人大不甘。",
    "X70n1397_001:0602a15": "上堂。集雲一關。似乎等閑。看時容易。透時即難。森羅",
    "X70n1397_001:0602a16": "萬象。從教側目。三世諸佛。迥絕躋攀。一徑古松苔蘚",
    "X70n1397_001:0602a17": "斑。",
    "X70n1397_001:0602a18": "佛生日上堂。東行西行。指天指地。盡謂如來降生。我",
    "X70n1397_001:0602a19": "道魔王出世。一棒打殺。貴圖太平。時當孟夏。麥綠桑",
    "X70n1397_001:0602a20": "青。",
    "X70n1397_001:0602a21": "上堂。呼六為五。破二作三。眼觀東北。意在西南。仰山",
    "X70n1397_001:0602a22": "門下。却不用遮般茶飯。何故。佛法不怕爛。",
    "X70n1397_001:0602a23": "上堂。謝青原居士。眼空東魯。口吸西江。機鋒峻捷。不",
    "X70n1397_001:0602a24": "讓老龐。仰山遮裏。別無禪道佛法。只有一口吹毛利",
    "X70n1397_001:0602b01": "劒。凜凜如霜。要為人剪除毛病。換骨洗腸。長憶江南",
    "X70n1397_001:0602b02": "三月裡。鷓鴣啼處百花香。",
    "X70n1397_001:0602b03": "上堂。高而無上。低而無下。上下三指。彼此七馬。臨濟",
    "X70n1397_001:0602b04": "大師。到此咬嚼不破。被黃蘗拄杖再三痛打。今日落",
    "X70n1397_001:0602b05": "在仰山手裡。莫有不負性命底麼。卓拄杖。幸自無瘡",
    "X70n1397_001:0602b06": "勿傷之也。",
    "X70n1397_001:0602b07": "無準和尚忌拈香。成龍者升天。成蛇者攛草。將謂隨",
    "X70n1397_001:0602b08": "一切性。任其所適。誰知憤憤悱悱。却成煩惱。集雲峰",
    "X70n1397_001:0602b09": "高日杲杲。",
    "X70n1397_001:0602b10": "上堂。我法妙難思。亦復離言說。百丈再參馬祖。一喝",
    "X70n1397_001:0602b11": "三日耳聾。直得黃蘗吐舌。竪拂子云。有甚交涉。",
    "X70n1397_001:0602b12": "浴佛上堂。無憂樹下。右脇誕生。已是造妖揑怪。那堪",
    "X70n1397_001:0602b13": "七步周行。雲門一棒打殺。未為勦絕。看來只好活葬。",
    "X70n1397_001:0602b14": "解脫無底深坑。依前日午打三更。",
    "X70n1397_001:0602b15": "上堂。結却布袋口。拗折拄杖頭。直得森羅萬象。轉身",
    "X70n1397_001:0602b16": "無路。三世諸佛。吐氣無由。集雲到此。又却未免放開",
    "X70n1397_001:0602b17": "一線。何也。雨後青山翠欲流。",
    "X70n1397_001:0602b18": "佛生上堂。九龍吐水。七步周行。雲門一棒打殺。正是",
    "X70n1397_001:0602b19": "摩頂授記。葛藤枝蔓重生。擲拂子云。從教徧地縱橫。",
    "X70n1397_001:0602b20": "上堂。因看弄傀儡。鬼面神頭。線索牽抽。神頭鬼面。牽",
    "X70n1397_001:0602b21": "抽索線。幾多觀底看底。將謂是紅粉佳人。當場妙舞。",
    "X70n1397_001:0602b22": "手裡把柄。輕羅白扇。山僧未免為諸人揭翻布幕去",
    "X70n1397_001:0602b23": "也。卓拄杖云。伶俐衲僧。一見便見。",
    "X70n1397_001:0602b24": "上堂。鋪帳簟。青碧紗厨。涼簟氷鋪。三伏暑威不到。水",
    "X70n1397_001:0602c01": "晶宮闕不如。敢問諸人。畢竟與洞山道。向鑊湯爐炭",
    "X70n1397_001:0602c02": "裡回避。還有商量處也無。卓拄杖云。蚊子上鐵牛。",
    "X70n1397_001:0602c03": "上堂。有物先天地。以拂子打圓相。無形本寂寥。道什",
    "X70n1397_001:0602c04": "麼。能為萬象主。不逐四時凋。話作兩橛。向遮裡領略",
    "X70n1397_001:0602c05": "得去。不用低頭思慮。三門走入佛殿。燈籠倒挂露柱。",
    "X70n1397_001:0602c06": "上堂。天寒人寒。五蘊山頭仔細看。風動幡動。明眼人",
    "X70n1397_001:0602c07": "前休說夢。仰山今日。為汝保任此事。直得左右逢原。",
    "X70n1397_001:0602c08": "是非合轍。甕裡何曾走却鼈。",
    "X70n1397_001:0602c09": "上堂。休擬議。莫商量。無朕兆。絕承當。君不見。江路野",
    "X70n1397_001:0602c10": "梅。無主自開自落。分外馨香。卓拄杖云。一枝橫亞清",
    "X70n1397_001:0602c11": "波上。引得遊蜂上下忙。",
    "X70n1397_001:0602c12": "冬節小參。一線迎長。石女纖腰細舞。五雲書瑞。木人",
    "X70n1397_001:0602c13": "撫掌高歌。直得天旋地轉。陰伏陽升。鐵樹花開。氷河",
    "X70n1397_001:0602c14": "燄起。只如老洞山。掇退泰首座果卓。與集雲峯。面前",
    "X70n1397_001:0602c15": "各下一分。相去多少。冬不寒臘後看。",
    "X70n1397_001:0602c16": "復舉。僧問洞山。寒暑到來。如何迴避。山云。何不向無",
    "X70n1397_001:0602c17": "寒暑處迴避。僧云。如何是無寒暑處。山云。寒時寒殺",
    "X70n1397_001:0602c18": "闍黎。熱時熱殺闍黎。師拈云。洞山與麼答話。是則頭",
    "X70n1397_001:0602c19": "正尾正。只是鼻孔。落在遮僧手裡。明眼道流。試檢點",
    "X70n1397_001:0602c20": "看。",
    "X70n1397_001:0602c21": "上堂。坐教直。猛著力。提箇狗子佛性無。萬緣俱屏息。",
    "X70n1397_001:0602c22": "似銀山如鐵壁。驀然一拶粉碎。天地空。人境忘。寤寐",
    "X70n1397_001:0602c23": "如。死生一。萬別千差盡空寂。",
    "X70n1397_001:0602c24": "上堂。佛法世法。一彩兩賽。行住坐臥。折旋俯仰。著衣",
    "X70n1397_001:0603a01": "喫飯。坐禪打眠。總是現前三昧。還信得及麼。話在。",
    "X70n1397_001:0603a02": "元宵上堂。元宵令節。且喜天晴。高燒銀燭。照佛光明。",
    "X70n1397_001:0603a03": "集雲峰無油不點。非常烜爀。迥出常情。何也。我見燈",
    "X70n1397_001:0603a04": "明佛。本光瑞如此。",
    "X70n1397_001:0603a05": "無準和尚忌拈香。盡道先師今日死。誰知今日是生",
    "X70n1397_001:0603a06": "朝。不知却有何憑據。紫栢黃檀一處燒。",
    "X70n1397_001:0603a07": "上堂。舉僧問趙州和尚。學人乍入叢林。乞師指示。州",
    "X70n1397_001:0603a08": "云。喫粥了也未。僧云喫粥了。州云洗鉢盂去。其僧有",
    "X70n1397_001:0603a09": "省。師頌云。晝影當軒夏日長。只知喫粥著衣裳。光陰",
    "X70n1397_001:0603a10": "倐忽催人老。嫩綠駸駸已過墻。",
    "X70n1397_001:0603a11": "上堂。已是葛藤陳爛。又況塺蒸生醭。風前提起反覆。",
    "X70n1397_001:0603a12": "看來未免零零星星。斷斷續續。如來禪祖師意。沒巴",
    "X70n1397_001:0603a13": "鼻。且作麼生是衲僧眼目。卓拄杖云。六六依前三十",
    "X70n1397_001:0603a14": "六。",
    "X70n1397_001:0603a15": "上堂。薰風自南來。殿閣生微凉。諸佛出身處。切忌錯",
    "X70n1397_001:0603a16": "商量。縱使言前薦得。句外承當。仰山敢道未在。何故。",
    "X70n1397_001:0603a17": "嫩竹敲風鳴翡翠。芰荷翻雨潑鴛鴦。",
    "X70n1397_001:0603a18": "上堂。天寒人寒。大寒小寒。熱則普天匝地熱。寒則普",
    "X70n1397_001:0603a19": "天匝地寒。熱不自熱。寒不自寒。紅日上三竿。當陽仔",
    "X70n1397_001:0603a20": "細看。",
    "X70n1397_001:0603a21": "冬節小參。靈源湛寂。不知節序循環。大道冲虗。靜看",
    "X70n1397_001:0603a22": "陰陽消長。所以道。有物先天地。無形本寂寥。能為萬",
    "X70n1397_001:0603a23": "象主。不逐四時凋。竪拂子云。還見麼。擊拂子云。還聞",
    "X70n1397_001:0603a24": "麼。只此見聞非見聞。無餘聲色可呈君。嶺梅破雪偷",
    "X70n1397_001:0603b01": "開眼。一點清香欲斷魂。",
    "X70n1397_001:0603b02": "復舉。洞山和尚。冬夜與泰首座。喫果子次。洞山云。有",
    "X70n1397_001:0603b03": "一物黑似漆。執之失度。必入邪路。常在動用中。動用",
    "X70n1397_001:0603b04": "中收不得。放之自然。體無去住。過在什麼處。喝一喝。",
    "X70n1397_001:0603b05": "過在動用中。相隨來也。洞山掇退果卓。酒逢知己飲。",
    "X70n1397_001:0603b06": "詩向會人吟。只如末後一著。畢竟是什麼果子。洞庭",
    "X70n1397_001:0603b07": "千樹橘。新熟夜來霜。",
    "X70n1397_001:0603b08": "元宵上堂。去歲元宵節。無油不點燈。今歲元宵節。有",
    "X70n1397_001:0603b09": "月照危層。藥師瑠璃光佛。示現端嚴妙相。一一在諸",
    "X70n1397_001:0603b10": "人眉毛眼睫上。放大光明。還見麼。見被見礙。不見被",
    "X70n1397_001:0603b11": "不見礙。去却見除却礙。三門與佛殿相對。",
    "X70n1397_001:0603b12": "除夜小參。歲舊年新。夜暗晝明。未嘗移易。日遷月化。",
    "X70n1397_001:0603b13": "山青水綠。依舊尋常。小盡二十九。大盡三十日。也是",
    "X70n1397_001:0603b14": "鎮州蘿蔔。漢地生薑。休咬嚼。沒商量。梅花紙帳一爐",
    "X70n1397_001:0603b15": "香。衲被蒙頭春晝長。",
    "X70n1397_001:0603b16": "復舉。僧問古德。年窮歲盡事如何。德云。東村王老夜",
    "X70n1397_001:0603b17": "燒錢。師頌云。春風陌上郎。得錢隨手使。貨物忽相當。",
    "X70n1397_001:0603b18": "撞得恰好子。",
    "X70n1397_001:0603b19": "佛涅槃上堂。不生不滅之性。溪桃映水而紅。岸柳和",
    "X70n1397_001:0603b20": "煙而綠。無去無來之相。雪瀑噴空而下。雲峰拔地而",
    "X70n1397_001:0603b21": "高。我佛如來。正大法眼。無量秘密寶藏。盡底打開。一",
    "X70n1397_001:0603b22": "時分付了也。只是道。今日則有。明日則無。未可容易",
    "X70n1397_001:0603b23": "注破。何也。長憶江南春雨後。夕陽影裡鷓鴣啼。",
    "X70n1397_001:0603b24": "上堂。湛湛澄澄。孤明歷歷。未是到家消息。直饒盡底",
    "X70n1397_001:0603c01": "掀翻。不留朕迹。其奈參天荊棘。仰山莫別有為人方",
    "X70n1397_001:0603c02": "便麼。擲下拄杖。臥龍纔奮迅。丹鳳便翱翔。",
    "X70n1397_001:0603c03": "佛生上堂。指天指地。點胸點肋。將謂六識未具。初生",
    "X70n1397_001:0603c04": "孩兒。元來通身是膽。白拈正賊。雲門老師道。一棒打",
    "X70n1397_001:0603c05": "殺餵狗。不妨奇特。",
    "X70n1397_001:0603c06": "祈晴上堂。久雨不晴。浸爛衲僧鼻孔。如何是衲僧鼻",
    "X70n1397_001:0603c07": "孔。浮雲散盡碧天寬。赫赫金盆海裏湧。",
    "X70n1397_001:0603c08": "上堂。禪。樹上呌喧喧。道。門前風浩浩。冷地思量。真可",
    "X70n1397_001:0603c09": "笑。笑什麼。等閑拾得一顆蘇州梨。看來却是青州棗。",
    "X70n1397_001:0603c10": "解夏小參。九旬禁足。三月護生。逗到功成行滿。依前",
    "X70n1397_001:0603c11": "日午三更。龍囦水風恬浪靜。獺逕橋霧鎖雲橫。去者",
    "X70n1397_001:0603c12": "自去。住者自住。坐者自坐。行者自行。因甚如此。杖頭",
    "X70n1397_001:0603c13": "縱有通霄路。且共扶持折脚鐺。",
    "X70n1397_001:0603c14": "復舉。夾山和尚示眾云。閙市門頭。識取天子。百草頭",
    "X70n1397_001:0603c15": "上。薦取老僧。與麼說話。正是妄認前塵分別影事。若",
    "X70n1397_001:0603c16": "是端拱垂衣。孤峰獨宿。未夢見在。汝等諸人。要見夾",
    "X70n1397_001:0603c17": "山麼。還識仰山麼。竪拂子云。一狀領過。",
    "X70n1397_001:0603c18": "上堂。動絃別曲。葉落知秋。大千沙界。一舉全收。竪拂",
    "X70n1397_001:0603c19": "子云。一毛頭上師子。示現百億毛頭。",
    "X70n1397_001:0603c20": "中秋上堂。好供養。好修行。拂袖便去。也不多爭。何故。",
    "X70n1397_001:0603c21": "此夜一輪滿。清光何處無。",
    "X70n1397_001:0603c22": "開爐上堂。火冷灰寒炭又無。大家[一/几]坐嘴盧都。冷灰",
    "X70n1397_001:0603c23": "堆裡忽豆爆。大地通紅火一爐。世界與麼闊。火爐與",
    "X70n1397_001:0603c24": "麼闊。則不問。且道。香匙火筯。大小長短。相去多少。不",
    "X70n1397_001:0604a01": "得動著。",
    "X70n1397_001:0604a02": "上堂。覔起處不得。尋覔處無地。見色元來見心。見了",
    "X70n1397_001:0604a03": "元來不是。是不是。鏡不照鏡兮水不洗水。",
    "X70n1397_001:0604a04": "上堂。法逐心生。心隨法變。心法雙忘。千化萬變。扇子",
    "X70n1397_001:0604a05": "[跳-兆+孛]跳。上三十三天。[祝/土]著帝釋鼻孔。盞子撲落地。楪子",
    "X70n1397_001:0604a06": "成七片。雖是一期方便。竪拂子云。聞名不如見面。",
    "X70n1397_001:0604a07": "上堂。澄潭月影。靜夜鐘聲。不留而照。不待而鳴。而亦",
    "X70n1397_001:0604a08": "離聞絕見。非色非聲。畢竟是誰見誰聽。以拂子打圓",
    "X70n1397_001:0604a09": "相。擊一擊。下座。",
    "X70n1397_001:0604a10": "上堂。昏沉散亂。莫非本地風光。絕點純清。正是真常",
    "X70n1397_001:0604a11": "流注。非不非。是不是。差之毫釐。失之千里。噴啑一聲。",
    "X70n1397_001:0604a12": "幸然無些子事。何須強說道理。",
    "X70n1397_001:0604a13": "上堂。至理忘言。至言無說。無說與無言。總是鉢盂安",
    "X70n1397_001:0604a14": "柄。虗空釘橛。仰山與麼告報。莫別有長處。良久云。也",
    "X70n1397_001:0604a15": "是第二月。",
    "X70n1397_001:0604a16": "佛成道上堂。道本無形。亦本無名。未聞其壞。安有其",
    "X70n1397_001:0604a17": "成。黃面漢。不合造妖揑怪。指出夜半一星。帶累後代",
    "X70n1397_001:0604a18": "兒孫。盡是哺糟啜醨。彷彷彿彿。至今醉夢不醒。山僧",
    "X70n1397_001:0604a19": "拄杖子。未免為諸人。別開一隻眼。作金雞報曉一聲。",
    "X70n1397_001:0604a20": "卓拄杖云。紅日升天萬國明。",
    "X70n1397_001:0604a21": "冬至小參。隨例裝冬。雪白糍糕切玉。非常有果。錦紅",
    "X70n1397_001:0604a22": "龍茘生春。天外寒風凜冽。山中和氣氤氳。二三百衲",
    "X70n1397_001:0604a23": "子。挨肩並足。六七十老漢。鼓舌搖脣。一時運此食輪",
    "X70n1397_001:0604a24": "法輪如意輪。一陽來復。日新日新。日日新。然雖如是。",
    "X70n1397_001:0604b01": "金屑雖貴。落眼成塵。",
    "X70n1397_001:0604b02": "復舉。疎山仁和尚。因僧問。如何是冬來事。山云。京師",
    "X70n1397_001:0604b03": "出大黃。師頌云。晷影推移線日長。無言童子自商量。",
    "X70n1397_001:0604b04": "雖然不是神仙藥。海上傳來第一方。",
    "X70n1397_001:0604b05": "上堂。箇事本成現。覔則不可見。白圭本無瑕。琢磨乃",
    "X70n1397_001:0604b06": "成玷。執之以實法。空中生閃電。視之以等閑。脚下添",
    "X70n1397_001:0604b07": "紅線。若是學道人。好好看方便。作麼生。莫看仙人手",
    "X70n1397_001:0604b08": "中扇。",
    "X70n1397_001:0604b09": "上堂。集雲峰頭獨立。仰祝",
    "X70n1397_001:0604b10": "聖壽無極。百千甲子春秋。臣僧今日七十。乙酉正月",
    "X70n1397_001:0604b11": "初一。",
    "X70n1397_001:0604b12": "上堂。春風蕩蕩。春日熈熈。花開笑面。柳展懽眉。處處",
    "X70n1397_001:0604b13": "呢喃紫燕。聲聲睍睆黃鸝。麻三斤。乾屎橛。庭前栢樹",
    "X70n1397_001:0604b14": "子。遮裡見得。全理全事。無是無非。坐斷集雲峰頂上。",
    "X70n1397_001:0604b15": "大家齊賀太平時。",
    "X70n1397_001:0604b16": "上堂。一夜雨聲滴滴。元是簷前雪消。冷地令人憶著。",
    "X70n1397_001:0604b17": "相國寺裡芭蕉。何也。零零落落。一似宜春臺上。正月",
    "X70n1397_001:0604b18": "八日。趕齋和尚底七條。",
    "X70n1397_001:0604b19": "上堂。時光荏苒。己事朦朧。安得桶篐忽爆。連底俱空。",
    "X70n1397_001:0604b20": "內空外空內外空。從上佛祖言教。固是半字不留。山",
    "X70n1397_001:0604b21": "河大地。何處覔針鋒。擊拂云。馬祖一喝。百丈三日耳",
    "X70n1397_001:0604b22": "聾。",
    "X70n1397_001:0604b23": "上堂。久雨忽晴。心光發明。團團紅日。寥寥太清。非特",
    "X70n1397_001:0604b24": "好曬[日*良]。亦乃好經營。下秧種粟。桑麻漸青。綠楊枝上",
    "X70n1397_001:0604c01": "曉鶯鳴。長連牀上。開單展鉢。可煞現成。卓拄杖一下。",
    "X70n1397_001:0604c02": "上堂。至化無方。至德有光。遲日江山麗。春風花草香。",
    "X70n1397_001:0604c03": "玉壺影裡劫春長。乾坤獨露堂堂。",
    "X70n1397_001:0604c04": "上堂。春山重重。夜雨濛濛。長連床上。閉眉合眼。睡到",
    "X70n1397_001:0604c05": "曉鐘。心也空法也空。不起第二念。坐斷主人翁。好安",
    "X70n1397_001:0604c06": "樂也兄弟。",
    "X70n1397_001:0604c07": "上堂。進無前退無後。毫髮參差。便成窠臼。八月二十",
    "X70n1397_001:0604c08": "五。洞山離查渡。雲門道。放子三十棒。却做麼生。無端",
    "X70n1397_001:0604c09": "無端。生受生受。",
    "X70n1397_001:0604c11": "雪巖和尚語錄卷第一"
}