{
    "T11n0312_002:0707a02": "2佛說如來不思議祕密大乘經卷",
    "T11n0312_002:0707a03": "第二",
    "T11n0312_002:0707a05": "西天譯經三藏朝散大夫",
    "T11n0312_002:0707a06": "試光祿卿傳梵大師賜紫",
    "T11n0312_002:0707a07": "沙門臣法護等奉　詔譯",
    "T11n0312_002:0707a08": "菩薩身密品第一之二",
    "T11n0312_002:0707a09": "「復次寂慧！所有一切有情色相威儀，即於菩薩",
    "T11n0312_002:0707a10": "色相威儀中住，而菩薩曾無發悟亦無分別。",
    "T11n0312_002:0707a11": "以彼菩薩無所分別平等捨心，即隨其身現",
    "T11n0312_002:0707a12": "身威儀，然菩薩身法爾不動，以不動故現起",
    "T11n0312_002:0707a13": "身業。雖身離相，而亦不壞菩薩身清淨。已發",
    "T11n0312_002:0707a14": "現光明普照地獄，一切有情令得安樂。又復",
    "T11n0312_002:0707a15": "菩薩！普為一切有情不惜身命。若諸有情各",
    "T11n0312_002:0707a16": "各來求菩薩身肉而噉食者，菩薩悉現其前",
    "T11n0312_002:0707a17": "斷肉授之，乃至骨血精髓而悉隨與。寂慧當",
    "T11n0312_002:0707a18": "知，菩薩隨諸有情須身肉等而悉與者，由彼",
    "T11n0312_002:0707a19": "菩薩知身無量，即能隨知法界無量。無量即",
    "T11n0312_002:0707a20": "無盡身、無盡門，即是緣生無盡法門。菩薩隨",
    "T11n0312_002:0707a21": "所現身，但為成熟一切有情。若或有人貪染",
    "T11n0312_002:0707a22": "心者，愛著殊妙端嚴色相，菩薩即於其前，為",
    "T11n0312_002:0707a23": "現端嚴女人之相。隨彼男子染愛之心，悉如",
    "T11n0312_002:0707a24": "其意。時彼女人以染著故，形容枯悴即趣命",
    "T11n0312_002:0707a25": "終，根門敗壞臭穢不淨，時彼男子以無智故",
    "T11n0312_002:0707a26": "厭惡而去。即其女人死滅之身，自然出聲為",
    "T11n0312_002:0707a27": "說法要，令彼男子心生開悟，不退轉於阿耨",
    "T11n0312_002:0707a28": "多羅三藐三菩提心。",
    "T11n0312_002:0707a29": "「復次寂慧！菩薩於此三千大千世界現廣大",
    "T11n0312_002:0707b01": "身，或寶蓋中、或現指端，乃至劫火洞然炎熾，",
    "T11n0312_002:0707b02": "能以手指而悉覆之，而菩薩身都無所壞。又",
    "T11n0312_002:0707b03": "復能現身相，普為諸佛世尊作供養事，積妙",
    "T11n0312_002:0707b04": "華蓋如須彌量，復聚寶花高若山峯，悉以供",
    "T11n0312_002:0707b05": "養諸佛如來。又復以此三千大千世界為一",
    "T11n0312_002:0707b06": "大器，滿貯香油等須彌山，布其燈炷然以燈",
    "T11n0312_002:0707b07": "明廣大熾盛，為諸如來作供養事。又復積以",
    "T11n0312_002:0707b08": "殑伽沙等數量廣大燈明，普遍熾盛供養如",
    "T11n0312_002:0707b09": "來。又復菩薩以所著衣覆自肢體，灌注酥油",
    "T11n0312_002:0707b10": "用然燈明，普為如來作供養事。其燈熾盛有",
    "T11n0312_002:0707b11": "大光明，廣大照耀殑伽沙等諸佛剎土，彼彼",
    "T11n0312_002:0707b12": "有情互得觀見菩薩所現神通化事。如是見",
    "T11n0312_002:0707b13": "已，無量無數有情悉發阿耨多羅三藐三菩",
    "T11n0312_002:0707b14": "提心。其中所有憍慢貢高諸有情類，菩薩即",
    "T11n0312_002:0707b15": "現大力那羅延身、或金剛手菩薩可畏之相。",
    "T11n0312_002:0707b16": "彼等有情見已驚怖，即向菩薩折伏其心，歸",
    "T11n0312_002:0707b17": "命頂禮求哀聽法。又復菩薩於大國城及諸",
    "T11n0312_002:0707b18": "棄屍林中，見彼無數百千有情普遍充滿，而",
    "T11n0312_002:0707b19": "是菩薩以廣大身現死滅相，令彼先墮畜生",
    "T11n0312_002:0707b20": "趣中諸有情類畜報盡者，取其菩薩所滅身",
    "T11n0312_002:0707b21": "肉而噉食之，食已命終皆得生天，由是因故",
    "T11n0312_002:0707b22": "乃至最後入於涅槃。是故當知，菩薩摩訶薩",
    "T11n0312_002:0707b23": "宿昔願力得清淨已，能於長夜酬其宿願作",
    "T11n0312_002:0707b24": "利益事，願令有情臨命終時，食我身肉得生",
    "T11n0312_002:0707b25": "天界。由此因緣乃至最後入於涅槃，令諸有",
    "T11n0312_002:0707b26": "情成就所思、成就所求、成就願力。",
    "T11n0312_002:0707b27": "「寂慧當知，菩薩摩訶薩有如是等殊勝行願。",
    "T11n0312_002:0707b28": "我念往昔過去世中，此閻浮提周匝四方，有",
    "T11n0312_002:0707b29": "八萬四千廣大國城，復多百千聚落縣邑，百",
    "T11n0312_002:0707c01": "千俱胝那庾多人民居止。彼時國城有大災",
    "T11n0312_002:0707c02": "難疾疫劫起，其中人民生種種病，謂於身分",
    "T11n0312_002:0707c03": "若生若熟疾狀各異，或瘡癤癬癩，或風癀痰",
    "T11n0312_002:0707c04": "等，大小病者散遍充滿；求多千種精妙醫",
    "T11n0312_002:0707c05": "師，用以妙藥，而悉不能治療彼等一切病苦。",
    "T11n0312_002:0707c06": "彼諸人民病無療故，無所救護、無所歸向，震",
    "T11n0312_002:0707c07": "發大聲哀泣而言：『誰能為我息除病苦？或天",
    "T11n0312_002:0707c08": "龍、夜叉、乾闥婆等？或人非人？有能為我息除",
    "T11n0312_002:0707c09": "病者，我當罄捨一切財寶悉以奉之，我即如",
    "T11n0312_002:0707c10": "其教令荷彼深恩。』「寂慧當知，世尊釋迦如來",
    "T11n0312_002:0707c11": "當彼時中為帝釋天主，其名妙眼。於其天中",
    "T11n0312_002:0707c12": "以淨天眼過於人眼，悉能觀見彼諸人眾受",
    "T11n0312_002:0707c13": "多病苦；復以清淨天耳遍聞一切人眾哀泣",
    "T11n0312_002:0707c14": "之聲。其見聞已起悲愍心，即自思惟：『我今應",
    "T11n0312_002:0707c15": "為此諸人民無依止、無救護、無歸向者，作其",
    "T11n0312_002:0707c16": "依止、救護、歸向。』作是念已，即時帝釋天主，於",
    "T11n0312_002:0707c17": "此閻浮提中有一大城名曰善作，其去不遠，",
    "T11n0312_002:0707c18": "即自變身為男子相，名曰善寂。處虛空中，普",
    "T11n0312_002:0707c19": "為開發閻浮提中一切人民，說伽陀曰：",
    "T11n0312_002:0707c20": "「『善作大城此不遠，　　中有男子名善寂，",
    "T11n0312_002:0707c21": "取彼身肉噉食之，　　悉能息除一切病。",
    "T11n0312_002:0707c22": "勿應驚怖懷怯懼，　　隨意歡喜取身肉，",
    "T11n0312_002:0707c23": "此為妙藥救人民，　　是中無害無瞋恚。』",
    "T11n0312_002:0707c24": "「時彼國城聚落縣邑染疾苦者一切人眾，聞",
    "T11n0312_002:0707c25": "彼空中伽陀聲已，即時俱詣善作大城善寂",
    "T11n0312_002:0707c26": "人所。到已各各斷取其肉，食之治病。雖彼彼",
    "T11n0312_002:0707c27": "取之，而身肉無盡。",
    "T11n0312_002:0707c28": "「是時善寂復為人眾說伽陀曰：",
    "T11n0312_002:0707c29": "「『我若當得佛菩提，　　此真實法我無盡，",
    "T11n0312_002:0708a01": "由真實故我此身，　　願取其肉亦無盡。』",
    "T11n0312_002:0708a02": "「是時普遍四方染疾苦者，一切人眾於彼善",
    "T11n0312_002:0708a03": "寂人所，各各隨意斷取身肉，而善寂身安然",
    "T11n0312_002:0708a04": "如故，亦無增減；續續斷已，旋旋復生。時彼國",
    "T11n0312_002:0708a05": "城一切人眾食是肉者，彼彼所有一切病苦",
    "T11n0312_002:0708a06": "皆得除解，無病快樂悉無憂惱。如是次第閻",
    "T11n0312_002:0708a07": "浮提中一切人眾，咸息諸病悉獲輕安。是時",
    "T11n0312_002:0708a08": "一切人民男子女人、童男童女皆自惟忖：『彼",
    "T11n0312_002:0708a09": "善寂男子！能為我等息除諸病，令我無病身",
    "T11n0312_002:0708a10": "得輕安。我等今時持以何物用為供養？』由是",
    "T11n0312_002:0708a11": "多人共集一處，同詣善寂人所。到已各各合",
    "T11n0312_002:0708a12": "掌恭信，異口同音說伽陀曰：",
    "T11n0312_002:0708a13": "「『汝善依止善救護，　　汝為醫王復妙藥，",
    "T11n0312_002:0708a14": "隨汝教令我病除，　　我何所作伸供養？』",
    "T11n0312_002:0708a15": "「是時善寂男子隱所變相，還復帝釋之身，普",
    "T11n0312_002:0708a16": "為一切人眾說伽陀曰：",
    "T11n0312_002:0708a17": "「『金銀財寶及飲食，　　我悉不為此等事，",
    "T11n0312_002:0708a18": "但為救護諸有情，　　十善業道令圓滿。",
    "T11n0312_002:0708a19": "菩提願行堅固修，　　為諸有情利樂因，",
    "T11n0312_002:0708a20": "互相起發慈愛心，　　生長一切利益事。",
    "T11n0312_002:0708a21": "聞已應發菩提心，　　復起最上大慈意，",
    "T11n0312_002:0708a22": "普令積集勝妙因，　　十善業道皆清淨。』",
    "T11n0312_002:0708a23": "「復次寂慧！爾時帝釋天主說伽陀已，復彼天",
    "T11n0312_002:0708a24": "宮。時閻浮提男子女人、童男童女一切人眾，",
    "T11n0312_002:0708a25": "莫知其數，中無一人墮惡趣者，彼彼命終皆",
    "T11n0312_002:0708a26": "於善趣三十三天眾同分生。生彼天已，帝釋",
    "T11n0312_002:0708a27": "天主即為說法示教利喜，悉令不退轉於阿",
    "T11n0312_002:0708a28": "耨多羅三藐三菩提心，其中有情或復遠塵",
    "T11n0312_002:0708a29": "離垢得法眼淨。",
    "T11n0312_002:0708b01": "「復次寂慧！是故當知，菩薩身密所作身業得",
    "T11n0312_002:0708b02": "清淨已，棄一身命，能為成熟無量無數一切",
    "T11n0312_002:0708b03": "有情，畢竟令得阿耨多羅三藐三菩提果。」",
    "T11n0312_002:0708b04": "復次，金剛手大祕密主菩薩摩訶薩告寂慧菩",
    "T11n0312_002:0708b05": "薩摩訶薩言：「寂慧當知，菩薩身者是不破壞、",
    "T11n0312_002:0708b06": "堅固真實、不生滅身。若諸有情應以有壞之",
    "T11n0312_002:0708b07": "身可化度者，即現其身而為化度；若諸有情",
    "T11n0312_002:0708b08": "應以無壞之身可化度者，即現其身而為化",
    "T11n0312_002:0708b09": "度。於一切種類悉不破壞，火不能燒、刀不能",
    "T11n0312_002:0708b10": "斷，是身堅固，真實不壞金剛所成。是故寂慧！",
    "T11n0312_002:0708b11": "菩薩所現身相，但為成熟一切有情作利樂",
    "T11n0312_002:0708b12": "事。而是菩薩無所思惟，亦無分別是身是相，",
    "T11n0312_002:0708b13": "知身離相故即得法離相，亦非身離相與一",
    "T11n0312_002:0708b14": "切法離相有二差別。若相即身離相，彼相即",
    "T11n0312_002:0708b15": "法離相，如是離相能隨入故。即自身離相與",
    "T11n0312_002:0708b16": "一切有情身離相，二俱平等。何以故？由自身",
    "T11n0312_002:0708b17": "離相、一切有情身離相故即入一切法界離",
    "T11n0312_002:0708b18": "相，以法界離相故即入法離相，然於是中",
    "T11n0312_002:0708b19": "而實無有少法可得。謂以自身真如即入一",
    "T11n0312_002:0708b20": "切有情身真如，一切有情身真如即入自身",
    "T11n0312_002:0708b21": "真如。又復自身真如即入一切法真如，以入",
    "T11n0312_002:0708b22": "一切法真如故，即入一切佛真如。又以自身",
    "T11n0312_002:0708b23": "真如故即入過去未來現在真如，亦非過去",
    "T11n0312_002:0708b24": "真如與彼未來現在真如有所違背。所有過",
    "T11n0312_002:0708b25": "去未來現在真如即是蘊處界真如，蘊處界",
    "T11n0312_002:0708b26": "真如即是清淨真如。染淨真如即是生死涅",
    "T11n0312_002:0708b27": "槃真如，生死涅槃真如即是無造作真如。無",
    "T11n0312_002:0708b28": "造作真如即是一切造作真如。「善男子！所說",
    "T11n0312_002:0708b29": "真如即是實性，實性即是如性。是無異性、無",
    "T11n0312_002:0708c01": "種類性、無生性、無諍論性、無執取性，謂以真",
    "T11n0312_002:0708c02": "如無法可取故，說真如是無取法。由彼真如",
    "T11n0312_002:0708c03": "無所取故，即如是取；於諸取中菩薩示現有",
    "T11n0312_002:0708c04": "所取法，亦非真如有取有作。以無取故即無",
    "T11n0312_002:0708c05": "諍論，無諍論故，於諸色中現有所取，然彼真",
    "T11n0312_002:0708c06": "如亦無所動。是故以其如實之智，伺察如來",
    "T11n0312_002:0708c07": "真實之身，以觀如來身平等故，即當伺察自",
    "T11n0312_002:0708c08": "身真如。取要言之，審觀一切身非身性畢竟",
    "T11n0312_002:0708c09": "不生，知一切身皆是緣生法所成故。如是知",
    "T11n0312_002:0708c10": "已，乃能悟入彼法身門。入是法身門故，即成",
    "T11n0312_002:0708c11": "法身，非蘊、處、界身。即彼法身廣大增勝，如實",
    "T11n0312_002:0708c12": "觀想，從是現身，為諸有情作利樂事，乃至一",
    "T11n0312_002:0708c13": "切見聞覺知悉為有情成利樂故。「寂慧當",
    "T11n0312_002:0708c14": "知，譬如世間耆婆醫王，積集一切勝上之藥，",
    "T11n0312_002:0708c15": "精妙和合成女人相，妙色端嚴而可樂見，如",
    "T11n0312_002:0708c16": "其所應安立施作，若來若去行住坐臥分別",
    "T11n0312_002:0708c17": "事相，亦非分別、非離分別。諸有病者，若國王",
    "T11n0312_002:0708c18": "大臣、若長者居士，來詣耆婆醫王妙藥所成",
    "T11n0312_002:0708c19": "女人之所相與和合，其和合已一切病苦皆",
    "T11n0312_002:0708c20": "得息除，無病輕安而獲快樂。寂慧！汝且觀是",
    "T11n0312_002:0708c21": "耆婆醫王，以善巧智能為世間息除諸病，餘",
    "T11n0312_002:0708c22": "諸醫師無是智力。菩薩所有法身增勝亦復",
    "T11n0312_002:0708c23": "如是，若能如理真實觀者，而彼一切男子女",
    "T11n0312_002:0708c24": "人、童男童女，為貪瞋癡燒然其身；若能如實",
    "T11n0312_002:0708c25": "觀法身者，即能息除一切煩惱，心得輕安身",
    "T11n0312_002:0708c26": "離燒然。是故當知，菩薩宿昔願力清淨，菩薩",
    "T11n0312_002:0708c27": "法身廣大增勝，如實而觀即是菩薩身密清",
    "T11n0312_002:0708c28": "淨。「寂慧當知，菩薩法身非飲食力而能成故，",
    "T11n0312_002:0708c29": "亦非段食可能資養。菩薩了知如是相已，即",
    "T11n0312_002:0709a01": "為悲愍一切有情現受飲食，雖有所取而無",
    "T11n0312_002:0709a02": "著相，亦非護惜其身故有所取，於所取中而",
    "T11n0312_002:0709a03": "彼法身無增無減。是故當知，菩薩法身不生",
    "T11n0312_002:0709a04": "不滅亦無所起，於中示現生滅起作，但為成",
    "T11n0312_002:0709a05": "熟諸有情故。滅即無滅亦無造作，於一切法",
    "T11n0312_002:0709a06": "應如是知；諸有生者即和合義，於一切法應",
    "T11n0312_002:0709a07": "如是知。又復應知，彼一切法生即無生。如來",
    "T11n0312_002:0709a08": "身者，即是法身、即是法食、即是法力，是法歸",
    "T11n0312_002:0709a09": "趣。如來身者，即虛空身、無等等身、三界一切",
    "T11n0312_002:0709a10": "最勝上身、一切如來通達身、無喻無比清淨",
    "T11n0312_002:0709a11": "無垢無染污身、自性明亮身、自性不生身、自",
    "T11n0312_002:0709a12": "性無起身、離心意識身、幻焰水月自性身、空",
    "T11n0312_002:0709a13": "無相無願所成身、十方最勝如虛空廣大身、",
    "T11n0312_002:0709a14": "一切有情平等身、無邊無際身、無種類無分",
    "T11n0312_002:0709a15": "別身、無毀無異身、於住無住得不動身、無色",
    "T11n0312_002:0709a16": "自性身、無受想行識自性身、非地界所成身、",
    "T11n0312_002:0709a17": "非水火風界所成身、非種非和合種非大種",
    "T11n0312_002:0709a18": "所成身、非種類法一切世間無比身、非眼所",
    "T11n0312_002:0709a19": "生非耳依止非鼻所知非舌了別非身和合非",
    "T11n0312_002:0709a20": "意所成等身，非心所轉、非意識所轉，亦非無",
    "T11n0312_002:0709a21": "轉亦非隨轉。「善男子！由如是故，應當如實觀",
    "T11n0312_002:0709a22": "如來身。而是菩薩於如來身住平等性，得清",
    "T11n0312_002:0709a23": "淨已行菩薩行，乃至三千大千世界，或四",
    "T11n0312_002:0709a24": "大洲或閻浮提，一切王城聚落郡邑，菩薩於",
    "T11n0312_002:0709a25": "一切處普為現身；然於是中亦無所現亦無",
    "T11n0312_002:0709a26": "對礙。又復菩薩能於十方現諸魔身，於有現",
    "T11n0312_002:0709a27": "中現無對礙，於無現中現無對礙，由如是故，",
    "T11n0312_002:0709a28": "無見無聞、無覺無知，諸有所現但為成熟一",
    "T11n0312_002:0709a29": "切有情。菩薩於其身念處中亦無增減，菩薩",
    "T11n0312_002:0709b01": "雖復知身無常、知身是苦、知身無我，然為有",
    "T11n0312_002:0709b02": "情示現其身作利樂事。菩薩知身法爾寂靜，",
    "T11n0312_002:0709b03": "為有情故起分別身作諸利樂。菩薩又復了",
    "T11n0312_002:0709b04": "知因緣能成其身，然於彼彼因緣法中如實",
    "T11n0312_002:0709b05": "而觀，亦無作者亦無受者，又復能觀是身無",
    "T11n0312_002:0709b06": "知如草木瓦礫。菩薩身業雖已清淨，然為有",
    "T11n0312_002:0709b07": "情示現其身。「寂慧當知，釋迦菩薩始從然燈",
    "T11n0312_002:0709b08": "佛所發菩提心，身語心業皆悉清淨。且身業",
    "T11n0312_002:0709b09": "者具有無量無邊功德，假使過于殑伽沙數",
    "T11n0312_002:0709b10": "等劫，或如來說、或我所說，菩薩所有身密身",
    "T11n0312_002:0709b11": "業廣大清淨，不可窮盡。」",
    "T11n0312_002:0709b12": "佛說如來不思議祕密大乘經卷第二"
}