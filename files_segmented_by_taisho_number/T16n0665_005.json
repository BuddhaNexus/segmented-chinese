{
    "T16n0665_005:0422b24": "金光明最勝王經卷第五",
    "T16n0665_005:0422b26": "大唐三藏沙門義淨奉　制譯",
    "T16n0665_005:0422b27": "7 蓮華喻讚品(五)蓮華喻讚品第七",
    "T16n0665_005:0422b28": "爾時，佛告菩提樹神：「善女天！汝今應知，妙",
    "T16n0665_005:0422b29": "幢夜夢見妙金鼓出大音聲，讚佛功德并懺",
    "T16n0665_005:0422c01": "悔法，此之因緣我為汝等廣說其事，應當",
    "T16n0665_005:0422c02": "諦聽，善思念之。過去有王名金龍主，常以",
    "T16n0665_005:0422c03": "蓮華喻讚稱歎十方三世諸佛。」即為大眾",
    "T16n0665_005:0422c04": "說其讚曰：",
    "T16n0665_005:0422c05": "「過去未來現在佛，　　安住十方世界中；",
    "T16n0665_005:0422c06": "我今至誠稽首禮，　　一心讚歎諸最勝。",
    "T16n0665_005:0422c07": "無上清淨牟尼尊，　　身光照耀如金色；",
    "T16n0665_005:0422c08": "一切聲中最為上，　　如大梵響震雷音。",
    "T16n0665_005:0422c09": "髮彩喻若黑蜂王，　　宛轉旋文紺青色；",
    "T16n0665_005:0422c10": "齒白齊密如珂雪，　　平正顯現有光明。",
    "T16n0665_005:0422c11": "目淨無垢妙端嚴，　　猶如廣大青蓮葉；",
    "T16n0665_005:0422c12": "舌相廣長極柔軟，　　譬如紅蓮出水中。",
    "T16n0665_005:0422c13": "眉間常有白毫光，　　右旋宛轉頗梨色；",
    "T16n0665_005:0422c14": "眉細纖長類初月，　　其色晃耀比蜂王。",
    "T16n0665_005:0422c15": "鼻高脩直如金鋌，　　淨妙光潤相無虧；",
    "T16n0665_005:0422c16": "一切世間殊妙香，　　聞時悉知其所在。",
    "T16n0665_005:0422c17": "世尊最勝身金色，　　一一毛端相不殊；",
    "T16n0665_005:0422c18": "紺青柔軟右旋文，　　微妙光彩難為喻。",
    "T16n0665_005:0422c19": "初誕身有妙光明，　　普照一切十方界；",
    "T16n0665_005:0422c20": "能滅三有眾生苦，　　令彼悉蒙安隱樂。",
    "T16n0665_005:0422c21": "地獄傍生鬼道中，　　阿蘇羅天及人趣；",
    "T16n0665_005:0422c22": "令彼除滅於眾苦，　　常受自然安隱樂。",
    "T16n0665_005:0422c23": "身色光明常普照，　　譬如鎔金妙無比；",
    "T16n0665_005:0422c24": "面貌圓明如滿月，　　脣色赤好喻頻婆。",
    "T16n0665_005:0422c25": "行步威儀類師子，　　身光朗耀同初日；",
    "T16n0665_005:0422c26": "臂肘纖長立過膝，　　狀等垂下娑羅枝。",
    "T16n0665_005:0422c27": "圓光一尋照無邊，　　赫奕猶如百千日；",
    "T16n0665_005:0422c28": "悉能遍至諸佛剎，　　隨緣所在覺群迷。",
    "T16n0665_005:0422c29": "淨光明網無倫比，　　流耀遍滿百千界；",
    "T16n0665_005:0423a01": "普照十方無障礙，　　一切冥闇悉皆除。",
    "T16n0665_005:0423a02": "善逝慈光能與樂，　　妙色映徹等金山；",
    "T16n0665_005:0423a03": "流光悉至百千土，　　眾生遇者皆出離。",
    "T16n0665_005:0423a04": "佛身成就無量福，　　一切功德共莊嚴；",
    "T16n0665_005:0423a05": "超過三界獨稱尊，　　世間殊勝無與等。",
    "T16n0665_005:0423a06": "所有過去一切佛，　　數同大地諸微塵；",
    "T16n0665_005:0423a07": "未來現在十方尊，　　亦如大地微塵眾。",
    "T16n0665_005:0423a08": "我以至誠身語意，　　稽首歸依三世佛；",
    "T16n0665_005:0423a09": "讚歎無邊功德海，　　種種香花皆供養。",
    "T16n0665_005:0423a10": "設我口中有千舌，　　經無量劫讚如來；",
    "T16n0665_005:0423a11": "世尊功德不思議，　　最勝甚深難可說。",
    "T16n0665_005:0423a12": "假令我舌有百千，　　讚歎一佛一功德；",
    "T16n0665_005:0423a13": "於中少分尚難知，　　況諸佛德無邊際。",
    "T16n0665_005:0423a14": "假使大地及諸天，　　乃至有頂為海水；",
    "T16n0665_005:0423a15": "可以毛端滴知數，　　佛一功德甚難量。",
    "T16n0665_005:0423a16": "我以至誠身語意，　　禮讚諸佛德無邊；",
    "T16n0665_005:0423a17": "所有勝福果難思，　　迴施眾生速成佛。",
    "T16n0665_005:0423a18": "彼王讚歎如來已，　　倍復深心發弘願；",
    "T16n0665_005:0423a19": "願我當於未來世，　　生在無量無數劫。",
    "T16n0665_005:0423a20": "夢中常見大金鼓，　　得聞顯說懺悔音；",
    "T16n0665_005:0423a21": "讚佛功德喻蓮華，　　願證無生成正覺。",
    "T16n0665_005:0423a22": "諸佛出世時一現，　　於百千劫甚難逢；",
    "T16n0665_005:0423a23": "夜夢常聞妙鼓音，　　晝則隨應而懺悔。",
    "T16n0665_005:0423a24": "我當圓滿修六度，　　拔濟眾生出苦海；",
    "T16n0665_005:0423a25": "然後得成無上覺，　　佛土清淨不思議。",
    "T16n0665_005:0423a26": "以妙金鼓奉如來，　　并讚諸佛實功德；",
    "T16n0665_005:0423a27": "因斯當見釋迦佛，　　記我當紹人中尊。",
    "T16n0665_005:0423a28": "金龍金光是我子，　　過去曾為善知識；",
    "T16n0665_005:0423a29": "世世願生於我家，　　共授無上菩提記。",
    "T16n0665_005:0423b01": "若有眾生無救護，　　長夜輪迴受眾苦；",
    "T16n0665_005:0423b02": "我於來世作歸依，　　令彼常得安隱樂。",
    "T16n0665_005:0423b03": "三有眾苦願除滅，　　悉得隨心安樂處；",
    "T16n0665_005:0423b04": "於未來世修菩提，　　皆如過去成佛者。",
    "T16n0665_005:0423b05": "願此金光懺悔福，　　永竭苦海罪消除；",
    "T16n0665_005:0423b06": "業障煩惱悉皆亡，　　令我速招清淨果。",
    "T16n0665_005:0423b07": "福智大海量無邊，　　清淨離垢深無底；",
    "T16n0665_005:0423b08": "願我獲斯功德海，　　速成無上大菩提。",
    "T16n0665_005:0423b09": "以此金光懺悔力，　　當獲福德淨光明；",
    "T16n0665_005:0423b10": "既得清淨妙光明，　　常以智光照一切。",
    "T16n0665_005:0423b11": "願我身光等諸佛，　　福德智慧亦復然；",
    "T16n0665_005:0423b12": "一切世界獨稱尊，　　威力自在無倫匹。",
    "T16n0665_005:0423b13": "有漏苦海願超越，　　無為樂海願常遊；",
    "T16n0665_005:0423b14": "現在福海願恒盈，　　當來智海願圓滿。",
    "T16n0665_005:0423b15": "願我剎土超三界，　　殊勝功德量無邊；",
    "T16n0665_005:0423b16": "諸有緣者悉同生，　　皆得速成清淨智。",
    "T16n0665_005:0423b17": "妙幢汝當知，　　國王金龍主；",
    "T16n0665_005:0423b18": "曾發如是願，　　彼即是汝身。",
    "T16n0665_005:0423b19": "往時有二子，　　金龍及金光；",
    "T16n0665_005:0423b20": "即銀相銀光，　　當授我所記。」",
    "T16n0665_005:0423b21": "大眾聞是說，　　皆發菩提心；",
    "T16n0665_005:0423b22": "願現在未來，　　常依此懺悔。",
    "T16n0665_005:0423b23": "8 金勝陀羅尼品(五)金光明最勝王經金勝陀羅尼品第八",
    "T16n0665_005:0423b24": "爾時，世尊復於眾中告善住菩薩摩訶薩：「善",
    "T16n0665_005:0423b25": "男子！有陀羅尼名曰金勝，若有善男子、善",
    "T16n0665_005:0423b26": "女人，欲求親見過去、未來、現在諸佛，恭敬供",
    "T16n0665_005:0423b27": "養者，應當受持此陀羅尼。何以故？此陀羅",
    "T16n0665_005:0423b28": "尼乃是過、現、未來諸佛之母。是故當知持此",
    "T16n0665_005:0423b29": "陀羅尼者，具大福德，已於過去無量佛所",
    "T16n0665_005:0423c01": "殖諸善本，今得受持，於戒清淨不毀不",
    "T16n0665_005:0423c02": "缺，無有障礙，決定能入甚深法門。」世尊即",
    "T16n0665_005:0423c03": "為說持呪法，先稱諸佛及菩薩名，至心禮",
    "T16n0665_005:0423c04": "敬，然後誦呪。",
    "T16n0665_005:0423c05": "「南無十方一切諸佛。南無諸大菩薩摩訶",
    "T16n0665_005:0423c06": "薩。南謨聲聞緣覺一切賢聖。",
    "T16n0665_005:0423c07": "「南謨釋迦牟尼佛。南謨東方不動佛。南謨南方",
    "T16n0665_005:0423c08": "寶幢佛。南謨西方阿彌陀佛。南謨北方天鼓",
    "T16n0665_005:0423c09": "音王佛。南謨上方廣眾德佛。南謨下方明德",
    "T16n0665_005:0423c10": "佛。南謨寶藏佛。南謨普光佛。南謨普明佛。南",
    "T16n0665_005:0423c11": "謨香積王佛。南謨蓮花勝佛。南謨平等見佛。",
    "T16n0665_005:0423c12": "南謨寶髻佛。南謨寶上佛。南謨寶光佛。南謨",
    "T16n0665_005:0423c13": "無垢光明佛。南謨辯才莊嚴思惟佛。南謨淨",
    "T16n0665_005:0423c14": "月光稱相王佛。南謨華嚴光佛。南謨光明王",
    "T16n0665_005:0423c15": "佛。南謨善光無垢稱王佛。南謨觀察無畏自",
    "T16n0665_005:0423c16": "在王佛。南謨無畏名稱佛。南謨最勝王佛。",
    "T16n0665_005:0423c17": "南謨觀自在菩薩摩訶薩。南謨地藏菩薩摩",
    "T16n0665_005:0423c18": "訶薩。南謨虛空藏菩薩摩訶薩。南謨妙吉祥",
    "T16n0665_005:0423c19": "菩薩摩訶薩。南謨金剛手菩薩摩訶薩。南謨",
    "T16n0665_005:0423c20": "普賢菩薩摩訶薩。南謨無盡意菩薩摩訶薩。",
    "T16n0665_005:0423c21": "南謨大勢至菩薩摩訶薩。南謨慈氏菩薩摩",
    "T16n0665_005:0423c22": "訶薩。南謨善慧菩薩摩訶薩。",
    "T16n0665_005:0423c23": "「陀羅尼曰：",
    "T16n0665_005:0423c24": "「南謨喝𡃤怛娜怛喇夜也　怛姪他　君",
    "T16n0665_005:0423c25": "睇　君睇　矩折囇　矩折囇　壹窒哩",
    "T16n0665_005:0423c26": "　蜜窒哩　莎訶」",
    "T16n0665_005:0423c27": "佛告善住菩薩：「此陀羅尼，是三世佛母，若",
    "T16n0665_005:0423c28": "有善男子、善女人持此呪者，能生無量無",
    "T16n0665_005:0423c29": "邊福德之聚，即是供養恭敬、尊重讚歎無",
    "T16n0665_005:0424a01": "數諸佛，如是諸佛皆與此人授阿耨多羅",
    "T16n0665_005:0424a02": "三藐三菩提記。善住！若有人能持此呪者，",
    "T16n0665_005:0424a03": "隨其所欲，衣食財寶、多聞聰慧、無病長壽，獲",
    "T16n0665_005:0424a04": "福甚多，隨所願求，無不遂意。善住！持",
    "T16n0665_005:0424a05": "是呪者，乃至未證無上菩提，常與金城山",
    "T16n0665_005:0424a06": "菩薩、慈氏菩薩、大海菩薩、觀自在菩薩、妙吉",
    "T16n0665_005:0424a07": "祥菩薩、大氷伽羅菩薩等而共居止，為諸",
    "T16n0665_005:0424a08": "菩薩之所攝護。善住當知！持此呪時，作如",
    "T16n0665_005:0424a09": "是法，先應誦持滿一萬八遍為前方便。次",
    "T16n0665_005:0424a10": "於闇室莊嚴道場，黑月一日清淨洗浴，著鮮",
    "T16n0665_005:0424a11": "潔衣，燒香散花，種種供養并諸飲食。入道場",
    "T16n0665_005:0424a12": "中，先當稱禮如前所說諸佛菩薩，至心殷",
    "T16n0665_005:0424a13": "重悔先罪已，右膝著地，可誦前呪滿一",
    "T16n0665_005:0424a14": "千八遍，端坐思惟，念其所願。日未出時，於",
    "T16n0665_005:0424a15": "道場中，食淨黑食，日唯一食，至十五日方",
    "T16n0665_005:0424a16": "出道場。能令此人福德威力不可思議，隨",
    "T16n0665_005:0424a17": "所願求無不圓滿，若不遂意，重入道場，",
    "T16n0665_005:0424a18": "既稱心已，常持莫忘。」",
    "T16n0665_005:0424a19": "9 重顯空性品(五)金光明最勝王經重顯空性品第九",
    "T16n0665_005:0424a20": "爾時，世尊說此呪已，為欲利益菩薩摩訶",
    "T16n0665_005:0424a21": "薩人天大眾，令得悟解甚深真實第一義",
    "T16n0665_005:0424a22": "故，重明空性而說頌曰：",
    "T16n0665_005:0424a23": "「我已於餘甚深經，　　廣說真空微妙法；",
    "T16n0665_005:0424a24": "今復於此經王內，　　略說空法不思議。",
    "T16n0665_005:0424a25": "於諸廣大甚深法，　　有情無智不能解；",
    "T16n0665_005:0424a26": "故我於斯重敷演，　　令於空法得開悟。",
    "T16n0665_005:0424a27": "大悲哀愍有情故，　　以善方便勝因緣；",
    "T16n0665_005:0424a28": "我今於此大眾中，　　演說令彼明空義。",
    "T16n0665_005:0424a29": "當知此身如空聚，　　六賊依止不相知；",
    "T16n0665_005:0424b01": "六塵諸賊別依根，　　各不相知亦如是。",
    "T16n0665_005:0424b02": "眼根常觀於色處，　　耳根聽聲不斷絕，",
    "T16n0665_005:0424b03": "鼻根恒嗅於香境，　　舌根鎮甞於美味，",
    "T16n0665_005:0424b04": "身根受於輕軟觸，　　意根了法不知厭，",
    "T16n0665_005:0424b05": "此等六根隨事起，　　各於自境生分別。",
    "T16n0665_005:0424b06": "識如幻化非真實，　　依止根處妄貪求；",
    "T16n0665_005:0424b07": "如人奔走空聚中，　　六識依根亦如是。",
    "T16n0665_005:0424b08": "心遍馳求隨處轉，　　託根緣境了諸事；",
    "T16n0665_005:0424b09": "常愛色聲香味觸，　　於法尋思無暫停。",
    "T16n0665_005:0424b10": "隨緣遍行於六根，　　如鳥飛空無障礙；",
    "T16n0665_005:0424b11": "藉此諸根作依處，　　方能了別於外境。",
    "T16n0665_005:0424b12": "此身無知無作者，　　體不堅固託緣成；",
    "T16n0665_005:0424b13": "皆從虛妄分別生，　　譬如機關由業轉。",
    "T16n0665_005:0424b14": "地水火風共成身，　　隨彼因緣招異果；",
    "T16n0665_005:0424b15": "同在一處相違害，　　如四毒蛇居一篋。",
    "T16n0665_005:0424b16": "此四大蛇性各異，　　雖居一處有昇沈；",
    "T16n0665_005:0424b17": "或上或下遍於身，　　斯等終歸於滅法。",
    "T16n0665_005:0424b18": "於此四種毒蛇中，　　地水二蛇多沈下；",
    "T16n0665_005:0424b19": "風火二蛇性輕舉，　　由此乖違眾病生。",
    "T16n0665_005:0424b20": "心識依止於此身，　　造作種種善惡業；",
    "T16n0665_005:0424b21": "當往人天三惡趣，　　隨其業力受身形。",
    "T16n0665_005:0424b22": "遭諸疾病身死後，　　大小便利悉盈流；",
    "T16n0665_005:0424b23": "膿爛蟲蛆不可樂，　　棄在屍林如朽木。",
    "T16n0665_005:0424b24": "汝等當觀法如是，　　云何執有我眾生？",
    "T16n0665_005:0424b25": "一切諸法盡無常，　　悉從無明緣力起。",
    "T16n0665_005:0424b26": "彼諸大種咸虛妄，　　本非實有體無生；",
    "T16n0665_005:0424b27": "故說大種性皆空，　　知此浮虛非實有。",
    "T16n0665_005:0424b28": "無明自性本是無，　　藉眾緣力和合有；",
    "T16n0665_005:0424b29": "於一切時失正慧，　　故我說彼為無明。",
    "T16n0665_005:0424c01": "行識為緣有名色，　　六處及觸受隨生；",
    "T16n0665_005:0424c02": "愛取有緣生老死，　　憂悲苦惱恒隨逐。",
    "T16n0665_005:0424c03": "眾苦惡業常纏迫，　　生死輪迴無息時；",
    "T16n0665_005:0424c04": "本來非有體是空，　　由不如理生分別。",
    "T16n0665_005:0424c05": "我斷一切諸煩惱，　　常以正智現前行；",
    "T16n0665_005:0424c06": "了五蘊宅悉皆空，　　求證菩提真實處。",
    "T16n0665_005:0424c07": "我開甘露大城門，　　示現甘露微妙器；",
    "T16n0665_005:0424c08": "既得甘露真實味，　　常以甘露施群生。",
    "T16n0665_005:0424c09": "我擊最勝大法鼓，　　我吹最勝大法螺，",
    "T16n0665_005:0424c10": "我然最勝大明燈，　　我降最勝大法雨。",
    "T16n0665_005:0424c11": "降伏煩惱諸怨結，　　建立無上大法幢；",
    "T16n0665_005:0424c12": "於生死海濟群迷，　　我當關閉三惡趣。",
    "T16n0665_005:0424c13": "煩惱熾火燒眾生，　　無有救護無依止；",
    "T16n0665_005:0424c14": "清涼甘露充足彼，　　身心熱惱並皆除。",
    "T16n0665_005:0424c15": "由是我於無量劫，　　恭敬供養諸如來；",
    "T16n0665_005:0424c16": "堅持禁戒趣菩提，　　求證法身安樂處。",
    "T16n0665_005:0424c17": "施他眼耳及手足，　　妻子僮僕心無悋，",
    "T16n0665_005:0424c18": "財寶七珍莊嚴具，　　隨來求者咸供給。",
    "T16n0665_005:0424c19": "忍等諸度皆遍修，　　十地圓滿成正覺；",
    "T16n0665_005:0424c20": "故我得稱一切智，　　無有眾生度量者。",
    "T16n0665_005:0424c21": "假使三千大千界，　　盡此土地生長物；",
    "T16n0665_005:0424c22": "所有叢林諸樹木，　　稻麻竹葦及枝條。",
    "T16n0665_005:0424c23": "此等諸物皆伐取，　　竝悉細末作微塵；",
    "T16n0665_005:0424c24": "隨處積集量難知，　　乃至充滿虛空界。",
    "T16n0665_005:0424c25": "一切十方諸剎土，　　所有三千大千界；",
    "T16n0665_005:0424c26": "地土皆悉末為塵，　　此微塵量不可數。",
    "T16n0665_005:0424c27": "假使一切眾生智，　　以此智慧與一人；",
    "T16n0665_005:0424c28": "如是智者量無邊，　　容可知彼微塵數。",
    "T16n0665_005:0424c29": "牟尼世尊一念智，　　令彼智人共度量；",
    "T16n0665_005:0425a01": "於多俱胝劫數中，　　不能算知其少分。」",
    "T16n0665_005:0425a02": "時諸大眾聞佛說此甚深空性，有無量眾",
    "T16n0665_005:0425a03": "生，悉能了達四大、五蘊體性俱空，六根、六境",
    "T16n0665_005:0425a04": "妄生繫縛，願捨輪迴，正修出離，深心慶喜，",
    "T16n0665_005:0425a05": "如說奉持。",
    "T16n0665_005:0425a06": "10 依空滿願品(五)金光明最勝王經依空滿願品第十",
    "T16n0665_005:0425a07": "爾時，如意寶光耀天女於大眾中，聞說深",
    "T16n0665_005:0425a08": "法，歡喜踊躍，從座而起，偏袒右肩，右膝著",
    "T16n0665_005:0425a09": "地，合掌恭敬而白佛言：「世尊！惟願為說",
    "T16n0665_005:0425a10": "於甚深理修行之法。」而說頌言：",
    "T16n0665_005:0425a11": "「我問照世界，　　兩足最勝尊，",
    "T16n0665_005:0425a12": "菩薩正行法，　　惟願慈聽許。」",
    "T16n0665_005:0425a13": "佛言：「善女天！　　若有疑惑者，",
    "T16n0665_005:0425a14": "隨汝意所問，　　吾當分別說。」",
    "T16n0665_005:0425a15": "是時天女請世尊曰：",
    "T16n0665_005:0425a16": "「云何諸菩薩，　　行菩提正行，",
    "T16n0665_005:0425a17": "離生死涅槃，　　饒益自他故？」",
    "T16n0665_005:0425a18": "佛告善女天：「依於法界，行菩提法，修平等",
    "T16n0665_005:0425a19": "行。云何依於法界，行菩提法，修平等行？謂",
    "T16n0665_005:0425a20": "於五蘊能現法界，法界即是五蘊，五蘊不",
    "T16n0665_005:0425a21": "可說，非五蘊亦不可說。何以故？若法界是五",
    "T16n0665_005:0425a22": "蘊，即是斷見；若離五蘊，即是常見；離於二",
    "T16n0665_005:0425a23": "相，不著二邊，不可見，過所見，無名無相，",
    "T16n0665_005:0425a24": "是則名為說於法界。善女天！云何五蘊能",
    "T16n0665_005:0425a25": "現法界？如是五蘊不從因緣生。何以故？若",
    "T16n0665_005:0425a26": "從因緣生者，為已生故生？為未生故生？若",
    "T16n0665_005:0425a27": "已生生者，何用因緣？若未生生者，不可得",
    "T16n0665_005:0425a28": "生。何以故？未生諸法即是非有，無名無相，",
    "T16n0665_005:0425a29": "非校量譬喻之所能及，非是因緣之所生",
    "T16n0665_005:0425b01": "故。善女天！譬如鼓聲，依木、依皮及桴手",
    "T16n0665_005:0425b02": "等故得出聲，如是鼓聲過去亦空，未來亦",
    "T16n0665_005:0425b03": "空，現在亦空。何以故？是鼓音聲不從木生，",
    "T16n0665_005:0425b04": "不從皮生及桴手生，不於三世生，是則不",
    "T16n0665_005:0425b05": "生。若不可生，則不可滅；若不可滅，無所",
    "T16n0665_005:0425b06": "從來；若無所從來，亦無所去；若無所去，",
    "T16n0665_005:0425b07": "則非常非斷；若非常非斷，則不一不異。",
    "T16n0665_005:0425b08": "何以故？此若是一，則不異法界。若如是者，",
    "T16n0665_005:0425b09": "凡夫之人應見真諦，得於無上安樂涅槃；",
    "T16n0665_005:0425b10": "既不如是，故知不一。若言異者，一切諸佛",
    "T16n0665_005:0425b11": "菩薩行相即是執著，未得解脫煩惱繫縛，",
    "T16n0665_005:0425b12": "即不證於阿耨多羅三藐三菩提。何以故？",
    "T16n0665_005:0425b13": "一切聖人於行非行，同真實性，是故不異。",
    "T16n0665_005:0425b14": "故知五蘊非有非無，不從因緣生，非無",
    "T16n0665_005:0425b15": "因緣生，是聖所知，非餘境故，亦非言說之",
    "T16n0665_005:0425b16": "所能及，無名無相，無因無緣，亦無譬喻，",
    "T16n0665_005:0425b17": "始終寂靜，本來自空。是故五蘊能現法界。",
    "T16n0665_005:0425b18": "善女天！若善男子、善女人欲求阿耨多羅",
    "T16n0665_005:0425b19": "三藐三菩提，異真異俗，難可思量，於凡",
    "T16n0665_005:0425b20": "聖境，體非一異，不捨於俗，不離於真，",
    "T16n0665_005:0425b21": "依於法界，行菩提行。」爾時，世尊作是語已，",
    "T16n0665_005:0425b22": "時善女天踊躍歡喜，即從座起，偏袒右",
    "T16n0665_005:0425b23": "肩，右膝著地，合掌恭敬，一心頂禮，而白佛",
    "T16n0665_005:0425b24": "言：「世尊！如上所說菩提正行，我今當學。」是",
    "T16n0665_005:0425b25": "時索訶世界主大梵天王於大眾中，問",
    "T16n0665_005:0425b26": "如意寶光耀善女天曰：「此菩提行難可修",
    "T16n0665_005:0425b27": "行，汝今云何於菩提行而得自在？」爾時，",
    "T16n0665_005:0425b28": "善女天答梵王曰：「大梵王！如佛所說，實是",
    "T16n0665_005:0425b29": "甚深。一切異生不解其義，是聖境界微妙難",
    "T16n0665_005:0425c01": "知。若使我今依於此法得安樂住，是實語",
    "T16n0665_005:0425c02": "者，願令一切五濁惡世無量無數無邊眾生，",
    "T16n0665_005:0425c03": "皆得金色三十二相，非男非女，坐寶蓮",
    "T16n0665_005:0425c04": "花，受無量樂，雨天妙花，諸天音樂不鼓自",
    "T16n0665_005:0425c05": "鳴，一切供養皆悉具足。」時善女天說是語已，",
    "T16n0665_005:0425c06": "一切五濁惡世所有眾生皆悉金色，具大人",
    "T16n0665_005:0425c07": "相，非男非女，坐寶蓮花，受無量樂，猶如",
    "T16n0665_005:0425c08": "他化自在天宮，無諸惡道，寶樹行列，七寶",
    "T16n0665_005:0425c09": "蓮花遍滿世界，又雨七寶上妙天花，作天",
    "T16n0665_005:0425c10": "伎樂。如意寶光耀善女天即轉女身，作梵",
    "T16n0665_005:0425c11": "天身。時大梵王問如意寶光耀菩薩言：「仁",
    "T16n0665_005:0425c12": "者！如何行菩提行？」答言：「梵王！若水中月",
    "T16n0665_005:0425c13": "行菩提行，我亦行菩提行；若夢中行菩",
    "T16n0665_005:0425c14": "提行，我亦行菩提行；若陽焰行菩提行，",
    "T16n0665_005:0425c15": "我亦行菩提行；若谷響行菩提行，我亦行",
    "T16n0665_005:0425c16": "菩提行。」時大梵王聞此說已，白菩薩言：",
    "T16n0665_005:0425c17": "「仁依何義而說此語？」答言：「梵王！無有一法",
    "T16n0665_005:0425c18": "是實相者，但由因緣而得成故。」梵王言：「若",
    "T16n0665_005:0425c19": "如是者，諸凡夫人皆悉應得阿耨多羅三",
    "T16n0665_005:0425c20": "藐三菩提。」答言：「仁以何意而作是說？愚癡",
    "T16n0665_005:0425c21": "人異，智慧人異？菩提異，非菩提異？解脫異，",
    "T16n0665_005:0425c22": "非解脫異？梵王！如是諸法，平等無異。於此",
    "T16n0665_005:0425c23": "法界真如，不一不異，無有中間而可",
    "T16n0665_005:0425c24": "執著，無增無減。梵王！譬如幻師及幻弟",
    "T16n0665_005:0425c25": "子善解幻術，於四衢道，取諸沙土草木葉",
    "T16n0665_005:0425c26": "等，聚在一處作諸幻術，使人覩見象眾、",
    "T16n0665_005:0425c27": "馬眾、車兵等眾，七寶之聚種種倉庫。若有",
    "T16n0665_005:0425c28": "眾生愚癡無智，不能思惟，不知幻本，若",
    "T16n0665_005:0425c29": "見若聞，作是思惟：『我所見聞象、馬等眾，",
    "T16n0665_005:0426a01": "此是實有，餘皆虛妄。』於後更不審察思惟。",
    "T16n0665_005:0426a02": "有智之人則不如是，了於幻本，若見若聞，",
    "T16n0665_005:0426a03": "作如是念：『如我所見象、馬等眾，非是真實，",
    "T16n0665_005:0426a04": "唯有幻事，惑人眼目，妄謂象等及諸倉庫，",
    "T16n0665_005:0426a05": "有名無實，如我見聞，不執為實。』後時思",
    "T16n0665_005:0426a06": "惟，知其虛妄。是故智者了一切法皆無實",
    "T16n0665_005:0426a07": "體，但隨世俗，如見如聞，表宣其事，思",
    "T16n0665_005:0426a08": "惟諦理，則不如是，復由假說，顯實義故。",
    "T16n0665_005:0426a09": "「梵王！愚癡異生，未得出世聖慧之眼，未",
    "T16n0665_005:0426a10": "知一切諸法真如不可說故。是諸凡愚，",
    "T16n0665_005:0426a11": "若見若聞行非行法，如是思惟，便生執著，",
    "T16n0665_005:0426a12": "謂以為實，於第一義不能了知諸法真",
    "T16n0665_005:0426a13": "如是不可說。是諸聖人，若見若聞行非行",
    "T16n0665_005:0426a14": "法，隨其力能不生執著以為實有，了知",
    "T16n0665_005:0426a15": "一切無實行法、無實非行法，但妄思量行非",
    "T16n0665_005:0426a16": "行相，唯有名字，無有實體。是諸聖人，隨",
    "T16n0665_005:0426a17": "世俗說，為欲令他知真實義。如是梵王！",
    "T16n0665_005:0426a18": "是諸聖人，以聖智見，了法真如不可說故，",
    "T16n0665_005:0426a19": "行非行法亦復如是，令他證知，故說種種",
    "T16n0665_005:0426a20": "世俗名言。」時大梵王問如意寶光耀菩薩",
    "T16n0665_005:0426a21": "言：「有幾眾生能解如是甚深正法？」答言：「梵",
    "T16n0665_005:0426a22": "王！有眾幻人心心數法，能解如是甚深正",
    "T16n0665_005:0426a23": "法。」梵王曰：「此幻化人，體是非有，此之心數",
    "T16n0665_005:0426a24": "從何而生？」答曰：「若知法界不有不無，如是",
    "T16n0665_005:0426a25": "眾生能解深義。」",
    "T16n0665_005:0426a26": "爾時，梵王白佛言：「世尊！是如意寶光耀菩薩",
    "T16n0665_005:0426a27": "不可思議，通達如是甚深之義。」佛言：「如是！",
    "T16n0665_005:0426a28": "如是！梵王！如汝所言，此如意寶光耀，已教",
    "T16n0665_005:0426a29": "汝等發心修學無生忍法。」是時大梵天王與",
    "T16n0665_005:0426b01": "諸梵眾，從座而起，偏袒右肩，合掌恭敬，頂",
    "T16n0665_005:0426b02": "禮如意寶光耀菩薩足，作如是言：「希有！希",
    "T16n0665_005:0426b03": "有！我等今日幸遇大士，得聞正法。」",
    "T16n0665_005:0426b04": "爾時，世尊告梵王言：「是如意寶光耀，於未",
    "T16n0665_005:0426b05": "來世當得作佛，號寶焰吉祥藏如來、應、正",
    "T16n0665_005:0426b06": "遍知、明行圓滿、善逝、世間解、無上士、調御丈夫、",
    "T16n0665_005:0426b07": "天人師、佛、世尊。」說是品時，有三千億菩",
    "T16n0665_005:0426b08": "薩於阿耨多羅三藐三菩提得不退轉，八",
    "T16n0665_005:0426b09": "千億天子、無量無數國王臣民遠塵離垢，",
    "T16n0665_005:0426b10": "得法眼淨。",
    "T16n0665_005:0426b11": "爾時，會中有五十億苾芻，行菩薩行，欲退",
    "T16n0665_005:0426b12": "菩提心，聞如意寶光耀菩薩說是法時，皆",
    "T16n0665_005:0426b13": "得堅固不可思議滿足上願，更復發起菩",
    "T16n0665_005:0426b14": "提之心，各自脫衣供養菩薩，重發無上",
    "T16n0665_005:0426b15": "勝進之心，作如是願：「願令我等功德善根",
    "T16n0665_005:0426b16": "悉皆不退，迴向阿耨多羅三藐三菩提。」「梵",
    "T16n0665_005:0426b17": "王！是諸苾芻，依此功德如說修行，過九十",
    "T16n0665_005:0426b18": "大劫，當得解悟，出離生死。」爾時，世尊即",
    "T16n0665_005:0426b19": "為授記：「汝諸苾芻過三十阿僧祇劫，當",
    "T16n0665_005:0426b20": "得作佛，劫名難勝光王，國名無垢光，同時",
    "T16n0665_005:0426b21": "皆得阿耨多羅三藐三菩提，皆同一號，名",
    "T16n0665_005:0426b22": "願莊嚴間飾王，十號具足。「梵王！是《金光明》",
    "T16n0665_005:0426b23": "微妙經典，若正聞持，有大威力。假使有人",
    "T16n0665_005:0426b24": "於百千大劫，行六波羅蜜無有方便；若",
    "T16n0665_005:0426b25": "有善男子、善女人書寫如是《金光明經》，半",
    "T16n0665_005:0426b26": "月半月專心讀誦，是功德聚於前功德百分",
    "T16n0665_005:0426b27": "不及一，乃至算數譬喻所不能及。梵王！是",
    "T16n0665_005:0426b28": "故我今令汝修學，憶念受持，為他廣說。何",
    "T16n0665_005:0426b29": "以故？我於往昔行菩薩道時，猶如勇士入",
    "T16n0665_005:0426c01": "於戰陣，不惜身命，流通如是微妙經王，",
    "T16n0665_005:0426c02": "受持讀誦，為他解說。梵王！譬如轉輪聖王，",
    "T16n0665_005:0426c03": "若王在世，七寶不滅，王若命終，所有七寶自",
    "T16n0665_005:0426c04": "然滅盡。梵王！是《金光明》微妙經王若現在",
    "T16n0665_005:0426c05": "世，無上法寶悉皆不滅，若無是經，隨處隱",
    "T16n0665_005:0426c06": "沒。是故應當於此經王，專心聽聞，受持讀",
    "T16n0665_005:0426c07": "誦，為他解說，勸令書寫，行精進波羅蜜，不",
    "T16n0665_005:0426c08": "惜身命，不憚疲勞，功德中勝，我諸弟子",
    "T16n0665_005:0426c09": "應當如是精勤修學。」",
    "T16n0665_005:0426c10": "爾時，大梵天王與無量梵眾，帝釋、四王及諸",
    "T16n0665_005:0426c11": "藥叉，俱從座起，偏袒右肩，右膝著地，合掌",
    "T16n0665_005:0426c12": "恭敬而白佛言：「世尊！我等皆願守護流通",
    "T16n0665_005:0426c13": "是《金光明》微妙經典，及說法師若有諸難，我",
    "T16n0665_005:0426c14": "當除遣，令具眾善，色力充足，辯才無礙，身",
    "T16n0665_005:0426c15": "意泰然，時會聽者皆受安樂。所在國土，若",
    "T16n0665_005:0426c16": "有飢饉、怨賊、非人為惱害者，我等天眾皆為",
    "T16n0665_005:0426c17": "擁護，使其人民安隱豐樂，無諸枉橫，皆是",
    "T16n0665_005:0426c18": "我等天眾之力。若有供養是經典者，我等",
    "T16n0665_005:0426c19": "亦當恭敬供養，如佛不異。」",
    "T16n0665_005:0426c20": "爾時，佛告大梵天王及諸梵眾乃至四王諸",
    "T16n0665_005:0426c21": "藥叉等：「善哉！善哉！汝等得聞甚深妙法，復",
    "T16n0665_005:0426c22": "能於此微妙經王發心擁護及持經者，當",
    "T16n0665_005:0426c23": "獲無邊殊勝之福，速成無上正等菩提。」時梵",
    "T16n0665_005:0426c24": "王等聞佛語已，歡喜頂受。",
    "T16n0665_005:0426c25": "11 四天王觀察人天品(五)金光明最勝王經四天王觀察人天品",
    "T16n0665_005:0426c26": "第十一",
    "T16n0665_005:0426c27": "爾時，多聞天王、持國天王、增長天王、廣目",
    "T16n0665_005:0426c28": "天王，俱從座起，偏袒右肩，右膝著地，合掌",
    "T16n0665_005:0426c29": "向佛，禮佛足已，白言：「世尊！是《金光明最勝",
    "T16n0665_005:0427a01": "王經》，一切諸佛常念觀察，一切菩薩之所恭",
    "T16n0665_005:0427a02": "敬，一切天龍常所供養，及諸天眾常生歡喜，",
    "T16n0665_005:0427a03": "一切護世稱揚讚歎，聲聞、獨覺皆共受持，悉",
    "T16n0665_005:0427a04": "能明照諸天宮殿，能與一切眾生殊勝安樂，",
    "T16n0665_005:0427a05": "止息地獄、餓鬼、傍生諸趣苦惱，一切怖畏悉",
    "T16n0665_005:0427a06": "能除殄，所有怨敵尋即退散，飢饉惡時能令",
    "T16n0665_005:0427a07": "豐稔，疾疫病苦皆令蠲愈，一切災變百千苦",
    "T16n0665_005:0427a08": "惱咸悉消滅。世尊！是《金光明最勝王經》能",
    "T16n0665_005:0427a09": "為如是安隱利樂饒益我等，惟願世尊",
    "T16n0665_005:0427a10": "於大眾中廣為宣說。我等四王并諸眷屬，",
    "T16n0665_005:0427a11": "聞此甘露無上法味，氣力充實，增益威光，",
    "T16n0665_005:0427a12": "精進勇猛，神通倍勝。世尊！我等四王修行正",
    "T16n0665_005:0427a13": "法，常說正法，以法化世，我等令彼天、龍、藥",
    "T16n0665_005:0427a14": "叉、健闥婆、阿蘇羅、揭路茶、俱槃茶、緊那羅、莫",
    "T16n0665_005:0427a15": "呼羅伽及諸人王，常以正法而化於世，",
    "T16n0665_005:0427a16": "遮去諸惡，所有鬼神吸人精氣無慈悲者，悉",
    "T16n0665_005:0427a17": "令遠去。世尊！我等四王與二十八部藥叉",
    "T16n0665_005:0427a18": "大將，并與無量百千藥叉，以淨天眼過於世",
    "T16n0665_005:0427a19": "人，觀察擁護此贍部洲。世尊！以此因緣，",
    "T16n0665_005:0427a20": "我等諸王，名護世者。又復於此洲中，若有",
    "T16n0665_005:0427a21": "國王被他怨賊常來侵擾，及多飢饉，疾疫流",
    "T16n0665_005:0427a22": "行，無量百千災厄之事。世尊！我等四王於",
    "T16n0665_005:0427a23": "此《金光明最勝王經》恭敬供養，若有苾芻法",
    "T16n0665_005:0427a24": "師受持讀誦，我等四王共往覺悟，勸請其",
    "T16n0665_005:0427a25": "人。時彼法師由我神通覺悟力故，往彼國",
    "T16n0665_005:0427a26": "界廣宣流布是《金光明》微妙經典，由經力",
    "T16n0665_005:0427a27": "故，令彼無量百千衰惱災厄之事悉皆除遣。",
    "T16n0665_005:0427a28": "世尊！若諸人王於其國內，有持是經苾芻",
    "T16n0665_005:0427a29": "法師至彼國時，當知此經亦至其國。世尊！",
    "T16n0665_005:0427b01": "時彼國王應往法師處，聽其所說，聞已歡",
    "T16n0665_005:0427b02": "喜，於彼法師恭敬供養，深心擁護，令無憂",
    "T16n0665_005:0427b03": "惱，演說此經利益一切。世尊！以是經故，",
    "T16n0665_005:0427b04": "我等四王皆共一心護是人王及國人民，令",
    "T16n0665_005:0427b05": "離災患，常得安隱。世尊！若有苾芻、苾芻尼、",
    "T16n0665_005:0427b06": "鄔波索迦、鄔波斯迦持是經者，時彼人王",
    "T16n0665_005:0427b07": "隨其所須，供給供養，令無乏少，我等四王",
    "T16n0665_005:0427b08": "令彼國主及以國人，悉皆安隱，遠離災患。",
    "T16n0665_005:0427b09": "世尊！若有受持讀誦是經典者，人王於此",
    "T16n0665_005:0427b10": "供養恭敬，尊重讚歎，我等當令彼王於諸王",
    "T16n0665_005:0427b11": "中，恭敬尊重，最為第一，諸餘國王共所稱",
    "T16n0665_005:0427b12": "歎。」大眾聞已，歡喜受持。",
    "T16n0665_005:0427b13": "金光明最勝王經卷第五"
}