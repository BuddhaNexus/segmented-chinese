{
    "T34n1719_03b:0200c02": "folio_3b 法華文句記卷第三中",
    "T34n1719_03b:0200c04": "唐天台沙門湛然述",
    "T34n1719_03b:0200c05": "《經》云「被法服」者，如《瓔珞經》云：「若天龍八",
    "T34n1719_03b:0200c06": "部鬪爭，念此袈裟生慈悲心」，意令比丘安",
    "T34n1719_03b:0200c07": "可不忍，亦令俗眾生慕樂故，龍得一縷",
    "T34n1719_03b:0200c08": "牛角一觸等云云。彼王所慕與此大同，此中",
    "T34n1719_03b:0200c09": "祇合明所見意以序表正，諸度行相功",
    "T34n1719_03b:0200c10": "德及袈裟等，但是寄此汎明之耳。然必須",
    "T34n1719_03b:0200c11": "辨行體顯教以分味殊。「生忍」等者，文中兩",
    "T34n1719_03b:0200c12": "解，初通以三句用釋三忍，次一一句別對",
    "T34n1719_03b:0200c13": "三忍，應須附文釋出所以。若分三忍對四",
    "T34n1719_03b:0200c14": "教者，生忍、苦忍別在初教，通為四境，何人",
    "T34n1719_03b:0200c15": "不須具此二耶？別在地前求佛道者，此",
    "T34n1719_03b:0200c16": "中雖無但準例說。次文即以誦經為第一",
    "T34n1719_03b:0200c17": "義者，若不求佛忍不關誦，故以誦經同",
    "T34n1719_03b:0200c18": "求佛道。第一義忍通亦在三，別唯圓別，故",
    "T34n1719_03b:0200c19": "令三句諸教不同。如《別譯阿含》佛在舍衛",
    "T34n1719_03b:0200c20": "有一梵志來至佛所，種種罵佛種種惱佛。",
    "T34n1719_03b:0200c21": "佛告梵志：如汝以種種飲食上王，及遺",
    "T34n1719_03b:0200c22": "親族；彼不受者為復屬誰？梵志曰：此屬於",
    "T34n1719_03b:0200c23": "我。佛言：此亦如是。我既不受還屬於汝。故",
    "T34n1719_03b:0200c24": "此不受亦是生忍，故此生忍別屬三藏，在《阿",
    "T34n1719_03b:0200c25": "含》故；通於通教，理不受故，況復通用諸教",
    "T34n1719_03b:0200c26": "共之？其名既通須釋相狀。次進中實相亦",
    "T34n1719_03b:0200c27": "可通四別二。「窳」者，如瓜在穴，病也。禪中云",
    "T34n1719_03b:0200c28": "通途皆有根本修者，諸教皆修故也。若達",
    "T34n1719_03b:0200c29": "根本，即成出世及出世上上，具如《止觀》禪",
    "T34n1719_03b:0201a01": "境中明，今文語略，但云「出世上上」及以「根本」，",
    "T34n1719_03b:0201a02": "根本即三藏，出世即通教，上上即別圓。又四",
    "T34n1719_03b:0201a03": "教皆以根本為境，故釋前行通涉諸教，",
    "T34n1719_03b:0201a04": "於前行中云「離欲」者，通教也。又「根本」下，藏",
    "T34n1719_03b:0201a05": "通兩教也，此兩皆修根本背捨等故。然應",
    "T34n1719_03b:0201a06": "須知觀行猶別以辨兩教，別離二乘且從",
    "T34n1719_03b:0201a07": "難說，中道離欲中義通圓別，從圓受名。重",
    "T34n1719_03b:0201a08": "釋「深修」者，由深修故離欲不同，則根本中",
    "T34n1719_03b:0201a09": "亦應傳傳為深故也。此中根本乃至二乘具",
    "T34n1719_03b:0201a10": "六已來，亦具藏通二教意也。別教五通如",
    "T34n1719_03b:0201a11": "文，亦可讓於初地已上。「圓教初後皆六通」",
    "T34n1719_03b:0201a12": "者，但約理圓無漏失故義立六通，若從實",
    "T34n1719_03b:0201a13": "說，初地初住分得無漏通耳。「安禪」等者，前",
    "T34n1719_03b:0201a14": "通釋中通深淺故，今上上禪別在別圓。",
    "T34n1719_03b:0201a15": "釋般若化他中云「定慧具足」者，別人利物",
    "T34n1719_03b:0201a16": "橫具諸教乃至圓教，今從極說故展轉比，乃",
    "T34n1719_03b:0201a17": "至地住方乃具足，是故文中初從色定亦名",
    "T34n1719_03b:0201a18": "為等，等故具足，有漏尚等況復餘耶？背捨等",
    "T34n1719_03b:0201a19": "名等不等者，約無漏事禪以判，既云厭背",
    "T34n1719_03b:0201a20": "故多屬慧，九定名定從名判耳，無間入故。",
    "T34n1719_03b:0201a21": "十一切處，前八屬慧、後二屬定，又前八在色",
    "T34n1719_03b:0201a22": "色界之中。亦自得等已如前說，前是因",
    "T34n1719_03b:0201a23": "緣。「又二乘」下約教判，二乘即前兩教也。菩",
    "T34n1719_03b:0201a24": "薩及佛即四教義足。「空觀」去約觀判也。「破魔」",
    "T34n1719_03b:0201a25": "等者，四佛各有四降魔相，具如《止觀》第八及",
    "T34n1719_03b:0201a26": "記。若對教者，亦空二假別中圓則具教觀二",
    "T34n1719_03b:0201a27": "義故也。乃至地住各有破於八魔十魔，八",
    "T34n1719_03b:0201a28": "魔十魔具如《止觀》第八及記。究竟破盡故名",
    "T34n1719_03b:0201a29": "「一切」。「擊梵」等者，即真妙梵音之所轉也。既降",
    "T34n1719_03b:0201b01": "魔已應轉法輪，文從實說但云初住，通論",
    "T34n1719_03b:0201b02": "四佛各各能轉，乃至真妙亦通四佛。次約不",
    "T34n1719_03b:0201b03": "次第，云「隨見而問」者，問：向明所見可非",
    "T34n1719_03b:0201b04": "隨見。答：並是隨見但二途不同，從不次邊",
    "T34n1719_03b:0201b05": "最為隨見，尚許一見具經五時，何妨覩行",
    "T34n1719_03b:0201b06": "次與不次。「三藏後」等者，此則全是彼佛所說，",
    "T34n1719_03b:0201b07": "且如見人見行不妨見說。「捨禪」者，第四禪",
    "T34n1719_03b:0201b08": "也。亦可別圓忘懷之捨，忘彼禪故名之為",
    "T34n1719_03b:0201b09": "捨。「悲禪」者，《婆沙》云：「初禪修悲易，二禪修",
    "T34n1719_03b:0201b10": "喜易，三禪修慈易，四禪修捨易。」此中悲禪",
    "T34n1719_03b:0201b11": "既云化他，豈獨初禪？故《婆沙》中尚有通別，",
    "T34n1719_03b:0201b12": "況大教耶？故一一禪皆應云慈乃至喜捨。「華",
    "T34n1719_03b:0201b13": "嚴思益」等者，《華嚴》具二，《思益》具四，故《思益》",
    "T34n1719_03b:0201b14": "第二卷初，網明菩薩放光遍照十方阿僧祇",
    "T34n1719_03b:0201b15": "國，一切煩惱一切疾病遇光安樂。煩惱病",
    "T34n1719_03b:0201b16": "苦並云一切。乃至佛自放六度光，觸者蒙",
    "T34n1719_03b:0201b17": "益，故皆具四。以初地例佛亦應無妨，故",
    "T34n1719_03b:0201b18": "得引之。第一云：「佛告思益梵天：能教眾生",
    "T34n1719_03b:0201b19": "一切智心是名布施，不捨菩提心名持戒，",
    "T34n1719_03b:0201b20": "不見心相生滅名忍，求心不可得名進，",
    "T34n1719_03b:0201b21": "除身心麁名禪，離諸戲論名慧。」豈非三",
    "T34n1719_03b:0201b22": "藏六度耶？第二云：「我說布施名為涅槃，愚",
    "T34n1719_03b:0201b23": "謂大富，入諸法實相故，持戒是涅槃不作",
    "T34n1719_03b:0201b24": "不起故，忍是涅槃念念滅故，進是涅槃無所",
    "T34n1719_03b:0201b25": "取故，禪是涅槃不貪著故，慧是涅槃不得",
    "T34n1719_03b:0201b26": "相故。」又云：「布施平等即薩婆若，乃至般若即",
    "T34n1719_03b:0201b27": "薩婆若。」又云：「布施不施不慳，乃至般若不",
    "T34n1719_03b:0201b28": "智不愚。」此等豈非並是通教六度相耶？第",
    "T34n1719_03b:0201b29": "四云：「能達一切法無所捨名檀，達一切法",
    "T34n1719_03b:0201c01": "無所漏失名尸，達一切法無所傷損名",
    "T34n1719_03b:0201c02": "忍，達一切法平等名禪，達一切法無有",
    "T34n1719_03b:0201c03": "起相名慧。」豈非別圓六度相耶？《華嚴》具如",
    "T34n1719_03b:0201c04": "《止觀》第七記引。又如《地持》六度各九，此並蒙",
    "T34n1719_03b:0201c05": "光得益之相，以佛道名通悲禪不局，初地",
    "T34n1719_03b:0201c06": "初住及通七地俱皆得入，故作通釋。四相既",
    "T34n1719_03b:0201c07": "分五時可辨，是故不假諸餘繁論。未嘗睡",
    "T34n1719_03b:0201c08": "眠，具如《止觀》第四。然彼是方便此中正修，亦",
    "T34n1719_03b:0201c09": "通四教，若小乘中如那律，具如《止觀》第四",
    "T34n1719_03b:0201c10": "記。此中在大以求佛道，故引《般舟》以為行",
    "T34n1719_03b:0201c11": "儀，「般舟」翻佛立，此舉除睡中最，以九十",
    "T34n1719_03b:0201c12": "日常行故也。準部又通，通諸教故。無缺乃",
    "T34n1719_03b:0201c13": "至究竟，但此十戒名出《大論》，亦通諸教，具",
    "T34n1719_03b:0201c14": "如《止觀》、《玄》文。今十始終悉是菩薩，故皆求佛",
    "T34n1719_03b:0201c15": "道。「生法兩忍」者，合前二忍為生忍，第一義",
    "T34n1719_03b:0201c16": "為法忍，初半能忍人，次半所忍境，下半用",
    "T34n1719_03b:0201c17": "忍意，意即兼於生法故也。故知生忍之名",
    "T34n1719_03b:0201c18": "名通義別，三藏中生滅事忍為生忍，衍門中",
    "T34n1719_03b:0201c19": "生忍法忍永異三藏。「力」者，《阿含》云：「力有六",
    "T34n1719_03b:0201c20": "種，小兒啼為力，女人嗔為力，國王憍為力，",
    "T34n1719_03b:0201c21": "羅漢進為力，諸佛悲為力，比丘忍為力。」「離",
    "T34n1719_03b:0201c22": "諸等」者，五蓋具如《止觀》第四卷云云。初一行半",
    "T34n1719_03b:0201c23": "明所離，次半行明離意，以諸教禪皆離五",
    "T34n1719_03b:0201c24": "蓋，意在佛道。如《寶積經》「迦葉云：有四法急",
    "T34n1719_03b:0201c25": "走捨離百由旬外：一利養，二惡友，三惡眾，",
    "T34n1719_03b:0201c26": "四同住多戲笑或嗔鬪等。」又云：「若有打截",
    "T34n1719_03b:0201c27": "大千眾生，若有惡心惱發菩提心人，此過",
    "T34n1719_03b:0201c28": "過是。」「癡眷屬」者，具如《般舟》須離癡人及鄉",
    "T34n1719_03b:0201c29": "里等，望前亦有方便正修之別。「四事」者，前",
    "T34n1719_03b:0202a01": "之三行正具四事，初行二事謂飲食湯藥，次",
    "T34n1719_03b:0202a02": "行衣服，次行臥具房舍，諸教之中或復橋梁",
    "T34n1719_03b:0202a03": "義井園林浴池，今無橋等。「殽」𦵔也。「膳」美食",
    "T34n1719_03b:0202a04": "也。不知何事嘉祥及涉法師皆以殽為肉，",
    "T34n1719_03b:0202a05": "縱有一分字義通肉，何須置餘專用於肉，",
    "T34n1719_03b:0202a06": "使後代少識者疑之。應云：非穀而食曰餚。",
    "T34n1719_03b:0202a07": "若作「𮌞」者噉也。《說文》曰：「膳者具食也。」秖云",
    "T34n1719_03b:0202a08": "從肉作訓啖，誰即名為啖肉？或云：是肉",
    "T34n1719_03b:0202a09": "未制之前。斯言更謬，大乘頓制一切斷肉，何",
    "T34n1719_03b:0202a10": "論《楞伽》前後制耶？況復並是光中所見，豈",
    "T34n1719_03b:0202a11": "一萬八千咸同未施斷肉之制，猶以𮌞肉",
    "T34n1719_03b:0202a12": "供佛僧耶？經名衣等者，如此土迦葉袈裟",
    "T34n1719_03b:0202a13": "直十萬兩金，光中所見或當有此。次釋般",
    "T34n1719_03b:0202a14": "若第三行中云「言語道斷」者，心不著故必",
    "T34n1719_03b:0202a15": "離言說，言語道斷泯前初行不可說而說，",
    "T34n1719_03b:0202a16": "心行處滅泯前次行不可觀而觀，雖復雙",
    "T34n1719_03b:0202a17": "泯而說而照，故云「說不可說觀不可觀」。此",
    "T34n1719_03b:0202a18": "語復通衍中諸教，故不局此。消此三行文",
    "T34n1719_03b:0202a19": "有五釋：初直消經文；次釋三行全在方等，",
    "T34n1719_03b:0202a20": "而言六者，五隨般若故也；第三釋三行全",
    "T34n1719_03b:0202a21": "同般若，「盛譚」等是初行意，「寂滅」等是次行",
    "T34n1719_03b:0202a22": "意，「清淨」等是第三行意，以從名便同稱般",
    "T34n1719_03b:0202a23": "若；第四釋以三行具對三味；第五復同般",
    "T34n1719_03b:0202a24": "若。問：若爾，此第五釋與第三何別？答：第三直",
    "T34n1719_03b:0202a25": "以不說而說等與般若相同，故且對之。此",
    "T34n1719_03b:0202a26": "中因第四釋中以第三行對於法華者，良",
    "T34n1719_03b:0202a27": "由妙慧二字，仍云見人不見座席，故却將",
    "T34n1719_03b:0202a28": "初後二行，歸於中間一行。不觀而觀正同",
    "T34n1719_03b:0202a29": "般若，即與不見法華席同，等是不見故",
    "T34n1719_03b:0202b01": "未消《法華》。皆云或者，意在於斯。問：前分文",
    "T34n1719_03b:0202b02": "獨在方等，今釋具對三味耶？答：一者方等",
    "T34n1719_03b:0202b03": "具足四教，攝法多故；二者唯未見法華座",
    "T34n1719_03b:0202b04": "席，是故於法華前從容說之而兼般若。然",
    "T34n1719_03b:0202b05": "又諸教六度別者，皆由般若，是故具論。所",
    "T34n1719_03b:0202b06": "以若說若觀及言語道斷，諸教有故故須具",
    "T34n1719_03b:0202b07": "論云云。況所見難量故詳之至五，收羅既廣",
    "T34n1719_03b:0202b08": "不出於斯。「兩意從人」者，第四第五意中，正",
    "T34n1719_03b:0202b09": "指第三行也。「冷然」下「云云」者，如向略申，上",
    "T34n1719_03b:0202b10": "文但云種種因緣信解相貌，未分三味四教",
    "T34n1719_03b:0202b11": "之別，釋者誰知三行含於二味。又諸經論六",
    "T34n1719_03b:0202b12": "之與十，離合不同，具如《止觀》第七記。又《瓔",
    "T34n1719_03b:0202b13": "珞》十度各各具三，義通諸意，故下卷云：「施",
    "T34n1719_03b:0202b14": "有三，謂財、法、無畏。尸有三，謂自性、受法、利",
    "T34n1719_03b:0202b15": "生。忍有三，謂苦行、外惡、第一義。進有三，謂",
    "T34n1719_03b:0202b16": "起大誓心、方便進趣，勸化眾生。禪定有三，",
    "T34n1719_03b:0202b17": "謂亂想不起、生諸功德、利益眾生。慧有三，",
    "T34n1719_03b:0202b18": "謂照有、照無、照中。願有三，謂自行、神通、外",
    "T34n1719_03b:0202b19": "化。方便有三，謂進趣向果、巧會有無、不捨",
    "T34n1719_03b:0202b20": "不受。力有三，謂報得、修得、變化。智有三，謂",
    "T34n1719_03b:0202b21": "無想智、一切種智、變化智。」「以佛舍利」者，略如",
    "T34n1719_03b:0202b22": "長行，新云窣覩波，此云高顯。方墳者，義立",
    "T34n1719_03b:0202b23": "謂安置身骨處也。見有滅度之相，則知",
    "T34n1719_03b:0202b24": "佛已涅槃，雖見入於涅槃，不知爾前所說，",
    "T34n1719_03b:0202b25": "而時眾不決未測見由，故不同古畏妨壽",
    "T34n1719_03b:0202b26": "量。又復爾前已見二酥，大小理足應不重",
    "T34n1719_03b:0202b27": "說，是故懷疑。「諸天龍神」等者，塔藏身界故",
    "T34n1719_03b:0202b28": "供者福大，不同殿堂形貌安處，故《長阿含》云：",
    "T34n1719_03b:0202b29": "「佛臨涅槃，有梵摩比丘佛前立，執扇扇佛。",
    "T34n1719_03b:0202c01": "佛言：却勿在吾前。阿難思念：此比丘常侍",
    "T34n1719_03b:0202c02": "佛供給無厭，今者末後須其給使，乃令遣",
    "T34n1719_03b:0202c03": "却何因緣耶？佛告阿難：今俱尸城十二由旬",
    "T34n1719_03b:0202c04": "天神側塞，嫌此比丘當佛前立，今者末後",
    "T34n1719_03b:0202c05": "諸天神等，皆欲供養，而此比丘有大威德光",
    "T34n1719_03b:0202c06": "明映蔽，使我不得親近禮敬，是故令却。阿",
    "T34n1719_03b:0202c07": "難白佛：何因緣故有是身光？佛言：毘婆尸",
    "T34n1719_03b:0202c08": "佛時以歡喜心手執火炬，照彼佛塔，使其",
    "T34n1719_03b:0202c09": "身體光明乃爾，上至二十八天身光不及。」火",
    "T34n1719_03b:0202c10": "照既爾餘皆準知。故知舍利所住之處其功",
    "T34n1719_03b:0202c11": "不輕，慢之生罪罪莫大矣。如斯等例經文",
    "T34n1719_03b:0202c12": "甚多何可具列，並非今正意。《經》云「天樹王」",
    "T34n1719_03b:0202c13": "者，即忉利天波利質多羅樹，具如《釋籤》引《大",
    "T34n1719_03b:0202c14": "經》文。結文意者，正供舍利旁嚴國界，若直",
    "T34n1719_03b:0202c15": "爾嚴國何須起塔？「白毫為本」者，此約道理，",
    "T34n1719_03b:0202c16": "白毫表中，為諸法本不必最初，及由光見",
    "T34n1719_03b:0202c17": "以之為本，如他土瑞六趣居首，豈為瑞本？",
    "T34n1719_03b:0202c18": "所以他土以佛為本，若論總別仍同因光。",
    "T34n1719_03b:0202c19": "言「佛為本」者，下凡依佛，佛之人法由佛始",
    "T34n1719_03b:0202c20": "終，始必歸終。問：他土六瑞容可因光，此土",
    "T34n1719_03b:0202c21": "但云佛放一光，見此國界何曾關五？答：因",
    "T34n1719_03b:0202c22": "光見處一切皆妙，當知光是殊妙之本，況復",
    "T34n1719_03b:0202c23": "諸瑞並中為本，光即中也。他六皆中由光亦",
    "T34n1719_03b:0202c24": "爾。次行者，初二句歎光本，初中初一句二字",
    "T34n1719_03b:0202c25": "舉光本，本即神力智慧。言「諸佛」者，舉諸顯",
    "T34n1719_03b:0202c26": "一，正指釋迦。次二字正歎，爾前不然故云",
    "T34n1719_03b:0202c27": "「希有」，由二事故其光乃淨。下之二句歎光",
    "T34n1719_03b:0202c28": "體用，於中初句歎光體，次句歎用，所照國",
    "T34n1719_03b:0202c29": "也。過萬八千方云「無量」，故前立數且從所",
    "T34n1719_03b:0203a01": "表，況復諸方所照亦爾，故云無量。第三行中，",
    "T34n1719_03b:0203a02": "初二句重舉所照而歎過常，次二句舉見",
    "T34n1719_03b:0203a03": "稱號，以請答。云「見此」者，二土瑞也。與一",
    "T34n1719_03b:0203a04": "化異故云未曾，既殊凡諂未曾不虛，諸佛",
    "T34n1719_03b:0203a05": "子等疑事不輕，故重啟之。非專為己故云",
    "T34n1719_03b:0203a06": "「眾」也。言「構難」者，構者架也累也，頻至於",
    "T34n1719_03b:0203a07": "四故云累等。彌勒節節設問，文殊皆構而",
    "T34n1719_03b:0203a08": "拒之。此三意者，初意明事大意遠，次意將",
    "T34n1719_03b:0203a09": "護發起影響二眾，第三意將護當機結緣二",
    "T34n1719_03b:0203a10": "眾。雖復初、二，共成第三，故彌勒三意並託",
    "T34n1719_03b:0203a11": "機緣，故云「妨聞」「機在仁者」及以「闔眾」，是故託",
    "T34n1719_03b:0203a12": "眾翻其三意，而請必答。「靳」亦「固」也。《廣雅》云：",
    "T34n1719_03b:0203a13": "「彊轅也。」「兕」者音似，似牛而一角，似牛非牛",
    "T34n1719_03b:0203a14": "故云「疑兕」。今憂懷不決故云「憂兕」。「闔」字",
    "T34n1719_03b:0203a15": "胡臘反，閉也。《漢書》云：「闔眾不廌一人者，",
    "T34n1719_03b:0203a16": "闔盡也。」當知今會盡眾疑也。初拒中云「眾",
    "T34n1719_03b:0203a17": "未曾疑」者，且據不發言者以質彌勒。次",
    "T34n1719_03b:0203a18": "「待佛定起」者，佛若定起其疑自決。言「時答」",
    "T34n1719_03b:0203a19": "者，催促之詞，令其即答。釗師招音，作「劉」",
    "T34n1719_03b:0203a20": "字者誤。釗師有弟子行深，從支遁買山。",
    "T34n1719_03b:0203a21": "答問為四：初開章，次生起，三「惟忖」下所以，",
    "T34n1719_03b:0203a22": "四廣解。生起中云「罔像」者，亦可云仿像，",
    "T34n1719_03b:0203a23": "未實貌也。「髣髴」二字古作「仿佛」，上敷往",
    "T34n1719_03b:0203a24": "切，下方物切，上相似也，下不審也。若準",
    "T34n1719_03b:0203a25": "此義，上字正當惟忖答也，惟忖答上此土",
    "T34n1719_03b:0203a26": "瑞者。欲說等五句既對六瑞，即是以五",
    "T34n1719_03b:0203a27": "忖此六瑞。略曾既云放斯光已即說大法，",
    "T34n1719_03b:0203a28": "他土六瑞以光為總，因光先覩聖主演說，",
    "T34n1719_03b:0203a29": "故知答他土問也。廣曾具述燈明六瑞及光",
    "T34n1719_03b:0203b01": "所照，如今所見，乃至定起說經，即是雙答",
    "T34n1719_03b:0203b02": "二土問也。雙問意在問於定後，故云雙答。",
    "T34n1719_03b:0203b03": "「惟忖」下當因緣釋。「然文」下本迹也。據未廣",
    "T34n1719_03b:0203b04": "述似同未知，既云今昔，昔即廣曾但未彰",
    "T34n1719_03b:0203b05": "言先示惟忖，故先五句酬序六疑。破古",
    "T34n1719_03b:0203b06": "中先敘，次「今明」下破。先去取，云「其法說不用」",
    "T34n1719_03b:0203b07": "者，仍存其譬；不用法者，本門太早故也。問：",
    "T34n1719_03b:0203b08": "至此尚破太早，何以通序本迹釋耶？答通序",
    "T34n1719_03b:0203b09": "通於本迹，別序唯在迹門，故釋通序汎用",
    "T34n1719_03b:0203b10": "本門，非通序中廣開壽量，乃至別序雖有",
    "T34n1719_03b:0203b11": "本迹之言，或時且用體用本迹。問。若爾，譬本",
    "T34n1719_03b:0203b12": "譬法，法既不用，何以用譬？答：秖緣光宅法",
    "T34n1719_03b:0203b13": "譬分張，法則本迹俱譚，譬唯迹門顯實，去",
    "T34n1719_03b:0203b14": "法存譬良有以也。儻若全取，仍須責云譬",
    "T34n1719_03b:0203b15": "本譬法，如何三譬唯譬得記，改小破惑二",
    "T34n1719_03b:0203b16": "法，乃以本迹雙論用譬除法，良由斯也。然",
    "T34n1719_03b:0203b17": "《論》有八句：一、欲說大法，二、欲雨大法雨，三、欲",
    "T34n1719_03b:0203b18": "擊大法鼓，四、欲建大法幢，五、欲然大法炬，六、",
    "T34n1719_03b:0203b19": "欲吹大法䗍，七、欲不斷大法鼓，八、欲演大法",
    "T34n1719_03b:0203b20": "義。今但依五句，以初句為總，下四為別。他",
    "T34n1719_03b:0203b21": "以八句四對釋之，而云：一、破惡進善對，二、",
    "T34n1719_03b:0203b22": "開權顯實對，三、得智證真對，四、說法利生對。",
    "T34n1719_03b:0203b23": "仍云尋釋來由，唯有五句成兩對半，有破",
    "T34n1719_03b:0203b24": "惡生善說法利生開權一句，餘者則闕，仍不",
    "T34n1719_03b:0203b25": "次第，讀者應知。今謂論文八句釋經五句，",
    "T34n1719_03b:0203b26": "是知不斷幢炬釋法鼓耳。不斷明鼓體相",
    "T34n1719_03b:0203b27": "續，幢是法鼓標幟，炬明法鼓破暗，以喻釋",
    "T34n1719_03b:0203b28": "喻道理如然。今依五句總別釋之。然通序",
    "T34n1719_03b:0203b29": "冠首乍可從容，別由藉異無涉遠本，文殊",
    "T34n1719_03b:0203c01": "答迹尚自惟忖，略廣方決乃酬問旨，何得",
    "T34n1719_03b:0203c02": "率爾示遠本耶？若釋五句作顯本者，略",
    "T34n1719_03b:0203c03": "曾廣曾並須知遠，光中橫見應發近迹，光",
    "T34n1719_03b:0203c04": "中橫見尚隱當同，但以起塔密表入實，豈",
    "T34n1719_03b:0203c05": "容於此便見遠成及以塔踊并分身耶？惟忖",
    "T34n1719_03b:0203c06": "既未關於遠本，故略廣唯譚於近迹。「釋後",
    "T34n1719_03b:0203c07": "既虛」等者，釋顯遠既虛，釋開三亦謬，開三",
    "T34n1719_03b:0203c08": "秖應如今總別，不須以對廣略二文。若",
    "T34n1719_03b:0203c09": "不爾者，徒稱權實。正釋中先直述大意，次",
    "T34n1719_03b:0203c10": "正釋，三「橫竪下」結意。正釋中，先釋，次結惟",
    "T34n1719_03b:0203c11": "忖。初文又二，先對五瑞，次別釋。大聖忖量",
    "T34n1719_03b:0203c12": "不徒涉慮，此初惟忖乃為略廣二答之基，故",
    "T34n1719_03b:0203c13": "彌勒思瑞以設疑，文殊附疑以忖度，是故內",
    "T34n1719_03b:0203c14": "惟昔佛正前之六瑞，忖量今佛瑞後之三周，",
    "T34n1719_03b:0203c15": "故略廣時方顯內忖，此即一經之骨目也。",
    "T34n1719_03b:0203c16": "初中三，先對五瑞；次「欲說」下，一一解釋悉",
    "T34n1719_03b:0203c17": "令表正；三「如是」下結示有無。秖為釋中以",
    "T34n1719_03b:0203c18": "瑞表當，故論八句皆云「欲」也。釋中初句答",
    "T34n1719_03b:0203c19": "說法瑞者，明昔說《無量義經》表欲迹門入",
    "T34n1719_03b:0203c20": "實，兩時無量義義既不殊，驗知今日出生之",
    "T34n1719_03b:0203c21": "後，收入何疑？法之大者豈過於此。次句答",
    "T34n1719_03b:0203c22": "雨華瑞者，惟昔雨華時已表當說圓因",
    "T34n1719_03b:0203c23": "四位，故四而非果，忖今天華而四雨，了時",
    "T34n1719_03b:0203c24": "會之一因，一因必四位為所階，四雨以義、天",
    "T34n1719_03b:0203c25": "為能表。第三句答眾喜瑞者，忖今同昔眾",
    "T34n1719_03b:0203c26": "見瑞喜，冥表必行行依理教，故喜心內動",
    "T34n1719_03b:0203c27": "圓障冥壞，改昔權人成今妙眾，人必稟教",
    "T34n1719_03b:0203c28": "行理咸然。第四句答地動瑞者，忖今同昔",
    "T34n1719_03b:0203c29": "見地動時，已表當破六番無明，故普佛世",
    "T34n1719_03b:0204a01": "界六種震動，動雖形聲二別，且以大鼓忖",
    "T34n1719_03b:0204a02": "之，故知誡兵必破邊彊之大賊，地動則除",
    "T34n1719_03b:0204a03": "中理之無明，故二乘昔來都無斯理，序中",
    "T34n1719_03b:0204a04": "冥利時眾未知。第五句答放光瑞者，忖今",
    "T34n1719_03b:0204a05": "同昔覩光已表開顯道同，故以一光俱照",
    "T34n1719_03b:0204a06": "彼此，此表釋迦彼表四佛，故知迹門不得",
    "T34n1719_03b:0204a07": "同本。問：大法、法義二句何殊？答：大法表此土",
    "T34n1719_03b:0204a08": "開顯，法義表彼此道同，此照於彼、彼同於",
    "T34n1719_03b:0204a09": "此，故云「演」也。並一代所無，信答問有在。言",
    "T34n1719_03b:0204a10": "「兼具」者，驗知四瑞在定，定不可無，闕此至",
    "T34n1719_03b:0204a11": "略耳者。略謂極略，一往略曾似如略於惟",
    "T34n1719_03b:0204a12": "忖，義則不然，以略曾中既有過去諸佛之",
    "T34n1719_03b:0204a13": "言，但是望廣名為略耳，非望惟忖。是故惟",
    "T34n1719_03b:0204a14": "忖但忖量過現，無曾見之言，故更略也。故",
    "T34n1719_03b:0204a15": "此略言有其二意：一者言略，無曾見故：二",
    "T34n1719_03b:0204a16": "者闕略，闕入定故。次別解中復為總別。總",
    "T34n1719_03b:0204a17": "者，以下四句皆是大法，故知下四為成初",
    "T34n1719_03b:0204a18": "句。所言別者，即以雨等別彼大法，令入",
    "T34n1719_03b:0204a19": "住等對四位故，故名為別。即以光宅三喻",
    "T34n1719_03b:0204a20": "而從今法，故釋五句並託喻從法，先以華",
    "T34n1719_03b:0204a21": "瑞舉於橫別以示竪總，以初句中義含四",
    "T34n1719_03b:0204a22": "位故也。故次以雨等以離前總，出四句",
    "T34n1719_03b:0204a23": "故。「準此」下四當位自具從始至末，文中且",
    "T34n1719_03b:0204a24": "從對竪以說，故以雨華用表四位，如吹法",
    "T34n1719_03b:0204a25": "䗍通表改於四位，而別在於十行，擊鼓亦",
    "T34n1719_03b:0204a26": "通表四番破惑，而別在十向，演說既通云",
    "T34n1719_03b:0204a27": "橫廣竪深，竪深即如位位竪入，遍通諸位",
    "T34n1719_03b:0204a28": "而別在十地。故初雨雨乃至法義一一遍於",
    "T34n1719_03b:0204a29": "迹門廣說，但於眾生得益不同，須從竪釋",
    "T34n1719_03b:0204b01": "束橫從竪，故入住者且名法雨，乃至入地",
    "T34n1719_03b:0204b02": "且名法義，是故迹門通名雨雨乃至法義，故",
    "T34n1719_03b:0204b03": "下廣釋句句皆云「為令眾生」，所入又有超次",
    "T34n1719_03b:0204b04": "不同，今且從次並言「今之與昔」等也。如初",
    "T34n1719_03b:0204b05": "明雨雨但表入住，即不云今昔。從信入住",
    "T34n1719_03b:0204b06": "何所論改？非不改信，非改真位不得改",
    "T34n1719_03b:0204b07": "名，故始入住不須云改。故知二乘鈍根菩",
    "T34n1719_03b:0204b08": "薩昔法華前未破無明，今初入住但得名",
    "T34n1719_03b:0204b09": "開，是故略開。利根深益在第二句，故第二句",
    "T34n1719_03b:0204b10": "容有昔時利鈍菩薩及二乘人，先密入住并",
    "T34n1719_03b:0204b11": "於今經始入住者，並進入行俱名改號，若",
    "T34n1719_03b:0204b12": "顯若密至今不同。三四兩句準第二句，故知",
    "T34n1719_03b:0204b13": "改名亦通於後，誡兵亦然。證位雖爾，亦有",
    "T34n1719_03b:0204b14": "今昔聞經薄益入品入信，略如向明當機",
    "T34n1719_03b:0204b15": "結緣，具如《玄》文利益妙說，故知爾前亦可義",
    "T34n1719_03b:0204b16": "通開等四名。橫闊竪深者，前之三句非不",
    "T34n1719_03b:0204b17": "深廣，今至地位最得其名。次「惟昔」下總結。",
    "T34n1719_03b:0204b18": "「橫竪釋竟」者，若總別相對，以總為橫、以別為",
    "T34n1719_03b:0204b19": "竪。若於別釋，初句雙顯橫竪二釋，下之三句",
    "T34n1719_03b:0204b20": "文正明竪，位位兼橫。涉法師云：「論釋此文略",
    "T34n1719_03b:0204b21": "無奇功，難可具依。」是故今文亦不全用。",
    "T34n1719_03b:0204b22": "《經》「善男子」者，涉法師云：「離五不男」，豈法華",
    "T34n1719_03b:0204b23": "中眾但離不男，纔堪為受聲聞無作，一緣",
    "T34n1719_03b:0204b24": "之中少分而已。今言此名大小通共，至今應",
    "T34n1719_03b:0204b25": "云開七方便為善，堪聞獨妙名男，男子",
    "T34n1719_03b:0204b26": "即丈夫，具如《大經》。《大經》仍含三教佛性，具",
    "T34n1719_03b:0204b27": "如《玄》文所引云，須陀洹人佛性如淨乳等，",
    "T34n1719_03b:0204b28": "豈小教中有佛性耶？故知《大經》於《法華》之",
    "T34n1719_03b:0204b29": "後，開方便教遍立佛性之名，名通義別，故",
    "T34n1719_03b:0204c01": "男子之稱通在五時，諸教義別。次釋略曾，初",
    "T34n1719_03b:0204c02": "言「小分明」者，且從言說階漸而言，意則不",
    "T34n1719_03b:0204c03": "然，向云惟忖還忖廣略，故知略曾更述惟",
    "T34n1719_03b:0204c04": "忖，答中但略舉光瑞，光照他方義當他土。",
    "T34n1719_03b:0204c05": "總而言之，並答此土，況他土之文元為成",
    "T34n1719_03b:0204c06": "此，故知惟忖且此、略曾且彼，所以分於彼",
    "T34n1719_03b:0204c07": "此者，以惟忖中有今佛之言，略曾中有過",
    "T34n1719_03b:0204c08": "去之語，以今表此、以過表彼。若爾廣曾亦",
    "T34n1719_03b:0204c09": "置過去之言，何以雙表？答：廣中具述三同，",
    "T34n1719_03b:0204c10": "可以三同顯此；復有過去之語，而以過",
    "T34n1719_03b:0204c11": "去表他。若爾，判答之中無過去語，何以雙",
    "T34n1719_03b:0204c12": "判？答：今見此瑞與本無異，本表過也。今日",
    "T34n1719_03b:0204c13": "如來，即顯此也。雙述過現故表雙判。言「曾",
    "T34n1719_03b:0204c14": "見」者，即是見廣，但言中痒序略廣漸增，為",
    "T34n1719_03b:0204c15": "答之方賓主儀耳。「欲令」等者，欲令之言譚",
    "T34n1719_03b:0204c16": "教意也。「聞」即聞慧，「知」即思慧，即開顯之聞",
    "T34n1719_03b:0204c17": "思，故云「難信」。既有二慧必入修慧，豈佛說",
    "T34n1719_03b:0204c18": "法獨令唯二，但以知釋修未可全當，故但",
    "T34n1719_03b:0204c19": "云思。「亦信法」者，即圓二行，聞即信行，如〈隨",
    "T34n1719_03b:0204c20": "喜〉、〈法師品〉等，知即法行如〈安樂行〉等，豈二行",
    "T34n1719_03b:0204c21": "者全無修慧？如三周授記及本門功德等，並",
    "T34n1719_03b:0204c22": "一往分別耳。乃至云「若聞是經思惟修習」",
    "T34n1719_03b:0204c23": "等，故經文中其例不少，以一部文凡論入",
    "T34n1719_03b:0204c24": "法不出二行故也。二慧二行得入諸位，故",
    "T34n1719_03b:0204c25": "欲令之言意通初後。云「收無量以歸一」者，",
    "T34n1719_03b:0204c26": "指說大法意也，義當於總。次云「改三乘」",
    "T34n1719_03b:0204c27": "者，指法䗍十行。次云「六番」指擊鼓十向。次",
    "T34n1719_03b:0204c28": "云「諸佛」等，指演義十地。次云「開」等却指",
    "T34n1719_03b:0204c29": "法雨十住。故知略曾還述惟忖，瑞表所為",
    "T34n1719_03b:0205a01": "故云欲令。「一切世間」等者，若不通指諸位",
    "T34n1719_03b:0205a02": "並開佛知見，豈得云一切等耶？如下文云：",
    "T34n1719_03b:0205a03": "一切世間多怨難信，難信之珠四十餘年",
    "T34n1719_03b:0205a04": "方乃信解。次廣曾者，還廣上二。言「橫竪」者，",
    "T34n1719_03b:0205a05": "彼此相望為橫，今昔相望為竪。「通號」者，應",
    "T34n1719_03b:0205a06": "身皆具十，故名為通。法身望應亦得義立，",
    "T34n1719_03b:0205a07": "吾今此身即是法身，故知應號即法號也。然",
    "T34n1719_03b:0205a08": "釋法號須從法立，具如《止觀》第二記。又諸",
    "T34n1719_03b:0205a09": "經中或時通列三號，即十中初三。故《淨名》云：",
    "T34n1719_03b:0205a10": "「若我分別此三句義，窮劫不盡」，準三望七",
    "T34n1719_03b:0205a11": "亦應可知。應號無盡，況法身耶？別號不定，如",
    "T34n1719_03b:0205a12": "《楞伽經》「佛告大慧：我於此娑婆有三僧祇",
    "T34n1719_03b:0205a13": "百千名號。」亦如《華嚴》此四天下十千名號，十",
    "T34n1719_03b:0205a14": "方各一世界各十千名號，乃至十方盡虛空",
    "T34n1719_03b:0205a15": "界種種不同。此佛既然，諸佛皆爾；佛號既然，",
    "T34n1719_03b:0205a16": "佛身說法亦復如是。十號功德，如《育王經》香",
    "T34n1719_03b:0205a17": "口比丘云云。若爾，今之一佛尚名字不同，何",
    "T34n1719_03b:0205a18": "以言今名與他同耶？又釋別名作定慧自",
    "T34n1719_03b:0205a19": "他釋者，何佛無此自他定慧，獨云燈明與",
    "T34n1719_03b:0205a20": "釋迦同？答：應佛得名隨緣各別，其義縱具",
    "T34n1719_03b:0205a21": "不及燈明，如《楞嚴》中堅意問壽，佛令往",
    "T34n1719_03b:0205a22": "東方過三萬二千佛土，有佛名照明莊嚴",
    "T34n1719_03b:0205a23": "自在王。堅意往問竟，白佛已，阿難云：如我",
    "T34n1719_03b:0205a24": "解佛所說，彼佛是釋迦異名。故照明之言正",
    "T34n1719_03b:0205a25": "與日月燈明義同。涉法師云：「日破暗、月作",
    "T34n1719_03b:0205a26": "明，日成熱、月清涼，日開眾華合青華、月合",
    "T34n1719_03b:0205a27": "眾華開青華，燈於密室能破暗，如彼智能",
    "T34n1719_03b:0205a28": "破惑。」然全無合喻，況復亦無三同之見。依",
    "T34n1719_03b:0205a29": "今合之，方在今教，方可依前定慧自他，故",
    "T34n1719_03b:0205b01": "云隨緣稱別，義則不殊。次說法同中即五時",
    "T34n1719_03b:0205b02": "同也。如《華嚴．四諦品》云：「文殊告諸菩薩，四",
    "T34n1719_03b:0205b03": "聖諦此娑婆及十方世界，一一各有四百萬",
    "T34n1719_03b:0205b04": "億十千名號。」《大集》亦爾。故知諸大四經多為",
    "T34n1719_03b:0205b05": "辨異，唯有今經特為顯同，非但今佛與",
    "T34n1719_03b:0205b06": "他佛法同，亦乃己他皆入一味。故下文云",
    "T34n1719_03b:0205b07": "「因緣譬喻皆至種智」，是故諸經不出異意。",
    "T34n1719_03b:0205b08": "「大乘七善」者，既云通大小乘，《論》中又以聞",
    "T34n1719_03b:0205b09": "思修三而為三時，《成論》又以少年中年老年",
    "T34n1719_03b:0205b10": "所說為三，不同今人，今人老者所說非善。",
    "T34n1719_03b:0205b11": "又亦以三乘為三，故云通也。今文以三段",
    "T34n1719_03b:0205b12": "為三，其言仍通、其義則別；時節既爾，餘六準",
    "T34n1719_03b:0205b13": "知。今經應云圓乘七善。「八音」者：一極好，二",
    "T34n1719_03b:0205b14": "柔軟，三和適，四尊慧，五不女，六不誤，七深",
    "T34n1719_03b:0205b15": "遠，八不竭。諸教悉有，從所宣異，判教不",
    "T34n1719_03b:0205b16": "同，從所依異判佛差別，來至今教理無",
    "T34n1719_03b:0205b17": "二途。「界內外」等者，別圓兩教攝彼二處，總",
    "T34n1719_03b:0205b18": "名滿字故名圓滿。「師云」者，指南岳也。「又",
    "T34n1719_03b:0205b19": "初」去重出異解。「金光明」者，如《金光明最勝王",
    "T34n1719_03b:0205b20": "經》第四云：「此經希有難量，初中後善，其義究",
    "T34n1719_03b:0205b21": "竟」，雖不云其語巧妙等，以餘文例可以",
    "T34n1719_03b:0205b22": "意知，部雖方等，義圓極故可以證今。「前心」",
    "T34n1719_03b:0205b23": "者謂住前。「中心」者謂登住。「後心」者即妙覺。",
    "T34n1719_03b:0205b24": "理猶未顯名不思議，分證定慧名為「莊嚴」，",
    "T34n1719_03b:0205b25": "惑究竟盡名為「不壞」。此三如來，凡有所說",
    "T34n1719_03b:0205b26": "皆同一善。初心尚云不可思議，況復中後所",
    "T34n1719_03b:0205b27": "說皆善，是故亦與說法同中時節同也，故但",
    "T34n1719_03b:0205b28": "立三時，餘皆善也。有人云：「初句總，六句別，",
    "T34n1719_03b:0205b29": "故離七為十。初離三故四義深，五語巧，六",
    "T34n1719_03b:0205c01": "無雜，七具足，八清淨，九鮮白，十梵行。須為",
    "T34n1719_03b:0205c02": "分其大小。」漸中不明方等般若者，但以六",
    "T34n1719_03b:0205c03": "波羅蜜擬之，但是文略。既云答上種種修",
    "T34n1719_03b:0205c04": "行，應具如上，頓漸既同橫竪不別，故知因",
    "T34n1719_03b:0205c05": "光橫見，非但生彌勒問異之疑端，亦為文",
    "T34n1719_03b:0205c06": "殊答同之先兆。又非但二聖問答之冥符，元",
    "T34n1719_03b:0205c07": "是如來化道之玄旨，故主伴相與密設一途，",
    "T34n1719_03b:0205c08": "使愜物機宜聞皆契轍。問：前問中以菩薩",
    "T34n1719_03b:0205c09": "為三藏大乘，三藏之後方云種種，即指二",
    "T34n1719_03b:0205c10": "酥。今何以將菩薩六度答種種耶？答：凡諸",
    "T34n1719_03b:0205c11": "問答及偈頌長行皆有廣略，此文望上應為",
    "T34n1719_03b:0205c12": "三意：一者上廣今略，故今漸初但舉二乘；二",
    "T34n1719_03b:0205c13": "者上離今合，故上菩薩別開二酥、別明諸",
    "T34n1719_03b:0205c14": "教；三者上旁正具舉則通列三乘，今直論",
    "T34n1719_03b:0205c15": "正且語二乘。問：觀文語勢，令得菩提屬菩",
    "T34n1719_03b:0205c16": "薩句，何以離分對味不同？答：有二種：一者",
    "T34n1719_03b:0205c17": "義意，施前諸味本為佛乘，故將令得以",
    "T34n1719_03b:0205c18": "對元意；二者答意，問既具騰初後，答亦委",
    "T34n1719_03b:0205c19": "述始終，不可唯守略文令闕大旨，故隨",
    "T34n1719_03b:0205c20": "問勢從義離開，況此問答隨見而辨，信非",
    "T34n1719_03b:0205c21": "二聖虛構言端，方荷今文釋者之巧。引過",
    "T34n1719_03b:0205c22": "去無量劫遠事與東方萬八千孱同，驗舊消",
    "T34n1719_03b:0205c23": "文未成答問。「成一切種智」者，五佛章中皆",
    "T34n1719_03b:0205c24": "云為令乃至種智，故知同也。所以定起引同",
    "T34n1719_03b:0205c25": "還同光中所見，故五佛章種種之言不出",
    "T34n1719_03b:0205c26": "四味。「昔同」下「云云」者，令更分別三同相狀，",
    "T34n1719_03b:0205c27": "今佛正在於定故以《法華》為當，古佛已說",
    "T34n1719_03b:0205c28": "《法華》故以三皆在昔，所以古佛六瑞及以爾",
    "T34n1719_03b:0205c29": "前四味，而為與今今同已同，唯說《法華》名",
    "T34n1719_03b:0206a01": "為當同。古師不以六瑞而為今同，具如下",
    "T34n1719_03b:0206a02": "破。「初引」至「互舉」者，文殊巧說為避繁文，",
    "T34n1719_03b:0206a03": "故文殊見時皆具五味。言「指前」者，以中後",
    "T34n1719_03b:0206a04": "指前初一佛也。二萬之漸指最初及後，最",
    "T34n1719_03b:0206a05": "後之頓指二萬及初，而不引二萬之前等",
    "T34n1719_03b:0206a06": "者，且引同皆為頓開漸，過去既爾，驗知他",
    "T34n1719_03b:0206a07": "土不過萬八千者，以過此外不同故也。若",
    "T34n1719_03b:0206a08": "云無量何妨照同，若依現數則中間不",
    "T34n1719_03b:0206a09": "同尚亦不照，況萬八千外，雖然猶是一往，",
    "T34n1719_03b:0206a10": "光但令見一萬八千。答但引於過去二萬，",
    "T34n1719_03b:0206a11": "足得表道同、足可釋疑念，故定起所引",
    "T34n1719_03b:0206a12": "十方三世，何但如向所見所引。問：若爾，何",
    "T34n1719_03b:0206a13": "以將數而為所表？答：凡有表者皆約現數，",
    "T34n1719_03b:0206a14": "忽至三萬豈無表耶？以自在法門無盡故",
    "T34n1719_03b:0206a15": "也。況正為所表且至一萬八千，二萬燈明",
    "T34n1719_03b:0206a16": "觀釋還表二萬，如前二千即二萬也。如菩",
    "T34n1719_03b:0206a17": "薩八萬準說可知。若具以二萬為表即表",
    "T34n1719_03b:0206a18": "權實滿也。「姓頗羅墮」等者，真諦譯也。婆羅",
    "T34n1719_03b:0206a19": "門中之一姓也。《本行集》翻重幢，重字平聲，一",
    "T34n1719_03b:0206a20": "切諸佛皆不在餘二賤姓故，尚尊貴時則",
    "T34n1719_03b:0206a21": "在剎利，尚多聞時在婆羅門。又濁難伏時",
    "T34n1719_03b:0206a22": "則在剎利，清易調時在婆羅門。問：三同判",
    "T34n1719_03b:0206a23": "文姓何為異？答：姓屬祖父，名從己德，縱使",
    "T34n1719_03b:0206a24": "姓異未足為乖，若作義同不無其理，尊",
    "T34n1719_03b:0206a25": "貴多聞義同名別，如會名中豈以今古同名",
    "T34n1719_03b:0206a26": "釋迦。言能仁者，亦根利捷疾不違物情，故",
    "T34n1719_03b:0206a27": "得國人從之如市。所言不二咸滿眾心，故",
    "T34n1719_03b:0206a28": "云「滿語」。故滿語等秖是能仁，王子一八亦復",
    "T34n1719_03b:0206a29": "如是。：若爾，十方諸佛誰非利根等耶？答：本引",
    "T34n1719_03b:0206b01": "令同何須求異，況今但以三同例之。名同",
    "T34n1719_03b:0206b02": "乃是從便來耳。如五佛引同十方，無不從",
    "T34n1719_03b:0206b03": "頓開漸，無不令至一切種智，此八子名",
    "T34n1719_03b:0206b04": "作四對釋者，但得觀心，餘三全無。《經》云",
    "T34n1719_03b:0206b05": "「各領四天下」者，有言：金輪必不值佛。此亦",
    "T34n1719_03b:0206b06": "不然，諸皆不例。言「發大乘意」者，秖是四弘",
    "T34n1719_03b:0206b07": "誓。此諸聲聞，大通佛所先已曾發，何況被會",
    "T34n1719_03b:0206b08": "更有小名？然發心者雖《華嚴》十種，不出四",
    "T34n1719_03b:0206b09": "弘，具如《止觀》第一卷廣明。「今未發迹」等者，",
    "T34n1719_03b:0206b10": "亦應云開權。言「發本」者，從示迹說。問：集",
    "T34n1719_03b:0206b11": "經者在發本後，何故仍云聲聞耶？答：此",
    "T34n1719_03b:0206b12": "約文殊答問之時猶是聲聞。若爾，經首不應",
    "T34n1719_03b:0206b13": "猶名聲聞？答：從昔列之，具如序釋。故解釋",
    "T34n1719_03b:0206b14": "者，先須順經現文次第且歎其小，復更約",
    "T34n1719_03b:0206b15": "教及以本迹，探取文意準今以說。問：此云",
    "T34n1719_03b:0206b16": "發本，與發迹何殊？答：大同小異。發者開也。",
    "T34n1719_03b:0206b17": "若迹覆本，開其能覆名為發迹，迹既發已",
    "T34n1719_03b:0206b18": "即見其本，約所開邊乃名發本。以覆本",
    "T34n1719_03b:0206b19": "故，迹名能覆、本名所覆，約所除邊名為發",
    "T34n1719_03b:0206b20": "迹，約所見邊名為發本。「下文」者，具如〈五百",
    "T34n1719_03b:0206b21": "受記〉中說，則知一切頭角聲聞咸是菩薩。「昔",
    "T34n1719_03b:0206b22": "明」至「則有」者，釋疑也。恐疑昔與今今同中",
    "T34n1719_03b:0206b23": "應一切同，何以今具五序昔但二耶？初是",
    "T34n1719_03b:0206b24": "現相，從「彌勒當知」下懷疑，從「時有菩薩」下",
    "T34n1719_03b:0206b25": "便論說經。所以古唯二者，有二意故，先",
    "T34n1719_03b:0206b26": "徵竟，次「既言」下釋，中二：先明文無義有，次",
    "T34n1719_03b:0206b27": "「又若」下明隱昔顯今。從要答二，理兼者略。",
    "T34n1719_03b:0206b28": "若具引三序以答彌勒之問，還成文殊引",
    "T34n1719_03b:0206b29": "往為答，有何不可？但文殊鑒物知此時",
    "T34n1719_03b:0206c01": "眾情在於己，故彌勒云「四眾欣仰瞻仁及",
    "T34n1719_03b:0206c02": "我」，是以隱昔日之三而但述二，令知問答",
    "T34n1719_03b:0206c03": "之後即說《法華》，巧申己見以愜眾情，適時",
    "T34n1719_03b:0206c04": "之宜何以加也。「又若」下第二意，秖緣不敘",
    "T34n1719_03b:0206c05": "昔答，故以垂辭具騰始末，始說《法華》",
    "T34n1719_03b:0206c06": "終盡滅後，乃至結會方結述云「今見此瑞與",
    "T34n1719_03b:0206c07": "本無異」等，乃至偈云「我見燈明佛，本光瑞",
    "T34n1719_03b:0206c08": "如此，以是知今佛，欲說法華經」等，但利",
    "T34n1719_03b:0206c09": "物乘機何勞費辭，故隱問答但述己",
    "T34n1719_03b:0206c10": "見。若爾，何妨述眾？答：據無量前無眾圍繞",
    "T34n1719_03b:0206c11": "等言，且云無眾。而云「說大乘經教菩薩法」，",
    "T34n1719_03b:0206c12": "所教菩薩及二十億，豈非眾耶？況二兼三",
    "T34n1719_03b:0206c13": "餘何須述？若爾，何不述問？答：問必有答，相",
    "T34n1719_03b:0206c14": "從須闕。初所因人中先述不同以徵起，次",
    "T34n1719_03b:0206c15": "述瑤師謬解。言「因託」者，是流通之人，即指",
    "T34n1719_03b:0206c16": "妙光。言「非直」者，非如今佛適從定起，正說",
    "T34n1719_03b:0206c17": "之初直告身子。「彼佛」下，次明妙光非彼佛",
    "T34n1719_03b:0206c18": "定起對告之人。「如今」下，明身子但堪對告，",
    "T34n1719_03b:0206c19": "非堪流通，故云「未必」。次「因託」下明彼佛流",
    "T34n1719_03b:0206c20": "通屬在妙光，故云「莫若」。次「如今」下引今流",
    "T34n1719_03b:0206c21": "通之人，同彼妙光。「莫」無也。「若」如也。此佛弘",
    "T34n1719_03b:0206c22": "宣無如文殊，不可匹類，故云無如。次「今佛」",
    "T34n1719_03b:0206c23": "下明今佛既其不歎身子，往佛所以不歎",
    "T34n1719_03b:0206c24": "對告，故知今昔俱歎弘通之人，故云「何必」。",
    "T34n1719_03b:0206c25": "「何必」者，是不歎之辭。「文殊」下重引所歎流",
    "T34n1719_03b:0206c26": "通人耳。次「又舊」下復述古師。而「以藥王為",
    "T34n1719_03b:0206c27": "所因」者，許而不用。此師見下〈法師品〉初云",
    "T34n1719_03b:0206c28": "「爾時世尊因藥王菩薩告八萬大士」，即以",
    "T34n1719_03b:0206c29": "藥王為所因人。若引藥王以例妙光，稍似",
    "T34n1719_03b:0207a01": "可爾；沒却身子，深不可也。但云文有所因",
    "T34n1719_03b:0207a02": "之言，亦是對告之限，且云「可爾」。言「引往",
    "T34n1719_03b:0207a03": "小不類」者，若引往燈明正說之初對告之",
    "T34n1719_03b:0207a04": "人，以證今藥王，故不類也；例同身子，此則",
    "T34n1719_03b:0207a05": "類也。所言「小」者，猶同文殊故也。「或言」下又",
    "T34n1719_03b:0207a06": "引古師。言「不便」者，釋疑之時如來在定，定",
    "T34n1719_03b:0207a07": "起因機非因文殊，定起唯云告舍利弗，何",
    "T34n1719_03b:0207a08": "得將在定釋疑之人，用對定起對告人",
    "T34n1719_03b:0207a09": "耶？「今明」下斥舊所釋不當，故總云「不爾」。《經》",
    "T34n1719_03b:0207a10": "云「爾時燈明佛從三昧起因妙光菩薩」。「而",
    "T34n1719_03b:0207a11": "作」下責舊，文云「因其說經」，何得云因其",
    "T34n1719_03b:0207a12": "流通？「此乃」下責二師。「公」謂彰灼，「抗」謂拒抗。",
    "T34n1719_03b:0207a13": "二處皆是定起對告，告即所告，乃以妙光",
    "T34n1719_03b:0207a14": "為流通，藥王為對告，違經抗佛何關釋",
    "T34n1719_03b:0207a15": "經？「昔因」下引諸事同非唯一途。云「迹門竟」",
    "T34n1719_03b:0207a16": "等者，非謂迹門全竟，但是譬說周竟，便云",
    "T34n1719_03b:0207a17": "「告舍利弗無智人中」等。「今古」下結斥。言「更",
    "T34n1719_03b:0207a18": "若為勝」者，前釋難云：昔已發迹云是菩薩，",
    "T34n1719_03b:0207a19": "今未發迹云是聲聞，眾事既齊故所因亦",
    "T34n1719_03b:0207a20": "等。「而近」下斥引藥王，而近棄正說之初，遠",
    "T34n1719_03b:0207a21": "取流通之首。「是時」下說法名同中經中所",
    "T34n1719_03b:0207a22": "歎與無量義辭句不殊。若釋此中教菩薩",
    "T34n1719_03b:0207a23": "法等依前序義者，非正宗意；若作異名，",
    "T34n1719_03b:0207a24": "與今不別，故無重敘。「行後無境」者，方等、般",
    "T34n1719_03b:0207a25": "若種種行後，不見法華、涅槃之會，但見起",
    "T34n1719_03b:0207a26": "塔供養之事，故云無境。是故「今文」下答出法",
    "T34n1719_03b:0207a27": "華之會，即行後事也。「六十小劫如食頃」者，",
    "T34n1719_03b:0207a28": "六十與五十、食頃與半日，數似少異，皆即",
    "T34n1719_03b:0207a29": "長而短，故云同也。生公云：「豈實然乎？表重",
    "T34n1719_03b:0207b01": "法心志故寄時云耳。」若云寄時，應言如",
    "T34n1719_03b:0207b02": "六十小劫，何得直云六十小劫謂如食頃？",
    "T34n1719_03b:0207b03": "故但情謂非實短也。信六十小劫經文非虛，",
    "T34n1719_03b:0207b04": "聞法之志加以佛威，一坐經時忘其久耳。",
    "T34n1719_03b:0207b05": "注家初引《淨名》「促劫為日、演日為劫」者，乃",
    "T34n1719_03b:0207b06": "是佛促以為食頃，此則違經謂如之言，猶",
    "T34n1719_03b:0207b07": "不如於重法之志，但言寄時與經背耳。引",
    "T34n1719_03b:0207b08": "奢促已，乃云況玄匠真一之門，何為不以",
    "T34n1719_03b:0207b09": "歷劫為數刻耶？雖復況釋，理竟未彰。今謂",
    "T34n1719_03b:0207b10": "且如世人苦則以短為長、樂則以長為短，",
    "T34n1719_03b:0207b11": "此亦情謂之長短也。有云：受佛法食美未",
    "T34n1719_03b:0207b12": "飽故。此喻稍通。有人於此立以四句，如《中",
    "T34n1719_03b:0207b13": "論》破，此亦不然。必非聽者於中修觀，乃是",
    "T34n1719_03b:0207b14": "佛力及聽者忘時，故知《中論》觀法但被末代",
    "T34n1719_03b:0207b15": "鈍根者耳。《經》「梵魔」等者，梵即色主亦三界主，",
    "T34n1719_03b:0207b16": "魔為欲主。沙門此云勤息，勤息惡故。婆羅",
    "T34n1719_03b:0207b17": "門者，此云淨行，外道中出家云淨行種也。",
    "T34n1719_03b:0207b18": "古人濫以此釋四眾者，若攝眾足，何以更",
    "T34n1719_03b:0207b19": "云及天人等，所列不同並趣舉耳。此中先",
    "T34n1719_03b:0207b20": "舉欲色二主，四姓舉勝六道標善，並且從",
    "T34n1719_03b:0207b21": "勝。略餘惡道者，皆取入佛法易者耳。古",
    "T34n1719_03b:0207b22": "昔既爾今佛亦然。「迦葉佛」下「云云」者，應明佛",
    "T34n1719_03b:0207b23": "興土有淨穢，涅槃進不以例燈明，是故迦",
    "T34n1719_03b:0207b24": "葉以土淨故，法華唱滅即入滅也。「今佛」等",
    "T34n1719_03b:0207b25": "者，長行末云「即時釋迦牟尼佛以神通力，",
    "T34n1719_03b:0207b26": "接諸大眾皆在虛空，以大音聲普告大眾，",
    "T34n1719_03b:0207b27": "誰能於此娑婆國土，廣說此經？今正是時，",
    "T34n1719_03b:0207b28": "如來不久當般涅槃。」但今佛雖唱而未即",
    "T34n1719_03b:0207b29": "滅，故云「不久」。〈信解〉亦云「將死不久」，以在",
    "T34n1719_03b:0207c01": "穢土須說贖命為捃拾故，扶律說常令",
    "T34n1719_03b:0207c02": "久住故，兼權明實助發實故，帶實用權",
    "T34n1719_03b:0207c03": "顯權力故，過常未常始末一故，色身常身",
    "T34n1719_03b:0207c04": "無生滅故，雖此不同唱滅事等。授記同中",
    "T34n1719_03b:0207c05": "先正述徵問，「昔事」下答。「若說」下明隱昔意。",
    "T34n1719_03b:0207c06": "「文殊巧譚不發迹」者，明所隱意意待定起。",
    "T34n1719_03b:0207c07": "一代所說非無圓融，未記二乘化道不暢，",
    "T34n1719_03b:0207c08": "今方始遂推功有歸，豈可文殊怱卒盡理？",
    "T34n1719_03b:0207c09": "故隱所見待佛定起。說記德藏時眾不驚，",
    "T34n1719_03b:0207c10": "故云「諸經皆爾」。「執教者未驚」下「云云」者，應",
    "T34n1719_03b:0207c11": "敘一代記不記意，如華嚴法界何所不含？",
    "T34n1719_03b:0207c12": "隔彼聲聞使如聾瘂，後分雖有授記事乖，",
    "T34n1719_03b:0207c13": "鹿苑初聞一向唯小，五等尚昧般若猶生，雖",
    "T34n1719_03b:0207c14": "《楞伽》方等有記小之言，《楞伽》乃密對菩薩，",
    "T34n1719_03b:0207c15": "方等為斥奪聲聞，故一代教文彰灼唯此，請",
    "T34n1719_03b:0207c16": "搜檢大藏方驗有所歸。故將護執權教",
    "T34n1719_03b:0207c17": "者，謂聲聞永住涅槃，而隱昔記小之言，從",
    "T34n1719_03b:0207c18": "後以菩薩立號，或恐聞者驚疑憚教，或",
    "T34n1719_03b:0207c19": "恐拂席以亡後聞，此前未驚等文處處說",
    "T34n1719_03b:0207c20": "故，故不重論。釋疑意者，彌勒雖在八百之",
    "T34n1719_03b:0207c21": "數，多遊棄習名曰求名，雖藉宿因補釋迦",
    "T34n1719_03b:0207c22": "處，豈若妙德諸教盛譚，況曾為師釋疑非",
    "T34n1719_03b:0207c23": "謬？言「密開壽量」者，預擊時眾密發疑端，",
    "T34n1719_03b:0207c24": "豈有伽耶適成而已。師為弟子，兩時弟子",
    "T34n1719_03b:0207c25": "何者為尊？二處之師誰為實說？既師弟無",
    "T34n1719_03b:0207c26": "定實本迹難憑，終須剋覈令理有歸，密生",
    "T34n1719_03b:0207c27": "其端本門方密。「九代祖師」者，若論八子皆",
    "T34n1719_03b:0207c28": "師妙光，則八子皆以妙光而為父師，既",
    "T34n1719_03b:0207c29": "云八子展轉授記，雖同師妙光應先記長",
    "T34n1719_03b:0208a01": "子，餘者次第展轉為師，故得妙光居八代",
    "T34n1719_03b:0208a02": "之首。八子最後名曰然燈，然燈既為釋迦之",
    "T34n1719_03b:0208a03": "師，是故妙光為九代祖。「生非生」等者，既師",
    "T34n1719_03b:0208a04": "弟更互，當知師弟生實非生，爾前曾滅滅亦",
    "T34n1719_03b:0208a05": "非滅，必久曾證非生非滅常住理故，迹示",
    "T34n1719_03b:0208a06": "生滅故云「非等」。又迹難測故故生非生，本",
    "T34n1719_03b:0208a07": "理妙故故滅非滅，本迹雖殊不思議一，是",
    "T34n1719_03b:0208a08": "故須以非生非滅之師弟預密表之。「問彌",
    "T34n1719_03b:0208a09": "勒」等者，昔八十劫承稟妙光，雖不通利，安",
    "T34n1719_03b:0208a10": "得不聞？今為補處宿智頗忘，何故而今",
    "T34n1719_03b:0208a11": "猶生疑問？答意者，此依權道不從實行，實",
    "T34n1719_03b:0208a12": "行雖即曾聞，何妨今仍猶豫。然憶昔曾聞",
    "T34n1719_03b:0208a13": "法華會中得記等事，亦應憶昔曾見法華會",
    "T34n1719_03b:0208a14": "前端相釋疑，故知實位補處輔應化佛，示",
    "T34n1719_03b:0208a15": "歷五味亦且從權，是故文中從權以釋。次",
    "T34n1719_03b:0208a16": "分明判中先騰意，次正釋。先騰意者，惟忖",
    "T34n1719_03b:0208a17": "既忖量今昔，當知惟忖見已分明，故云「不",
    "T34n1719_03b:0208a18": "謬」。為答之法先微後著，故至明判顯向非",
    "T34n1719_03b:0208a19": "疑，故云「皆決定」也。皆言表諸即初後皆決，",
    "T34n1719_03b:0208a20": "豈文殊大聖先思後當耶？次「當說」下正釋中，",
    "T34n1719_03b:0208a21": "「當說」等者，當說合經，定用開經以之為表，",
    "T34n1719_03b:0208a22": "開為合瑞理決無疑。「名妙法」等者，華必有",
    "T34n1719_03b:0208a23": "蓮如因定剋果，故知當入妙因定用天華",
    "T34n1719_03b:0208a24": "四雨為表。「教菩薩」等者，自此已前眾機仍",
    "T34n1719_03b:0208a25": "隔，此會之始根性欲純，覩瑞欣然當入行",
    "T34n1719_03b:0208a26": "理，定用人喜以之為表。「佛所護念」等者，",
    "T34n1719_03b:0208a27": "所護之理中地無動，欲念敷弘令當入果，",
    "T34n1719_03b:0208a28": "入果見理理是所護，故用地動為其表也。",
    "T34n1719_03b:0208a29": "「兼總入定」等者，四瑞總由中定而成，說法",
    "T34n1719_03b:0208b01": "雖即不專由定，說是慧性全定為體，故開",
    "T34n1719_03b:0208b02": "定合定總攝教行人理故也。「有人」下述古，",
    "T34n1719_03b:0208b03": "正是現瑞時問，故得以瑞為今；謝方名",
    "T34n1719_03b:0208b04": "「已」，云何在定華地炳然，眾喜充懷毫光溢",
    "T34n1719_03b:0208b05": "目，古人稱已殊不體文。唯說法適休，況眾",
    "T34n1719_03b:0208b06": "猶未散，故從多瑞皆名為今。故引文云「今",
    "T34n1719_03b:0208b07": "見此瑞」，今何所隔？瑞無不通，降此屬當，故",
    "T34n1719_03b:0208b08": "云「當說」。前「昔同」下注「云云」者，正指此中，故",
    "T34n1719_03b:0208b09": "作等者。六瑞為今具兼二義：一有文證，故",
    "T34n1719_03b:0208b10": "文云「今見此瑞」；二者推理，《無量義經》事訖，眾",
    "T34n1719_03b:0208b11": "存猶入其定。又云「爾時世尊放眉間光」，爾",
    "T34n1719_03b:0208b12": "時者當爾時也。若謂華止地靜為已同者，",
    "T34n1719_03b:0208b13": "如來亦應已從定起。偈中不頌惟忖略曾",
    "T34n1719_03b:0208b14": "者，偈望長行廣略之意各有其方，為解義",
    "T34n1719_03b:0208b15": "故、為攝持故，互存互沒尚不失旨，況為答",
    "T34n1719_03b:0208b16": "之法容與階漸，長行既賓主禮足，偈頌但",
    "T34n1719_03b:0208b17": "存於大綱，已有廣曾明判，故不俟略及惟",
    "T34n1719_03b:0208b18": "忖。「於廣」至「中間」者，舉前舉後，中可比知。「表",
    "T34n1719_03b:0208b19": "無問自說」者，〈方便品〉初從三昧起告舍利",
    "T34n1719_03b:0208b20": "弗，廣歎略歎此土他土，寄言絕言、若境若",
    "T34n1719_03b:0208b21": "智，此乃一經之根本、五時之要津，此事不",
    "T34n1719_03b:0208b22": "輕故須先表，即十二部中之一也。「現諸」等",
    "T34n1719_03b:0208b23": "者，都指四行故名為總，其中六瑞文相猶",
    "T34n1719_03b:0208b24": "別，初一行頌說法，次一行頌入定，次二句",
    "T34n1719_03b:0208b25": "頌雨華，但加天鼓以助妙因，次半行頌",
    "T34n1719_03b:0208b26": "眾喜，次半行頌地動，次一句頌放光，不能",
    "T34n1719_03b:0208b27": "細分但且云總。以兼天鼓，天龍供養，非灼",
    "T34n1719_03b:0208b28": "然云喜，故且云總，良由此也。頌他土中，",
    "T34n1719_03b:0208b29": "初頌六趣中三行為四：初半行重明總瑞。",
    "T34n1719_03b:0208c01": "次一句正舉六趣故云「一切」。次一句中總",
    "T34n1719_03b:0208c02": "明生死因果及處，「生死」兩字總標也。業明",
    "T34n1719_03b:0208c03": "生死之因、報明生死之果，處即二十五有，故",
    "T34n1719_03b:0208c04": "亦與此同也。次一行明所依土。前長行文及",
    "T34n1719_03b:0208c05": "問答中皆不云光色，至此方云者前豈應",
    "T34n1719_03b:0208c06": "無？次一行明諸趣供養。雖云供養，意表機",
    "T34n1719_03b:0208c07": "成，當知前亦非無也。問：既云莊嚴則是淨",
    "T34n1719_03b:0208c08": "土，既云道同那列淨土？答：淨由光照元具",
    "T34n1719_03b:0208c09": "六道，淨土則無惡道之名，故知非但色淨由",
    "T34n1719_03b:0208c10": "光，亦乃眾寶具足，各供則指萬八千土。「可",
    "T34n1719_03b:0208c11": "知」下「云云」者，四機既遍於諸趣，四佛遍赴於",
    "T34n1719_03b:0208c12": "物機，是故四教各有真道，一坐任運三十四",
    "T34n1719_03b:0208c13": "念，一念相應不加功力，二處妙覺本得自",
    "T34n1719_03b:0208c14": "然，他不見之大小混亂。次「例如」下引例以",
    "T34n1719_03b:0208c15": "釋自然，但舉小喻大。「七生」等者意同前",
    "T34n1719_03b:0208c16": "問，若言真道自然、三教入真，何以聽法？由",
    "T34n1719_03b:0208c17": "答中如流得風，故引小為例，如七生聞法",
    "T34n1719_03b:0208c18": "尚滅至一生二生，況諸菩薩？應具辨三果",
    "T34n1719_03b:0208c19": "家家、一來，以例地住真道位也。今光中所",
    "T34n1719_03b:0208c20": "見應皆果佛，義可通因，既有本迹四句不",
    "T34n1719_03b:0208c21": "同，豈無一土本下迹高、本高迹下及以俱下，",
    "T34n1719_03b:0208c22": "本迹俱高理數然也。故自然之稱其例實多，",
    "T34n1719_03b:0208c23": "若云法報須約別圓，故注云云。言「將法",
    "T34n1719_03b:0208c24": "約人」者，但云深法不語菩薩，約法須之。",
    "T34n1719_03b:0208c25": "「第四三行」者，其中既云不頌圓覺，則初行",
    "T34n1719_03b:0208c26": "頌聲聞竟應云「二行頌六度」，但云「一行」恐",
    "T34n1719_03b:0208c27": "誤。又頌施忍等於四度，亦恐誤也。第二行",
    "T34n1719_03b:0208c28": "中進、戒二度，第三行中施、忍二度，秖應等餘",
    "T34n1719_03b:0208c29": "禪、慧二度耳。若作初二行頌聲聞，則初一",
    "T34n1719_03b:0209a01": "行直明見人，次一行明所修行，以云「有諸",
    "T34n1719_03b:0209a02": "比丘」故也。但諸文中多不以進、戒表於聲",
    "T34n1719_03b:0209a03": "聞，然亦不以比丘為菩薩。前發問偈中，但",
    "T34n1719_03b:0209a04": "云「又見菩薩而作比丘」耳。次一行明菩薩",
    "T34n1719_03b:0209a05": "乘，即唯指三藏。言「將人約法」，但云聲聞",
    "T34n1719_03b:0209a06": "不云四諦，約人須之。第五二行云「頌上種",
    "T34n1719_03b:0209a07": "種相貌」，又云「略無起塔」者，具如上文以對",
    "T34n1719_03b:0209a08": "六度。又如以般若三行對三味是也。亦可",
    "T34n1719_03b:0209a09": "從「或有諸比丘」去，至「說法求佛道」四行，總",
    "T34n1719_03b:0209a10": "頌菩薩即六度義足，以第三行是禪、第四行",
    "T34n1719_03b:0209a11": "是智，即如長行亦於菩薩乘中兼於二",
    "T34n1719_03b:0209a12": "酥，故云六波羅蜜。從「令得」去為法華意，",
    "T34n1719_03b:0209a13": "亦秖是進退取之耳。若依向分即是六度，含",
    "T34n1719_03b:0209a14": "於多種，以當酪及二酥菩薩也。次「爾時」下",
    "T34n1719_03b:0209a15": "一行半，云「追頌」者，隨頌也。若準《玄》文用此",
    "T34n1719_03b:0209a16": "「追」字，皆云「退」耳。如云「涅槃追分別諸經」，",
    "T34n1719_03b:0209a17": "即退向前也。今此但以退後為隨。「天人」下",
    "T34n1719_03b:0209a18": "初兩行二句頌因人同者，經云「從三昧起，",
    "T34n1719_03b:0209a19": "即讚妙光讚後方始說經」，故知正是對告，",
    "T34n1719_03b:0209a20": "故不可依古作流通解之。況復但云「證",
    "T34n1719_03b:0209a21": "知」不云「流通」也。「囑累如遺教」者，彼經初云：",
    "T34n1719_03b:0209a22": "「我滅度後當珍敬波羅提木叉，如暗遇明",
    "T34n1719_03b:0209a23": "如貧得寶云云。是汝大師，若我在世無異此",
    "T34n1719_03b:0209a24": "也。」一一文初皆云「汝等比丘」。「有悲如涅槃」",
    "T34n1719_03b:0209a25": "者，涕泣盈目遍體血現，如波羅奢華，此即",
    "T34n1719_03b:0209a26": "恭法慕人之志也。「有慰喻亦如遺教」者，彼經",
    "T34n1719_03b:0209a27": "末云：「汝等比丘勿懷悲惱，若我住世一劫",
    "T34n1719_03b:0209a28": "一劫會亦應滅，會而不離終不可得，自利",
    "T34n1719_03b:0209a29": "利人法皆具足。若我久住更無所益。」「例如",
    "T34n1719_03b:0209b01": "今佛付彌勒云云」者，如云「一稱南無佛皆",
    "T34n1719_03b:0209b02": "得值彌勒」等。後彌勒初成道時語言：「釋迦",
    "T34n1719_03b:0209b03": "牟尼種種呵責，無奈汝何。教植來緣，今得",
    "T34n1719_03b:0209b04": "植我。」即彌勒受付之文也。「我見」下四偈，不",
    "T34n1719_03b:0209b05": "同舊釋以為結成。須頌上文判答意者，",
    "T34n1719_03b:0209b06": "若作結成之言則剩，判答之文又闕，豈得",
    "T34n1719_03b:0209b07": "不將頌判答耶？「頌上當說大乘經」者，亦應",
    "T34n1719_03b:0209b08": "云名妙法蓮華，頌云「佛當雨法雨」等，頌上",
    "T34n1719_03b:0209b09": "教菩薩法。故知上之六句，但明欲說之由，",
    "T34n1719_03b:0209b10": "誡眾令生渴慕耳。頌云「諸求三乘人」等，頌",
    "T34n1719_03b:0209b11": "上佛所護念，是佛所護故為斷疑，與上文",
    "T34n1719_03b:0209b12": "相泯合，何得不頌上耶？若作斷伏疑釋",
    "T34n1719_03b:0209b13": "者，文復妙同。斷第一意者，妙瑞本表報於",
    "T34n1719_03b:0209b14": "法同。斷第二意者，瑞同法必實相。斷第三",
    "T34n1719_03b:0209b15": "意者，至此會者咸無異求。斷第四意者，三",
    "T34n1719_03b:0209b16": "疑得除，功在於佛。「事窮」等者，「事窮」謂名等",
    "T34n1719_03b:0209b17": "三也。「理盡」謂所顯之體。事理合一，何所復",
    "T34n1719_03b:0209b18": "疑？",
    "T34n1719_03b:0209b19": "法華文句記卷第三中"
}