{
    "T03n0159_001:0291a02": "No. 159",
    "T03n0159_001:0291a03": "大乘本生心地觀經卷第一",
    "T03n0159_001:0291a05": "大唐罽賓國三藏般若奉　詔譯",
    "T03n0159_001:0291a06": "1 序品序品第一",
    "T03n0159_001:0291a07": "如是我聞：一時，佛住王舍城耆闍崛山中，",
    "T03n0159_001:0291a08": "與大比丘眾三萬二千人，皆是阿羅漢——心善",
    "T03n0159_001:0291a09": "解脫，慧善解脫，所作已辦，離諸重擔，逮得",
    "T03n0159_001:0291a10": "己利，盡諸有結，得大自在，住清淨戒，善巧",
    "T03n0159_001:0291a11": "方便智慧莊嚴，證八解脫到於彼岸——其名",
    "T03n0159_001:0291a12": "曰：具壽阿若憍陳如、阿史波室多、摩訶",
    "T03n0159_001:0291a13": "那摩、波帝利迦、摩訶迦葉、憍梵波提、離",
    "T03n0159_001:0291a14": "波多、優樓頻螺迦葉、那提迦葉、伽耶迦葉、",
    "T03n0159_001:0291a15": "舍利弗、大目揵連、摩訶迦旃延、摩訶迦毗",
    "T03n0159_001:0291a16": "那、真提那、富樓那彌多羅尼子、阿尼樓駄、",
    "T03n0159_001:0291a17": "微妙臂、須菩提、薄拘羅難陀、孫陀羅難",
    "T03n0159_001:0291a18": "陀、羅睺羅。如是具壽阿羅漢，有學阿難陀",
    "T03n0159_001:0291a19": "等，各與若干百千眷屬俱，各禮佛足退",
    "T03n0159_001:0291a20": "坐一面。",
    "T03n0159_001:0291a21": "復有菩薩摩訶薩，八萬四千人俱，皆是一",
    "T03n0159_001:0291a22": "生補處大法王子，有大威德如大龍王，百",
    "T03n0159_001:0291a23": "福圓滿身光照曜，猶如千日破諸昏闇，智",
    "T03n0159_001:0291a24": "慧澄澈逾於大海，了達諸佛祕密境界。然",
    "T03n0159_001:0291a25": "大法炬引導眾生，於生死海作大船師，",
    "T03n0159_001:0291a26": "憐愍眾生猶如赤子，於一切時恒施安樂，",
    "T03n0159_001:0291a27": "名稱普聞十方世界，自在遊戲微妙神通。已",
    "T03n0159_001:0291a28": "能善達諸總持門，具四無礙辯才自在，已",
    "T03n0159_001:0291a29": "得圓滿大願自在，妙善成就事業自在，已",
    "T03n0159_001:0291b01": "能善入三昧自在，具足圓滿福德自在，常為",
    "T03n0159_001:0291b02": "眾生不請之友。經無量劫勤修六度，歷事",
    "T03n0159_001:0291b03": "諸佛不住涅槃，斷諸煩惱種習皆除，雖",
    "T03n0159_001:0291b04": "生六道而無過失。現身十方講說妙法，無",
    "T03n0159_001:0291b05": "量世界化利群生，制諸外道摧伏邪心，離",
    "T03n0159_001:0291b06": "斷常因令生正見，而無往來動搖之相。非",
    "T03n0159_001:0291b07": "嚴而嚴十方佛土，不說而說妙理寂然，住",
    "T03n0159_001:0291b08": "無所住度人天眾，受無所受廣大法樂，",
    "T03n0159_001:0291b09": "披精進甲，執智慧劍，破魔軍眾而擊法",
    "T03n0159_001:0291b10": "鼓，身恒徧坐一切道場，吹大法螺覺悟",
    "T03n0159_001:0291b11": "群品，一切有情悉蒙利益，聞名見身無空",
    "T03n0159_001:0291b12": "過者。具三達智，悟三世法，善知眾生諸根",
    "T03n0159_001:0291b13": "利鈍，應病與藥無復疑惑。布大法雲，澍甘",
    "T03n0159_001:0291b14": "露雨，轉不退轉智印法輪，閉生死獄，開涅",
    "T03n0159_001:0291b15": "槃門，發弘誓願，盡未來際度脫群生。此諸",
    "T03n0159_001:0291b16": "菩薩不久當得阿耨多羅三藐三菩提，其名",
    "T03n0159_001:0291b17": "曰：無垢菩薩、彌勒菩薩、師子吼菩薩、妙吉祥菩",
    "T03n0159_001:0291b18": "薩、維摩詰菩薩、觀自在菩薩、得大勢菩薩、",
    "T03n0159_001:0291b19": "金剛藏王菩薩、地藏王菩薩、虛空藏王菩",
    "T03n0159_001:0291b20": "薩、陀羅尼自在王菩薩、三昧自在王菩薩、妙",
    "T03n0159_001:0291b21": "高山王菩薩、大海深王菩薩、妙辯嚴王菩",
    "T03n0159_001:0291b22": "薩、歡喜高王菩薩、大神變王菩薩、法自在",
    "T03n0159_001:0291b23": "王菩薩、清淨雨王菩薩、藥王菩薩、藥上菩",
    "T03n0159_001:0291b24": "薩、療煩惱病菩薩、寶山菩薩、寶財菩薩、",
    "T03n0159_001:0291b25": "寶上菩薩、寶德菩薩、寶藏菩薩、寶積菩薩、",
    "T03n0159_001:0291b26": "寶手菩薩、寶印手菩薩、寶光菩薩、寶施菩",
    "T03n0159_001:0291b27": "薩、寶幢菩薩、大寶幢菩薩、寶雨菩薩、寶",
    "T03n0159_001:0291b28": "達菩薩、寶杖菩薩、寶髻菩薩、寶吉祥菩薩、",
    "T03n0159_001:0291b29": "寶自在菩薩、栴檀香菩薩、大寶炬菩薩、大",
    "T03n0159_001:0291c01": "寶嚴菩薩、日光菩薩、月光菩薩、星光菩薩、",
    "T03n0159_001:0291c02": "火光菩薩、電光菩薩、能施念慧菩薩、破魔",
    "T03n0159_001:0291c03": "菩薩、勝魔菩薩、常精進菩薩、不休息菩薩、",
    "T03n0159_001:0291c04": "不斷大願菩薩、大名稱菩薩、無礙辯才菩",
    "T03n0159_001:0291c05": "薩、無礙轉法輪菩薩，如是無垢菩薩摩訶薩",
    "T03n0159_001:0291c06": "等，各與若干百千眷屬俱。",
    "T03n0159_001:0291c07": "復有億萬六欲天子，其名曰：善住天子、威",
    "T03n0159_001:0291c08": "德天子、普光天子、清淨慧天子、吉祥天子、",
    "T03n0159_001:0291c09": "大吉祥天子、自在天子、大自在天子、日光",
    "T03n0159_001:0291c10": "天子、月光天子。如是等天子，釋提桓因而",
    "T03n0159_001:0291c11": "為上首，悉皆愛樂大乘妙法，願隨奉事三",
    "T03n0159_001:0291c12": "世如來，入不思議祕密境界，莊嚴諸佛眾會",
    "T03n0159_001:0291c13": "道場；各與若干百千眷屬俱。",
    "T03n0159_001:0291c14": "復有恒河沙色界天子，其名曰：大光普照天",
    "T03n0159_001:0291c15": "子、無垢莊嚴天子、神通遊戲天子、三昧自",
    "T03n0159_001:0291c16": "在天子、陀羅尼自在天子、大那羅延天子、",
    "T03n0159_001:0291c17": "圓滿上願天子、無礙辯才天子、吉祥福慧",
    "T03n0159_001:0291c18": "天子、常發大願天子。如是等天子，光明大",
    "T03n0159_001:0291c19": "梵天王而為上首，悉皆具足三昧神通樂說",
    "T03n0159_001:0291c20": "辯才，歷事諸佛三世如來，菩提樹下坐金剛",
    "T03n0159_001:0291c21": "座，破魔軍已證菩提時，徧至眾會，皆於",
    "T03n0159_001:0291c22": "最初，勸請如來轉妙法輪，開甘露門度人",
    "T03n0159_001:0291c23": "天眾，善悟諸佛祕密意趣，於大菩提不",
    "T03n0159_001:0291c24": "復退轉；各與若干百千眷屬俱。",
    "T03n0159_001:0291c25": "復有四萬八千諸大龍王：摩那斯龍王、德",
    "T03n0159_001:0291c26": "叉迦龍王、難陀龍王、󰍑難陀龍王、阿耨達",
    "T03n0159_001:0291c27": "池龍王、大金面龍王、如意寶珠龍王、雨妙",
    "T03n0159_001:0291c28": "珍寶龍王、常澍甘雨龍王、有大威德龍王、彊",
    "T03n0159_001:0291c29": "力自在龍王。如是等龍王，娑竭羅龍王而",
    "T03n0159_001:0292a01": "為上首，悉皆愛樂大乘妙法，發弘誓願恭",
    "T03n0159_001:0292a02": "敬護持；各與若干百千眷屬俱。",
    "T03n0159_001:0292a03": "復有五萬八千諸藥叉神：大師子王藥叉神、",
    "T03n0159_001:0292a04": "日輪光照藥叉神、妙那羅延藥叉神、甚可怖",
    "T03n0159_001:0292a05": "畏藥叉神、蓮華光色藥叉神、諸根美妙藥",
    "T03n0159_001:0292a06": "叉神、外護正法藥叉神、供養三寶藥叉神、",
    "T03n0159_001:0292a07": "雨眾珍寶藥叉神、摩尼鉢羅藥叉神。如是",
    "T03n0159_001:0292a08": "等諸藥叉神，僧慎爾邪藥叉神而為上首，",
    "T03n0159_001:0292a09": "悉皆具足難思智光，難思智炬，難思智行，",
    "T03n0159_001:0292a10": "難思智聚，而為眾生制伏惡鬼，使得安樂",
    "T03n0159_001:0292a11": "能延福智，守護大乘令不斷絕；各與若干",
    "T03n0159_001:0292a12": "百千眷屬俱。",
    "T03n0159_001:0292a13": "復有八萬九千乾闥婆王：頂上寶冠乾闥婆",
    "T03n0159_001:0292a14": "王、普放光明乾闥婆王、金剛寶幢乾闥婆王、",
    "T03n0159_001:0292a15": "妙音清淨乾闥婆王、徧至眾會乾闥婆王、普",
    "T03n0159_001:0292a16": "現諸方乾闥婆王、愛樂大乘乾闥婆王、轉不",
    "T03n0159_001:0292a17": "退輪乾闥婆王。如是等乾闥婆王，諸根清淨",
    "T03n0159_001:0292a18": "乾闥婆王而為上首，皆於大乘深生愛敬，",
    "T03n0159_001:0292a19": "利樂眾生恒無懈倦；各與若干百千眷屬",
    "T03n0159_001:0292a20": "俱。",
    "T03n0159_001:0292a21": "復有千億阿修羅王：羅睺羅阿修羅王、毗",
    "T03n0159_001:0292a22": "摩質多羅阿修羅王、出現威德阿修羅王、大",
    "T03n0159_001:0292a23": "堅固力阿修羅王、美妙音聲阿修羅王、光",
    "T03n0159_001:0292a24": "明徧照阿修羅王、鬪戰恒勝阿修羅王、善",
    "T03n0159_001:0292a25": "巧幻化阿修羅王。如是等阿修羅王，廣大",
    "T03n0159_001:0292a26": "妙辯阿修羅王而為上首，善能修習離諸",
    "T03n0159_001:0292a27": "我慢，受持大乘尊重三寶；各與若干百千",
    "T03n0159_001:0292a28": "眷屬俱。",
    "T03n0159_001:0292a29": "復有五億迦樓羅王：寶髻迦樓羅王、金剛淨",
    "T03n0159_001:0292b01": "光迦樓羅王、速疾如風迦樓羅王、虛空淨",
    "T03n0159_001:0292b02": "慧迦樓羅王、妙身廣大迦樓羅王、心不退轉",
    "T03n0159_001:0292b03": "迦樓羅王、廣目清淨迦樓羅王、大腹飽滿迦",
    "T03n0159_001:0292b04": "樓羅王、有大威德迦樓羅王、智慧光明迦",
    "T03n0159_001:0292b05": "樓羅王。如是等迦樓羅王，如意寶光迦樓",
    "T03n0159_001:0292b06": "羅王而為上首，悉皆成就不起法忍，善權",
    "T03n0159_001:0292b07": "饒益一切眾生；各與若干百千眷屬俱。",
    "T03n0159_001:0292b08": "復有九億緊那羅王：動地緊那羅王、妙寶華",
    "T03n0159_001:0292b09": "幢緊那羅王、寶樹光明緊那羅王、善法光",
    "T03n0159_001:0292b10": "明緊那羅王、最勝莊嚴緊那羅王、大法光明",
    "T03n0159_001:0292b11": "緊那羅王、受持妙法緊那羅王、妙寶嚴飾",
    "T03n0159_001:0292b12": "緊那羅王、成就妙觀緊那羅王。如是等緊",
    "T03n0159_001:0292b13": "那羅王，悅意樂聲緊那羅王而為上首，皆悉",
    "T03n0159_001:0292b14": "具於清淨妙慧，身心快樂自在遊戲；各與",
    "T03n0159_001:0292b15": "若干百千眷屬俱。",
    "T03n0159_001:0292b16": "復有九萬八千摩睺羅伽王：妙髻摩睺羅伽",
    "T03n0159_001:0292b17": "王、具大威德摩睺羅伽王、莊嚴寶髻摩睺羅",
    "T03n0159_001:0292b18": "伽王、淨眼微妙摩睺羅伽王、光明寶幢摩睺",
    "T03n0159_001:0292b19": "羅伽王、師子胸臆摩睺羅伽王、如山不動摩",
    "T03n0159_001:0292b20": "睺羅伽王、可愛光明摩睺羅伽王。如是等",
    "T03n0159_001:0292b21": "摩睺羅伽王，遊戲神通摩睺羅伽王而為上",
    "T03n0159_001:0292b22": "首，已能修習善巧方便，令諸眾生永離愛",
    "T03n0159_001:0292b23": "纏；各與若干百千眷屬俱。",
    "T03n0159_001:0292b24": "復有他方萬億國土轉輪聖王：金輪轉輪聖",
    "T03n0159_001:0292b25": "王、銀輪轉輪聖王、銅輪轉輪聖王、鐵輪轉",
    "T03n0159_001:0292b26": "輪聖王，及與七寶千子眷屬，莊嚴無量象",
    "T03n0159_001:0292b27": "馬車乘，無數寶幢懸大寶幡，華鬘寶蓋繒",
    "T03n0159_001:0292b28": "綵白拂，種種珍奇妙寶瓔珞，塗香末香，和合",
    "T03n0159_001:0292b29": "萬種微妙殊香，各執無價眾寶香鑪，燒大寶",
    "T03n0159_001:0292c01": "香供養世尊，以妙言詞稱讚如來甚深智",
    "T03n0159_001:0292c02": "海，而白佛言：「世尊！我今不求三界有漏人",
    "T03n0159_001:0292c03": "天果報，唯求出世阿耨多羅三藐三菩提。所",
    "T03n0159_001:0292c04": "以者何？三界之中人天福樂，雖處尊位，先世",
    "T03n0159_001:0292c05": "福盡還生惡趣受無量苦。誰有智者樂世",
    "T03n0159_001:0292c06": "間樂？」作是語已一心合掌，各與若干百千",
    "T03n0159_001:0292c07": "眷屬俱。",
    "T03n0159_001:0292c08": "復有十六諸大國王：迦毗羅國淨飯大王、摩",
    "T03n0159_001:0292c09": "伽陀國頻婆娑羅王、波羅㮈國迦斯大王、有",
    "T03n0159_001:0292c10": "于陀國于闡大王、娑羅國主迦毘那王。如是",
    "T03n0159_001:0292c11": "等十六大王及諸小王，舍衛國主波斯匿王，",
    "T03n0159_001:0292c12": "名曰月光而為上首，悉皆具足福智神通，",
    "T03n0159_001:0292c13": "有大威德如轉輪王，一切怨敵自然降伏，",
    "T03n0159_001:0292c14": "人民熾盛國土豐樂，無量佛所種諸善根，常",
    "T03n0159_001:0292c15": "為諸佛之所護念。莊嚴劫中千佛出現，如",
    "T03n0159_001:0292c16": "是諸王常為施主；賢劫之中千佛出現，如是",
    "T03n0159_001:0292c17": "諸王亦為施主；於當來世星宿劫中，千佛出",
    "T03n0159_001:0292c18": "現當為施主；乃至未來一切諸佛出現世",
    "T03n0159_001:0292c19": "間，如是諸王以本願力，常行檀施饒益有",
    "T03n0159_001:0292c20": "情，隨宜善入諸方便門，雖作國王不貪",
    "T03n0159_001:0292c21": "世樂，厭離生死修解脫因，勤求佛道愛樂",
    "T03n0159_001:0292c22": "大乘，化利群生不著諸相，紹三寶種使",
    "T03n0159_001:0292c23": "不斷絕。為聽法故供養如來，廣修珍膳",
    "T03n0159_001:0292c24": "嚴持香華，來至佛所，各與一萬二萬乃至",
    "T03n0159_001:0292c25": "千萬諸眷屬俱。復有十六大國王夫人：韋提",
    "T03n0159_001:0292c26": "希夫人、妙勝鬘夫人、甚可愛樂夫人、三界無",
    "T03n0159_001:0292c27": "比夫人、福報光明夫人、如意寶光夫人、末",
    "T03n0159_001:0292c28": "利夫人、妙德夫人。如是等夫人，殊勝妙顏夫",
    "T03n0159_001:0292c29": "人而為上首，已能善入無量正定，為度眾",
    "T03n0159_001:0293a01": "生示現女身，以三解脫修習其心，有大智",
    "T03n0159_001:0293a02": "慧福德圓滿，無緣大慈無礙大悲，憐愍眾",
    "T03n0159_001:0293a03": "生猶如赤子，以本願力得值世尊。為欲",
    "T03n0159_001:0293a04": "聽法來詣佛所，瞻仰尊顏目不暫捨，以無",
    "T03n0159_001:0293a05": "量種人中上供，奉獻世尊，及以無數妙寶瓔",
    "T03n0159_001:0293a06": "珞，供養如來，各與若干百千眷屬俱。",
    "T03n0159_001:0293a07": "復有百千無央數人，比丘、比丘尼，優婆塞、優",
    "T03n0159_001:0293a08": "婆夷，諸婆羅門、剎帝利、薜舍、𭚠達羅，及諸",
    "T03n0159_001:0293a09": "國界長者居士，一切人民。是諸大眾，發清淨",
    "T03n0159_001:0293a10": "信起殷重心，宿種善根，生值佛法，為求",
    "T03n0159_001:0293a11": "出世起難遭想，來詣佛所一心合掌，各與",
    "T03n0159_001:0293a12": "若干百千眷屬俱。",
    "T03n0159_001:0293a13": "復有無數諸外道：眾苦行外道、多聞外道、",
    "T03n0159_001:0293a14": "世智外道、樂遠離外道、路伽邪陀外道，路",
    "T03n0159_001:0293a15": "伽邪治迦儞外道而為上首，成就五通飛",
    "T03n0159_001:0293a16": "行自在，發希有心，為聽法故來詣佛所，各",
    "T03n0159_001:0293a17": "與若干百千眷屬俱。",
    "T03n0159_001:0293a18": "復有無量無數非人餓鬼，所謂：無財鬼、食",
    "T03n0159_001:0293a19": "人吐鬼、惱眾生鬼、食洟唾鬼、食不飽鬼、毘舍",
    "T03n0159_001:0293a20": "闍鬼、臭極臭鬼、食糞穢鬼、食人胎鬼、食生子",
    "T03n0159_001:0293a21": "鬼、食不淨鬼、生吉祥鬼。如是諸鬼，毘盧陀",
    "T03n0159_001:0293a22": "伽大鬼神王而為上首，捨離毒心歸佛法",
    "T03n0159_001:0293a23": "僧，悉皆衛護如來正法，為聽法故來詣佛",
    "T03n0159_001:0293a24": "所，五體投地渴仰世尊，各與若干百千眷",
    "T03n0159_001:0293a25": "屬俱。",
    "T03n0159_001:0293a26": "復有無量無數禽獸諸王：命命鳥王、鸚鵡鳥",
    "T03n0159_001:0293a27": "王，及師子王、象王、鹿王。如是一切諸禽獸",
    "T03n0159_001:0293a28": "王，金色師子王而為上首，悉皆歸命如來大",
    "T03n0159_001:0293a29": "師，為欲聽法來詣佛所，各隨願力供養",
    "T03n0159_001:0293b01": "世尊，而白佛言：「惟願如來！哀受我等微少",
    "T03n0159_001:0293b02": "供養，永離三塗惡業種子，得受人天福樂",
    "T03n0159_001:0293b03": "果報，開闡大乘甘露法門，速斷愚癡當得",
    "T03n0159_001:0293b04": "解脫。」時諸鳥王作是語已，一心合掌瞻仰",
    "T03n0159_001:0293b05": "如來，各與若干百千眷屬俱。",
    "T03n0159_001:0293b06": "復有百千琰魔羅王，與無央數諸大羅剎，種",
    "T03n0159_001:0293b07": "種形類及諸惡王，幽冥官屬，校計罪福獄吏",
    "T03n0159_001:0293b08": "刑司，承佛威力捨離惡心，與琰魔羅王同",
    "T03n0159_001:0293b09": "來聽法，而白佛言：「一切眾生以愚癡故，",
    "T03n0159_001:0293b10": "貪五欲樂造五逆罪，入諸地獄輪轉無",
    "T03n0159_001:0293b11": "窮，自業所因受大苦惱，如世蠶繭自為縈",
    "T03n0159_001:0293b12": "纏。唯願如來！雨大法雨滅地獄火施清",
    "T03n0159_001:0293b13": "涼風，開解脫門閉三惡趣。」時琰魔羅王，作",
    "T03n0159_001:0293b14": "是語已，種種珍寶供養如來，一心恭敬",
    "T03n0159_001:0293b15": "遶百千匝，與若干百千眷屬俱，各禮佛足",
    "T03n0159_001:0293b16": "退坐一面。",
    "T03n0159_001:0293b17": "爾時，世尊坐寶蓮華師子座上，其師子座色",
    "T03n0159_001:0293b18": "紺瑠璃，種種珍奇間錯嚴飾，頗梨寶珠以",
    "T03n0159_001:0293b19": "為其莖，紫磨黃金作蓮華葉，其蓮華臺以",
    "T03n0159_001:0293b20": "摩尼寶而為華鬚，八萬四千閻浮檀金大寶",
    "T03n0159_001:0293b21": "蓮華而為眷屬，為諸大眾前後圍遶，供",
    "T03n0159_001:0293b22": "養恭敬尊重讚歎。時，薄伽梵於師子座結跏",
    "T03n0159_001:0293b23": "趺坐，威儀殊特，猶如四寶蘇迷盧山處于",
    "T03n0159_001:0293b24": "大海自然逈出，如百千日照曜虛空，放無",
    "T03n0159_001:0293b25": "量光破諸昏暗，亦如俱胝圓滿月輪獨處",
    "T03n0159_001:0293b26": "眾星，放清涼光明朗世界。是時如來入有",
    "T03n0159_001:0293b27": "頂天極善三昧，名心瓔珞寶莊嚴王，住此",
    "T03n0159_001:0293b28": "定已，身心不動。時，無色界一切天子，雨",
    "T03n0159_001:0293b29": "無量種微妙華香，於虛空中如雲而下。色",
    "T03n0159_001:0293c01": "界諸天十八梵王，雨眾雜色無數天華百千",
    "T03n0159_001:0293c02": "萬種，梵天妙香徧滿虛空如雲而下。六欲",
    "T03n0159_001:0293c03": "諸天及天子眾，以天福力雨種種華，優鉢",
    "T03n0159_001:0293c04": "羅華、波頭摩華、拘物頭華、芬陀利華、瞻",
    "T03n0159_001:0293c05": "蔔迦華、阿提目多華、波利尸迦華、蘇摩那",
    "T03n0159_001:0293c06": "華、曼陀羅華、摩訶曼陀羅華、曼殊沙華、",
    "T03n0159_001:0293c07": "摩訶曼殊沙華，於虛空中繽紛亂墜，而供",
    "T03n0159_001:0293c08": "養佛及眾法寶。又雨天上無價寶香，其香如",
    "T03n0159_001:0293c09": "雲作百寶色，以天神力香氣徧滿此諸世",
    "T03n0159_001:0293c10": "界，供養大會。爾時，世尊從三昧起，即於本",
    "T03n0159_001:0293c11": "座，復入師子奮迅三昧，現大神通，令此三",
    "T03n0159_001:0293c12": "千大千世界六種震動，謂動、極動、徧極動，涌、",
    "T03n0159_001:0293c13": "極涌、徧極涌，振、極振、徧極振，擊、極擊、徧極",
    "T03n0159_001:0293c14": "擊，吼、極吼、徧極吼，爆、極爆、徧極爆。又此世",
    "T03n0159_001:0293c15": "界，東涌西沒，西涌東沒，南涌北沒，北涌南",
    "T03n0159_001:0293c16": "沒，中涌邊沒，邊涌中沒，其地嚴淨悉皆柔",
    "T03n0159_001:0293c17": "軟，滋長卉木，利益群生，令三千界無有地",
    "T03n0159_001:0293c18": "獄、餓鬼、畜生，及餘無暇惡趣眾生皆得離",
    "T03n0159_001:0293c19": "苦，捨此身已，生於人道及六欲天，皆識宿",
    "T03n0159_001:0293c20": "命歡喜踊躍，同詣佛所，以殷重心頂禮佛",
    "T03n0159_001:0293c21": "足，持諸珍寶無數瓔珞，悟三輪空以報佛",
    "T03n0159_001:0293c22": "恩。爾時，如來於胸臆間及諸毛孔放大光",
    "T03n0159_001:0293c23": "明，名諸菩薩遊戲神通使不退轉阿耨多羅",
    "T03n0159_001:0293c24": "三藐三菩提。其光明色如閻浮檀金，此金色",
    "T03n0159_001:0293c25": "光普照三千大千世界及餘他界，乃至百億",
    "T03n0159_001:0293c26": "妙高山王，一切雪山、香山、黑山、金山、寶山，",
    "T03n0159_001:0293c27": "及彌樓山、大彌樓山、目真隣陀山、摩訶目真",
    "T03n0159_001:0293c28": "隣陀山、小鐵圍山、大鐵圍山，江河大海流泉",
    "T03n0159_001:0293c29": "浴池，及以百億四大洲界，日月星辰，天宮",
    "T03n0159_001:0294a01": "龍宮諸尊神宮，并諸國邑王宮聚落，琰魔",
    "T03n0159_001:0294a02": "羅界，所有一切八寒八熱諸地獄中罪業眾",
    "T03n0159_001:0294a03": "生受苦之相，乃至十方畜生、餓鬼受苦之相，",
    "T03n0159_001:0294a04": "一切世間五趣眾生受苦樂相，如是皆現於",
    "T03n0159_001:0294a05": "此金色大光明中。又此光中，影現菩薩修行",
    "T03n0159_001:0294a06": "佛道種種相貌，釋迦菩薩於往昔時作光",
    "T03n0159_001:0294a07": "明王，最初發於阿耨多羅三藐三菩提心，乃",
    "T03n0159_001:0294a08": "至菩提樹下得成佛道，娑羅林中入於涅",
    "T03n0159_001:0294a09": "槃。於其中間三僧企邪百萬劫中，所有一切",
    "T03n0159_001:0294a10": "慈悲喜捨，八萬四千波羅蜜門，乃於過去",
    "T03n0159_001:0294a11": "作金輪王王四天下，盡大海際，人民熾盛，",
    "T03n0159_001:0294a12": "國土豐樂，正法化世經無量劫，一切珍寶",
    "T03n0159_001:0294a13": "充滿國界。時，彼輪王觀諸世間皆悉無常，",
    "T03n0159_001:0294a14": "厭五欲樂，捨輪王位出家學道。或於大國",
    "T03n0159_001:0294a15": "為王愛子，棄捨身命投於餓虎；或作尸毘",
    "T03n0159_001:0294a16": "王割身救鴿；或救孕鹿捨鹿王身；或於",
    "T03n0159_001:0294a17": "雪山為求半偈而捨全身；或現受生於淨",
    "T03n0159_001:0294a18": "飯王家，棄捨後宮六萬婇女，及捨種種上",
    "T03n0159_001:0294a19": "妙伎樂，踰城出家，六年苦行，日食麻麥",
    "T03n0159_001:0294a20": "降諸外道，坐菩提樹下破魔軍已，得阿",
    "T03n0159_001:0294a21": "耨多羅三藐三菩提。有如是等百千恒沙難",
    "T03n0159_001:0294a22": "思行願一切相貌，悉皆頓現於此金色大光",
    "T03n0159_001:0294a23": "明中。又此光中，影現如來不可思議八大寶",
    "T03n0159_001:0294a24": "塔：拘娑羅國淨飯王宮，生處寶塔；摩伽陀國",
    "T03n0159_001:0294a25": "伽邪城邊菩提樹下，成佛寶塔；波羅奈國鹿",
    "T03n0159_001:0294a26": "野園中，初轉法輪度人寶塔；舍衛國中給孤",
    "T03n0159_001:0294a27": "獨園，與諸外道六月論議，得一切智聲名寶",
    "T03n0159_001:0294a28": "塔；安達羅國曲女城邊，昇忉利天為母說",
    "T03n0159_001:0294a29": "法，共梵天王及天帝釋十二萬眾，從三十三",
    "T03n0159_001:0294b01": "天現三道寶階，下閻浮時神異寶塔；摩竭",
    "T03n0159_001:0294b02": "陀國王舍城邊耆闍崛山，說《大般若》、《法華》、《一",
    "T03n0159_001:0294b03": "乘心地經》等大乘寶塔；毘舍離國菴羅衛林，",
    "T03n0159_001:0294b04": "維摩長者不可思議現疾寶塔；拘尸那國󰍑",
    "T03n0159_001:0294b05": "提河邊，娑羅林中圓寂寶塔。如是八塔大",
    "T03n0159_001:0294b06": "聖化儀，人天有情所歸依處，供養恭敬為成",
    "T03n0159_001:0294b07": "佛因。如是音聲及諸塔影，而於三世難思",
    "T03n0159_001:0294b08": "議事，悉皆影現大光明中。又十方界三世諸",
    "T03n0159_001:0294b09": "佛，及大菩薩道場眾會，神通變化希有之事，",
    "T03n0159_001:0294b10": "及諸如來所說妙法，皆如響應，於此金色大",
    "T03n0159_001:0294b11": "光明中無不見聞。一切眾生遇此光明、見",
    "T03n0159_001:0294b12": "彼瑞相，皆發無等等阿耨多羅三藐三菩提",
    "T03n0159_001:0294b13": "心。時，諸大眾覩佛神力不可思議，歎未曾",
    "T03n0159_001:0294b14": "有，各相謂言：「如來今日入於三昧，放大",
    "T03n0159_001:0294b15": "光明照十方界，得見如來往昔所有難思",
    "T03n0159_001:0294b16": "議事，調伏惡世邪見眾生，令生正解趣",
    "T03n0159_001:0294b17": "向菩提。希有如來！能為一切世間之父，無量",
    "T03n0159_001:0294b18": "劫中難可得見，我等累劫修諸行願，得",
    "T03n0159_001:0294b19": "遇三界人天大師。唯願慈尊，哀愍世間，",
    "T03n0159_001:0294b20": "從定而起，說甚深法，示教利喜一切眾生。」",
    "T03n0159_001:0294b21": "作是語已，瞻仰尊顏默然而住。",
    "T03n0159_001:0294b22": "爾時，會中有一菩薩名師子吼——三僧企邪",
    "T03n0159_001:0294b23": "修行福智，於賢劫中次補佛處，受灌頂位",
    "T03n0159_001:0294b24": "作大法王——四向觀視海會大眾，發大音聲，",
    "T03n0159_001:0294b25": "而作是言：「我於往昔無量劫中，已發阿",
    "T03n0159_001:0294b26": "耨多羅三藐三菩提心，歷事恒沙一切諸佛，",
    "T03n0159_001:0294b27": "曾於第一眾會道場，見不思議神通變化，",
    "T03n0159_001:0294b28": "未嘗覩此金色光明，影現一切菩薩行願，",
    "T03n0159_001:0294b29": "及現如來種種相貌，令見三世難思議事。",
    "T03n0159_001:0294c01": "唯願仁者，一心合掌瞻仰尊顏，從定而起，",
    "T03n0159_001:0294c02": "授甘露藥除熱惱病，令證法身常樂我淨。",
    "T03n0159_001:0294c03": "是諸如來有二種法，於三昧中不復久住：",
    "T03n0159_001:0294c04": "一者大慈，二者大悲。依大慈故與眾生樂，",
    "T03n0159_001:0294c05": "依大悲故拔眾生苦，以是二法於無數劫",
    "T03n0159_001:0294c06": "熏修其心而成正覺。世間眾生多諸苦惱，",
    "T03n0159_001:0294c07": "以是因緣，如來不久從三昧起，當為演說",
    "T03n0159_001:0294c08": "心地觀門大乘妙法。」告諸大眾：「無求一切",
    "T03n0159_001:0294c09": "人天福樂，速求出世阿耨多羅三藐三菩提。",
    "T03n0159_001:0294c10": "所以者何？今日世尊，從胸臆中放金色光，",
    "T03n0159_001:0294c11": "所照之處皆如金色，佛所顯示意趣甚深，",
    "T03n0159_001:0294c12": "一切世間聲聞、緣覺，盡思度量所不能知。",
    "T03n0159_001:0294c13": "汝等凡夫不觀自心，是故漂流生死海中；",
    "T03n0159_001:0294c14": "諸佛菩薩能觀心故，度生死海到於彼岸。",
    "T03n0159_001:0294c15": "三世如來法皆如是，放此光明非無因緣。」",
    "T03n0159_001:0294c16": "是諸眾會聞大士言，心懷踊躍得未曾有。",
    "T03n0159_001:0294c17": "爾時，師子吼菩薩摩訶薩，欲重宣此義，而",
    "T03n0159_001:0294c18": "說偈言：",
    "T03n0159_001:0294c19": "「敬禮天人大覺尊，　　恒沙福智皆圓滿，",
    "T03n0159_001:0294c20": "金光百福莊嚴相，　　發起眾生愛樂心。",
    "T03n0159_001:0294c21": "超過三界獨居尊，　　功德最勝無倫匹，",
    "T03n0159_001:0294c22": "普用神通自在力，　　隨所造業現其前。",
    "T03n0159_001:0294c23": "我以天眼觀世間，　　一切無有如佛者，",
    "T03n0159_001:0294c24": "希有金容如滿月，　　希有過於優曇華。",
    "T03n0159_001:0294c25": "無邊福智利群生，　　大光普照如千日，",
    "T03n0159_001:0294c26": "愚癡眾生長夜苦，　　蒙光所照悉皆除。",
    "T03n0159_001:0294c27": "我觀如來昔所行，　　親近供養無數佛，",
    "T03n0159_001:0294c28": "經歷僧祇無量劫，　　為眾生故趣菩提。",
    "T03n0159_001:0294c29": "常於生死苦海中，　　作大船師濟群品，",
    "T03n0159_001:0295a01": "演說甘露真淨法，　　令入無為解脫門。",
    "T03n0159_001:0295a02": "三僧祇劫度眾生，　　勤修八萬波羅蜜，",
    "T03n0159_001:0295a03": "因圓果滿成正覺，　　住壽凝然無去來。",
    "T03n0159_001:0295a04": "一一相好周法界，　　十方諸佛相皆然，",
    "T03n0159_001:0295a05": "甚深境界難思議，　　一切人天莫能測。",
    "T03n0159_001:0295a06": "諸佛體用無差別，　　如千燈照互增明，",
    "T03n0159_001:0295a07": "智慧如空無有邊，　　應物現形如水月。",
    "T03n0159_001:0295a08": "無邊法界常寂然，　　如如不動等虛空，",
    "T03n0159_001:0295a09": "如來清淨妙法身，　　自然具足恒沙德。",
    "T03n0159_001:0295a10": "周徧法界無窮盡，　　不生不滅無去來，",
    "T03n0159_001:0295a11": "法王常住妙法宮，　　法身光明靡不照。",
    "T03n0159_001:0295a12": "如來法性無罣礙，　　隨緣普應利群生，",
    "T03n0159_001:0295a13": "眾生各見在其前，　　為我宣說甘露法。",
    "T03n0159_001:0295a14": "隨心能滅諸煩惱，　　人天眾苦悉皆除，",
    "T03n0159_001:0295a15": "破有法王甚奇特，　　光明照曜如金山。",
    "T03n0159_001:0295a16": "為度眾生出世間，　　能然法炬破昏暗，",
    "T03n0159_001:0295a17": "眾生沒在生死海，　　輪迴五趣無出期。",
    "T03n0159_001:0295a18": "善逝恒為妙法船，　　能截愛流超彼岸，",
    "T03n0159_001:0295a19": "大智方便不可量，　　恒與眾生無盡樂。",
    "T03n0159_001:0295a20": "能為世間大慈父，　　憐愍一切諸有情，",
    "T03n0159_001:0295a21": "如來出世甚難值，　　無數億劫時一現。",
    "T03n0159_001:0295a22": "譬如優曇妙瑞華，　　一切人天所希有，",
    "T03n0159_001:0295a23": "於無量劫時一現，　　覩佛出世亦同然。",
    "T03n0159_001:0295a24": "是諸眾生無福慧，　　恒處沈淪生死海，",
    "T03n0159_001:0295a25": "億劫不見諸如來，　　隨諸惡業恒受苦。",
    "T03n0159_001:0295a26": "我等無數百千劫，　　修四無量三解脫，",
    "T03n0159_001:0295a27": "今見大聖牟尼尊，　　猶如盲龜值浮木。",
    "T03n0159_001:0295a28": "願於來世恒沙劫，　　念念不捨天人師，",
    "T03n0159_001:0295a29": "如影隨形不暫離，　　晝夜勤修於種智。",
    "T03n0159_001:0295b01": "唯願世尊哀愍我，　　常令得見大慈尊，",
    "T03n0159_001:0295b02": "三業無倦常奉持，　　願共眾生成正覺。",
    "T03n0159_001:0295b03": "今者三界大導師，　　座上跏趺入三昧，",
    "T03n0159_001:0295b04": "獨處凝然空寂舍，　　身心不動如須彌。",
    "T03n0159_001:0295b05": "世間一切梵天魔，　　莫能警覺如來定，",
    "T03n0159_001:0295b06": "此界佗方凡聖眾，　　悉知調御住於禪。",
    "T03n0159_001:0295b07": "廣設無邊微妙供，　　奉獻能仁最勝德，",
    "T03n0159_001:0295b08": "六欲諸天來供養，　　天華亂墜徧虛空。",
    "T03n0159_001:0295b09": "十善報應無價香，　　變化香雲百寶色，",
    "T03n0159_001:0295b10": "徧覆人天無量眾，　　雨雜妙寶獻如來。",
    "T03n0159_001:0295b11": "香氣𣱦氳三寶前，　　百千伎樂臨空界，",
    "T03n0159_001:0295b12": "不鼓自鳴成妙曲，　　供養人中兩足尊。",
    "T03n0159_001:0295b13": "十八梵眾雨天華，　　及雨雜寶千萬種，",
    "T03n0159_001:0295b14": "梵摩尼珠妙瓔珞，　　眾寶嚴飾天妙衣。",
    "T03n0159_001:0295b15": "大寶華幢懸勝幡，　　持以供養牟尼尊，",
    "T03n0159_001:0295b16": "無色界天雨寶華，　　其華廣大如車輪。",
    "T03n0159_001:0295b17": "雨微細香滿世界，　　供養三昧難思議，",
    "T03n0159_001:0295b18": "龍王脩羅人非人，　　奉獻所感珍妙寶。",
    "T03n0159_001:0295b19": "各以供養天中天，　　樂聞最勝菩提道，",
    "T03n0159_001:0295b20": "時薄伽梵大醫王，　　善治世間煩惱苦。",
    "T03n0159_001:0295b21": "師子頻伸三昧力，　　六種震動徧三千，",
    "T03n0159_001:0295b22": "以此覺悟諸有緣，　　於此無緣了不覺。",
    "T03n0159_001:0295b23": "隨彼人天應可度，　　見佛種種諸神通，",
    "T03n0159_001:0295b24": "瞻仰月面牟尼尊，　　以淨三業皆雲集。",
    "T03n0159_001:0295b25": "如來能以無緣慈，　　饒益眾生成勝德，",
    "T03n0159_001:0295b26": "胸臆放此大光明，　　名諸菩薩不退轉。",
    "T03n0159_001:0295b27": "如劫盡時七日現，　　熾然照曜放千光，",
    "T03n0159_001:0295b28": "世間所有諸光明，　　不及一佛毛孔光。",
    "T03n0159_001:0295b29": "無量無礙大神光，　　徧照十方諸佛剎，",
    "T03n0159_001:0295c01": "如來福智皆圓滿，　　所放神光亦無比。",
    "T03n0159_001:0295c02": "其光赫弈如金色，　　徧照十方諸國土，",
    "T03n0159_001:0295c03": "大聖金光影現中，　　悉見世間諸色像。",
    "T03n0159_001:0295c04": "三千大千諸世界，　　所有一切諸山王，",
    "T03n0159_001:0295c05": "四寶所成妙高山，　　雪山香山七金山，",
    "T03n0159_001:0295c06": "目真隣陀彌樓山，　　大鐵圍山小山等，",
    "T03n0159_001:0295c07": "大海江河及浴池，　　無數百億四大洲，",
    "T03n0159_001:0295c08": "日月星辰眾寶宮，　　天宮龍宮諸神宮，",
    "T03n0159_001:0295c09": "國邑王宮諸聚落，　　如是光中悉顯現。",
    "T03n0159_001:0295c10": "又現如來往昔因，　　積功累德求佛道，",
    "T03n0159_001:0295c11": "如來昔在尸毘國，　　曾居尊位作人王。",
    "T03n0159_001:0295c12": "國界珍寶皆充盈，　　常以正法化於世，",
    "T03n0159_001:0295c13": "慈悲喜捨恒無倦，　　能捨難捨趣菩提。",
    "T03n0159_001:0295c14": "割身救鴿甞無悔，　　深心悲愍救眾生，",
    "T03n0159_001:0295c15": "時佛往昔在凡夫，　　入於雪山求佛道。",
    "T03n0159_001:0295c16": "攝心勇猛勤精進，　　為求半偈捨全身，",
    "T03n0159_001:0295c17": "以求正法因緣故，　　十二劫超生死苦。",
    "T03n0159_001:0295c18": "昔為摩納仙人時，　　布髮供養然燈佛，",
    "T03n0159_001:0295c19": "以是精進因緣故，　　八劫超於生死海。",
    "T03n0159_001:0295c20": "昔為薩埵王子時，　　捨所愛身投餓虎，",
    "T03n0159_001:0295c21": "自利利佗因緣故，　　十一劫超生死因。",
    "T03n0159_001:0295c22": "流水長者大醫王，　　平等救護眾生故，",
    "T03n0159_001:0295c23": "濟魚各得生天上，　　天雨瓔珞來報恩。",
    "T03n0159_001:0295c24": "七日翹足讚如來，　　以精進故超九劫。",
    "T03n0159_001:0295c25": "昔為六牙白象王，　　其牙殊妙無能比，",
    "T03n0159_001:0295c26": "捨身命故投獵者，　　求佛無上大菩提。",
    "T03n0159_001:0295c27": "或作圓滿福智王，　　施眼精進求佛道，",
    "T03n0159_001:0295c28": "又作金色大鹿王，　　捨身精進求佛道。",
    "T03n0159_001:0295c29": "為迦尸國慈力王，　　全身施與五夜叉，",
    "T03n0159_001:0296a01": "又作大國莊嚴王，　　以妻子施無悋惜。",
    "T03n0159_001:0296a02": "或為最上身菩薩，　　頭目髓腦施眾生，",
    "T03n0159_001:0296a03": "如是菩薩行慈悲，　　皆願求證菩提道。",
    "T03n0159_001:0296a04": "佛昔曾作轉輪王，　　四洲珍寶皆充滿，",
    "T03n0159_001:0296a05": "具足千子諸眷屬，　　十善化人百千劫。",
    "T03n0159_001:0296a06": "國土安隱如天宮，　　受五欲樂無窮盡，",
    "T03n0159_001:0296a07": "時彼輪王覺自身，　　及以世間不牢固。",
    "T03n0159_001:0296a08": "無想諸天八萬歲，　　福盡還歸諸惡道，",
    "T03n0159_001:0296a09": "猶如夢幻與泡影，　　亦如朝露及電光。",
    "T03n0159_001:0296a10": "了達三界如火宅，　　八苦充滿難可出，",
    "T03n0159_001:0296a11": "未得解脫超彼岸，　　誰有智者樂輪迴？",
    "T03n0159_001:0296a12": "唯有出世如來身，　　不生不滅常安樂，",
    "T03n0159_001:0296a13": "如是難行菩薩行，　　一切悉現金光內。",
    "T03n0159_001:0296a14": "又此光中現八塔，　　皆是眾生良福田，",
    "T03n0159_001:0296a15": "淨飯王宮生處塔，　　菩提樹下成佛塔，",
    "T03n0159_001:0296a16": "鹿野園中法輪塔，　　給孤獨園名稱塔，",
    "T03n0159_001:0296a17": "曲女城邊寶堦塔，　　耆闍崛山般若塔，",
    "T03n0159_001:0296a18": "菴羅衛林維摩塔，　　娑羅林中圓寂塔。",
    "T03n0159_001:0296a19": "如是世尊八寶塔，　　諸天龍神常供養，",
    "T03n0159_001:0296a20": "金剛密跡四天王，　　晝夜護持恒不離。",
    "T03n0159_001:0296a21": "若造八塔而供養，　　現身福壽自延長，",
    "T03n0159_001:0296a22": "增長智慧眾所尊，　　世出世願皆圓滿。",
    "T03n0159_001:0296a23": "若人禮拜及心念，　　如是八塔不思議，",
    "T03n0159_001:0296a24": "二人獲福等無差，　　速證無上菩提道。",
    "T03n0159_001:0296a25": "如是三世利益事，　　於此光中無不見，",
    "T03n0159_001:0296a26": "十方佛土諸菩薩，　　神通遊戲眾靈仙，",
    "T03n0159_001:0296a27": "萬億國土轉輪王，　　尋此光明普雲集，",
    "T03n0159_001:0296a28": "各以神力來供養，　　雨如意寶奉慈尊。",
    "T03n0159_001:0296a29": "諸天伎樂百千種，　　不鼓自然出妙音，",
    "T03n0159_001:0296b01": "天華亂墜滿虛空，　　眾香普熏於大會，",
    "T03n0159_001:0296b02": "寶幢無數諸瓔珞，　　持以供養人中尊。",
    "T03n0159_001:0296b03": "微妙伽陀讚如來，　　善哉能入於三昧，",
    "T03n0159_001:0296b04": "現不思議大神力，　　調伏難化諸有情，",
    "T03n0159_001:0296b05": "令住堅固不退心，　　我於佛所深隨喜。",
    "T03n0159_001:0296b06": "唯願世尊從定起，　　為諸眾生轉法輪，",
    "T03n0159_001:0296b07": "永斷一切諸煩惱，　　令住無住大涅槃。",
    "T03n0159_001:0296b08": "如我等類心清淨，　　從萬億國來聽法，",
    "T03n0159_001:0296b09": "以三昧力常諦觀，　　於我微供哀納受。",
    "T03n0159_001:0296b10": "能施所施及施物，　　於三世中無所得，",
    "T03n0159_001:0296b11": "我等安住最勝心，　　供養一切十方佛。",
    "T03n0159_001:0296b12": "世世親近大悲主，　　恒常奉事大慈尊，",
    "T03n0159_001:0296b13": "以無所得妙善根，　　圓融法界趣真覺。",
    "T03n0159_001:0296b14": "過去如來入寂定，　　現大神通轉法輪，",
    "T03n0159_001:0296b15": "今佛世尊亦復然，　　入定放光同彼佛。",
    "T03n0159_001:0296b16": "是故惟忖釋師子，　　決定欲說心地門，",
    "T03n0159_001:0296b17": "若欲遠離生死因，　　必獲三世真常果。",
    "T03n0159_001:0296b18": "諸人合掌一心待，　　當入如來安樂宮。」",
    "T03n0159_001:0296b19": "大乘本生心地觀經卷第一"
}