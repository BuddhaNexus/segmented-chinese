{
    "T24n1450_017:0185c20": "根本說一切有部毘奈耶破僧事",
    "T24n1450_017:0185c21": "卷第十七",
    "T24n1450_017:0185c23": "大唐三藏法師義淨奉　制譯",
    "T24n1450_017:0185c24": "時頻毘娑羅王，聞長者子乘舡而來，從弶伽",
    "T24n1450_017:0185c25": "河穿渠直至王舍大城，五里之內滿油麻子。",
    "T24n1450_017:0185c26": "船至城所，勅令掃灑去諸瓦石香水灑地散",
    "T24n1450_017:0185c27": "諸名花，喻如天宮，作好供養，迎長者子入王",
    "T24n1450_017:0185c28": "舍城。其子見王頭面禮足，便以寶珠置王足",
    "T24n1450_017:0185c29": "上，退住一面結跏趺坐。時王見彼足下黃金",
    "T24n1450_017:0186a01": "毛已，心生驚愕歎言：「有大功德福力之人，汝",
    "T24n1450_017:0186a02": "曾見佛以不？」答言：「未見。」王言：「汝可相隨見佛",
    "T24n1450_017:0186a03": "世尊。」問王：「佛騎何物？」王言：「出家之人不用乘",
    "T24n1450_017:0186a04": "騎。」長者子答言：「我亦步去。」時諸人眾皆以",
    "T24n1450_017:0186a05": "脫衣覆地與長者子踏上，問言：「彼佛世尊踏",
    "T24n1450_017:0186a06": "衣行不？」答言：「不踏。」即令去衣。其長者子以",
    "T24n1450_017:0186a07": "足踏地，諸天脫衣覆地，問言：「我不令著衣，何",
    "T24n1450_017:0186a08": "因地上有衣？」傍人答言：「此是天衣非我等衣。」",
    "T24n1450_017:0186a09": "亦令去却，天去衣訖。時長者子足踏地著，是",
    "T24n1450_017:0186a10": "時大地六種震動。",
    "T24n1450_017:0186a11": "爾時佛告諸苾芻：「此長者子從九十一劫已",
    "T24n1450_017:0186a12": "來，皆以覆衣踏行，不曾露足踏地。今長者子",
    "T24n1450_017:0186a13": "為重法故，以足踏地因此地動。」爾時長者子",
    "T24n1450_017:0186a14": "來詣佛所，禮佛足已却坐一面。",
    "T24n1450_017:0186a15": "爾時世尊隨其根性而為說法，既聞法已從",
    "T24n1450_017:0186a16": "座而起，頂禮佛足求願出家受持戒行。佛言：",
    "T24n1450_017:0186a17": "「不然！長者子，父母不聽，不得出家受戒。」爾時",
    "T24n1450_017:0186a18": "頻毘娑羅王白佛言：「我是國主，於彼長者庫",
    "T24n1450_017:0186a19": "藏資產事皆由我，王既聽許，唯願如來令",
    "T24n1450_017:0186a20": "其出家。」佛言：「善來苾芻！」即時出家被僧伽",
    "T24n1450_017:0186a21": "胝衣手持瓶鉢，威儀庠序如百歲苾芻。是時",
    "T24n1450_017:0186a22": "六眾苾芻共為恥笑：「其長者子汝如生酥，有",
    "T24n1450_017:0186a23": "何所堪？今者勤勞修行梵行，有何所益？」時六",
    "T24n1450_017:0186a24": "眾苾芻見而調弄，共作是語：「此人形貌如生",
    "T24n1450_017:0186a25": "酥團，於佛正教勇猛勤修，當何成就？」彼聞是",
    "T24n1450_017:0186a26": "語，即往尊者阿難陀所，白言：「尊者！云何苾芻",
    "T24n1450_017:0186a27": "決定修行，早得成就意得正定？」答言：「如佛所",
    "T24n1450_017:0186a28": "說：受三摩地勤苦經行，速得正定。」時彼聞已",
    "T24n1450_017:0186a29": "即往屍林，作三摩地經行，專念覺品善法思",
    "T24n1450_017:0186b01": "惟，竟不能證。又起一念：「我今勤行精進過諸",
    "T24n1450_017:0186b02": "聲聞，不得證果。我今自有家宅眷屬財物現",
    "T24n1450_017:0186b03": "存，歸俗自須行施造諸功德。」爾時世尊知其",
    "T24n1450_017:0186b04": "思念，告一苾芻曰：「汝可往詣彼屍林所報長",
    "T24n1450_017:0186b05": "者子曰：『汝可來此。』」時彼苾芻承佛命已，便往",
    "T24n1450_017:0186b06": "林中報曰：「世尊命汝。」彼既聞已共往世尊，頂",
    "T24n1450_017:0186b07": "禮佛足却住一面。佛告彼長者子：「汝不應在",
    "T24n1450_017:0186b08": "於空閑林中獨住宴坐而作如是非理尋思，",
    "T24n1450_017:0186b09": "汝昔作是念：『所有聲聞勤修苦行，我皆過彼，",
    "T24n1450_017:0186b10": "由不斷漏心得解脫。我之親屬有大資具，受",
    "T24n1450_017:0186b11": "用豐多，可應還家受諸欲樂，廣行布施造諸",
    "T24n1450_017:0186b12": "功德。』」",
    "T24n1450_017:0186b13": "時長者子聞佛說已，便作是念：「世尊今者知",
    "T24n1450_017:0186b14": "我心之所念。」即時驚愕恐懼憂惱身毛竪立，",
    "T24n1450_017:0186b15": "白佛言：「如是。世尊！」佛復告長者子：「我今問汝，",
    "T24n1450_017:0186b16": "隨我意答。汝昔在家常作何業？」答曰：「善解彈",
    "T24n1450_017:0186b17": "琴。」又問：「若調絃時其絃調急，其聲和雅悅心，",
    "T24n1450_017:0186b18": "好聲堪用已不？」答言：「不也。世尊！」問曰：「琴絃若",
    "T24n1450_017:0186b19": "緩，其聲和雅悅心，能發好聲堪用已不？」答言：",
    "T24n1450_017:0186b20": "「不也。世尊！」「若琴絃不緩不急，調絃平正，其聲",
    "T24n1450_017:0186b21": "好不？」答言：「如是。世尊！」佛告長者子：「若復有",
    "T24n1450_017:0186b22": "人極行精進心生掉舉，若多慢緩心生嬾惰，",
    "T24n1450_017:0186b23": "是故汝應修處中行。若如是者，汝今不久斷",
    "T24n1450_017:0186b24": "諸有漏心得解脫，得慧解脫見法證果：我生",
    "T24n1450_017:0186b25": "已盡、梵行已立、所作已辦、不受後有。」",
    "T24n1450_017:0186b26": "爾時長者子聞佛所說，歡喜信受諦心思惟",
    "T24n1450_017:0186b27": "禮佛而去。時長者子，聞佛世尊為說琴喻方",
    "T24n1450_017:0186b28": "便誨已，獨處閑靜修不放逸專修正念。「善男",
    "T24n1450_017:0186b29": "子！汝所標心希求出家，剃除鬢髮被僧伽",
    "T24n1450_017:0186c01": "胝衣，正信出家，學無上果。梵行已立，最後獲",
    "T24n1450_017:0186c02": "得諸法，以自覺知證成就果：我生已盡、梵行",
    "T24n1450_017:0186c03": "已立、所作已辦、不受後有。應知證果。」時彼具",
    "T24n1450_017:0186c04": "壽便自證得阿羅漢果，善得解脫已得果已，",
    "T24n1450_017:0186c05": "正受解脫喜樂一心，而作是念：「我今正是應",
    "T24n1450_017:0186c06": "詣佛所供養恭敬。」作是念已，即於晡時從宴",
    "T24n1450_017:0186c07": "坐起，往詣佛所頂禮雙足退坐一面。",
    "T24n1450_017:0186c08": "爾時具壽而白佛言：「凡有苾芻，得阿羅漢果",
    "T24n1450_017:0186c09": "諸漏得盡，所作已辦不受後有，棄諸重擔得",
    "T24n1450_017:0186c10": "自己利。盡諸有結，慧善解脫，心得自在，而",
    "T24n1450_017:0186c11": "於六種得勝解脫，所謂：一者出離凡俗得勝",
    "T24n1450_017:0186c12": "解脫，二者利諸勝解脫，三者寂靜勝解脫，",
    "T24n1450_017:0186c13": "四者貪欲盡勝解脫，五者盡諸最勝解脫，六",
    "T24n1450_017:0186c14": "者不失正念勝解脫。」白言：「大德！若復有人發",
    "T24n1450_017:0186c15": "少信心而求解脫。勿作是見，於貪、瞋、癡而得",
    "T24n1450_017:0186c16": "解脫出離生死。大德！若復有人發少尸羅出",
    "T24n1450_017:0186c17": "離生死，而求解脫無病惱憂。勿作是見，得盡",
    "T24n1450_017:0186c18": "貪、瞋、癡，無病憂惱而得解脫。大德！若復有人",
    "T24n1450_017:0186c19": "為求名利為稱譽故，行寂靜行而求解脫。勿",
    "T24n1450_017:0186c20": "作是見，得盡貪、瞋、癡離於愛取，不失正念而",
    "T24n1450_017:0186c21": "得解脫。大德！若有苾芻得阿羅漢，諸漏已",
    "T24n1450_017:0186c22": "盡，所作已辦棄諸重擔，獲得己利永斷諸有，",
    "T24n1450_017:0186c23": "心善解脫慧善解脫。是彼阿羅漢，得此六種",
    "T24n1450_017:0186c24": "勝解脫。大德！若有苾芻心得學處，若求無上",
    "T24n1450_017:0186c25": "涅槃善道，不著於色，時彼學處是淨尸羅，成",
    "T24n1450_017:0186c26": "就學處調伏諸根，後得漏盡；於無漏心而得",
    "T24n1450_017:0186c27": "解脫，得智解脫；於現前法以自覺知，而證圓",
    "T24n1450_017:0186c28": "滿：我生已盡、梵行已立、所作已辦、不受後有。",
    "T24n1450_017:0186c29": "時彼羅漢無學尸羅，成就諸根無學。大德！喻",
    "T24n1450_017:0187a01": "如童子幼小心惰樂睡，至于盛少尸羅諸",
    "T24n1450_017:0187a02": "根咸悉成就，後時年老諸根以枯尸羅成就。",
    "T24n1450_017:0187a03": "大德！苾芻亦復如是。若有苾芻而住學處得",
    "T24n1450_017:0187a04": "心自在，彼求無上涅槃善道，不著於色住於",
    "T24n1450_017:0187a05": "尸羅，諸根調伏。後時盡諸有漏，於無漏心",
    "T24n1450_017:0187a06": "得無漏慧，得解脫命；於現前法已自覺知，而",
    "T24n1450_017:0187a07": "得圓滿。我生已盡、梵行已立、不受後有，無學",
    "T24n1450_017:0187a08": "尸羅而得成就。已證得果，即見諸色心不攀",
    "T24n1450_017:0187a09": "緣，亦不惑亂。其心正定情無顛倒，善思修習",
    "T24n1450_017:0187a10": "心無增減。有惑亂之事，不能為失正念，耳知",
    "T24n1450_017:0187a11": "聲鼻知香舌知味身知觸心知諸法，色等諸",
    "T24n1450_017:0187a12": "法不能惑亂，不失正念。安定不散，情無顛倒，",
    "T24n1450_017:0187a13": "善解脫善修習，見生滅法。",
    "T24n1450_017:0187a14": "「復次喻如城邑聚落，不遠有大石山，無有缺",
    "T24n1450_017:0187a15": "漏亦無孔隙，全為一石；或有大風從東面起，",
    "T24n1450_017:0187a16": "其山不動不搖亦不西傾，西南北風亦復如",
    "T24n1450_017:0187a17": "是不動不搖。過去色等如大暴風來於眼前，",
    "T24n1450_017:0187a18": "眼等心識無有顛倒亦復如是，不動不搖，其",
    "T24n1450_017:0187a19": "心安定無有散亂。若得解脫修習善已，見生",
    "T24n1450_017:0187a20": "滅法。復次耳鼻舌身意，能知聲香味觸等，此",
    "T24n1450_017:0187a21": "之六種惑亂身心，彼能得果不失正念，內情",
    "T24n1450_017:0187a22": "心等不失正念，無有散亂顛倒。善得解脫修",
    "T24n1450_017:0187a23": "集善已，見生滅法。」具壽苾芻說是語已，便以",
    "T24n1450_017:0187a24": "伽陀而說頌曰：",
    "T24n1450_017:0187a25": "「出家解脫者，　　心無病惱憂；",
    "T24n1450_017:0187a26": "彼住寂靜地，　　樂盡愛貪欲。",
    "T24n1450_017:0187a27": "趣解脫盡者，　　及心不失念；",
    "T24n1450_017:0187a28": "了知意生法，　　而心得解脫。",
    "T24n1450_017:0187a29": "心若得解脫，　　寂靜見諦住；",
    "T24n1450_017:0187b01": "所作既作了，　　不應而更作。",
    "T24n1450_017:0187b02": "如彼大石山，　　暴風不能動；",
    "T24n1450_017:0187b03": "色聲亦復然，　　不能為損害。",
    "T24n1450_017:0187b04": "心意得定者，　　而見生滅法。」",
    "T24n1450_017:0187b05": "說是頌已，時諸苾芻咸皆有疑，世尊能斷一",
    "T24n1450_017:0187b06": "切疑惑，便即白問世尊：「具壽苾芻種何等業？",
    "T24n1450_017:0187b07": "由業力故生富貴家，而於足下有金色毛，每",
    "T24n1450_017:0187b08": "日常食五百種味，九十一劫已來足不踏地。",
    "T24n1450_017:0187b09": "纔生誕已，得二十俱胝金錢，後於世尊教中",
    "T24n1450_017:0187b10": "出家修學，斷諸煩惱證阿羅漢果。」",
    "T24n1450_017:0187b11": "爾時世尊告諸苾芻曰：「彼之具壽積習善業",
    "T24n1450_017:0187b12": "果報成熟，喻若暴流決定自受。汝等苾芻應",
    "T24n1450_017:0187b13": "知自作自受，廣說如餘。」即說頌曰：",
    "T24n1450_017:0187b14": "「假令經百劫，　　所作業不亡；",
    "T24n1450_017:0187b15": "因緣會遇時，　　果報還自受。」",
    "T24n1450_017:0187b16": "佛告苾芻：「乃往昔時九十一劫，有佛出世，號",
    "T24n1450_017:0187b17": "毘鉢尸應正等覺，出現於世，十號具足。彼佛",
    "T24n1450_017:0187b18": "有六十二千苾芻前後圍遶，遊行人間漸至",
    "T24n1450_017:0187b19": "王城名曰親意。爾時城中有諸居士子，聞毘",
    "T24n1450_017:0187b20": "鉢尸應正等覺與六十二千苾芻，前後圍遶遊",
    "T24n1450_017:0187b21": "行人間來至於此。彼既聞已，皆共往詣佛所，",
    "T24n1450_017:0187b22": "頂禮佛足退坐一面。爾時世尊為諸童子善",
    "T24n1450_017:0187b23": "說法要，示教利喜默然而住。",
    "T24n1450_017:0187b24": "「爾時眾童子等從坐而起，合掌恭敬而白佛",
    "T24n1450_017:0187b25": "言：『唯願世尊，許我以四事供養三月安居佛",
    "T24n1450_017:0187b26": "及眾僧。』爾時世尊默然而許。時諸童子知佛",
    "T24n1450_017:0187b27": "許已，頂禮雙足辭佛而去。彼童子等既到城",
    "T24n1450_017:0187b28": "已，於議堂中共相議曰：『我等云何供養世尊？",
    "T24n1450_017:0187b29": "若共作一食供養？為人各作食供養？』其中或",
    "T24n1450_017:0187c01": "有云：『眾共作食供養，廢其生業田農等事。』",
    "T24n1450_017:0187c02": "時眾共議：『人各依次一日作食供養。』即隨力",
    "T24n1450_017:0187c03": "所辦作食供養。其中有一童子家貧，共母商",
    "T24n1450_017:0187c04": "量：『我家貧乏，依次辦食云何得辦？』時母答言：",
    "T24n1450_017:0187c05": "『愛子！可於最後而與供養，未至日來隨力",
    "T24n1450_017:0187c06": "收辦即以充足。』既至日已鋪以熊皮，如來踏",
    "T24n1450_017:0187c07": "上行至坐處，造五百味飲食供養如來，五輪",
    "T24n1450_017:0187c08": "著地發大誓願：『願所生之處，常得豪性富貴",
    "T24n1450_017:0187c09": "家生，亦願我足不踏於地，猶如如來足下有",
    "T24n1450_017:0187c10": "毛四指金色，行願如佛。當當來世有佛出時",
    "T24n1450_017:0187c11": "誓當供養。』」",
    "T24n1450_017:0187c12": "佛告諸苾芻等：「爾時貧童子者，即寶德長者",
    "T24n1450_017:0187c13": "子是。彼於毘鉢尸如來所發誓願，業果成",
    "T24n1450_017:0187c14": "熟，感大富貴，足下有毛作黃金色，從九十一",
    "T24n1450_017:0187c15": "劫以來，不曾以足一踏於地。當生之日有二",
    "T24n1450_017:0187c16": "十俱胝金錢，隨其日日從地踊出。即於佛教",
    "T24n1450_017:0187c17": "中出家修學，得阿羅漢果。」",
    "T24n1450_017:0187c18": "佛告苾芻：「若作黑業者當得黑報，若作白業",
    "T24n1450_017:0187c19": "者還得白報，諸雜業者還復如此。汝等苾芻！",
    "T24n1450_017:0187c20": "如雜黑業者汝不應作，當作白業。如未生怨，",
    "T24n1450_017:0187c21": "為彼惡友提婆達多故，於父王頻毘娑羅所，",
    "T24n1450_017:0187c22": "起大惡逆，擲矟打著手指，舉國人民共為恥",
    "T24n1450_017:0187c23": "笑談論：『如此惡者為友，未生怨王在胎中時，",
    "T24n1450_017:0187c24": "何不殺却？』或時有人談論：『此非是阿闍世王",
    "T24n1450_017:0187c25": "過也。由彼惡友提婆達多過。』或有說言：『為佛",
    "T24n1450_017:0187c26": "與提婆達多出家，不作擯罰致於他方自所安",
    "T24n1450_017:0187c27": "住。』或有譏說：『佛亦無過，為彼苾芻僧伽不依",
    "T24n1450_017:0187c28": "僧教住持故。』如斯眾議父王聞已，心不起惡，",
    "T24n1450_017:0187c29": "而云：『由我先世業故。』復有說云：『是佛及僧之",
    "T24n1450_017:0188a01": "過。』我由此說情懷憂惱。」時諸苾芻各生疑心，",
    "T24n1450_017:0188a02": "請世尊曰：「何故彼人造過令此受殃？」佛告諸",
    "T24n1450_017:0188a03": "苾芻：「非但今日有如前事，乃往過去曾亦遭",
    "T24n1450_017:0188a04": "此。汝等諦聽！我今為說。乃往古昔有波羅",
    "T24n1450_017:0188a05": "痆斯城王名梵授，人民安隱富樂豐饒。時彼",
    "T24n1450_017:0188a06": "城中有其二狗：一黑、一白，食鞍轡皮繩。於異",
    "T24n1450_017:0188a07": "後時王欲出戰，告其臣曰：『卿速嚴仗。』臣即觀",
    "T24n1450_017:0188a08": "見被狗咬破不堪所用，便啟王知。王聞生嗔",
    "T24n1450_017:0188a09": "令殺諸狗，城中諸狗既遭殺害，因即逃竄出",
    "T24n1450_017:0188a10": "國去者。時有他國一狗從外而來，見其諸狗",
    "T24n1450_017:0188a11": "怖而逃竄，問言：『何意如是？』城中諸狗以事具",
    "T24n1450_017:0188a12": "答。報曰：『何故不白大王？』城狗對曰：『誰敢啟",
    "T24n1450_017:0188a13": "王？』外狗報曰：『仁等安住，我於此夜進詣白王。』",
    "T24n1450_017:0188a14": "便至王所行步端儀，說伽他曰：",
    "T24n1450_017:0188a15": "「『大王宮中有二狗：　　一白一黑備色力，",
    "T24n1450_017:0188a16": "應當誅彼不滅我，　　誅者不誅非是理。』",
    "T24n1450_017:0188a17": "「是時王聞此頌，告諸臣曰：『卿等宜應為我覓",
    "T24n1450_017:0188a18": "取說伽他者，將來見我。』諸臣訪察：『誰於夜中",
    "T24n1450_017:0188a19": "為王說頌？』而有白言：『他國狗來為王說頌。』王",
    "T24n1450_017:0188a20": "曰：『卿等審推，實是宮中二狗食耶？為餘狗喫？』",
    "T24n1450_017:0188a21": "諸臣集議：『王今令推，云何詳審？』於中有言：『何",
    "T24n1450_017:0188a22": "假多論？但取頭髮安狗口中，若食皮者自當",
    "T24n1450_017:0188a23": "吐出。』既安髮已，王宮二狗便吐食皮。以事白",
    "T24n1450_017:0188a24": "王。王曰：『宜治二狗，餘狗無愆。』汝等苾芻，於",
    "T24n1450_017:0188a25": "意云何？昔二狗者豈異人乎？今提婆達多、阿",
    "T24n1450_017:0188a26": "闍世王是，由彼往昔過失令他受苦；今亦如",
    "T24n1450_017:0188a27": "此，彼等造罪佛僧招過。「汝等復聽提婆達多",
    "T24n1450_017:0188a28": "無恩報事。乃往古昔於波羅痆斯城，王名梵",
    "T24n1450_017:0188a29": "授，治化人民。時有一人入山採木，路逢師子，",
    "T24n1450_017:0188b01": "便即逃竄墮落井中；師子奔趁不見其井，遂",
    "T24n1450_017:0188b02": "墮其上；而有毒蛇逐鼠鵄欲撥鼠，此三一時",
    "T24n1450_017:0188b03": "俱墮井內，各起害心欲相噉食。師子曰：『今此",
    "T24n1450_017:0188b04": "井中我有勢力，能食汝等，然而共在厄難之",
    "T24n1450_017:0188b05": "處，宜息惡心莫相損害。』因緣會遇屬有獵師，",
    "T24n1450_017:0188b06": "逐鹿至此向下看井，其井中人遂發大聲唱",
    "T24n1450_017:0188b07": "言：『丈夫！願見救濟。』",
    "T24n1450_017:0188b08": "「是時獵師先拔師子令出井中，師子即便禮",
    "T24n1450_017:0188b09": "獵師足，白言：『我今知汝深恩，必當報謝。其在",
    "T24n1450_017:0188b10": "井中黑頭蟲者，不識恩義，必莫救之。』師子即",
    "T24n1450_017:0188b11": "去。於後獵師，所有井中人蛇蟲鳥等，次第悉",
    "T24n1450_017:0188b12": "皆救出。後時師子捉得一鹿，獵師因行遇至",
    "T24n1450_017:0188b13": "其所救，師子見來，即便以鹿授與獵師，跪",
    "T24n1450_017:0188b14": "拜而去。後於一時，其梵授王及諸宮人，出城",
    "T24n1450_017:0188b15": "遊戲至苑園中，恣意歡娛遂便睡著。時諸宮",
    "T24n1450_017:0188b16": "人見王睡已，心無畏懼，或有經行、或有立者、",
    "T24n1450_017:0188b17": "或有坐者、或有眠者、或有遠去、或有脫衣曬",
    "T24n1450_017:0188b18": "污、或有解脫瓔珞在其傍邊便即眠睡，墮",
    "T24n1450_017:0188b19": "井鵄鳥銜其瓔珞遂將遠去，與彼能救獵",
    "T24n1450_017:0188b20": "師，以報恩德奉上瓔珞。時梵授王眠覺，與諸",
    "T24n1450_017:0188b21": "眷屬臣佐速歸入城。于時失纓絡宮人，遍",
    "T24n1450_017:0188b22": "觀其處不見纓絡，詣王白言：『大王！在苑園",
    "T24n1450_017:0188b23": "中而失纓絡。』時王便告諸大臣曰：『在諸苑園",
    "T24n1450_017:0188b24": "已失纓絡，汝等須為訪覓，是誰盜將？』時諸",
    "T24n1450_017:0188b25": "臣佐既奉王命，即便訪覓。時黑頭蟲時時往",
    "T24n1450_017:0188b26": "彼獵師之處，而覓方便覰其纓絡，見已便知",
    "T24n1450_017:0188b27": "是王纓絡今在於此。其黑頭蟲便棄恩義，遂",
    "T24n1450_017:0188b28": "詣王所白言：『大王！所失纓絡我今具知在",
    "T24n1450_017:0188b29": "獵師處。』王聞是語便即嗔怒，即令使者往捉",
    "T24n1450_017:0188c01": "獵師。時王使人至獵師所告言：『汝於苑園中",
    "T24n1450_017:0188c02": "盜王宮人纓絡。』其獵師恐懼答云：『我等實不",
    "T24n1450_017:0188c03": "盜王纓珞。』具向使者陳說所得來由，還其",
    "T24n1450_017:0188c04": "纓珞。使者得已將詣王所，其獵師當處即被",
    "T24n1450_017:0188c05": "囚縛。于時其鼠見已急往報蛇，向蛇白說：",
    "T24n1450_017:0188c06": "『其黑頭蟲罪惡之人，不識恩德，遂令我善知",
    "T24n1450_017:0188c07": "識被王使者見今囚縛。』蛇聞語已答言：『汝報",
    "T24n1450_017:0188c08": "獵師，我今日為爾向王宮中螫於王身。汝當",
    "T24n1450_017:0188c09": "呪持，我即收毒。王當歡喜決定放汝，亦即與",
    "T24n1450_017:0188c10": "汝賞賜。』其鼠得此語已即具報獵師，獵師云：",
    "T24n1450_017:0188c11": "『善哉！當如是作。』其蛇即螫王身，王時患苦毒",
    "T24n1450_017:0188c12": "遍其身，廣召醫師：『誰能治我？』時諸醫師無能",
    "T24n1450_017:0188c13": "治者。王既遍告，獵師聞已，遂遣所執當人：『汝",
    "T24n1450_017:0188c14": "當為我白王，我能治得。』其執使者具事白王，",
    "T24n1450_017:0188c15": "王言：『即令解放將來。』既至王所，獵師為治，手",
    "T24n1450_017:0188c16": "下即差，便即釋放。王甚歡喜重與賞賜。」",
    "T24n1450_017:0188c17": "佛告諸苾芻等：「汝意云何？豈是異人耶？時",
    "T24n1450_017:0188c18": "獵師者我身是也。彼黑頭蟲不識恩義者，提",
    "T24n1450_017:0188c19": "婆達多是也。往昔之時無恩無義不知恩德，",
    "T24n1450_017:0188c20": "今亦不知恩義，亦不知恩德。」",
    "T24n1450_017:0188c21": "復次佛告諸苾芻等：「如是提婆達多，不知恩",
    "T24n1450_017:0188c22": "義亦不知恩德。汝等諦聽！我為汝說。乃往昔",
    "T24n1450_017:0188c23": "時有非時，七日大雨不止，其鼠狼投入穴內，",
    "T24n1450_017:0188c24": "鼠亦入其穴中。後有毒蛇，覓避雨處亦入其",
    "T24n1450_017:0188c25": "穴。然而鼠狼欲害其鼠，于時毒蛇報鼠狼",
    "T24n1450_017:0188c26": "曰：『汝及我等遭大苦厄，汝等勿生相損害心，",
    "T24n1450_017:0188c27": "各自安住。』其毒蛇等各立名號，毒蛇名愛君，",
    "T24n1450_017:0188c28": "鼠狼名有喜，鼠名恒河受。其愛君及有喜等",
    "T24n1450_017:0188c29": "告恒河受言：『汝是勤健，當為我向餘處求覓",
    "T24n1450_017:0189a01": "飲食將來。』其鼠性行質直心意賢善，為彼蛇",
    "T24n1450_017:0189a02": "及鼠狼勤求覓食。未迴來間，鼠狼報蛇言曰：",
    "T24n1450_017:0189a03": "『彼若求食不得空來，我即食伊。』其蛇聞是語",
    "T24n1450_017:0189a04": "已遂作是念：『此鼠狼今遭此苦難，由欲擬害",
    "T24n1450_017:0189a05": "彼鼠，我今恐彼求食不得空來，決定被食。我",
    "T24n1450_017:0189a06": "今預須報彼鼠知。』作是念已即便附信報鼠",
    "T24n1450_017:0189a07": "令知，作如是言：『其鼠狼作如是言：「如鼠無食",
    "T24n1450_017:0189a08": "空來，必定食汝。」』其鼠苦求食飲不得，作是思",
    "T24n1450_017:0189a09": "惟：『我今食既不得，空去必定食我。』其鼠復附",
    "T24n1450_017:0189a10": "信與蛇，以頌報曰：",
    "T24n1450_017:0189a11": "「『若人儉少無悲心，　　飢火逼迫遂生急；",
    "T24n1450_017:0189a12": "汝大有恩報此語，　　我今無復更來親。』」",
    "T24n1450_017:0189a13": "佛告諸苾芻等：「其鼠者，豈異人乎？我身是也。",
    "T24n1450_017:0189a14": "其鼠狼者，提婆達多是也。其提婆達多，往昔",
    "T24n1450_017:0189a15": "之時亦無恩義，今亦不知恩德。」時未生怨王，",
    "T24n1450_017:0189a16": "於父前擲劍，王便問言：「愛子！汝因何意擲劍",
    "T24n1450_017:0189a17": "於我前耶？」答王曰：「我有瞋恚。父有受用，我",
    "T24n1450_017:0189a18": "無受用。」王聞是語便告子曰：「若如是者，其瞻",
    "T24n1450_017:0189a19": "波城與汝受用。」子得城用歡喜踊躍，便往提",
    "T24n1450_017:0189a20": "婆達多處，作如是言：「尊者！我今得瞻波城恣",
    "T24n1450_017:0189a21": "情受用。」時提婆達多報太子曰：「汝今用功現",
    "T24n1450_017:0189a22": "果報力交得受用。」太子答曰：「聖者！我今見也。」",
    "T24n1450_017:0189a23": "復言：「汝可更用大功必得增勝。」時太子遣往",
    "T24n1450_017:0189a24": "瞻波城，徵稅重役逼迫百姓，為被逼切各散",
    "T24n1450_017:0189a25": "投諸方，或有投王舍城、或投諸國，或有其中",
    "T24n1450_017:0189a26": "發使奏王言：「太子逼迫，瞻波城人散走外國。",
    "T24n1450_017:0189a27": "唯願大王制其非法。」",
    "T24n1450_017:0189a28": "爾時父王即命太子告言：「汝今何故逼迫百",
    "T24n1450_017:0189a29": "姓？」太子答言：「為兵士不能存濟。」父王言：「若如",
    "T24n1450_017:0189b01": "是者，除王舍城已外，摩揭陀國諸人民等，",
    "T24n1450_017:0189b02": "任子受用。」太子得已，即詣提婆達多所報曰：",
    "T24n1450_017:0189b03": "「聖者！除王舍一城已外，並是我得。」提婆達多",
    "T24n1450_017:0189b04": "答曰：「用功者今得如是果報，汝可更用功力。」",
    "T24n1450_017:0189b05": "爾時太子即遣使命苦役損害摩揭陀國城",
    "T24n1450_017:0189b06": "邑人民。時諸人民既被逼迫苦已，時諸人眾",
    "T24n1450_017:0189b07": "奏影勝王曰：「今被太子損害摩揭陀國人民",
    "T24n1450_017:0189b08": "城邑，願王制約勿許使。」王聞是語即命太子，",
    "T24n1450_017:0189b09": "太子至已父王告言：「汝復何故損害摩揭陀",
    "T24n1450_017:0189b10": "國城邑人民？」太子答言：「我諸兵士其眾甚多",
    "T24n1450_017:0189b11": "不能存濟。」王言：「若如是者，我今惟留一庫財",
    "T24n1450_017:0189b12": "物已外，及王舍城並任汝受用。」太子得已，即",
    "T24n1450_017:0189b13": "往提婆達多所：「我今更得王舍城，唯除一庫",
    "T24n1450_017:0189b14": "財物已外並得。」提婆達多答言：「此是用功果",
    "T24n1450_017:0189b15": "報成熟如是。」復言：「凡是國王以用庫藏為力，",
    "T24n1450_017:0189b16": "若有庫藏即是國王，為庫藏故須用功力。」時",
    "T24n1450_017:0189b17": "彼太子更遣損害王舍城人。時王舍城人民",
    "T24n1450_017:0189b18": "眾等，并瞻波國及摩揭陀國諸人眾等，各懷",
    "T24n1450_017:0189b19": "恐懼，密奏王知具陳上事：「被太子損害苦急，",
    "T24n1450_017:0189b20": "太王比來養育百姓由如赤子，今被太子損",
    "T24n1450_017:0189b21": "害，我等人民多有逃散諸國，我今還欲如是。」",
    "T24n1450_017:0189b22": "其影勝王情甚敬信，慈愍有情住持正法，聞",
    "T24n1450_017:0189b23": "是語已即命太子。太子至已，王以理言順太",
    "T24n1450_017:0189b24": "子意，以手摩太子頂告言：「我今所有城邑人",
    "T24n1450_017:0189b25": "民並付囑汝，汝今因何惱亂百姓？汝今正應",
    "T24n1450_017:0189b26": "合須養育。」太子答曰：「我為無庫藏所以如",
    "T24n1450_017:0189b27": "此。」太王報言：「若如是者，除我宮人，自餘庫",
    "T24n1450_017:0189b28": "藏任汝所用。」然其太子性懷暴惡，雖得庫藏",
    "T24n1450_017:0189b29": "由不厭足，更復惱亂國內人民，不肯止息。時",
    "T24n1450_017:0189c01": "諸人眾還詣王處具事白王，王聞語已告太",
    "T24n1450_017:0189c02": "子曰：「我今與汝人民庫藏，因何更復惱亂百",
    "T24n1450_017:0189c03": "姓，不肯止耶？」太子聞是語已便太嗔怒，告",
    "T24n1450_017:0189c04": "諸臣佐曰：「汝等應知，若有人訶罵剎帝利灌",
    "T24n1450_017:0189c05": "頂王者，合有何罪責罰？」臣等答曰：「合有極刑。」",
    "T24n1450_017:0189c06": "「今訶罵者是我父也。云何損害？今且令付後",
    "T24n1450_017:0189c07": "宮囚閉。」於時臣佐便即囚閉。大王被閉，宮人",
    "T24n1450_017:0189c08": "臣佐城中人眾聞王囚已並悉憂惱，皆念大",
    "T24n1450_017:0189c09": "王往昔恩愛。王囚閉也，太子即位，暴惡磣刺",
    "T24n1450_017:0189c10": "凶猛獷烈，無有臣佐敢諫其王。時影勝王既",
    "T24n1450_017:0189c11": "被囚閉，心自念言：「是我宿業因緣且得。」隨日",
    "T24n1450_017:0189c12": "時國大夫人韋提希常以餉食。時未生怨王",
    "T24n1450_017:0189c13": "問守門人：「老王今者若為存濟？」時守門人便",
    "T24n1450_017:0189c14": "白王言：「王母每自送食將與老王。」未生怨王",
    "T24n1450_017:0189c15": "聞是語已語守門人曰：「汝當勿使更放飲食",
    "T24n1450_017:0189c16": "及水漿等入，告諸宮人亦勿送食，若有送者",
    "T24n1450_017:0189c17": "罪當極刑。」時諸人等見教嚴重，更無人敢送",
    "T24n1450_017:0189c18": "食至老王所，於是多日更無有人得到王處。",
    "T24n1450_017:0189c19": "時王夫人韋提希，念王恩愛不能自忍，以酥",
    "T24n1450_017:0189c20": "蜜和󰉓塗身，而以脚釧孔中盛水，將以上王，",
    "T24n1450_017:0189c21": "命且延日。時守當人心即猜疑，暫雖知覺",
    "T24n1450_017:0189c22": "已，為念王恩，其未生怨未問之間亦不報知。",
    "T24n1450_017:0189c23": "後於異時，未生怨王問守當門曰：「老王今者",
    "T24n1450_017:0189c24": "若為存在？」其守門人具述：「韋提夫人以酥和",
    "T24n1450_017:0189c25": "󰉓塗身，脚釧孔中盛水奉王，王今以此存活。」",
    "T24n1450_017:0189c26": "時未生怨王勅守當人：「自今以後更勿令夫",
    "T24n1450_017:0189c27": "人入見老王。」",
    "T24n1450_017:0189c28": "爾時世尊在耆闍崛山經行，當王窓牖，王遂",
    "T24n1450_017:0189c29": "遙見佛影，因此見佛心生歡喜，為此善根命",
    "T24n1450_017:0190a01": "存活。時未生怨王更問守當宮人：「我已斷使",
    "T24n1450_017:0190a02": "餉食，老王今若為存活？」門人答言：「為王於",
    "T24n1450_017:0190a03": "窓牖中遙見世尊，世尊慈愍攝受，因此福力",
    "T24n1450_017:0190a04": "王得存活。」王令閉塞窓牖，刺其足下令不得",
    "T24n1450_017:0190a05": "立。時守當人即依王勅，閉塞窓牖刺其足下。",
    "T24n1450_017:0190a06": "是時老王身患疼痛苦惱急，以哽咽啼泣流",
    "T24n1450_017:0190a07": "淚不止，即自思惟：「今在苦惱，世尊何不愍念",
    "T24n1450_017:0190a08": "觀察於我？」如來世尊無不知見。諸佛常法：有",
    "T24n1450_017:0190a09": "大慈悲攝受眾生，決定擁護即住正觀。若能",
    "T24n1450_017:0190a10": "調伏三事，超四暴流安四神足，五支具足超",
    "T24n1450_017:0190a11": "過五道，住七覺分示八支道，善巧方便隨入",
    "T24n1450_017:0190a12": "九定，具十種力，名稱遍滿於十方界，倍勝",
    "T24n1450_017:0190a13": "千轉自在輪王，晝夜三時以佛眼觀諸眾生",
    "T24n1450_017:0190a14": "故。隨轉智慧，誰減？誰增？誰逼迫？誰被逼迫？誰",
    "T24n1450_017:0190a15": "下惡趣？誰向惡趣？誰一向趣？誰負重擔？我今",
    "T24n1450_017:0190a16": "以何方便能救離此從惡趣中置人天趣，并",
    "T24n1450_017:0190a17": "得解脫？未修善根者令修習善根，已修善根",
    "T24n1450_017:0190a18": "未成熟者令得成就，已成就者令得解脫。",
    "T24n1450_017:0190a19": "爾時世尊告大目揵連曰：「汝往影勝王所可",
    "T24n1450_017:0190a20": "傳我語：『願王無病。』作如是言：『佛告大王：「如善",
    "T24n1450_017:0190a21": "知識，應所作者我已作。我今救汝，離三惡趣。",
    "T24n1450_017:0190a22": "令汝常得在天人中過於生死處。」』」聞佛所說",
    "T24n1450_017:0190a23": "即入三摩地，從耆闍崛山沒，於王舍城王禁",
    "T24n1450_017:0190a24": "閉所，在王面前白言：「大王！佛告大王：『願無病",
    "T24n1450_017:0190a25": "惱。』」時王禮敬尊者大目揵連，時大目連白王",
    "T24n1450_017:0190a26": "曰：「佛告大王：『如善知識，我於王處所作已辦，",
    "T24n1450_017:0190a27": "令離地獄、傍生、餓鬼，建立人天，具如前說。』由",
    "T24n1450_017:0190a28": "業因緣，是故大王當知，依於業，因此在於禁",
    "T24n1450_017:0190a29": "閉、脚被刺破，又不得食苦害其身。」王問大目",
    "T24n1450_017:0190b01": "連曰：「何處有好食飲？」于時目連答曰：「於四",
    "T24n1450_017:0190b02": "天王處有好食飲。」具報王已，即便化身而",
    "T24n1450_017:0190b03": "去，往耆闍崛山。時未生怨王子患指瘡病將",
    "T24n1450_017:0190b04": "詣王所，王抱懷中以手摩挲以口嗍之。其時",
    "T24n1450_017:0190b05": "王子啼泣不止，王既嗍其癰癤穴破，膿血在",
    "T24n1450_017:0190b06": "於口中，唾膿於地。太子見膿在地，更啼不",
    "T24n1450_017:0190b07": "絕。",
    "T24n1450_017:0190b08": "時大夫人韋提希，見此事已吁嗟嘆息。時未",
    "T24n1450_017:0190b09": "生怨王見母噓嗟嘆息，問言：「何故噓嘆？」答曰：",
    "T24n1450_017:0190b10": "「曾祖已來未有此患疹，汝亦曾有此患，王父",
    "T24n1450_017:0190b11": "嗍汝瘡上，有膿血便即飲，却不唾於地，畏見",
    "T24n1450_017:0190b12": "膿時恐見膿時汝更啼泣，緣此王父喫汝膿",
    "T24n1450_017:0190b13": "血。」問曰：「實有如是憐愛我耶？」母曰：「如是憐愛",
    "T24n1450_017:0190b14": "汝耳。」爾時未生怨王，嗔恚心止起憐愛心，語",
    "T24n1450_017:0190b15": "諸臣佐：「如有人言：『老王活。』者，分國半位。」人於",
    "T24n1450_017:0190b16": "老王皆生憐愛，聞王此語奔競走看。其老王",
    "T24n1450_017:0190b17": "遠聞走聲極眾，在獄驚懼，作是思惟：「必當喚",
    "T24n1450_017:0190b18": "我種種苦刑。」長嘆喘息迷悶於地，便即捨命，",
    "T24n1450_017:0190b19": "於北方天王宮，在天膝上忽然化生。時薜室",
    "T24n1450_017:0190b20": "羅末拏天問曰：「汝是誰耶？」曰：「我名勝仙。」「何故",
    "T24n1450_017:0190b21": "名曰勝仙？」「有天飲食常在面前隨念而食，是",
    "T24n1450_017:0190b22": "故長號名曰勝仙。」時諸苾芻心生疑惑，唯佛",
    "T24n1450_017:0190b23": "能斷，俱白佛言：「云何影勝大王造何等業果",
    "T24n1450_017:0190b24": "報成熟，有大富貴豐財受用，於王宮生。復得",
    "T24n1450_017:0190b25": "見佛知聖諦理，後被刺脚禁閉，身受飢渴苦",
    "T24n1450_017:0190b26": "困，因茲餓死？」",
    "T24n1450_017:0190b27": "佛告諸苾芻等：「若作黑業感黑異熟，若作白",
    "T24n1450_017:0190b28": "業感白異熟，若作雜業感雜異熟。是故苾芻！",
    "T24n1450_017:0190b29": "自作其業還自受之。如有頌曰：",
    "T24n1450_017:0190c01": "「『假令經百劫，　　所作業不亡；",
    "T24n1450_017:0190c02": "因緣會遇時，　　果報還自受。』",
    "T24n1450_017:0190c03": "「是故苾芻！應當捨離雜業及黑業，汝等應修",
    "T24n1450_017:0190c04": "純白淨業，汝諸苾芻如是應學。」",
    "T24n1450_017:0190c05": "根本說一切有部毘奈耶破僧事卷第十七"
}