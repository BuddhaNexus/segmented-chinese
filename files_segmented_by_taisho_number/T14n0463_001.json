{
    "T14n0463_001:0480b03": "佛說文殊師利般涅槃經",
    "T14n0463_001:0480b05": "西晉居士聶道真譯",
    "T14n0463_001:0480b06": "如是我聞：一時佛在舍衛國祇樹給孤獨園，",
    "T14n0463_001:0480b07": "與大比丘僧八千人俱，長老舍利弗、大目揵",
    "T14n0463_001:0480b08": "連、摩訶迦葉、摩訶迦旃延，如是等眾上首者",
    "T14n0463_001:0480b09": "也；復有菩薩摩訶薩十六人等，賢劫千菩薩",
    "T14n0463_001:0480b10": "彌勒為上首；復有他方菩薩千二百人，觀世音",
    "T14n0463_001:0480b11": "菩薩而為上首。爾時，世尊於後夜分，入于三",
    "T14n0463_001:0480b12": "昧，其三昧名一切光。入三昧已，舉身皆放金",
    "T14n0463_001:0480b13": "色光明，其光大盛，照祇陀林猶若金色，迴旋",
    "T14n0463_001:0480b14": "宛轉照文殊房，化為七重金臺，一一臺上有",
    "T14n0463_001:0480b15": "五百化佛臺中經行。時，文殊師利房前，自然",
    "T14n0463_001:0480b16": "化生五百七寶蓮華，圓若車輪，白銀為莖，",
    "T14n0463_001:0480b17": "阿茂咤馬瑙以為其臺，雜色真珠以為花鬚，",
    "T14n0463_001:0480b18": "其花有光照佛精舍，從精舍出，還入文殊師",
    "T14n0463_001:0480b19": "利房。爾時，會中有菩薩摩訶薩，名跋陀波羅，",
    "T14n0463_001:0480b20": "此瑞現時，跋陀波羅即從房出，禮佛精舍，",
    "T14n0463_001:0480b21": "到阿難房，告阿難言：「汝應知時，今夜世尊現",
    "T14n0463_001:0480b22": "神通相，為饒益眾生，故說妙法，汝鳴揵椎。」爾",
    "T14n0463_001:0480b23": "時，阿難白言：「大士！世尊今者入深禪定，未",
    "T14n0463_001:0480b24": "被勅旨云何集眾？」作是語時，舍利弗至阿難",
    "T14n0463_001:0480b25": "所告言：「法弟！宜時集眾。」爾時，阿難入佛精",
    "T14n0463_001:0480b26": "舍，為佛作禮，未舉頭頃，空中有聲告阿難言：",
    "T14n0463_001:0480b27": "「速集眾僧。」阿難聞已，即大歡喜，鳴揵椎集眾，",
    "T14n0463_001:0480b28": "如此音聲遍舍衛國，上聞有頂，釋梵護世",
    "T14n0463_001:0480b29": "天王與無數天子，將天花香詣祇陀林。爾",
    "T14n0463_001:0480c01": "時，世尊從三昧起，即便微笑，有五色光從佛",
    "T14n0463_001:0480c02": "口出，此光出時，祇洹精舍變成琉璃。爾時，文",
    "T14n0463_001:0480c03": "殊師利法王子，入佛精舍為佛作禮，一一膝",
    "T14n0463_001:0480c04": "上生五蓮華，文殊佛前合指掌時，手十指端",
    "T14n0463_001:0480c05": "及手掌文，出十千金色蓮花以散佛上，化成",
    "T14n0463_001:0480c06": "七寶大蓋，懸諸幢幡，十方無量諸佛菩薩映",
    "T14n0463_001:0480c07": "現蓋中，繞佛三匝，却住一面。",
    "T14n0463_001:0480c08": "爾時，跋陀波羅即從座起整衣服，為佛作禮，",
    "T14n0463_001:0480c09": "長跪合掌白佛言：「世尊！是文殊師利法王子，",
    "T14n0463_001:0480c10": "已曾親近百千諸佛，在此娑婆世界施作佛",
    "T14n0463_001:0480c11": "事，於十方面變現自在，却後久遠當般涅",
    "T14n0463_001:0480c12": "槃。」佛告跋陀波羅：「此文殊師利有大慈悲，",
    "T14n0463_001:0480c13": "生於此國多羅聚落梵德婆羅門家。其生之",
    "T14n0463_001:0480c14": "時，家內屋宅化如蓮華，從母右脇出，身紫金",
    "T14n0463_001:0480c15": "色，墮地能語如天童子，有七寶蓋隨覆其上。",
    "T14n0463_001:0480c16": "詣諸仙人求出家法，諸婆羅門九十五種、",
    "T14n0463_001:0480c17": "諸論議師無能酬對，唯於我所出家學道，住",
    "T14n0463_001:0480c18": "首楞嚴三昧，以此三昧力故，於十方面——或",
    "T14n0463_001:0480c19": "現初生、出家、滅度、入般涅槃、現分舍利——饒益",
    "T14n0463_001:0480c20": "眾生。如是大士久住首楞嚴，佛涅槃後四",
    "T14n0463_001:0480c21": "百五十歲，當至雪山，為五百仙人宣暢敷",
    "T14n0463_001:0480c22": "演十二部經，教化成熟五百仙人，令得不退",
    "T14n0463_001:0480c23": "轉，與諸神仙作比丘像，飛騰空中至本生",
    "T14n0463_001:0480c24": "地，於空野澤尼拘樓陀樹下，結加趺坐，入",
    "T14n0463_001:0480c25": "首楞嚴三昧，三昧力故，身諸毛孔出金色",
    "T14n0463_001:0480c26": "光，其光遍照十方世界度有緣者，五百仙人，",
    "T14n0463_001:0480c27": "各皆見火從身毛孔出。是時，文殊師利身如",
    "T14n0463_001:0480c28": "紫金山，正長丈六，圓光嚴顯，面各一尋，於",
    "T14n0463_001:0480c29": "圓光內有五百化佛，一一化佛有五化菩薩，",
    "T14n0463_001:0481a01": "以為侍者。其文殊冠毘楞伽寶之所嚴飾，有",
    "T14n0463_001:0481a02": "五百種色，一一色中，日月星辰諸天龍宮，",
    "T14n0463_001:0481a03": "世間眾生所希見事，皆於中現。眉間白毫右",
    "T14n0463_001:0481a04": "旋宛轉，流出化佛入光網中。舉身光明焰焰",
    "T14n0463_001:0481a05": "相次，一一焰中有五摩尼珠，一一摩尼珠各",
    "T14n0463_001:0481a06": "有異光，異色分明，其眾色中化佛菩薩不可",
    "T14n0463_001:0481a07": "具說。左手執鉢，右手擎持大乘經典，現此",
    "T14n0463_001:0481a08": "相已光火皆滅，化琉璃像。於左臂上有十",
    "T14n0463_001:0481a09": "佛印，一一印中有十佛像，說佛名字了了分",
    "T14n0463_001:0481a10": "明。於右臂上有七佛印，一一印中有七佛像，",
    "T14n0463_001:0481a11": "七佛名字了了分明。身內心處有真金像，結",
    "T14n0463_001:0481a12": "加趺坐，正長六尺在蓮華上，四方皆現。」佛",
    "T14n0463_001:0481a13": "告跋陀波羅：「是文殊師利，有無量神通、無量",
    "T14n0463_001:0481a14": "變現，不可具記，我今略說，為未來世盲瞑",
    "T14n0463_001:0481a15": "眾生，若有眾生但聞文殊師利名，除却十二",
    "T14n0463_001:0481a16": "億劫生死之罪；若禮拜供養者，生生之處恒",
    "T14n0463_001:0481a17": "生諸佛家，為文殊師利威神所護。是故眾生，",
    "T14n0463_001:0481a18": "當懃繫念念文殊像，念文殊像法，先念琉璃",
    "T14n0463_001:0481a19": "像，念琉璃像者如上所說，一一觀之皆令了",
    "T14n0463_001:0481a20": "了；若未得見，當誦持首楞嚴，稱文殊師利",
    "T14n0463_001:0481a21": "名一日至七日，文殊必來至其人所。若復有",
    "T14n0463_001:0481a22": "人宿業障者，夢中得見，夢中見者，於現在",
    "T14n0463_001:0481a23": "身若求聲聞，以見文殊師利故，得須陀洹乃",
    "T14n0463_001:0481a24": "至阿那含；若出家人見文殊師利者，已得見",
    "T14n0463_001:0481a25": "故，一日一夜成阿羅漢；若有深信方等經",
    "T14n0463_001:0481a26": "典，是法王子於禪定中，為說深法；亂心",
    "T14n0463_001:0481a27": "多者，於其夢中為說實義，令其堅固，於無",
    "T14n0463_001:0481a28": "上道得不退轉。」佛告跋陀波羅：「此文殊師利",
    "T14n0463_001:0481a29": "法王子，若有人念，若欲供養修福業者，即",
    "T14n0463_001:0481b01": "自化身，作貧窮孤獨苦惱眾生，至行者前。",
    "T14n0463_001:0481b02": "若有人念文殊師利者，當行慈心，行慈心者",
    "T14n0463_001:0481b03": "即是得見文殊師利。是故智者當諦觀文",
    "T14n0463_001:0481b04": "殊師利三十二相、八十種好，作是觀者，首楞",
    "T14n0463_001:0481b05": "嚴力故，當得疾疾見文殊師利。作此觀者名",
    "T14n0463_001:0481b06": "為正觀，若他觀者名為邪觀。佛滅度後一切",
    "T14n0463_001:0481b07": "眾生，其有得聞文殊師利名者、見形像者，百",
    "T14n0463_001:0481b08": "千劫中不墮惡道；若有受持讀誦文殊師利",
    "T14n0463_001:0481b09": "名者，設有重障，不墮阿鼻極惡猛火，常生",
    "T14n0463_001:0481b10": "他方清淨國土，值佛聞法得無生忍。」說是",
    "T14n0463_001:0481b11": "語時，五百比丘遠塵離垢成阿羅漢，無量諸",
    "T14n0463_001:0481b12": "天發菩提心，願常隨從文殊師利。爾時跋",
    "T14n0463_001:0481b13": "陀波羅白佛言：「世尊！是文殊舍利，誰當",
    "T14n0463_001:0481b14": "於上起七寶塔？」佛告跋陀波羅：「香山有八",
    "T14n0463_001:0481b15": "大鬼神，自當擎去置香山中金剛山頂上，無",
    "T14n0463_001:0481b16": "量諸天龍神夜叉常來供養，大眾集時像恒",
    "T14n0463_001:0481b17": "放光，其光演說苦空、無常、無我等法。跋陀波",
    "T14n0463_001:0481b18": "羅！此法王子得不壞身，我今語汝，汝好受",
    "T14n0463_001:0481b19": "持廣為一切諸眾生說。」說是語時，跋陀波羅",
    "T14n0463_001:0481b20": "等諸大菩薩，舍利弗等諸大聲聞、天龍八部，",
    "T14n0463_001:0481b21": "聞佛所說皆大歡喜，禮佛而去。",
    "T14n0463_001:0481b22": "佛說文殊師利般涅槃經"
}