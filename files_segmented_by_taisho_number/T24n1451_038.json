{
    "T24n1451_038:0396a06": "根本說一切有部毘奈耶雜事",
    "T24n1451_038:0396a07": "卷第三十八",
    "T24n1451_038:0396a09": "三藏法師義淨奉　制譯",
    "T24n1451_038:0396a10": "第八門第十子攝頌說涅槃之餘",
    "T24n1451_038:0396a11": "爾時拘尸那城有出家外道名曰善賢梵云蘇跋",
    "T24n1451_038:0396a12": "陀羅，年百二十形容衰朽，俱尸那城所有壯士，",
    "T24n1451_038:0396a13": "於善賢處悉生恭敬，尊重供養如阿羅漢。去",
    "T24n1451_038:0396a14": "斯不遠有大華池名曰曼陀枳儞，於池岸上",
    "T24n1451_038:0396a15": "有烏曇跋樹，善賢梵志常遊於此。往昔菩薩",
    "T24n1451_038:0396a16": "在覩史天，作白象狀入母胎時，彼烏曇樹華",
    "T24n1451_038:0396a17": "始新出，降誕之始漸有光色，為童子時其",
    "T24n1451_038:0396a18": "華欲發，厭老病死遠託山林，其華稍大狀如",
    "T24n1451_038:0396a19": "鵶嘴，修苦行時現萎萃相，捨苦行已氣息疎",
    "T24n1451_038:0396a20": "通噉諸飲食廣如前說，乃至成等正覺其華",
    "T24n1451_038:0396a21": "開敷。梵王來請於婆羅痆斯轉法輪時，其樹",
    "T24n1451_038:0396a22": "及華光色榮盛，妙香芬馥遍諸方界。然佛大",
    "T24n1451_038:0396a23": "悲普於有緣，所在世界廣濟度已，詣拘尸那",
    "T24n1451_038:0396a24": "為最後臥，而此華樹形色枯萃，見者驚歎。是",
    "T24n1451_038:0396a25": "時善賢觀斯變異而作是念：「拘尸那城必有",
    "T24n1451_038:0396a26": "凶禍。」爾時護國天神發大音聲告諸人曰：「今",
    "T24n1451_038:0396a27": "日如來於中夜時，必入無餘妙涅槃界。」善賢",
    "T24n1451_038:0396a28": "梵志聞其說已，作如是念：「哀哉！苦哉！彼大沙",
    "T24n1451_038:0396a29": "門喬答摩氏，必於今夜當般涅槃。然我每於",
    "T24n1451_038:0396b01": "自所得法有懷疑惑，常自思惟我於何時因",
    "T24n1451_038:0396b02": "何方便得見彼人諮啟未悟？惜哉！法眼不久",
    "T24n1451_038:0396b03": "將滅。今宜速往親自啟問。若蒙大悲垂哀為",
    "T24n1451_038:0396b04": "決，於諸猶豫永得開解。」作是念已出拘尸那",
    "T24n1451_038:0396b05": "城詣雙林所。于時阿難陀見佛日將沒，在寺",
    "T24n1451_038:0396b06": "門外身心憂慼露地經行。善賢見已近而告",
    "T24n1451_038:0396b07": "曰：「汝阿難陀！我聞沙門喬答摩具一切智，於",
    "T24n1451_038:0396b08": "諸眾生平等濟拔，然我每於自所得法有懷",
    "T24n1451_038:0396b09": "猶豫，比常希願聽受未聞竟不果遂。今聞天",
    "T24n1451_038:0396b10": "聲遍告我等，如來今夜定入涅槃。大德頗能",
    "T24n1451_038:0396b11": "為我諮啟，容我面奉申述疑情。」阿難陀言：「善",
    "T24n1451_038:0396b12": "賢！汝今不應作如是語故惱世尊，然我大師",
    "T24n1451_038:0396b13": "今見背痛未能安隱。」善賢如是再三諮啟，竟",
    "T24n1451_038:0396b14": "不為白。又告曰：「阿難陀！我昔曾聞古仙梵",
    "T24n1451_038:0396b15": "志耆年有德軌範人說，諸佛出世如烏曇華，",
    "T24n1451_038:0396b16": "億百萬劫時乃一現。如來今日定入涅槃，我",
    "T24n1451_038:0396b17": "懷迷惑願見諮問，唯希大德為我諮白，我得",
    "T24n1451_038:0396b18": "見佛誠為幸甚。」阿難陀告言：「善賢！今我大師",
    "T24n1451_038:0396b19": "身有乖違，甚不安隱勿故相惱。」善賢再三如",
    "T24n1451_038:0396b20": "前苦請，尊者不允其志。阿難陀與善賢，於寺",
    "T24n1451_038:0396b21": "門外共言論時。佛以清淨耳超越人天，一一",
    "T24n1451_038:0396b22": "聞說，告阿難陀曰：「汝今不應遮彼善賢，任來",
    "T24n1451_038:0396b23": "見我隨其請問。何以故？此善賢者即是我於",
    "T24n1451_038:0396b24": "最後為外道說法令生正信，親命善來為我",
    "T24n1451_038:0396b25": "弟子。」于時善賢聞佛世尊慈悲容許，心生歡",
    "T24n1451_038:0396b26": "喜不勝抃躍，詣世尊所共申種種往復言談，",
    "T24n1451_038:0396b27": "却住一面白言：「喬答摩！我欲諮問願垂聽許",
    "T24n1451_038:0396b28": "為我解說。」佛告梵志：「隨汝所問。」彼即問曰：「喬",
    "T24n1451_038:0396b29": "答摩！我曾遍觀諸外道類，各別立宗所謂：晡",
    "T24n1451_038:0396c01": "剌拏迦攝波子、末塞羯利瞿梨子、珊逝移",
    "T24n1451_038:0396c02": "毘剌知子、阿市多雞舍甘跋羅子、脚俱陀迦",
    "T24n1451_038:0396c03": "多演那子、昵揭爛陀慎若低子，此等諸師各",
    "T24n1451_038:0396c04": "述異宗，未知誰是？」爾時世尊即命善賢，為說",
    "T24n1451_038:0396c05": "伽他曰：",
    "T24n1451_038:0396c06": "「我年二十九，　　出家求善法；",
    "T24n1451_038:0396c07": "又五十餘年，　　專行戒定慧。",
    "T24n1451_038:0396c08": "一心無散亂，　　唯求於正理；",
    "T24n1451_038:0396c09": "除斯真法外，　　無別有沙門。」",
    "T24n1451_038:0396c10": "爾時世尊說此頌已，復告善賢曰：「此是諸佛",
    "T24n1451_038:0396c11": "善說八聖道支，甚為希有難可值遇，除此已",
    "T24n1451_038:0396c12": "外欲求一、二、三、四沙門道果終無可得。是故",
    "T24n1451_038:0396c13": "能於善說法律八聖道支求沙門果，必定當",
    "T24n1451_038:0396c14": "得。復次，善賢！離八聖法，諸有外道婆羅門",
    "T24n1451_038:0396c15": "等各執己見，或說三世無因無果，所修福",
    "T24n1451_038:0396c16": "善皆空無益。是故我於沙門婆羅門眾中，大",
    "T24n1451_038:0396c17": "師子吼而作是言：『凡有修行皆獲果報。』」說此",
    "T24n1451_038:0396c18": "法時，善賢梵志遠塵離垢得法眼淨，於諸諦",
    "T24n1451_038:0396c19": "實得不壞信，超越愛河斷諸疑網，自然通達",
    "T24n1451_038:0396c20": "諸微妙法，即從座起整衣合掌，向阿難陀作",
    "T24n1451_038:0396c21": "如是語：「大師尊重事難諮請，我觀大德獲大",
    "T24n1451_038:0396c22": "善利，幸得值遇無上法王，於諸師中灌頂最",
    "T24n1451_038:0396c23": "上，由師力故我亦善證，我今重希於善說法",
    "T24n1451_038:0396c24": "律而為出家求受近圓，成苾芻性修沙門行。」",
    "T24n1451_038:0396c25": "時具壽阿難陀白佛言：「世尊！今此善賢聞法",
    "T24n1451_038:0396c26": "悟解，心樂出家廣如前說，乃至成苾芻性，唯",
    "T24n1451_038:0396c27": "願世尊哀愍拔濟。」爾時世尊即告善賢：「善",
    "T24n1451_038:0396c28": "來苾芻，可修梵行。」於佛言下如常威儀，出家",
    "T24n1451_038:0396c29": "近圓成苾芻性，一心勤勇不為放逸，作如是",
    "T24n1451_038:0397a01": "念：「善男子！何故剃除鬢髮而披法服正信出",
    "T24n1451_038:0397a02": "家，於無上道而修梵行？於現法中得自證",
    "T24n1451_038:0397a03": "悟：我生已盡、梵行已立、所作已辦、不受後有。」",
    "T24n1451_038:0397a04": "爾時善賢起徹到心，即便速證阿羅漢果，得",
    "T24n1451_038:0397a05": "心解脫復作是念：「我今不忍見佛般涅槃，宜",
    "T24n1451_038:0397a06": "可先去。」作是念已詣世尊所，頂禮雙足退坐",
    "T24n1451_038:0397a07": "一面，",
    "T24n1451_038:0397a08": "白佛言：「大德世尊！我願先入涅槃。」佛告善賢：",
    "T24n1451_038:0397a09": "「汝於今者入涅槃耶？」答言：「如是。」再三顧問，佛",
    "T24n1451_038:0397a10": "言：「一切諸行皆悉無常，汝於所作自可知時，",
    "T24n1451_038:0397a11": "我更何言？」善賢將欲入滅而作是念：「我今應",
    "T24n1451_038:0397a12": "為五種加持方可滅度：諸來觀者皆見我身，",
    "T24n1451_038:0397a13": "剃除鬢髮著僧伽胝，莫令彼見外道儀式。又",
    "T24n1451_038:0397a14": "諸外道來舁我時勿令身舉，同梵行者方能",
    "T24n1451_038:0397a15": "舁去。又入浴池洗我身時，令諸外道不得其",
    "T24n1451_038:0397a16": "底，同梵行者能洗我身。又諸外道入水之時，",
    "T24n1451_038:0397a17": "當令魚鼈擾亂不安，同梵行者即無惱害。又",
    "T24n1451_038:0397a18": "諸外道不能燒我遺身，同梵行者方令火著。」",
    "T24n1451_038:0397a19": "作此五種加持念已便入涅槃。時諸外道聞",
    "T24n1451_038:0397a20": "善賢梵志已入涅槃，將諸音樂幢旛傘蓋，詣",
    "T24n1451_038:0397a21": "拘尸那城，於四衢道告諸人曰：「汝等當知！彼",
    "T24n1451_038:0397a22": "大沙門喬答摩常作此語：『唯我法中有八支",
    "T24n1451_038:0397a23": "聖道四沙門果，外道中無，廣說如前，乃至作",
    "T24n1451_038:0397a24": "師子吼。』然我法中同梵行者大師善賢亦得",
    "T24n1451_038:0397a25": "涅槃，與彼何異？」諸苾芻曰：「汝等若言是我徒",
    "T24n1451_038:0397a26": "侶，任自持去。」而諸外道多人共舉竟不能",
    "T24n1451_038:0397a27": "動況能持去。苾芻告曰：「汝等不能，我等自",
    "T24n1451_038:0397a28": "舉。」答曰：「可爾。」諸苾芻即共舉去，外道默然。",
    "T24n1451_038:0397a29": "又諸外道來至浴池，諸苾芻曰：「今可為汝同",
    "T24n1451_038:0397b01": "梵行者洗浴其身。」彼入水時不得其底，又",
    "T24n1451_038:0397b02": "被魚鼈之所擾惱，苾芻不爾。苾芻報曰：「此若",
    "T24n1451_038:0397b03": "是汝同梵行者，宜自焚燒。」而諸外道以火焚",
    "T24n1451_038:0397b04": "燒竟不能著，苾芻然火遂便炎熾。時諸人眾",
    "T24n1451_038:0397b05": "共嗤外道，彼各懷慚低頭而去。時拘尸那城",
    "T24n1451_038:0397b06": "諸壯士等，見此希奇於世尊處，倍生敬仰發",
    "T24n1451_038:0397b07": "淨信心，各懷戀慕作如是語：「大悲世尊為最",
    "T24n1451_038:0397b08": "後臥，現身有疾支節不安，尚能為彼善賢",
    "T24n1451_038:0397b09": "說法，令速證得阿羅漢果，復令拘尸那城諸",
    "T24n1451_038:0397b10": "壯士等皆獲善利。」時諸苾芻咸皆有疑，請世",
    "T24n1451_038:0397b11": "尊曰：「如來今時現身有疾支節不安，尚能",
    "T24n1451_038:0397b12": "令彼善賢梵志出生死海證阿羅漢，究竟涅",
    "T24n1451_038:0397b13": "槃盡諸苦際。」佛告苾芻：「汝等當知！此未希",
    "T24n1451_038:0397b14": "有，我今已斷根本三毒，解脫生老病死愁憂",
    "T24n1451_038:0397b15": "苦惱，具一切智，於諸境界得大自在，令彼",
    "T24n1451_038:0397b16": "善賢出生死海，得最後邊住涅槃處不足為",
    "T24n1451_038:0397b17": "難。我於往昔在生死中，具貪、瞋、癡，未斷生老",
    "T24n1451_038:0397b18": "病死憂悲苦惱，無有智慧能善思量，在傍生",
    "T24n1451_038:0397b19": "內尚能為彼善賢梵志，及拘尸那城諸壯士",
    "T24n1451_038:0397b20": "等自捨身命。我為汝說，宜應諦聽！",
    "T24n1451_038:0397b21": "「乃往昔時於大山澤，有一鹿王千鹿圍繞依",
    "T24n1451_038:0397b22": "林而住，有大智慧預識機宜。於所居處獵者",
    "T24n1451_038:0397b23": "來見，而往告王。時王以兵周遍圍繞，鹿王作",
    "T24n1451_038:0397b24": "念：『我若不能救濟眾鹿，必被獵人之所屠害。』",
    "T24n1451_038:0397b25": "爾時鹿王四顧瞻望而作是念：『我今作何方",
    "T24n1451_038:0397b26": "便，能令群鹿免斯苦厄？』遂見深山下有㵎水",
    "T24n1451_038:0397b27": "駛流出谷，諸鹿羸弱不能浮趒，鹿王入㵎",
    "T24n1451_038:0397b28": "橫流而住，作大音聲普告群鹿：『汝等速來，可",
    "T24n1451_038:0397b29": "從此岸擲上我背趒於彼岸，必得存活。若",
    "T24n1451_038:0397c01": "不爾者當遭屠害。』於是群鹿次第悉踏大鹿",
    "T24n1451_038:0397c02": "王脊，皆越駛河得離危難。由諸群鹿蹄甲踐",
    "T24n1451_038:0397c03": "蹋，鹿王皮穿血肉皆盡唯餘脊骨，雖極苦痛",
    "T24n1451_038:0397c04": "心無退轉，悉令群鹿安隱得渡，仍懷顧戀誰",
    "T24n1451_038:0397c05": "未渡者？於群鹿中有一鹿兒不能趒渡，爾時",
    "T24n1451_038:0397c06": "鹿王雖受極苦，尚懷哀念不顧自身，從水而",
    "T24n1451_038:0397c07": "出遂取鹿兒，置於脊上渡至彼岸。鹿王遍觀",
    "T24n1451_038:0397c08": "知渡盡已，氣力將竭臨命終時而發誓願：『我",
    "T24n1451_038:0397c09": "救群鹿及此鹿兒，救濟死厄不惜身命，願我",
    "T24n1451_038:0397c10": "當來得成無上正等覺時，令彼得渡生死羅",
    "T24n1451_038:0397c11": "網，置最後邊妙涅槃處。』」佛告諸苾芻：「汝意云",
    "T24n1451_038:0397c12": "何？勿生異念。往時鹿王者即我身是，其群鹿",
    "T24n1451_038:0397c13": "者拘尸那城諸壯士是，其鹿兒者即善賢是。",
    "T24n1451_038:0397c14": "「又諸苾芻！如我無智在傍生內，喘息不安受",
    "T24n1451_038:0397c15": "諸苦毒，皮肉支節分解之時，救濟善賢令至",
    "T24n1451_038:0397c16": "無畏。汝等善聽！乃往古昔婆羅痆斯時有國",
    "T24n1451_038:0397c17": "王名曰梵授，以法化世廣如經說。王有智馬",
    "T24n1451_038:0397c18": "預知前事，隣國敬畏悉來朝貢。馬既命終，",
    "T24n1451_038:0397c19": "時諸小王令使報曰：『汝梵授王今可輸稅分",
    "T24n1451_038:0397c20": "與我等，若不爾者不得出城。如見違者，我",
    "T24n1451_038:0397c21": "等同來破滅其國。』王告使曰：『我不送稅亦不",
    "T24n1451_038:0397c22": "出城。』遂於國內訪求智馬，後於異處遂便",
    "T24n1451_038:0397c23": "獲得。時屬春序卉木敷榮，群鳥和鳴甚可愛",
    "T24n1451_038:0397c24": "樂，王乘智馬將諸婇女遊適芳園歡娛受樂。",
    "T24n1451_038:0397c25": "時諸小王聞梵授王與諸臣佐及宮婇女，在",
    "T24n1451_038:0397c26": "外遊戲情無所懼，未即入城相與謀計，各嚴",
    "T24n1451_038:0397c27": "四兵至城門首。大臣白王：『諸小國王不恭朝",
    "T24n1451_038:0397c28": "命，敢興逆亂來扣城門，願見警備。』王既聞",
    "T24n1451_038:0397c29": "已勅索智馬：『速嚴四兵，我自討擊。』時王乘馬",
    "T24n1451_038:0398a01": "嚴兵誓眾共彼鬪戰，王恃威力獨處先鋒，遂",
    "T24n1451_038:0398a02": "被賊軍以槊中馬，腸胃皆出受諸楚毒，眾苦",
    "T24n1451_038:0398a03": "難堪形命無幾，仍作是念：『王遭困厄，我若不",
    "T24n1451_038:0398a04": "救是所不應，宜忍苦楚令王免厄，得至城門",
    "T24n1451_038:0398a05": "到無畏處。』作是念已周迴顧望無入城路，然",
    "T24n1451_038:0398a06": "此城外有大浴池名曰妙梵，近王宮闕，於其",
    "T24n1451_038:0398a07": "池中有四蓮華，青黃赤白皆悉遍滿。于時智",
    "T24n1451_038:0398a08": "馬不顧身命，騰躍池中踐荷葉上，負王渡難",
    "T24n1451_038:0398a09": "直入宮中。時王纔下，馬便命絕。時諸小王競",
    "T24n1451_038:0398a10": "入園林，處處尋覓竟不能得，迴軍劫掠各還",
    "T24n1451_038:0398a11": "本居。時梵授王既免危厄得存性命，告婆羅",
    "T24n1451_038:0398a12": "痆斯諸大臣等及眾人曰：『若有能救剎帝利",
    "T24n1451_038:0398a13": "灌頂大王命者如何恩賞？』諸臣白王：『可分半",
    "T24n1451_038:0398a14": "國。』王曰：『此之智馬能全我命，馬今既死欲",
    "T24n1451_038:0398a15": "何以報？』諸臣答言：『應為智馬，於城四門宜作",
    "T24n1451_038:0398a16": "非時白蓮華會，廣行惠施盛修福業以資魂",
    "T24n1451_038:0398a17": "路。』王言：『甚善！宜時疾作。』時王即令太子中宮",
    "T24n1451_038:0398a18": "婇女臣佐吏民莊嚴衢路，布列香華幡蓋明",
    "T24n1451_038:0398a19": "燈，在處懸設無不充滿，如歡喜園甚可愛樂。",
    "T24n1451_038:0398a20": "王令擊鼓宣告遠近：『我於明日欲為智馬於",
    "T24n1451_038:0398a21": "城四門營建非時白蓮華會，宜可告知集法",
    "T24n1451_038:0398a22": "場所受我供養。』時至雲集，隨須給與普令稱",
    "T24n1451_038:0398a23": "意。汝等苾芻於意云何？彼時智馬即我身",
    "T24n1451_038:0398a24": "是，我為彼王受諸苦楚，身形分解不顧身",
    "T24n1451_038:0398a25": "命，尚能救濟令離危厄。」",
    "T24n1451_038:0398a26": "時諸苾芻又復有疑，請世尊曰：「大德！具壽善",
    "T24n1451_038:0398a27": "賢先作何業？今為大師最後弟子。」佛告諸苾",
    "T24n1451_038:0398a28": "芻：「汝等當知！自所作業今還自受，廣如餘",
    "T24n1451_038:0398a29": "處乃至說頌。汝等苾芻！乃往古昔此賢劫中",
    "T24n1451_038:0398b01": "人壽二萬歲時，有佛出世名迦攝波十，號具",
    "T24n1451_038:0398b02": "足，在婆羅痆斯仙人墮處施鹿林中。時彼如",
    "T24n1451_038:0398b03": "來、應、正等覺，有外孫子名曰無憂，求解脫故",
    "T24n1451_038:0398b04": "而為出家，謂解脫果自然可得，於八正道而",
    "T24n1451_038:0398b05": "不勤修，經歷多時竟無果證，遊行人間隨處",
    "T24n1451_038:0398b06": "作夏。時彼如來有緣皆度，所作已辦如薪盡",
    "T24n1451_038:0398b07": "火滅，於其中夜將入涅槃。時彼苾芻在無憂",
    "T24n1451_038:0398b08": "樹下，而此樹神聞迦攝波如來當般涅槃，悲",
    "T24n1451_038:0398b09": "泣雨淚霑無憂身。苾芻仰觀問其神曰：『有何",
    "T24n1451_038:0398b10": "所以如是悲啼？』樹神對曰：『今日中夜迦攝",
    "T24n1451_038:0398b11": "波佛將入涅槃。』時彼苾芻聞如是語，情懷痛",
    "T24n1451_038:0398b12": "切如箭入心，悲啼號哭發聲大喚。樹神問曰：",
    "T24n1451_038:0398b13": "『何故悲啼？』對曰：『迦攝波如來、應、正等覺是我",
    "T24n1451_038:0398b14": "親舅，我雖依附而不勤修，去此既遠難申禮",
    "T24n1451_038:0398b15": "敬，我是凡夫無力速往，是以悲哭。』樹神報曰：",
    "T24n1451_038:0398b16": "『然我有力令仁疾至，不知見佛得有益不？』苾",
    "T24n1451_038:0398b17": "芻報曰：『我極勇猛，若見佛者必能依行證獲",
    "T24n1451_038:0398b18": "果利。』是時樹神以神通力，將此苾芻疾至佛",
    "T24n1451_038:0398b19": "所。既見佛已發清淨心起廣大願，時彼如來",
    "T24n1451_038:0398b20": "隨其根性，為說妙法證阿羅漢果，不忍見佛",
    "T24n1451_038:0398b21": "入般涅槃，是故於先而取滅度。時彼樹神既",
    "T24n1451_038:0398b22": "見世尊及苾芻涅槃已，情懷戀慕作如是念：",
    "T24n1451_038:0398b23": "『今此具壽所獲勝利皆由我得，以此功德願",
    "T24n1451_038:0398b24": "我來世迦攝波佛所授摩納婆記，人壽百歲",
    "T24n1451_038:0398b25": "得成正覺號釋迦牟尼，彼涅槃時，我得聲聞",
    "T24n1451_038:0398b26": "無學果已在先滅度。』」佛告諸苾芻：「於汝意云",
    "T24n1451_038:0398b27": "何？時天神者今善賢是。由是義故，於一切時",
    "T24n1451_038:0398b28": "遠離惡友近善知識，應如是學。」",
    "T24n1451_038:0398b29": "時阿難陀白佛言：「世尊！我於靜處作如是念：",
    "T24n1451_038:0398c01": "『善知識者是半梵行，諸修行者由善友力方",
    "T24n1451_038:0398c02": "能成辦，得善友故遠離惡友，以是義故方",
    "T24n1451_038:0398c03": "知善友是半梵行。』」佛言：「阿難陀勿作是語：『善",
    "T24n1451_038:0398c04": "知識者是半梵行。』何以故？善知識者是全梵",
    "T24n1451_038:0398c05": "行，由此便能離惡知識，不造諸惡常修眾善，",
    "T24n1451_038:0398c06": "純一清白具足圓滿梵行之相。由是因緣若",
    "T24n1451_038:0398c07": "得善伴與其同住，乃至涅槃事無不辦，故名",
    "T24n1451_038:0398c08": "全梵行。何以故？阿難陀！我由善知識故，令",
    "T24n1451_038:0398c09": "諸有情於生老病死憂悲苦惱皆得解脫，若",
    "T24n1451_038:0398c10": "離善友無如是事。阿難陀！於我所說應勤修",
    "T24n1451_038:0398c11": "學。」",
    "T24n1451_038:0398c12": "爾時佛告諸苾芻曰：「由是義故，從今已去不",
    "T24n1451_038:0398c13": "應輒度外道出家并受近圓，除釋迦種及事",
    "T24n1451_038:0398c14": "火留髻外道。若披外道服來求出家及受近",
    "T24n1451_038:0398c15": "圓者，問無障法，此人應與。何以故？此是我親",
    "T24n1451_038:0398c16": "有機緣故。其事火人說有業用，有因有緣有",
    "T24n1451_038:0398c17": "策勵果故，此等不勞共住，即與出家并受近",
    "T24n1451_038:0398c18": "圓。若是自餘外道之類，來求出家及近圓者，",
    "T24n1451_038:0398c19": "其親教師應與衣服，食僧常食四月共住。若",
    "T24n1451_038:0398c20": "觀其人性行調柔堪濟度者，應與出家并近",
    "T24n1451_038:0398c21": "圓事，如是應知。",
    "T24n1451_038:0398c22": "「復次汝等苾芻！若法能於現在及未來世生",
    "T24n1451_038:0398c23": "長利樂者，汝等應當受持讀誦，為他演說勿",
    "T24n1451_038:0398c24": "使廢忘，欲令梵行得久住世，安樂人天利樂",
    "T24n1451_038:0398c25": "饒益諸眾生故。此法是何？所謂契經、應頌、記",
    "T24n1451_038:0398c26": "別、諷頌、自說、因緣、本事、本生、方廣、希有、譬喻、論",
    "T24n1451_038:0398c27": "議。此十二分教，若能受持讀誦如說行者，能",
    "T24n1451_038:0398c28": "於現未生長利樂，乃至慈愍群生佛法久住。",
    "T24n1451_038:0398c29": "汝等苾芻！我涅槃後，作如是念：『我於今日無",
    "T24n1451_038:0399a01": "有大師。』汝等不應起如是見，我令汝等每於",
    "T24n1451_038:0399a02": "半月說波羅底木叉，當知此則是汝大師、是",
    "T24n1451_038:0399a03": "汝依處，若我住世無有異也。又始從今日小",
    "T24n1451_038:0399a04": "下苾芻，於長宿處不應喚其氏族姓字，應喚",
    "T24n1451_038:0399a05": "『大德』或云『具壽』，老大苾芻應喚小者為『具壽』。",
    "T24n1451_038:0399a06": "然大苾芻於小者處，應可存情哀憐覆護生",
    "T24n1451_038:0399a07": "慈念心，或以衣鉢鉢絡腰絛，共相濟給勿令",
    "T24n1451_038:0399a08": "闕事，或復教授讀誦禪思使有日益，如是能",
    "T24n1451_038:0399a09": "令我法增長。若不爾者法當速滅。又汝等苾",
    "T24n1451_038:0399a10": "芻此地方所有其四處，若有淨信男子女人，",
    "T24n1451_038:0399a11": "乃至盡形常應繫念生恭敬心。云何為四？一",
    "T24n1451_038:0399a12": "謂佛生處；二、成正覺處；三、轉法輪處；四、入大",
    "T24n1451_038:0399a13": "涅槃處。若能於此四處或自親禮，或遙致敬",
    "T24n1451_038:0399a14": "企念虔誠，生清淨信常繫心者，命終之後必",
    "T24n1451_038:0399a15": "得生天。」比於西方，親見如來一代五十餘年居止之處，有其八所：一、本生處，二、成道處，三、轉法輪處，四、鷲峯",
    "T24n1451_038:0399a16": "山處，五、廣嚴城處，六、從天下處，七、祇樹園處，八、雙林涅槃處。四是定處，餘皆不定。總攝頌曰：「生成法鷲，廣下祇",
    "T24n1451_038:0399a17": "林，虔誠一想，福勝千金。」",
    "T24n1451_038:0399a18": "復次佛告諸苾芻：「汝等有疑今悉應問，若於",
    "T24n1451_038:0399a19": "佛法僧寶，苦集滅道四聖諦處，有疑問者我",
    "T24n1451_038:0399a20": "當為答。」",
    "T24n1451_038:0399a21": "時具壽阿難陀白佛言：「世尊！如我今者解佛",
    "T24n1451_038:0399a22": "所說，命諸苾芻有疑當問。然此眾中竟無一",
    "T24n1451_038:0399a23": "人，於佛法僧寶苦集滅道諦有懷疑惑更須",
    "T24n1451_038:0399a24": "問者。」佛言：「善哉，善哉！阿難陀！汝能如實通",
    "T24n1451_038:0399a25": "達作如是語，於此眾內我以智觀，於諦寶中",
    "T24n1451_038:0399a26": "實無疑者，此是如來最後所作。」爾時如來大",
    "T24n1451_038:0399a27": "悲愍故，遂去上衣現其身相，告諸苾芻：「汝",
    "T24n1451_038:0399a28": "等今者可觀佛身，汝等今者可觀佛身。何以",
    "T24n1451_038:0399a29": "故？如來、應、正等覺難可逢遇，如烏曇跋羅華。」",
    "T24n1451_038:0399b01": "時諸苾芻咸皆默然，佛言：「法皆如是，諸行無",
    "T24n1451_038:0399b02": "常，是我最後之所教誨。」作是語已安心正念",
    "T24n1451_038:0399b03": "入初靜慮，從此起已順次第入第二靜慮，乃",
    "T24n1451_038:0399b04": "至非想非非想處及滅受想定，寂然宴默。時",
    "T24n1451_038:0399b05": "阿難陀問尊者阿尼盧陀曰：「今我大師為入",
    "T24n1451_038:0399b06": "涅槃為未入耶？」答曰：「佛未涅槃，但住滅受想",
    "T24n1451_038:0399b07": "定。」阿難陀言：「我曾從佛親聞此語，若佛世",
    "T24n1451_038:0399b08": "尊入邊際定寂然不動，從此無間世間眼閉",
    "T24n1451_038:0399b09": "必入涅槃。」爾時世尊從滅受想定出，逆次第",
    "T24n1451_038:0399b10": "入非想非非想處，從非想非非想出入無所",
    "T24n1451_038:0399b11": "有處，次入識無邊處，次入空無邊處，次入第",
    "T24n1451_038:0399b12": "四靜慮，入第三、入第二、入初靜慮，從初禪出",
    "T24n1451_038:0399b13": "還入第二、第三、第四靜慮，寂然不動，便入無",
    "T24n1451_038:0399b14": "餘妙涅槃界。",
    "T24n1451_038:0399b15": "爾時世尊纔涅槃後，大地震動流星晝現諸",
    "T24n1451_038:0399b16": "方熾然，於虛空中諸天擊鼓。時具壽大迦攝",
    "T24n1451_038:0399b17": "波，在王舍城羯蘭鐸迦池竹林園中，見大地",
    "T24n1451_038:0399b18": "動，即便斂念觀察何事？便見如來入大圓寂，",
    "T24n1451_038:0399b19": "自念：「我今既無大師，唯依法住，諸行法爾知",
    "T24n1451_038:0399b20": "更云何？」復作是念：「此未生怨王勝身之子",
    "T24n1451_038:0399b21": "信根初發，彼若聞佛入涅槃者，必嘔熱血而",
    "T24n1451_038:0399b22": "死，我今宜可預設方便。」作是念，已即命城",
    "T24n1451_038:0399b23": "中行雨大臣：「仁今知不？佛已涅槃，未生怨王",
    "T24n1451_038:0399b24": "信根初發，彼若聞佛入涅槃者，必嘔熱血而",
    "T24n1451_038:0399b25": "死。我今宜可預設方便。」即依次第而為陳說：",
    "T24n1451_038:0399b26": "「仁今疾可詣一園中，於妙堂殿如法圖畫佛",
    "T24n1451_038:0399b27": "本因緣。菩薩昔在覩史天宮，將欲下生觀其",
    "T24n1451_038:0399b28": "五事，欲界天子三淨母身，作象子形託生母",
    "T24n1451_038:0399b29": "腹，既誕之後踰城出家，苦行六年坐金剛座，",
    "T24n1451_038:0399c01": "菩提樹下成等正覺。次至婆羅痆斯國為五",
    "T24n1451_038:0399c02": "苾芻三轉十二行四諦法輪。次於室羅伐城",
    "T24n1451_038:0399c03": "為人天眾現大神通。次往三十三天為母摩",
    "T24n1451_038:0399c04": "耶廣宣法要，寶階三道下贍部洲，於僧羯奢",
    "T24n1451_038:0399c05": "城人天渴仰。於諸方國在處化生，利益既周",
    "T24n1451_038:0399c06": "將趣圓寂，遂至拘尸那城娑羅雙樹，北首而",
    "T24n1451_038:0399c07": "臥入大涅槃。如來一代所有化迹既圖畫已，",
    "T24n1451_038:0399c08": "次作八函與人量等置於堂側，前七函內滿",
    "T24n1451_038:0399c09": "置生酥，第八函中安牛頭栴檀香水。若因",
    "T24n1451_038:0399c10": "駕出可白王言：『暫迂神駕躬詣芳園所觀其",
    "T24n1451_038:0399c11": "圖畫。』時王見已問行雨言：『此述何事？』彼即次",
    "T24n1451_038:0399c12": "第為王陳說一如圖畫，始從覩史降身母胎，",
    "T24n1451_038:0399c13": "終至雙林北首而臥。王聞是語即便悶絕宛",
    "T24n1451_038:0399c14": "轉于地，可速移入第一函中。如是一、二、三、",
    "T24n1451_038:0399c15": "四乃至第七，後置香水王便穌息。」是時尊者",
    "T24n1451_038:0399c16": "次第教已往拘尸那城，行雨大臣一如尊者",
    "T24n1451_038:0399c17": "所教之事次第作已，時王因出大臣白言：「願",
    "T24n1451_038:0399c18": "王暫迂神駕遊觀園中。」王至園所見彼堂中",
    "T24n1451_038:0399c19": "圖畫新異，始從初誕乃至倚臥雙林，王問臣",
    "T24n1451_038:0399c20": "曰：「豈可世尊入涅槃耶？」是時行雨默然無對。",
    "T24n1451_038:0399c21": "王見是已知佛涅槃，即便號咷悶絕宛轉于",
    "T24n1451_038:0399c22": "地。臣即移舉置酥函中，如是至七方投香水，",
    "T24n1451_038:0399c23": "從此已後王漸穌息。",
    "T24n1451_038:0399c24": "爾時如來入涅槃時，娑羅雙樹名華下散彌",
    "T24n1451_038:0399c25": "覆金軀。時有苾芻見斯事已而說頌曰：",
    "T24n1451_038:0399c26": "「世尊涅槃時，　　最勝娑羅樹，",
    "T24n1451_038:0399c27": "低枝下垂蔭，　　復散以名華。」",
    "T24n1451_038:0399c28": "時天帝釋亦說頌曰：",
    "T24n1451_038:0399c29": "「諸行無常，　　是生滅法；　　生滅滅已，",
    "T24n1451_038:0400a01": "寂滅為樂。」",
    "T24n1451_038:0400a02": "時梵天王亦說頌曰：",
    "T24n1451_038:0400a03": "「於一切世間，　　生者皆歸死；",
    "T24n1451_038:0400a04": "無常力最大，　　諸行盡淪亡。",
    "T24n1451_038:0400a05": "大師世間眼，　　十力無與等；",
    "T24n1451_038:0400a06": "化緣既周遍，　　寂滅在雙林。」",
    "T24n1451_038:0400a07": "爾時尊者阿尼盧陀亦說頌曰：",
    "T24n1451_038:0400a08": "「佛無出入息，　　其心亦湛然；",
    "T24n1451_038:0400a09": "世眼今已閉，　　寂然安不動。",
    "T24n1451_038:0400a10": "世尊十力具，　　化盡入無餘；",
    "T24n1451_038:0400a11": "見聞諸有情，　　毛竪心驚怖。",
    "T24n1451_038:0400a12": "汝心莫沈沒，　　亦勿懷憂惱；",
    "T24n1451_038:0400a13": "佛證真木叉，　　譬如燈焰滅。」",
    "T24n1451_038:0400a14": "時諸苾芻，見佛世尊般涅槃已各懷悲感，或",
    "T24n1451_038:0400a15": "有迷悶宛轉于地，椎胸大喚心生憂慘，或有",
    "T24n1451_038:0400a16": "尋思法理作如是說：「我等今時宜自裁忍，世",
    "T24n1451_038:0400a17": "尊常說：『一切光華可愛樂事，雖是尊重，終歸",
    "T24n1451_038:0400a18": "無常悉皆離別。』」",
    "T24n1451_038:0400a19": "時阿尼盧陀告阿難陀曰：「具壽！宜應勸誘大",
    "T24n1451_038:0400a20": "眾，且各裁抑，勿乖儀式莫大悲號。所以者何？",
    "T24n1451_038:0400a21": "於此現有住百千劫長壽諸天，皆生嫌恥",
    "T24n1451_038:0400a22": "作如是語：『云何苾芻於佛世尊善說法律而",
    "T24n1451_038:0400a23": "為出家，不能善觀諸無常事乃生憂苦？』」阿難",
    "T24n1451_038:0400a24": "陀白言：「此諸天眾其數幾何？」答曰：「從此拘",
    "T24n1451_038:0400a25": "尸那城，乃至金河及娑羅雙樹，至壯士繫冠",
    "T24n1451_038:0400a26": "制底，於此四邊周十二踰繕那，大威德天悉",
    "T24n1451_038:0400a27": "皆充滿，無有空隙可容立杖。而此諸天見佛",
    "T24n1451_038:0400a28": "涅槃，各懷悲感椎胸懊惱悶絕于地，亦有如",
    "T24n1451_038:0400a29": "前共相開解，且各裁止，乃至終歸無常悉皆離",
    "T24n1451_038:0400b01": "別。」于時尊者阿尼盧陀，為阿難陀及諸大眾，",
    "T24n1451_038:0400b02": "廣說法要乃至天明，時苾芻等默然聽受。阿",
    "T24n1451_038:0400b03": "尼盧陀復告阿難陀曰：「汝今宜往拘尸那城",
    "T24n1451_038:0400b04": "告諸壯士，昨於中夜如來大師已入無餘妙",
    "T24n1451_038:0400b05": "涅槃界。仁等今時所應作者宜當速辦，勿為",
    "T24n1451_038:0400b06": "後悔。」復重告曰：「如來大師於汝城邑入般涅",
    "T24n1451_038:0400b07": "槃，爾等云何不興供養報佛慈恩？」時阿難",
    "T24n1451_038:0400b08": "陀聞是語已，即持天衣，將一苾芻以為侍",
    "T24n1451_038:0400b09": "者，往壯士集堂。有五百人先在堂處，尊者告",
    "T24n1451_038:0400b10": "曰：「仁等壯士及諸大眾，如來大師已於中夜",
    "T24n1451_038:0400b11": "入無餘依妙涅槃界。仁等今時所應作者宜",
    "T24n1451_038:0400b12": "應速辦，勿生後悔。」又重告曰：「如來大師於汝",
    "T24n1451_038:0400b13": "城邑入般涅槃，汝等云何不興供養報佛慈",
    "T24n1451_038:0400b14": "恩？」時諸壯士聞是告已，或有悶絕宛轉于地，",
    "T24n1451_038:0400b15": "椎胸大喚身體戰慄不能自持，或有高聲作",
    "T24n1451_038:0400b16": "如是語：「我於佛所曾聞是說：『世間無常悉皆",
    "T24n1451_038:0400b17": "離別。』」時諸壯士共相謂曰：「宜各齎持種種華",
    "T24n1451_038:0400b18": "鬘塗香末香燒香，及諸妙物音聲鼓樂，速往",
    "T24n1451_038:0400b19": "雙林以申供養。」并大臣輔相各與眷屬男女",
    "T24n1451_038:0400b20": "大小親友知識，出拘尸城詣雙林所。既至彼",
    "T24n1451_038:0400b21": "已，於佛臥處師子床前盡哀情已，各持所有",
    "T24n1451_038:0400b22": "上妙諸香名華，無數幢幡繒綵飲食奇珍，奏",
    "T24n1451_038:0400b23": "諸音樂廣供養已，白阿難陀曰：「無上法王已",
    "T24n1451_038:0400b24": "歸圓寂，不知今者葬禮如何？」尊者告曰：「然我",
    "T24n1451_038:0400b25": "先已奉佛教勅，所有葬法如轉輪王。」問曰：「其",
    "T24n1451_038:0400b26": "法如何？」答曰：「以白疊絮先用裹體，次以千",
    "T24n1451_038:0400b27": "張白疊周遍纏身，置金棺中盛滿香油，覆以",
    "T24n1451_038:0400b28": "金蓋積栴檀木及海岸諸香，以火焚燎。後將",
    "T24n1451_038:0400b29": "牛乳澆火令滅，有餘舍利盛以金瓶，於四衢",
    "T24n1451_038:0400c01": "大道建窣覩波，周匝圍繞懸繒幡蓋，塗末",
    "T24n1451_038:0400c02": "燒香奏眾伎樂，恭敬供養設大施會。此是輪",
    "T24n1451_038:0400c03": "王焚葬之法，如來大師倍勝於此。」",
    "T24n1451_038:0400c04": "時諸壯士聞是語已，白尊者曰：「我領其言，然",
    "T24n1451_038:0400c05": "非一、二、三日能辦此事。若至七日住者，如前",
    "T24n1451_038:0400c06": "所為方可成就。」答言：「可爾。」是時諸人即便如",
    "T24n1451_038:0400c07": "前，依輪王葬法一一備具無有闕少，從拘尸",
    "T24n1451_038:0400c08": "那城周圍十二踰繕那，乃至繫冠制底，所有",
    "T24n1451_038:0400c09": "無量歸仰眾生咸來雲集，各持香華種種伎",
    "T24n1451_038:0400c10": "樂供養之具，壯士眷屬皆悉出城，詣雙樹",
    "T24n1451_038:0400c11": "間於師子床前，陳設所有盡心供養。時壯士",
    "T24n1451_038:0400c12": "中有一耆宿，告諸人曰：「現在大眾，女持幢幡、",
    "T24n1451_038:0400c13": "男可擎輿，我等齎持種種華綵、塗香、末香、燒",
    "T24n1451_038:0400c14": "香及諸音樂，從拘尸那城西門而入，於東門",
    "T24n1451_038:0400c15": "出，度金沙河，至壯士繫冠制底勝處安置以",
    "T24n1451_038:0400c16": "火焚燒。」是時諸人聞是語已，各各爭前欲舉",
    "T24n1451_038:0400c17": "金棺，雖共盡力竟不能動。",
    "T24n1451_038:0400c18": "爾時具壽阿難陀，白尊者阿尼盧陀曰：「拘尸",
    "T24n1451_038:0400c19": "那城諸壯士等，雖竭筋力竟不能動如來金",
    "T24n1451_038:0400c20": "棺，我今不知有何所以？」尊者告曰：「此是諸天",
    "T24n1451_038:0400c21": "作如斯意，欲令壯士及諸人民，女持幢幡、男",
    "T24n1451_038:0400c22": "捧尊輿，威儀整肅翊從如來，我等諸天共持",
    "T24n1451_038:0400c23": "華綵，燒眾妙香奏天伎樂廣陳供養，於西門",
    "T24n1451_038:0400c24": "入東門而出，度金沙河至繫冠制底，以是因",
    "T24n1451_038:0400c25": "緣威儀未備不能移動。」是時具壽阿難陀報",
    "T24n1451_038:0400c26": "尊者曰：「若如是者，可隨天意。」時諸壯士即隨",
    "T24n1451_038:0400c27": "天願，備設如前方來持輿，即便輕舉捧戴而",
    "T24n1451_038:0400c28": "行。于時空中天雨嗢鉢羅華、拘物頭華、鉢頭",
    "T24n1451_038:0400c29": "摩華、分陀利華，沈水末香、栴檀末香、多揭",
    "T24n1451_038:0401a01": "羅多摩羅末香，及曼陀羅華等。諸天伎樂百",
    "T24n1451_038:0401a02": "千萬種，於虛空中一時俱奏，諸天華蓋其從",
    "T24n1451_038:0401a03": "如雲，并散天衣有盈億數。時拘尸那城諸壯",
    "T24n1451_038:0401a04": "士等各相謂曰：「天供養已，我等應為。」時諸壯",
    "T24n1451_038:0401a05": "士及餘一切貴賤男女，營辦香華威儀嚴肅，",
    "T24n1451_038:0401a06": "百千萬種不可勝紀，恭敬供養隨從金棺，城",
    "T24n1451_038:0401a07": "中而過度金沙河至繫冠制底，所散之華積",
    "T24n1451_038:0401a08": "至于膝。于時有一外道梵志，聞佛滅度詣娑",
    "T24n1451_038:0401a09": "羅林，持華數莖還波波聚落，於其中路逢",
    "T24n1451_038:0401a10": "大迦攝波，與五百弟子威儀整肅，將詣雙",
    "T24n1451_038:0401a11": "林禮大師足，遇見外道問言：「汝從何來？欲向",
    "T24n1451_038:0401a12": "何處？」外道答曰：「我從拘尸那來，將詣波波聚",
    "T24n1451_038:0401a13": "落。」迦攝波知而故問：「汝從彼來，知我大師釋",
    "T24n1451_038:0401a14": "迦牟尼如來四大安不？」外道答言：「我從彼來，",
    "T24n1451_038:0401a15": "親見大德喬答摩已入涅槃，經今七日。自滅",
    "T24n1451_038:0401a16": "度來，所有人天皆以香華種種威儀，具申供",
    "T24n1451_038:0401a17": "養遺身舍利，我從彼會得此華來。」大迦攝波",
    "T24n1451_038:0401a18": "所將五百人中有一莫訶羅苾芻，稟性愚癡",
    "T24n1451_038:0401a19": "不辯好惡，聞外道語遂出麁言：「快哉！樂哉！",
    "T24n1451_038:0401a20": "我等從今免被拘制於諸戒律，云：『此應作、此",
    "T24n1451_038:0401a21": "不應作。』此事皆息。自今已後，能持、不持，皆由",
    "T24n1451_038:0401a22": "於我，可行者行，不須者棄。」時彼老叟出此語",
    "T24n1451_038:0401a23": "時，空中諸天聞其非法，即以神力掩蔽聲響",
    "T24n1451_038:0401a24": "不令人聞，唯迦攝波領知斯語。是時尊者為",
    "T24n1451_038:0401a25": "教誨彼故，即於道傍暫時停歇，與眾俱坐告",
    "T24n1451_038:0401a26": "言：「諸具壽！世間諸行皆悉無常，體不堅牢",
    "T24n1451_038:0401a27": "是難委信，不得久存並歸散滅，宜起厭離勿",
    "T24n1451_038:0401a28": "生愛著。且止斯事，我等速往，見佛全身各並",
    "T24n1451_038:0401a29": "前進。」時諸壯士并四眾等，先用疊絮裹如來",
    "T24n1451_038:0401b01": "體，次以千張白疊周匝纏身，置香油棺覆以",
    "T24n1451_038:0401b02": "金蓋，各持香木如法焚燒，火不能著。時阿尼",
    "T24n1451_038:0401b03": "盧陀告阿難陀曰：「雖欲然火終無著法。」問：「其",
    "T24n1451_038:0401b04": "何故？」答曰：「斯為諸天不令火著。」復問：「何緣？」答",
    "T24n1451_038:0401b05": "曰：「為大迦攝波與五百徒眾隨路而來，欲見",
    "T24n1451_038:0401b06": "世尊金色全身親觀焚燎，為待彼故天不令",
    "T24n1451_038:0401b07": "燒。」時阿難陀即以此事普告眾知，須臾尊者",
    "T24n1451_038:0401b08": "徒眾皆至。拘尸那城諸人遙見尊者眾來，各",
    "T24n1451_038:0401b09": "持香華種種音樂，詣尊者所頭面禮足。時有",
    "T24n1451_038:0401b10": "無量百千大眾，隨從尊者詣世尊所，除去香",
    "T24n1451_038:0401b11": "木啟大金棺，千疊及絮並開解已，瞻仰尊容",
    "T24n1451_038:0401b12": "頭面禮足，於此時中唯有四大耆宿聲聞，謂",
    "T24n1451_038:0401b13": "具壽阿若憍陳如、具壽難陀、具壽十力迦攝",
    "T24n1451_038:0401b14": "波、具壽摩訶迦攝波。然摩訶迦攝波有大福",
    "T24n1451_038:0401b15": "德多獲利養，衣鉢藥直觸事有餘，尊者作念：",
    "T24n1451_038:0401b16": "「我今自辦供養世尊。」即辦白疊千張及白疊",
    "T24n1451_038:0401b17": "絮，先以絮裹後用疊纏，置金棺中傾油使滿，",
    "T24n1451_038:0401b18": "覆以金蓋積諸香木退住一面。由佛餘威及",
    "T24n1451_038:0401b19": "諸天力，所有香木自然火起。時阿難陀右繞",
    "T24n1451_038:0401b20": "火積說伽他曰：",
    "T24n1451_038:0401b21": "「如來妙體歸圓寂，　　自然火起燎餘身；",
    "T24n1451_038:0401b22": "唯留內外一雙全，　　所有千衣隨火化。」",
    "T24n1451_038:0401b23": "時拘尸那城諸壯士等，欲以牛乳注火令滅，",
    "T24n1451_038:0401b24": "未瀉之頃其火積中忽生四樹：一、金色乳樹，",
    "T24n1451_038:0401b25": "二、赤色乳樹，三、菩提樹，四、烏曇跋樹，於此樹",
    "T24n1451_038:0401b26": "中乳自流出令火皆滅。是時拘尸那城諸貴",
    "T24n1451_038:0401b27": "賤等，共收舍利盛金瓶中置七寶輿上，以種",
    "T24n1451_038:0401b28": "種香華栴檀沈水塗香、末香、燒香、繒蓋、幢幡，",
    "T24n1451_038:0401b29": "音聲伎樂廣陳供養，舁入城中安妙堂上，復",
    "T24n1451_038:0401c01": "更如前盛興供養。是時波波聚落諸壯士等，",
    "T24n1451_038:0401c02": "聞佛世尊於拘尸那城入般涅槃已經七日，無",
    "T24n1451_038:0401c03": "量人天廣陳供養，於其聚落總集四兵，象馬",
    "T24n1451_038:0401c04": "車步各自嚴辦種種器仗，共詣拘尸那城欲",
    "T24n1451_038:0401c05": "分舍利。既至城已報諸人曰：「無上法王眾",
    "T24n1451_038:0401c06": "生慈父，我等諸人比於長夜供養恭敬，親承",
    "T24n1451_038:0401c07": "訓導受持正法。今既滅度，有餘舍利我等欲",
    "T24n1451_038:0401c08": "取，將往波波聚落，建窣覩波安置供養。」城",
    "T24n1451_038:0401c09": "中諸人聞斯告已咸作是言：「世尊導師是我",
    "T24n1451_038:0401c10": "慈父親承訓誘，既於我界而般涅槃，全身舍",
    "T24n1451_038:0401c11": "利應留永劫於此供養，終不分與外邑諸人。」",
    "T24n1451_038:0401c12": "時波波人遣使答曰：「若分者善；如不與者，我",
    "T24n1451_038:0401c13": "等當以強力奪取。」城人聞已告彼眾曰：「徒事",
    "T24n1451_038:0401c14": "鬪戰，終不可得。」",
    "T24n1451_038:0401c15": "爾時遮洛迦邑、部魯迦邑、阿羅摩邑、吠率奴",
    "T24n1451_038:0401c16": "邑、劫比羅城諸釋迦子、薜舍離栗㚲毘子",
    "T24n1451_038:0401c17": "悉皆來集。是時摩伽陀國未生怨王，既聞",
    "T24n1451_038:0401c18": "佛世尊於拘尸那城入般涅槃，一切人天廣",
    "T24n1451_038:0401c19": "設供養。既聞是事生大憂苦，遂告行雨大臣",
    "T24n1451_038:0401c20": "曰：「卿今知不？我聞世尊已入涅槃，在拘尸城",
    "T24n1451_038:0401c21": "大興供養，為爭舍利諸處競來欲相侵奪，我",
    "T24n1451_038:0401c22": "今亦往請取身骨。」臣曰：「如是，應裝整兵便往",
    "T24n1451_038:0401c23": "拘尸那城。」時未生怨王遂乘大象欲往佛所，",
    "T24n1451_038:0401c24": "纔昇象上念佛恩深，心便悶絕從象墜墮宛",
    "T24n1451_038:0401c25": "轉于地，良久乃穌便乘馬去，念佛恩故不能",
    "T24n1451_038:0401c26": "抑止，還墮于地久穌息已，告行雨大臣曰：",
    "T24n1451_038:0401c27": "「我今不能親往佛所，卿等今者可領四兵，往",
    "T24n1451_038:0401c28": "拘尸那城傳我言教，問訊壯士少病少惱、起",
    "T24n1451_038:0401c29": "居輕利、安樂行不？『世尊在日接引我等，長",
    "T24n1451_038:0402a01": "夜慇懃是我大師。今於仁等聚落入般涅槃，",
    "T24n1451_038:0402a02": "有遺舍利幸與一分，於王舍城作窣覩波，冀",
    "T24n1451_038:0402a03": "申敬重香華伎樂種種供養。』」行雨白言：「如王",
    "T24n1451_038:0402a04": "教勅。」即嚴四兵詣拘尸那城，告諸壯士曰：「仁",
    "T24n1451_038:0402a05": "等咸聽！摩伽陀國未生怨王，問訊仁等具說",
    "T24n1451_038:0402a06": "如前，世尊大師於我等輩，常為饒益令得安",
    "T24n1451_038:0402a07": "樂，可尊可敬。今者於仁聚落入般涅槃，有遺",
    "T24n1451_038:0402a08": "舍利幸當與分，於王舍城建窣覩波廣興供",
    "T24n1451_038:0402a09": "養。」諸壯士曰：「世尊誠是饒益安樂一切群生，",
    "T24n1451_038:0402a10": "可尊可敬。然於今者在我聚落入般涅槃，有",
    "T24n1451_038:0402a11": "遺舍利王欲見分，此誠難得。」時行雨臣告諸",
    "T24n1451_038:0402a12": "壯士曰：「若其仁等能與者善，如不見分我加",
    "T24n1451_038:0402a13": "兵力強奪將去。」答言：「任意。」時諸人眾悉皆大",
    "T24n1451_038:0402a14": "集闐噎城隅，城中所有壯士男女並閑弓射，",
    "T24n1451_038:0402a15": "即便總出象馬車步，嚴整四兵欲共七邑兵",
    "T24n1451_038:0402a16": "交合戰。",
    "T24n1451_038:0402a17": "根本說一切有部毘奈耶雜事卷第三十八"
}