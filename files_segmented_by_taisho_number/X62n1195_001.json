{
    "X62n1195_001:0547a06": " 念佛起緣觀偈直解敘",
    "X62n1195_001:0547a08": "念佛一門。乃諸佛教網之宏綱。主掌淨土之要門也。",
    "X62n1195_001:0547a09": "初倡自靈山。接脉於震旦。則自晉時廬山始。至隋出",
    "X62n1195_001:0547a10": "有天台智者。弘通念佛之一法。於是宏綱揭。教網張。",
    "X62n1195_001:0547a11": "而我佛廣長舌相。遂即遍覆於震旦。隋時之智者。即",
    "X62n1195_001:0547a12": "天台第一代祖也。所作有十疑論。指歸淨土。成就出",
    "X62n1195_001:0547a13": "世三不退地。於末法眾生機緣易接處。要功則仗在",
    "X62n1195_001:0547a14": "念佛。一一論中。抉破羣疑。發明玄奧。實主掌淨土之",
    "X62n1195_001:0547a15": "大宗匠也。余思佛教之行。較難於儒。其欲振季世之",
    "X62n1195_001:0547a16": "頹綱。紹靈山之法脉。此一大事。決非聖人不能任。先",
    "X62n1195_001:0547a17": "賢以為天台第一代祖。即釋迦再來身者。洵屬可信。",
    "X62n1195_001:0547a18": "嗣是有繼天台而起者。如唐之飛錫。則有寶王論。宋",
    "X62n1195_001:0547a19": "之優曇有寶鑑。元之天如有或問。其餘若宗鏡若公",
    "X62n1195_001:0547a20": "據若合論。歷代傳人。著作甚富。余難盡述。迨到明時",
    "X62n1195_001:0547a21": "蕅益大師出自靈峰。集有淨土十要一書。允可謂繼。",
    "X62n1195_001:0547a22": "天台而集其大成。第窮鄉委巷。老幼婦女。但知習得",
    "X62n1195_001:0547a23": "八句觀偈。未能達得大部全書。是可慨也。甚至有怖",
    "X62n1195_001:0547a24": "冥司乏資。直將念佛一句作錢抵者。噫。是把明珠彈",
    "X62n1195_001:0547b01": "雀耳。不知念佛一門。乃橫截生死之慧劍。徑出幽冥",
    "X62n1195_001:0547b02": "之快帆。作佛度生。在此一念。生蓮出劫。在此一念。肯",
    "X62n1195_001:0547b03": "將此念作錢抵乎。盖念無大小。要知圓解。觀經云。諸",
    "X62n1195_001:0547b04": "佛如來。是法界身。入一切眾生心想中。故知佛面向",
    "X62n1195_001:0547b05": "於一切眾生。念一句佛。則能摧敵一切眾生之業障。",
    "X62n1195_001:0547b06": "念一句佛。則能震動一切眾生之慧茅。業障摧。則土",
    "X62n1195_001:0547b07": "不期淨而自淨。是以有淨土出生。慧芽震。則華不期",
    "X62n1195_001:0547b08": "敷而自敷。是以有蓮華托體。世界廣無邊。則此一念",
    "X62n1195_001:0547b09": "之力亦無邊。眾生出無盡。則此一念之力亦無盡。當",
    "X62n1195_001:0547b10": "知能把佛號。但念一聲。則菩提種子。永劫長栽。巍巍",
    "X62n1195_001:0547b11": "功德。法界同量。由是一柱香一瓣華供在佛前。即能",
    "X62n1195_001:0547b12": "徧供一切眾生。能令眾生熏此華香。均獲未來作佛",
    "X62n1195_001:0547b13": "資糧。借幻求實。無幻非真。識是圓解。念佛方能得力。",
    "X62n1195_001:0547b14": "噫。此一法門。功德誠難思議。爾借八句觀偈。因所習",
    "X62n1195_001:0547b15": "而順導之。亦欲其儕儕齊超淨土。使信知有念佛一",
    "X62n1195_001:0547b16": "門也。惟願有志斯道者。閱吾是編。進以靈峰之十要。",
    "X62n1195_001:0547b17": "則淨土之趣。直可當下自悟矣。",
    "X62n1195_001:0547b18": "同治甲戌孟夏　剡南後學　張淵　謹識",
    "X62n1195_001:0547c03": "念佛起緣彌陀觀偈直解",
    "X62n1195_001:0547c05": "剡南　張　淵潛室氏　述",
    "X62n1195_001:0547c06": "章夢仙鹿遊氏　輯",
    "X62n1195_001:0547c07": "剡西　樓仁深靜山氏",
    "X62n1195_001:0547c08": "　趙洪文許齋氏",
    "X62n1195_001:0547c09": "　衲　戒肅蓮芳　同校",
    "X62n1195_001:0547c10": "　阿彌陀佛身金色",
    "X62n1195_001:0547c11": "佛地論。佛。覺也。覺一切種智。復能覺有情。如睡夢",
    "X62n1195_001:0547c12": "覺。故名為佛。又具一切智。一切種智。出煩惱障。及",
    "X62n1195_001:0547c13": "所知障。覺了一切諸法性相。能自開覺。亦能開覺",
    "X62n1195_001:0547c14": "一切有情。如睡夢覺。如蓮華開。故稱為佛。又覺有",
    "X62n1195_001:0547c15": "三義。自覺。覺他。覺滿。",
    "X62n1195_001:0547c16": "(按。智有三種。即自覺覺他覺滿同一義故。一切智圓。即羅漢界。種智圓。即菩薩界。一切種智圓。則法",
    "X62n1195_001:0547c17": "身充滿法界。即佛界也。又。入羅漢界。則煩惱障出。圓一切智。尚餘無明一所。留滯成知。入菩薩界。則",
    "X62n1195_001:0547c18": "所知障出。圓道種智。此智既從道種而流。則無明已破。所知不留。但破猶未盡。若入佛界。則破盡無",
    "X62n1195_001:0547c19": "明。寂智雙照。是名圓一切智一切種智。又。煩惱即是無明內障。無明即是煩惱外障。羅漢未全道種。",
    "X62n1195_001:0547c20": "但過內障。未過外障故。於眾生塵勞界內。畏其復為惑着。一出不敢復入。只能自覺。未能覺他有情。",
    "X62n1195_001:0547c21": "菩薩已全道種。能以種種助道因緣。對治無明惑着。故能徧入塵勞。無復為障。既能自覺。能覺他也",
    "X62n1195_001:0547c22": "佛則自他圓解。證究竟覺。全惑即智。全障即德。是為覺滿○上三種智。分屬三人。欲人易解。故依別",
    "X62n1195_001:0547c23": "教漸次分別。若依頓教。念佛成佛。不經漸次。何以故。念佛即是佛之親種故。但得三昧開發。當念即",
    "X62n1195_001:0547c24": "入佛智。超過別教諸位菩薩也。於十地中。位在初地)。",
    "X62n1195_001:0548a01": "阿彌陀。翻譯。釋云無量。即觀經所稱無量壽佛也。",
    "X62n1195_001:0548a02": "諸佛如來。智慧。功德。慈悲。攝化。神通。方便。及法身",
    "X62n1195_001:0548a03": "等。一切雖皆云無量。惟壽命之脩短。則各隨本願。",
    "X62n1195_001:0548a04": "彌陀住世願深。壽命亦稱無量。故號之曰阿彌陀。",
    "X62n1195_001:0548a05": "噫。有彌陀之住世。則釋迦可滅度矣。念佛者。應作",
    "X62n1195_001:0548a06": "本師替身觀(百)。",
    "X62n1195_001:0548a07": "身金色。身有三義。即法身報身應身也。第法身一",
    "X62n1195_001:0548a08": "端。乃諸佛垂教之宗旨。念佛者若解其義。則根器",
    "X62n1195_001:0548a09": "自利。他日出生境界。與中下二根不同。此一要義。",
    "X62n1195_001:0548a10": "不可不詳。余為一一述之。法身者。即如來藏大涅",
    "X62n1195_001:0548a11": "槃體。生滅心滅。真如心現。即名法身。此身無土可",
    "X62n1195_001:0548a12": "來。無土可去。本法界身。周徧一切。何以故。葢心體",
    "X62n1195_001:0548a13": "本寂。故曰真如。取亦自心。離亦自心。余有偈曰。心",
    "X62n1195_001:0548a14": "惟自心取。即心成非相。非相宛轉生。故起眾生界。",
    "X62n1195_001:0548a15": "世界悉幻法。皆即自心造。離心心亦空。幻法憑誰",
    "X62n1195_001:0548a16": "立。本無眾生相。那有諸法生。諸法尚不生。世界緣",
    "X62n1195_001:0548a17": "誰起。此即妙真如。一路涅槃門。涅槃本如是。是即",
    "X62n1195_001:0548a18": "如來藏。十方諸如來。同此齊超越。同此證究竟。當",
    "X62n1195_001:0548a19": "知此妙真如。即徧具徧造之本智。一切如來平等",
    "X62n1195_001:0548a20": "之法身。念佛者。若達其義。則一念在佛。即成一念",
    "X62n1195_001:0548a21": "智。念念在佛。即成念念智。念到念無可念。念入無",
    "X62n1195_001:0548a22": "念。忽然念到心空解脫。萬境俱寂。當下瞥見彌陀",
    "X62n1195_001:0548a23": "現前。故知即是本性彌陀。淨土出生。故知即是唯",
    "X62n1195_001:0548a24": "心淨土。悟自他分別之等非。獲感應惟心之妙旨。",
    "X62n1195_001:0548b01": "然但是凡地脩行。一念甚微。若非仗彼果位之佛",
    "X62n1195_001:0548b02": "繫念。則此一念之力。果能破得無明重障乎。果能",
    "X62n1195_001:0548b03": "斷得歷劫煩惱乎。惟既達得真如妙際。繫念一佛。",
    "X62n1195_001:0548b04": "則彼果位之佛心。亦非定是他心。因地之念心。亦",
    "X62n1195_001:0548b05": "非定是我心。總之法身之圓滿也。又按華嚴。釋迦",
    "X62n1195_001:0548b06": "成正覺時。於其身中。普見一切眾生成正覺。乃至",
    "X62n1195_001:0548b07": "普見一切眾生入涅槃。皆於此身中普見。此即法",
    "X62n1195_001:0548b08": "性徧體之義。可證法身之充滿。經云。佛身充滿於",
    "X62n1195_001:0548b09": "法界。普現一切羣生前。隨緣赴感靡不周。而恒處",
    "X62n1195_001:0548b10": "此菩提座。知釋迦之法身如是。即知一切諸佛之",
    "X62n1195_001:0548b11": "法身。亦知彌陀法身也。經云。一切諸如來。同共一",
    "X62n1195_001:0548b12": "法身。一心一智慧。力無畏亦然。以上俱指法身言。",
    "X62n1195_001:0548b13": "大約法身有三義。一平等無分別義。二寂體徧周",
    "X62n1195_001:0548b14": "義。三真如性無動壞。一切能隨緣用義。故此法身。",
    "X62n1195_001:0548b15": "廣之原是法界。約之即是唯心。以法界心。具法界",
    "X62n1195_001:0548b16": "身。而即造於法界不思議之緣。故既法界緣顯。斯",
    "X62n1195_001:0548b17": "得法界身彰。若具若造。俱莫思議。不思議者。即是",
    "X62n1195_001:0548b18": "唯心。智者觀門。知我一心。具造法界。造亦唯心。具",
    "X62n1195_001:0548b19": "亦唯心。本不思議。以即空。即假。即中。立不思議三",
    "X62n1195_001:0548b20": "觀。方是顯法界之真路。達唯心之妙旨。然彼三觀。",
    "X62n1195_001:0548b21": "即是圓觀。云不思議。非是不可思議。直是不得思",
    "X62n1195_001:0548b22": "議。良由寂滅真心。非以思議得入。以不思議中。正",
    "X62n1195_001:0548b23": "是發觀智之真路處。今不思議念門。與彼觀門。無",
    "X62n1195_001:0548b24": "二無別。要須達得不思議。則彌陀法身不現而現。",
    "X62n1195_001:0548c01": "我念佛心。由本智顯。是名真實念法身佛。此一法",
    "X62n1195_001:0548c02": "身。惟佛與佛。斯證究竟。報身者。莊嚴功德所報之",
    "X62n1195_001:0548c03": "身。此身本由攝受眾生願力而起。故湧現為莊嚴",
    "X62n1195_001:0548c04": "功德之報身。亦是應化菩薩之身。所謂目廣如四",
    "X62n1195_001:0548c05": "大海。毫廣如五須彌。一身之中。各有八萬四千光",
    "X62n1195_001:0548c06": "明相好。則身量亦屬無邊。惟大菩薩。斯能見得。即",
    "X62n1195_001:0548c07": "所謂尊特身也。應身者。分身一切世界應化之身。",
    "X62n1195_001:0548c08": "或現丈六身。或現八尺身。其身惟隨眾生身量之",
    "X62n1195_001:0548c09": "大小而應之。身具三十二相。八十種好。項上圓光。",
    "X62n1195_001:0548c10": "及一身周圍之光。所現廣狹。亦是不齊。惟頂上肉",
    "X62n1195_001:0548c11": "髻所現一相。更號之曰無見頂。雖大菩薩。終莫窺",
    "X62n1195_001:0548c12": "其邊際。豈不即應化身。亦即見於無邊。此身四果",
    "X62n1195_001:0548c13": "弟子。及有宿緣眾生。皆得見之。即所謂應化身也。",
    "X62n1195_001:0548c14": "今此句中所指之身。即是功德莊嚴之報身。金色",
    "X62n1195_001:0548c15": "者。不壞之色。",
    "X62n1195_001:0548c16": "　相好光明無等倫",
    "X62n1195_001:0548c17": "觀經言佛報身。具有八萬四千相。一一相中。各有",
    "X62n1195_001:0548c18": "八萬四千隨形好。一一好中。復有八萬四千光明。",
    "X62n1195_001:0548c19": "一一光明。徧照十方念佛眾生。攝取不捨。乃至光",
    "X62n1195_001:0548c20": "中所現化佛。不可具說。昔賢所謂人若念佛。即有",
    "X62n1195_001:0548c21": "一化如來住頂者。洵然慈悲大願。成就如是妙功",
    "X62n1195_001:0548c22": "德力。巍巍如是。是為尊特。倫。類也。言無復其類與",
    "X62n1195_001:0548c23": "等也。三字一束。通透上下關節處。其佛光明相好。",
    "X62n1195_001:0548c24": "各分八萬四千者。葢在眾生。具有八萬四千塵勞。",
    "X62n1195_001:0549a01": "身生八萬四千毛竅。故到成佛。亦各分有八萬四",
    "X62n1195_001:0549a02": "千光明相好也。又按觀經。彼佛圓光。大如百億大",
    "X62n1195_001:0549a03": "千佛剎。於圓光中。恒沙化佛。乃至俱有無數化菩",
    "X62n1195_001:0549a04": "薩。云何圓光若此其大。當知彼大圓光。乃是顯報",
    "X62n1195_001:0549a05": "身佛之總光。此相好中各現光明八萬四千者。即",
    "X62n1195_001:0549a06": "是顯應身佛之別光。若總若別。各各俱有化佛應",
    "X62n1195_001:0549a07": "現秘密妙門。莊嚴如是功德性海。豈容思議。",
    "X62n1195_001:0549a08": "　白毫宛轉五須彌",
    "X62n1195_001:0549a09": "須彌。山名。山在四大部洲之中。起自大海衝過日",
    "X62n1195_001:0549a10": "月。高出三百三十六萬里。週圍之廣亦如之。又山",
    "X62n1195_001:0549a11": "四面之中腰。俱是天王宮殿。四大天王各據一面。",
    "X62n1195_001:0549a12": "各鎮一洲。故此四洲。分四天下。因此山之高廣。分",
    "X62n1195_001:0549a13": "也。今報身佛。兩眉中間之白毫相。右旋宛轉。大如",
    "X62n1195_001:0549a14": "五峙須彌。一相尚然。況八萬四千之全相乎。則其",
    "X62n1195_001:0549a15": "身之尊特何如。",
    "X62n1195_001:0549a16": "按。釋迦應世之身。其長丈六。眉間白毫。八稜中空。",
    "X62n1195_001:0549a17": "白如珂雪。長一丈五尺。週圍五寸。右旋宛轉。如琉",
    "X62n1195_001:0549a18": "璃筒。從此放光。徧照無際。雖鐵圍山大幽暗處。隨",
    "X62n1195_001:0549a19": "光所到。一切皆闢。即此應身放光之毫相。可悟法",
    "X62n1195_001:0549a20": "界之性。唯一智境。知釋迦毫相如此之勝。則知彌",
    "X62n1195_001:0549a21": "陀白毫。亦八萬四千中之勝相矣。故經云。觀無量",
    "X62n1195_001:0549a22": "壽佛者。從一相好入。但觀眉間白毫。極令明了。見",
    "X62n1195_001:0549a23": "眉間白毫相者。八萬四千相好。自然當現。然在初",
    "X62n1195_001:0549a24": "心。可準釋迦毫相之大小。先次現觀。則易成就。",
    "X62n1195_001:0549b01": "按寶王論。釋迦報身佛。所現眉間白毫一相。向上",
    "X62n1195_001:0549b02": "右旋。圓濶三百六十萬里。此則僅與一峙須彌。相",
    "X62n1195_001:0549b03": "去無幾。彌陀毫相。如彼其大。釋迦毫相。如此其小。",
    "X62n1195_001:0549b04": "何釋迦之遜彼彌陀如是。噫佛則是同。非相遜也。",
    "X62n1195_001:0549b05": "特釋迦在娑婆。是穢土耳。土穢。則佛之淨光易隱。",
    "X62n1195_001:0549b06": "故身量之現。自不能大。彌陀在極樂。是淨土耳。土",
    "X62n1195_001:0549b07": "淨。則佛之淨光易顯。故身量之現。自不至小。今觀",
    "X62n1195_001:0549b08": "二佛毫相。則二土之優劣。亦可曉然。",
    "X62n1195_001:0549b09": "　紺目澄清四大海",
    "X62n1195_001:0549b10": "紺即深青色之名。海即在須彌山四面者是。兩目",
    "X62n1195_001:0549b11": "長廣。如四大海之兩分。是即其毫與目。俱無等倫",
    "X62n1195_001:0549b12": "處。以上毫目二相。俱出十六觀經。",
    "X62n1195_001:0549b13": "按目睛紺色而復澄清。色相之美。不待言矣。然佛",
    "X62n1195_001:0549b14": "清淨寶目。妙明智慧所報之目。十方洞視。無復障",
    "X62n1195_001:0549b15": "礙。雖在眾生心念中者。佛眼悉見。則其色相之美",
    "X62n1195_001:0549b16": "何須論。第從色相而言。亦是普利羣機處。菩薩見",
    "X62n1195_001:0549b17": "是色相。即得道種智圓。疾成功德報身。眾生或見",
    "X62n1195_001:0549b18": "丈六。或見八尺二相。亦得諸根猛利。成熟法器。疾",
    "X62n1195_001:0549b19": "證不退菩提道心。當知見是色相。即見佛心。",
    "X62n1195_001:0549b20": "　光中化佛無數億",
    "X62n1195_001:0549b21": "化佛即分身世界之應身佛也。並在八萬四千光",
    "X62n1195_001:0549b22": "明中流光滿界。各現化佛。故曰光中。又化有二義。",
    "X62n1195_001:0549b23": "一自化應身。則曰化佛。二化他成佛。亦曰化佛。彌",
    "X62n1195_001:0549b24": "陀在因地時。已化三十六萬億一十一萬九千五",
    "X62n1195_001:0549c01": "百人同至成時。何況到今成佛已久。則分無數億",
    "X62n1195_001:0549c02": "應身化佛廣化世間。其化更弘。而其化他。甯有億",
    "X62n1195_001:0549c03": "數可量哉。",
    "X62n1195_001:0549c04": "按此與下句二化字。與度眾生三字相呼接。又與",
    "X62n1195_001:0549c05": "末句咸令二字直貫。宜重化他一邊。",
    "X62n1195_001:0549c06": "　化菩薩眾亦無邊",
    "X62n1195_001:0549c07": "亦字。承上光中來。一化佛應身均各有。化菩薩應",
    "X62n1195_001:0549c08": "身為隨侍。故曰化菩薩。盖此菩薩。雖即觀音勢至",
    "X62n1195_001:0549c09": "等所化應身。然亦須知三聖應身。俱同一體。何以",
    "X62n1195_001:0549c10": "故。諸佛一法身中。原無分別相故。亦惟三相既備。",
    "X62n1195_001:0549c11": "法體斯全。何以故。仍即一佛三身義故。又化有二",
    "X62n1195_001:0549c12": "義。同上。",
    "X62n1195_001:0549c13": "　四十八願度眾生",
    "X62n1195_001:0549c14": "彌陀在因地時。號曰法藏比丘。誓有四十八願。謹",
    "X62n1195_001:0549c15": "出願文列后。願諸同志。留意細參。",
    "X62n1195_001:0549c16": "眾生。眾緣和合而生之謂。盖眾生出生。本無自性。",
    "X62n1195_001:0549c17": "所生之性。皆由緣會。所會之緣。皆因業招。在人有",
    "X62n1195_001:0549c18": "三業。身業。口業。意業也。佛立四十八願。攝授眾生。",
    "X62n1195_001:0549c19": "令結淨緣。教以念佛見佛。謝彼塵業。勝緣一值。直",
    "X62n1195_001:0549c20": "往無礙。徑生淨土。徑入蓮胎。故知念佛一門。非同",
    "X62n1195_001:0549c21": "小緣。乃彌陀慈悲開度之大因緣也。",
    "X62n1195_001:0549c22": "　九品咸令登彼岸",
    "X62n1195_001:0549c23": "九品。先分上中下三品。三品之中。又各分三品。是",
    "X62n1195_001:0549c24": "謂蓮華九品也。眾生出生其國。托胎蓮華之內。謂",
    "X62n1195_001:0550a01": "之蓮胎。與此土之投入母胎者不同。盖此則從愛",
    "X62n1195_001:0550a02": "染生。彼則從法化生。昔賢有願云。願生西方淨土",
    "X62n1195_001:0550a03": "中。九品蓮華為父母。華開見佛悟無生。不退菩薩",
    "X62n1195_001:0550a04": "為伴侶。願中上二句。即是托胎蓮華之意。但第三",
    "X62n1195_001:0550a05": "句無生二字意甚奧。余按之。即是菩薩通達無我",
    "X62n1195_001:0550a06": "法門也。盖眾生之生。本無自性。既無自性生。亦無",
    "X62n1195_001:0550a07": "自性死。出生入死。皆由諸緣為聚散。若離諸緣。畢",
    "X62n1195_001:0550a08": "竟無生。故圓覺云。知幻即離。不作方便。離幻即覺。",
    "X62n1195_001:0550a09": "亦非漸次。此中當有一大悟處。若在此土修證未",
    "X62n1195_001:0550a10": "悟者。一到見佛。未有不悟。第彼土蓮開有遲速。則",
    "X62n1195_001:0550a11": "見佛非無早晚也。大抵上品之蓮。其開最速。中品",
    "X62n1195_001:0550a12": "次之。下品則遲矣。何以故。盖因此土眾生。有根器",
    "X62n1195_001:0550a13": "利鈍之不同。有功力淺深之不一。亦有生前從未",
    "X62n1195_001:0550a14": "念佛。迨到臨終苦逼。經善知識指點。方始憶念者。",
    "X62n1195_001:0550a15": "勇猛以疾亦得生蓮。是以蓮華之生則同。蓮華之",
    "X62n1195_001:0550a16": "開則不同也。若論往生一節。生時亦非無據。臨終",
    "X62n1195_001:0550a17": "必有瑞相現前。或見金蓮擁足。或見彌陀來迎。或",
    "X62n1195_001:0550a18": "滿眼光明。遍照無極。淨土聖境。一時俱現。或聞天",
    "X62n1195_001:0550a19": "樂。或聞妙香。此時定知決生淨土。乃至復有生前",
    "X62n1195_001:0550a20": "造罪。到臨終時。地獄惡相。顯現在前。猛火燄燄。乘",
    "X62n1195_001:0550a21": "虗來襲。忽化一陣清涼風。而送歸淨土者。此由悔",
    "X62n1195_001:0550a22": "罪猛利。一念心疾。能抵百年悠悠業力。觀經下品",
    "X62n1195_001:0550a23": "往生之輩類如此。但到此時靠著念佛。定須立起",
    "X62n1195_001:0550a24": "如山願力堅牢不動。決志求生。必令佛光從我照",
    "X62n1195_001:0550b01": "見。必令寶華從我擁起。則感應道交。自然瞥見本",
    "X62n1195_001:0550b02": "性彌陀。自淨土來。自淨土去。我於爾時。隨從佛後。",
    "X62n1195_001:0550b03": "乘寶蓮華。逕生其國。此即九品蓮華托胎之始。但",
    "X62n1195_001:0550b04": "在此時見佛。要知即是本性彌陀。何以故。一切眾",
    "X62n1195_001:0550b05": "生悉各具有如是自性功德故。雖非現成所有。亦",
    "X62n1195_001:0550b06": "非假緣作合。特不蒙彼佛感應。則不顯。當知自性",
    "X62n1195_001:0550b07": "功德。靡不徧造。靡不徧具。念佛即是造此功德性。",
    "X62n1195_001:0550b08": "見佛即是具此功德性也。又見彼佛真身。必華開",
    "X62n1195_001:0550b09": "后方見。見則未有不悟。此則但是感應道交。故性",
    "X62n1195_001:0550b10": "佛顯。譬如鴻爪印泥。鴻杳而印在泥。若知自性由",
    "X62n1195_001:0550b11": "印而顯。則一時佛現在前。非同假緣。故知即是自",
    "X62n1195_001:0550b12": "性佛迎自性眾生也。",
    "X62n1195_001:0550b13": "咸令二字甚直截。佛以真如性海功德之力。成就",
    "X62n1195_001:0550b14": "如是九品蓮華。正為一切有情。令得咸生也。但得",
    "X62n1195_001:0550b15": "眾生。信有淨土。立願求生。加以念佛功力。助彼信",
    "X62n1195_001:0550b16": "力願力。無論根器利鈍。無論造有十惡五逆一切",
    "X62n1195_001:0550b17": "極重罪業。皆得帶業往生。何以故。一到見佛。則未",
    "X62n1195_001:0550b18": "有不開悟故。況能至心向佛。即是悔心猛利故。所",
    "X62n1195_001:0550b19": "以不能害其往生信願也。要知彼九品蓮。上攝利",
    "X62n1195_001:0550b20": "根上器。乃至一切菩薩。旁攝中下二根一切眾生。",
    "X62n1195_001:0550b21": "直是普利羣機處。蓮華九品。出十六觀經。",
    "X62n1195_001:0550b22": "彼岸。即指淨土。亦名極樂。蓮有九品。攝念佛者所",
    "X62n1195_001:0550b23": "登之地。彼對此言。岸對海言。此土娑婆。是退地。出",
    "X62n1195_001:0550b24": "生入死。輪迴不息。一切悉苦。故又別名為苦海。眾",
    "X62n1195_001:0550c01": "生沉溺其際。愛河浩浩。慾浪滾滾。那時復有出劫",
    "X62n1195_001:0550c02": "之期。彼土極樂。是不退地。無生死。無輪迴。無諸男",
    "X62n1195_001:0550c03": "女愛染情慾。一切眾生。純以化生。衣食資具。均以",
    "X62n1195_001:0550c04": "法化。寶樓寶閣。園林池沼。一切俱是法性莊嚴之",
    "X62n1195_001:0550c05": "功德。因是法性。敷演法樂。念念具足法喜禪悅樂。",
    "X62n1195_001:0550c06": "增道損生樂。如是乃至第一義諦樂。非復此土所",
    "X62n1195_001:0550c07": "受人天諸樂。極樂如彼。娑婆如此。正是濟此苦海",
    "X62n1195_001:0550c08": "眾生所登之岸。眾生何不求生。又況生彼國已。雖",
    "X62n1195_001:0550c09": "復回轉生死界內。出入輪迴苦趣。開度娑婆一切",
    "X62n1195_001:0550c10": "情緣眷屬。亦永不退。是則所謂不退菩薩之乘權",
    "X62n1195_001:0550c11": "開化也。當此之時。或出娑婆。或回淨土。所願隨心。",
    "X62n1195_001:0550c12": "豈不快哉。噫彌陀出世。實關一切眾生無窮無盡",
    "X62n1195_001:0550c13": "不可思議之福量。眾生不信極樂。不信彌陀。則曷",
    "X62n1195_001:0550c14": "不信自性功德中之福量哉。中峰懷淨土詩云。六",
    "X62n1195_001:0550c15": "方佛出廣長舌。俱讚娑婆念佛人。須信九品蓮世",
    "X62n1195_001:0550c16": "界。無時不散劫壺春。又云。塵沙劫又塵沙劫。數盡",
    "X62n1195_001:0550c17": "塵沙劫未休。當念只因情未瞥。無邊生死自覊留。",
    "X62n1195_001:0550c18": "又云。念佛須期念到頭。到頭和念一齊收。娑婆苦",
    "X62n1195_001:0550c19": "海風濤靜。穩泛蓮邦般若舟。願諸同志。勉旃勉旃。",
    "X62n1195_001:0550c20": "南無西方極樂世界接引導師大慈大悲阿彌陀佛。",
    "X62n1195_001:0550c21": "南無。亦翻曩謨。亦翻那摩。亦翻皈依。亦翻歸命。釋",
    "X62n1195_001:0550c22": "有三義。一求自度。二為他求度。三普為一切有情",
    "X62n1195_001:0550c23": "求圓度。發此圓度之心。即菩提心。依菩提心。稱南",
    "X62n1195_001:0550c24": "無佛。是今釋法。華嚴所謂最初一念發心之時。便",
    "X62n1195_001:0551a01": "成正覺。即是此意。",
    "X62n1195_001:0551a02": "西方極樂世界。義已略出彼岸節。又彌陀經云。從",
    "X62n1195_001:0551a03": "是西方過十萬億佛土。有世界。國名極樂。極樂去",
    "X62n1195_001:0551a04": "此十萬億。所隔甚遙。觀經云。到在彈指。又云。如一",
    "X62n1195_001:0551a05": "念頃。即生彼國。良以心無涯際。離遠近相。離去來",
    "X62n1195_001:0551a06": "相。一念即生。是即生於吾心所具之土也。故既託",
    "X62n1195_001:0551a07": "彼勝緣。得蒙感應。有何不到○按此土娑婆。具有",
    "X62n1195_001:0551a08": "四土。一凡聖同居土。二方便有餘土。三實報莊嚴",
    "X62n1195_001:0551a09": "無障礙土。四常寂光淨土。又地獄餓鬼畜生阿脩",
    "X62n1195_001:0551a10": "羅人天六趣為凡。聲聞緣覺菩薩佛四趣為聖。凡",
    "X62n1195_001:0551a11": "濁聖淨。一隱一顯。受分段身。與聖同居。故曰凡聖",
    "X62n1195_001:0551a12": "同居。此土即是六趣眾生之界。證方便道。斷煩惱",
    "X62n1195_001:0551a13": "障。受法性身。尚餘無明一障未破。故曰方便有餘。",
    "X62n1195_001:0551a14": "此土即是聲聞緣覺等羅漢所居。受功德莊嚴法",
    "X62n1195_001:0551a15": "性報身。色心交澈。根塵互融。身土不二。無復障礙。",
    "X62n1195_001:0551a16": "即華嚴所謂因陀羅網世界也。此土圓位菩薩所",
    "X62n1195_001:0551a17": "居。故曰實報莊嚴無障礙土。離身無土。離土無身。",
    "X62n1195_001:0551a18": "身土一如。湛然常寂。是名常寂光淨土。此土惟佛",
    "X62n1195_001:0551a19": "所居。大抵析分則濁。圓融則淨。菩薩發菩提心。平",
    "X62n1195_001:0551a20": "等開度。已入圓位。佛則圓極。如上四土。極樂亦同。",
    "X62n1195_001:0551a21": "第凡聖同居一土。惟極樂為獨淨。所以淨者。他方",
    "X62n1195_001:0551a22": "佛土。六趣具足。彼國極樂同居一土。惟有天人二",
    "X62n1195_001:0551a23": "趣。地獄。餓鬼。畜生。脩羅。四趣則無。且一佛攝化。又",
    "X62n1195_001:0551a24": "無邪魔外道壞亂佛法。所以天人二趣。俱發菩提",
    "X62n1195_001:0551b01": "道心。純以蓮華化生。一一交接。悉是大乘清淨良",
    "X62n1195_001:0551b02": "伴。又天人二趣。交通往來。凡聖二途。聖應時現。與",
    "X62n1195_001:0551b03": "此娑婆佛惟曠劫一出世者。相去懸殊矣。又況彼",
    "X62n1195_001:0551b04": "土眾生。功德。智慧。二莊嚴相。同佛菩薩。是謂同居",
    "X62n1195_001:0551b05": "一土淨。則以上三土。益可曉矣。",
    "X62n1195_001:0551b06": "導師。謂引導眾生。入佛知見。故佛稱導師。佛居西",
    "X62n1195_001:0551b07": "方淨土。接引此方濁土眾生。故復稱為接引導師。",
    "X62n1195_001:0551b08": "與一切樂。名大慈心。拔一切苦。名大悲心。慈悲徧",
    "X62n1195_001:0551b09": "攝。與拔同時。名大慈大悲心。經云。阿彌陀佛。慈悲",
    "X62n1195_001:0551b10": "光明。徧照法界。普作覆護。不令墜墮。慈悲願力。徧",
    "X62n1195_001:0551b11": "周法界。普作攝受。不令漏失。陰入界身。徧同法界。",
    "X62n1195_001:0551b12": "普令了悟。不令退轉。念佛者。發圓度之心。念樂土",
    "X62n1195_001:0551b13": "之佛。則功德巍巍。莊嚴可徧法界矣。安有娑婆世",
    "X62n1195_001:0551b14": "界。不即打開淨土。安有願生淨土。而不即往覲彌",
    "X62n1195_001:0551b15": "陀也哉。噫因果一向頓圓。總不離乎當念。但在因",
    "X62n1195_001:0551b16": "地發此大心。實是廣己福量。而在果位證此大心。",
    "X62n1195_001:0551b17": "方是普利羣機。當念一著。宜防失足。戒之哉。一登",
    "X62n1195_001:0551b18": "極樂。入無生忍。即是眾生果圓之位。普願斯人。回"
}