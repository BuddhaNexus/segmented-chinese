{
    "T12n0374_016:0457a15": "大般涅槃經卷第十六",
    "T12n0374_016:0457a17": "北涼天竺三藏曇無讖譯",
    "T12n0374_016:0457a18": "梵行品第八之二",
    "T12n0374_016:0457a19": "◎迦葉菩薩白佛言：「世尊！菩薩摩訶薩所有",
    "T12n0374_016:0457a20": "思惟，悉是真實，聲聞緣覺非真實者；一切眾",
    "T12n0374_016:0457a21": "生何故不以菩薩威力，等受快樂？若諸眾生",
    "T12n0374_016:0457a22": "實不得樂，當知菩薩所修慈心為無利益。」佛",
    "T12n0374_016:0457a23": "言：「善男子！菩薩之慈，非不利益。善男子！有",
    "T12n0374_016:0457a24": "諸眾生，或必受苦，或有不受。若有眾生必受",
    "T12n0374_016:0457a25": "苦者，菩薩之慈為無利益，謂一闡提。若有受",
    "T12n0374_016:0457a26": "苦不必定者，菩薩之慈則為利益，令彼眾生",
    "T12n0374_016:0457a27": "悉受快樂。善男子！譬如有人，遙見師子、虎豹、",
    "T12n0374_016:0457a28": "犲狼、羅剎鬼等，自然生怖，夜行見杌亦生怖",
    "T12n0374_016:0457a29": "畏。善男子！如是諸人自然怖畏。眾生如是，",
    "T12n0374_016:0457b01": "見修慈者自然受樂。善男子！以是義故，菩",
    "T12n0374_016:0457b02": "薩修慈是實思惟，非無利益。",
    "T12n0374_016:0457b03": "「善男子！我說是慈，有無量門，所謂神通。善",
    "T12n0374_016:0457b04": "男子！如提婆達，教阿闍世，欲害如來。是時我",
    "T12n0374_016:0457b05": "入王舍大城，次第乞食，阿闍世王即放護財",
    "T12n0374_016:0457b06": "狂醉之象，欲令害我及諸弟子。其象爾時，蹋",
    "T12n0374_016:0457b07": "殺無量百千眾生，眾生死已，多有血氣，是象",
    "T12n0374_016:0457b08": "嗅已，狂醉倍常。見我翼從，被服赤色，謂呼是",
    "T12n0374_016:0457b09": "血，而復見趣。我弟子中未離欲者，四怖馳",
    "T12n0374_016:0457b10": "走，唯除阿難。爾時王舍大城之中一切人民，",
    "T12n0374_016:0457b11": "同時舉聲啼哭號泣，作如是言：『怪哉，如來今",
    "T12n0374_016:0457b12": "日滅沒，如何正覺一旦散壞？』是時調達，心生",
    "T12n0374_016:0457b13": "歡喜：『瞿曇沙門滅沒甚善，從今已往真是不",
    "T12n0374_016:0457b14": "現。快哉此計，我願得遂。』善男子！我於爾時，",
    "T12n0374_016:0457b15": "為欲降伏護財象故，即入慈定，舒手示之，即",
    "T12n0374_016:0457b16": "於五指出五師子。是象見已，其心怖畏，尋即",
    "T12n0374_016:0457b17": "失糞，舉身投地，敬禮我足。善男子！我於爾",
    "T12n0374_016:0457b18": "時，手五指頭實無師子，乃是修慈善根力故，",
    "T12n0374_016:0457b19": "令彼調伏。「復次善男子！我欲涅槃，始初發足",
    "T12n0374_016:0457b20": "向拘尸那城，有五百力士，於其中路，平治掃",
    "T12n0374_016:0457b21": "灑，中有一石，眾欲舉棄，盡力不能。我時憐愍，",
    "T12n0374_016:0457b22": "即起慈心，彼諸力士，尋即見我，以足母指",
    "T12n0374_016:0457b23": "舉此大石，擲置虛空，還以手接，安置右掌，吹",
    "T12n0374_016:0457b24": "令碎末，復還聚合。令彼力士貢高心息，即為",
    "T12n0374_016:0457b25": "略說種種法要，令其俱發阿耨多羅三藐三",
    "T12n0374_016:0457b26": "菩提心。善男子！如來爾時，實不以指舉此大",
    "T12n0374_016:0457b27": "石在虛空中，還置右掌吹令碎末復合如本。",
    "T12n0374_016:0457b28": "善男子！當知即是慈善根力，令諸力士見如",
    "T12n0374_016:0457b29": "是事。",
    "T12n0374_016:0457c01": "「復次善男子！此南天竺有一大城名首波羅，",
    "T12n0374_016:0457c02": "於是城中有一長者，名曰盧至，為眾導主，已",
    "T12n0374_016:0457c03": "於過去無量佛所，殖眾善本。善男子！彼大",
    "T12n0374_016:0457c04": "城中一切人民，信伏邪道，奉事尼犍。我時欲",
    "T12n0374_016:0457c05": "度彼長者故，從王舍城至彼城邑，其路中間",
    "T12n0374_016:0457c06": "相去六十五由旬，步涉而往，為欲化度彼諸",
    "T12n0374_016:0457c07": "人故。彼眾尼犍，聞我欲至首波羅城，即作",
    "T12n0374_016:0457c08": "是念：『沙門瞿曇若至此者，此諸人民便當捨",
    "T12n0374_016:0457c09": "我，更不供給，我等窮悴，奈何自活。』諸尼犍",
    "T12n0374_016:0457c10": "輩，各各分散告彼城人：『沙門瞿曇今欲來此。",
    "T12n0374_016:0457c11": "然彼沙門，委棄父母，東西馳騁，所至之處，能",
    "T12n0374_016:0457c12": "令土地穀米不登，人民飢饉，死亡者眾，病瘦",
    "T12n0374_016:0457c13": "相尋，無可救解。瞿曇無賴，純將諸惡、羅剎鬼",
    "T12n0374_016:0457c14": "神以為侍從。無父無母、孤窮之人，而來諮啟，",
    "T12n0374_016:0457c15": "為作門徒。所可教詔，純說虛空，隨其至處，初",
    "T12n0374_016:0457c16": "無安樂。』彼人聞已，即懷怖畏，頭面敬禮尼犍",
    "T12n0374_016:0457c17": "子足，白言：『大師！我等今者，當設何計？』尼犍",
    "T12n0374_016:0457c18": "答言：『沙門瞿曇，性好叢林、流泉、清水，外設有",
    "T12n0374_016:0457c19": "者，宜應破壞。汝等便可相與出城，諸有之處",
    "T12n0374_016:0457c20": "斫伐令盡，莫使有遺。流泉井池，悉置糞屍。",
    "T12n0374_016:0457c21": "堅閉城門，各嚴器仗，當壁防護，勤自固守。彼",
    "T12n0374_016:0457c22": "設來者，莫令得前，若不前者，汝當安隱。我等",
    "T12n0374_016:0457c23": "亦當作種種術，令彼瞿曇，復道還去。』彼諸人",
    "T12n0374_016:0457c24": "民聞是語已，敬諾施行，斬伐樹木，污辱諸水，",
    "T12n0374_016:0457c25": "莊嚴器仗，牢自防護。「善男子！我於爾時至彼",
    "T12n0374_016:0457c26": "城已，不見一切樹木叢林，唯見諸人莊嚴",
    "T12n0374_016:0457c27": "器仗，當壁自守。見是事已，尋生憐愍，慈心向",
    "T12n0374_016:0457c28": "之，所有樹木還生如本，復更生長其餘諸樹",
    "T12n0374_016:0457c29": "不可稱計；河池井泉，其水清淨，盈滿其中，如",
    "T12n0374_016:0458a01": "青琉璃，生眾雜花，彌覆其上，變其城壁為紺",
    "T12n0374_016:0458a02": "琉璃；城內人民悉得徹見我及大眾。門自",
    "T12n0374_016:0458a03": "開闢，無能制者，所嚴器仗，變成雜花。盧至長",
    "T12n0374_016:0458a04": "者而為上首，與其人民，俱共相隨往至佛所。",
    "T12n0374_016:0458a05": "我即為說種種法要，令彼諸人，一切皆發阿",
    "T12n0374_016:0458a06": "耨多羅三藐三菩提心。善男子！我於爾時，",
    "T12n0374_016:0458a07": "實不化作種種樹木、清淨流水、盈滿河池，變",
    "T12n0374_016:0458a08": "其本城為紺琉璃，令彼人民徹見於我，開其",
    "T12n0374_016:0458a09": "城門，器仗為花。善男子！當知皆是慈善根力，",
    "T12n0374_016:0458a10": "能令彼人見如是事。◎",
    "T12n0374_016:0458a11": "「◎復次善男子！舍衛城中有婆羅門女，姓",
    "T12n0374_016:0458a12": "婆私吒，唯有一子，愛之甚重，遇病命終。爾",
    "T12n0374_016:0458a13": "時女人，愁毒入心，狂亂失性，裸身無恥，遊行",
    "T12n0374_016:0458a14": "四衢，啼哭失聲，唱言：『子子，汝何處去？』周遍",
    "T12n0374_016:0458a15": "城邑，無有疲已。而是女人，已於先佛殖眾德",
    "T12n0374_016:0458a16": "本。善男子！我於是女起慈愍心。是時女人",
    "T12n0374_016:0458a17": "即得見我，便生子想，還得本心，前抱我身，嗚",
    "T12n0374_016:0458a18": "唼我口。我時即告侍者阿難：『汝可持衣與是",
    "T12n0374_016:0458a19": "女人。』既與衣已，便為種種說諸法要。是女聞",
    "T12n0374_016:0458a20": "法，歡喜踊躍，發阿耨多羅三藐三菩提心。善",
    "T12n0374_016:0458a21": "男子！我於爾時實非彼子，彼非我母，亦無抱",
    "T12n0374_016:0458a22": "持。善男子！當知皆是慈善根力，令彼女人見",
    "T12n0374_016:0458a23": "如是事。",
    "T12n0374_016:0458a24": "「復次善男子！波羅[木*奈]城有優婆夷，字曰摩",
    "T12n0374_016:0458a25": "訶斯那達多，已於過去無量先佛種諸善根。",
    "T12n0374_016:0458a26": "是優婆夷，夏九十日，請命眾僧，奉施醫藥。是",
    "T12n0374_016:0458a27": "時眾中有一比丘，身嬰重病。良醫診之，當須",
    "T12n0374_016:0458a28": "肉藥，若得肉者，病則可除，若不得肉，命將不",
    "T12n0374_016:0458a29": "全。時優婆夷聞醫此言，尋持黃金，遍至市",
    "T12n0374_016:0458b01": "[厂@黑]，唱如是言：『誰有肉賣，吾以金買，若有",
    "T12n0374_016:0458b02": "肉者，當等與金。』周遍城市，求不能得。是優婆",
    "T12n0374_016:0458b03": "夷尋自取刀割其髀肉，切以為臛，下種種香，",
    "T12n0374_016:0458b04": "送病比丘。比丘服已，病即得差。是優婆夷",
    "T12n0374_016:0458b05": "患瘡苦惱，不能堪忍，即發聲言：『南無佛陀南",
    "T12n0374_016:0458b06": "無佛陀。』我於爾時在舍衛城，聞其音聲，於是",
    "T12n0374_016:0458b07": "女人起大慈心，是女尋見，我持良藥，塗其瘡",
    "T12n0374_016:0458b08": "上，還合如本。我即為其種種說法，聞法歡喜，",
    "T12n0374_016:0458b09": "發阿耨多羅三藐三菩提心。善男子！我於爾",
    "T12n0374_016:0458b10": "時，實不往至波羅[木*奈]城，持藥塗是優婆夷瘡。",
    "T12n0374_016:0458b11": "善男子！當知皆是慈善根力，令彼女人見如",
    "T12n0374_016:0458b12": "是事。",
    "T12n0374_016:0458b13": "「復次善男子！調達惡人，貪不知足，多服穌故，",
    "T12n0374_016:0458b14": "頭痛腹痛，受大苦惱，不能堪忍，發如是言：",
    "T12n0374_016:0458b15": "『南無佛陀南無佛陀。』我時住在優禪尼城，聞",
    "T12n0374_016:0458b16": "其音聲，即生慈心。爾時調達尋便見我，往至",
    "T12n0374_016:0458b17": "其所，手摩頭腹，授與鹽湯，而令服之，服已平",
    "T12n0374_016:0458b18": "復。善男子！我實不往調婆達所，摩其頭腹",
    "T12n0374_016:0458b19": "授湯令服。善男子！當知皆是慈善根力，令",
    "T12n0374_016:0458b20": "調婆達見如是事。",
    "T12n0374_016:0458b21": "「復次善男子！憍薩羅國有諸群賊，其數五百，",
    "T12n0374_016:0458b22": "群黨抄劫，為害滋甚。波斯匿王患其縱暴，遣",
    "T12n0374_016:0458b23": "兵伺捕，得已挑目，遂著黑闇叢林之下。是",
    "T12n0374_016:0458b24": "諸群賊，已於先佛殖眾德本，既失目已，受大",
    "T12n0374_016:0458b25": "苦惱，各作是言：『南無佛陀南無佛陀，我等",
    "T12n0374_016:0458b26": "今者無有救護。』啼哭號咷。我時住在祇洹",
    "T12n0374_016:0458b27": "精舍，聞其音聲，即生慈心，時有涼風，吹香山",
    "T12n0374_016:0458b28": "中種種香藥，滿其眼眶，尋還得眼，如本不異。",
    "T12n0374_016:0458b29": "諸賊開眼，即見如來，住立其前而為說法。賊",
    "T12n0374_016:0458c01": "聞法已，發阿耨多羅三藐三菩提心。善男子！",
    "T12n0374_016:0458c02": "我於爾時實不作風，吹香山中種種香藥，住",
    "T12n0374_016:0458c03": "其人前而為說法。善男子！當知皆是慈善根",
    "T12n0374_016:0458c04": "力，令彼群賊見如是事。「復次善男子！琉璃",
    "T12n0374_016:0458c05": "太子以愚癡故，廢其父王，自立為主。復念",
    "T12n0374_016:0458c06": "宿嫌，多害釋種，取萬二千釋種諸女，刵劓",
    "T12n0374_016:0458c07": "耳鼻，斷截手足，推之坑塹。時諸女人，身受苦",
    "T12n0374_016:0458c08": "惱，作如是言：『南無佛陀南無佛陀，我等今",
    "T12n0374_016:0458c09": "者無有救護。』復大號咷。是諸女人，已於先佛",
    "T12n0374_016:0458c10": "種諸善根，我於爾時在竹林中，聞其音聲，即",
    "T12n0374_016:0458c11": "起慈心。諸女爾時，見我來至迦毘羅城，以水",
    "T12n0374_016:0458c12": "洗瘡，以藥傅之，苦痛尋除，耳鼻手足，還復如",
    "T12n0374_016:0458c13": "本。我時即為略說法要，悉令俱發阿耨多羅",
    "T12n0374_016:0458c14": "三藐三菩提心，即於大愛道比丘尼所，出家",
    "T12n0374_016:0458c15": "受具足戒。善男子！如來爾時實不往至迦毘",
    "T12n0374_016:0458c16": "羅城，以水洗瘡傅藥止苦。善男子！當知皆",
    "T12n0374_016:0458c17": "是慈善根力，令彼女人得如是事，悲喜之心",
    "T12n0374_016:0458c18": "亦復如是。善男子！以是義故，菩薩摩訶薩修",
    "T12n0374_016:0458c19": "慈思惟，即是真實，非虛妄也。善男子！夫無",
    "T12n0374_016:0458c20": "量者不可思議，菩薩所行不可思議，諸佛所",
    "T12n0374_016:0458c21": "行亦不可思議，是大乘典大涅槃經亦不可",
    "T12n0374_016:0458c22": "思議。",
    "T12n0374_016:0458c23": "「復次善男子！菩薩摩訶薩修慈悲喜已，得住",
    "T12n0374_016:0458c24": "極愛一子之地。善男子！云何是地名曰極愛？",
    "T12n0374_016:0458c25": "復名一子？善男子！譬如父母，見子安隱，心大",
    "T12n0374_016:0458c26": "歡喜。菩薩摩訶薩住是地中，亦復如是，視諸",
    "T12n0374_016:0458c27": "眾生同於一子，見修善者生大歡喜，是故此",
    "T12n0374_016:0458c28": "地名曰極愛。善男子！譬如父母見子遇患，心",
    "T12n0374_016:0458c29": "生苦惱，愍之愁毒，初無捨離。菩薩摩訶薩住",
    "T12n0374_016:0459a01": "是地中亦復如是，見諸眾生，為煩惱病之所",
    "T12n0374_016:0459a02": "纏切，心生愁惱，憂念如子，身諸毛孔，血皆流",
    "T12n0374_016:0459a03": "出，是故此地，名為一子。善男子！如人小時，拾",
    "T12n0374_016:0459a04": "取土塊、糞穢、瓦石、枯骨、木枝，置於口中，父母",
    "T12n0374_016:0459a05": "見已，恐為其患，左手捉頭，右手挑出。菩薩摩",
    "T12n0374_016:0459a06": "訶薩住是地中，亦復如是，見諸眾生法身未",
    "T12n0374_016:0459a07": "增，或行身口意業不善，菩薩見已，則以智手",
    "T12n0374_016:0459a08": "拔之令出，不欲令彼流轉生死受諸苦惱，是",
    "T12n0374_016:0459a09": "故此地，復名一子。善男子！譬如父母，所愛之",
    "T12n0374_016:0459a10": "子捨而終亡，父母愁惱，願與併命。菩薩亦爾，",
    "T12n0374_016:0459a11": "見一闡提墮於地獄，亦願與俱生地獄中。何",
    "T12n0374_016:0459a12": "以故？是一闡提若受苦時，或生一念改悔之",
    "T12n0374_016:0459a13": "心，我即當為說種種法，令彼得生一念善根。",
    "T12n0374_016:0459a14": "是故此地，復名一子。善男子！譬如父母，唯有",
    "T12n0374_016:0459a15": "一子，其子睡寤、行住、坐臥，心常念之；若有罪",
    "T12n0374_016:0459a16": "咎，善言誘喻，不加其惡。菩薩摩訶薩亦復如",
    "T12n0374_016:0459a17": "是，見諸眾生若墮地獄、畜生、餓鬼，或人、天中，",
    "T12n0374_016:0459a18": "造作善惡，心常念之，初不放捨。若行諸惡，終",
    "T12n0374_016:0459a19": "不生瞋，以惡加之，是故此地，復名一子。」",
    "T12n0374_016:0459a20": "迦葉菩薩白佛言：「世尊！如佛所說，其言祕密，",
    "T12n0374_016:0459a21": "我今智淺，云何能解？若諸菩薩住一子地，能",
    "T12n0374_016:0459a22": "如是者，云何如來昔為國王行菩薩時，斷",
    "T12n0374_016:0459a23": "絕爾所婆羅門命？若得此地，則應護念。若不",
    "T12n0374_016:0459a24": "得者，復何因緣不墮地獄？若使等視一切眾",
    "T12n0374_016:0459a25": "生，同於子想如羅睺羅，何故復向提婆達多",
    "T12n0374_016:0459a26": "說如是言：『癡人無羞，食人涕唾。』令彼聞已，",
    "T12n0374_016:0459a27": "生於瞋恨，起不善心，出佛身血。提婆達多造",
    "T12n0374_016:0459a28": "是惡已，如來復記，當墮地獄一劫受罪。世尊！",
    "T12n0374_016:0459a29": "如是之言云何於義不相違背？世尊！須菩提",
    "T12n0374_016:0459b01": "者住虛空地，凡欲入城求乞飲食，要先觀人，",
    "T12n0374_016:0459b02": "若有於己生嫌嫉心，則止不行，乃至極飢，猶",
    "T12n0374_016:0459b03": "不行乞，何以故？是須菩提常作是念：『我憶",
    "T12n0374_016:0459b04": "往昔於福田所生一惡念，由是因緣墮大地",
    "T12n0374_016:0459b05": "獄，受種種苦。我今寧飢，終日不食，終不令彼",
    "T12n0374_016:0459b06": "於我起嫌，墮於地獄受苦惱也。』復作是念：『若",
    "T12n0374_016:0459b07": "有眾生嫌我立者，我當終日端坐不起。若有",
    "T12n0374_016:0459b08": "眾生嫌我坐者，我當終日立不移處，行臥亦",
    "T12n0374_016:0459b09": "爾。』是須菩提，護眾生故，尚起是心，何況菩薩？",
    "T12n0374_016:0459b10": "菩薩若得一子地者，何緣如來出是麁言，使",
    "T12n0374_016:0459b11": "諸眾生起重惡心。」「善男子！汝今不應作如是",
    "T12n0374_016:0459b12": "難，言佛如來為諸眾生作煩惱因緣。善男子！",
    "T12n0374_016:0459b13": "假使蚊[口*(隹/乃)]能盡海底，如來終不為諸眾生作",
    "T12n0374_016:0459b14": "煩惱因緣。善男子！假令大地悉為非色，水",
    "T12n0374_016:0459b15": "為堅相，火為冷相，風為住相；三寶佛性及以",
    "T12n0374_016:0459b16": "虛空，作無常相；如來終不為諸眾生作煩惱",
    "T12n0374_016:0459b17": "因緣。善男子！假使毀犯四重禁罪及一闡提、",
    "T12n0374_016:0459b18": "謗正法者，現身得成十力、無畏、三十二相、八",
    "T12n0374_016:0459b19": "十種好，如來終不為諸眾生作煩惱因緣。善",
    "T12n0374_016:0459b20": "男子！假使聲聞辟支佛等常住不變，如來終",
    "T12n0374_016:0459b21": "不為諸眾生作煩惱因緣。善男子！假使十住",
    "T12n0374_016:0459b22": "諸菩薩等，犯四重禁、作一闡提、誹謗正法，如",
    "T12n0374_016:0459b23": "來終不為諸眾生作煩惱因緣。善男子！假使",
    "T12n0374_016:0459b24": "一切無量眾生喪滅佛性，如來究竟入般涅",
    "T12n0374_016:0459b25": "槃，如來終不為諸眾生作煩惱因緣。善男子！",
    "T12n0374_016:0459b26": "假使擲羂能繫縛風，齒能破鐵，爪壞須彌，如",
    "T12n0374_016:0459b27": "來終不為諸眾生作煩惱因緣。寧與毒蛇同",
    "T12n0374_016:0459b28": "共一處，內其兩手餓師子口，佉陀羅炭用",
    "T12n0374_016:0459b29": "洗浴身，不應發言，如來世尊為諸眾生作煩",
    "T12n0374_016:0459c01": "惱因緣。善男子！如來真實能為眾生斷除煩",
    "T12n0374_016:0459c02": "惱，終不為作煩惱因也。",
    "T12n0374_016:0459c03": "「善男子！如汝所言，如來往昔殺婆羅門者；善",
    "T12n0374_016:0459c04": "男子！菩薩摩訶薩乃至蟻子尚不故殺，況婆",
    "T12n0374_016:0459c05": "羅門？菩薩常作種種方便，惠施眾生無量壽",
    "T12n0374_016:0459c06": "命。善男子！夫施食者則為施命，菩薩摩訶",
    "T12n0374_016:0459c07": "薩行檀波羅蜜時，常施眾生無量壽命。善男",
    "T12n0374_016:0459c08": "子！修不殺戒得壽命長，菩薩摩訶薩行尸波",
    "T12n0374_016:0459c09": "羅蜜時，則為施與一切眾生無量壽命。善男",
    "T12n0374_016:0459c10": "子！慎口無過得壽命長，菩薩摩訶薩行羼提",
    "T12n0374_016:0459c11": "波羅蜜時，常勸眾生莫生怨想，推直於人，引",
    "T12n0374_016:0459c12": "曲向己，無所諍訟得壽命長，是故菩薩行羼",
    "T12n0374_016:0459c13": "提波羅蜜時，已施眾生無量壽命。善男子！",
    "T12n0374_016:0459c14": "精勤修善得壽命長，菩薩摩訶薩行毘梨耶",
    "T12n0374_016:0459c15": "波羅蜜時，常勸眾生勤修善法；眾生行已，得",
    "T12n0374_016:0459c16": "無量壽命；是故菩薩行毘梨耶波羅蜜時，",
    "T12n0374_016:0459c17": "已施眾生無量壽命。善男子！修攝心者得壽",
    "T12n0374_016:0459c18": "命長，菩薩摩訶薩行禪波羅蜜時，勸諸眾生",
    "T12n0374_016:0459c19": "修平等心，眾生行已得壽命長，是故菩薩行",
    "T12n0374_016:0459c20": "禪波羅蜜時，已施眾生無量壽命。善男子！於",
    "T12n0374_016:0459c21": "諸善法不放逸者得壽命長，菩薩摩訶薩行",
    "T12n0374_016:0459c22": "般若波羅蜜時，勸諸眾生於諸善法不生放",
    "T12n0374_016:0459c23": "逸，眾生行已以是因緣得壽命長，是故菩薩",
    "T12n0374_016:0459c24": "行般若波羅蜜時，已施眾生無量壽命。善男",
    "T12n0374_016:0459c25": "子！以是義故，菩薩摩訶薩於諸眾生終無奪",
    "T12n0374_016:0459c26": "命。「善男子！汝向所問，殺婆羅門時得是地",
    "T12n0374_016:0459c27": "不？善男子！時我已得。以愛念故，斷其命",
    "T12n0374_016:0459c28": "根，非惡心也。善男子！譬如父母，唯有一子，愛",
    "T12n0374_016:0459c29": "之甚重，犯官憲制，是時父母以怖畏故，若擯",
    "T12n0374_016:0460a01": "若殺，雖復擯殺，無有惡心。菩薩摩訶薩為護",
    "T12n0374_016:0460a02": "正法亦復如是，若有眾生謗大乘者，即以鞭",
    "T12n0374_016:0460a03": "撻，苦加治之，或奪其命，欲令改往，遵修善法。",
    "T12n0374_016:0460a04": "菩薩常當作是思惟：『以何因緣，能令眾生發",
    "T12n0374_016:0460a05": "起信心？隨其方便，要當為之。』諸婆羅門命終",
    "T12n0374_016:0460a06": "之後，生阿鼻地獄，要有三念：一者自念：『我",
    "T12n0374_016:0460a07": "從何處而來生此？』即便自知，從人道中來。",
    "T12n0374_016:0460a08": "二者自念：『我今所生為是何處？』即便自知是",
    "T12n0374_016:0460a09": "阿鼻獄。三者自念：『乘何業緣而來生此？』即便",
    "T12n0374_016:0460a10": "自知乘謗方等大乘經典，不信因緣，為國主",
    "T12n0374_016:0460a11": "所殺，而來生此。念是事已，即於大乘方等經",
    "T12n0374_016:0460a12": "典，生信敬心，尋時命終，生甘露鼓如來世界，",
    "T12n0374_016:0460a13": "於彼壽命具足十劫。善男子！以是義故，我於",
    "T12n0374_016:0460a14": "往昔乃與是人十劫壽命，云何名殺？善男子！",
    "T12n0374_016:0460a15": "有人掘地、刈草斫樹、斬截死屍、罵詈鞭撻，",
    "T12n0374_016:0460a16": "以是業緣，墮地獄不？」迦葉菩薩白佛言：「世",
    "T12n0374_016:0460a17": "尊！如我解佛所說義者，應墮地獄。何以故？",
    "T12n0374_016:0460a18": "如佛昔為聲聞說法：『汝諸比丘，於餘焦木，莫",
    "T12n0374_016:0460a19": "生惡心。何以故？一切眾生因惡心故墮于地",
    "T12n0374_016:0460a20": "獄。』」爾時佛讚迦葉菩薩：「善哉，善哉！如汝所",
    "T12n0374_016:0460a21": "說，應善受持。善男子！若因惡心墮地獄者，",
    "T12n0374_016:0460a22": "菩薩爾時實無惡心。何以故？菩薩摩訶薩於",
    "T12n0374_016:0460a23": "一切眾生乃至虫蟻，悉生憐愍利益心故。所",
    "T12n0374_016:0460a24": "以者何？善知因緣諸方便故，以方便力，欲令",
    "T12n0374_016:0460a25": "眾生種諸善根。善男子！以是義故，我於爾時，",
    "T12n0374_016:0460a26": "以善方便，雖奪其命而非惡心。善男子！婆羅",
    "T12n0374_016:0460a27": "門法，若殺蟻子，滿足十車，無有罪報。蚊虻、蚤",
    "T12n0374_016:0460a28": "虱、猫狸師子、虎狼熊羆、諸惡虫獸、及餘能為",
    "T12n0374_016:0460a29": "眾生害者，殺滿十車；鬼神羅剎、拘槃茶、迦羅、",
    "T12n0374_016:0460b01": "富單那、顛狂乾枯諸鬼神等、能為眾生作嬈",
    "T12n0374_016:0460b02": "害者，有奪其命，悉無罪報；若殺惡人，則有罪",
    "T12n0374_016:0460b03": "報；殺已不悔，則墮餓鬼；若能懺悔，三日斷食，",
    "T12n0374_016:0460b04": "其罪消滅，無有遺餘。若殺和上、害其父母女",
    "T12n0374_016:0460b05": "人及牛，無數千年在地獄中。善男子！佛及菩",
    "T12n0374_016:0460b06": "薩知殺有三，謂下中上。下者蟻子乃至一切",
    "T12n0374_016:0460b07": "畜生，唯除菩薩示現生者。善男子！菩薩摩訶",
    "T12n0374_016:0460b08": "薩以願因緣，示受畜生，是名下殺；以下殺因",
    "T12n0374_016:0460b09": "緣，墮於地獄、畜生、餓鬼，具受下苦。何以故？是",
    "T12n0374_016:0460b10": "諸畜生有微善根，是故殺者具受罪報，是名",
    "T12n0374_016:0460b11": "下殺。中殺者，從凡夫人至阿那含是名為中，",
    "T12n0374_016:0460b12": "以是業因墮於地獄、畜生、餓鬼，具受中苦，是",
    "T12n0374_016:0460b13": "名中殺。上殺者，父母乃至阿羅漢、辟支佛、畢",
    "T12n0374_016:0460b14": "定菩薩，是名為上，以是業因緣故，墮於阿鼻",
    "T12n0374_016:0460b15": "大地獄中，具受上苦，是名上殺。善男子！若",
    "T12n0374_016:0460b16": "有能殺一闡提者，則不墮此三種殺中。善男",
    "T12n0374_016:0460b17": "子！彼諸婆羅門等一切皆是一闡提也。譬如",
    "T12n0374_016:0460b18": "掘地、刈草斫樹、斬截死屍罵詈鞭撻，無有罪",
    "T12n0374_016:0460b19": "報，殺一闡提亦復如是，無有罪報。何以故？諸",
    "T12n0374_016:0460b20": "婆羅門乃至無有信等五根，是故雖殺不墮",
    "T12n0374_016:0460b21": "地獄。",
    "T12n0374_016:0460b22": "「善男子！汝先所言，如來何故罵提婆達多癡",
    "T12n0374_016:0460b23": "人食唾？汝亦不應作如是問。何以故？諸佛世",
    "T12n0374_016:0460b24": "尊，凡所發言，不可思議。善男子！或有實語，為",
    "T12n0374_016:0460b25": "世所愛，非時非法，不為利益，如是之言，我終",
    "T12n0374_016:0460b26": "不說。善男子！或復有言，麁獷虛妄、非時非",
    "T12n0374_016:0460b27": "法，聞者不愛，不能利益，我亦不說。善男子！若",
    "T12n0374_016:0460b28": "有語言，雖復麁獷，真實不虛，是時是法能為",
    "T12n0374_016:0460b29": "一切眾生利益，聞雖不悅，我要說之。何以故？",
    "T12n0374_016:0460c01": "諸佛世尊、應、正遍知，知方便故。善男子！如我",
    "T12n0374_016:0460c02": "一時，遊彼壙野、聚落叢樹，在其林下，有一",
    "T12n0374_016:0460c03": "鬼神，即名壙野，純食肉血多殺眾生，復於其",
    "T12n0374_016:0460c04": "聚，日食一人。善男子！我於爾時，為彼鬼神廣",
    "T12n0374_016:0460c05": "說法要；然彼暴惡、愚癡無智、不受教法，我即",
    "T12n0374_016:0460c06": "化身為大力鬼，動其宮殿，令不安所。彼鬼于",
    "T12n0374_016:0460c07": "時將其眷屬，出其宮殿，欲來拒逆。鬼見我時，",
    "T12n0374_016:0460c08": "即失心念，惶怖躄地，迷悶斷絕，猶如死人。我",
    "T12n0374_016:0460c09": "以慈愍，手摩其身。即還起坐，作如是言：『快哉，",
    "T12n0374_016:0460c10": "今日還得身命。是大神王，具大威德，有慈愍",
    "T12n0374_016:0460c11": "心，赦我愆咎。』即於我所，生善信心。我即還",
    "T12n0374_016:0460c12": "復如來之身，復更為說種種法要，令彼鬼神，",
    "T12n0374_016:0460c13": "受不殺戒。即於是日，壙野村中，有一長者次",
    "T12n0374_016:0460c14": "應當死，村人已送付彼鬼神。鬼神得已，即以",
    "T12n0374_016:0460c15": "施我；我既受已，便為長者，更立名字，名手長",
    "T12n0374_016:0460c16": "者。爾時彼鬼即白我言：『世尊！我及眷屬，唯",
    "T12n0374_016:0460c17": "仰血肉，以自存活。今以戒故，當云何活？』我即",
    "T12n0374_016:0460c18": "答言：『從今當勅聲聞弟子，隨有修行佛法之",
    "T12n0374_016:0460c19": "處，悉當令其施汝飲食。』善男子！以是因緣，",
    "T12n0374_016:0460c20": "為諸比丘制如是戒，汝等從今，常當施彼壙",
    "T12n0374_016:0460c21": "野鬼食，若有住處不能施者，當知是輩，非我",
    "T12n0374_016:0460c22": "弟子，即是天魔徒黨眷屬。善男子！如來為",
    "T12n0374_016:0460c23": "欲調伏眾生故，示如是種種方便，非故令彼",
    "T12n0374_016:0460c24": "生怖畏也。「善男子！我亦以木打護法鬼。又",
    "T12n0374_016:0460c25": "於一時，在一山上，推羊頭鬼，令墮山下。復",
    "T12n0374_016:0460c26": "於樹頭，撲護獼猴鬼；令護財象，見五師子；使",
    "T12n0374_016:0460c27": "金剛神怖薩遮尼犍；亦以針刺箭毛鬼身。",
    "T12n0374_016:0460c28": "雖作如是，亦不令彼諸鬼神等有滅沒者，直",
    "T12n0374_016:0460c29": "欲令彼，安住正法，故示如是種種方便。善男",
    "T12n0374_016:0461a01": "子！我於爾時，實不罵辱提婆達多；提婆達多",
    "T12n0374_016:0461a02": "亦不愚癡食人[口*弟]唾，亦不生於惡趣之中，阿",
    "T12n0374_016:0461a03": "鼻地獄受罪一劫，亦不壞僧出佛身血，亦",
    "T12n0374_016:0461a04": "不違犯四重之罪、誹謗正法大乘經典，非一闡",
    "T12n0374_016:0461a05": "提，亦非聲聞、辟支佛也。善男子！提婆達多",
    "T12n0374_016:0461a06": "者，實非聲聞緣覺境界，唯是諸佛之所知",
    "T12n0374_016:0461a07": "見。善男子！是故汝今不應難言，如來何緣呵",
    "T12n0374_016:0461a08": "責罵辱提婆達多？汝於諸佛所有境界，不應",
    "T12n0374_016:0461a09": "如是生於疑網。」",
    "T12n0374_016:0461a10": "迦葉菩薩白佛言：「世尊！譬如甘蔗，數數煎煮，",
    "T12n0374_016:0461a11": "得種種味；我亦如是，從佛數聞，多得法味，所",
    "T12n0374_016:0461a12": "謂出家味、離欲味、寂滅味、道味。世尊！譬如",
    "T12n0374_016:0461a13": "真金，數數燒打，融消鍊治，轉更明淨，調和",
    "T12n0374_016:0461a14": "柔軟，光色微妙，其價難量，然後乃為人天寶",
    "T12n0374_016:0461a15": "重。世尊！如來亦爾，鄭重諮問，則得聞見甚",
    "T12n0374_016:0461a16": "深之義，令深行者受持奉修，無量眾生發阿",
    "T12n0374_016:0461a17": "耨多羅三藐三菩提心，然後為諸人天所宗，",
    "T12n0374_016:0461a18": "恭敬供養。」",
    "T12n0374_016:0461a19": "爾時佛讚迦葉菩薩：「善哉，善哉！菩薩摩訶薩",
    "T12n0374_016:0461a20": "為欲利益諸眾生故，諮啟如來如是深義。善",
    "T12n0374_016:0461a21": "男子！以是義故，我隨汝意，說於大乘方等甚",
    "T12n0374_016:0461a22": "深祕密之法，所謂極愛如一子地。」",
    "T12n0374_016:0461a23": "迦葉菩薩白佛言：「世尊！若諸菩薩修慈、悲、喜，",
    "T12n0374_016:0461a24": "得一子地者，修捨心時，復得何地？」佛言：「善",
    "T12n0374_016:0461a25": "哉，善哉！善男子！汝善知時，知我欲說，汝則",
    "T12n0374_016:0461a26": "諮問。菩薩摩訶薩修捨心時，則得住於空平",
    "T12n0374_016:0461a27": "等地，如須菩提。善男子！菩薩摩訶薩住空平",
    "T12n0374_016:0461a28": "等地，則不見有父母、兄弟、姊妹、兒息、親族、知",
    "T12n0374_016:0461a29": "識、怨憎中人，乃至不見陰界諸入、眾生、壽命。",
    "T12n0374_016:0461b01": "善男子！譬如虛空，無有父母、兄弟、妻子，乃至",
    "T12n0374_016:0461b02": "無有眾生、壽命。一切諸法，亦復如是，無有父",
    "T12n0374_016:0461b03": "母乃至壽命。菩薩摩訶薩見一切法，亦復如",
    "T12n0374_016:0461b04": "是，其心平等，如彼虛空。何以故？善能修習",
    "T12n0374_016:0461b05": "諸空法故。」迦葉菩薩白佛言：「世尊！云何名",
    "T12n0374_016:0461b06": "空？」「善男子！空者，所謂內空、外空、內外空、有",
    "T12n0374_016:0461b07": "為空、無為空、無始空、性空、無所有空、第一義空、",
    "T12n0374_016:0461b08": "空空、大空。菩薩摩訶薩云何觀於內空？是菩",
    "T12n0374_016:0461b09": "薩摩訶薩觀內法空，是內法空，謂無父母、怨",
    "T12n0374_016:0461b10": "親中人、眾生壽命、常樂我淨、如來、法、僧、所有財",
    "T12n0374_016:0461b11": "物。是內法中，雖有佛性，而是佛性，非內非外。",
    "T12n0374_016:0461b12": "所以者何？佛性常住，無變易故，是名菩薩摩",
    "T12n0374_016:0461b13": "訶薩觀於內空。外空者，亦復如是，無有內",
    "T12n0374_016:0461b14": "法。內外空者，亦復如是。善男子！唯有如來、法、",
    "T12n0374_016:0461b15": "僧、佛性，不在二空。何以故？如是四法，常、樂、我、",
    "T12n0374_016:0461b16": "淨，是故四法，不名為空。是名內外俱空。善",
    "T12n0374_016:0461b17": "男子！有為空者，有為之法悉皆是空，所謂",
    "T12n0374_016:0461b18": "內空、外空、內外空、常樂我淨空、眾生壽命如",
    "T12n0374_016:0461b19": "來法僧第一義空。是中佛性，非有為法，是",
    "T12n0374_016:0461b20": "故佛性非有為法空。是名有為空。善男子！",
    "T12n0374_016:0461b21": "云何菩薩摩訶薩觀無為空？是無為法，悉皆",
    "T12n0374_016:0461b22": "是空，所謂無常、苦、不淨、無我、陰界入、眾生、壽",
    "T12n0374_016:0461b23": "命相、有為、有漏、內法、外法。無為法中，佛等四",
    "T12n0374_016:0461b24": "法，非有為，非無為。性是善故，非無為，性常",
    "T12n0374_016:0461b25": "住故，非有為。是名菩薩觀無為空。云何菩薩",
    "T12n0374_016:0461b26": "摩訶薩觀無始空？是菩薩摩訶薩見生死無",
    "T12n0374_016:0461b27": "始，皆悉空寂。所謂空者，常樂我淨，皆悉空寂，",
    "T12n0374_016:0461b28": "無有變易，眾生壽命三寶佛性及無為法，是",
    "T12n0374_016:0461b29": "名菩薩觀無始空。云何菩薩觀於性空？是菩",
    "T12n0374_016:0461c01": "薩摩訶薩觀一切法，本性皆空，謂陰界入、常、",
    "T12n0374_016:0461c02": "無常、苦、樂、淨、不淨、我、無我，觀如是等一切諸",
    "T12n0374_016:0461c03": "法，不見本性，是名菩薩摩訶薩觀於性空。云",
    "T12n0374_016:0461c04": "何菩薩摩訶薩觀無所有空？如人無子，言舍",
    "T12n0374_016:0461c05": "宅空，畢竟觀空，無有親愛。愚癡之人，言諸方",
    "T12n0374_016:0461c06": "空。貧窮之人，言一切空。如是所計，或空、或非",
    "T12n0374_016:0461c07": "空。菩薩觀時，如貧窮人，一切皆空，是名菩薩",
    "T12n0374_016:0461c08": "摩訶薩觀無所有空。云何菩薩摩訶薩觀第",
    "T12n0374_016:0461c09": "一義空？善男子！菩薩摩訶薩觀第一義時，",
    "T12n0374_016:0461c10": "是眼生時，無所從來，及其滅時，去無所至；本",
    "T12n0374_016:0461c11": "無今有，已有還無；推其實性，無眼無主。如",
    "T12n0374_016:0461c12": "眼無性，一切諸法亦復如是。何等名為第一",
    "T12n0374_016:0461c13": "義空？有業、有報，不見作者，如是空法，名第一",
    "T12n0374_016:0461c14": "義空，是名菩薩摩訶薩觀第一義空。云何菩",
    "T12n0374_016:0461c15": "薩摩訶薩觀於空空？是空空中，乃是聲聞辟",
    "T12n0374_016:0461c16": "支佛等所迷沒處。善男子！是有、是無，是名",
    "T12n0374_016:0461c17": "空空；是是、非是是，是名空空。善男子！十",
    "T12n0374_016:0461c18": "住菩薩尚於是中，通達少分猶如微塵，況復",
    "T12n0374_016:0461c19": "餘人。善男子！如是空空，亦不同於聲聞所",
    "T12n0374_016:0461c20": "得空空三昧，是名菩薩觀於空空。善男子！",
    "T12n0374_016:0461c21": "云何菩薩摩訶薩觀於大空？善男子！言大空",
    "T12n0374_016:0461c22": "者，謂般若波羅蜜，是名大空。善男子！菩薩",
    "T12n0374_016:0461c23": "摩訶薩得如是空門，則得住於虛空等地。「善",
    "T12n0374_016:0461c24": "男子！我今於是大眾之中說如是等諸空義",
    "T12n0374_016:0461c25": "時，有十恒河沙等菩薩摩訶薩，即得住於虛",
    "T12n0374_016:0461c26": "空等地。善男子！菩薩摩訶薩住是地已，於",
    "T12n0374_016:0461c27": "一切法中，無有滯礙、繫縛、拘執，心無迷悶，以",
    "T12n0374_016:0461c28": "是義故，名虛空等地。善男子！譬如虛空，於可",
    "T12n0374_016:0461c29": "愛色，不生貪著；不愛色中，不生瞋恚。菩薩摩",
    "T12n0374_016:0462a01": "訶薩住是地中，亦復如是，於好惡色，心無貪、",
    "T12n0374_016:0462a02": "恚。善男子！譬如虛空，廣大無對，悉能容受",
    "T12n0374_016:0462a03": "一切諸法。菩薩摩訶薩住是地中亦復如是，",
    "T12n0374_016:0462a04": "廣大無對，悉能容受一切諸法，以是義故，復",
    "T12n0374_016:0462a05": "得名為虛空等地。",
    "T12n0374_016:0462a06": "「善男子！菩薩摩訶薩住是地中，於一切法亦",
    "T12n0374_016:0462a07": "見、亦知，若行、若緣，若性、若相、若因若緣、若眾",
    "T12n0374_016:0462a08": "生心、若根、若禪定、若乘，若善知識、若持禁戒、",
    "T12n0374_016:0462a09": "若所施，如是等法一切知見。復次善男子！菩",
    "T12n0374_016:0462a10": "薩摩訶薩住是地中，知而不見。云何為知？知",
    "T12n0374_016:0462a11": "自餓法、投淵赴火、自墜高巖、常翹一脚、五熱炙",
    "T12n0374_016:0462a12": "身、常臥灰土、棘刺編椽、樹葉惡草牛糞之上，",
    "T12n0374_016:0462a13": "衣麁麻衣、塚間所棄糞掃氀褐、欽婆羅衣、麞",
    "T12n0374_016:0462a14": "鹿皮革、芻草衣裳，茹菜、噉草、藕根、油滓、牛糞",
    "T12n0374_016:0462a15": "根果。若行乞食，限從一家，主若言無，即便捨",
    "T12n0374_016:0462a16": "去，設復還喚，終不迴顧。不食鹽肉五種牛味，",
    "T12n0374_016:0462a17": "常所飲服糠汁沸湯，受持牛戒、狗鷄雉戒、",
    "T12n0374_016:0462a18": "以灰塗身、長髮為相，以羊祠時，先呪後殺。四",
    "T12n0374_016:0462a19": "月事火，七日服風，百千億花，供養諸天。諸所",
    "T12n0374_016:0462a20": "欲願、因此成就。如是等法，能為無上解脫因",
    "T12n0374_016:0462a21": "者，無有是處。是名為知。云何不見？菩薩摩",
    "T12n0374_016:0462a22": "訶薩不見一人，行如是法，得正解脫，是名不",
    "T12n0374_016:0462a23": "見。「復次善男子！菩薩摩訶薩亦見、亦知。何",
    "T12n0374_016:0462a24": "等為見？見諸眾生，行是邪法，必墮地獄，是",
    "T12n0374_016:0462a25": "名為見。云何為知？知諸眾生，從地獄出，生於",
    "T12n0374_016:0462a26": "人中，若能修行檀波羅蜜，乃至具足諸波羅",
    "T12n0374_016:0462a27": "蜜，是人必得入正解脫，是名為知。復次善男",
    "T12n0374_016:0462a28": "子！菩薩摩訶薩復有亦見、亦知。云何為見？見",
    "T12n0374_016:0462a29": "常無常、苦樂、淨不淨、我無我，是名為見。云何",
    "T12n0374_016:0462b01": "為知？知諸如來定不畢竟入於涅槃，知如",
    "T12n0374_016:0462b02": "來身金剛無壞，非是煩惱所成就身，又非臭",
    "T12n0374_016:0462b03": "穢腐敗之身，亦復能知一切眾生悉有佛性，",
    "T12n0374_016:0462b04": "是名為知。復次善男子！菩薩摩訶薩復有亦",
    "T12n0374_016:0462b05": "知、亦見。云何為知？知是眾生信心成就，知",
    "T12n0374_016:0462b06": "是眾生求於大乘；是人順流，是人逆流，是",
    "T12n0374_016:0462b07": "人正住，知是眾生已到彼岸。順流者謂凡夫",
    "T12n0374_016:0462b08": "人，逆流者從須陀洹乃至緣覺，正住者諸",
    "T12n0374_016:0462b09": "菩薩等，到彼岸者所謂如來、應、正遍知。是名",
    "T12n0374_016:0462b10": "為知。云何為見？菩薩摩訶薩住於大乘大涅",
    "T12n0374_016:0462b11": "槃典，修梵行心，以淨天眼，見諸眾生造身、口、",
    "T12n0374_016:0462b12": "意三業不善，墮於地獄、畜生、餓鬼。見諸眾生",
    "T12n0374_016:0462b13": "修善業者，命終當生天上、人中。見諸眾生從",
    "T12n0374_016:0462b14": "闇入闇，有諸眾生從闇入明，有諸眾生從明",
    "T12n0374_016:0462b15": "入闇，有諸眾生從明入明。是名為見。「復次",
    "T12n0374_016:0462b16": "善男子！菩薩摩訶薩復有亦知、亦見。菩薩摩",
    "T12n0374_016:0462b17": "訶薩知諸眾生修身、修戒、修心、修慧；是人今",
    "T12n0374_016:0462b18": "世惡業成就，或因貪欲、瞋恚、愚癡，是業必應",
    "T12n0374_016:0462b19": "地獄受報；是人直以修身、修戒、修心、修慧，現",
    "T12n0374_016:0462b20": "世輕受，不墮地獄。云何是業能得現報？懺悔",
    "T12n0374_016:0462b21": "發露所有諸惡，既悔之後更不敢作。慚愧成",
    "T12n0374_016:0462b22": "就故、供養三寶故、常自呵責故，是人以是善",
    "T12n0374_016:0462b23": "業因緣，不墮地獄現世受報。所謂頭痛、目痛、",
    "T12n0374_016:0462b24": "腹痛、背痛、橫羅死殃，呵責罵辱、鞭杖閉繫、飢",
    "T12n0374_016:0462b25": "餓困苦，受如是等現世輕報。是名為知。云",
    "T12n0374_016:0462b26": "何為見？菩薩摩訶薩見如是人，不能修習身、",
    "T12n0374_016:0462b27": "戒、心、慧，造少惡業，此業因緣，應現受報。是",
    "T12n0374_016:0462b28": "人少惡不能懺悔，不自呵責、不生慚愧、無",
    "T12n0374_016:0462b29": "有怖懼，是業增長，地獄受報。是名為見。「復",
    "T12n0374_016:0462c01": "有知而不見。云何知而不見？知諸眾生皆",
    "T12n0374_016:0462c02": "有佛性，為諸煩惱之所覆蔽，不能得見，是名",
    "T12n0374_016:0462c03": "知而不見。復有知而少見，十住菩薩摩訶薩，",
    "T12n0374_016:0462c04": "等知諸眾生皆有佛性，見不明了，猶如闇夜",
    "T12n0374_016:0462c05": "所見不了。復有亦見、亦知，所謂諸佛如來，亦",
    "T12n0374_016:0462c06": "見亦知。復有亦見亦知、不見不知，亦見亦",
    "T12n0374_016:0462c07": "知者，所謂世間文字、言語、男女、車乘瓶瓫、舍",
    "T12n0374_016:0462c08": "宅城邑、衣裳飲食、山河園林、眾生壽命，是名",
    "T12n0374_016:0462c09": "亦知亦見。云何不見不知？聖人所有微密之",
    "T12n0374_016:0462c10": "語，無有男女乃至園林，是名不見不知。復",
    "T12n0374_016:0462c11": "有知而不見，知所惠施、知所供處、知於受者、",
    "T12n0374_016:0462c12": "知因果報，是名為知。云何不見？不見所施、",
    "T12n0374_016:0462c13": "供處受者、及以果報，是名不見。菩薩摩訶薩",
    "T12n0374_016:0462c14": "知有八種，即是如來五眼所知。」◎",
    "T12n0374_016:0462c15": "大般涅槃經卷第十六"
}