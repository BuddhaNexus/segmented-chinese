{
    "T43n1830_08a:0503c15": "folio_8a 成唯識論述記卷第八本",
    "T43n1830_08a:0503c17": "沙門基撰",
    "T43n1830_08a:0503c18": "論。如是四緣至十五處立。述曰。就答緣",
    "T43n1830_08a:0503c19": "中有二。上來已辨四種能生分別緣已。自",
    "T43n1830_08a:0503c20": "下傍乘辨緣依處建立十因。此中有三。第",
    "T43n1830_08a:0503c21": "一如是四緣依十五處等。顯前四緣依十五",
    "T43n1830_08a:0503c22": "處說為十因問起下文。第二正答。第三總",
    "T43n1830_08a:0503c23": "結傍論已了應辨正論。此即初也。顯四緣",
    "T43n1830_08a:0503c24": "攝法盡義別更立。下答中有四。第一明依",
    "T43n1830_08a:0503c25": "十五處立其十因。二辨十因與二因相攝。",
    "T43n1830_08a:0503c26": "三明四緣依處等建立。與十因．二因相攝。",
    "T43n1830_08a:0503c27": "四明四緣依處等得果多少　又解今此標",
    "T43n1830_08a:0503c28": "宗。言四緣義別依十五處立為十因。自下",
    "T43n1830_08a:0503c29": "釋中。初依十五處立十因。次四緣依何處",
    "T43n1830_08a:0504a01": "立等。後辨得果。其十因．二因相攝。但是因",
    "T43n1830_08a:0504a02": "明十因傍義。故非別門。",
    "T43n1830_08a:0504a03": "論。一語依處至所起語性。述曰。出依處體。",
    "T43n1830_08a:0504a04": "言依處者。非是與因別體。語即依處。是持",
    "T43n1830_08a:0504a05": "業釋。下皆如是。與因一體。然依者於義。俱",
    "T43n1830_08a:0504a06": "第七囀聲。即於語體上。立隨說等因義也。",
    "T43n1830_08a:0504a07": "如大論第五．三十八．顯揚十八．對法第四．",
    "T43n1830_08a:0504a08": "中邊俱辨此因。然大論三十八。但有三種十",
    "T43n1830_08a:0504a09": "因。及五果體無依處攝。對法唯有十因之",
    "T43n1830_08a:0504a10": "名。亦非周悉。顯揚十八初有十因。後辨因",
    "T43n1830_08a:0504a11": "依處。大論第五辨因依處不別明因。三十",
    "T43n1830_08a:0504a12": "八．及顯揚云。隨一切法名為先故想。想為先",
    "T43n1830_08a:0504a13": "故說。是彼諸法隨說因。彼論文勢似取詮",
    "T43n1830_08a:0504a14": "一切法之名．想．語三法為因體。然今此文",
    "T43n1830_08a:0504a15": "正解彼意。但取法．及名．想三法所起語是",
    "T43n1830_08a:0504a16": "此因體。所以者何。但言依語依處立此因",
    "T43n1830_08a:0504a17": "故。唯語為自性。不爾即應言依名．想．說",
    "T43n1830_08a:0504a18": "依處立此因也。此中即以諸法為果。以",
    "T43n1830_08a:0504a19": "名．想．與說為所依因。言說正是詮諸法因",
    "T43n1830_08a:0504a20": "也。言說是語性。語性總言。即通三性語業",
    "T43n1830_08a:0504a21": "為體。唯佛是善。餘皆無記。然有表示故語",
    "T43n1830_08a:0504a22": "可言善．惡。然實二性。名雖即語之差別。無",
    "T43n1830_08a:0504a23": "表示故不如其語。語是業性。以除佛以外",
    "T43n1830_08a:0504a24": "名皆無記　或可。大乘離聲無體。故名即",
    "T43n1830_08a:0504a25": "通三性。但以三相及得例難同所依故。不",
    "T43n1830_08a:0504a26": "可言相是共有因不同於名。大乘共有因",
    "T43n1830_08a:0504a27": "義皆通故。",
    "T43n1830_08a:0504a28": "論。即依此處立隨說因。述曰。此顯說因依",
    "T43n1830_08a:0504a29": "語依立。不是異體。依體立義也。",
    "T43n1830_08a:0504b01": "論。謂依此語至說諸義故。述曰。此釋依語",
    "T43n1830_08a:0504b02": "立說因義。謂詮一切法。起名取其相狀。方",
    "T43n1830_08a:0504b03": "有言說起。即依此語隨見．聞．覺．知後。或",
    "T43n1830_08a:0504b04": "隨彼所見等事說諸義故。依語立因。",
    "T43n1830_08a:0504b05": "論。此即能說為所說因。述曰。此釋因義。對",
    "T43n1830_08a:0504b06": "何為因。此即能說之語。為所說一切法因。",
    "T43n1830_08a:0504b07": "古師云所說一切法是此因體者不然。若爾",
    "T43n1830_08a:0504b08": "即以言說為果故。其見．聞等。如九十三．及",
    "T43n1830_08a:0504b09": "對法第一．樞要等會。言隨者。是隨逐義。即",
    "T43n1830_08a:0504b10": "隨所見．聞等事起語言說。大論等並同",
    "T43n1830_08a:0504b11": "此文。然有漏無記隨說因。果通一切有為．無",
    "T43n1830_08a:0504b12": "為有漏．無漏法。是持業義。以無記即因故。",
    "T43n1830_08a:0504b13": "既以無記為果。詮無記事之說。說與無",
    "T43n1830_08a:0504b14": "記為因。即依士釋。若前解因唯有漏．無記。",
    "T43n1830_08a:0504b15": "後解即通有漏．無漏三性所攝。其染．淨此",
    "T43n1830_08a:0504b16": "因准此可解。",
    "T43n1830_08a:0504b17": "論。有論說此至隨起說故。述曰。此會相違",
    "T43n1830_08a:0504b18": "　是名想見者。集論中說　由如名等。是彼",
    "T43n1830_08a:0504b19": "釋文。此因名．想．見三法以為自體。謂想．見",
    "T43n1830_08a:0504b20": "二法如能詮名字而取境相。及興執著。想",
    "T43n1830_08a:0504b21": "能取相執著由見。如名字起取相執著已",
    "T43n1830_08a:0504b22": "隨起說故。即以三法為因所生之說是其",
    "T43n1830_08a:0504b23": "果也。",
    "T43n1830_08a:0504b24": "論。若依彼說至是語依處。述曰。若依彼文。",
    "T43n1830_08a:0504b25": "性是三法。三法與語為依處名語依處。語",
    "T43n1830_08a:0504b26": "之依處。亦依士釋。若依此解。即顯此名．想．",
    "T43n1830_08a:0504b27": "見因。是語之依處。三法為因體故　問何所",
    "T43n1830_08a:0504b28": "以二論相違　答二論意別。論雖無會。今意",
    "T43n1830_08a:0504b29": "釋言。若大論等。以一切法為果以說為因。",
    "T43n1830_08a:0504c01": "約所詮是能詮之果。即能．所二詮解因果。",
    "T43n1830_08a:0504c02": "對法無著以生起為因果。即依名．想．見",
    "T43n1830_08a:0504c03": "起言說故。亦不相違各據一義。故對法云。",
    "T43n1830_08a:0504c04": "隨說能作。隨說者語也。隨說之能作。名．想．",
    "T43n1830_08a:0504c05": "見也。又大論約貫通諸法詮境以說為因。",
    "T43n1830_08a:0504c06": "對法唯依染分相生以說為果。不相違也。",
    "T43n1830_08a:0504c07": "論。二領受依處至能所受性。述曰。觀者對",
    "T43n1830_08a:0504c08": "也。待者藉也。即是此因通能．所受。然所假",
    "T43n1830_08a:0504c09": "藉能所之受方是餘非。然有人云唯三受為",
    "T43n1830_08a:0504c10": "體者不然。亦待食等而求噉等。即以所待",
    "T43n1830_08a:0504c11": "食為欲因。若待情欲方求飲食。以受為",
    "T43n1830_08a:0504c12": "食因。然領受處通能．所受。不可言欲。欲不",
    "T43n1830_08a:0504c13": "遍故。非受性故。即觀於此隨是能．所受。",
    "T43n1830_08a:0504c14": "領彼所．能受果。或生住成得。此所待與所",
    "T43n1830_08a:0504c15": "生等為因也。然大論等皆言待此若求．若",
    "T43n1830_08a:0504c16": "取。即所待受為所求等因。三十八等云。觀",
    "T43n1830_08a:0504c17": "待足故足為因故有往來業。未必以受為",
    "T43n1830_08a:0504c18": "因。所待非受故。又此論云通所受故。然此",
    "T43n1830_08a:0504c19": "所待若能所受皆此因攝。有以能受為因。",
    "T43n1830_08a:0504c20": "能受為果。如待苦為樂。有以能受為因。",
    "T43n1830_08a:0504c21": "所受為果。有以所受為因。所受為果。有",
    "T43n1830_08a:0504c22": "以所受為因。能受為果。四句別也。所領受",
    "T43n1830_08a:0504c23": "法亦名領受故。今於能受唯取受數。一常",
    "T43n1830_08a:0504c24": "遍諸心。二五分位別。別境等法不常遍諸",
    "T43n1830_08a:0504c25": "心。作意等四無五分位故。觸雖有爾。然於",
    "T43n1830_08a:0504c26": "所受非領屬己。不如於受所以不取　其",
    "T43n1830_08a:0504c27": "所受中通一切法。但除種子因緣之法。此因",
    "T43n1830_08a:0504c28": "疎故。唯疎相待方是此因。如種望芽。內種",
    "T43n1830_08a:0504c29": "望現皆非此因。不爾下應言得等流果。以",
    "T43n1830_08a:0505a01": "不得故。唯疎相待者得。即親所待皆是引",
    "T43n1830_08a:0505a02": "發．牽引等攝　問何故說因緣是牽引．生起",
    "T43n1830_08a:0505a03": "攝故。亦是定異等攝。說觀待因是觀待。復是",
    "T43n1830_08a:0505a04": "牽引等攝。竟有何失　答曰不然。以名遠",
    "T43n1830_08a:0505a05": "故。名觀待者即要非親。定異等因名相通",
    "T43n1830_08a:0505a06": "故　又解若親相待亦是此因。下此果中但",
    "T43n1830_08a:0505a07": "據疎遠不言親者故。不說得等流果等",
    "T43n1830_08a:0505a08": "也。此解為勝　又解觀待情欲是觀視義。",
    "T43n1830_08a:0505a09": "要境待情。情待境方是即能所受性。以種",
    "T43n1830_08a:0505a10": "望芽非情能所觀待故非此因　問若爾",
    "T43n1830_08a:0505a11": "何故言足為因故有往來業　答亦是內法",
    "T43n1830_08a:0505a12": "情所待故。因緣芽等法非情所待。情所待",
    "T43n1830_08a:0505a13": "時非因緣故。前說正義。既所受中以所待",
    "T43n1830_08a:0505a14": "為因。芽待於種亦可此因。且無記之因。",
    "T43n1830_08a:0505a15": "若無記即因唯有漏。無記性果通漏無漏．三",
    "T43n1830_08a:0505a16": "性等法。若果是無記。與無記為因。即因通",
    "T43n1830_08a:0505a17": "三性．漏．無漏。果唯無記。餘染等皆准此知。",
    "T43n1830_08a:0505a18": "論。即依此處立觀待因。述曰。此顯依處依",
    "T43n1830_08a:0505a19": "之立因。",
    "T43n1830_08a:0505a20": "論。謂觀待此至彼觀待因。述曰。大論等意",
    "T43n1830_08a:0505a21": "勢與此同。此顯觀待因果於四處轉。但除",
    "T43n1830_08a:0505a22": "親因緣。",
    "T43n1830_08a:0505a23": "論。三習氣依處至遠自果故。述曰。謂內外",
    "T43n1830_08a:0505a24": "種未成熟位。謂有漏．無漏種子內外種子",
    "T43n1830_08a:0505a25": "一切。未為善友力等所潤。貪愛等所潤。",
    "T43n1830_08a:0505a26": "水．土等所潤。皆名習氣依。以未為潤時。",
    "T43n1830_08a:0505a27": "但能牽引遠自果故。不問同異性相稱故",
    "T43n1830_08a:0505a28": "名為自果。且淨因中。與能證涅槃清淨之",
    "T43n1830_08a:0505a29": "法為遠因。勿見大論等言此因證得涅槃",
    "T43n1830_08a:0505b01": "為清淨因。便言此果是無為法。無為疎遠",
    "T43n1830_08a:0505b02": "非因生故。論不說得離繫果故。今此因",
    "T43n1830_08a:0505b03": "親。此三性之因果隨因性。因緣親生增上生",
    "T43n1830_08a:0505b04": "故。能引等流．增上果故。或染因中亦與果",
    "T43n1830_08a:0505b05": "異性。謂異熟因。果唯無記。因通善．惡也。若",
    "T43n1830_08a:0505b06": "無記即因。果唯無記。若無漏即因。果唯無漏。",
    "T43n1830_08a:0505b07": "善．不善即因。果通三性。若無記之因。因通",
    "T43n1830_08a:0505b08": "三性。果唯無記。如理應思。大論等同。",
    "T43n1830_08a:0505b09": "論。四有潤種子依處至近自果故。述曰。即",
    "T43n1830_08a:0505b10": "前種子為善友等力潤已去名有潤依。以",
    "T43n1830_08a:0505b11": "能生起近果。如淨因與近菩提為因緣者",
    "T43n1830_08a:0505b12": "是。此中但與前所潤．未潤別。更無別體。果",
    "T43n1830_08a:0505b13": "性等並同前。大論等亦同。",
    "T43n1830_08a:0505b14": "論。五無間滅依處至等無間緣。述曰。即心．",
    "T43n1830_08a:0505b15": "心所法之等無間緣。以心．心所法為果也。",
    "T43n1830_08a:0505b16": "此緣如前辨。因隨何性果通三性各唯自",
    "T43n1830_08a:0505b17": "識。唯以心．心所為體故。",
    "T43n1830_08a:0505b18": "論。六境界依處至所緣緣。述曰。體通一切",
    "T43n1830_08a:0505b19": "法。果唯心．心所。有漏．無漏等。並通因果。若",
    "T43n1830_08a:0505b20": "以未來為因。果非現在。非因前而果後者。",
    "T43n1830_08a:0505b21": "今亦不然。相分現在義似未來無實未來。",
    "T43n1830_08a:0505b22": "故所緣緣無不有果。此三十八說此等無",
    "T43n1830_08a:0505b23": "間緣。及所緣緣。唯望一切心．心所故。",
    "T43n1830_08a:0505b24": "論。七根依處至所依六根。述曰。體是六根。",
    "T43n1830_08a:0505b25": "即通八識。五根為體。果唯是心．心所。前三",
    "T43n1830_08a:0505b26": "果果性皆同。因准可知。然無間緣。謂現在時",
    "T43n1830_08a:0505b27": "為緣非在過去。過去無故。即現在有力用。",
    "T43n1830_08a:0505b28": "能開導法令未來生故。入過去時其用方",
    "T43n1830_08a:0505b29": "顯。果現前故。處所空故。",
    "T43n1830_08a:0505c01": "論。八作用依處至餘助現緣。述曰。謂於所",
    "T43n1830_08a:0505c02": "作業作具之作用。如釿斧等有斫伐等用。",
    "T43n1830_08a:0505c03": "即除種子餘助現緣者。謂除內外種生現。",
    "T43n1830_08a:0505c04": "種生種。現生種。及親助緣。餘一切法疎助",
    "T43n1830_08a:0505c05": "緣皆是。",
    "T43n1830_08a:0505c06": "論。九士用依處至餘作現緣。述曰。謂於所",
    "T43n1830_08a:0505c07": "作業。能作者之作用。即取前所除中正作之",
    "T43n1830_08a:0505c08": "士用親助緣者。其果寬狹同前作用。作用．士",
    "T43n1830_08a:0505c09": "用必同所作故。不取親者。非因緣故。此",
    "T43n1830_08a:0505c10": "二果通漏．無漏三性因亦爾。然此二及前五",
    "T43n1830_08a:0505c11": "無記即因。除無間緣。及根依處。餘依處果",
    "T43n1830_08a:0505c12": "通漏．無漏。彼二果唯有漏。有漏二因是無記",
    "T43n1830_08a:0505c13": "故。不生無漏也。此依六識作法。若七．八",
    "T43n1830_08a:0505c14": "識無間緣。無記即因。果通無漏。七有漏根。",
    "T43n1830_08a:0505c15": "六無漏故。與無記為因。除無間緣。及根。餘",
    "T43n1830_08a:0505c16": "因通漏．無漏三性。此依六識為論。若依第",
    "T43n1830_08a:0505c17": "七識無漏無間有漏可生。無記之因。其無間",
    "T43n1830_08a:0505c18": "緣因亦通無漏。根中應分別。色根．意根各",
    "T43n1830_08a:0505c19": "有異故。然此中士用作用。唯約有情士夫用",
    "T43n1830_08a:0505c20": "等說。故下言唯得士用果。不言得離繫等",
    "T43n1830_08a:0505c21": "果故。今亦通取非但內有情也。然作用．士",
    "T43n1830_08a:0505c22": "用皆第三囀聲。梵云羯剌拏。是作具作用。羯",
    "T43n1830_08a:0505c23": "剌多是士夫作用。故二別也。然大論三十八。",
    "T43n1830_08a:0505c24": "說唯除種子所餘諸緣名攝受故。此乃助",
    "T43n1830_08a:0505c25": "成攝受。故除因緣。如眼識生。以眼根。及種",
    "T43n1830_08a:0505c26": "為士用依。以等無間緣．所緣緣等為作用",
    "T43n1830_08a:0505c27": "依。根稍親故。此約法為士用說。若假人為",
    "T43n1830_08a:0505c28": "士用非於法。准此應知。人望穀芽。人為",
    "T43n1830_08a:0505c29": "士用。地．水等為作用。作用疎於人功故。若",
    "T43n1830_08a:0506a01": "依瑜伽三十八無記因中皆有士用。皆以",
    "T43n1830_08a:0506a02": "地．水等為士用。日．及鋤治為作用。論。十",
    "T43n1830_08a:0506a03": "真實見依處至能助引證。述曰。謂一切無",
    "T43n1830_08a:0506a04": "漏見。與一切無為有為法為因。除見因果",
    "T43n1830_08a:0506a05": "自熏成種以外望餘皆是此因。以因緣引",
    "T43n1830_08a:0506a06": "發是引發因中攝。於無漏有為俱生法。能助",
    "T43n1830_08a:0506a07": "令同所作。或令增長故。於後有為無漏",
    "T43n1830_08a:0506a08": "能引。前引後法也。能證即與無為為因也。",
    "T43n1830_08a:0506a09": "此顯勝果。",
    "T43n1830_08a:0506a10": "論。總依此六至辨無漏故。述曰。前六依處",
    "T43n1830_08a:0506a11": "是攝受因體。以前五依疎所攝受故。成",
    "T43n1830_08a:0506a12": "辨三界有漏諸法。若六合疎所攝受辨無漏",
    "T43n1830_08a:0506a13": "法。即第六依不通有漏也。助成因緣名為",
    "T43n1830_08a:0506a14": "攝受。故除因緣親能生法。故對法言。如田．",
    "T43n1830_08a:0506a15": "水．糞等。望穀生芽等。雖自種所生。然增",
    "T43n1830_08a:0506a16": "彼力名攝受因。然隨所應有五．有六。非",
    "T43n1830_08a:0506a17": "諸有漏皆具五等。心．心所生皆具五依。非",
    "T43n1830_08a:0506a18": "心．心所。即便無故。此中前五通無記因。後",
    "T43n1830_08a:0506a19": "一非也。隨其所應三性應思。",
    "T43n1830_08a:0506a20": "論。十一隨順依處至無為法故。述曰。謂三",
    "T43n1830_08a:0506a21": "性法通無漏也。現種諸行能隨順同類勝品",
    "T43n1830_08a:0506a22": "諸法。同類言。簡異類為因唯望自性。然勝",
    "T43n1830_08a:0506a23": "品言。簡自同類與下品為因。大論第五等。",
    "T43n1830_08a:0506a24": "云無記與善．染為因。謂本識中各別自種。",
    "T43n1830_08a:0506a25": "然望現行亦性同也。即與涅槃亦為因也。",
    "T43n1830_08a:0506a26": "同大論等。現引種。種引現。現引現。種引",
    "T43n1830_08a:0506a27": "種。皆是此因。此以性論之則狹。以界論",
    "T43n1830_08a:0506a28": "之則寬。隨其所應。顯揚等論云。欲界法與",
    "T43n1830_08a:0506a29": "三界無漏為因。色界與色界。無色界。無漏",
    "T43n1830_08a:0506b01": "法為因。無色與無色。及無漏為因。無漏",
    "T43n1830_08a:0506b02": "與無漏為因。不言與下法為因也。果望",
    "T43n1830_08a:0506b03": "自類其性必同。界繫有異。",
    "T43n1830_08a:0506b04": "論。十二差別功能依處至自乘果故。述曰。",
    "T43n1830_08a:0506b05": "此唯自性。設他性唯相稱。謂善業定引人．天",
    "T43n1830_08a:0506b06": "第八識非惡趣。以相稱故。故非別性不相",
    "T43n1830_08a:0506b07": "稱為因。謂自界法與自界為因。自界中自",
    "T43n1830_08a:0506b08": "性與自性為因。自性中色與色為因。色中",
    "T43n1830_08a:0506b09": "內與內為因。內中長養與長養為因。如是",
    "T43n1830_08a:0506b10": "等。及自乘種子望自乘有為無為果亦爾。",
    "T43n1830_08a:0506b11": "即淨因也。以界論之則狹。以性論之則寬。",
    "T43n1830_08a:0506b12": "其大論等同。果易故不說。謂於有為因能",
    "T43n1830_08a:0506b13": "起果。若於無為因能證彼果。差別勢力自",
    "T43n1830_08a:0506b14": "性相稱名定。不共他故名異也。",
    "T43n1830_08a:0506b15": "論。十三和合依處至一事業故。述曰。以前",
    "T43n1830_08a:0506b16": "六因為性。不取言說。以疎遠故。言說與",
    "T43n1830_08a:0506b17": "法不相和合。勢疎遠故不取為性。因既即",
    "T43n1830_08a:0506b18": "前。其果亦爾。於生等果約一事業也。因通",
    "T43n1830_08a:0506b19": "漏．無漏。一准於前。",
    "T43n1830_08a:0506b20": "論。十四障礙依處至生等事故。述曰。此相",
    "T43n1830_08a:0506b21": "違．不相違中。因通漏．無漏。果亦爾。令有為",
    "T43n1830_08a:0506b22": "無漏不生。無為不顯故。然領受。及此後三",
    "T43n1830_08a:0506b23": "因。同瑜伽第五。皆言於生．住等果。不言",
    "T43n1830_08a:0506b24": "餘者餘因狹故。此四寬故。然大論。顯揚但",
    "T43n1830_08a:0506b25": "有後三。有於生等之一果言。觀待中無。此",
    "T43n1830_08a:0506b26": "中觀待寬彼論唯望情欲作法。其性狹故。",
    "T43n1830_08a:0506b27": "三十八唯依於生以明障礙。據勝顯故。六",
    "T43n1830_08a:0506b28": "相違中。唯此勝故。亦不違也。此中無記．染．",
    "T43n1830_08a:0506b29": "善皆准應知。大乘滅相雖不待因。相違因",
    "T43n1830_08a:0506c01": "與後後法為生因。與前法相違名相違因。",
    "T43n1830_08a:0506c02": "非與前法滅為因也。",
    "T43n1830_08a:0506c03": "論。十五不障礙依處至生等事故。述曰。翻",
    "T43n1830_08a:0506c04": "於上障礙依處其相可知。",
    "T43n1830_08a:0506c05": "論。如是十因至方便因攝。述曰。自下第二",
    "T43n1830_08a:0506c06": "二因相攝中。有二師別解。初師中二。初引",
    "T43n1830_08a:0506c07": "菩薩地。後引有尋等地文。引菩薩地中有",
    "T43n1830_08a:0506c08": "三。一引文。二正釋。三立理。引文訖。能生因",
    "T43n1830_08a:0506c09": "親。方便因疎。初解與古來大異。第二大同。",
    "T43n1830_08a:0506c10": "論。此說牽引至名生起種。述曰。下正解之。",
    "T43n1830_08a:0506c11": "初解能生。後解方便。言菩薩地說牽引因。",
    "T43n1830_08a:0506c12": "除業習氣。及外無記因。生起因中亦爾。亦",
    "T43n1830_08a:0506c13": "除業等。彼非因緣故　問曰何以得知生",
    "T43n1830_08a:0506c14": "起因中有業種也。論文二處皆言此因是能",
    "T43n1830_08a:0506c15": "生因。不說有增上緣故　答此謂不爾。今",
    "T43n1830_08a:0506c16": "亦有文。謂大論第十。彼問若諸支相望無",
    "T43n1830_08a:0506c17": "因緣者。何故說言依因緣立十二支也。",
    "T43n1830_08a:0506c18": "答依增上緣所攝牽引．生起．引發三因說",
    "T43n1830_08a:0506c19": "非有因緣。故知此生起之中亦有非因緣",
    "T43n1830_08a:0506c20": "種也。又理准。若未潤種既有業。亦在牽引",
    "T43n1830_08a:0506c21": "中。何故已潤業種。非生起因也。又菩薩地",
    "T43n1830_08a:0506c22": "等。誰謂彼言生起因是此因也。如此文",
    "T43n1830_08a:0506c23": "是。其引發因取種引自種。種引現行。為因",
    "T43n1830_08a:0506c24": "緣者。除現引種。及引現行。異姓種。及涅槃",
    "T43n1830_08a:0506c25": "等。彼非因緣故。定異因亦爾。唯取為因緣",
    "T43n1830_08a:0506c26": "者。除引自乘。及異熟增上。等流果。或亦取",
    "T43n1830_08a:0506c27": "引發中現能熏種為因緣者。亦是引發等二",
    "T43n1830_08a:0506c28": "能生因攝。下有二釋故。其同事。不相違攝",
    "T43n1830_08a:0506c29": "前因。為自體故。即是合六因中諸因緣種未",
    "T43n1830_08a:0507a01": "潤已前。亦未成就皆名牽引種。遠牽自果。",
    "T43n1830_08a:0507a02": "即牽引因全四因少分。除生起因故。若被",
    "T43n1830_08a:0507a03": "潤已去皆名已熟。即生起因全。四因少分。",
    "T43n1830_08a:0507a04": "除牽引因。是此生起因。近能生起果故。",
    "T43n1830_08a:0507a05": "何以知者。",
    "T43n1830_08a:0507a06": "論。彼六因中至二位中故。述曰。六因之中",
    "T43n1830_08a:0507a07": "皆有因緣能生所攝。此二種子既是因緣。故",
    "T43n1830_08a:0507a08": "六因中有因緣者皆此所攝。若不爾者。即",
    "T43n1830_08a:0507a09": "攝因緣不遍盡故。",
    "T43n1830_08a:0507a10": "問既爾現行熏成種亦因緣收。何故此中不",
    "T43n1830_08a:0507a11": "攝。亦非盡理故。",
    "T43n1830_08a:0507a12": "論。雖有現起至此略不說。述曰。此問不然。",
    "T43n1830_08a:0507a13": "除牽引．生起二因。以此二因唯種子故。如",
    "T43n1830_08a:0507a14": "前六因中引發等四因內。現行能生種為因",
    "T43n1830_08a:0507a15": "緣者。以多間斷非如種子性恒相續故。",
    "T43n1830_08a:0507a16": "此菩薩地略而不說。此就不盡理據一義",
    "T43n1830_08a:0507a17": "為言。",
    "T43n1830_08a:0507a18": "又解。",
    "T43n1830_08a:0507a19": "論。或親辨果至穀麥等種。述曰。即此現行",
    "T43n1830_08a:0507a20": "親辨果故。亦名為種生起種攝。近生果故。",
    "T43n1830_08a:0507a21": "何以現行亦名種者。此中有例。如假說現",
    "T43n1830_08a:0507a22": "行穀麥等種。彼既然此亦爾。此六因中何因",
    "T43n1830_08a:0507a23": "所攝。餘四因攝。",
    "T43n1830_08a:0507a24": "上來已解能生因攝訖。自下明所餘因方便",
    "T43n1830_08a:0507a25": "因攝。",
    "T43n1830_08a:0507a26": "論。所餘因謂至方便因攝。述曰。謂第一言",
    "T43n1830_08a:0507a27": "說。第二觀待。第五攝受．第九相違全。及前六",
    "T43n1830_08a:0507a28": "因中非因緣法。皆是前說未潤生位。已潤熟",
    "T43n1830_08a:0507a29": "位二因種餘。即說此四全。六少分為方便",
    "T43n1830_08a:0507b01": "因。此方便因亦有等無間．所緣緣二種。今",
    "T43n1830_08a:0507b02": "就一總言但是增上緣。非無少別。至下當",
    "T43n1830_08a:0507b03": "知。",
    "T43n1830_08a:0507b04": "上來已出因顯數相攝。下出於理。",
    "T43n1830_08a:0507b05": "論。非此二種至有因緣種故。述曰。非此牽",
    "T43n1830_08a:0507b06": "引．生起二種。唯屬彼十因中牽引．生起二因",
    "T43n1830_08a:0507b07": "全。所以者何。此二之中有非因緣。攝盡便",
    "T43n1830_08a:0507b08": "寬。能生是因緣故。餘引發等四因中有因緣",
    "T43n1830_08a:0507b09": "種故。若唯攝二不攝便狹。",
    "T43n1830_08a:0507b10": "論。非唯彼八至非因緣種故。述曰。非唯除",
    "T43n1830_08a:0507b11": "生起．牽引外八因全皆名所餘因。所以者",
    "T43n1830_08a:0507b12": "何。四中有因緣。攝盡便寬。以方便因非因",
    "T43n1830_08a:0507b13": "緣故。彼生起．牽引二因中亦有非因緣種。",
    "T43n1830_08a:0507b14": "謂業種等。若唯八因名之。所餘不攝便狹。",
    "T43n1830_08a:0507b15": "彼有非因緣。方便不攝故。菩薩地文不是",
    "T43n1830_08a:0507b16": "盡理。故於此中皆如我說。",
    "T43n1830_08a:0507b17": "次會第五卷尋伺地文。",
    "T43n1830_08a:0507b18": "論。有尋等地至餘方便攝。述曰。於中有",
    "T43n1830_08a:0507b19": "三。一牒文。二正解。三立理。此牒彼文。",
    "T43n1830_08a:0507b20": "有尋等者。等有伺等。次下正解。",
    "T43n1830_08a:0507b21": "論。此文意說至自類果故。述曰。能生因是",
    "T43n1830_08a:0507b22": "因緣故。如前所說。六因中若現若種已潤未",
    "T43n1830_08a:0507b23": "潤但互為因緣者。是名生起因。皆能生攝。",
    "T43n1830_08a:0507b24": "若現若種潤未潤時。皆能生起自類果故。自",
    "T43n1830_08a:0507b25": "類果故言顯是因緣種及現行。簡非因緣",
    "T43n1830_08a:0507b26": "種及現者。",
    "T43n1830_08a:0507b27": "論。此所餘因皆方便攝。述曰。方便疎故。此",
    "T43n1830_08a:0507b28": "六因中因緣種外。及餘四因全。皆名方便因。",
    "T43n1830_08a:0507b29": "疎體同故。",
    "T43n1830_08a:0507c01": "何以知者。",
    "T43n1830_08a:0507c02": "論。非此生起至有因緣種故。述曰。下立",
    "T43n1830_08a:0507c03": "理也。非此尋．伺文生起因屬十因中第四",
    "T43n1830_08a:0507c04": "生起因。若唯一生起因者。生起中非因緣",
    "T43n1830_08a:0507c05": "法。攝盡便寬。又即彼牽引等五因中。若現。若",
    "T43n1830_08a:0507c06": "種。有因緣故。不攝便狹。",
    "T43n1830_08a:0507c07": "論。非唯彼九至有非因緣故。述曰。非除生",
    "T43n1830_08a:0507c08": "起因外彼九因名所餘因。若唯取九。九中",
    "T43n1830_08a:0507c09": "亦有因緣。方便疎故。攝九盡便寬。生起之",
    "T43n1830_08a:0507c10": "中有非因緣故。方便攝便不盡亦太狹。若",
    "T43n1830_08a:0507c11": "因緣唯攝生起。即攝增上業種太寬。若不",
    "T43n1830_08a:0507c12": "攝餘五因緣。五因緣不盡太狹。若方便定",
    "T43n1830_08a:0507c13": "攝九因。即五因中有因緣者。亦方便攝是太",
    "T43n1830_08a:0507c14": "寬失。不攝生起業種是太狹失。故知文勢",
    "T43n1830_08a:0507c15": "如我所解。此中影略。但以攝不盡。太狹",
    "T43n1830_08a:0507c16": "為解而影取寬。上皆准知　問何以菩薩",
    "T43n1830_08a:0507c17": "地因緣分二。能生因亦名牽引種。雖有二",
    "T43n1830_08a:0507c18": "名猶攝現行因緣不盡。尋伺地一生起因",
    "T43n1830_08a:0507c19": "即攝現．種俱盡　答約潤．未潤唯約種論。",
    "T43n1830_08a:0507c20": "故須分二。能起於果體是因緣。不分潤與",
    "T43n1830_08a:0507c21": "未潤故。尋伺地唯一生起。亦無違也。此第",
    "T43n1830_08a:0507c22": "一師辨訖。",
    "T43n1830_08a:0507c23": "論。或菩薩地至即彼餘八。述曰。第二師中",
    "T43n1830_08a:0507c24": "釋二文為二解。一一中又二。初正解。後釋",
    "T43n1830_08a:0507c25": "難。此初也。菩薩地所說二種種子。即十因中",
    "T43n1830_08a:0507c26": "彼牽引．生起二因如名所攝。所餘諸因。即",
    "T43n1830_08a:0507c27": "十因中餘八所攝。",
    "T43n1830_08a:0507c28": "下自釋難。",
    "T43n1830_08a:0507c29": "論。雖二因內至勝顯故偏說。述曰。牽引．生",
    "T43n1830_08a:0508a01": "起二因之內。雖復亦有非能生因。以業種",
    "T43n1830_08a:0508a02": "等非能生故。此二因中因緣種子。一親辨",
    "T43n1830_08a:0508a03": "體。二受果無盡。勝故偏說是能生因。不",
    "T43n1830_08a:0508a04": "說增上業種所攝。",
    "T43n1830_08a:0508a05": "論。雖餘因內至多顯故偏說。述曰。雖八因",
    "T43n1830_08a:0508a06": "內四因中有非方便因。謂因緣種等。以四",
    "T43n1830_08a:0508a07": "因全四少分中增上多故。論乃偏說是方便",
    "T43n1830_08a:0508a08": "因。即前能生因隱增上者。後方便因隱因緣",
    "T43n1830_08a:0508a09": "者。俱不明故為不盡理也。",
    "T43n1830_08a:0508a10": "論。有尋等地至即彼餘九。述曰。下文亦二。",
    "T43n1830_08a:0508a11": "准前應知。彼說生起因。即十因中第四生起",
    "T43n1830_08a:0508a12": "因攝。餘因之言餘九因也。",
    "T43n1830_08a:0508a13": "何以爾者。",
    "T43n1830_08a:0508a14": "論。雖生起中至親顯故便說。述曰。下釋",
    "T43n1830_08a:0508a15": "難云。生起之因雖有業種等非因緣攝。以",
    "T43n1830_08a:0508a16": "對牽引因已潤故。是近得果。就自因中名",
    "T43n1830_08a:0508a17": "言種子與果同性。以是親顯故偏說之。略",
    "T43n1830_08a:0508a18": "牽引因。及自因中業種不說。偏說生起因",
    "T43n1830_08a:0508a19": "是能生因。以已潤竟方名生起。故望牽引",
    "T43n1830_08a:0508a20": "為近也。",
    "T43n1830_08a:0508a21": "論。雖牽引中至親隱故不說。述曰。雖知菩",
    "T43n1830_08a:0508a22": "薩地牽引因。亦有因緣種是能生因。而望生",
    "T43n1830_08a:0508a23": "起是遠。未被潤故。作惡不即受。故疎遠",
    "T43n1830_08a:0508a24": "故。即業種顯。親名言種相貌隱故。遂不說",
    "T43n1830_08a:0508a25": "其因緣種子。而說業種為牽引故。不說牽",
    "T43n1830_08a:0508a26": "引因也。理亦無違。",
    "T43n1830_08a:0508a27": "論。餘方便攝准上應知。述曰。雖餘四因中",
    "T43n1830_08a:0508a28": "亦有因緣。而四因全。五因少分。是方便攝。",
    "T43n1830_08a:0508a29": "如上增上多故。偏說非能生因。實理亦是",
    "T43n1830_08a:0508b01": "文不盡理。",
    "T43n1830_08a:0508b02": "第三以四緣依十五處。及攝十因．二因。",
    "T43n1830_08a:0508b03": "論。所說四緣至十因二因。述曰。卷初標云",
    "T43n1830_08a:0508b04": "四緣依十五處。義差別故立為十因。上來",
    "T43n1830_08a:0508b05": "雖有二文。但依十五處立十因。十因．二因",
    "T43n1830_08a:0508b06": "相攝。未明依十五處立四緣。及十因．二因",
    "T43n1830_08a:0508b07": "相攝。故有此問。於中初問。次答。答中先答",
    "T43n1830_08a:0508b08": "緣依處。後辨與因相攝。",
    "T43n1830_08a:0508b09": "論。論說因緣至立增上。述曰。初中有二。初",
    "T43n1830_08a:0508b10": "引文後正解。此引瑜伽第五。顯揚十八皆同。",
    "T43n1830_08a:0508b11": "論。此中種子至因緣種攝。述曰。下解有二。",
    "T43n1830_08a:0508b12": "初解因緣依處。後解中二緣依處。於中各",
    "T43n1830_08a:0508b13": "有二師釋之。所言種子是因緣者。即十五",
    "T43n1830_08a:0508b14": "依處中第三習氣．第四有潤種子．第十一隨",
    "T43n1830_08a:0508b15": "順．十二差別功能．十三和合．十五不障礙．合",
    "T43n1830_08a:0508b16": "六依處中。除其現行因緣種攝。即前所說",
    "T43n1830_08a:0508b17": "六因依處種子是因緣故。",
    "T43n1830_08a:0508b18": "論。雖現四處至此略不說。述曰。上解本文。",
    "T43n1830_08a:0508b19": "下釋不盡。但言種子不說現故。雖除第",
    "T43n1830_08a:0508b20": "三．四兩依處。外餘四依處亦有現行是因緣",
    "T43n1830_08a:0508b21": "者。而多間斷。此略不說是因緣攝。但言種",
    "T43n1830_08a:0508b22": "子是因緣故。",
    "T43n1830_08a:0508b23": "論。或彼亦能至亦立種名。述曰。又解除牽",
    "T43n1830_08a:0508b24": "引．生起。四中現行能為因緣者。亦是此中",
    "T43n1830_08a:0508b25": "種子言攝。親辨自果故。喻如前解。此釋彼",
    "T43n1830_08a:0508b26": "文將為盡理。",
    "T43n1830_08a:0508b27": "論。或種子言至取捨如前。述曰。第二師解。",
    "T43n1830_08a:0508b28": "此種子言。唯屬十五依處之中。第四有潤種",
    "T43n1830_08a:0508b29": "子依處。以有種子言故。此有潤中不簡去",
    "T43n1830_08a:0508c01": "業。不攝習氣中因緣種。及四依處中因緣",
    "T43n1830_08a:0508c02": "者。取捨如前攝二因等。此師意解。約生起",
    "T43n1830_08a:0508c03": "親近故不說餘。因緣種顯不說業等。以牽",
    "T43n1830_08a:0508c04": "引等遠疎等別故。略而不說。即以此文為",
    "T43n1830_08a:0508c05": "不盡理。",
    "T43n1830_08a:0508c06": "論。言無間滅至二緣義故。述曰。上解因緣。",
    "T43n1830_08a:0508c07": "下解中二。此即是前第一師義。彼二處言意",
    "T43n1830_08a:0508c08": "顯。但是此二緣者。非唯第五無間滅處．第六",
    "T43n1830_08a:0508c09": "境界依處所攝。其餘領受．及下和合．不障礙",
    "T43n1830_08a:0508c10": "處三依處中。亦皆有此二緣義故。觀待待",
    "T43n1830_08a:0508c11": "境心等得生。餘二合前以為體故。即以此",
    "T43n1830_08a:0508c12": "文而為盡理。",
    "T43n1830_08a:0508c13": "論。或唯五六至略不說之。述曰。此即是前",
    "T43n1830_08a:0508c14": "第二師說。二緣依處唯彼第五．第六依處。非",
    "T43n1830_08a:0508c15": "餘三依處。餘三雖有此二緣依處。以相隱",
    "T43n1830_08a:0508c16": "而復少故不說之。此二處全。名亦顯故。論",
    "T43n1830_08a:0508c17": "但說二隱餘少者略不說也。即以此文為",
    "T43n1830_08a:0508c18": "不盡理。依所餘立增上。易故略不說之。",
    "T43n1830_08a:0508c19": "隨前所應盡理不盡。除三之餘皆增上故。",
    "T43n1830_08a:0508c20": "論。論說因緣至攝受因攝。述曰。此下即答",
    "T43n1830_08a:0508c21": "四緣．十因．二因相攝。此中合作十因．二因",
    "T43n1830_08a:0508c22": "攝也。於中有二。初引文。後正解。三十八說。",
    "T43n1830_08a:0508c23": "因緣即是能生因攝。增上緣者即方便因。中",
    "T43n1830_08a:0508c24": "間等無間。及所緣緣。此之二緣攝受因攝。此",
    "T43n1830_08a:0508c25": "中別疎攝受因攝上二緣。自餘九因二緣所",
    "T43n1830_08a:0508c26": "攝理准可成故論不說。但以攝受之中二",
    "T43n1830_08a:0508c27": "緣相顯所以偏說。非方便內不攝二緣。觀",
    "T43n1830_08a:0508c28": "待．同事．不相違。方便攝故。又已辨二因與",
    "T43n1830_08a:0508c29": "十因相攝。但言能生是因緣。方便是增上。",
    "T43n1830_08a:0509a01": "中二是攝受。即顯二因中方便攝三緣。能生",
    "T43n1830_08a:0509a02": "攝因緣。義亦兼顯十因中六少分是因緣攝。",
    "T43n1830_08a:0509a03": "一因少分是中二謂攝受。或兼觀待．同事．不",
    "T43n1830_08a:0509a04": "相違亦有二緣。論唯說攝受以顯故。餘是",
    "T43n1830_08a:0509a05": "增上緣理已成立。文言略也。",
    "T43n1830_08a:0509a06": "論。雖方便內至故此偏說。述曰。今釋彼文",
    "T43n1830_08a:0509a07": "為不盡理。若准方便攝餘因盡。有非增",
    "T43n1830_08a:0509a08": "上者。以等無間。及所緣緣。是方便攝故。以",
    "T43n1830_08a:0509a09": "增上緣攝因多故。謂除觀待．同事．不相違",
    "T43n1830_08a:0509a10": "少分餘皆增上。偏說方便是增上緣。此約",
    "T43n1830_08a:0509a11": "不相亂增上緣體解。若相亂體。以餘二緣",
    "T43n1830_08a:0509a12": "亦增上故。皆方便攝。若不爾者。不說能生。",
    "T43n1830_08a:0509a13": "是增上故。顯方便中具三緣也。",
    "T43n1830_08a:0509a14": "論。餘因亦有至顯故偏說。述曰。十因之中。",
    "T43n1830_08a:0509a15": "則六因內是因緣者。皆能生因。四緣之中因",
    "T43n1830_08a:0509a16": "緣所攝。領受．攝受．同事．不相違因中等無",
    "T43n1830_08a:0509a17": "間緣。是方便因中等無間緣攝。領受．攝受．同",
    "T43n1830_08a:0509a18": "事．不相違中所緣緣。皆方便中所緣緣攝。雖",
    "T43n1830_08a:0509a19": "此領受等四因之內。亦有中間等無間緣。及",
    "T43n1830_08a:0509a20": "所緣緣。此於四緣位居中故。然攝受中。以",
    "T43n1830_08a:0509a21": "有二依處名．體全顯故偏說之。餘無名．體",
    "T43n1830_08a:0509a22": "依處全二緣者。故略不說。",
    "T43n1830_08a:0509a23": "論。初能生攝進退如前。述曰。然能生因是",
    "T43n1830_08a:0509a24": "因緣者。或說六因。或說二因。且依菩薩地。",
    "T43n1830_08a:0509a25": "若通取六名進。若唯取二名退。或取六中",
    "T43n1830_08a:0509a26": "唯取種子是能生因。攝現不盡名之為退。",
    "T43n1830_08a:0509a27": "若并取現名之為進。依有尋等地。若取六",
    "T43n1830_08a:0509a28": "因名之為進。唯取一因名之為退。今此",
    "T43n1830_08a:0509a29": "通說。皆如前說。",
    "T43n1830_08a:0509b01": "論。所說因緣至依何處得。述曰。此為問也。",
    "T43n1830_08a:0509b02": "第四辨依處等得果此問。因謂十因。緣即四",
    "T43n1830_08a:0509b03": "緣。必應有果。果有幾種。依何處得。問依",
    "T43n1830_08a:0509b04": "何處而得何果故。",
    "T43n1830_08a:0509b05": "下文有三。先答果有幾。次答依處得果。後",
    "T43n1830_08a:0509b06": "明十因．四緣得果。未明依處等得果。先",
    "T43n1830_08a:0509b07": "出果體。",
    "T43n1830_08a:0509b08": "論。果有五種至異熟生無記。述曰。謂有漏",
    "T43n1830_08a:0509b09": "善等所招異熟生無記　有漏善者。簡無漏",
    "T43n1830_08a:0509b10": "善　自相續者。簡他．及非情。若但言異熟。",
    "T43n1830_08a:0509b11": "即六識中報非真異熟攝。今為總攝彼。故",
    "T43n1830_08a:0509b12": "言異熟生。然本識亦名異熟生無記。如前",
    "T43n1830_08a:0509b13": "第二卷會。此中即顯古道生法師善不受報",
    "T43n1830_08a:0509b14": "論非也。同小乘中。由有漏善亦感報故。此",
    "T43n1830_08a:0509b15": "位稍長。至金剛心頓斷。通二乘無學三十",
    "T43n1830_08a:0509b16": "八．顯揚．對法第十五皆同。",
    "T43n1830_08a:0509b17": "論。二者等流至後果隨轉。述曰。謂習善．無",
    "T43n1830_08a:0509b18": "記．不善所引同類。不望異類之因為等流",
    "T43n1830_08a:0509b19": "果。又同類中如上品與下中品及自上品",
    "T43n1830_08a:0509b20": "為果。非下品與中上品為果。果勝而因可",
    "T43n1830_08a:0509b21": "劣。非果劣而因勝。三十八等皆言善法增等",
    "T43n1830_08a:0509b22": "為自果也。對法唯據善法。論實此果非不",
    "T43n1830_08a:0509b23": "通餘　或似先業後果隨轉者。三十八等亦",
    "T43n1830_08a:0509b24": "同此意。謂如殺生得短命報。是先業之同",
    "T43n1830_08a:0509b25": "類。以第八短長分限為等流也。隨順相門。",
    "T43n1830_08a:0509b26": "即無記果與自業相似。與善不為同類也。",
    "T43n1830_08a:0509b27": "唯此一法。非餘法皆是假說。實增上果。然假",
    "T43n1830_08a:0509b28": "名等流。非同性果。故。以異性法非同類",
    "T43n1830_08a:0509b29": "故。由令他命短自命亦短。相似之義假名",
    "T43n1830_08a:0509c01": "等流。實業所感。此果即通有漏．無漏。唯是",
    "T43n1830_08a:0509c02": "有為凡聖皆通。亦現望種。種望現亦是。瑜",
    "T43n1830_08a:0509c03": "伽等依據前後即通論也。",
    "T43n1830_08a:0509c04": "論。三者離繫至善無為法。述曰。此即無漏",
    "T43n1830_08a:0509c05": "斷障所證。八無為中不動．想受滅。擇滅三",
    "T43n1830_08a:0509c06": "性真如是。對法云。隨眠永滅是此果故。瑜伽",
    "T43n1830_08a:0509c07": "三十八．顯揚亦云。異生以世俗智滅諸煩",
    "T43n1830_08a:0509c08": "惱。不究竟故非此果攝。然此果有義。唯斷",
    "T43n1830_08a:0509c09": "煩惱障所得。非所知障。若所知障為言定",
    "T43n1830_08a:0509c10": "障亦是。如下第十卷說。有義所知障亦得。",
    "T43n1830_08a:0509c11": "此中通說。亦不相違。",
    "T43n1830_08a:0509c12": "論。四者士用至所辨事業。述曰。謂諸作者",
    "T43n1830_08a:0509c13": "假諸作具等所辨事業。然三十八等。皆但",
    "T43n1830_08a:0509c14": "云士夫用。乃至占卜等事。由此成辨諸稼",
    "T43n1830_08a:0509c15": "穡等。是士用果。不言如俱有因等得俱生．",
    "T43n1830_08a:0509c16": "無間．隔越．不生之果。由此故有二說。一者",
    "T43n1830_08a:0509c17": "唯士夫為因所得是士用果。因唯假者。非",
    "T43n1830_08a:0509c18": "少實法。第二師意。心．心所俱等亦得此果。",
    "T43n1830_08a:0509c19": "即不唯士夫假者為因故。文但通言諸作者",
    "T43n1830_08a:0509c20": "假作具所辨事。前師唯有為少分為果體。",
    "T43n1830_08a:0509c21": "士夫力所辨故。第二師即通無為亦是果體。",
    "T43n1830_08a:0509c22": "因法為作者。緣法為作具故。從喻為名。",
    "T43n1830_08a:0509c23": "論。五者增上至餘所得果。述曰。若論別相。",
    "T43n1830_08a:0509c24": "除上四果即是此果。寬通有漏．無漏等也。",
    "T43n1830_08a:0509c25": "論。瑜伽等說至得增上果。述曰。出果體已。",
    "T43n1830_08a:0509c26": "次依處得果。於中有二。初引文。後正解。瑜",
    "T43n1830_08a:0509c27": "伽第五。及顯揚十八云。習氣依處得異熟等",
    "T43n1830_08a:0509c28": "乃至廣說。",
    "T43n1830_08a:0509c29": "出得果文。已下有二師解。第一解中有二。",
    "T43n1830_08a:0510a01": "初正解。後立理。即前解十因．二因攝等初",
    "T43n1830_08a:0510a02": "師。",
    "T43n1830_08a:0510a03": "論。習氣處言至一切功能。述曰。顯異熟果",
    "T43n1830_08a:0510a04": "十五依處中五依處所得。謂習氣．有潤．差別",
    "T43n1830_08a:0510a05": "功能．和合．不障礙五依處得。以引發唯望",
    "T43n1830_08a:0510a06": "自類果為言。觀待性復疎遠。業得果義親",
    "T43n1830_08a:0510a07": "故。攝受中據士夫為作用依處等。亦無異",
    "T43n1830_08a:0510a08": "熟果。若法作用依處亦得此果。即六依處得",
    "T43n1830_08a:0510a09": "也。故前論云。若攝受五辨有漏法。除心．心",
    "T43n1830_08a:0510a10": "所餘二依處。攝受一切有漏故。今但總言",
    "T43n1830_08a:0510a11": "顯諸依處不別說也。何以知五。准下因",
    "T43n1830_08a:0510a12": "得果不說攝受因得此果故。士用果有二",
    "T43n1830_08a:0510a13": "說。此亦應爾。",
    "T43n1830_08a:0510a14": "論。隨順處言至一切功能。述曰。顯等流果",
    "T43n1830_08a:0510a15": "即依處中七依所得。謂習氣望自類種。有潤",
    "T43n1830_08a:0510a16": "望現行。及自類種。真實見亦望自類現行",
    "T43n1830_08a:0510a17": "隨順．差別功能．和合．不障礙七也。此說士夫",
    "T43n1830_08a:0510a18": "為士用。有說士用．作用依處亦得此果。以",
    "T43n1830_08a:0510a19": "法為士用等故。此師即九得等流果。又解",
    "T43n1830_08a:0510a20": "士夫可得。作用依疎未必可得。助現緣故",
    "T43n1830_08a:0510a21": "非作現緣。唯八依得。領受唯望有情士夫",
    "T43n1830_08a:0510a22": "能．所領受。或疎相望不親望法故不得也。",
    "T43n1830_08a:0510a23": "無間滅依所望不同。或以下品後念果故亦",
    "T43n1830_08a:0510a24": "不說得。餘可知也。",
    "T43n1830_08a:0510a25": "論。真見處言至一切功能。述曰。謂依處中",
    "T43n1830_08a:0510a26": "五依處得。謂真見．隨順亦引涅槃故。差別",
    "T43n1830_08a:0510a27": "功能各引自乘果故。和合．不障礙處得。此",
    "T43n1830_08a:0510a28": "說以士夫為士用。若說法為士用。即士用．",
    "T43n1830_08a:0510a29": "作用俱得此果。餘不得可知。非觀待因得",
    "T43n1830_08a:0510b01": "者。疎遠相待不以證待。又彼約有為法。為",
    "T43n1830_08a:0510b02": "清淨觀待因故。又待能證有所證。於生住",
    "T43n1830_08a:0510b03": "成得果處轉。如何不得。合七依處得離繫",
    "T43n1830_08a:0510b04": "果。下文不說觀待因亦得離繫故。約清淨",
    "T43n1830_08a:0510b05": "有為為果故。",
    "T43n1830_08a:0510b06": "論。士用處言至一切功能。述曰。即依處中。",
    "T43n1830_08a:0510b07": "有說五處得。謂領受依處。亦望士夫為士",
    "T43n1830_08a:0510b08": "用為觀待因故。士用．作用．和合．不障礙依",
    "T43n1830_08a:0510b09": "處所得。隨順唯望自善法等。定異亦約別",
    "T43n1830_08a:0510b10": "別法體。不望士夫。故不得也　第二師說。",
    "T43n1830_08a:0510b11": "法亦名士夫。即領受．習氣．有潤．無間滅．士",
    "T43n1830_08a:0510b12": "用．作用．真見．隨順．差別功能．和合．不障礙",
    "T43n1830_08a:0510b13": "十一依處得　語依處．與法。非士夫用．果。",
    "T43n1830_08a:0510b14": "果與因不相密合。說非士夫法故。此果",
    "T43n1830_08a:0510b15": "必生。彼語依處顯於法故。以下十因中不",
    "T43n1830_08a:0510b16": "言語因得士用果。故知依處准亦應爾。",
    "T43n1830_08a:0510b17": "論。所餘處言至一切功能。述曰。此即隨前",
    "T43n1830_08a:0510b18": "所不攝法並是此體。此據別體。謂語．境界．",
    "T43n1830_08a:0510b19": "根．障礙依處全。餘十一小分。若不爾者一切",
    "T43n1830_08a:0510b20": "皆是。",
    "T43n1830_08a:0510b21": "依何意故作是說耶。",
    "T43n1830_08a:0510b22": "論。不爾便應太寬太狹。述曰。自下立理。若",
    "T43n1830_08a:0510b23": "不如前解者。各有太寬．太狹之失。且如習",
    "T43n1830_08a:0510b24": "氣唯目第三。即第三中有非業者。亦得異",
    "T43n1830_08a:0510b25": "熟果便為太寬。餘四依處有業種不得即",
    "T43n1830_08a:0510b26": "太狹也。隨順處言唯目第十一。彼自依處中。",
    "T43n1830_08a:0510b27": "亦引涅槃及非同類異界無漏等法故。非",
    "T43n1830_08a:0510b28": "等流果故太寬失。餘或六．或八．或七依處中",
    "T43n1830_08a:0510b29": "亦有不攝即太狹失。真見處言唯目第十亦",
    "T43n1830_08a:0510c01": "為太寬。自處亦攝俱時。及後同類諸法非",
    "T43n1830_08a:0510c02": "離繫果故。餘四處中亦得離繫。既為不說",
    "T43n1830_08a:0510c03": "即太狹也。士用處言唯目第九。即自依處中。",
    "T43n1830_08a:0510c04": "亦引增上．等流果等。若攝彼盡即太寬失。",
    "T43n1830_08a:0510c05": "餘或四．或十處亦得此果。若不攝者亦太狹",
    "T43n1830_08a:0510c06": "失。餘依處中亦有太寬。即前四外餘依處中。",
    "T43n1830_08a:0510c07": "有等流等四果體在。若並是別增上果者即",
    "T43n1830_08a:0510c08": "為太寬。唯除前四所攝之外為所餘者。前",
    "T43n1830_08a:0510c09": "依處中亦有增上果。如習氣中不得異熟",
    "T43n1830_08a:0510c10": "果者。即諸因緣種。隨順中不得等流者。即",
    "T43n1830_08a:0510c11": "得涅槃。真見亦有不得離繫者。引後自",
    "T43n1830_08a:0510c12": "類等。領受中亦有不得士用者。如脛待",
    "T43n1830_08a:0510c13": "足等。若不攝彼便為太狹。故知於我所說",
    "T43n1830_08a:0510c14": "為正。或此增上唯應難狹。餘四依處得餘",
    "T43n1830_08a:0510c15": "果故。然此寬狹一准於前得果依處頭數",
    "T43n1830_08a:0510c16": "說故也。",
    "T43n1830_08a:0510c17": "論。或習氣者至故此偏說。述曰。第二師說。",
    "T43n1830_08a:0510c18": "五果體性寬狹如前。但釋論文有盡理．不",
    "T43n1830_08a:0510c19": "盡為異於前。此習氣言。唯屬十五依處中",
    "T43n1830_08a:0510c20": "第三依處。雖此報因餘四處亦有。習氣中亦",
    "T43n1830_08a:0510c21": "有非報因者。識等五種生現行是。以異熟",
    "T43n1830_08a:0510c22": "因熟時去果相遠。習氣依處望果亦遠故。",
    "T43n1830_08a:0510c23": "偏說習氣得異熟果。不言習氣並是報因。",
    "T43n1830_08a:0510c24": "餘依處中無此因也。",
    "T43n1830_08a:0510c25": "論。隨順處言至故偏說之。述曰。此隨順",
    "T43n1830_08a:0510c26": "處唯屬第十一。得等流果。雖知如前六．",
    "T43n1830_08a:0510c27": "七．八依處中。亦得等流果。此處亦得非等",
    "T43n1830_08a:0510c28": "流果。如與涅槃為因者是。以等流因必下．",
    "T43n1830_08a:0510c29": "等法。與自．上法為其因故。隨順亦爾。招",
    "T43n1830_08a:0511a01": "勝有為行相顯故論偏說之。亦不盡理也。",
    "T43n1830_08a:0511a02": "論。真見處言至相顯故偏說。述曰。此真見",
    "T43n1830_08a:0511a03": "處。唯屬第十處。雖如前說餘四依處。或",
    "T43n1830_08a:0511a04": "五依處亦得此果。此處亦能引同類等。非",
    "T43n1830_08a:0511a05": "皆得離繫。以真見之名招離繫相顯故論",
    "T43n1830_08a:0511a06": "偏說。亦不盡理也。",
    "T43n1830_08a:0511a07": "論。士用處言至是故偏說。述曰。准上可",
    "T43n1830_08a:0511a08": "解。以士用果望於處者。即士用處名顯。及",
    "T43n1830_08a:0511a09": "體相亦顯。故偏說之。非餘四或十依處無",
    "T43n1830_08a:0511a10": "也。但是士用依處必得士用果。不可同前",
    "T43n1830_08a:0511a11": "言此處亦能得非士用果。但有總言亦能",
    "T43n1830_08a:0511a12": "招增上等。此士用依所得士用。亦得名增",
    "T43n1830_08a:0511a13": "上等故。亦不盡理。",
    "T43n1830_08a:0511a14": "論。所餘唯屬至故此偏說。述曰。此攝所餘",
    "T43n1830_08a:0511a15": "　餘十一處。即除前果依處之外法也。以",
    "T43n1830_08a:0511a16": "餘四依處。已顯得餘四果故。不說餘四處",
    "T43n1830_08a:0511a17": "亦得增上果故。此十一處亦得餘四果。而",
    "T43n1830_08a:0511a18": "增上多顯故偏說之。皆不盡理略說之也。",
    "T43n1830_08a:0511a19": "依處既示。次明十因．四緣多少得果。",
    "T43n1830_08a:0511a20": "論。如是即說至增上緣得。述曰。此中得果",
    "T43n1830_08a:0511a21": "隨文且釋。其理不盡如樞要說。是十因中",
    "T43n1830_08a:0511a22": "五因得異熟果。觀待唯望士夫為因。故不",
    "T43n1830_08a:0511a23": "取也。若望法為因即取。有十因中六因也。",
    "T43n1830_08a:0511a24": "餘可知。此中依處得有別者。如前已說。此",
    "T43n1830_08a:0511a25": "四緣中增上緣得。大乘報因非因緣故。",
    "T43n1830_08a:0511a26": "論。若等流果至初後緣得。述曰。等流果七",
    "T43n1830_08a:0511a27": "因得如文。此中若種望現等是因緣。餘是",
    "T43n1830_08a:0511a28": "增上緣。皆應如理知。然依依處有寬狹",
    "T43n1830_08a:0511a29": "如前。餘不得可知。因緣．增上二種。四緣中",
    "T43n1830_08a:0511b01": "居初．後故。",
    "T43n1830_08a:0511b02": "論。若離繫果至增上緣得。述曰。離繫果五",
    "T43n1830_08a:0511b03": "因得。以望士夫為觀待故不說得之。以",
    "T43n1830_08a:0511b04": "望清淨有為牽引故亦不得。餘因不得義",
    "T43n1830_08a:0511b05": "可知也。然依處寬狹如前可知。此唯增上",
    "T43n1830_08a:0511b06": "緣得。",
    "T43n1830_08a:0511b07": "論。若士用果至增上緣得。述曰。此有二說。",
    "T43n1830_08a:0511b08": "初師四因得。以士夫為士用故。餘不得者",
    "T43n1830_08a:0511b09": "非士夫故。各各是望別法為也。觀待相同",
    "T43n1830_08a:0511b10": "故取之也。唯增上緣得。",
    "T43n1830_08a:0511b11": "論。有義觀待至餘三緣故。述曰。此第二師。",
    "T43n1830_08a:0511b12": "通法為士夫。即八因得。唯說因不得。如前",
    "T43n1830_08a:0511b13": "處中說。餘者可知。以但能顯非是能生。能",
    "T43n1830_08a:0511b14": "生所生者是此果故。既爾即除所緣緣餘",
    "T43n1830_08a:0511b15": "三緣得。外法無如士夫之用故。非所緣緣",
    "T43n1830_08a:0511b16": "得。無間亦名為士用故。依處寬狹如前已",
    "T43n1830_08a:0511b17": "說。但無不生之士用也。",
    "T43n1830_08a:0511b18": "論。若增上果至一切容得。述曰。此增上果",
    "T43n1830_08a:0511b19": "據通體者為論。十因．四緣得也　或解不",
    "T43n1830_08a:0511b20": "爾。除前所用為四果之因。外餘因所得。",
    "T43n1830_08a:0511b21": "所望不同。果各別也　然不相違中攝無為。",
    "T43n1830_08a:0511b22": "如何得增上。答十因皆得果無不得者。不",
    "T43n1830_08a:0511b23": "同小乘無為非六因．五果之果．因也。不",
    "T43n1830_08a:0511b24": "言有取．與為因。然與所不障礙為因所",
    "T43n1830_08a:0511b25": "不礙。即是此無為之果也。無與．取義不同",
    "T43n1830_08a:0511b26": "小乘也。即隨說因是。觀待等亦然。",
    "T43n1830_08a:0511b27": "論。傍論已了應辨正論。述曰。此有二解。一",
    "T43n1830_08a:0511b28": "唯明依十五處說四緣下是名傍論。餘已",
    "T43n1830_08a:0511b29": "上是正論。以明緣所生法文。應明能生緣",
    "T43n1830_08a:0511c01": "故。四緣是正論也　第二四緣已下並傍論",
    "T43n1830_08a:0511c02": "攝。雖明緣所生不欲辨緣故。今准此卷",
    "T43n1830_08a:0511c03": "次云。既以緣生法相望作緣多少為正論。",
    "T43n1830_08a:0511c04": "故知四緣是正論也。若不辨體何以解用",
    "T43n1830_08a:0511c05": "也。此等妙焉或舊曾聞。或先所未了。後諸",
    "T43n1830_08a:0511c06": "學者宜詳義焉。然據瑜伽等。即以士夫所",
    "T43n1830_08a:0511c07": "得為士用果。然理不障餘法故二師皆是",
    "T43n1830_08a:0511c08": "也。隨用皆得。然此十因有漏無漏。有為無為。",
    "T43n1830_08a:0511c09": "三界繫不繫。見所斷等。皆如理思。",
    "T43n1830_08a:0511c10": "前問之中問緣及生。雖已明緣而未解生。",
    "T43n1830_08a:0511c11": "自下解生。於中有二。初辨現．種生。後總結",
    "T43n1830_08a:0511c12": "釋。初中有二。初辨生現。後辨生種。生現",
    "T43n1830_08a:0511c13": "中。初辨種生後辨現生。種．現生中各有二。",
    "T43n1830_08a:0511c14": "初染。後淨。",
    "T43n1830_08a:0511c15": "論。本識中種至除等無間。述曰。謂本識中",
    "T43n1830_08a:0511c16": "種子總而言之。容作三緣生現分別。分別",
    "T43n1830_08a:0511c17": "之言通攝心．心所若見．相分。非唯自體也。",
    "T43n1830_08a:0511c18": "除等無間者。唯心．心所相望立此緣故。",
    "T43n1830_08a:0511c19": "論。謂各親種是彼因緣。述曰。釋為三緣。",
    "T43n1830_08a:0511c20": "此簡業種生異熟果及餘增上。雖眼識生",
    "T43n1830_08a:0511c21": "藉根等種。非親種故。亦非因緣。總而言",
    "T43n1830_08a:0511c22": "之。一切相．見等法。皆有此緣而生。無非",
    "T43n1830_08a:0511c23": "識種生故。",
    "T43n1830_08a:0511c24": "論。為所緣緣於能緣者。述曰。謂要能緣種",
    "T43n1830_08a:0511c25": "心．心所法。種子方為彼所緣緣。除一切相",
    "T43n1830_08a:0511c26": "分。相分不能緣故。及除自體分。不緣種",
    "T43n1830_08a:0511c27": "故。然見分中除五七識。不緣種故。但與第",
    "T43n1830_08a:0511c28": "八一切時見分。第六有時緣者彼與為緣。今",
    "T43n1830_08a:0511c29": "簡爾所不為緣故。言為所緣於能緣者。",
    "T43n1830_08a:0512a01": "是簡略言。",
    "T43n1830_08a:0512a02": "論。若種於彼至是增上緣。述曰。謂有種子",
    "T43n1830_08a:0512a03": "於現行法能助與力。如根種於識種。作意",
    "T43n1830_08a:0512a04": "種於識等。二又雖無助力但不為障。如",
    "T43n1830_08a:0512a05": "異識種子望異現行等。皆是增上緣。然簡無",
    "T43n1830_08a:0512a06": "漏種與有漏現行為生等緣。彼能障礙故。",
    "T43n1830_08a:0512a07": "雖亦是增上緣不相違因攝。然於生現分",
    "T43n1830_08a:0512a08": "別中。非能不障故非也。或亦是此緣。現未",
    "T43n1830_08a:0512a09": "為障故。障必不生故。此中但簡障礙現行",
    "T43n1830_08a:0512a10": "令不生之緣故。此即種望染現為緣訖。",
    "T43n1830_08a:0512a11": "論。生淨現行應知亦爾。述曰。然此總言。於",
    "T43n1830_08a:0512a12": "見分中通與一切見分為所緣緣。皆能緣",
    "T43n1830_08a:0512a13": "種故。亦與自證分等為所緣緣。佛果識體",
    "T43n1830_08a:0512a14": "緣一切法故。與染別也。",
    "T43n1830_08a:0512a15": "總是第一以種望現為緣能生分別。是一",
    "T43n1830_08a:0512a16": "切種如是如是變訖。第二以現相望為緣生",
    "T43n1830_08a:0512a17": "分別。於中初總。後別。",
    "T43n1830_08a:0512a18": "論。現起分別至無因緣故。述曰。此文總也。",
    "T43n1830_08a:0512a19": "不簡自他識等。相望容作三緣。現望於現",
    "T43n1830_08a:0512a20": "非親辨體。無因緣故。",
    "T43n1830_08a:0512a21": "論。謂有情類至除等無間。述曰。自下別中",
    "T43n1830_08a:0512a22": "第一子門。自他身相望。謂自他身分別。展轉",
    "T43n1830_08a:0512a23": "容作二緣。因緣有無前總門中已定除訖。下",
    "T43n1830_08a:0512a24": "但於餘三緣中取捨。此除等無間。等無間",
    "T43n1830_08a:0512a25": "法唯自一識故。此中分別既攝見．相分等",
    "T43n1830_08a:0512a26": "故。由他生者皆名分別。但知不唯是見分",
    "T43n1830_08a:0512a27": "也。即唯前六識。或亦第八識。許變他處故。",
    "T43n1830_08a:0512a28": "論。自八識聚至或無或有。述曰。第二子門。",
    "T43n1830_08a:0512a29": "自身八識。隨一一八識相應法等見．相分等。",
    "T43n1830_08a:0512b01": "總名自識聚。以識為主同聚法故。即下言",
    "T43n1830_08a:0512b02": "聚皆如是知。且自八識聚相望。定有增上",
    "T43n1830_08a:0512b03": "緣。此緣通故。必無等無間。唯自識相望為",
    "T43n1830_08a:0512b04": "此緣故。",
    "T43n1830_08a:0512b05": "此即明簡定有無訖。於四緣中二定無也。",
    "T43n1830_08a:0512b06": "謂因緣．等無間。一緣定有。謂增上緣。所緣緣",
    "T43n1830_08a:0512b07": "不定。下別辨之。",
    "T43n1830_08a:0512b08": "論。八於七有至所杖質故。述曰。此謂第八",
    "T43n1830_08a:0512b09": "於餘七識有所緣緣義。七於第八無此緣",
    "T43n1830_08a:0512b10": "義。以第八相色等為其本質。生五識相分",
    "T43n1830_08a:0512b11": "色等故。第七亦緣彼見分為境故。第六理",
    "T43n1830_08a:0512b12": "通以相．見為境。若無第八定為本質。五．",
    "T43n1830_08a:0512b13": "七不生故。雖非親所緣緣。然是疎所緣緣",
    "T43n1830_08a:0512b14": "也。第八不託七識而生故。七非八所緣緣",
    "T43n1830_08a:0512b15": "也。第八若有七識必有。七但為八定有增上",
    "T43n1830_08a:0512b16": "緣。非所緣緣也。",
    "T43n1830_08a:0512b17": "論。第七於六至一切皆無。述曰。第七於餘",
    "T43n1830_08a:0512b18": "前之六識。於初五識無此緣義。與一意識",
    "T43n1830_08a:0512b19": "為所緣緣。意緣一切法故。五識無者不緣",
    "T43n1830_08a:0512b20": "七故。前之六識於第七識。並非彼所緣緣。",
    "T43n1830_08a:0512b21": "彼不緣六故。自是一行法故不問八。",
    "T43n1830_08a:0512b22": "論。第六於五無至第八相故。述曰。其第六",
    "T43n1830_08a:0512b23": "識於前五識無此緣義。五識於六有此緣",
    "T43n1830_08a:0512b24": "義。五識緣本識所變為境。不待第六識所",
    "T43n1830_08a:0512b25": "變色等為自境故。有力生識者方為此",
    "T43n1830_08a:0512b26": "緣故。不以五識自相望為所緣緣者以定",
    "T43n1830_08a:0512b27": "無故。",
    "T43n1830_08a:0512b28": "論。自類前後至取現境故。述曰。第三子門。",
    "T43n1830_08a:0512b29": "自身八識一一自類前後相望能為幾緣。前",
    "T43n1830_08a:0512c01": "第六識聚。容作三緣生後自第六識聚。即",
    "T43n1830_08a:0512c02": "除因緣現行相望故。有所緣緣據緣者說",
    "T43n1830_08a:0512c03": "故。此中不除阿羅漢末後心等無間緣。據",
    "T43n1830_08a:0512c04": "長時故。但說容故。餘之七識但有二緣。無",
    "T43n1830_08a:0512c05": "因緣．所緣。皆非種子。又不能自緣前念識",
    "T43n1830_08a:0512c06": "聚故唯緣現境故。此第一師即長途義。",
    "T43n1830_08a:0512c07": "論。許五後見至亦有三緣。述曰。自下第二",
    "T43n1830_08a:0512c08": "依陳那觀所緣緣論中。說許五識後念見",
    "T43n1830_08a:0512c09": "分緣前念相分。彼論言或前為後緣引彼",
    "T43n1830_08a:0512c10": "功能故。彼隨經部因果異時。既非現境生",
    "T43n1830_08a:0512c11": "五識故。前念五識現行相分為能熏。引相",
    "T43n1830_08a:0512c12": "分種子。生於後念五識相分。前念五相有力",
    "T43n1830_08a:0512c13": "能生後識見分故是緣義。後念之識帶彼前",
    "T43n1830_08a:0512c14": "相生故是所緣義。即以相分為行相。本質",
    "T43n1830_08a:0512c15": "為疎所緣緣義。今敘彼意許五識後見緣",
    "T43n1830_08a:0512c16": "前念自識相者。五識及第七識前與後亦有",
    "T43n1830_08a:0512c17": "三緣。亦者亦第六也。非第八識者。以非",
    "T43n1830_08a:0512c18": "能熏不能引種。故前念相非自後識所緣",
    "T43n1830_08a:0512c19": "緣也。此師自識前後。異於前義也。",
    "T43n1830_08a:0512c20": "論。前七於八至相見種故。述曰。若後以前",
    "T43n1830_08a:0512c21": "念為所緣緣。自身八識品相望中。前七於",
    "T43n1830_08a:0512c22": "第八亦容有所緣緣。以前七識皆能熏成",
    "T43n1830_08a:0512c23": "彼第八品相．見種故。謂前五識為能熏。成",
    "T43n1830_08a:0512c24": "彼第八相分色等相分種故。是第八見分所",
    "T43n1830_08a:0512c25": "緣緣。第七識為能熏。成彼第八見分種故。",
    "T43n1830_08a:0512c26": "是自證分所緣緣。自證等種生自證等隨應",
    "T43n1830_08a:0512c27": "亦爾。第六識若緣第八見相而熏種。即雙",
    "T43n1830_08a:0512c28": "熏彼二分種子。若緣虛空．心心所等以為",
    "T43n1830_08a:0512c29": "相分。亦熏彼生空等相種也。非是能熏",
    "T43n1830_08a:0513a01": "生彼第八現行相．見分種也。第八不緣虛",
    "T43n1830_08a:0513a02": "空等故。此七識中望彼第八相．見分等應",
    "T43n1830_08a:0513a03": "作四句。其第六識具後二句如理可知。即",
    "T43n1830_08a:0513a04": "是二義與前師別。六望七等准此應知。",
    "T43n1830_08a:0513a05": "論。同聚異體至不相緣故。述曰。第四子門。",
    "T43n1830_08a:0513a06": "就如一眼識中。俱時心．心所。一一別互相",
    "T43n1830_08a:0513a07": "望。雖是同聚而是別體。展轉相望唯有增",
    "T43n1830_08a:0513a08": "上緣。見分．相分一切皆然。不相緣故。然此",
    "T43n1830_08a:0513a09": "心．心所不相緣。相分所杖本質同。若見分．",
    "T43n1830_08a:0513a10": "相分不相緣故。非如大眾部緣俱生心．心",
    "T43n1830_08a:0513a11": "法故。若許緣者不同一所緣過。受不與心",
    "T43n1830_08a:0513a12": "同一緣故。大乘見分不許自緣。亦有此妨。",
    "T43n1830_08a:0513a13": "然極相近不緣俱法。說自證分既得自緣。",
    "T43n1830_08a:0513a14": "即無前過但有後失　若爾如何名同一",
    "T43n1830_08a:0513a15": "所緣　謂所杖質同名同一。非多見分共一",
    "T43n1830_08a:0513a16": "親相分名為同也　若爾且如第八心王。不",
    "T43n1830_08a:0513a17": "能緣心所之相。即無本質。如何名為同一",
    "T43n1830_08a:0513a18": "所緣　同一所緣總有二義。一所杖質同名",
    "T43n1830_08a:0513a19": "為同一。如五識等俱心所法。必同本識所變",
    "T43n1830_08a:0513a20": "質生故。二相似名同一。即第八俱心．心所",
    "T43n1830_08a:0513a21": "法。及第六識緣過．未等。雖或無本質不",
    "T43n1830_08a:0513a22": "託他變。各各自變相似名同一。不要心王",
    "T43n1830_08a:0513a23": "緣心所之境生名為同一也。此第一義。",
    "T43n1830_08a:0513a24": "論。或依見分至為觸等相質。述曰。此第二",
    "T43n1830_08a:0513a25": "釋。亦許相緣。或依見分同聚心．心所說不",
    "T43n1830_08a:0513a26": "相緣。無緣俱時他見分故。此依因位。佛則",
    "T43n1830_08a:0513a27": "不然　若依相分有相緣義。謂諸相分互",
    "T43n1830_08a:0513a28": "為本質方得起故。如本識中諸法種子。為",
    "T43n1830_08a:0513a29": "同時五所觸等相分本質。此顯其事。",
    "T43n1830_08a:0513b01": "論。不爾無色彼應無境故。述曰。若不爾者。",
    "T43n1830_08a:0513b02": "無色界中五種心所應無境故。既彼有境",
    "T43n1830_08a:0513b03": "故。必以本識所變為質也。諸心．心所理例",
    "T43n1830_08a:0513b04": "並然　然前師意各各緣自所變種子。然唯",
    "T43n1830_08a:0513b05": "心王所變種子能生現行。非五所變。如眼",
    "T43n1830_08a:0513b06": "根等無能生識用也。此師難曰。何故同一",
    "T43n1830_08a:0513b07": "所緣分為二義。第八五數無本質也。前師",
    "T43n1830_08a:0513b08": "解云。若必有本質。如第六識緣虛空時以",
    "T43n1830_08a:0513b09": "何為質。第八心王不託五數境生。如何",
    "T43n1830_08a:0513b10": "同本質。有說一切心必託本質方生。如緣",
    "T43n1830_08a:0513b11": "虛空託名為本質。第八心王以五數所變",
    "T43n1830_08a:0513b12": "相假力故為本質起。名同所緣。",
    "T43n1830_08a:0513b13": "論。設許變色至不同質故。述曰。此依因位。",
    "T43n1830_08a:0513b14": "果亦可然。至下當知。今此後師設許無色",
    "T43n1830_08a:0513b15": "界第八亦變下界之色。五所如。本識亦定",
    "T43n1830_08a:0513b16": "緣種。勿第八俱六箇見分境不同質故。自",
    "T43n1830_08a:0513b17": "證分境許不同緣緣自見故。今依可爾說",
    "T43n1830_08a:0513b18": "有本質。非要爾也。此義應思。同一所緣相",
    "T43n1830_08a:0513b19": "似名同。各各變故。何要同質方名同也。又",
    "T43n1830_08a:0513b20": "唯識之境取心內境。若待外質方生。良恐",
    "T43n1830_08a:0513b21": "理乖唯識。是故前師甚可翫矣。",
    "T43n1830_08a:0513b22": "論。同體相分至但有增上。述曰。第五子門。",
    "T43n1830_08a:0513b23": "如一受相分與見同體。相望為緣者為見",
    "T43n1830_08a:0513b24": "分二緣。謂所緣．增上。見分於境無所緣緣。",
    "T43n1830_08a:0513b25": "但有增上。相與餘分但為增上。若約疎所",
    "T43n1830_08a:0513b26": "緣緣亦非。見與相分不相似故。或可說",
    "T43n1830_08a:0513b27": "得。由相為緣見分生故。",
    "T43n1830_08a:0513b28": "第六子門。",
    "T43n1830_08a:0513b29": "論。見與自證相望亦爾。述曰。謂見與自",
    "T43n1830_08a:0513c01": "證如相與見能為二緣。自證與見但為一",
    "T43n1830_08a:0513c02": "緣。如前說故。見與第四亦但一緣。此據",
    "T43n1830_08a:0513c03": "親義。若疎所緣亦得有之。今約親說不相",
    "T43n1830_08a:0513c04": "違也。",
    "T43n1830_08a:0513c05": "論。餘二展轉俱作二緣。述曰。自證。及證自",
    "T43n1830_08a:0513c06": "證為二。見分之餘也。展轉為二緣。互得相",
    "T43n1830_08a:0513c07": "緣故。二與見．相分但為增上。",
    "T43n1830_08a:0513c08": "論。此中不依至。互為緣故。述曰。然前相分",
    "T43n1830_08a:0513c09": "與見為二緣。不言種子亦為相分得為",
    "T43n1830_08a:0513c10": "因緣者。此中不依種子為相分說。以說",
    "T43n1830_08a:0513c11": "現行互為緣故。又種為緣生分別者。前第",
    "T43n1830_08a:0513c12": "一門以解訖故。此即現行染八識聚說為",
    "T43n1830_08a:0513c13": "緣訖。",
    "T43n1830_08a:0513c14": "論。淨八識聚至能遍緣故。述曰。淨八識聚",
    "T43n1830_08a:0513c15": "若自．他身。自．他八識為緣。皆增所緣緣。以",
    "T43n1830_08a:0513c16": "淨八識皆得緣他及自身者互得相緣故。",
    "T43n1830_08a:0513c17": "即淨八識皆得互緣。同時心．心所。亦得互",
    "T43n1830_08a:0513c18": "自緣同時心．心所。以彼功能遍現影故。識",
    "T43n1830_08a:0513c19": "自證分與相應法見分同緣緣自見分。餘淨",
    "T43n1830_08a:0513c20": "心所義例亦然。又或能緣彼相分故。若不",
    "T43n1830_08a:0513c21": "現彼影。應非知一切。又有解者。上文所",
    "T43n1830_08a:0513c22": "言勿見分境不同質故。即識見分與相應",
    "T43n1830_08a:0513c23": "見分定必同緣。如何自證與相應法見分。同",
    "T43n1830_08a:0513c24": "緣識之見分不自緣也。若自緣者與自證",
    "T43n1830_08a:0513c25": "分何別。若不緣者便違上文。今有二解。一",
    "T43n1830_08a:0513c26": "云前依因位非依果說。依果說者見分之",
    "T43n1830_08a:0513c27": "境亦不必同。又識等見分與相應法亦定同",
    "T43n1830_08a:0513c28": "緣。亦自緣見分。亦緣自證分。與相應法見",
    "T43n1830_08a:0513c29": "境齊故。然與自證作用各別。自證唯內緣更",
    "T43n1830_08a:0514a01": "不別變。其見分自緣等亦更別變。然相分攝。",
    "T43n1830_08a:0514a02": "與相應法同外取故。相應法緣識既不外",
    "T43n1830_08a:0514a03": "取別變相分。識之見分例亦應然。亦不違",
    "T43n1830_08a:0514a04": "上見分境同。此義雖勝然稍難知。",
    "T43n1830_08a:0514a05": "論。唯除見分至能緣用故。述曰。若通佛說。",
    "T43n1830_08a:0514a06": "非見分等為相分所緣緣。一切相分是親所",
    "T43n1830_08a:0514a07": "變名為相分。相分必無能緣用故。如化心",
    "T43n1830_08a:0514a08": "等亦爾。化心不緣故。故此第三．四亦非相",
    "T43n1830_08a:0514a09": "所緣。見分攝故。文中唯有見分非相分境",
    "T43n1830_08a:0514a10": "也。不除同聚心．心所相緣。以得緣故。即",
    "T43n1830_08a:0514a11": "顯自證分亦見所緣。現作相分緣故。如無",
    "T43n1830_08a:0514a12": "分別智。唯是現量無外境故不緣。不同後",
    "T43n1830_08a:0514a13": "得智。後得智見分返緣自證。作影像緣。仍",
    "T43n1830_08a:0514a14": "是相分。不爾即與證自證無別。何須四分。",
    "T43n1830_08a:0514a15": "由是一切心皆具四分。今緣相應法見分。",
    "T43n1830_08a:0514a16": "緣自證分。亦能緣證自證分。證自證分亦能",
    "T43n1830_08a:0514a17": "緣見分．相分者。唯在佛位餘者不能。此中",
    "T43n1830_08a:0514a18": "但遮見分非相所緣。義遮第三．四分亦非",
    "T43n1830_08a:0514a19": "相所緣。意顯餘三分互緣一切法。名遍緣",
    "T43n1830_08a:0514a20": "故。雖作此解三分何別。各相似故。如前所",
    "T43n1830_08a:0514a21": "得者親得。餘新所得影說。故成差別　又",
    "T43n1830_08a:0514a22": "解然今但遮相為能緣。及遮見分不緣自",
    "T43n1830_08a:0514a23": "證。非顯餘二得緣一切。此不及前解。",
    "T43n1830_08a:0514a24": "論。既現分別至能作幾緣。述曰。上來第一",
    "T43n1830_08a:0514a25": "現起分別緣其種子．現行生訖。自下第二",
    "T43n1830_08a:0514a26": "明種子亦應緣其現行．及種子起　此言",
    "T43n1830_08a:0514a27": "緣者是緣藉義。非緣慮義。以種亦是分別",
    "T43n1830_08a:0514a28": "攝故。今論解言緣生分別。現行．及種望於",
    "T43n1830_08a:0514a29": "一種子能作幾緣問也。",
    "T43n1830_08a:0514b01": "論。種必不由至立彼二故。述曰。種子必無",
    "T43n1830_08a:0514b02": "等無間緣．所緣緣起。此之二緣四緣之中位",
    "T43n1830_08a:0514b03": "居中故。以此二緣待心．心所為果方能生",
    "T43n1830_08a:0514b04": "故。種非心等故非二緣果。",
    "T43n1830_08a:0514b05": "論。現於親種至但為增上。述曰。今依因位。",
    "T43n1830_08a:0514b06": "現行望自親所熏種能為二緣。即因．增上。",
    "T43n1830_08a:0514b07": "唯除第八。及六識中極劣無記。非能熏故。",
    "T43n1830_08a:0514b08": "與非親種不辨體故。除自種外。但一增上。",
    "T43n1830_08a:0514b09": "論。種望親種至亦但增上。述曰。於一切位",
    "T43n1830_08a:0514b10": "種子望自親種亦具二緣。除中二也。於異",
    "T43n1830_08a:0514b11": "性非親種亦一增上。此中巨細如理應思。",
    "T43n1830_08a:0514b12": "准前顯後淨種亦爾。文言略之。與染同故。",
    "T43n1830_08a:0514b13": "此上總解緣生分別訖　次下第二總結有",
    "T43n1830_08a:0514b14": "二。初結非。後破小乘心外之緣。",
    "T43n1830_08a:0514b15": "論。依斯內識至何固執為。述曰。謂依內識",
    "T43n1830_08a:0514b16": "若種．若現互為緣起。一切分別若因若果能",
    "T43n1830_08a:0514b17": "生所生皆悉成立。汝等小乘所執心外之緣",
    "T43n1830_08a:0514b18": "設有無用。況違理．教而固執何為。",
    "T43n1830_08a:0514b19": "論。雖分別言至具廣分別。述曰。此略指也。",
    "T43n1830_08a:0514b20": "下解彼彼分別。此言分別唯是有漏心．心",
    "T43n1830_08a:0514b21": "所。中邊論說虛妄分別。謂是三界心．心所",
    "T43n1830_08a:0514b22": "故。此非執心。然隨勝者聖教多門顯示。",
    "T43n1830_08a:0514b23": "有二三等者。至此卷下三性之中自當廣",
    "T43n1830_08a:0514b24": "解　如餘論中具廣分別者。瑜伽三十八．",
    "T43n1830_08a:0514b25": "七十三．七十四．顯揚等。並如下解。楞伽第",
    "T43n1830_08a:0514b26": "五亦有十分別等也。",
    "T43n1830_08a:0514b27": "上來解此頌中。初依頌釋文。第二廣解。廣",
    "T43n1830_08a:0514b28": "解中。初問緣生分別。第二答解。解中初",
    "T43n1830_08a:0514b29": "解四緣等。第二解生分別。生分別中。初",
    "T43n1830_08a:0514c01": "辨生現．種分別等。後總結　或從前釋中",
    "T43n1830_08a:0514c02": "分三。初略解頌。次廣解。後結　或於廣中",
    "T43n1830_08a:0514c03": "分三。初解四緣等。次明生分別。第三廣分",
    "T43n1830_08a:0514c04": "別　或於此廣生分別分二。初辨生。後",
    "T43n1830_08a:0514c05": "辨分別。餘解同前　就明唯識相中。初廣",
    "T43n1830_08a:0514c06": "分別三能變相。次前前頌明唯識訖　自前",
    "T43n1830_08a:0514c07": "頌來解諸妨難。於中有二。初二頌釋違理",
    "T43n1830_08a:0514c08": "難。後五頌釋違教難。初二頌解違理難中。",
    "T43n1830_08a:0514c09": "上來已一頌訖　自下第二釋諸有情續生",
    "T43n1830_08a:0514c10": "死難。前頌所明雖無外境。而諸分別皆緣",
    "T43n1830_08a:0514c11": "所生不離內識。外人問曰。",
    "T43n1830_08a:0514c12": "論。雖有內識至生死相續。述曰。此初寄問",
    "T43n1830_08a:0514c13": "以發論端。雖知論主唯有內識。而既無有",
    "T43n1830_08a:0514c14": "心外實緣。假說我法一切有情由何法故",
    "T43n1830_08a:0514c15": "生死相續。若無心外緣生死不續難。",
    "T43n1830_08a:0514c16": "論。頌曰至復生餘異熟。述曰。上二句答相",
    "T43n1830_08a:0514c17": "續所由。下二句正答相續。長行答中有四",
    "T43n1830_08a:0514c18": "復次。至文當知。",
    "T43n1830_08a:0514c19": "論。諸業謂福至不善思業。述曰。初釋中有",
    "T43n1830_08a:0514c20": "二。初別解頌文。後總結頌意。別解頌中文",
    "T43n1830_08a:0514c21": "分為四。上二句別解為二。下二句合解為",
    "T43n1830_08a:0514c22": "一。第四總牒第一句由字。第三句既盡字。",
    "T43n1830_08a:0514c23": "第四句復生等字。合解其頌。解第一句中。",
    "T43n1830_08a:0514c24": "先解諸業。次解習氣。後總解之　以業有",
    "T43n1830_08a:0514c25": "三故言諸業。此解業義如第一卷解。福等",
    "T43n1830_08a:0514c26": "三業如對法第七．第八．及大論第九．五十三",
    "T43n1830_08a:0514c27": "等解。福者勝義。自體及果俱可愛樂相殊勝",
    "T43n1830_08a:0514c28": "故。非福者不可愛樂。自體及果俱不可樂。",
    "T43n1830_08a:0514c29": "相鄙劣故。不動者不可改轉義。其業多少",
    "T43n1830_08a:0515a01": "住一境界不移動故。又復移轉境如生得",
    "T43n1830_08a:0515a02": "散善。亦從於定總名不動。對法論說。欲界",
    "T43n1830_08a:0515a03": "繫善業名福。瑜伽論言。謂感善趣異熟。及",
    "T43n1830_08a:0515a04": "順五趣受善業名福。前是人．天總業。後是",
    "T43n1830_08a:0515a05": "五趣別業。然說地獄亦有別善業者受等",
    "T43n1830_08a:0515a06": "流果。如涼風觸身等。別相似業名為善也。",
    "T43n1830_08a:0515a07": "又令地獄諸苦輕微名為善業。如不斷善",
    "T43n1830_08a:0515a08": "等。又約六趣為論。除地獄取非天。五趣",
    "T43n1830_08a:0515a09": "有善業果也　非福業者。瑜伽論云。謂感",
    "T43n1830_08a:0515a10": "惡趣異熟。及順五趣異熟。初是三惡趣總",
    "T43n1830_08a:0515a11": "業。後是五趣別業　不動者謂感色．無色界",
    "T43n1830_08a:0515a12": "異熟。及順色．無色界受業前是總業。後是",
    "T43n1830_08a:0515a13": "別業。對法論說。何故色．無色業名為不動。",
    "T43n1830_08a:0515a14": "答如欲界餘趣業。遇緣轉得餘趣處受。彼",
    "T43n1830_08a:0515a15": "業不爾。定於自處受故。問曰何故爾也。定",
    "T43n1830_08a:0515a16": "所攝故。非同散業。若爾如何熏禪資下故",
    "T43n1830_08a:0515a17": "業生五淨居。故此解非　又定地攝名為不",
    "T43n1830_08a:0515a18": "動。以定能住於一境故。且福之名應通三",
    "T43n1830_08a:0515a19": "界滿業。以上善業別有勝能名為不動。欲",
    "T43n1830_08a:0515a20": "界善業別得總名也。然不動中順受別業瑜",
    "T43n1830_08a:0515a21": "伽論少別。如彼抄解。然此三業通身．語．意。",
    "T43n1830_08a:0515a22": "意業通三界。身．語唯二地。有尋．伺故。此體",
    "T43n1830_08a:0515a23": "性者。即有漏善．不善二思為此業體。遊履",
    "T43n1830_08a:0515a24": "身．語身．語動作故名為業。身．語唯無記。非",
    "T43n1830_08a:0515a25": "善．惡性故。唯以思為體。",
    "T43n1830_08a:0515a26": "此中為唯以思為業。為復有餘。",
    "T43n1830_08a:0515a27": "論。業之眷屬亦立業名。述曰。即五蘊性。善．",
    "T43n1830_08a:0515a28": "不善律儀實業眷屬故。餘則可知。",
    "T43n1830_08a:0515a29": "何意眷屬亦說名業。",
    "T43n1830_08a:0515b01": "論。同招引滿異熟果故。述曰。以皆與業同",
    "T43n1830_08a:0515b02": "招引．滿異熟果故。不同小乘具十隨轉。",
    "T43n1830_08a:0515b03": "無過．未世實四相故。此總．別果如第二卷",
    "T43n1830_08a:0515b04": "已廣具解。",
    "T43n1830_08a:0515b05": "上來所說謂初作時即現起法。若異熟因非",
    "T43n1830_08a:0515b06": "即受果。現既久滅如何感果。非過．未有故。",
    "T43n1830_08a:0515b07": "為答此問故次論文。",
    "T43n1830_08a:0515b08": "論。此雖纔起至當異熟果。述曰。下解習氣。",
    "T43n1830_08a:0515b09": "現行此業雖纔起已更無異問而便即滅。",
    "T43n1830_08a:0515b10": "無別義理可如薩婆多雖現用無有過．去",
    "T43n1830_08a:0515b11": "體能招當來真異熟果。",
    "T43n1830_08a:0515b12": "若爾如何。",
    "T43n1830_08a:0515b13": "論。而熏本識至說為習氣。述曰。現行之業",
    "T43n1830_08a:0515b14": "當造之時。熏於本識起自業之功能。功能",
    "T43n1830_08a:0515b15": "即是頌中所說為習氣者。",
    "T43n1830_08a:0515b16": "何以名習氣。",
    "T43n1830_08a:0515b17": "論。是業氣分至故名習氣。述曰。是業氣分。",
    "T43n1830_08a:0515b18": "解氣　由現熏習所成。解習　此業熏成",
    "T43n1830_08a:0515b19": "不同無慚計業皆宿作。並是曾有。化地部",
    "T43n1830_08a:0515b20": "等業入過去現皆有體。又此習氣簡薩婆",
    "T43n1830_08a:0515b21": "多等過去有體之曾業也。及簡順世外道說",
    "T43n1830_08a:0515b22": "一切果唯現業所得作時即受。今此習氣理",
    "T43n1830_08a:0515b23": "則不然。由過去無間滅現行熏習故。種子",
    "T43n1830_08a:0515b24": "念念前滅後生恒現在有。故簡彼曾世有用",
    "T43n1830_08a:0515b25": "於過去世現有業體。即此種子非作時即",
    "T43n1830_08a:0515b26": "受果。後時或一生多年或多生等方始受果",
    "T43n1830_08a:0515b27": "故。故簡現作業時即受果。由此義故有詮",
    "T43n1830_08a:0515b28": "有遮。故名習氣。即解頌中習氣二字。總合",
    "T43n1830_08a:0515b29": "此上解第一句下四字訖。",
    "T43n1830_08a:0515c01": "論。如是習氣至勝增上緣。述曰。此善．不善",
    "T43n1830_08a:0515c02": "業能感當來若別若總異熟之果勝增上緣。",
    "T43n1830_08a:0515c03": "非同性故。非親能辨果體生故。",
    "T43n1830_08a:0515c04": "次解二取。此有八解。",
    "T43n1830_08a:0515c05": "論。相見名色至皆二取攝。述曰。一相．見。謂",
    "T43n1830_08a:0515c06": "即取彼實能取．實所取名二取。二者取名．",
    "T43n1830_08a:0515c07": "色。色者色蘊。名者四蘊。即是執取五蘊為",
    "T43n1830_08a:0515c08": "義。前言相中亦通取無為。以為本質故。今",
    "T43n1830_08a:0515c09": "此唯顯取親所緣。不能緣得心外法故。又",
    "T43n1830_08a:0515c10": "變無為之影相分亦名所攝。不離心等故。",
    "T43n1830_08a:0515c11": "三者取心．及心所。一切五蘊法。不離此二",
    "T43n1830_08a:0515c12": "故。四者本．末。謂取現果。第八識是諸異熟",
    "T43n1830_08a:0515c13": "之根本故名之為本。餘識中異熟名之為",
    "T43n1830_08a:0515c14": "末。是第八識之末果故。即取二異熟也。謂",
    "T43n1830_08a:0515c15": "愛樂執取緣取也。或第八識總報品名本。",
    "T43n1830_08a:0515c16": "餘識別報品名末。攝一切法盡。唯簡異熟。",
    "T43n1830_08a:0515c17": "以極狹故。第五彼取者。即彼上四取也。即",
    "T43n1830_08a:0515c18": "一取言。通上四處。是單取。及通彼上。是重",
    "T43n1830_08a:0515c19": "取。謂有取取前第一能．所取之取。如重緣",
    "T43n1830_08a:0515c20": "心。取下三取亦然。故有八解。此八皆是二",
    "T43n1830_08a:0515c21": "取所攝。即是現行之取也。或前四是境。彼取",
    "T43n1830_08a:0515c22": "能取。但有四也。",
    "T43n1830_08a:0515c23": "何以名習氣。",
    "T43n1830_08a:0515c24": "論。彼所熏發至名二取習氣。述曰。即彼八",
    "T43n1830_08a:0515c25": "所熏發。親能生彼八。居在第八識上功能",
    "T43n1830_08a:0515c26": "名二取習氣。即前八中皆具二義。名為習",
    "T43n1830_08a:0515c27": "氣。皆有所生．能生義故。本末若為異熟解",
    "T43n1830_08a:0515c28": "者。取為所取故亦具二義。即名言種由取",
    "T43n1830_08a:0515c29": "二而生故能生本識。此非善．不善。但是無",
    "T43n1830_08a:0516a01": "記親生之種。此中二取通七識所熏。隨其所",
    "T43n1830_08a:0516a02": "應生第八識相．見分等。",
    "T43n1830_08a:0516a03": "此二取言欲顯何義。",
    "T43n1830_08a:0516a04": "論。此顯來世至諸因緣種。述曰。顯當來世",
    "T43n1830_08a:0516a05": "異熟果心。及心相應法。各望自果為因緣",
    "T43n1830_08a:0516a06": "種子親能生果故。簡前業種。即顯名言種",
    "T43n1830_08a:0516a07": "子生果無盡。隨所欲生便能生故。以心為",
    "T43n1830_08a:0516a08": "主但言生心。實通五蘊。此當來世言。或一",
    "T43n1830_08a:0516a09": "分位三世。或生死三世等可知。解第二句頌",
    "T43n1830_08a:0516a10": "上四字訖。",
    "T43n1830_08a:0516a11": "論。俱謂業種至互相助義。述曰。頌言俱者。",
    "T43n1830_08a:0516a12": "謂前諸業。及後二取之種子俱。即是同時感",
    "T43n1830_08a:0516a13": "生果也。非如小乘異熟因果必不同世也。",
    "T43n1830_08a:0516a14": "作時受時雖世不同。種正受果時。必與果",
    "T43n1830_08a:0516a15": "同世。以過．未世無體性故。",
    "T43n1830_08a:0516a16": "問於生果位親者因緣。若論感果力能勝",
    "T43n1830_08a:0516a17": "者唯是業種。或二種既俱。何故頌中先說業",
    "T43n1830_08a:0516a18": "種。後說因緣。",
    "T43n1830_08a:0516a19": "論。業招生顯故頌先說。述曰。業招生顯。",
    "T43n1830_08a:0516a20": "由業感生勝故。顯故。故頌先說非因緣",
    "T43n1830_08a:0516a21": "也。解第二句五个字訖。",
    "T43n1830_08a:0516a22": "論。前異熟者至業異熟果。述曰。頌中所言",
    "T43n1830_08a:0516a23": "前異熟者。謂前前生業異熟果。異熟果者。",
    "T43n1830_08a:0516a24": "顯通總別。頌文狹故但言異熟。意亦通也。",
    "T43n1830_08a:0516a25": "以過去世多生之業。同於一身得受果。謂",
    "T43n1830_08a:0516a26": "前前生業異熟果也。又前前生業之異熟。",
    "T43n1830_08a:0516a27": "非唯一生名前前也。又前前異熟體非一",
    "T43n1830_08a:0516a28": "故。後亦當爾。",
    "T43n1830_08a:0516a29": "既第三句中不解下二字。解第四句先解",
    "T43n1830_08a:0516a30": "下三字。謂餘異熟等。將欲解頌既盡等言",
    "T43n1830_08a:0516b01": "故。先發言云。",
    "T43n1830_08a:0516b02": "論。雖二取種至性同易感。述曰。二取種子",
    "T43n1830_08a:0516b03": "受果無窮。攝大乘第三說無受盡相。業習氣",
    "T43n1830_08a:0516b04": "有盡。彼論說為有受盡相故。所以者何。由",
    "T43n1830_08a:0516b05": "異熟果一者性別。與業性殊不多相順。二者",
    "T43n1830_08a:0516b06": "難招業雖招得。謂必異世果方熟也。故業",
    "T43n1830_08a:0516b07": "習氣有盡。如沈麝穢草有萎歇故。其等流",
    "T43n1830_08a:0516b08": "果．及增上果。一者性同。體性相順。二者易",
    "T43n1830_08a:0516b09": "感。同時生故。此念熏已即能生果。故二取種",
    "T43n1830_08a:0516b10": "易感果也。何者為等流。何者為增上。增上",
    "T43n1830_08a:0516b11": "寬。但等流必增上。等流者謂種子與現行及",
    "T43n1830_08a:0516b12": "自種。為俱生同類因故也。增上更無別體。",
    "T43n1830_08a:0516b13": "即等流性故　又解是等流果故性同。是增",
    "T43n1830_08a:0516b14": "上果故易感。以具二果故具二義也。又種",
    "T43n1830_08a:0516b15": "望現行是增上。望自類種是等流。業種望",
    "T43n1830_08a:0516b16": "彼現及種皆異性故但是異熟。",
    "T43n1830_08a:0516b17": "上來已別解頌文。下欲解意。并解第一句",
    "T43n1830_08a:0516b18": "由字．第三句既盡二字。第四句復生字故。",
    "T43n1830_08a:0516b19": "論。由感餘生至餘異熟果。述曰。由感當",
    "T43n1830_08a:0516b20": "來餘生業等種子熟故。於今身中前異熟",
    "T43n1830_08a:0516b21": "果受用盡時。即是此身臨終之位。彼所熟業",
    "T43n1830_08a:0516b22": "復別能生後餘果起。即先果盡時。後果業種",
    "T43n1830_08a:0516b23": "熟。其異熟果而復得生。所以生死不斷絕",
    "T43n1830_08a:0516b24": "也　由感餘生者。解由字。由者緣由也。前果",
    "T43n1830_08a:0516b25": "盡時者。解既盡　復別生果等者。解餘異",
    "T43n1830_08a:0516b26": "熟復生也。",
    "T43n1830_08a:0516b27": "下結答難。",
    "T43n1830_08a:0516b28": "論。由斯生死至方得相續。述曰。由此所說",
    "T43n1830_08a:0516b29": "業果無斷。生死相續輪轉無窮。何假藉心",
    "T43n1830_08a:0516c01": "外之緣。方得生死相續。此結答也。",
    "T43n1830_08a:0516c02": "論。此頌意說至為彼性故。述曰。總此頌意。",
    "T43n1830_08a:0516c03": "由業及二取為緣為因故生死輪迴皆不離",
    "T43n1830_08a:0516c04": "識。非心外法令生死續。以業．二取不離心．",
    "T43n1830_08a:0516c05": "心所而得相續。為生死因果之體性故也。",
    "T43n1830_08a:0516c06": "論。復次生死相續至總有三種。述曰。第二",
    "T43n1830_08a:0516c07": "復次。解頌答問。於中有三。一總標。二別",
    "T43n1830_08a:0516c08": "解。三指例。此初也。今三習氣即攝論第三．第",
    "T43n1830_08a:0516c09": "四三種熏習。",
    "T43n1830_08a:0516c10": "論。一名言習氣至各別親種。述曰。別解有",
    "T43n1830_08a:0516c11": "二。初別解三。後配屬頌。但此名言分為二",
    "T43n1830_08a:0516c12": "種攝一切法習氣盡也。此是三性諸法因",
    "T43n1830_08a:0516c13": "緣。彼論但有言說熏習。",
    "T43n1830_08a:0516c14": "論。名言有二至音聲差別。述曰。唯第六識",
    "T43n1830_08a:0516c15": "能緣其名能發其名。餘皆不緣亦不能發。",
    "T43n1830_08a:0516c16": "即唯詮義音聲之差別。簡非詮表聲。彼非",
    "T43n1830_08a:0516c17": "名故。名唯無記。瑜伽七十二五法中說故。聲",
    "T43n1830_08a:0516c18": "自性唯無記。然聲有表是業性攝。以能表",
    "T43n1830_08a:0516c19": "思名為三性。體唯無記。名非業性。故從聲",
    "T43n1830_08a:0516c20": "本說為無記。然名是聲屈曲差別。唯無記",
    "T43n1830_08a:0516c21": "性。不能熏成色．心等種。然因名故心隨其",
    "T43n1830_08a:0516c22": "名變似五蘊三性法等而熏成種。因名起",
    "T43n1830_08a:0516c23": "種名名言種。一切熏種皆由心．心所。心．心",
    "T43n1830_08a:0516c24": "所熏種。有因外緣。有不依外。不依外者",
    "T43n1830_08a:0516c25": "名顯境名。若依外者名表義名。以分二別。",
    "T43n1830_08a:0516c26": "然名自體不能熏種　問曰如緣五境而",
    "T43n1830_08a:0516c27": "熏種等亦依外緣。何不別說因義熏習",
    "T43n1830_08a:0516c28": "　答境非勝緣。因境而心熏。但是顯境所攝。",
    "T43n1830_08a:0516c29": "有能詮之法。令因起執流轉生死。帶此勝",
    "T43n1830_08a:0517a01": "用為緣而熏故。立表義名言熏習。又一切",
    "T43n1830_08a:0517a02": "法名為先故想。名在於內發詮召法勝。但",
    "T43n1830_08a:0517a03": "說依名不說依境。若依無漏名熏種。此",
    "T43n1830_08a:0517a04": "唯無漏善。內名為緣熏五蘊種心變似故。",
    "T43n1830_08a:0517a05": "雖亦依句等而成熏習。總說為名詮召諸",
    "T43n1830_08a:0517a06": "法名最勝故。從勝為目但說名言熏習。名",
    "T43n1830_08a:0517a07": "言進退攝句字故。",
    "T43n1830_08a:0517a08": "論。二顯境名言至心心所法。述曰。即能了",
    "T43n1830_08a:0517a09": "境心．心所法。即是一切七識見分等心。非",
    "T43n1830_08a:0517a10": "相分心。不能顯境故。此見分等實非名言。",
    "T43n1830_08a:0517a11": "如言說名顯所詮法。此心．心所能顯所了",
    "T43n1830_08a:0517a12": "境如彼故名之為名。體非名也。名體是彼",
    "T43n1830_08a:0517a13": "不相應行故。又如四蘊名名體即是名。能",
    "T43n1830_08a:0517a14": "顯義故。瑜伽論中第五十六說。順趣種種所",
    "T43n1830_08a:0517a15": "緣境義。依言說名分別種種所緣境義。四",
    "T43n1830_08a:0517a16": "蘊名名。是通三性見．相分種。境從見說亦",
    "T43n1830_08a:0517a17": "名名也。了境心等之所了也。即通三界有",
    "T43n1830_08a:0517a18": "漏無漏。即攝一切有為法盡。攝論唯據言",
    "T43n1830_08a:0517a19": "說名。唯有漏也。",
    "T43n1830_08a:0517a20": "論。隨二名言至各別因緣。述曰。隨二為緣",
    "T43n1830_08a:0517a21": "相分等中熏五蘊種親辨體故。",
    "T43n1830_08a:0517a22": "論。二我執習氣至我我所種。述曰。此令自",
    "T43n1830_08a:0517a23": "他成其差別通六．七識。非如攝論唯說第",
    "T43n1830_08a:0517a24": "七。",
    "T43n1830_08a:0517a25": "論。一俱生我執至自他差別。述曰。因我執",
    "T43n1830_08a:0517a26": "故相分之中亦熏五蘊種。即名言熏習。由",
    "T43n1830_08a:0517a27": "熏我執種令自他別故別立之也。初通",
    "T43n1830_08a:0517a28": "六．七。後唯第六。其文易解。無勞更釋。",
    "T43n1830_08a:0517a29": "論。三有支習氣至善惡趣別。述曰。有謂三",
    "T43n1830_08a:0517b01": "有。支者因義。分義。即三有因生善．惡趣差",
    "T43n1830_08a:0517b02": "別因也。通六識皆有此熏。餘文可知。然不",
    "T43n1830_08a:0517b03": "善中所言諸者。顯惡多於善。令生厭故。",
    "T43n1830_08a:0517b04": "令五趣別由業力也。",
    "T43n1830_08a:0517b05": "論。應知我執至是增上緣。述曰。此後二種",
    "T43n1830_08a:0517b06": "望異熟果是增上緣。以異性故。我執相分",
    "T43n1830_08a:0517b07": "所熏成種。雖作因緣親生本識。見分種子",
    "T43n1830_08a:0517b08": "令彼自他差別故成增上。此中名言種。與",
    "T43n1830_08a:0517b09": "異熟果為因緣親生故。有支為增上緣異",
    "T43n1830_08a:0517b10": "性故。我執種子為增上緣。令自他別故。此",
    "T43n1830_08a:0517b11": "是見分執種。若相分種亦得親生。文意如此",
    "T43n1830_08a:0517b12": "也　第一言說名。唯欲界。及初定。有尋．伺",
    "T43n1830_08a:0517b13": "故。此熏習至第四定皆得。依名起熏習故。",
    "T43n1830_08a:0517b14": "或通無色。無色諸天佛處聽故　顯境名言",
    "T43n1830_08a:0517b15": "通三界九地熏習。有支．我執亦皆通三界。",
    "T43n1830_08a:0517b16": "第二名言熏習通三性。有分熏習唯善．不善。",
    "T43n1830_08a:0517b17": "我執熏習通有覆．不善。俱生唯有覆。分別",
    "T43n1830_08a:0517b18": "通不善　第三表義名言唯第六識緣之熏",
    "T43n1830_08a:0517b19": "習。顯境名言通前七識。第八不熏故。有支",
    "T43n1830_08a:0517b20": "通前六識。有善惡性故。我執唯第六．七。七",
    "T43n1830_08a:0517b21": "唯俱生。六通分別　第四後二熏習唯有漏。",
    "T43n1830_08a:0517b22": "名言熏習通無漏。無漏亦依表義．顯境名",
    "T43n1830_08a:0517b23": "言熏成種故。攝論但約有漏表義名說。此",
    "T43n1830_08a:0517b24": "說盡理　第五位次。名言熏習唯除佛位。",
    "T43n1830_08a:0517b25": "第六識有漏至八地。餘六識。及諸無漏通十",
    "T43n1830_08a:0517b26": "地。有支非聖者。聖不造業故。設造別業不",
    "T43n1830_08a:0517b27": "名有支。非行支故名言所攝。或類相從亦",
    "T43n1830_08a:0517b28": "有支攝。分別我執唯異生資糧位起。聖說不",
    "T43n1830_08a:0517b29": "共無明內異生亦無故。俱生我執除二乘無",
    "T43n1830_08a:0517b30": "學。八地以去菩薩。及如來。",
    "T43n1830_08a:0517c01": "此即別解三習氣已下配屬頌。",
    "T43n1830_08a:0517c02": "論。此頌所言至有支習氣。述曰。以三熏習",
    "T43n1830_08a:0517c03": "即頌習氣。頌中所言業習氣者。即此三中有",
    "T43n1830_08a:0517c04": "支習氣也。",
    "T43n1830_08a:0517c05": "論。二取習氣至皆說名取。述曰。即取我執。",
    "T43n1830_08a:0517c06": "及取名言以為境界。而熏所成二種習氣",
    "T43n1830_08a:0517c07": "皆名為取。取此二故名之為取。非此二種",
    "T43n1830_08a:0517c08": "體自能熏可名取也。此即解頌上二句中三",
    "T43n1830_08a:0517c09": "習氣也。",
    "T43n1830_08a:0517c10": "論。俱等餘文義如前釋。述曰。此餘俱義。及",
    "T43n1830_08a:0517c11": "習氣義果。有前盡而後生義。如前師解。此",
    "T43n1830_08a:0517c12": "中同者不別出之。若有異者皆別解也。下",
    "T43n1830_08a:0517c13": "准此知。然此熏習。十一識等相攝分齊皆如",
    "T43n1830_08a:0517c14": "理知。",
    "T43n1830_08a:0517c15": "第三復次以十二支解頌。",
    "T43n1830_08a:0517c16": "論。復次生死相續由惑業苦。述曰。於中",
    "T43n1830_08a:0517c17": "有二。初汎解惑．業．苦屬釋論文。後以有",
    "T43n1830_08a:0517c18": "支釋惑．業．苦。初中有三。初總舉生死由",
    "T43n1830_08a:0517c19": "惑．業．苦。次別解惑．業．苦。後指例餘文。此",
    "T43n1830_08a:0517c20": "則初也。",
    "T43n1830_08a:0517c21": "業．惑．苦者。此應第二方解其惑。以隨發",
    "T43n1830_08a:0517c22": "業次第而說故此非倒。",
    "T43n1830_08a:0517c23": "論。發業潤生至眾苦名苦。述曰。次別解也。",
    "T43n1830_08a:0517c24": "能感後有諸業名業。即通一切總報．別報",
    "T43n1830_08a:0517c25": "現．後等業。除無記業。及無漏業。皆名為業。",
    "T43n1830_08a:0517c26": "能感異熟生故　惑者即是發業潤生煩惱。",
    "T43n1830_08a:0517c27": "對法第四一切欲界分別煩惱。皆能發業皆",
    "T43n1830_08a:0517c28": "是不善。任運能發惡行者亦是不善。即修道",
    "T43n1830_08a:0517c29": "我見．邊見。及此相應貪．慢．無明皆非不善",
    "T43n1830_08a:0517c30": "上來數明。然緣起經上卷云。若由欲愛造",
    "T43n1830_08a:0518a01": "諸福行。彼信為依乃造斯行。由於生死起",
    "T43n1830_08a:0518a02": "定信故。此愛．及取由信攝伏。我施設為有",
    "T43n1830_08a:0518a03": "覆無記。若法欲界有覆無記。於發諸行無",
    "T43n1830_08a:0518a04": "勝功能。以此文證。故離我見等俱起法。亦",
    "T43n1830_08a:0518a05": "有獨頭愛等無記。即緣後有起愛潤生愛",
    "T43n1830_08a:0518a06": "等。或餘本有位起。此愛等亦是不發業者。",
    "T43n1830_08a:0518a07": "及除上界無明等發業者。外餘一切不發",
    "T43n1830_08a:0518a08": "業惑。餘者皆是此中發業惑攝。餘隨起有覆",
    "T43n1830_08a:0518a09": "等是潤生攝。若助發潤即通一切。苦中即攝",
    "T43n1830_08a:0518a10": "三苦．八苦。文易可知。",
    "T43n1830_08a:0518a11": "論。惑業苦種皆名習氣。述曰。前說現行此",
    "T43n1830_08a:0518a12": "種。即現之習氣也。",
    "T43n1830_08a:0518a13": "論。前二習氣至親生苦故。述曰。以三種望",
    "T43n1830_08a:0518a14": "果談其親疎。今此三中惑．業二種非異熟",
    "T43n1830_08a:0518a15": "性。與果異性。但增上緣。助生苦故。但為勢",
    "T43n1830_08a:0518a16": "引。非正親生。若苦種子與生死苦為正因",
    "T43n1830_08a:0518a17": "緣。以能辨體親生苦故。",
    "T43n1830_08a:0518a18": "論。頌三習氣如應當知。述曰。惑．苦種子",
    "T43n1830_08a:0518a19": "名為二取。業種可知。故言隨應。",
    "T43n1830_08a:0518a20": "問何故此中惑．苦名取。業不名取。",
    "T43n1830_08a:0518a21": "論。惑苦名取能所取故。述曰。釋彼得名。惑",
    "T43n1830_08a:0518a22": "是能取。染著性故。苦是所取。染所著故。",
    "T43n1830_08a:0518a23": "論。取是著義業不得名。述曰。此釋唯業不",
    "T43n1830_08a:0518a24": "名為取。世間有情多於現果起執著言。今",
    "T43n1830_08a:0518a25": "此是我．我所攝故。即能．所執著名為取。世",
    "T43n1830_08a:0518a26": "間有情不多於業起執著故。如有執我而",
    "T43n1830_08a:0518a27": "為作者我物等故。前說以取是著義故。不",
    "T43n1830_08a:0518a28": "多於業而起於著也。",
    "T43n1830_08a:0518a29": "論。俱等餘文義如前解。述曰。一准於前義",
    "T43n1830_08a:0518b01": "可知也。然於此中惑．業．苦攝一切惑．業．",
    "T43n1830_08a:0518b02": "苦盡。即總門也。",
    "T43n1830_08a:0518b03": "論。此惑業苦至如論廣釋。述曰。第二別攝",
    "T43n1830_08a:0518b04": "十二有支。此中以總復攝於別十二支故",
    "T43n1830_08a:0518b05": "　問何以知十二支是別。攝總惑．業．苦不盡",
    "T43n1830_08a:0518b06": "耶　答若除此中無明．愛．取餘一切惑。除",
    "T43n1830_08a:0518b07": "正感後世行。餘別報等行．并別報體。苦",
    "T43n1830_08a:0518b08": "聖者身行。及苦等。非十二支故　就解十",
    "T43n1830_08a:0518b09": "二支中有三。初以惑．業．苦總攝十二支。",
    "T43n1830_08a:0518b10": "即此文是。二廣明十二有支。即論云此十二",
    "T43n1830_08a:0518b11": "支略攝為四謂能引支等以下文是。三總結",
    "T43n1830_08a:0518b12": "支歸惑．業．苦。即下論云由惑．業．苦即十",
    "T43n1830_08a:0518b13": "二支故。此能令生死相續也　今此惑．業．",
    "T43n1830_08a:0518b14": "苦總攝十二支中。指如餘論廣釋。即瑜伽",
    "T43n1830_08a:0518b15": "第九．第十．第九十三。對法第四。十地論第",
    "T43n1830_08a:0518b16": "八。及天親所造十二因緣論等。此為論也。然",
    "T43n1830_08a:0518b17": "緣起經中亦甚廣明。至下論中此所無者附",
    "T43n1830_08a:0518b18": "文解出　此十二支且略以十門解釋。一",
    "T43n1830_08a:0518b19": "列支名辨總別體。二明支總別名義得名。",
    "T43n1830_08a:0518b20": "三次第所由。四總．別業用。五因果差別。六支",
    "T43n1830_08a:0518b21": "互為緣四句料簡。七能．所引生諸論對釋。八",
    "T43n1830_08a:0518b22": "廢立增減釋諸妨難。九定世破邪。十諸門",
    "T43n1830_08a:0518b23": "辨釋。論文有四。一能．所引生。二釋妨。三定",
    "T43n1830_08a:0518b24": "世。四諸門辨　一列支名辨總．別體者。列",
    "T43n1830_08a:0518b25": "名可知。總五事中相及分別。三性之中唯",
    "T43n1830_08a:0518b26": "依他性。取蘊．處．界一分為體　別體性者。",
    "T43n1830_08a:0518b27": "一無明支者。以行蘊中無明為體。不取餘",
    "T43n1830_08a:0518b28": "法。何以知者。緣起經云。初無明有十一殊",
    "T43n1830_08a:0518b29": "勝非餘法故。大論第九云。以七無知等為",
    "T43n1830_08a:0518c01": "無明支。故唯取無明不取餘法　問若爾",
    "T43n1830_08a:0518c02": "何故對法第四云。無明與行得為因緣。無",
    "T43n1830_08a:0518c03": "明俱思種名無明支故　答曰不爾。彼非",
    "T43n1830_08a:0518c04": "因緣故。此論解云。無明俱思假說為無明。",
    "T43n1830_08a:0518c05": "實非此支攝。由假說彼為行因緣。實非取",
    "T43n1830_08a:0518c06": "餘為此支體。大論第十。及此論下。說為一",
    "T43n1830_08a:0518c07": "事故不取餘法。又諸論．此論皆言。正發業",
    "T43n1830_08a:0518c08": "唯是無明。餘者是助故不取也。非如小乘",
    "T43n1830_08a:0518c09": "約分位辨。此有十九．七．五．六種諸無知等。",
    "T43n1830_08a:0518c10": "如大論第九等說。此無明支別有實性。何以",
    "T43n1830_08a:0518c11": "知者。下十二支假實之中說為實故。大論第",
    "T43n1830_08a:0518c12": "十。乃至五十六緣起善巧中皆言實故。又五",
    "T43n1830_08a:0518c13": "十五明諸煩惱假實之中。言五見假。此為",
    "T43n1830_08a:0518c14": "實故。又緣起經下卷。五十六中。皆廣問答簡",
    "T43n1830_08a:0518c15": "諸餘法故名無明。俱舍第十文勢同也。此通",
    "T43n1830_08a:0518c16": "現行．及種為體。十地經云。無明有二。謂子",
    "T43n1830_08a:0518c17": "時．果時。緣起下卷云。無明有四。謂隨眠等。",
    "T43n1830_08a:0518c18": "又唯發業性。通不善．無記。然發福．非福．不",
    "T43n1830_08a:0518c19": "動三無明別。如對法第七　二行支者以",
    "T43n1830_08a:0518c20": "身．語．意三行為體。心．心所法為體。謂行",
    "T43n1830_08a:0518c21": "體是思。此身．語．意三在欲界名福．非福。",
    "T43n1830_08a:0518c22": "身．語在色界。意亦通無色。名為不動。大論",
    "T43n1830_08a:0518c23": "第九等同此解。此支亦通現行．種子。十地經",
    "T43n1830_08a:0518c24": "說行有二種。謂如無明有子．果時行亦爾",
    "T43n1830_08a:0518c25": "故。唯善．不善性　三識支者唯取阿賴耶",
    "T43n1830_08a:0518c26": "識親因緣為體。九十三云。於母胎中因識",
    "T43n1830_08a:0518c27": "為緣。續生果識隨轉不絕。任持所有羯剌",
    "T43n1830_08a:0518c28": "藍等。非餘七識隨轉不絕能任持故。彼下",
    "T43n1830_08a:0518c29": "文云。又即此識當來後有名色等種之所隨",
    "T43n1830_08a:0519a01": "逐。非餘七識諸種所隨故。此論又云。所引",
    "T43n1830_08a:0519a02": "支者。謂本識內親生當來異熟果攝識等五",
    "T43n1830_08a:0519a03": "種。此中識種謂本識因。故知識支不取餘",
    "T43n1830_08a:0519a04": "七　問曰若爾何故大論第九卷末。以六識",
    "T43n1830_08a:0519a05": "為識支廣解已。云此於欲界具足六種。色",
    "T43n1830_08a:0519a06": "界唯四。無色唯一　答曰。九十三中自有",
    "T43n1830_08a:0519a07": "會。云行為緣故令識轉變。此識現法但是",
    "T43n1830_08a:0519a08": "因性。攝受當生諸識果故。約就一切相續",
    "T43n1830_08a:0519a09": "為名說六識身。既有此解故言六識者。是",
    "T43n1830_08a:0519a10": "就二乘一切身語。彼不立有第八識故。又",
    "T43n1830_08a:0519a11": "一身中約一切識相續為名說言六識。其",
    "T43n1830_08a:0519a12": "實唯取阿賴耶也。果報主故。說與名色互",
    "T43n1830_08a:0519a13": "為緣故。乃至命終恒隨轉故　此唯種子不",
    "T43n1830_08a:0519a14": "取現行。何以知者。大論第十．此論等云胎",
    "T43n1830_08a:0519a15": "藏苦故　問若爾何故大論第九云三行所",
    "T43n1830_08a:0519a16": "熏發種子六識。及種子所生果時六識名為",
    "T43n1830_08a:0519a17": "識支。處處又說行熏於識。識與名色得互",
    "T43n1830_08a:0519a18": "為緣識入母胎。非種子時有是義故。十地",
    "T43n1830_08a:0519a19": "論云如無明有子時．果時。乃至於生．老死",
    "T43n1830_08a:0519a20": "亦爾　答此論下云。此五種子在於因時無",
    "T43n1830_08a:0519a21": "有前後。約當生果位中說故有前後也。或",
    "T43n1830_08a:0519a22": "於現在是過去世。此生．老死位說識支故。",
    "T43n1830_08a:0519a23": "有現行識其實唯種。不爾便違五十六說。",
    "T43n1830_08a:0519a24": "彼說五種胎藏苦故。此論所引支中。又言",
    "T43n1830_08a:0519a25": "識等五是種故。識既如此說名色入母胎。",
    "T43n1830_08a:0519a26": "乃至說受亦有二種。謂境界受為愛緣等。",
    "T43n1830_08a:0519a27": "皆准此知。此五體皆唯種子故約當生位。及",
    "T43n1830_08a:0519a28": "於生．老死位說故。言有現行實皆無也。此",
    "T43n1830_08a:0519a29": "唯無覆無記性攝　四名色支者。有二種體。",
    "T43n1830_08a:0519b01": "一者一切有漏五蘊皆是此體。通異熟．非異",
    "T43n1830_08a:0519b02": "熟。如九十三說。又五色根。根依大種。根處",
    "T43n1830_08a:0519b03": "大種。所生諸色。及餘諸名。皆名色攝。大論第",
    "T43n1830_08a:0519b04": "九云。受蘊想蘊．行蘊．識蘊．十有色處．法處",
    "T43n1830_08a:0519b05": "色等。皆名色支。此論下云。或名色種總攝五",
    "T43n1830_08a:0519b06": "因。於中隨勝立餘四種。通取三性以為體",
    "T43n1830_08a:0519b07": "也。若准此論及諸論等。通取異熟。及餘性",
    "T43n1830_08a:0519b08": "故。若約名色不相雜亂說此支者。即除六",
    "T43n1830_08a:0519b09": "根．觸．受法種皆名色攝。謂色蘊中除根餘",
    "T43n1830_08a:0519b10": "色。除受蘊全。除行蘊觸。除識蘊中本識．意",
    "T43n1830_08a:0519b11": "根。餘想蘊全。三蘊少分。為名色支體。此論",
    "T43n1830_08a:0519b12": "下云。此中識種謂本識因。除後三因餘因。",
    "T43n1830_08a:0519b13": "皆是名色種攝。故此二體寬狹不同。前體即",
    "T43n1830_08a:0519b14": "是四蘊名名。色蘊名色。汎爾通釋。即體相",
    "T43n1830_08a:0519b15": "濫。後解名色五種各別可有差別稍似分",
    "T43n1830_08a:0519b16": "明。不爾如何名五種子。五體即是一名色",
    "T43n1830_08a:0519b17": "故。此唯異熟無記性故。第八相應中除觸．及",
    "T43n1830_08a:0519b18": "受。六識俱中又除一切異熟觸．受。所餘現在",
    "T43n1830_08a:0519b19": "異熟六識。及過．未世所餘異熟心所法種。皆",
    "T43n1830_08a:0519b20": "是此體。又九十三云。俱生五根名之為色。",
    "T43n1830_08a:0519b21": "無間滅意名之為名。即與六處無別體也。",
    "T43n1830_08a:0519b22": "然說六識為識支故。由說與彼互為緣",
    "T43n1830_08a:0519b23": "故。偏說六根。非實此支之體唯爾。前解為",
    "T43n1830_08a:0519b24": "勝。此約六處與名色支無別體性一義",
    "T43n1830_08a:0519b25": "解釋。非謂盡理。無覆無記性　五六處支。",
    "T43n1830_08a:0519b26": "唯內六處。此唯取彼異熟種故。即五色根。",
    "T43n1830_08a:0519b27": "及前六識若有異熟居過去世說為意也。",
    "T43n1830_08a:0519b28": "此約一意二世分別。即義說別。若不爾者",
    "T43n1830_08a:0519b29": "名中無識。此約一時俱有五種而為論也。",
    "T43n1830_08a:0519c01": "若約當生分位說者。即名色支具足五蘊。",
    "T43n1830_08a:0519c02": "初生之位在過去識名為意者亦名中攝。未",
    "T43n1830_08a:0519c03": "名六處故。此唯種子。有處亦說為現行者。",
    "T43n1830_08a:0519c04": "如名色中說。下至觸．受皆准此知　六觸",
    "T43n1830_08a:0519c05": "支者。除第七識取餘第八相應觸全。六識",
    "T43n1830_08a:0519c06": "之中若異熟觸一切皆是。此約五種同時為",
    "T43n1830_08a:0519c07": "論。若分位為言。六處位後所有觸數方是",
    "T43n1830_08a:0519c08": "此體。大論第九說六觸身名為觸故　七受",
    "T43n1830_08a:0519c09": "支。此亦同前觸應知也。作用分位義皆同",
    "T43n1830_08a:0519c10": "故。然論說受為愛緣者。約當來生。及於現",
    "T43n1830_08a:0519c11": "在生老位中現起受說。然即彼體是生支攝。",
    "T43n1830_08a:0519c12": "今此受支唯在種位。以識等五論皆名為胎",
    "T43n1830_08a:0519c13": "藏苦故。九十三云。此五皆是唯種子故　八",
    "T43n1830_08a:0519c14": "愛支。唯取愛數一法為體。大論第十初云。",
    "T43n1830_08a:0519c15": "愛謂三界愛。亦通現．種。十地論說故。此論",
    "T43n1830_08a:0519c16": "下文云。愛支與取得為因緣。非現望現體",
    "T43n1830_08a:0519c17": "是因緣故。愛種．現為此支體　九取支。通",
    "T43n1830_08a:0519c18": "取一切煩惱。瑜伽論說一切煩惱令生續",
    "T43n1830_08a:0519c19": "故。即通見．修所有煩惱令生相續。又下文",
    "T43n1830_08a:0519c20": "說。正唯修斷。助潤通見。論文多據四取為",
    "T43n1830_08a:0519c21": "體。在家．出家二諍本故。四取以三見。及貪",
    "T43n1830_08a:0519c22": "為體。大論第十．及九十三等云。欲取云何謂",
    "T43n1830_08a:0519c23": "欲貪。見取．戒禁取．我語取即三見故也。諸在",
    "T43n1830_08a:0519c24": "家者以欲貪為先而興諍故。諸出家者依",
    "T43n1830_08a:0519c25": "三見為先而興諍故瑜伽上下四取體三文",
    "T43n1830_08a:0519c26": "不同。一唯取四取是四取體。二緣四取貪",
    "T43n1830_08a:0519c27": "為四取體。三若能取。若所取。若所為取。皆",
    "T43n1830_08a:0519c28": "四取體。今此合取。所說義別故無妨難。勘別",
    "T43n1830_08a:0519c29": "抄也　問若爾何故十地經等云愛增名取。",
    "T43n1830_08a:0520a01": "　答下自會言。雖取支中攝諸煩惱。而愛潤",
    "T43n1830_08a:0520a02": "勝說是愛增。非無餘惑。此通種．現。十地經",
    "T43n1830_08a:0520a03": "說故。如愛引證　十有支。即取前行。及五",
    "T43n1830_08a:0520a04": "果種為愛．取潤已轉名為有。九十三等云。",
    "T43n1830_08a:0520a05": "愛．取和合潤先引因轉名為有。是當生起",
    "T43n1830_08a:0520a06": "因所攝故。此有或唯說業等者下文自會。",
    "T43n1830_08a:0520a07": "今上來解此唯種子。由前六法種子轉名",
    "T43n1830_08a:0520a08": "有故　十一生者。即五果現行。以異熟五蘊",
    "T43n1830_08a:0520a09": "為體　十二老死亦然。然老死即前五蘊變",
    "T43n1830_08a:0520a10": "滅。然生．老死二名。是於五蘊假立名。即不",
    "T43n1830_08a:0520a11": "相應行蘊。今取實體亦前五蘊。此不取種。",
    "T43n1830_08a:0520a12": "唯引果故。種即是前五種支故。若約分位未",
    "T43n1830_08a:0520a13": "潤已前名識等五種。被潤已去有果起已名",
    "T43n1830_08a:0520a14": "生．老死。亦通種子無妨。緣起經說生．引同",
    "T43n1830_08a:0520a15": "時。即雖被潤總轉名為有。生果之識等仍",
    "T43n1830_08a:0520a16": "名引故。唯取現行至下當悉。薩婆多師一",
    "T43n1830_08a:0520a17": "一皆以五蘊為性。如俱舍第九．婆沙第二",
    "T43n1830_08a:0520a18": "十二三等解　第二辨支總別名義得名者。",
    "T43n1830_08a:0520a19": "初解總名。此名緣起。亦名緣生。五十六云。",
    "T43n1830_08a:0520a20": "無有主宰．作者．受者。無自作用不得自",
    "T43n1830_08a:0520a21": "在。從因而生託眾緣轉。本無而有。有已散",
    "T43n1830_08a:0520a22": "滅。唯法所顯能潤所潤墮相續法名為緣",
    "T43n1830_08a:0520a23": "生。大論第十釋云。由煩惱繫縛。往諸趣中",
    "T43n1830_08a:0520a24": "數數生起。故名緣起。此依字釋名　又解",
    "T43n1830_08a:0520a25": "即依緣字．起字解此名也。唯有漏十二支",
    "T43n1830_08a:0520a26": "得此名矣。又依託眾緣速謝滅等。依剎那",
    "T43n1830_08a:0520a27": "釋通一切法。又眾緣過去而不捨等。此依",
    "T43n1830_08a:0520a28": "義釋名。今依此解。又乃至。於過去世覺",
    "T43n1830_08a:0520a29": "緣性已等相續起等。如世尊言我已覺悟正",
    "T43n1830_08a:0520b01": "起宣說。展轉傳說故名緣起。此解亦得。合",
    "T43n1830_08a:0520b02": "有五釋不能煩引。五十六說。因名緣起。",
    "T43n1830_08a:0520b03": "果名緣生。謂此無明隨眠不斷有故彼無明",
    "T43n1830_08a:0520b04": "纏有。此纏生故彼諸行轉。如是乃至老死亦",
    "T43n1830_08a:0520b05": "爾。然五種果中以前後相望為因緣。為因",
    "T43n1830_08a:0520b06": "時非果。為果時非因。據義別故。世親俱舍",
    "T43n1830_08a:0520b07": "自意同此。亦得別名。緣起經云。如是諸分",
    "T43n1830_08a:0520b08": "各由自緣和合無闕相續而起名緣起義。",
    "T43n1830_08a:0520b09": "釋總名已。次辨別名　名義得名者。言無",
    "T43n1830_08a:0520b10": "明者非六釋攝。以無別體義可為六釋",
    "T43n1830_08a:0520b11": "故。初離無與明別解。後合之總釋。故名離",
    "T43n1830_08a:0520b12": "合。舊云六釋者是。謂此六釋依二法簡別。",
    "T43n1830_08a:0520b13": "離合方可為解。非如眼等雖有二字名",
    "T43n1830_08a:0520b14": "曰斫芻。而體一法無可簡別用此六釋。六",
    "T43n1830_08a:0520b15": "釋不遍諸法釋故。如別抄解　行者當體",
    "T43n1830_08a:0520b16": "彰名。造作是行義。亦功能得稱　了別名",
    "T43n1830_08a:0520b17": "識　觸境名觸　領納名受　耽染名愛。",
    "T43n1830_08a:0520b18": "追欲名取　有果名有　蘊起名生義。勝",
    "T43n1830_08a:0520b19": "鬘經及緣起經等。瑜伽等亦有別釋。皆同",
    "T43n1830_08a:0520b20": "於行。不能別引　言名色者是相違釋。名",
    "T43n1830_08a:0520b21": "之與色體各別故。如云能立與能破言。五",
    "T43n1830_08a:0520b22": "十六云。何故四無色蘊名名。答順趣種種所",
    "T43n1830_08a:0520b23": "緣境義。或依言說名分別種種所緣境義故",
    "T43n1830_08a:0520b24": "說為名。何故色蘊名色答於彼彼方所種",
    "T43n1830_08a:0520b25": "殖增長義。及變礙義故說為色。變礙有二",
    "T43n1830_08a:0520b26": "乃至廣說。既各彰別體。故是相違釋。非名",
    "T43n1830_08a:0520b27": "體即色。非是依名之色。名所有色故　六",
    "T43n1830_08a:0520b28": "處者帶數釋。處者生長門義。體類不同有其",
    "T43n1830_08a:0520b29": "六種。此帶六言故帶數釋　老死者變異義",
    "T43n1830_08a:0520c01": "是老義。滅無義是死義。前是異相。後是滅相。",
    "T43n1830_08a:0520c02": "各有所表既如名色。故相違釋。不說異相",
    "T43n1830_08a:0520c03": "而言老者毀責名也。亦相違釋。老死別故。",
    "T43n1830_08a:0520c04": "第三次第所由者。大論第十有三復次解。初",
    "T43n1830_08a:0520c05": "云。諸癡者要先愚於所應知事方起邪行。",
    "T43n1830_08a:0520c06": "起邪行。故令心顛倒。心顛倒故結生相續。",
    "T43n1830_08a:0520c07": "生相續故諸根圓滿。根圓滿故受用境。受",
    "T43n1830_08a:0520c08": "用境故耽著．希求。耽著．希求故煩惱滋長。",
    "T43n1830_08a:0520c09": "煩惱滋長故發後有業。業滋長故五趣果生。",
    "T43n1830_08a:0520c10": "生已變壞老死生起。故十二支如是次第。",
    "T43n1830_08a:0520c11": "此約當生五果為因次第　第二約二緣",
    "T43n1830_08a:0520c12": "建立十二有支。前六支內身緣立。後六支境",
    "T43n1830_08a:0520c13": "界緣立　第三約由有三有情聚立。一樂",
    "T43n1830_08a:0520c14": "出世有情減緣起增白法。二樂世間有情",
    "T43n1830_08a:0520c15": "立前六支。三樂著境界有情立後六支。如",
    "T43n1830_08a:0520c16": "彼廣解。故十二支次第如是　此二亦約當",
    "T43n1830_08a:0520c17": "生果位說因次第。以識等五因支熏時無",
    "T43n1830_08a:0520c18": "次第故。緣起經云。一時而起次第宣說　問",
    "T43n1830_08a:0520c19": "若爾何故淨緣起中先觀老死逆觀緣起",
    "T43n1830_08a:0520c20": "　答依諦先後道理立故。如餘處說。此中染",
    "T43n1830_08a:0520c21": "者依隣次第二世因果說。隔越多身說即",
    "T43n1830_08a:0520c22": "不定。思准可知。下亦略辨　第四總別業用",
    "T43n1830_08a:0520c23": "者。謂此能令有情生死流轉。生死體者謂",
    "T43n1830_08a:0520c24": "生．老死。前十能令生等轉故。此總業用。別",
    "T43n1830_08a:0520c25": "業用者。對法云。無明有二業。一令有情於",
    "T43n1830_08a:0520c26": "有愚癡。謂由彼覆故於三際不如實了",
    "T43n1830_08a:0520c27": "起過．未疑等。二與行為緣。謂由彼力令",
    "T43n1830_08a:0520c28": "後有業得增長故。十地經云。無明有二。一",
    "T43n1830_08a:0520c29": "緣中癡令眾生惑。即前於有所知境等不",
    "T43n1830_08a:0521a01": "了疑也。二與行作因。同前對法餘乃至老",
    "T43n1830_08a:0521a02": "死對法二業云。一數令有情時分變異壞少",
    "T43n1830_08a:0521a03": "盛故。二數令有情壽命變異壞壽命故。十",
    "T43n1830_08a:0521a04": "地云。老有二。一令諸根熟。二與死為因。死",
    "T43n1830_08a:0521a05": "有二。一壞五陰身。二以不見知故而令相",
    "T43n1830_08a:0521a06": "續不斷。然對法合作法。十地開之。又對法",
    "T43n1830_08a:0521a07": "約老死無果終義。十地約死有果為論。故",
    "T43n1830_08a:0521a08": "言以不知見故相續不斷等。又以前十二",
    "T43n1830_08a:0521a09": "支中十地上下皆同此論。文雖稍別義意大",
    "T43n1830_08a:0521a10": "同。不能繁引　問且如行中福．不動。以正",
    "T43n1830_08a:0521a11": "簡擇力而起。何故仍說以無明為緣也",
    "T43n1830_08a:0521a12": "　答瑜伽第十云由不了知世俗苦故起非",
    "T43n1830_08a:0521a13": "福行。由不了達勝義苦故起福．不動行。緣",
    "T43n1830_08a:0521a14": "起亦云。又無知故於非對治起對治想。造",
    "T43n1830_08a:0521a15": "諸福行。或不動行。故以無明為因生福．不",
    "T43n1830_08a:0521a16": "動。世俗勝義苦。非謂苦苦．壞苦名世俗。行",
    "T43n1830_08a:0521a17": "苦名勝義。若爾即色．無色無壞苦故。若亦",
    "T43n1830_08a:0521a18": "迷彼豈唯發非福也。但可總言。世俗易了",
    "T43n1830_08a:0521a19": "知者名世俗苦。即三塗等苦。彼不了故造",
    "T43n1830_08a:0521a20": "非福行。難了知者名勝義苦。即人．天善趣。",
    "T43n1830_08a:0521a21": "勝義道理體皆是苦。世俗難了謂為善勝。迷",
    "T43n1830_08a:0521a22": "之故造福．不動也。是亦有壞苦。名勝義",
    "T43n1830_08a:0521a23": "苦也。不可定判三苦分之。如對法第七。",
    "T43n1830_08a:0521a24": "大論第十。顯揚破苦品等。別抄說　問如經",
    "T43n1830_08a:0521a25": "說諸業以貪．瞋．癡為緣。何故唯說癡　答",
    "T43n1830_08a:0521a26": "此中通說福．非福．不動故。貪．瞋．癡緣唯生",
    "T43n1830_08a:0521a27": "非福故　問身。語二業思所發起。而行亦緣",
    "T43n1830_08a:0521a28": "行。何故唯說無明為緣　答依發一切行",
    "T43n1830_08a:0521a29": "緣而說。及依生善．染思緣說故。此行如",
    "T43n1830_08a:0521b01": "是既問答已。乃至老死問答皆爾。如大論",
    "T43n1830_08a:0521b02": "第十一一廣說。不能繁引。此中且說隣近。",
    "T43n1830_08a:0521b03": "無明與行為緣。若隔越為緣。乃至老死亦",
    "T43n1830_08a:0521b04": "爾。然後支非前緣。非為斷前支修後支。",
    "T43n1830_08a:0521b05": "但為斷後修前支生故　第五因果差別。此",
    "T43n1830_08a:0521b06": "有五種。一等起因果。謂前前支為因。後後",
    "T43n1830_08a:0521b07": "支為果。十二支中無明唯因。老死唯果。餘亦",
    "T43n1830_08a:0521b08": "因亦果。無明無所從。老死無所起故。此約",
    "T43n1830_08a:0521b09": "十二支內分別也。故第十云。初一唯因。後一",
    "T43n1830_08a:0521b10": "唯果。餘通因果　二本末因果。無明．愛．取",
    "T43n1830_08a:0521b11": "三體是煩惱。業苦本故唯是因也。生．老死二",
    "T43n1830_08a:0521b12": "唯是於果體唯是苦。惑業之果。五種之果故。",
    "T43n1830_08a:0521b13": "餘亦因亦果。是煩惱之果。生老之因故。第十",
    "T43n1830_08a:0521b14": "云。三唯是因。二唯是果。餘通因果。又生．老",
    "T43n1830_08a:0521b15": "死唯果。末故。前六．及愛．取．有三是因。本故。",
    "T43n1830_08a:0521b16": "受通因．果。通本．末等。第十云。前六．愛．取．",
    "T43n1830_08a:0521b17": "有三是因分。後二為果分。受通二種。此有",
    "T43n1830_08a:0521b18": "二等。廣如彼說　三異熟非異熟因果。即",
    "T43n1830_08a:0521b19": "識等五．及生．老死七法是果。識等五種望",
    "T43n1830_08a:0521b20": "生．老死雖是苦因。於現亦說五為現行。即",
    "T43n1830_08a:0521b21": "在生老位中而說故。七是果異熟法故亦正",
    "T43n1830_08a:0521b22": "果體。餘五是因非異熟故。五十六云。又現",
    "T43n1830_08a:0521b23": "世果所攝五支。及未來果所攝二支。總名",
    "T43n1830_08a:0521b24": "果所攝緣起。當知餘支因所攝緣起。故中",
    "T43n1830_08a:0521b25": "邊上卷云。有因雜染．果雜染。因雜染者謂煩",
    "T43n1830_08a:0521b26": "惱業分。果雜染者謂所餘分　四熟未熟因",
    "T43n1830_08a:0521b27": "果。前七支是因。猶未熟故。後五支是果。名",
    "T43n1830_08a:0521b28": "已熟故。謂無明熟成於愛．取。愛．取是前無",
    "T43n1830_08a:0521b29": "明增長故。有是行等六法熟故。生老死二",
    "T43n1830_08a:0521c01": "正是熟時。熟謂熟變故也。對法云。於因時",
    "T43n1830_08a:0521c02": "有能引所引。於果時有能生．所生。有作",
    "T43n1830_08a:0521c03": "是釋。愛．取．有三隣近果故名之為果。若",
    "T43n1830_08a:0521c04": "爾正生果故。即識等五應亦名果。前解為",
    "T43n1830_08a:0521c05": "勝　五正熟非正熟因果即前十支是因。二",
    "T43n1830_08a:0521c06": "支是果。生．老二支是正熟故。大論第九．第",
    "T43n1830_08a:0521c07": "十等皆云。能引．所引俱是引因。引生．老死",
    "T43n1830_08a:0521c08": "二種果故。能生是生因。近生生等故。生．",
    "T43n1830_08a:0521c09": "老死二二因果故正熟果體。即此論下文等",
    "T43n1830_08a:0521c10": "云。此十二支十因二果者也。若約五果當生",
    "T43n1830_08a:0521c11": "位說雖亦是果。然今明時分定體不取也。",
    "T43n1830_08a:0521c12": "此中因果十二支相望更無增減。其無明望",
    "T43n1830_08a:0521c13": "自種雖成因果。非此所明。自支攝故。略此",
    "T43n1830_08a:0521c14": "五門攝諸經論為因果義。更無增減　第",
    "T43n1830_08a:0521c15": "六支互為緣問答料簡　問若法無明緣彼",
    "T43n1830_08a:0521c16": "是行耶。設是行無明為緣耶　應作四句。",
    "T43n1830_08a:0521c17": "初句謂無漏。無覆無記行。第二句謂除行所",
    "T43n1830_08a:0521c18": "餘支。第三句即行支。第四句謂無漏識等",
    "T43n1830_08a:0521c19": "　如是乃至受望愛為四句。第一句者。謂希",
    "T43n1830_08a:0521c20": "求解脫。依於善愛而捨餘愛。第二句者。謂",
    "T43n1830_08a:0521c21": "無明觸所生受為緣。生除愛所餘有支。第",
    "T43n1830_08a:0521c22": "三句者即愛支。第四句可知　愛望取作順",
    "T43n1830_08a:0521c23": "後句答。謂取皆愛為緣。有愛為緣非取。謂",
    "T43n1830_08a:0521c24": "除取餘支　如是乃至生望老死。皆順後句",
    "T43n1830_08a:0521c25": "答。或生為緣非老死者。謂疾病。怨憎會苦",
    "T43n1830_08a:0521c26": "等。餘可知。如是一一皆如大論第十廣解",
    "T43n1830_08a:0521c27": "　以上六門此論雖有初體性門。然以能引",
    "T43n1830_08a:0521c28": "等四義攝故。文勢長遠義理散廣。恐學者難",
    "T43n1830_08a:0521c29": "曉。故今此中別束出體。論所明處名能引",
    "T43n1830_08a:0521c30": "等。至彼料簡。",
    "T43n1830_08a:0522a01": "成唯識論述記卷第八本"
}