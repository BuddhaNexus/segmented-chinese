{
    "X42n0736_003:0656a07": "四分律鈔批卷第三本",
    "X42n0736_003:0656a08": "江東杭州華嚴寺沙門　大覺　撰",
    "X42n0736_003:0656a09": "　　十門道俗七部立教通局意第七",
    "X42n0736_003:0656a10": "第七道俗七部立教通局意者。出家五眾。在家二眾。",
    "X42n0736_003:0656a11": "名為七部。所言教者。即能詮之文。通約三藏。齊稱為",
    "X42n0736_003:0656a12": "教。教雖眾多。不出化制二種。化教是通。通於道俗。制",
    "X42n0736_003:0656a13": "教是局。局被僧尼。以化教中總明因果善惡二業。教",
    "X42n0736_003:0656a14": "化令修出離之道。故曰化教。言行教者。五篇七聚。禁",
    "X42n0736_003:0656a15": "約緣非。教由制興。故曰制教。言通局者。謂化教通七",
    "X42n0736_003:0656a16": "眾。制教局五眾故曰也。又解。通中一向是通。更無有",
    "X42n0736_003:0656a17": "局。若是局中則有通。如制教中。得與俗人受五八戒",
    "X42n0736_003:0656a18": "是也。局中復有局。如制教雖通僧尼。若犯邊罪十三",
    "X42n0736_003:0656a19": "難等。受戒不得。及犯重僧尼。不預僧事。是故局中復",
    "X42n0736_003:0656a20": "有局也。",
    "X42n0736_003:0656a21": "顯理之教乃在多途者。謂佛隨機設教。皆為顯真如",
    "X42n0736_003:0656a22": "之理。眾生機有乖各。教則隨機差別。故有多途。雖復",
    "X42n0736_003:0656a23": "多途。不出化制二門。往收皆盡。",
    "X42n0736_003:0656a24": "一謂化教者。南山師云。如阿含等中。開演導化。令識",
    "X42n0736_003:0656b01": "邪正因果業性。言無所壅。義通道俗。教本化人令開",
    "X42n0736_003:0656b02": "慧解。故曰化教。然此化教。三藏之中。修多羅藏攝。或",
    "X42n0736_003:0656b03": "云修妬路。或云素怛䌫。皆是梵音一轉聲也。東塔云。",
    "X42n0736_003:0656b04": "修多羅訛者非也。然妬路。怛䌫。多羅。是一轉之聲。有",
    "X42n0736_003:0656b05": "輕重也。如悉曇章中有十四轉聲或十六轉聲。一轉",
    "X42n0736_003:0656b06": "之中。自有轉重數種。豈有訛也。但汎明因果者。謂但",
    "X42n0736_003:0656b07": "汎明善惡二因。感苦樂兩果。修善得福。作惡得罪。忍",
    "X42n0736_003:0656b08": "辱端正。不殺長壽等。引皆是汎明也。識達邪正者。即",
    "X42n0736_003:0656b09": "如經云。此是佛說。此是魔說。若八不淨物。畜者是邪。",
    "X42n0736_003:0656b10": "不畜是正。畜者是魔眷屬。非佛弟子。又如不信因果",
    "X42n0736_003:0656b11": "是邪。歸依三寶是正。廣如涅槃邪正品說。料其行業",
    "X42n0736_003:0656b12": "沉密而難知者。且如化教。但論不應殺生。而不分殺",
    "X42n0736_003:0656b13": "生有輕重之門。今欲料其輕重之業。故曰難知。又如",
    "X42n0736_003:0656b14": "盜不言滿五不滿五。則不知結業分齊。若行教中。即",
    "X42n0736_003:0656b15": "有夷殘等分齊。立明。此化教中。但論心中所有善惡。",
    "X42n0736_003:0656b16": "或起三毒四倒。或起慈悲念定。但在心。外相難顯。若",
    "X42n0736_003:0656b17": "將化教。料其罪福輕重之相難知也。顯其來報明了",
    "X42n0736_003:0656b18": "而易述者。謂觀今因知來果。驗現果知過因。如殺生",
    "X42n0736_003:0656b19": "得短命報。故經云。是殺生。是殺生報。是惡口。是惡口",
    "X42n0736_003:0656b20": "報。是邪行。是邪行報等。又如持五戒生人中。持十善",
    "X42n0736_003:0656b21": "生天上。若不受五戒。當來墮三途。不忍辱來世定醜。",
    "X42n0736_003:0656b22": "但觀現因。則知來報。故曰明了而易述。",
    "X42n0736_003:0656b23": "二謂行教唯局於內眾者。礪云。毗尼大藏。匠御出家",
    "X42n0736_003:0656b24": "五眾。發足興行。終登道益。隨言即行。但以隨言行故。",
    "X42n0736_003:0656c01": "是使能詮之文判為行教。故曰也。亦曰制教。以此教",
    "X42n0736_003:0656c02": "門約勑五眾。許無違犯。故曰制教。南山律師云。言行",
    "X42n0736_003:0656c03": "教者。依教興解。非行不成。故曰行教。亦曰制教者。教",
    "X42n0736_003:0656c04": "由制興。故曰制教也。定其取捨者。若依教如法者。乃",
    "X42n0736_003:0656c05": "可行之名取。若是違教非法者。不可行之名捨。又言。",
    "X42n0736_003:0656c06": "取捨是得失之義。如受戒時。若要期三世。境因緣具。",
    "X42n0736_003:0656c07": "則得戒是取。若反上受戒不得。名失須捨也。立其綱",
    "X42n0736_003:0656c08": "致者。立云。綱是綱網。即網家之綱。致是意致。亦是心",
    "X42n0736_003:0656c09": "致。取五篇七聚為綱致也。又云佛法之中。所以結界",
    "X42n0736_003:0656c10": "受戒說戒自恣。如此等法。並佛法之綱致也。決判疑",
    "X42n0736_003:0656c11": "滯者。有云如前了論能知五相名解毗尼是也。若能",
    "X42n0736_003:0656c12": "明識二部戒律之相者。有疑問者。須為決之。又解。決",
    "X42n0736_003:0656c13": "疑滯者。謂疑犯疑持。疑於輕重。壅滯積年。於事不了。",
    "X42n0736_003:0656c14": "一見律文。解便通達。故曰決於疑滯也。指事曲宣文",
    "X42n0736_003:0656c15": "無重覽之義者。覧由見也。且如大律藏中。僧尼戒本。",
    "X42n0736_003:0656c16": "行用儀式易解。皆是可學。顯於緣起犯相開通。且如",
    "X42n0736_003:0656c17": "殺人得夷。殺畜得提。無心不犯。如此之說。皆是指前",
    "X42n0736_003:0656c18": "事。曲見分明。不繁再見。謂一一戒。皆指一一事。委曲",
    "X42n0736_003:0656c19": "宣說。不同前化教汎說婬盜。不顯於境犯處等。然今",
    "X42n0736_003:0656c20": "行教。即顯其境。三趣優劣。得罪差別分齊。一披盡解。",
    "X42n0736_003:0656c21": "不假重覽。事有再科之愆者。明其犯。行教中性戒罪",
    "X42n0736_003:0656c22": "者。如殺盜等科違戒罪。復加業道一罪。科罸之義也。",
    "X42n0736_003:0656c23": "濟云。取重犯義。故曰再科。如前作犯夷後亦得夷。故",
    "X42n0736_003:0656c24": "曰再科也。",
    "X42n0736_003:0657a01": "然則二教循環非無相濫者。應師云。循環謂旋遶往",
    "X42n0736_003:0657a02": "來也。巡也。遍也。明其二教互有相涉。猶如兩環相鈎",
    "X42n0736_003:0657a03": "之相。然雖相鈎。終自各別。欲明化行二教。雖復相濫。",
    "X42n0736_003:0657a04": "然理各別。言相濫者。且如殺畜生。二教俱明得罪。而",
    "X42n0736_003:0657a05": "化教中。但明業道之罪。而無違制之愆。若制教中。先",
    "X42n0736_003:0657a06": "結違制教之罪。復受業道之罪。即是相濫義也。又解。",
    "X42n0736_003:0657a07": "如化制二教。起心造善惡。心有相濫。大乘制心。小乘",
    "X42n0736_003:0657a08": "亦制心。故律中心念作是也。然大乘單心起即犯。小",
    "X42n0736_003:0657a09": "乘有擬動身口之心。方始結犯。然此二教。防心是同。",
    "X42n0736_003:0657a10": "但假身口為異。故言濫也。濟云。化教中亦有制教。制",
    "X42n0736_003:0657a11": "教中亦有化教。故曰相濫。何者是耶。如涅槃楞伽遺",
    "X42n0736_003:0657a12": "教豈非化教。其中即明戒律之義。又如四分受戒揵",
    "X42n0736_003:0657a13": "度。初明如來度五俱隣等。說四諦十二行法輪。乃至",
    "X42n0736_003:0657a14": "三輪度外道等。豈非制教中而亦有化。故曰非無相",
    "X42n0736_003:0657a15": "濫也。舉宗以判理自彰矣者。立明。化教用理為宗。約",
    "X42n0736_003:0657a16": "心以明得失。亦云用心業為宗。行教約事為宗。則用",
    "X42n0736_003:0657a17": "身口業。以明得失。上既云循環相濫。今舉此二宗分",
    "X42n0736_003:0657a18": "判。道理自分。故曰自彰也。又解。舉宗以判者。未動身",
    "X42n0736_003:0657a19": "口。但有心起。則違化教。未犯制教。若起心擬動身口。",
    "X42n0736_003:0657a20": "則違制教。兩宗如此。今若違制教得二罪。即是違教",
    "X42n0736_003:0657a21": "及業道也。若違化教。但得一罪。是業道罪。故云理自",
    "X42n0736_003:0657a22": "彰也。",
    "X42n0736_003:0657a23": "謂內心違順托理為宗者。上文云。舉宗以判。理自彰",
    "X42n0736_003:0657a24": "矣。若為自彰。欲解其意。故曰謂內心等。謂內心有違",
    "X42n0736_003:0657b01": "情順情二心起者。以托真如一來之理為宗。若違理",
    "X42n0736_003:0657b02": "起心。是名犯也。若起心順理。則成持也。只道起惡心",
    "X42n0736_003:0657b03": "違於真理。即結業理之罪。此是化教之宗如此也。此",
    "X42n0736_003:0657b04": "但名破大乘無相戒。以大乘局制心犯。故云內心違",
    "X42n0736_003:0657b05": "順托理為宗。引屬化教。私云。化教制心。謂內心纔起",
    "X42n0736_003:0657b06": "惡念與理相違。即結業道。是其化教之宗趣也。外用",
    "X42n0736_003:0657b07": "施為必護身口等者。此明行教唯約身口不動。雖復",
    "X42n0736_003:0657b08": "起心。未違行教。要動身口方可科罰。",
    "X42n0736_003:0657b09": "然犯化教但受業道一報違行教重增聖制之罪者。",
    "X42n0736_003:0657b10": "戒疏云。化教所明。即業性罪。犯者唯有二義。一是違",
    "X42n0736_003:0657b11": "理惡行。二者能妨道。具此二義也。若佛制廣教後犯",
    "X42n0736_003:0657b12": "具三義。兩不異前。有違佛制罪也。上云業道者。論中",
    "X42n0736_003:0657b13": "解云。業者意也。意從中行。故曰業道也。故經云者。案",
    "X42n0736_003:0657b14": "善生經戒品云。有二人共同作一罪。一者受戒。二不",
    "X42n0736_003:0657b15": "受戒。已受戒者。犯則罪重。不受戒者犯則罪輕。何以",
    "X42n0736_003:0657b16": "故。以毀佛語故。",
    "X42n0736_003:0657b17": "言文廣自明者。遍指一切教中之文也。所以更分者。",
    "X42n0736_003:0657b18": "此是生起今門意也。諸教雖明化制二宗。恐人不練。",
    "X42n0736_003:0657b19": "故我分別作此一門也。恐迷二教之宗體者。化教以",
    "X42n0736_003:0657b20": "防內心為教宗。制教唯防七支為教體。作此分別者。",
    "X42n0736_003:0657b21": "恐後人迷故。所以我更分之也。妄述業行之是非者。",
    "X42n0736_003:0657b22": "立云。恐有人言。律師殺牛犯提。同殺草木無異。殺草",
    "X42n0736_003:0657b23": "還提。今共作提罪懺悔。二罪俱滅。不知總報雖滅。別",
    "X42n0736_003:0657b24": "報未亡。既不識業道之罪。直言罪滅。此名妄述是非",
    "X42n0736_003:0657c01": "也。又解。妄述業行是非者。勝云。如依制教之人殺畜",
    "X42n0736_003:0657c02": "得提罪已。不知有業道。妄述己之清淨也。復有僧尼",
    "X42n0736_003:0657c03": "依化教者。見受苦之眾生。殺之應有福。有何過失。雖",
    "X42n0736_003:0657c04": "無業道。而不知與制教中具緣相應得違教罪。妄述",
    "X42n0736_003:0657c05": "我是清淨也。永者長也。蠲者除也。謂除上妄述之見",
    "X42n0736_003:0657c06": "所由也。",
    "X42n0736_003:0657c07": "第八僧尼二部行事通塞意者。通謂同戒同制之處。",
    "X42n0736_003:0657c08": "如安居自恣說戒結界等。僧尼同用。義有相涉。名之",
    "X42n0736_003:0657c09": "曰通。言塞者。互有互無。如教誡等法是也。立謂。行事",
    "X42n0736_003:0657c10": "通塞者。如受戒懺罪。僧通得為尼名通也。自餘結界",
    "X42n0736_003:0657c11": "受日等。但可自眾相對而作。互不得通。名之為塞也。",
    "X42n0736_003:0657c12": "同戒同制事法相同者。即四重等是也。但是五篇中",
    "X42n0736_003:0657c13": "僧尼同戒皆名同戒。安恣受說。此皆同制。言事法相",
    "X42n0736_003:0657c14": "同者。事謂情非情事。即長衣鉢等皆同也。法謂三藏",
    "X42n0736_003:0657c15": "羯磨。及對首心念。是同名為事法相同也。行用儀式",
    "X42n0736_003:0657c16": "具在諸門隨事詳用者。立明。若同事法。如安恣等法。",
    "X42n0736_003:0657c17": "並在三十門中。任意詳用。但改作尼為異。若辨成犯",
    "X42n0736_003:0657c18": "相戒本自分者。謂二眾戒本中。自明持犯之相。二部",
    "X42n0736_003:0657c19": "自分。故不同也。隱而難知具在隨相者。立云。下隨戒",
    "X42n0736_003:0657c20": "釋相中。僧尼二眾之戒。廣釋其名相也。然釋相中雖",
    "X42n0736_003:0657c21": "約僧戒解釋。然尼戒名相同者。亦皆寄在大僧隨相",
    "X42n0736_003:0657c22": "中辨之。故曰具在隨相也。",
    "X42n0736_003:0657c23": "約位之戒者。謂僧尼兩位各別。故曰約位也。謂輕重",
    "X42n0736_003:0657c24": "不同者。如尼摩觸得夷。僧得殘。漏失僧殘尼提。尼不",
    "X42n0736_003:0658a01": "安居犯提。僧得吉。故曰輕重不同也。有無互缺者。僧",
    "X42n0736_003:0658a02": "無洗淨過三節戒。四獨。言人。紡績戒等。唯是尼有而",
    "X42n0736_003:0658a03": "僧無也。尼無輙教誡。至日暮等三戒。二房戒。僧有尼",
    "X42n0736_003:0658a04": "無。故言有無互缺也。犯因緣異者。高云。如與外道食",
    "X42n0736_003:0658a05": "戒。犯雖是同。與緣有異。僧與出家外道犯。尼與出家",
    "X42n0736_003:0658a06": "在家外道皆犯。又如畜鉢戒。僧開十日不說即犯。尼",
    "X42n0736_003:0658a07": "入手當日不說即犯提也。其罪是同。開緣有異。故曰",
    "X42n0736_003:0658a08": "犯因緣異。礪云。犯同緣異者。如背正足食犯提同。而",
    "X42n0736_003:0658a09": "開緣不同者。賓云。僧有餘食法。背足別制。尼無餘食",
    "X42n0736_003:0658a10": "法。合制一戒也。僧開餘法。故曰開緣不同也。又復減",
    "X42n0736_003:0658a11": "年一戒。受緣不同者。尼與式叉作本法也。僧即與沙",
    "X42n0736_003:0658a12": "彌而受其十戒也。過量浴衣生犯緣同(謂過量作僧尼同犯)。用",
    "X42n0736_003:0658a13": "緣不同。僧則用者時限。謂屬夏中。尼則聖開長時常",
    "X42n0736_003:0658a14": "用。",
    "X42n0736_003:0658a15": "此但分其宗類等者。謂且分兩位。有開有異。互缺輕",
    "X42n0736_003:0658a16": "重等如此。然未明不同之意也。猶未顯其來詮者者。",
    "X42n0736_003:0658a17": "未顯僧尼之戒不同有無意之所以也。又解。未顯尼",
    "X42n0736_003:0658a18": "制教來由教詮之意也。言具在大疏者。如首律師疏",
    "X42n0736_003:0658a19": "中具說所由。不能繁述也。",
    "X42n0736_003:0658a20": "第九下三眾隨行異同意者。即式叉及沙彌沙彌尼。",
    "X42n0736_003:0658a21": "名為三也。三眾隨行中行事。與大僧大尼有同有異。",
    "X42n0736_003:0658a22": "須出其異意所以也。",
    "X42n0736_003:0658a23": "若約戒體同大僧無作者。明其所發無表之戒體。量",
    "X42n0736_003:0658a24": "同大僧。故下云隨行類等塵沙。舉喻如春時草木。枝",
    "X42n0736_003:0658b01": "葉盡出。未經盛夏。色未變黃。過五月已。盡作黃色。明",
    "X42n0736_003:0658b02": "下三眾所發戒體。律儀具足。未秉白四。如樹未變色",
    "X42n0736_003:0658b03": "也。故報恩經云。沙彌十戒。比丘具戒。始終常一。隨時",
    "X42n0736_003:0658b04": "立名。譬如樹葉春夏則青。秋時則黃。冬時則白。隨時",
    "X42n0736_003:0658b05": "異故。樹葉則異。而其始終故是一葉。戒亦如是。常亦",
    "X42n0736_003:0658b06": "一戒。隨時有異也。賓云。古人此判。稍違道理。若受沙",
    "X42n0736_003:0658b07": "彌戒。即普緣境。應普發戒。即應沙彌已具獲得二百",
    "X42n0736_003:0658b08": "五十。如是便違。婆沙論百二十四云。近事受勤策律",
    "X42n0736_003:0658b09": "儀。不捨五戒。受得十戒。爾時成就十五律儀。勤策更",
    "X42n0736_003:0658b10": "受苾蒭律儀。爾時成就得二百六十五律儀。論既分",
    "X42n0736_003:0658b11": "明言十戒位但得十五。至具戒位。方加其數。何容沙",
    "X42n0736_003:0658b12": "彌普發耶。答論據十戒成沙彌性。不遮普緣普發無",
    "X42n0736_003:0658b13": "表。此即十戒立為律儀。所餘無表善而非戒。設便違",
    "X42n0736_003:0658b14": "犯通名惡作。不可即名犯戒惡作。為調機器。令普學",
    "X42n0736_003:0658b15": "戒也。唯顯於十者。即戒相中且明十事。餘則不出。礪",
    "X42n0736_003:0658b16": "云。沙彌既死。無作同大僧發。何故但只說十。答以非",
    "X42n0736_003:0658b17": "具位。且就力分。故唯說十。復以惡作義通故。戒戒結",
    "X42n0736_003:0658b18": "吉。不得但以說十。即不令分學。其猶大僧。豈可盡說",
    "X42n0736_003:0658b19": "五篇耶。結罪居第五篇者。立謂。所犯之罪無問輕重。",
    "X42n0736_003:0658b20": "通結吉羅。若犯初篇。但以滅擯吉羅為異。吉羅居第",
    "X42n0736_003:0658b21": "五篇。故云然也。就位在諸戒末者。僧尼二部律中。戒",
    "X42n0736_003:0658b22": "戒下皆云沙彌沙彌尼突吉羅是也。",
    "X42n0736_003:0658b23": "自外行法不同者。勝云。說五德十數等是也。意云。沙",
    "X42n0736_003:0658b24": "彌亦有安居自恣說戒等。故言行法不同。謂不同大",
    "X42n0736_003:0658c01": "僧大尼之類也。取捨有異者。勝云。如壞生。為供養三",
    "X42n0736_003:0658c02": "寶緣有則開。餘無此緣則制。制故名捨。開則稱取。亦",
    "X42n0736_003:0658c03": "云持名取。犯名捨也。言各就別篇所明者。謂下更有",
    "X42n0736_003:0658c04": "沙彌別法之篇也。",
    "X42n0736_003:0658c05": "式叉摩那六法等者。此是外國語也。此翻式叉為學",
    "X42n0736_003:0658c06": "法。摩那翻為女。故名學法女。謂學其六法。防於四重。",
    "X42n0736_003:0658c07": "六法者何。一與染心男子摩觸。二盜四錢已下。三故",
    "X42n0736_003:0658c08": "殺畜生。四小妄語。五非時食。六飲酒也。言防四重者。",
    "X42n0736_003:0658c09": "觸防婬。盜四防五。殺畜防人。小妄防大妄。若犯此六",
    "X42n0736_003:0658c10": "者。更從初與法。要滿二年。方得受其大戒。若學法時。",
    "X42n0736_003:0658c11": "犯根本四事者。則滅擯。上六法是其學體。故曰是其",
    "X42n0736_003:0658c12": "學宗。其人位居大尼之下。在沙彌之上。要先受沙彌",
    "X42n0736_003:0658c13": "尼十戒已。方加此六法。所以制學六法者。南山羯磨",
    "X42n0736_003:0658c14": "疏云。六法以淨其心。二歲學戒。以淨其身。言淨心者。",
    "X42n0736_003:0658c15": "以女人志弱。愚教者多。隨緣造過。特由學淺。是以聖",
    "X42n0736_003:0658c16": "制。增位勸學。言淨身者。由曾出適言婦事人。後為夫",
    "X42n0736_003:0658c17": "喪從道。懷胎受戒。誕育懷狹。譏過由生。故限二年可",
    "X42n0736_003:0658c18": "知染淨。即律中度妊身之緣是也。戒體更不重發者。",
    "X42n0736_003:0658c19": "明受沙彌尼戒時。發戒體已竟。但是更加學法。無別",
    "X42n0736_003:0658c20": "式叉之戒可發也。同諸三眾學之者。大僧為一。大尼",
    "X42n0736_003:0658c21": "為二。二眾沙彌為三也。勝云。僧尼為一。沙彌為二。沙",
    "X42n0736_003:0658c22": "彌尼為三。故曰同諸三眾學也。",
    "X42n0736_003:0658c23": "第十明鈔者引用正文去濫傳真者。濫有三種。一謂",
    "X42n0736_003:0658c24": "律藏中自有濫。二謂經論中有濫。三謂佛法東度已",
    "X42n0736_003:0659a01": "後。諸師集疏。行事有濫。今則剪截浮辭。傳其真教。以",
    "X42n0736_003:0659a02": "斟酌也。言傳真者。謂取正錄真經實論。是抄所用也。",
    "X42n0736_003:0659a03": "言科酌者。科是科條。酌是斟酌。謂除偽就真。取多取",
    "X42n0736_003:0659a04": "少。任自斟酌。故曰也。初明引用正經等者。就此門中",
    "X42n0736_003:0659a05": "分有三。在文易見。何故前明正經。後明偽說。今解云。",
    "X42n0736_003:0659a06": "非無有意。先例真者。為顯抄中之所用。故須前列。後",
    "X42n0736_003:0659a07": "明偽者。顯知抄中不容偽濫也。又欲真偽相顯。知取",
    "X42n0736_003:0659a08": "真捨偽。故以先真後偽也。",
    "X42n0736_003:0659a09": "僧祇律是根本部者。僧祇部。外國云摩訶僧祇。此云",
    "X42n0736_003:0659a10": "大眾。此是城內前結集者。名上座部。以迦葉在座。年",
    "X42n0736_003:0659a11": "老得名也。眾既五百。名大眾部。呼此上座部。為大眾",
    "X42n0736_003:0659a12": "部耳。實非城外結集之大眾部也。今茲五部。皆從前",
    "X42n0736_003:0659a13": "上座之大眾部出。故呼僧祇為根本也。濟云。此古師",
    "X42n0736_003:0659a14": "立為本部。今據宗輪論。僧祇非四分之根本部也。其",
    "X42n0736_003:0659a15": "宗輪即是部執論異名。為翻時前後。所以立名不同",
    "X42n0736_003:0659a16": "耳。謂同本別譯也。所以古人及鈔主。將僧祗為根本。",
    "X42n0736_003:0659a17": "非五部數者。據大集經云。廣博遍覽五部經書。是故",
    "X42n0736_003:0659a18": "名為摩訶僧祇。既言遍覽五部。明知非五部數。故判",
    "X42n0736_003:0659a19": "為根本部也。又宗輪論舍利弗問經皆言。初破分為",
    "X42n0736_003:0659a20": "二部。一大眾部。二上座部。大眾即僧祇也。私云。宗輪",
    "X42n0736_003:0659a21": "論中上座部。是四分根本也。然大集僧祗律即是四",
    "X42n0736_003:0659a22": "分等根本也。引與宗輪論不同。部執疏中乃判摩訶",
    "X42n0736_003:0659a23": "僧祗部是四分根本也。所以知者。彼云。根本有兩部。",
    "X42n0736_003:0659a24": "一上座部。計五陰及涅槃皆是有。二大眾部。計五陰",
    "X42n0736_003:0659b01": "涅槃是假。故與今四分義同。據此大眾即當根本。如",
    "X42n0736_003:0659b02": "前已廣敘訖。今鈔言僧祇是根本者。或可依部疏說",
    "X42n0736_003:0659b03": "也。如上文云。競採大眾之文。即是其義也。薩婆多部。",
    "X42n0736_003:0659b04": "此翻一切有部。賓云。根本并枝條。合二十部。此方傳",
    "X42n0736_003:0659b05": "者。其唯六部。一僧祇部。宗輪論名大眾部。二薩婆多",
    "X42n0736_003:0659b06": "部。此名一切有部。即十誦也。三彌沙塞。即化地部。今",
    "X42n0736_003:0659b07": "五分是也。四曇無德部。論名法藏部。舊人亦翻法敬",
    "X42n0736_003:0659b08": "法密並是也。部執疏中云。法上部者。舊名曇無德者。",
    "X42n0736_003:0659b09": "蓋似不然也。五迦葉遺部。此唯有戒本。論中名飲光",
    "X42n0736_003:0659b10": "部。六正量論。即了論所明者是。據其。此方傳斯六部",
    "X42n0736_003:0659b11": "也。二論者謂大乘小乘之二部也。",
    "X42n0736_003:0659b12": "法聰律師下。此引諸師。直是關中及已北者。若江表",
    "X42n0736_003:0659b13": "蜀地名僧。並未詳錄。隨朝久已焚除者。有本改為禁",
    "X42n0736_003:0659b14": "字錯也。",
    "X42n0736_003:0659b15": "言愚藂者。有云。一人無智曰愚。十人聚一處曰藂。亦",
    "X42n0736_003:0659b16": "如四樹名林。其義相似也。且述與律相應者。謂如上",
    "X42n0736_003:0659b17": "所列偽經。古來有師。濫用此經。由此經與律相涉。故",
    "X42n0736_003:0659b18": "今簡出。明我不用異古人也。即前序中云濫述必剪。",
    "X42n0736_003:0659b19": "是此義也。餘文存略者。餘更有偽經極多。不能盡列。",
    "X42n0736_003:0659b20": "且字略也。",
    "X42n0736_003:0659b21": "余智同螢耀者。此是謙遜之辭也。云我智若螢光。以",
    "X42n0736_003:0659b22": "我之解。助佛之化者。喻若螢光助於日也。濟云。螢若",
    "X42n0736_003:0659b23": "晝出則無其光。夜出則微有小光也。喻余亦然。若正",
    "X42n0736_003:0659b24": "法之時不敢厝心助化。助亦無力。如螢晝出則無光",
    "X42n0736_003:0659c01": "也。今末代之中。故助佛弘化。如螢之夜出似有小光",
    "X42n0736_003:0659c02": "也。言疎庸者。不親佛法曰疎。非文非武曰庸。應師云。",
    "X42n0736_003:0659c03": "庸謂常愚短者是也。心不節慎。口無法言。惡人為友。",
    "X42n0736_003:0659c04": "名之為庸也。輕侮猷言等者。三蒼云。輕也慢也。言献",
    "X42n0736_003:0659c05": "者法也。謂我敢輕慢法言。若輕慢則成戲論。言動成",
    "X42n0736_003:0659c06": "戲論者。若云有。是增謗。若云無。是減謗。非有非無。即",
    "X42n0736_003:0659c07": "相違謗。若言非非有非非無。即名戲論謗。故我何敢",
    "X42n0736_003:0659c08": "綴緝也。",
    "X42n0736_003:0659c09": "雖然學有所承等者。此明我雖不敢綴緝。然亦所承",
    "X42n0736_003:0659c10": "有本。謂我親承首律師所學。聽講得二十餘遍。其首",
    "X42n0736_003:0659c11": "師者。但是所承學問正行之師。非是和上。和上即日",
    "X42n0736_003:0659c12": "嚴寺贇律師也。言承必知本者。以下仰上曰承。明古",
    "X42n0736_003:0659c13": "來世世相承。上到波離。相傳不絕。親知如來制之本",
    "X42n0736_003:0659c14": "意。故曰承必知本也。每所引用先加覆撿者。明今鈔",
    "X42n0736_003:0659c15": "中。但是引諸經論及古人章疏等。必先勤覆看其如",
    "X42n0736_003:0659c16": "非。後方引用。故曰先加覆撿等也。於一一事下廢立",
    "X42n0736_003:0659c17": "意多者。如律中犯重比丘開其學悔。古人判言。若犯",
    "X42n0736_003:0659c18": "已未覆開悔。曾覆竟不開悔。今廢此義。但使臨懺之",
    "X42n0736_003:0659c19": "時盡露。一切開悔。此義須立。又律中云餘處行。古人",
    "X42n0736_003:0659c20": "解云是餘房。此義須廢。今解謂是出界外。此義須立。",
    "X42n0736_003:0659c21": "又如不可學九句中。古人判婬盜殺妄之事是不可",
    "X42n0736_003:0659c22": "學。今須廢之。若心境迷忘是不可學。須立也。又如捉",
    "X42n0736_003:0659c23": "寶戒。古人云。既拾遺為緣起。名拾遺落寶戒。若捉遺",
    "X42n0736_003:0659c24": "落寶即提。餘非遺落者不犯。今廢此義。一切捉者俱",
    "X42n0736_003:0660a01": "提。是立也。又自然界體。古人氷執。或云方圓。今則約",
    "X42n0736_003:0660a02": "實定方須廢。若云圓者須立。又云若有異界來邊。亦",
    "X42n0736_003:0660a03": "不定圓。濟云。廢立意多者。約律文中雖復具列。則義",
    "X42n0736_003:0660a04": "有須廢者。有須立者。如五正食。用魚肉等此義須廢。",
    "X42n0736_003:0660a05": "又如破僧等義。末代豈有耶。皆是廢教。故曰廢立意",
    "X42n0736_003:0660a06": "多也。諸師所存情見繁廣者。古人廣明善來上法三",
    "X42n0736_003:0660a07": "歸八敬。廣釋受緣受體發戒時節。當今闕緣。多述何",
    "X42n0736_003:0660a08": "益。是繁是廣。故曰情見繁廣。",
    "X42n0736_003:0660a09": "及教通餘論理相難知者。立明。毗尼之教有通諸論",
    "X42n0736_003:0660a10": "也。謂論解於律。名教通餘論也。今言難知者。如諸論",
    "X42n0736_003:0660a11": "中。或云表無表。或云作無作。或言教無教。如多論中",
    "X42n0736_003:0660a12": "作無作戒。俱色為體。成論中作戒是色。無作非色非",
    "X42n0736_003:0660a13": "心為體。如此釋判。理相難知。要是博達。及通解諸論",
    "X42n0736_003:0660a14": "文。方能了達也。",
    "X42n0736_003:0660a15": "而抄略證文多不具委者。明今鈔中。取經律論文。不",
    "X42n0736_003:0660a16": "具述來。但是相應之言。即引將來入其宗也。知其始",
    "X42n0736_003:0660a17": "末者。勝云。且如破僧違諫諸戒。始末大繁。不屬今時",
    "X42n0736_003:0660a18": "現行。若更窮所由。非鈔之意。故前序中云。橫評不急",
    "X42n0736_003:0660a19": "之言。於鈔便成所諱。是義也。毗尼母論佛令引要言",
    "X42n0736_003:0660a20": "妙詞者。撿彼論云。諸比丘問佛言。若說法時。從修多",
    "X42n0736_003:0660a21": "羅乃至憂婆提舍。隨意所說十二部經。欲示現此義。",
    "X42n0736_003:0660a22": "復有疑心。若欲次第說。大眾大文恐生疲厭。若略撰",
    "X42n0736_003:0660a23": "集好詞。直示現義。不知云何。佛言。聽諸比丘。引經中",
    "X42n0736_003:0660a24": "要言妙詞。直顯其義而說。",
    "X42n0736_003:0660b01": "臨機有用等者。謂如對受說安恣訃請等事。即披文",
    "X42n0736_003:0660b02": "而用之。不勞問於他人也。豈復疑於罪福者。既執事",
    "X42n0736_003:0660b03": "案文。何所疑也。福則是持。罪則是犯。謂我不疑其持",
    "X42n0736_003:0660b04": "犯也。",
    "X42n0736_003:0660b05": "加諸不急之務者。謂恐後代人加閑言遊辭。增其鈔",
    "X42n0736_003:0660b06": "中。故曰加諸不急之務也。使真宗蕪穢等者。指鈔為",
    "X42n0736_003:0660b07": "真文。若更增加不急之文。便是荒穢。致使後人行用",
    "X42n0736_003:0660b08": "則昏迷。不識其意。則真偽兩取。俱不可知。鳥鼠之喻",
    "X42n0736_003:0660b09": "等者。況真偽也。鳥取不得。鼠取不得。喻其鈔中。若加",
    "X42n0736_003:0660b10": "不急之務。竟致後行事之人。真取不得。偽取不得也。",
    "X42n0736_003:0660b11": "濟云。今時口說大乘之人。是鳥鼠之流。或加大乘之",
    "X42n0736_003:0660b12": "言。益其鈔中。即是不急之務也。又解。蝙蝠雖有鳥鼠",
    "X42n0736_003:0660b13": "之濫。但愚者迷之。有智之人知其非鳥非鼠。欲明後",
    "X42n0736_003:0660b14": "代愚不知真偽。智者洞閑三藏。豈復迷耶。",
    "X42n0736_003:0660b15": "此之十條總束諸門者。是都結上十門也。諸此十門。",
    "X42n0736_003:0660b16": "是綱領。以分別橫括下三十門也。又解。此十門來下",
    "X42n0736_003:0660b17": "三十門中。一一分拆其義意也。若攬收不盡自下別",
    "X42n0736_003:0660b18": "論者。謂將此十門。攬收三十門中有不盡者。下三十",
    "X42n0736_003:0660b19": "門。還出其法相。不必須此十門統括也。",
    "X42n0736_003:0660b20": "夫宅身佛海者。從此夫字已下。生起立三卷之意。宅",
    "X42n0736_003:0660b21": "是居也。明居身在佛法海中也。又解。五陰身是火宅。",
    "X42n0736_003:0660b22": "今將此宅身投在佛法海中。故曰也。言食味法流者。",
    "X42n0736_003:0660b23": "謂心服於道水故曰也。形廁僧伍者。廁由間也。廁在",
    "X42n0736_003:0660b24": "於僧行伍也。言行唯三位者。明今三卷。稱三位行盡",
    "X42n0736_003:0660c01": "也。蓋今鈔主立茲三卷。用稱三行。據礪解云。然實行",
    "X42n0736_003:0660c02": "雖眾多。略明不過有兩。初謂自行之法者。謂四依八",
    "X42n0736_003:0660c03": "正。行之所依。生行之軌。別人所行。不假眾成。是故名",
    "X42n0736_003:0660c04": "為自行之法。二言眾行法者。如說恣等。理合詳遵。許",
    "X42n0736_003:0660c05": "無乖異。同崇水乳。軌成僧用。要假共成。是故名為眾",
    "X42n0736_003:0660c06": "行之法。所以要須此二法者。若無自行之軌。行無由",
    "X42n0736_003:0660c07": "立。行既不成。寧能戒禁定靜。發智斷惑。終皆出益。是",
    "X42n0736_003:0660c08": "故便有別行之法。別行雖成。若無御眾之方。任持綱",
    "X42n0736_003:0660c09": "統。何成僧寶益利世間。故須眾法管攝僧徒。方成眾",
    "X42n0736_003:0660c10": "益。是故要須此之二法也。",
    "X42n0736_003:0660c11": "識達持犯乃至體相具矣者。明中卷廣明戒體相狀",
    "X42n0736_003:0660c12": "及隨戒之相。故言體相具矣。外德彰用者。謂既識達",
    "X42n0736_003:0660c13": "持犯。具如中卷。方能秉法被時。善解匠物。故曰外德",
    "X42n0736_003:0660c14": "彰用也綱領存矣者。明上卷是佛法綱領。統收萬法。",
    "X42n0736_003:0660c15": "下卷乃是毛目。還是綱領之所攝持。舉領則毛端。提",
    "X42n0736_003:0660c16": "綱則目整也。自他兩德成相多途者。明下卷之文。雜",
    "X42n0736_003:0660c17": "行。乃有益物及自利也。如導俗化方是利他。若頭陀",
    "X42n0736_003:0660c18": "等是自德。如看病篇。望看前人得差是他德。自復得",
    "X42n0736_003:0660c19": "福是自德。故曰自他兩德也。毛目顯矣者。宣云。明上",
    "X42n0736_003:0660c20": "兩卷。已具僧體。即是綱領。下卷即目也。然上卷僧體",
    "X42n0736_003:0660c21": "雖立。此乃自行。未兼化他。故下卷接俗看病遇客等。",
    "X42n0736_003:0660c22": "並是化他之行。如頭陀等。是自行也。上二卷既是綱",
    "X42n0736_003:0660c23": "領。依此綱領。能起餘行。若網目之在綱。如裘毛之依",
    "X42n0736_003:0660c24": "領。故曰毛目顯矣。問上序中明三卷之意。前明上卷。",
    "X42n0736_003:0661a01": "次明中下。此何故先明中卷。次明上下者何。答大有",
    "X42n0736_003:0661a02": "所以。上序中明者。是大家眾法而言。故須作法次第。",
    "X42n0736_003:0661a03": "先明眾行住持。然後明受戒懺悔罪之別行也。先僧",
    "X42n0736_003:0661a04": "後別。義次第故。今此所明。將中卷居前者。欲明自行",
    "X42n0736_003:0661a05": "是立身之本。體相既立。方能秉上卷家僧眾之法。所",
    "X42n0736_003:0661a06": "以先明中卷也。",
    "X42n0736_003:0661a07": "然則事類相投更難量擬者。應師云。擬者向也。說文",
    "X42n0736_003:0661a08": "云。擬由度也。比也。類者例也。如受戒事。則有受戒類。",
    "X42n0736_003:0661a09": "如結界事。則有結界之類也。今若不從類例標名題",
    "X42n0736_003:0661a10": "者。但散亂而說者。尋討則難。故曰也。有人云。事類相",
    "X42n0736_003:0661a11": "投更難量擬者。言若總牒三十門中一一事類。將來",
    "X42n0736_003:0661a12": "此十門。更對門子細解釋者。此則更難量度。故曰更難",
    "X42n0736_003:0661a13": "量度。但可今此十門中梗概而明其意。故曰隨宜約",
    "X42n0736_003:0661a14": "略。若長途散釋寡討論者。勝云。若今十門。更長途一",
    "X42n0736_003:0661a15": "一散說下三十門事意。此則不可盡其底。故曰寡於",
    "X42n0736_003:0661a16": "討論也。又解。今十門中。不可作散亂解釋。隨意即說。",
    "X42n0736_003:0661a17": "居作如此散亂說其意者。後代之人尋討則不識門",
    "X42n0736_003:0661a18": "戶。故曰寡討論也。濟云。此是自謙之辭。謂我若廣釋。",
    "X42n0736_003:0661a19": "則復闕尋討論也。論語中馬融釋。討論者討由治也。",
    "X42n0736_003:0661a20": "治而論之。詳而審之。故曰討論也。必隨相曲分過在",
    "X42n0736_003:0661a21": "繁碎者。明今十門不可約略。",
    "X42n0736_003:0661a22": "通結指歸者。正結十門之意。但約略如此。通家結束",
    "X42n0736_003:0661a23": "為十意之義也。使舉領提綱毛目自整等者。將此十",
    "X42n0736_003:0661a24": "門名為綱領。下三十門中所有諸事。盡是毛目也。若",
    "X42n0736_003:0661b01": "識此十門綱領者。下三十篇毛目自顯現也。載舒載",
    "X42n0736_003:0661b02": "攬等者。載由則也。謂則舒則攬耳。言隨事隨依者。勸",
    "X42n0736_003:0661b03": "勵僧侶精進護持。永離破戒之穢流。蕭然而得解脫。",
    "X42n0736_003:0661b04": "上來第三總釋十門義竟。",
    "X42n0736_003:0661b05": "○標宗顯德篇第一",
    "X42n0736_003:0661b06": "上來明序。總序一鈔之意。於其序後。次列三十篇名。",
    "X42n0736_003:0661b07": "顯鈔中有若干事也。從列三十篇名已下。次作十門",
    "X42n0736_003:0661b08": "總束三十篇中之意。此三節已竟。自此已下。約三十",
    "X42n0736_003:0661b09": "篇。一一舒之。廣張其相。所以此文先來者。欲明夫所",
    "X42n0736_003:0661b10": "撰集。要先識其宗旨。非宗無以顯德。非德無以立宗。",
    "X42n0736_003:0661b11": "要須識其宗德。故須前來也。又復戒法戒體。能生成",
    "X42n0736_003:0661b12": "諸行。諸行所依故。先出宗本。然後顯諸行相。故下釋",
    "X42n0736_003:0661b13": "法文云。乃可秉聖法在懷。習聖行居體。故得名為隨",
    "X42n0736_003:0661b14": "法之行。",
    "X42n0736_003:0661b15": "言標宗者。標是表幟(音熾)之處也。宗是尊也。亦云主也。",
    "X42n0736_003:0661b16": "亦云總也。今取其意總義。濟云。標者舉也。謂總標舉",
    "X42n0736_003:0661b17": "一鈔之所尊也。謂此鈔用何以為主。即欲舉其所尊",
    "X42n0736_003:0661b18": "也。有云。明此法體行相。此四是諸行之總宗。故下文",
    "X42n0736_003:0661b19": "云。此之四條。並出道之本依。成果者之宗極。故標於",
    "X42n0736_003:0661b20": "鈔表。令寄心有在也。然今此鈔。用此四種為宗。若古",
    "X42n0736_003:0661b21": "來諸師。立宗旨者不少。敘教意多家。統而言之。不過",
    "X42n0736_003:0661b22": "有九。束其九師立宗。以為頌曰。止作受隨止惡宗。教",
    "X42n0736_003:0661b23": "行因果制一代。第七止善八戒行。第九三輪為宗宗。",
    "X42n0736_003:0661b24": "如斯九宗之義。廣上第一卷中。大段第七。戒法星羅",
    "X42n0736_003:0661c01": "詮宗各異門。已辨竟。言顯德者。既標其宗。則須顯德。",
    "X42n0736_003:0661c02": "德者。從果彰名。謂酬功曰德。以能持戒萬善從生。若",
    "X42n0736_003:0661c03": "非此宗。無以顯斯德也。德雖無量。不過二種。一謂斷",
    "X42n0736_003:0661c04": "德。二謂智德。以修道故惑盡解滿。有此二德。由惑盡",
    "X42n0736_003:0661c05": "故。是其斷德。由解滿故。是智德也。此約羅漢能證斯",
    "X42n0736_003:0661c06": "法也。夫德者得也。明佛三大阿僧祇劫。修諸萬行。以",
    "X42n0736_003:0661c07": "持戒故功圓果滿。萬德具備。此屬佛德也。佛由持戒",
    "X42n0736_003:0661c08": "故德之。非唯諸佛自然而有此德。然菩薩聲聞。亦有",
    "X42n0736_003:0661c09": "隨分之德。明今比丘是佛弟子。若能持戒。現世名譽。",
    "X42n0736_003:0661c10": "當招勝果。亦名為德。又解。為物所稱曰德。又如下引",
    "X42n0736_003:0661c11": "諸大小乘經論。將來證成。顯戒功德。明其勝用。盡是",
    "X42n0736_003:0661c12": "德義也。言篇者。戒疏云。篇字從竹。乃是簡名。自漢",
    "X42n0736_003:0661c13": "以前本無紙筆。例用竹木。兼之紈素。而用圖錄。後漢",
    "X42n0736_003:0661c14": "蔡倫創造於紙。用易簡素。古書簡策可有一章。以韋",
    "X42n0736_003:0661c15": "編之。號為一篇。故宣尼讀易韋編三絕是也。若從草",
    "X42n0736_003:0661c16": "作篇者。此止是草名。邊殄反之。世號篇竹是也。篇謂",
    "X42n0736_003:0661c17": "古用竹簡為書。以皮韋之。一束簡名一篇也。言第一",
    "X42n0736_003:0661c18": "者。第由居也。如王侯之宅曰第。此篇居三十篇之首。",
    "X42n0736_003:0661c19": "故云第一。注初出宗體後引文成德者。私云。此注者。",
    "X42n0736_003:0661c20": "正釋篇之題目。兼生起下文之意也。立明。指下文中",
    "X42n0736_003:0661c21": "戒相多途。非唯一軼。略舉樞要。不過法體行相四種。",
    "X42n0736_003:0661c22": "總而言之。並名宗體也。言後引文成德者。謂下先引",
    "X42n0736_003:0661c23": "小乘經論。次引大乘經論。嘆戒之功能。故曰引文成",
    "X42n0736_003:0661c24": "德也。就此序中。且分為三意。初從律海冲深下至非",
    "X42n0736_003:0662a01": "道無以顯其德來。是序冠下文謂順教則三寶住持",
    "X42n0736_003:0662a02": "辨比丘事文意。二從而澆末淺識下至寧不覆墜耶",
    "X42n0736_003:0662a03": "來。明是序下文違戒便覆滅正法翻種苦業文意。三",
    "X42n0736_003:0662a04": "從故知興替在人下謂通結上兩意也。三段不同。今",
    "X42n0736_003:0662a05": "即是初。",
    "X42n0736_003:0662a06": "夫律海沖深者。應師云。沖是虗也。深者濬也。淵也。言",
    "X42n0736_003:0662a07": "律海者。大毗尼藏能詮之教。名之為律。即此教門。略",
    "X42n0736_003:0662a08": "言則八萬四千。廣說則無邊無極。故喻之於海也。又",
    "X42n0736_003:0662a09": "如律中佛告目連海有八奇者。束為頌曰。眾流皆投",
    "X42n0736_003:0662a10": "不失潮。五河失本無增減。同一醎味及死尸。珍奇大",
    "X42n0736_003:0662a11": "寶形居處。釋曰。第一一切眾流皆投於海者。謂如我",
    "X42n0736_003:0662a12": "弟子漸次學戒。皆歸我法中。二海水常不失潮法者。",
    "X42n0736_003:0662a13": "謂如我弟子。住我戒中。乃至於死。終不毀犯。三令五",
    "X42n0736_003:0662a14": "大河皆投於海而失本名者。謂於我法中。四姓出家",
    "X42n0736_003:0662a15": "皆稱釋子。四此五大河及以天雨盡歸於海無有增",
    "X42n0736_003:0662a16": "減者。謂於我法中。捨家學道。入無餘涅槃界。無餘涅",
    "X42n0736_003:0662a17": "槃界無有增減。五同一醎味者。謂於我法中。同一解",
    "X42n0736_003:0662a18": "脫味。六不受死屍。設有風飄岸上者。謂如我法中。不",
    "X42n0736_003:0662a19": "受犯重死屍。七海水多出珍貴異寶。陸地所無者。謂",
    "X42n0736_003:0662a20": "於我法中。亦出珍寶。所謂三十七道品。謂三四二五",
    "X42n0736_003:0662a21": "單七隻八也。八大形眾生之所居處。身長百由旬。乃",
    "X42n0736_003:0662a22": "至七百由旬者。謂於我法中。亦受大形。謂四果四向",
    "X42n0736_003:0662a23": "也。涅槃經亦同此說。此名海義也。宣云。海為眾流所",
    "X42n0736_003:0662a24": "歸。戒為眾善所集。故喻海也。體同法界故曰沖深。又",
    "X42n0736_003:0662b01": "云。清潔離染。性不容穢。有同於海。故曰律海等也。又",
    "X42n0736_003:0662b02": "云。大海弘廣。包控眾流。戒善周通。德收眾行。故曰律",
    "X42n0736_003:0662b03": "海冲深也。津通萬象者。此明律海津潤無涯威難與",
    "X42n0736_003:0662b04": "大。喻之於海。此解津者取津潤之義。今又取津濟。明",
    "X42n0736_003:0662b05": "義亦好。如論語云。子路問津。鄭玄注云。津者濟度之",
    "X42n0736_003:0662b06": "處也。濟云。其津既是濟度之處者。將喻此戒。亦是濟",
    "X42n0736_003:0662b07": "度眾生。至成佛道。皆從戒中過度而得通達至於彼",
    "X42n0736_003:0662b08": "岸。故曰津通也。言萬像者。如海納百川眾流包含萬",
    "X42n0736_003:0662b09": "物。律海亦爾。能集生定慧萬善功德。又包受三乘賢",
    "X42n0736_003:0662b10": "聖。備在其中。由萬善因戒而生。即名萬善為萬象也。",
    "X42n0736_003:0662b11": "雖包含無外而不宿死屍者。濟云。海包萬川之水。無",
    "X42n0736_003:0662b12": "水而不含。故曰無外也。喻律教之中。若有眾生欲來",
    "X42n0736_003:0662b13": "受三歸者亦聽。欲受五戒八十具戒者。並悉包取。故",
    "X42n0736_003:0662b14": "曰包含。無物而不受。故曰無外。明此海雖包納百川眾",
    "X42n0736_003:0662b15": "流。不限多少。兼有大身眾生之所居止。復具八味。無",
    "X42n0736_003:0662b16": "物而不受。故曰包含無外。然終不宿死屍。設有則為",
    "X42n0736_003:0662b17": "猛風吹之於岸上。今律海亦爾。雖復恩流萬品。終不",
    "X42n0736_003:0662b18": "宿犯重死屍。設有則羯磨擯出。故律序云。譬如有死",
    "X42n0736_003:0662b19": "屍。大海不容受。為疾風所飄。棄之於岸上。諸作惡行",
    "X42n0736_003:0662b20": "者。猶如彼等(云云)。騰岳波雲而潮不過限者。馬奔走",
    "X42n0736_003:0662b21": "曰騰。高峯極峻曰岳。明大海之水。波浪洄復騰涌。猶",
    "X42n0736_003:0662b22": "如山岳之高。謂波濤上湧疋於山岳。故言騰岳也。波",
    "X42n0736_003:0662b23": "雲者。謂潮波上拂雲霄也。濟云。潮波猶如雲也。波似",
    "X42n0736_003:0662b24": "雲之聳蓋。故曰波雲也。云律海中將四棄滅擯僧殘",
    "X42n0736_003:0662c01": "之罰。其法嚴峻。喻若騰岳波雲也。若是逸提吉羅。此",
    "X42n0736_003:0662c02": "治則輕。如海中小波浪也。雖夷殘等騰罸可畏。而不",
    "X42n0736_003:0662c03": "得過分治罸罵打楚毒之苦。故曰也。言而潮不過限",
    "X42n0736_003:0662c04": "者。明大海雖復波浪高騰。然潮終不失時節。故曰不",
    "X42n0736_003:0662c05": "過限。欲明上之騰岳波雲。波雲喻如七法治人。羯磨",
    "X42n0736_003:0662c06": "威力。德用高大。雖然羯磨威勢。同彼海潮。若有犯重",
    "X42n0736_003:0662c07": "僧尼。不得非分治打杖罸。但得白四擯出。置於眾外。",
    "X42n0736_003:0662c08": "復有三舉四擯五篇七聚。自有科治之。今若杖打即",
    "X42n0736_003:0662c09": "名過限。又解。潮不過限者。依教不犯戒者。名為依限。",
    "X42n0736_003:0662c10": "若造惡違是戒名過限。故律自解。潮不過限者。如我",
    "X42n0736_003:0662c11": "弟子住我法中。乃至於死終不犯戒。故涅槃第三十",
    "X42n0736_003:0662c12": "云。海有八不思議。第四潮不過限者。如經中制諸比",
    "X42n0736_003:0662c13": "丘。不得受畜八不淨之物。若我弟子。有能受持讀誦",
    "X42n0736_003:0662c14": "書寫解說分別是涅槃典者。寧失身命。終不犯之。是",
    "X42n0736_003:0662c15": "名潮不過限也。",
    "X42n0736_003:0662c16": "廁預玄門者。立云。廁者雜也。間也。玄謂妙也。謂是玄",
    "X42n0736_003:0662c17": "妙定慧之門。故老子云。玄之又玄。今佛法用無漏定",
    "X42n0736_003:0662c18": "慧名為玄門。又言玄天之貌言黑色也。遠望於天。蒼",
    "X42n0736_003:0662c19": "蒼深遠難測也。此句明身居三寶位也。沐心道水慕",
    "X42n0736_003:0662c20": "存出要無染於世者。洗身曰浴。洗手曰盥。洗足曰濯。",
    "X42n0736_003:0662c21": "洗頭曰沐。沐即洗濯之義。謂洗心頭入佛道也。明今",
    "X42n0736_003:0662c22": "僧尼曠劫已來。被色聲等六塵所染。今若入道。先須",
    "X42n0736_003:0662c23": "洗除此垢心也。此句已下明心所趣向者。欲擬反原。",
    "X42n0736_003:0662c24": "志存出離之道也。上何故著沐心之言。既洗頭曰沐。",
    "X42n0736_003:0663a01": "明今以道水洗沐心頭。故曰沐心道水也。言慕存出",
    "X42n0736_003:0663a02": "要無染於世者。明既出家入道僧尼。能持淨戒。須越",
    "X42n0736_003:0663a03": "出人天二乘之縛。名為出要。不樂人天之樂。故曰無",
    "X42n0736_003:0663a04": "染於世。此句明心志崇道也。故能德益於時者。此明",
    "X42n0736_003:0663a05": "既能不染世樂。淨持禁戒。心希出離。道德內充。嘉聲",
    "X42n0736_003:0663a06": "外逸。能生物善。匠導眾生。秉法被時。千載不墜。故曰",
    "X42n0736_003:0663a07": "德益於時也。此句結前身居三寶位也。言迹超塵網",
    "X42n0736_003:0663a08": "者。迹是行迹。超是出也。塵是五塵。網是愛網。亦是俗",
    "X42n0736_003:0663a09": "網也。謂上既德益於世。故行迹能超出六塵五欲之",
    "X42n0736_003:0663a10": "愛網也。此句結上志存道也。良由非法無以光其儀",
    "X42n0736_003:0663a11": "者。立云。其依教法修行。四儀庠序可觀。光顯外朗。能",
    "X42n0736_003:0663a12": "生物善者。良由律法光顯使之然也。此句合前廁預",
    "X42n0736_003:0663a13": "玄門身居三寶位句也。非道無以顯其德者。謂有道",
    "X42n0736_003:0663a14": "在懷。方稱有德。內若無道。何德可明。要居道內心外",
    "X42n0736_003:0663a15": "德光顯故曰也。此句合上沐心道水之句也。此上辨",
    "X42n0736_003:0663a16": "得。今此已下辨失。",
    "X42n0736_003:0663a17": "而澆末淺識等者。此下明滅法之人。雖以受得佛戒。",
    "X42n0736_003:0663a18": "而無護法之心。令法疾滅。澆者薄也。謂末代澆薄之",
    "X42n0736_003:0663a19": "流也。言膚見者淺也。近也。淺近薄皮名皮膚也(音夫)。亦有",
    "X42n0736_003:0663a20": "本作庸(音容)爾雅云常也。謂常愚短者。心不節慎。口無法",
    "X42n0736_003:0663a21": "言。惡人為友。名之曰庸。名參者。參由同也。雜也。緇者",
    "X42n0736_003:0663a22": "黑也。言學非經遠者。經文涉遠。積年集學。名為經遠。",
    "X42n0736_003:0663a23": "如上懈怠淺識之人。不能經遠長時尋師而學問也。",
    "X42n0736_003:0663a24": "情既疎野等者。立云。不親佛法曰疎。心在理外曰野。",
    "X42n0736_003:0663b01": "野是遊野。謂情常蕩逸無係曰野。野是逸義也。明佛",
    "X42n0736_003:0663b02": "三輪化物。律教當憶念輪。謂情常係念於法故。律云",
    "X42n0736_003:0663b03": "常爾一心念除諸蓋。今既此之心。故曰情之疎野。言",
    "X42n0736_003:0663b04": "寧究真要者。寧由安也焉也。謂其不親法律人。則不",
    "X42n0736_003:0663b05": "進定慧。安知出離之道。即此出離之道。名為真要也。封",
    "X42n0736_003:0663b06": "懷守株者。封由[門@卞]也。濟云。謂[門@卞]執愚心也。慈云。如有",
    "X42n0736_003:0663b07": "人雖受淨戒身參道服。而情還順本俗之業。不能防",
    "X42n0736_003:0663b08": "護身口。情貪五欲。謂封著於欲情。故曰封懷也。又解",
    "X42n0736_003:0663b09": "封懷者。雖復持戒。但貪人天世樂。執著戒取。無希出",
    "X42n0736_003:0663b10": "離。名曰封懷也。言守株者。謂草木根也。宋時有人逐",
    "X42n0736_003:0663b11": "兔觸株而死。後更於中終日守待。時人號為守株而",
    "X42n0736_003:0663b12": "待兔也。言志絕通望者。慈云。受得戒竟。雖復斷婬殺",
    "X42n0736_003:0663b13": "妄等謂究竟。而志求更不求聖果。故言絕通望也。謂",
    "X42n0736_003:0663b14": "不知戒是無上菩提因。不知依教修行進生三昧發",
    "X42n0736_003:0663b15": "智斷惑。無心希出離之益。故曰志絕通望也。局之心",
    "X42n0736_003:0663b16": "首等者。慈云。受得此戒。謂為果滿。更不求學其餘定",
    "X42n0736_003:0663b17": "慧。永不知此戒是定慧之基。既不知所趣。故曰局也。",
    "X42n0736_003:0663b18": "而言無詣者。謂出言無有至趣。亦曰出言無至向也。爾",
    "X42n0736_003:0663b19": "疋云。詣由進也。造奏詣進。此是一義也。意雖論道不",
    "X42n0736_003:0663b20": "異於俗者。慈云。如有檀越請齋。或轉經行道。而作生",
    "X42n0736_003:0663b21": "善緣迹。如以道接而不那。情規財利。口平章錢。或稱",
    "X42n0736_003:0663b22": "量某家布施厚薄等。既論財利。何異於俗。俗則在朝爭",
    "X42n0736_003:0663b23": "名。入市求利是也。又解。受得此戒在身。說此戒善功",
    "X42n0736_003:0663b24": "德。狀似論道。而但求其名聞利養。都不忻求出離生",
    "X42n0736_003:0663c01": "死。何異於俗。俗以求此名利故。又云。比丘貪婬嗜酒。",
    "X42n0736_003:0663c02": "與估販賣。何異俗人。故曰不異於俗也。與世同流事",
    "X42n0736_003:0663c03": "乖真趣者。趣由至到也。欲明順於俗心營事乖逆真",
    "X42n0736_003:0663c04": "趣。原其出家本應逆俗。今既與俗同流。乖本所趣之",
    "X42n0736_003:0663c05": "望也。研習積年猶迷暗托者。謂習學積年。猶尚於事",
    "X42n0736_003:0663c06": "於法恒疑不了。如暗中托物或著故曰也。況談世論",
    "X42n0736_003:0663c07": "孰能體之者。上句明學者尚自不知。今此下明不學",
    "X42n0736_003:0663c08": "者。舉學以況不學。謂學者尚暗於緣。不學故忘言也。",
    "X42n0736_003:0663c09": "孰由誰也。謂談世論之徒。誰復能體斯戒法也。",
    "X42n0736_003:0663c10": "容致濫委以亂法司者。慈云。容者受也。又云。容是不",
    "X42n0736_003:0663c11": "定之義。委者任也。亦迷也。安也。亦安也。司者至欲明",
    "X42n0736_003:0663c12": "容受此非法無德之人。濫安法主之處也。又解云。如",
    "X42n0736_003:0663c13": "今曹司名為曹主寺主也。委者付也。謂不可將佛法",
    "X42n0736_003:0663c14": "委付此談世俗之人。若以戒法委此人者。即是濫亂",
    "X42n0736_003:0663c15": "佛法。故曰以亂法司也。肆意縱奪等者。肆由放也。陳",
    "X42n0736_003:0663c16": "也。信也。習也。今取放義。如市中店肆。陳列貨物。任人",
    "X42n0736_003:0663c17": "撰擇。此是肆義也。字書云。肆者所陳貨鬻於市也。亦",
    "X42n0736_003:0663c18": "云。講肆者。謂法師說義恣人撰擇。亦名肆義。亦取放",
    "X42n0736_003:0663c19": "義。如上濫法司之人。不依法教。放縱身口。陳唱醜辭。",
    "X42n0736_003:0663c20": "師心觀於徒眾。有其愛憎。憎則犯輕而斷重。愛則犯",
    "X42n0736_003:0663c21": "重而斷輕。此名縱奪。於愛是縱。於憎名奪。私云。於情",
    "X42n0736_003:0663c22": "愛者有罪而不論。於情憎者吹毛而覓過也。慈云。縱",
    "X42n0736_003:0663c23": "奪者。明上法主之人放縱情懷。而於同情則縱其作",
    "X42n0736_003:0663c24": "惡。於異情者則奪其所有功能也。言專行暴尅者。謂",
    "X42n0736_003:0664a01": "於所嗔之人境上。非理加罸也。專者。應師云。專由自",
    "X42n0736_003:0664a02": "是也。專由一也任也。論語云。尅伐怨欲不行焉。可謂",
    "X42n0736_003:0664a03": "為仁矣。馬融曰。尅好勝人也。伐者自伐其功也。怨忌",
    "X42n0736_003:0664a04": "小怨也。欲者貪欲也。尚非俗節所許等者。謂俗人尚",
    "X42n0736_003:0664a05": "云不以親而不誅。誅其有過。不以疎而不賞。賞彼有",
    "X42n0736_003:0664a06": "功。豈得任意縱奪。又解。俗中高士尚不呵吒杖捶。能",
    "X42n0736_003:0664a07": "行仁恕。況乃出俗僧徒而反行之。新學困於盤石者。",
    "X42n0736_003:0664a08": "槃石者謂大石也。明此非法眾主。及摩訶羅。畜養門",
    "X42n0736_003:0664a09": "徒。常令酤酒置肉。不教法用。至年長大。欲往遊方聽",
    "X42n0736_003:0664a10": "學。遮不與去。有二意故。一恐學問勝己我便墮負。二",
    "X42n0736_003:0664a11": "恐彼識達教相。見我等過。知我是非。既不許出。如大",
    "X42n0736_003:0664a12": "石壓草不得出頭也。又和上解云。如國家諸王卿相。",
    "X42n0736_003:0664a13": "名為盤石之任。為取相繼嗣永固不移之義。義如盤",
    "X42n0736_003:0664a14": "石。故名盤石之任。喻此僧中無知眾主法主。亦名盤",
    "X42n0736_003:0664a15": "石之任。以處斷縱奪不依聖教。而後生新學弊斯法",
    "X42n0736_003:0664a16": "主故云困於盤石也。深云。易中有困卦。解云。進踐於",
    "X42n0736_003:0664a17": "蒺[卄/梨]。退又困於盤石。陰陽閇塞不通。名困卦也。如今",
    "X42n0736_003:0664a18": "官人先異尅為惡。被人糺吉進被罪刑。退失官爵。今",
    "X42n0736_003:0664a19": "之法主。若縱奪任情。後若命終。退失道果。及失人天",
    "X42n0736_003:0664a20": "勝報。退入三途。猶如困卦也。律要絕於羈[革*必]者。在身",
    "X42n0736_003:0664a21": "名羈。在口名[革*必]。只是馬羈[革*必]勒也。欲明新學之人。不",
    "X42n0736_003:0664a22": "識教相。不依戒律。放縱身口。造種種過。狀如馬無覊",
    "X42n0736_003:0664a23": "[革*必]。故言絕也。今此直詺戒律為羈[革*必]也。故經云。佛所",
    "X42n0736_003:0664a24": "立禁戒。如猿著鏁。亦如利轡勒。即其義也。正法玄綱",
    "X42n0736_003:0664b01": "寧不覆墜者。立云。無漏慧為玄綱。戒是玄紉。因戒發",
    "X42n0736_003:0664b02": "定。用定發慧。今既毀戒。定慧不生。故云覆墜也。又解。",
    "X42n0736_003:0664b03": "只詺戒為玄綱也。又言寧不覆墜者。如經云。我諸弟",
    "X42n0736_003:0664b04": "子。展轉行之。則是如來法身常在而不滅也。今既不",
    "X42n0736_003:0664b05": "依教行。絕於展轉。無人能續。故云玄綱覆墜也。",
    "X42n0736_003:0664b06": "故知興替在人者。爾疋云。興由起也。替廢也。此一句",
    "X42n0736_003:0664b07": "通結上文也。興字結上迹超塵網文也。替字結前澆",
    "X42n0736_003:0664b08": "末等之文也。深崇護法乃至法輪不再轉乎者。濟云。",
    "X42n0736_003:0664b09": "若能為眾生不專行暴尅。所有門徒後生。令其出外",
    "X42n0736_003:0664b10": "學問。不與作盤石之礙。意欲令其學問紹隆佛種。即",
    "X42n0736_003:0664b11": "是深崇護法也。立云。如上沐心道水迹超塵網之人。",
    "X42n0736_003:0664b12": "既能依教修行。即是法輪更轉。何慨佛日不再曜乎。",
    "X42n0736_003:0664b13": "即如經云。當知此則是汝大師。若我在世。無異此也。",
    "X42n0736_003:0664b14": "則是法輪再轉於閻浮。道光重映於千歲者矣。",
    "X42n0736_003:0664b15": "今略指宗體等者。此正生起下四種。是其宗體也。言",
    "X42n0736_003:0664b16": "後進興建有托者。謂令後學之人欲興顯建立者。應",
    "X42n0736_003:0664b17": "倚托此四種有所馮據。托由附也。",
    "X42n0736_003:0664b18": "夫戒以隨器為功者。立云。身是戒器。故婆沙云。以功",
    "X42n0736_003:0664b19": "德所依名為器也。器有大小。故戒亦有大小。故言戒",
    "X42n0736_003:0664b20": "者為隨器也。如五戒即人器。十戒即天器。二百五十",
    "X42n0736_003:0664b21": "戒是聲聞器。十重四十八輕戒即菩薩器。又解。以受",
    "X42n0736_003:0664b22": "時有上中下品之心。亦隨發得三品之戒。故名隨器",
    "X42n0736_003:0664b23": "也。慈云。此戒隨眾生器量所期。如器盛物。不擇香臭。",
    "X42n0736_003:0664b24": "欲求人之福及勝果等。皆隨所期。感尅戒品。故名隨",
    "X42n0736_003:0664c01": "器也。濟云。戒者隨眾生根器大小。所受多少。隨得戒",
    "X42n0736_003:0664c02": "亦不同。如俗人器小則受五八戒等。器若大則受具",
    "X42n0736_003:0664c03": "戒。故曰隨器為功也。行者以領納為趣者。謂能受戒",
    "X42n0736_003:0664c04": "人。即領納所受之法也。如白四羯磨。一念之頃領納",
    "X42n0736_003:0664c05": "妙法居懷也。而能善淨身心稱緣而受等者。謂身無",
    "X42n0736_003:0664c06": "遮難是淨身。誓斷惡緣境。起心慕求出要。有上品之",
    "X42n0736_003:0664c07": "心。是名淨心也。言稱緣而受者。謂師僧清淨衣鉢具",
    "X42n0736_003:0664c08": "足羯磨成就。總在緣。復能淨其身器。有其求之心。名",
    "X42n0736_003:0664c09": "曰因。將此自因。投其前後。因緣具故理應發戒。以其",
    "X42n0736_003:0664c10": "因不乖緣。故曰稱緣而受也。言方尅相應之道者。既",
    "X42n0736_003:0664c11": "淨心器。稱緣而受。以內因外緣兩種相應。而發此戒。",
    "X42n0736_003:0664c12": "則與無作戒善相應。即此相應之道。是其無作戒體",
    "X42n0736_003:0664c13": "也。尅者能也。又一解。詳下文云。將何以為道之淨器。",
    "X42n0736_003:0664c14": "即名此所發之戒體。能與聖道相應。故名相應之道。",
    "X42n0736_003:0664c15": "謂既稱緣而受。則與無作相應。後得成於佛道也(二解",
    "X42n0736_003:0664c16": "俱好)。若情無遠趣差之毫微等者。謂無持戒斷惑之心。",
    "X42n0736_003:0664c17": "不知此戒法能至寂滅無上之果。無心希求。名無遠",
    "X42n0736_003:0664c18": "趣也。言差之毫微者。謂顯因緣不具也。因緣小差即",
    "X42n0736_003:0664c19": "非得戒之限。又因緣雖具。白四之時。心緣餘善。不緣",
    "X42n0736_003:0664c20": "三世境作斷惡之心。一念有差則非得戒限。謂差之",
    "X42n0736_003:0664c21": "毫微失之千里也。則徒染法流等者。謂受者無心。空",
    "X42n0736_003:0664c22": "加作法無益。故曰徒染法流。言將何以為道之淨器",
    "X42n0736_003:0664c23": "者。夫戒者萬善所依而生。定慧藉之而起。用能盛貯。",
    "X42n0736_003:0664c24": "取喻於器。名戒。能盛萬善之功德。故稱道器。故經云。",
    "X42n0736_003:0665a01": "若無此戒。諸善功德。皆不得生。即其義也。為世良田",
    "X42n0736_003:0665a02": "義復安在者。謂剃染為相。持戒為性。性相兩具。堪為",
    "X42n0736_003:0665a03": "福田。今既受戒不獲。福田之義安在。安由寧也。故智",
    "X42n0736_003:0665a04": "論云。為世良田者。實由戒體故也。佛藏經云。若不能",
    "X42n0736_003:0665a05": "除我倒。不得受一杯之水一納之衣。五分亦云。不為",
    "X42n0736_003:0665a06": "解脫出家者。不得受於僧次。意可知也。",
    "X42n0736_003:0665a07": "清身行徒等者。徒是今時徒眾也。此眾執戒律而行。",
    "X42n0736_003:0665a08": "故曰行徒。今欲受戒入茲徒侶。誓願護持。寧死不犯。故",
    "X42n0736_003:0665a09": "曰清身。意明肅此身入行門之徒眾。身雖處此行徒。",
    "X42n0736_003:0665a10": "心何所為。謂悕於佛道涅槃之果。故曰清身行徒遠",
    "X42n0736_003:0665a11": "悕圓果也。言無宜妄造者(草盜反)。明受戒者遠求菩提。",
    "X42n0736_003:0665a12": "若但希人天之樂。名妄造。若希二乘亦是妄造。造由",
    "X42n0736_003:0665a13": "趣也。詣也。適也。專志攝慮等者。應師云。專者自是也。",
    "X42n0736_003:0665a14": "亦任也。亦云一也。慮者念也思也。謂以其一心。注想",
    "X42n0736_003:0665a15": "於戒善也。言令契入無滯者。慈云。專志修行。擬契入",
    "X42n0736_003:0665a16": "圓寂涅槃無相真理。虗通無有滯礙之處也。私云。只",
    "X42n0736_003:0665a17": "是志心。緣其戒善功德。令與我心相應。直爾契會。直",
    "X42n0736_003:0665a18": "爾趣入。直爾發得。使中間更無滯礙也。又解。只名無",
    "X42n0736_003:0665a19": "作戒體為無滯也。以成實宗中。將非色非心為體。故",
    "X42n0736_003:0665a20": "名無滯。若薩婆多宗。戒是其色。即有滯礙也。故經云",
    "X42n0736_003:0665a21": "雖無形色者。即涅槃經。明其無作戒體也。今引此經。",
    "X42n0736_003:0665a22": "證成上無滯之義。據此文意。前解無滯義。用後釋為",
    "X42n0736_003:0665a23": "當。",
    "X42n0736_003:0665a24": "但戒相多途非唯一軼者。軼有兩音。一音逸。字統云",
    "X42n0736_003:0665b01": "過也。一音妷(田結反)。謂車轍。即當此用。言多途者。約境",
    "X42n0736_003:0665b02": "相明。境通情非情。亘周法界。故曰多途。亦云止作二",
    "X42n0736_003:0665b03": "持犯也。亦云遮戒性戒。亦云五八十具。亦云上中",
    "X42n0736_003:0665b04": "下品等。故曰多途也。非唯一軼者。如車足踐地為路。",
    "X42n0736_003:0665b05": "則千車同於一軼。以車大小一種故也。車若大小。後",
    "X42n0736_003:0665b06": "車被前車拗破。若無大小。故得千里同軼。戒相不爾。",
    "X42n0736_003:0665b07": "乃至多途不同於車軼也。心有分限取之不同者。謂",
    "X42n0736_003:0665b08": "有上中下品之心。亦隨取得上中下品戒也。亦云。隨",
    "X42n0736_003:0665b09": "欲取五八十具。隨受何戒即得也。亦云三乘之人。隨",
    "X42n0736_003:0665b10": "受得不同也。若任境彰名乃有無量者。謂約法界情",
    "X42n0736_003:0665b11": "非情等。皆是所發戒之境。若從如此等境彰於戒數",
    "X42n0736_003:0665b12": "之名者。而戒則有無窮之稱也。且據樞要者。廣疋云。",
    "X42n0736_003:0665b13": "樞是門臼也。又云樞機動轉之主。謂樞本也。如戶有",
    "X42n0736_003:0665b14": "樞方得動轉。欲明此戶必相要藉。今舉四法亦為要",
    "X42n0736_003:0665b15": "者。喻之於樞。故云且據樞要略標四種也。",
    "X42n0736_003:0665b16": "語法而談不局凡聖者。此謂若凡若聖通有此之戒",
    "X42n0736_003:0665b17": "法也。如聖人亦受此戒。即是沓婆摩羅。十四出家。十",
    "X42n0736_003:0665b18": "六證阿羅漢。年滿二十。羯磨受戒。此是聖人。亦有斯",
    "X42n0736_003:0665b19": "事。故曰不局於聖也。言凡者。即今一切比丘白四羯",
    "X42n0736_003:0665b20": "磨受者是也。直明此法至出離之道等者。謂我今更",
    "X42n0736_003:0665b21": "不論其不局凡聖所由。且明其戒法之義。故言直明",
    "X42n0736_003:0665b22": "此法也。言必能軌成出離之道者。謂此戒法可軌可",
    "X42n0736_003:0665b23": "則。能出離生死。成無漏道也。要令受者信知有此者。",
    "X42n0736_003:0665b24": "謂能受戒人。須信知有此聖法住在身。乘之得出離",
    "X42n0736_003:0665c01": "生死也。謂不局凡聖。皆受得此戒在身。只喚此戒著",
    "X42n0736_003:0665c02": "身。名為聖法。要須信知有此戒法也。",
    "X42n0736_003:0665c03": "今所受者就已成而言名為聖法等者。慈云。約羯磨",
    "X42n0736_003:0665c04": "竟發得此法名為已成。為聖道基。能成聖故。名為聖",
    "X42n0736_003:0665c05": "法。亦可已成者明此戒法能取於聖。就尅果邊名為",
    "X42n0736_003:0665c06": "已成。已成聖故方名聖法。謂佛菩薩聲聞。乘此戒法。",
    "X42n0736_003:0665c07": "得至菩提。故名聖法。今凡受者。雖未得聖。從因望果。",
    "X42n0736_003:0665c08": "呼為聖法。又解。聖人乘此戒法得至聖果。故知今所",
    "X42n0736_003:0665c09": "受者即是聖法。就成聖者為言。故云就已成而言也。",
    "X42n0736_003:0665c10": "深亦云。雖復凡聖通有此法者。結上文也。就已成而",
    "X42n0736_003:0665c11": "言者。明今凡僧受者因緣具足受得戒者。故言就已",
    "X42n0736_003:0665c12": "成而言也。",
    "X42n0736_003:0665c13": "但令返彼生死仰廁僧徒者。明昔在生死順流長往。",
    "X42n0736_003:0665c14": "今發心遠離。廁在僧位。故曰仰廁。向上曰仰。前言返",
    "X42n0736_003:0665c15": "彼生死是垂下也。今則仰廁者。是向上之義也。建志",
    "X42n0736_003:0665c16": "要期高栖累外者。只名返彼生死。超離煩惱。名為建",
    "X42n0736_003:0665c17": "志要期也。累是生死罪累。既有斷惡修善返生死之",
    "X42n0736_003:0665c18": "心。此心乃高昇三界之表。栖息於塵累之外。故曰高",
    "X42n0736_003:0665c19": "栖等也。又解。今發心受戒。志出三界高謝四流。名為",
    "X42n0736_003:0665c20": "高栖累外也。必預長養此心者。立云。若發此如上建",
    "X42n0736_003:0665c21": "志之心者。要須預前長養此心也。復發上品之心。擬",
    "X42n0736_003:0665c22": "三聚淨戒。若至臨時。師僧擬教相尚自虗。何能教於",
    "X42n0736_003:0665c23": "前人發此心也。使隨人成就者。謂隨十人百人同時",
    "X42n0736_003:0665c24": "受戒。隨有長養返彼生死起上品之心者。受得其戒。",
    "X42n0736_003:0666a01": "則名成就。若無此心。則不成就。皆謂隨有長養此心",
    "X42n0736_003:0666a02": "者。不限人之多少。故云隨人成就。慈云。隨有求四果。",
    "X42n0736_003:0666a03": "或期緣覺菩薩等。隨人心之所期。即得尅獲。故言隨",
    "X42n0736_003:0666a04": "人成就也。習聖行。居體者。既秉羯磨聖法。發得戒竟。",
    "X42n0736_003:0666a05": "即須依法修行。名為聖行。故曰習聖行居體也。名為",
    "X42n0736_003:0666a06": "隨法之行者。勝云。隨受得此聖法在身。起動施為。皆",
    "X42n0736_003:0666a07": "須護持。名為隨法之行。上來釋其戒法義竟。",
    "X42n0736_003:0666a08": "二明戒體。若依通論明所發之業體者。慈云。通論者",
    "X42n0736_003:0666a09": "通律之論也。如成實等明所受發其業體者。約作無",
    "X42n0736_003:0666a10": "作以辨名業體。以發身口之業故。論云。作者。身動。身",
    "X42n0736_003:0666a11": "方便。無作者。身動滅已。與餘識俱。名為無作。故知作",
    "X42n0736_003:0666a12": "與無作就業以明。故戒疏云。或就業辨即作無作也。",
    "X42n0736_003:0666a13": "立云。今此通指諸論。如多論明作無作。用色為業體。",
    "X42n0736_003:0666a14": "如成論作戒以為色業體。無作以非色非心為業體。",
    "X42n0736_003:0666a15": "此等論文。皆是明其所發之業體故曰也。若如此廣",
    "X42n0736_003:0666a16": "辨對今未明。今且直明能領之心。謂對第三羯磨竟",
    "X42n0736_003:0666a17": "時。發得無作業體。此業體之義。是所發也。今未暇論。",
    "X42n0736_003:0666a18": "且明能領之心。呼為戒體也。今就正顯直陳能領之",
    "X42n0736_003:0666a19": "心相者。顯由明也。明通論中。但辨所發之業體。但明",
    "X42n0736_003:0666a20": "其所。則不辨能。今此直就能領心邊。以為戒體也。言",
    "X42n0736_003:0666a21": "心者。即是求戒之心。因此心發無作體。只名此心為",
    "X42n0736_003:0666a22": "體也。言相者。要假此心。方能緣於外相。其相是何。即",
    "X42n0736_003:0666a23": "法界塵沙二諦等相。以心緣此相故。言心相也。約此",
    "X42n0736_003:0666a24": "義邊並為戒體。故曰直陳能領之心相。",
    "X42n0736_003:0666b01": "謂法界塵沙二諦等法者。即謂行者。心中能領得法",
    "X42n0736_003:0666b02": "也。二諦即是空有也。空即真諦。有即俗諦。何故用二",
    "X42n0736_003:0666b03": "諦為戒境。且明真諦滅理涅槃。如謗聖教言非佛說。",
    "X42n0736_003:0666b04": "滅理涅槃言非畢竟寂滅。皆獲重罪。今反成福並入",
    "X42n0736_003:0666b05": "戒門。言俗諦者。謂反彼生死。斷一切惡。離殺盜等。此",
    "X42n0736_003:0666b06": "皆俗諦。盡是戒境。故曰二諦。以己要期施造方便者。",
    "X42n0736_003:0666b07": "要期斷惡修善寧死不犯也。施造者。即壇場胡跪。合",
    "X42n0736_003:0666b08": "掌禮拜。求哀乞受。皆是施造方便也。惻思明慧等者。",
    "X42n0736_003:0666b09": "廣疋云惻者悲也。說文云惻由痛也。思者謂思惟也。",
    "X42n0736_003:0666b10": "欲明受戒之時悲念一切眾生不起殺盜諸惡相加",
    "X42n0736_003:0666b11": "也。謂我及一切眾生。久流生死。造諸罪業。今痛昔迷。",
    "X42n0736_003:0666b12": "故云惻思也。言明慧者。謂要假明慧。方能傷痛三有",
    "X42n0736_003:0666b13": "眾生。若是愚痴何能有此心也。又勝云。言明慧者。為",
    "X42n0736_003:0666b14": "須了此戒法是眾善根本能成大果。知有勝用故。起",
    "X42n0736_003:0666b15": "增上心。受得此戒。修定習慧。擬會正道。上報佛恩。下",
    "X42n0736_003:0666b16": "化群有。名為明慧。要須了了知。佛戒有如此功益。了",
    "X42n0736_003:0666b17": "知分明。故曰明慧。如此發心。方能與無作之體相應。",
    "X42n0736_003:0666b18": "故曰冥會前法也。又云冥會前法者。冥由暗也。謂既",
    "X42n0736_003:0666b19": "能慈惻明慧。立志如此。必冥然暗與白四聖法相應。",
    "X42n0736_003:0666b20": "相應是何。謂闇與理會。故曰相應也。言前法者。指前",
    "X42n0736_003:0666b21": "門戒法文為前法也。亦可懸指教中羯磨之法也。以",
    "X42n0736_003:0666b22": "此要期之心與彼妙法相應者。請要發此持戒之心。",
    "X42n0736_003:0666b23": "乃與法界塵沙等境妙法相應也。於彼法上有緣起",
    "X42n0736_003:0666b24": "之義者。由緣故起。故曰緣起。或名緣成。謂緣會故成。",
    "X42n0736_003:0666c01": "故名曰緣成也。立云。受者有心。衣鉢具足。師僧清淨。",
    "X42n0736_003:0666c02": "羯磨成就者。則第三羯磨竟。一剎那頃。於塵沙法界",
    "X42n0736_003:0666c03": "情非情境法上。領得此無作之體。名為緣起之義也。",
    "X42n0736_003:0666c04": "勝又解。明此戒是因緣生法。然求戒心誓等是因。師",
    "X42n0736_003:0666c05": "僧衣鉢羯磨等是增上緣。二種相扣。因緣和契至三",
    "X42n0736_003:0666c06": "羯磨竟。於彼二種法上。假緣引發生起此戒。名曰緣",
    "X42n0736_003:0666c07": "起義也。又解云。於彼法上者。看此文意。指前法界塵",
    "X42n0736_003:0666c08": "沙二諦等法。名為彼也。謂於此一切境上。發得戒體。",
    "X42n0736_003:0666c09": "第三羯磨竟時。舉得一切戒法。起注身心中。名為緣",
    "X42n0736_003:0666c10": "起。謂由緣師僧衣鉢羯磨。自求心等之因緣。故有法",
    "X42n0736_003:0666c11": "起。即於一切境上。有戒善功德而生。名此為起。故曰",
    "X42n0736_003:0666c12": "緣起之義也。領納在心名為戒體者。將受戒人能領",
    "X42n0736_003:0666c13": "戒之心為戒體。問此戒體門與前戒法何別。解云。若",
    "X42n0736_003:0666c14": "論法者。不由受與不受。任運有此法體。能成出離之",
    "X42n0736_003:0666c15": "道。若論體者。緣身口發得此法。在身名體。故羯磨疏",
    "X42n0736_003:0666c16": "云。戒體者。納受聖法於心胸。即法是所納之戒體。詳",
    "X42n0736_003:0666c17": "此文意。望能領邊為體。所領者為法(此是勝同也)。",
    "X42n0736_003:0666c18": "三明戒行者。謂依戒修行。名為戒行。上既明戒法戒",
    "X42n0736_003:0666c19": "體。並受中之事。今即辨隨行之中廣能策進心行",
    "X42n0736_003:0666c20": "也。上既受體在身。今則廣修方便。隨戒而行。義順",
    "X42n0736_003:0666c21": "於前。故曰戒行。秉之在心者。秉由執也。謂執之在心。",
    "X42n0736_003:0666c22": "此字上作禾頭。下是古手字也。謂以手執禾。名之為",
    "X42n0736_003:0666c23": "秉。若兩秉並者[(秉-千+ㄥ)*(秉-千+ㄥ)]。名之為兼。謂左右兼執禾斷也。必",
    "X42n0736_003:0666c24": "須廣修方便者。謂不犯一切戒者。皆由有方便作護",
    "X42n0736_003:0667a01": "持之心。故能對境不染也。故下文云若光嚴淨識。托",
    "X42n0736_003:0667a02": "對五塵。欲染不生。由前方便故也。深云。廣修四正勤。",
    "X42n0736_003:0667a03": "何者為四。一未生之善方便令生。二已生之善令運",
    "X42n0736_003:0667a04": "運增長。三未生之惡令不起。四已生之惡令滅即懺",
    "X42n0736_003:0667a05": "洗之法是也。撿察身口等者。即防身口七非。此名戒",
    "X42n0736_003:0667a06": "也。言威儀之行者。此明上撿察身口。能防名戒。其相",
    "X42n0736_003:0667a07": "是麤。今則於微細威儀。行住坐臥四儀可觀。故曰威",
    "X42n0736_003:0667a08": "儀之行也。尅志專崇高慕前聖者。尅由能也。明諸佛",
    "X42n0736_003:0667a09": "羅漢等。並持此戒。能得出離生死。因茲戒德。降魔成",
    "X42n0736_003:0667a10": "道。我亦効之。故曰高慕前聖也。持心後起義順於前",
    "X42n0736_003:0667a11": "者。此明前要心受時誓持不犯。今已受後。能順前期。",
    "X42n0736_003:0667a12": "不違本心。故曰義順於前也。經云雖非觸對者。有云",
    "X42n0736_003:0667a13": "涅槃經也。明無作戒體雖非色非心。若修方便而護",
    "X42n0736_003:0667a14": "持者。身得清淨。由非色心故。故云非可觸對。",
    "X42n0736_003:0667a15": "四明戒相至稱法等者。立云。若直明則二百五十戒",
    "X42n0736_003:0667a16": "是也。若更廣論即一切情非情萬境是戒相也(恐此解非。",
    "X42n0736_003:0667a17": "今文明。戒相約義精別)。言隨所施造動則稱法者。有云如不捉",
    "X42n0736_003:0667a18": "寶。不觸女人。不與女宿。不非時食。此皆名動則稱法。",
    "X42n0736_003:0667a19": "隨行住四儀中皆稱法也。由此稱法故。美德外彰。色",
    "X42n0736_003:0667a20": "相清潔堪生物信。故美德光顯。名此為戒相也。",
    "X42n0736_003:0667a21": "並出道之本依等者。謂三乘之道。皆依此四條為根",
    "X42n0736_003:0667a22": "本。而得出生死也。言成果之宗極者。謂依此四條為",
    "X42n0736_003:0667a23": "宗。能成於四果及佛果也。如如五戒用人為果極。十",
    "X42n0736_003:0667a24": "善用天為果極。今此四條。是聲聞中為果極也。謂一",
    "X42n0736_003:0667b01": "切果極之基。皆因於戒。以尸羅既淨。能集生三昧。發",
    "X42n0736_003:0667b02": "智斷惑。終獲道益。故曰出道之本依成果者之宗極",
    "X42n0736_003:0667b03": "也。故標於鈔表等者。表由外也。明此四法標在鈔首之",
    "X42n0736_003:0667b04": "初。故曰也。言今寄心有在者。謂令後人寄心四條之",
    "X42n0736_003:0667b05": "中。自知身佩聖法者。必堪為六道福田等也。紹隆佛",
    "X42n0736_003:0667b06": "種興建法幢功德不可思議等者。紹由繼也。隆者盛",
    "X42n0736_003:0667b07": "也。六道福田三寶因種等。既有多許功德。非心思口",
    "X42n0736_003:0667b08": "議得盡也。豈惟言論能盡者。明心思既不及。言說亦",
    "X42n0736_003:0667b09": "難窮。此都結上文也。直引聖說誠證者。立云。結前并",
    "X42n0736_003:0667b10": "生後也。言直引聖說是結上也。誠證是生後。文引大",
    "X42n0736_003:0667b11": "小乘經論也。意謂不然。但是都生起文也。令持法高",
    "X42n0736_003:0667b12": "士詳而鏡者。立謂。有始有終曰士。從一至十數終也。",
    "X42n0736_003:0667b13": "一則為始。十則是終。下作一故曰士也。榮云。夫靡不",
    "X42n0736_003:0667b14": "有始。鮮尅必有終。有始有終者。其唯聖人乎。鄭玄云。",
    "X42n0736_003:0667b15": "別是非知義理謂之為士。",
    "X42n0736_003:0667b16": "上來釋其第一宗體義竟。從此已下當第二引文成",
    "X42n0736_003:0667b17": "德門也。辨比丘事者。立明。比丘之事取辨大難。若依",
    "X42n0736_003:0667b18": "教修行。受持禁戒。能自行化他。識知法相。名之為辨。",
    "X42n0736_003:0667b19": "若毀禁戒。廣造非法。不閑法相。不足僧數。名為不辨",
    "X42n0736_003:0667b20": "比丘事也。覆滅正法翻種苦業者。立明。既違聖教。任",
    "X42n0736_003:0667b21": "持義絕。使佛法陵遲。良為無人弘之。故曰覆滅也。當",
    "X42n0736_003:0667b22": "受戒時。專擬斷惡修善。望離生死。向若不受。無戒可",
    "X42n0736_003:0667b23": "犯。今受而不持。死墮地獄。豈非翻種苦業也。今通括",
    "X42n0736_003:0667b24": "一化所說正文者。簡其偽經。則不引來。故曰正文也。",
    "X42n0736_003:0667c01": "發趣萬行戒為宗主者。明戒是眾行之初基。萬行從",
    "X42n0736_003:0667c02": "戒而生。居宗在首。故曰宗主。故經云若欲生天等必",
    "X42n0736_003:0667c03": "須護戒足者。有云。此善生經也。淨三藏云。據梵本合",
    "X42n0736_003:0667c04": "言戒跡。不是戒足梵言波荷。引翻為足。若言波荷陀。",
    "X42n0736_003:0667c05": "此翻為跡。梵本既言波荷陀。明知是迹也。謂戒者。前",
    "X42n0736_003:0667c06": "佛學此戒法。而得聖果。後人尋此前跡而學之。亦得",
    "X42n0736_003:0667c07": "道果。故曰迹也。濟云。觀此解釋。亦有道理。不得一向",
    "X42n0736_003:0667c08": "撥他三藏。然千里之馬。時有一蹶。人誰無失。從長處",
    "X42n0736_003:0667c09": "而用。他既能辛苦數萬里。往彼取得經論來此。教化",
    "X42n0736_003:0667c10": "眾生。豈頓不少信耶。又經云戒者行根住持即喻如",
    "X42n0736_003:0667c11": "地者。撿善生經云。戒是菩提道初根本地。名之為戒。",
    "X42n0736_003:0667c12": "如是戒者。亦名初地。亦名平地。亦名等地。亦名慈地。",
    "X42n0736_003:0667c13": "亦名悲地。亦名佛迹。名一切功德根本。亦名福田。以",
    "X42n0736_003:0667c14": "是因緣。智者應當受持而不毀於戒也。上釋小乘經",
    "X42n0736_003:0667c15": "嘆戒義已竟。",
    "X42n0736_003:0667c16": "道品樓觀以戒為柱者。賓云。三十七道品相扶持成",
    "X42n0736_003:0667c17": "道。喻之樓觀。將戒為此樓之柱也。禪定心城以戒為",
    "X42n0736_003:0667c18": "槨者。度生死河。戒為橋梁。入善人眾以戒為印者。八",
    "X42n0736_003:0667c19": "直正田。戒為彊畔。如田無畔水則不住。如是若無淨",
    "X42n0736_003:0667c20": "戒。則定水不住也。立云。入善人眾者。三乘賢聖。名為",
    "X42n0736_003:0667c21": "善人眾也。",
    "X42n0736_003:0667c22": "須者看之戒則不羸者。明彼論中嘆戒文多。若見彼",
    "X42n0736_003:0667c23": "文。則勇勵常忻護持。故戒不羸也。",
    "X42n0736_003:0667c24": "毗婆沙者。此翻為逐分別。謂逐律文後解釋分別也。",
    "X42n0736_003:0668a01": "亦翻為廣解釋也。只是羅漢作論解釋經律事。同此",
    "X42n0736_003:0668a02": "方章疏也。戒言尸羅亦言行也者。婆沙第三十四卷",
    "X42n0736_003:0668a03": "云。言尸羅曰行者。如人有足能行至餘方。如是行人",
    "X42n0736_003:0668a04": "有尸羅足者。能行至善道。及至涅槃也。亦云守信者。",
    "X42n0736_003:0668a05": "彼論解云。言尸羅曰守信者。此是世俗言說之法。若",
    "X42n0736_003:0668a06": "人善護尸羅者。言是人名守信。不能善護尸羅者。是",
    "X42n0736_003:0668a07": "人不守信也。是故世俗言說尸羅為守信。立云。本受",
    "X42n0736_003:0668a08": "誓持。今隨行中能持。不違本心。故曰守信也。言亦名",
    "X42n0736_003:0668a09": "為器者。彼論解云。以是一切功德所依之處。故曰器",
    "X42n0736_003:0668a10": "也。",
    "X42n0736_003:0668a11": "尸羅言冷無破戒熱及三惡道熱者。彼論第二十五",
    "X42n0736_003:0668a12": "卷云。云何尸羅義。答冷義是尸羅義。所以者何。破戒",
    "X42n0736_003:0668a13": "能令身心熱惱。持戒則令身心冷。第二十四卷。又解",
    "X42n0736_003:0668a14": "云。破戒者。三惡道中熱。持戒者。人天中冷。應師云(音靈)。",
    "X42n0736_003:0668a15": "謂是悟解之意也。亦云冷然清淨之貌也。礪云。音靈。",
    "X42n0736_003:0668a16": "謂戒法清凉。無鬱蒸之惱。故曰冷也。三惡道者。地獄",
    "X42n0736_003:0668a17": "餓鬼畜生也。亦名善夢者。彼論解云。尸羅言夢。持戒",
    "X42n0736_003:0668a18": "者身心不熱。常得善夢故。立云。持戒之人。諸天衛護。",
    "X42n0736_003:0668a19": "常得好夢也。亦名為習者。彼論解云。尸羅言習。持戒",
    "X42n0736_003:0668a20": "者善習戒法故。亦名為定者。彼論解云。尸羅言定。若",
    "X42n0736_003:0668a21": "依戒住。心易定故。立云。言尸羅既淨。三昧現前。亦名",
    "X42n0736_003:0668a22": "為池群聖所浴者。彼論解云。尸羅言池。如佛說偈。法",
    "X42n0736_003:0668a23": "眾戒水池。清淨無瑕穢。聖浴身不濕。必到於彼岸。或",
    "X42n0736_003:0668a24": "名瓔珞等者。彼論解云。尸羅如瓔珞。有瓔珞嚴身。有",
    "X42n0736_003:0668b01": "少時好中年老年則不好。有中年好。老年則不好。有",
    "X42n0736_003:0668b02": "老時好少年中年則不好。戒瓔珞嚴者。三時常好。立",
    "X42n0736_003:0668b03": "云。世人用香華瓔珞而嚴身。出家僧尼用戒為瓔珞。",
    "X42n0736_003:0668b04": "故大集經云。佛言菩薩。有四種瓔珞莊嚴。一戒瓔珞",
    "X42n0736_003:0668b05": "莊嚴。二三昧瓔珞莊嚴。三智慧瓔珞莊嚴。四陀羅尼",
    "X42n0736_003:0668b06": "瓔珞莊嚴。故菩薩戒經云。戒如明日月。亦如瓔珞珠。",
    "X42n0736_003:0668b07": "微塵菩薩眾。由是成正覺。即其義也。亦名鏡者。彼論",
    "X42n0736_003:0668b08": "解云。又尸羅如鏡。鏡若明淨。像於中現。戒清淨者。無",
    "X42n0736_003:0668b09": "我像現。立云。戒淨故發定。定能發慧。以定中觀身。無",
    "X42n0736_003:0668b10": "我相可得也。又名威勢者。彼論解云。又尸羅言威勢。",
    "X42n0736_003:0668b11": "如來所以三千大千世界。有威勢者。皆是尸羅力故",
    "X42n0736_003:0668b12": "也。何以故。為戒無缺犯故。言餘如駈龍事者。雜寶藏",
    "X42n0736_003:0668b13": "經及論。共明云。佛滅度後。七百年。罽賓國有一惡龍",
    "X42n0736_003:0668b14": "王。名阿利耶。受性暴惡。故作灾害。惱國人民悉皆患",
    "X42n0736_003:0668b15": "之。去其住處不遠。有僧伽藍。時有五百羅漢。皆共集",
    "X42n0736_003:0668b16": "會。入於禪定。各盡神力。駈遣此龍。令出國界。其龍有",
    "X42n0736_003:0668b17": "大威德。雖五百羅漢神通動地。駈遣此龍。不能使動。",
    "X42n0736_003:0668b18": "時有一羅漢。名祇夜多。最後而至。時諸羅漢。具以此",
    "X42n0736_003:0668b19": "事。向祇夜說。時祇夜多不入禪定。直三彈指語言。賢",
    "X42n0736_003:0668b20": "善遠比處去。龍聞彈指聲。即便遠去。時諸羅漢。語夜",
    "X42n0736_003:0668b21": "多言。汝以何禪定力。令此龍去。我與仁者。俱得漏盡。",
    "X42n0736_003:0668b22": "我盡神力。不能令動。尊者何以三彈指。令其出去。遠",
    "X42n0736_003:0668b23": "入大海耶。夜多答言。我以彈指力者。直以我從凡夫",
    "X42n0736_003:0668b24": "已來。謹慎於戒。護突吉羅。猶如四重無異。我以戒力",
    "X42n0736_003:0668c01": "故。令此龍去。是故尸羅名為威勢等也。又戒名為頭",
    "X42n0736_003:0668c02": "能見苦諦諸色等者。彼論解云。又尸羅言頭。如人有",
    "X42n0736_003:0668c03": "頭。則能見色。聞聲嗅香。甞味覺觸知法。如是行人。有",
    "X42n0736_003:0668c04": "尸羅頭者。能見苦諦等色。聞名身等義。嗅覺意華香。",
    "X42n0736_003:0668c05": "嘗出離無事寂靜三菩提味。覺禪定解脫等觸。知行",
    "X42n0736_003:0668c06": "色陰等法總相別相。是故尸羅言頭。",
    "X42n0736_003:0668c07": "尊者瞿沙說曰。乃至能至涅槃等者。彼論云。尊者瞿",
    "X42n0736_003:0668c08": "沙說曰。不破義是尸羅義。如人不破戒足。能有所至。",
    "X42n0736_003:0668c09": "如是行者。不破尸羅故。能至涅槃也。言瞿沙者。是人",
    "X42n0736_003:0668c10": "名也。論中大引此人之言。",
    "X42n0736_003:0668c11": "上來解小乘經論讚戒善竟。從此已下。次明大乘經",
    "X42n0736_003:0668c12": "論。廣嘆其戒也。華嚴經云具足受持威儀教法等者。案",
    "X42n0736_003:0668c13": "華嚴經明法品說。彼有三番明義。今試敘云。謂約三",
    "X42n0736_003:0668c14": "種三寶。故有三番也。初云。能令眾生發菩提心。令佛",
    "X42n0736_003:0668c15": "法不斷。開示演說十二部經甚深法藏。令法寶不斷。",
    "X42n0736_003:0668c16": "受持一切威儀教法。令僧寶不斷。第二番云。讚嘆大",
    "X42n0736_003:0668c17": "願(謂菩薩所發願)令佛寶不斷。分別顯示十二緣起。令法寶",
    "X42n0736_003:0668c18": "不斷。修六和敬。令僧寶不斷。第三番云下佛種子於",
    "X42n0736_003:0668c19": "眾生田。生正覺芽。令佛寶不斷。護持法藏。不惜身命。",
    "X42n0736_003:0668c20": "令法寶不斷。善御大眾。心無憂悔。令僧寶不斷。此三",
    "X42n0736_003:0668c21": "番中各有階降。先就佛寶。彰其階降。初番能令發菩",
    "X42n0736_003:0668c22": "提心。趣求佛果。第二番中贊大願者。贊起行願。令其",
    "X42n0736_003:0668c23": "修習。第三番中。下佛種子。於眾生田。作成行種。次就",
    "X42n0736_003:0668c24": "法寶彰階降者。初番演說十二部經。是其教法。第二",
    "X42n0736_003:0669a01": "番中顯示緣起是其理法。第三番中。護持法藏。是其",
    "X42n0736_003:0669a02": "行法。後就僧寶。彰其階降者。初番受持威儀法者。僧",
    "X42n0736_003:0669a03": "行方便。第二番中。修六和敬者。行成不乖。第三番中。",
    "X42n0736_003:0669a04": "善御大眾德熟攝他故也。",
    "X42n0736_003:0669a05": "如餘佛士等者。大集經十九卷。後有護法品云。說此",
    "X42n0736_003:0669a06": "經時。爾時有十方世界。諸大菩薩。從他方來集。論道",
    "X42n0736_003:0669a07": "說道義。爾時十方世界菩薩。白佛言。諸佛如來。為如",
    "X42n0736_003:0669a08": "是等五滓眾生。制於禁戒。唯願如來。為法久住。復制",
    "X42n0736_003:0669a09": "禁戒。所謂身戒。口戒意戒。不得受畜。一切惡物等。如",
    "X42n0736_003:0669a10": "餘佛土。所制淨戒。佛言止止。佛自知時。因緣未出。如",
    "X42n0736_003:0669a11": "來則不預制禁戒也。說此經時。佛成道已。第十二年",
    "X42n0736_003:0669a12": "中也。今有鈔本。作王字者。多相傳解云。如善國王。皆",
    "X42n0736_003:0669a13": "立嚴制。不許造罪等。此並人語謂本作王字者。甚錯",
    "X42n0736_003:0669a14": "其來久矣。即十門中云。抄寫錯漏。相承傳濫。斯言明",
    "X42n0736_003:0669a15": "矣。",
    "X42n0736_003:0669a16": "不得疥癩野干者。撿薩遮尼犍子經云。有薩遮尼犍",
    "X42n0736_003:0669a17": "子。與八十千方尼犍子。遊行諸國。教化眾生。次第至",
    "X42n0736_003:0669a18": "鬱闍延城。爾時國主。名曰嚴熾。其王敬重迎之受學。",
    "X42n0736_003:0669a19": "其人廣為王說種種法門。次為王說。沙門瞿曇。名稱",
    "X42n0736_003:0669a20": "功德。相好利益等事。王問如此法身從何而得。尼犍",
    "X42n0736_003:0669a21": "答言。以戒為本。持戒為始。若不持戒。乃至不得疥癩",
    "X42n0736_003:0669a22": "野干身何況當得功德之身。大王當知。以戒淨故。不",
    "X42n0736_003:0669a23": "斷法種僧種。以戒淨故。功德無量。王聞是已。發菩提",
    "X42n0736_003:0669a24": "心(云云)。",
    "X42n0736_003:0669b01": "雖有色族多聞者。立云。色是顏色端正。亦是色勢。族",
    "X42n0736_003:0669b02": "是高門大姓。多聞即是明解世俗經書。乃至經論。而",
    "X42n0736_003:0669b03": "不能持戒。取喻可知。禽獸者。飛曰禽。走曰獸。雖廣解",
    "X42n0736_003:0669b04": "聖教名曰多聞。若不能依教而行。如鸚鵡啅鵄脚。是",
    "X42n0736_003:0669b05": "以經云。譬如死人著金瓔珞。多聞破戒受他供養。亦",
    "X42n0736_003:0669b06": "復如是。故重引之。",
    "X42n0736_003:0669b07": "令誦心首者。上已先明持破者。受報不同。其言要妙。",
    "X42n0736_003:0669b08": "今又再出。故云重引累囑慇懃。故曰令誦心首。上來",
    "X42n0736_003:0669b09": "釋大乘經竟。",
    "X42n0736_003:0669b10": "雖山居苦行乃至空無所得者。出要正路。唯八聖道。",
    "X42n0736_003:0669b11": "攝一切行。無行不盡。八正道中。有正戒正定正慧。今",
    "X42n0736_003:0669b12": "此之人。雖復得定。此定非依佛戒而發。名為邪定。名",
    "X42n0736_003:0669b13": "有漏慧。不能尅證正果。故曰空無所得。持戒之人壽",
    "X42n0736_003:0669b14": "終之時風刀解身等者。撿智論云。持戒之人。壽終之",
    "X42n0736_003:0669b15": "時。刀風解身。筋脉斷絕。自知持戒清淨。心不怖畏。如",
    "X42n0736_003:0669b16": "說偈言。大惡病中。戒為良藥。大怖畏中。戒為守護。死",
    "X42n0736_003:0669b17": "闇冥中。戒為明燈。於惡道中。戒為橋梁。死海水中。戒",
    "X42n0736_003:0669b18": "為大船。言風刀解身者。經云。臨終之時色黑者。定墮",
    "X42n0736_003:0669b19": "地獄。色青者。墮畜生。色黃墮餓鬼。若色如常赤白生",
    "X42n0736_003:0669b20": "於人中。倍如常赤白端正者。得生天上。此是風刀之",
    "X42n0736_003:0669b21": "相也。",
    "X42n0736_003:0669b22": "持地三十二相無差別因皆持戒所得者。濟云。其三",
    "X42n0736_003:0669b23": "十二之因有通因。有別因。如報恩經明無見頂相。即",
    "X42n0736_003:0669b24": "以無憍慢為因。乃至手網縵即以其事為因。皆名別",
    "X42n0736_003:0669c01": "因也。若持戒即三十二相之通因也。言三十二相者。",
    "X42n0736_003:0669c02": "一足平如匳底相。二足下有輻輪。三手纖長。四足跟",
    "X42n0736_003:0669c03": "長。五其身直。六網縵指。七手足耎相。八節踝傭相。九",
    "X42n0736_003:0669c04": "身毛上靡相。十鹿王膊相。十一其身圓滿相。十二手",
    "X42n0736_003:0669c05": "過膝。十三頂有肉髻。十四有馬陰藏。十五皮膚細耎。",
    "X42n0736_003:0669c06": "十六身毛右旋。十七身有金色常以明曜。十八一切",
    "X42n0736_003:0669c07": "處滿。十九柔耎聲。二十缺骨充滿。二十一師子上身。",
    "X42n0736_003:0669c08": "二十二臂肘纖。二十三四十齒白淨齊密。二十四四",
    "X42n0736_003:0669c09": "牙相。二十五師子頰。二十六味中上味。二十七廣長",
    "X42n0736_003:0669c10": "舌。二十八好梵音聲。二十九目睫紺青。三十兩腋下",
    "X42n0736_003:0669c11": "滿。三十一眼眴如牛王。三十二有白毫相。是為三十",
    "X42n0736_003:0669c12": "二相。如此之相。皆是持戒所得。故云三十二相無差",
    "X42n0736_003:0669c13": "別因皆以持戒所得也(此出名義集中)。",
    "X42n0736_003:0669c14": "十住婆沙有讚戒戒報二品廣列深利具如彼說者。",
    "X42n0736_003:0669c15": "彼論第十四卷。有此二品。初明讚戒品云。略讚尸羅",
    "X42n0736_003:0669c16": "少分。尸羅者。最是梵行之本。尸羅即是功德寶[卄/積]。又",
    "X42n0736_003:0669c17": "是功德住處。亦如大地萬物依止。尸羅度人能過生",
    "X42n0736_003:0669c18": "死。猶如窂船能度大海。尸羅能滅煩惱患。猶如良藥",
    "X42n0736_003:0669c19": "能消眾病。又尸羅能度人。出諸惡道。如度深水得好",
    "X42n0736_003:0669c20": "橋梁。如是種種。讚尸羅功能。並一例義。文繁不錄。次",
    "X42n0736_003:0669c21": "有戒報品。明菩薩能淨尸羅得離垢地(謂第二地)。常作轉",
    "X42n0736_003:0669c22": "輪聖王。十善化人。七寶自然。文中廣明七寶之相嚴",
    "X42n0736_003:0669c23": "麗等事。功益之力。文廣不錄也。上來四段。總釋初門",
    "X42n0736_003:0669c24": "化教義竟。",
    "X42n0736_003:0670a01": "從此已下正明第二制教門也。不欲有疑悔請問他",
    "X42n0736_003:0670a02": "人者。明既秉持戒。識達聖教。不假問他也。遊化諸方",
    "X42n0736_003:0670a03": "而無有[得-彳]者。立云。十方佛法。理同無別。若也不識聖",
    "X42n0736_003:0670a04": "教。至處多怖。若順教而行。遊方使無怯懦。濟云。若明",
    "X42n0736_003:0670a05": "閑法律。一切僧事皆解。出路逢他人。諸羯磨誦戒作",
    "X42n0736_003:0670a06": "法事。皆解為作。情則無礙也。若答不解。心則懷恐故",
    "X42n0736_003:0670a07": "曰也。",
    "X42n0736_003:0670a08": "一戒品牢固者。礪云。數雖有五義。約為三。初一自行。",
    "X42n0736_003:0670a09": "次三匡眾之行。二行善成。便能秉法被時。千載不墜。",
    "X42n0736_003:0670a10": "是故末後一句。興建正法。行念捨智等。令戒清淨。不",
    "X42n0736_003:0670a11": "為緣壞。故曰戒品牢固。二破戒之人。與持者相違。義",
    "X42n0736_003:0670a12": "同於怨。內心清淨。超勝於彼。故曰善勝諸怨。三既無",
    "X42n0736_003:0670a13": "瑕舋。處眾斷理。情無懼憚。故曰決斷無畏。四曉了持",
    "X42n0736_003:0670a14": "犯能決人疑滯。故曰善能開解。第五若不持戒。法不",
    "X42n0736_003:0670a15": "久住。此義易知。又得十利者。四分中。一攝取於僧。二",
    "X42n0736_003:0670a16": "令僧歡喜。三令僧安樂。四未信令信。五已信者令增",
    "X42n0736_003:0670a17": "長。六難調順者令調順。七慚愧者得安樂。八斷現在",
    "X42n0736_003:0670a18": "有漏。九斷未來有漏。十令正法久住。其十利之義。廣",
    "X42n0736_003:0670a19": "如上第一卷中教起所因門已釋竟。",
    "X42n0736_003:0670a20": "乃至三世亦爾者。過現未來。名為三世也。",
    "X42n0736_003:0670a21": "謂生世出世善者。了疏云。第一能將引生種種勝利。",
    "X42n0736_003:0670a22": "是毗尼義。謂能引生世善。於中有兩。一能引生四萬",
    "X42n0736_003:0670a23": "二千功德正法。二引生不悔之心。由不悔故。心喜得",
    "X42n0736_003:0670a24": "定乃至解脫。立云。迦持戒。近招人天果報。是生世善。",
    "X42n0736_003:0670b01": "遠趣菩提是出世善。又解。若有為有漏是世善。無為",
    "X42n0736_003:0670b02": "無漏是出世善。又如智論云。若下品持戒生人。中品持",
    "X42n0736_003:0670b03": "戒生天。此是世善。上品持戒成聲聞。乃至佛道。是出",
    "X42n0736_003:0670b04": "世善。二能教身口二業清淨及正直者。真諦疏云。第",
    "X42n0736_003:0670b05": "二能教身語清淨正直。是毗尼義。由此法遮身口。不",
    "X42n0736_003:0670b06": "令起惡。名之為教。不為煩惱濁業濁之所汙。故名身",
    "X42n0736_003:0670b07": "口清淨。不為見濁之所染故。名為正直。私云。五見名",
    "X42n0736_003:0670b08": "見濁。以清淨故向善道。以正直故得涅槃也。謂持戒",
    "X42n0736_003:0670b09": "之人身離三過。口離四過。即是正直也。三能滅罪障",
    "X42n0736_003:0670b10": "者。了疏云。第三能滅罪障。是毗尼義。於中復兩。一滅",
    "X42n0736_003:0670b11": "方便。二正滅罪。正滅者。謂得擇滅涅槃。由戒能遮諸",
    "X42n0736_003:0670b12": "罪障。故名滅方便。由障不生故得罪滅。此兩俱得稱",
    "X42n0736_003:0670b13": "為毗尼。第四能引勝。是毗尼義。能引在家人。令得出",
    "X42n0736_003:0670b14": "家。引未離欲。令得梵住。從梵住得聖住。從聖住得有餘",
    "X42n0736_003:0670b15": "涅槃。從有餘入無餘。後轉勝故。名為引勝也。言乃至",
    "X42n0736_003:0670b16": "引到梵住者。立云。梵住即四無量心。聖住即是三解",
    "X42n0736_003:0670b17": "脫也。其住總有八種。頌曰。境界依止與威儀。未捨梵",
    "X42n0736_003:0670b18": "住及天人。第七聖住八佛住。如是次第應當知。撿維",
    "X42n0736_003:0670b19": "摩疏云。佛在毗耶離。或言在。或言居。或言住。義實一",
    "X42n0736_003:0670b20": "也。﹂然住有八種。一境界住。謂十六大國。是所遊之界",
    "X42n0736_003:0670b21": "也。二依止住。謂一切僧伽藍是佛依止故也。三威儀",
    "X42n0736_003:0670b22": "住。謂行住坐臥也。四未捨壽住。謂未涅槃前。住無漏",
    "X42n0736_003:0670b23": "五蘊故。即五分法身也。五梵住。謂四無量心。多住大",
    "X42n0736_003:0670b24": "悲故。六天住。謂八禪多住第四禪故。七聖住。謂住三",
    "X42n0736_003:0670c01": "三昧。亦云三解脫門。即三三摩地也。入空滅見也。入",
    "X42n0736_003:0670c02": "無願滅憂也。入無相滅無明也。佛多住空定。心惑盡",
    "X42n0736_003:0670c03": "故也。八佛住。無生無滅在實相法中故。賓云。第八佛",
    "X42n0736_003:0670c04": "住者。如來住首楞嚴等無量三昧。十力四無所畏。十",
    "X42n0736_003:0670c05": "八不共法。一切智慧。乃至如是等種種諸佛功德。是",
    "X42n0736_003:0670c06": "佛住處。佛於中住。此八住中。若約三身而論。初四是",
    "X42n0736_003:0670c07": "化身住。次三是報身住。後一是法身住。就能所而明",
    "X42n0736_003:0670c08": "者。初二是能住。後一是所住。諸經中。多舉八中。境界",
    "X42n0736_003:0670c09": "住。及依止住。為化在家出家二種人也。謂境界住。為",
    "X42n0736_003:0670c10": "化在家人。依止住。為化出家人也。今文所舉者。欲",
    "X42n0736_003:0670c11": "明戒能引人。至如此諸住。及有餘涅槃無餘涅槃者。",
    "X42n0736_003:0670c12": "謂是無餘依也。煩惱障盡苦依身在。是有餘依。苦依",
    "X42n0736_003:0670c13": "身盡。無餘依也。第五勝人所行是毗尼義。佛是最勝",
    "X42n0736_003:0670c14": "故云也。次獨覺及聲聞。是此等勝人所行事故。又凡",
    "X42n0736_003:0670c15": "夫中亦是勝者。方能行事故(已上了疏)。問獨覺出無佛世。",
    "X42n0736_003:0670c16": "如何有此毗尼。答緣覺有兩。一麟角辟支。出無佛世。",
    "X42n0736_003:0670c17": "獨一無侶。喻如麟角。此人自悟。觀樹生滅。得證真理。",
    "X42n0736_003:0670c18": "故曰也。二部行辟支。謂多群類共行也。體是聲聞之",
    "X42n0736_003:0670c19": "人。以不值佛故成辟支。如須陀洹第七生已盡。令證",
    "X42n0736_003:0670c20": "羅漢。由第七生盡。值世無佛法。不蒙他人化導。任運",
    "X42n0736_003:0670c21": "生盡。名曰辟支。據其遠因。亦是聞佛法故證得初果。",
    "X42n0736_003:0670c22": "望今成不由他教。故號辟支。言部行者。行字(平去二音)談",
    "X42n0736_003:0670c23": "之。以多人同修一行。則今感報一時。故曰部行(去聲)。或",
    "X42n0736_003:0670c24": "時多人共行此法。今得此果。故曰部行(平聲)。此人與聲",
    "X42n0736_003:0671a01": "聞相似。但聲聞人。假佛聲教而語。故曰聲聞。此人悟",
    "X42n0736_003:0671a02": "時不假聲教。故曰獨覺。據其遠因。非不假教。賓云。獨",
    "X42n0736_003:0671a03": "覺出無佛世。自然得五不作戒。亦名木叉。不假佛世",
    "X42n0736_003:0671a04": "也。問獨覺出無佛世形如何。答婆沙四十六。釋初果",
    "X42n0736_003:0671a05": "云。初果若滿七生。無佛出世。彼法爾成佛弟子相。乃",
    "X42n0736_003:0671a06": "得極果。如五百仙人在伊師迦山中修道。本是聲聞。",
    "X42n0736_003:0671a07": "出無佛世。獲為現佛弟子相。彼皆學之。證獨覺果。無",
    "X42n0736_003:0671a08": "學。不受外道相。故若五分律化地部宗。俗人亦得羅",
    "X42n0736_003:0671a09": "漢也。",
    "X42n0736_003:0671a10": "具斯四義。功強於彼者。毗尼既住持佛法功強於定",
    "X42n0736_003:0671a11": "慧二藏。指上餘經為彼也。",
    "X42n0736_003:0671a12": "下至五人持律在世者。此約住持僧說五人。下引大",
    "X42n0736_003:0671a13": "集經云。若一寺一村一林。五法師住。鳴槌集四方僧。",
    "X42n0736_003:0671a14": "是名眾僧如法住大功德海。若無量僧破戒。但令五",
    "X42n0736_003:0671a15": "人清淨如法。護持佛法等。已上文證五人是住持僧",
    "X42n0736_003:0671a16": "數若減五者不名如法。",
    "X42n0736_003:0671a17": "四乃至二十人如法出罪者。初從一人懺悔。迄至二",
    "X42n0736_003:0671a18": "十除罪。故言乃至。若持五戒。即見法身。謂但能持五",
    "X42n0736_003:0671a19": "戒。即見法身。況具戒耶。立云。五分法身中。戒為其初。",
    "X42n0736_003:0671a20": "今但持五即見見法身也。",
    "X42n0736_003:0671a21": "如飲水殺蟲之喻者。僧祇云。佛在舍衛城時。南方波",
    "X42n0736_003:0671a22": "羅脂國有二比丘。共伴來詣舍衛。問訊世尊。中路渴",
    "X42n0736_003:0671a23": "乏。無水。前到一井。一比丘。汲水便飲。一比丘看水見",
    "X42n0736_003:0671a24": "虫不飲。飲水比丘。問伴。汝何不飲。答言。世尊制戒。不",
    "X42n0736_003:0671b01": "得飲虫水。此水有虫。是故不飲。飲水比丘。復重勸言。",
    "X42n0736_003:0671b02": "長老汝且飲水。勿令渴死。不得見佛。答言。我寧喪身。",
    "X42n0736_003:0671b03": "不毀佛戒。作是語已。遂便渴死。飲水比丘。漸漸行往",
    "X42n0736_003:0671b04": "到佛所。頭面禮足。却住一面。佛知而故問。比丘汝從",
    "X42n0736_003:0671b05": "何所來。答言。我從波邏脂國來。問有伴不。答有二人。",
    "X42n0736_003:0671b06": "為伴。道中渴乏。無水。前到一井。井水有虫。我即飲之。",
    "X42n0736_003:0671b07": "因水氣力。得逢覲世尊。彼守戒不飲。即便渴死。佛言。",
    "X42n0736_003:0671b08": "癡人汝不見我。謂得見我。彼死比丘。已先見我。若比",
    "X42n0736_003:0671b09": "丘放逸懈怠。不攝諸根。如是比丘。雖共我一處。彼離",
    "X42n0736_003:0671b10": "我遠。彼雖見我。我不見彼。若有比丘。在海彼岸。能不",
    "X42n0736_003:0671b11": "放逸。精進不懈。歛攝諸根。雖去我遠。我常見彼。彼常",
    "X42n0736_003:0671b12": "近我。又准十誦云。二比丘往佛所。一飲虫水。一不飲",
    "X42n0736_003:0671b13": "水。其不飲者。命終生三十三天上。得天身具足。先到",
    "X42n0736_003:0671b14": "佛所。禮佛足已。佛為說法。得法眼淨。為受三歸五戒",
    "X42n0736_003:0671b15": "已。便還天宮。時飲水者。後到佛所。佛見其來。佛時披",
    "X42n0736_003:0671b16": "憂多僧。示金色身。汝痴人用見我肉身。何為。不如持",
    "X42n0736_003:0671b17": "戒者先見我法身。佛即說偈。",
    "X42n0736_003:0671b18": "　色身但不淨　　汝見欲何為　　內有脂肉血",
    "X42n0736_003:0671b19": "　外為薄皮覆　　彼為渴所燒　　猶行恭敬戒",
    "X42n0736_003:0671b20": "　至死護我戒　　彼見汝非見",
    "X42n0736_003:0671b21": "愚劣不堪護持此戒者。戒經云。有智勤護戒。便得第",
    "X42n0736_003:0671b22": "一道。愚聚不持。墮三惡道。上來數段不同。總是釋第",
    "X42n0736_003:0671b23": "一門中順戒住持辨比丘事竟。",
    "X42n0736_003:0671b24": "還約二教雜明者。謂化制二教也。一比丘小得心已",
    "X42n0736_003:0671c01": "便謂己聖者。立謂如今坐禪人。稍得少許道理寂念。",
    "X42n0736_003:0671c02": "謂我功齊於佛。便即呵斥戒律。此並是法滅之相。三",
    "X42n0736_003:0671c03": "捨世間業出家破戒者。譬如愚人吐已還食是也。五",
    "X42n0736_003:0671c04": "乃至羅漢亦被打罵者。十誦文云。破戒者。多人佐助。",
    "X42n0736_003:0671c05": "有持戒者。無人佐助。五無不不罵者。乃至羅漢亦被",
    "X42n0736_003:0671c06": "打罵。是為五非法在世。鈔加打字也。",
    "X42n0736_003:0671c07": "一自不修身戒心慧者。涅槃二十九卷。明修身戒心",
    "X42n0736_003:0671c08": "慧。試為引之。可詳其意。若比丘不觀身無常不淨可",
    "X42n0736_003:0671c09": "惡。猶如冢墓。九孔常漏。臭穢可惡。常與諸虫共在一",
    "X42n0736_003:0671c10": "處。若不能如是觀者。名不修身。戒者。若不觀戒是一",
    "X42n0736_003:0671c11": "切善法梯橙。亦是一切善法根本。如地悉是一切樹",
    "X42n0736_003:0671c12": "木所生之本。是諸善根之導首也。如彼商主。導諸商",
    "X42n0736_003:0671c13": "人。戒是一切善法勝幢。如天帝釋所立勝幢(帝釋與修羅。戰",
    "X42n0736_003:0671c14": "得勝故。建勝幢於殿前也)。戒能永斷一切惡業及三惡道。能療惡",
    "X42n0736_003:0671c15": "病。猶如藥樹。戒是生死險道資糧。戒是摧結惡賊鎧",
    "X42n0736_003:0671c16": "杖。戒是滅結毒蛇良呪。戒是度惡業行橋梁。若不能",
    "X42n0736_003:0671c17": "如是觀者。名不修戒。心者。不能觀心輕躁動轉難捉",
    "X42n0736_003:0671c18": "難調。馳騁奔逸。如大惡象。念念迅速。如彼電光。躁擾",
    "X42n0736_003:0671c19": "不住。猶如獼猴。如幻如炎。乃是一切諸惡根本。五欲",
    "X42n0736_003:0671c20": "難滿如火獲薪。亦如大海。吞受眾流。乃至周遍二十",
    "X42n0736_003:0671c21": "五有。猶如疾風。吹兜羅茸。所不應求。求無厭足。迷惑",
    "X42n0736_003:0671c22": "愛著生死臭穢。猶如獄囚樂獄卒女。亦如廁睹樂處",
    "X42n0736_003:0671c23": "不淨。若不能如是觀者。名不修心。慧者。不觀智慧。有",
    "X42n0736_003:0671c24": "大勢力。如金翅鳥。能壞惡業。壞無明闇。猶如日光。焚",
    "X42n0736_003:0672a01": "燒邪見。猶如猛火。慧是一切善法根本。佛菩薩母之",
    "X42n0736_003:0672a02": "種子也。若不能如是觀者。名不修慧。故云不修身戒",
    "X42n0736_003:0672a03": "心慧也。四與淨人沙彌共住不知三相者。彼十誦云。",
    "X42n0736_003:0672a04": "比丘與淨人沙彌相近住。不知三相。三相者。謂掘地。",
    "X42n0736_003:0672a05": "斷草。用虫水。溉灌也。律文齊如此說。今相承解者。謂",
    "X42n0736_003:0672a06": "遣他掘地。壞草。不解言知是看是。謂作知淨之語也。",
    "X42n0736_003:0672a07": "溉水者。謂不安漉具也。",
    "X42n0736_003:0672a08": "持法者。即修多羅師也。持律者。即毗奈耶師也。持摩",
    "X42n0736_003:0672a09": "夷者。即阿毗達摩師也。然摩夷者。梵音訛略。應言摩",
    "X42n0736_003:0672a10": "怛理迦。此云本母。即阿毗達摩之異名也。謂諸法相",
    "X42n0736_003:0672a11": "從論出生。故名本母。善見十八云。摩夷者。二部波羅",
    "X42n0736_003:0672a12": "提木叉。賓云。譯者謬也。木叉與摩夷。俱是梵語。豈可",
    "X42n0736_003:0672a13": "梵語以翻梵語。必不然也。言謬譯者。蓋是當時譯善",
    "X42n0736_003:0672a14": "見曰。西方梵人指其戒本。意欲申說本母之義。且如",
    "X42n0736_003:0672a15": "律中釋相輕重。皆從戒本之所出生。欲似諸論出生",
    "X42n0736_003:0672a16": "法相。而漢人不領本母之義。乃謬翻為二部木叉。此",
    "X42n0736_003:0672a17": "必然也。",
    "X42n0736_003:0672a18": "多有上座長老比丘學律者。十誦文云。佛在舍衛國。",
    "X42n0736_003:0672a19": "時諸比丘。廢學毗尼。誦讀修多羅阿毗曇。遠離毗尼。",
    "X42n0736_003:0672a20": "佛見是事已。讚歎毗尼通利者。面前讚歎。諸上座長",
    "X42n0736_003:0672a21": "老比丘。見佛如是讚歎毗尼。便念憂波離持毗尼中",
    "X42n0736_003:0672a22": "最為第一。我等當學毗尼。諸上座長老比丘。即從憂",
    "X42n0736_003:0672a23": "波離。受誦毗尼也。",
    "X42n0736_003:0672a24": "雜含云。若長老上座中年少年者。從一夏至九夏。曰",
    "X42n0736_003:0672b01": "年少。從十夏至十九夏。名中年。從二十夏至四十九",
    "X42n0736_003:0672b02": "夏。為上座。從五十夏已去。名曰耆年長老也。言初不",
    "X42n0736_003:0672b03": "樂戒不重戒乃至我不讚嘆者。撿雜含云。佛告諸比",
    "X42n0736_003:0672b04": "丘言。若諸上座長老比丘。初始不樂戒樂學。不重於",
    "X42n0736_003:0672b05": "戒。見餘比丘。初始樂戒。重於戒者。復不隨時讚嘆。如",
    "X42n0736_003:0672b06": "是比丘。我不讚嘆。所以者何。若大師讚嘆彼者。餘人",
    "X42n0736_003:0672b07": "當復習近親重同其所見。以同其所見故。長夜當受",
    "X42n0736_003:0672b08": "不饒益苦。是故我於彼長老。不相讚嘆者。為其初始",
    "X42n0736_003:0672b09": "不樂學戒。故如長老。中年少年亦如是。鈔云我不讚",
    "X42n0736_003:0672b10": "嘆者。謂佛自稱我也。我若讚此上座。由此上座既不",
    "X42n0736_003:0672b11": "能嘆美樂學戒人。佛若嘆此上座者。恐餘人同其上",
    "X42n0736_003:0672b12": "座之見也。若同此見。死入地獄。長夜受苦故也。",
    "X42n0736_003:0672b13": "言故畜八不淨乃至如彼說者。八不淨物者。帶數釋",
    "X42n0736_003:0672b14": "也。云何為八。一田宅園林。二種植生種。三貯積穀帛。",
    "X42n0736_003:0672b15": "四畜養人僕。五養繫禽獸。六錢寶貴物。七旃褥釜鑊。",
    "X42n0736_003:0672b16": "八象金餝牀。及諸重物是為八不淨也。",
    "X42n0736_003:0672b17": "袈裟變白者。立云。袈裟名味。今明雖著袈裟。無袈裟",
    "X42n0736_003:0672b18": "之味。故曰變白也。濟云。非謂染衣不著。但是心不染",
    "X42n0736_003:0672b19": "法故也。即涅槃云。汝諸比丘。身雖淨眼袈裟染衣。心",
    "X42n0736_003:0672b20": "猶未染大乘淨法。即其義也。又袈裟梵語。此名為味。",
    "X42n0736_003:0672b21": "欲明其人不得袈裟解脫之上味也。",
    "X42n0736_003:0672b22": "其處如冢者。明此冢中。多有死屍可惡。破戒死屍甚",
    "X42n0736_003:0672b23": "大可惡。亦復如是也。又失諸功德如枯樹者。有云枯",
    "X42n0736_003:0672b24": "不受潤。此人不受善法功德之潤也。立云。枯樹多聚",
    "X42n0736_003:0672c01": "虫。故人並捨離。濟云。樹若鬱茂。人則愛樂。今既枯死。",
    "X42n0736_003:0672c02": "人皆捨遠。故曰失諸功德也。我為佛賊者。此人生為",
    "X42n0736_003:0672c03": "佛賊。死為鬼囚。制不由己。故菩薩戒云。信心出家。受",
    "X42n0736_003:0672c04": "佛禁戒。不得毀犯聖戒。若有犯者。不得受一切檀越",
    "X42n0736_003:0672c05": "供養。不得國王地上行。不得飲國王水。五千大鬼。常",
    "X42n0736_003:0672c06": "遮其前。鬼言大賊。若入房舍城邑宅中。鬼復常掃其",
    "X42n0736_003:0672c07": "脚跡。一切世人罵言佛法中賊。一切眾生。眼不欲見。",
    "X42n0736_003:0672c08": "破戒之人。畜生無異。木頭無異。若毀犯聖戒者。是大",
    "X42n0736_003:0672c09": "佛賊也。",
    "X42n0736_003:0672c10": "有人言罪不罪等者。此是智論中自立此問也。不解",
    "X42n0736_003:0672c11": "本文故曲疏出者。私云智度論解大品故。指於大品",
    "X42n0736_003:0672c12": "為本文也。一自害者。破戒之人。生報地獄。自貽伊戚。",
    "X42n0736_003:0672c13": "名曰自害也。",
    "X42n0736_003:0672c14": "十誦有十法令正法疾滅者。約鈔文數十相極難分。",
    "X42n0736_003:0672c15": "今撿十誦云。憂波離問佛。有幾法。令正法滅沒。佛言",
    "X42n0736_003:0672c16": "有五法。何等為五。一有比丘。無欲鈍根。雖誦句義。不",
    "X42n0736_003:0672c17": "能正受。二亦不能令他解了。三不能令受者有恭敬",
    "X42n0736_003:0672c18": "威儀。四有說法者不能如法教鬪諍言(鈔闕引此句直云乃至)。",
    "X42n0736_003:0672c19": "五不在阿練若處。亦不愛阿練若處。此五法令正法",
    "X42n0736_003:0672c20": "滅沒(下文更有五句令法不滅即反上句是)。又不隨法教等者。佛言。復",
    "X42n0736_003:0672c21": "有五法。令正法滅。一謂有比丘。不隨法教。隨非法教。",
    "X42n0736_003:0672c22": "二不隨忍法(鈔不引此句)。三不敬上座。無有威儀(鈔改此句)。四",
    "X42n0736_003:0672c23": "上座不以法教。上座說法時。愁惱。令後生不得受學",
    "X42n0736_003:0672c24": "修多羅毗尼阿毗曇。五上座命終已後。比丘放逸。習",
    "X42n0736_003:0673a01": "於非法。失諸善法。是名五法滅也(反此五法正法不滅)。言不敬",
    "X42n0736_003:0673a02": "上座無威儀者。據彼文意。謂不敬上座。名曰無威儀。",
    "X42n0736_003:0673a03": "非謂上座無威儀不相致敬也。好作文頌乃至甚可",
    "X42n0736_003:0673a04": "怖畏者。菩薩戒經云。有佛經律大乘法。而不能勤學",
    "X42n0736_003:0673a05": "修習。反學邪見二乘外道俗典阿毗曇雜論書記。是",
    "X42n0736_003:0673a06": "斷佛性障道因緣等。即其義也。",
    "X42n0736_003:0673a08": "四分律鈔批卷第三本",
    "X42n0736_003:0673a12": "四分律鈔批卷第三末",
    "X42n0736_003:0673a13": "江東杭州華嚴寺沙門　大覺　撰",
    "X42n0736_003:0673a14": "○集僧通局篇第二",
    "X42n0736_003:0673a15": "此篇來意者。上既標宗顯德。僧體已備。理宜益物濟",
    "X42n0736_003:0673a16": "時興建正法。秉御眾行。使千載不墜。據其能秉。非僧",
    "X42n0736_003:0673a17": "不辨。故凡有所秉。必先集僧。故有此篇來也。又云前",
    "X42n0736_003:0673a18": "門明宗體。顯其戒德功用。法既增上。何人能行。僧是",
    "X42n0736_003:0673a19": "勝人。而能行也。故功德論云。由勝密故。非俗人所行。",
    "X42n0736_003:0673a20": "故不令見。若欲弘法必假於僧。故次第二明集僧篇",
    "X42n0736_003:0673a21": "來也。",
    "X42n0736_003:0673a22": "言集僧者。身口詳聚。名之曰集。具六和敬。故稱為僧。",
    "X42n0736_003:0673a23": "又言集者。如律文中七種集法量影破竹等。此名集",
    "X42n0736_003:0673a24": "之方也。又言集僧者。集何等僧。即如前篇具四義者。",
    "X42n0736_003:0673b01": "乃堪僧用。隨一有闕無德可彰。未堪僧用。今不須集。",
    "X42n0736_003:0673b02": "故約前篇之後。即辨集僧。首云。然僧通凡聖。實乃無",
    "X42n0736_003:0673b03": "量。今舉要略。就教分二。一羯磨僧。以無勝德可彰。就",
    "X42n0736_003:0673b04": "應羯磨教法和合。以標其德。故曰羯磨僧也。二名法",
    "X42n0736_003:0673b05": "輪僧佛說淨教契理之說。軌成行者。名之為法。即此",
    "X42n0736_003:0673b06": "之法能摧結使。轉凡為聖。名之為輪。此就喻得名。",
    "X42n0736_003:0673b07": "上羯磨與法輪。非是僧體。此是成僧之因。皆是就",
    "X42n0736_003:0673b08": "事辨耳。若論僧體者。論中諸說不同。今約本宗辨僧。",
    "X42n0736_003:0673b09": "取假名。攬四以成僧體。四外無別體也。指四人為體。",
    "X42n0736_003:0673b10": "故律文云。僧者四人。若過四人等是也。礪云。辨僧體",
    "X42n0736_003:0673b11": "者。二論不同。若依多宗。以四比丘五陰實法為體。謂",
    "X42n0736_003:0673b12": "彼論宗。多計一切法是有。今五陰亦是有也。人是五",
    "X42n0736_003:0673b13": "陰。故用五陰實法。用為僧體。依如成論。謂四人和合。",
    "X42n0736_003:0673b14": "有其假用。然用無別體。還以實法五陰。為假用之體。",
    "X42n0736_003:0673b15": "此宗多計一切法是假故也。欲明五陰實法之僧。一",
    "X42n0736_003:0673b16": "人無用未成僧體。假此四人和合之用。方是僧體。言",
    "X42n0736_003:0673b17": "實法無用者。謂五陰若各各不相假。而無有用。由五",
    "X42n0736_003:0673b18": "陰相假。得成人身。謂彼宗意云。五陰實法中。假立眾",
    "X42n0736_003:0673b19": "生也。此名重虗累假。以五塵。成四大。四大是假。五塵",
    "X42n0736_003:0673b20": "是實。四大成五陰。五陰是假。四大是實。五陰成眾生。",
    "X42n0736_003:0673b21": "眾生是假。五陰是實也。於五陰實法中。假立眾生名。",
    "X42n0736_003:0673b22": "即此眾生。有名無體。名曰假名。於中命根體亦是假。",
    "X42n0736_003:0673b23": "離陰之體。今亦如是。各各人別不相假者。非僧體也。",
    "X42n0736_003:0673b24": "以相假故。四成僧體。如四樹成林。亦是相假。單樹豈",
    "X42n0736_003:0673c01": "成林耶。又云。攬指成拳。攬陰成人。人假為體。實法無",
    "X42n0736_003:0673c02": "用。四人假用。為僧之體。而用更無別體。還以四人陰",
    "X42n0736_003:0673c03": "本為體。如身口業。無別有體。還以色聲為體。今存後",
    "X42n0736_003:0673c04": "引。餘如羯磨疏明也。言通局者。如說戒自恣。通集四",
    "X42n0736_003:0673c05": "界之僧。四界者。謂戒場。界外。空地。大界。俱須盡集。曰",
    "X42n0736_003:0673c06": "通。即律云。見相須求。若叛得罪即其義也。若受戒懺",
    "X42n0736_003:0673c07": "罪。分功德衣。施安居物。受日等事。但局界內。不須界",
    "X42n0736_003:0673c08": "外曰局。故云集僧通局。又云處有廣狹。集有遠近。用",
    "X42n0736_003:0673c09": "有多少。故曰通局也。",
    "X42n0736_003:0673c10": "僧者以和為義者。賓云。和有二種。謂事理也。於其事",
    "X42n0736_003:0673c11": "理。絕於違諍。故名為和。初約理和者。謂滅諦之理。彼",
    "X42n0736_003:0673c12": "此是同。如十方法界隨有比丘。達四諦理。則同知苦",
    "X42n0736_003:0673c13": "集是苦集等。豈有一人執苦為樂。若見苦為樂。不名",
    "X42n0736_003:0673c14": "為諦。既所見是同。必無違諍。故曰理和。謂約所證之",
    "X42n0736_003:0673c15": "理是一故。能觀之智無二也。且如京師一人。證悟真",
    "X42n0736_003:0673c16": "理。與此南吳一人所證理者。無有異見。所契所解。一",
    "X42n0736_003:0673c17": "而無二。故曰理和。此屬第一義諦僧也。二曰事和。身",
    "X42n0736_003:0673c18": "口詳集。作法之時。更無乖別之見。於事同崇。故曰事",
    "X42n0736_003:0673c19": "和。此通凡聖僧也。如後廣敘六和是也。立云。六和者。",
    "X42n0736_003:0673c20": "戒見利身口意也。羯磨疏云。即如經中修六和敬令",
    "X42n0736_003:0673c21": "僧不斷是也。戒者同稟釋迦一化。白四教法。所受之",
    "X42n0736_003:0673c22": "戒也。由戒是眾德之基。同受故須同行。有缺緣成。不",
    "X42n0736_003:0673c23": "名僧也。其戒雖同要。同一正見。為入道之本。故又云。",
    "X42n0736_003:0673c24": "異見。雖同界成別眾。不相足數。如調達邪受五法者",
    "X42n0736_003:0674a01": "是也。故須見同。若見異法同不名僧也。戒見既同。理",
    "X42n0736_003:0674a02": "紀邪命。須同利養。故曰命同。亦曰利同。疏云。雖同戒",
    "X42n0736_003:0674a03": "見。淨行須同。邪命利乖財法不共。又非僧也。上三是",
    "X42n0736_003:0674a04": "據於僧體。至於時務成濟。要以三業為相。故曰應來",
    "X42n0736_003:0674a05": "集者。謂身和也。應與欲者。謂心和也。應呵不呵謂口",
    "X42n0736_003:0674a06": "和也。既備三體。須順三和。能成僧義(此且約別明也)。心疏云。",
    "X42n0736_003:0674a07": "僧者梵曰僧伽。此翻和合眾。有二種。謂人法也。言人",
    "X42n0736_003:0674a08": "和者。雖復殊方異質品族不同。若至同聚。則胸襟莫",
    "X42n0736_003:0674a09": "二。事順心同。如水乳合故曰也。言法和者。即戒見行",
    "X42n0736_003:0674a10": "命。羯磨說戒。有必齊遵。無宜乖逆故曰也。然僧義大",
    "X42n0736_003:0674a11": "約六和為先。身口心和所謂人也。戒見利和所謂法",
    "X42n0736_003:0674a12": "也。人法乃具數須成四三人已下。未霑此名。今言僧",
    "X42n0736_003:0674a13": "字者。羯磨疏云。具存梵音。應言僧伽。此土先無其名。",
    "X42n0736_003:0674a14": "比眾以譯也。有加和合。乃是義用。故文云。僧者。四人",
    "X42n0736_003:0674a15": "若過。此乃時眾以諱也。有加和合者。約羯磨說戒所",
    "X42n0736_003:0674a16": "用故也。如經中佛法眾也。若以眾翻。則通二三。據別",
    "X42n0736_003:0674a17": "顯德。非四不成。故存僧名。知非三也。餘經云眾者。彼",
    "X42n0736_003:0674a18": "不明僧義。故從此譯。律中恐濫。故存本也(恐濫二三之人也)。",
    "X42n0736_003:0674a19": "相有乖離者。謂身口心三業之相。互有不集。便成別",
    "X42n0736_003:0674a20": "眾。故曰相有乖離。御法則無成決之功等者。御謂秉",
    "X42n0736_003:0674a21": "御也。應師云案乘馬曰御。又云御者治也。欲明相既",
    "X42n0736_003:0674a22": "乖離作法不就也。言被事必據入非之位者。立云。僧",
    "X42n0736_003:0674a23": "若不知相。非足數。若秉聖法。即落人非也。",
    "X42n0736_003:0674a24": "當敷座打犍槌者。問曰何故先敷座而後打相者。答",
    "X42n0736_003:0674b01": "大聖設教。義不徒然。但以佛在日時。直鳴三下。後為",
    "X42n0736_003:0674b02": "緣。故方始打長三下。正是集僧未敷。先鳴三下者。使",
    "X42n0736_003:0674b03": "僧眾來集。交無坐處。故制先敷後乃打相者是也。",
    "X42n0736_003:0674b04": "當唱時至者。立明。中國多有此事。居士請僧設食。自",
    "X42n0736_003:0674b05": "來僧坊中唱時至。佛及眾僧。即著衣持鉢往赴。今時",
    "X42n0736_003:0674b06": "兩京。時行此法。謂僧往赴會時。俗人若營辦食竟。即",
    "X42n0736_003:0674b07": "執香爐。來上座前。互跪唱云時至。僧即收經而食。此",
    "X42n0736_003:0674b08": "即當作相也。應打三通者。立明。最後三槌聲盡方打。",
    "X42n0736_003:0674b09": "名曰三通。故羯磨疏云。聲絕之後。復加三槌。故云三",
    "X42n0736_003:0674b10": "通。又云。此三通者。集三乘僧也。初一道集聲聞僧。第",
    "X42n0736_003:0674b11": "二通集緣覺僧。後一通集菩薩僧也。除漆毒樹者。謂",
    "X42n0736_003:0674b12": "能損傷比丘手。故須除也。若唱二時至者。即大小二",
    "X42n0736_003:0674b13": "食時也。",
    "X42n0736_003:0674b14": "十誦居士請僧自於寺中鳴槌者。彼律云。凡諸檀越",
    "X42n0736_003:0674b15": "欲請僧者。多有自來寺中。先鳴犍槌。諸比丘問欲作",
    "X42n0736_003:0674b16": "何事。乃云我欲請僧設供(云云)。送食女人者。立云緣",
    "X42n0736_003:0674b17": "為比丘在於蘭若。有女人送食來。亦自鳴槌。",
    "X42n0736_003:0674b18": "如來信皷者。有解云。阿難承如來信。而擊皷集僧。今",
    "X42n0736_003:0674b19": "時但云。將此皷為信也。濟云。信者命也。阿難奉命而",
    "X42n0736_003:0674b20": "擊皷也。廣如增一阿含抄(云云)。",
    "X42n0736_003:0674b21": "無人彈指者。保云。若徒眾閙亂時。不得發言呵。但舉",
    "X42n0736_003:0674b22": "手彈指。令其警覺。故曰彈指。言維那者。出要律儀音",
    "X42n0736_003:0674b23": "義云。維那本音毗訶羅波羅。解云。毗訶羅者曰寺。波",
    "X42n0736_003:0674b24": "羅者曰護。謂寺護也。持律者云。維那言悅眾。聲論云。",
    "X42n0736_003:0674c01": "正外國語應言波邏。翻為次第。次第者。謂更遞知僧",
    "X42n0736_003:0674c02": "事故也。",
    "X42n0736_003:0674c03": "若准文中七種集法者。文謂四分文也。羯磨疏云。召",
    "X42n0736_003:0674c04": "僧七相不離聲色也。云何為七。准律中。一量影。二破",
    "X42n0736_003:0674c05": "竹作聲。三打地聲。四作烟。五吹貝。六打皷。七打犍椎。",
    "X42n0736_003:0674c06": "言量影者。立明。取木竪日中。齊爾許影。將以為則也。",
    "X42n0736_003:0674c07": "言作烟者。立明。如宦家烽火相也。已上並謂先與僧",
    "X42n0736_003:0674c08": "相知作法用也。言破竹者。立云。取大竹破其一頭。全",
    "X42n0736_003:0674c09": "其一頭。以手捉全頭。打作聲也。言犍槌(巨寒反)立云(巨寒",
    "X42n0736_003:0674c10": "反)。今撿出要律儀音義中。只作寒字。此翻為鐘也。應",
    "X42n0736_003:0674c11": "師云。若存梵音。應言犍稚。謂所打之木。或銅。此無正",
    "X42n0736_003:0674c12": "翻。以彼無鐘磬故也。但以犍稚相濫。所以為誤久矣。",
    "X42n0736_003:0674c13": "多少節解之法等者。撿三千云。犍槌有五事。一者常",
    "X42n0736_003:0674c14": "會時。二者旦食時。三者晝飯時。四者暮投盤時。賓解",
    "X42n0736_003:0674c15": "云。蓋收盤器也。五者一切非常時。是為五事。復有七",
    "X42n0736_003:0674c16": "法。一者縣官。二者大水。三者大火。四者盜賊。五者會",
    "X42n0736_003:0674c17": "沙彌。六者會優婆塞。七者呼私兒。賓解云。蓋呼淨人",
    "X42n0736_003:0674c18": "小兒也。而翻譯時。胡語不正。筆受者謬抄。復當知。上",
    "X42n0736_003:0674c19": "來十二時犍槌。常會時。當先從小起。稍至大。大下擊",
    "X42n0736_003:0674c20": "二十稍小二十下。稍小小十下。復大三下。旦食大下",
    "X42n0736_003:0674c21": "三通。晝食一通。非常者隨時視時。縣官。水火。盜賊。亦",
    "X42n0736_003:0674c22": "隨時。會沙彌三下。憂婆塞會二下。呼私兒一下者。賓",
    "X42n0736_003:0674c23": "云。古來未見南山圖樣儀式。而義立云。初三下者。名",
    "X42n0736_003:0674c24": "警眾鐘。謂徒眾整理衣服。次長打者。名引眾鐘。謂眾",
    "X42n0736_003:0675a01": "赴也。覆生槌者。名靜眾鐘。謂赴堂集已。嘿然靜坐也。",
    "X42n0736_003:0675a02": "鐘聲既絕。方為法事。",
    "X42n0736_003:0675a03": "死入千頭魚中乃至白令長打使我苦息等者。付法",
    "X42n0736_003:0675a04": "藏傳第三卷云。佛滅度後。七百餘年。時安息國王。性",
    "X42n0736_003:0675a05": "甚頑暴。將領四兵。伐月支國。其月支王者。旃檀罽膩",
    "X42n0736_003:0675a06": "吒。亦即嚴誡兩陣交戰。刀釰繼起。罽膩吒王。尋便獲",
    "X42n0736_003:0675a07": "勝。殺安息人。凡有九億。問群臣言。今我此罪可得滅",
    "X42n0736_003:0675a08": "不。諸臣答言。大王殺戮凡九億人。罪既深重。云何可",
    "X42n0736_003:0675a09": "滅。時王尋置大鑊。於七日中。煑湯令沸。洄涌騰波。熾",
    "X42n0736_003:0675a10": "熱炎盛。以一金環。置斯湯內。顧問群臣。誰巧方便。能",
    "X42n0736_003:0675a11": "得此環。時有一臣。來應王命。便投冷水。隨而取之。手",
    "X42n0736_003:0675a12": "無傷爛。尋獲金環。王告臣云。我所為罪。如彼沸湯。悔",
    "X42n0736_003:0675a13": "必可滅。猶如冷水處於鑊也。吾所殺人。雖有九億。其",
    "X42n0736_003:0675a14": "罪重者。唯一人半。我當殺時。有兩賢信。臨被戮稱南",
    "X42n0736_003:0675a15": "無佛。而我殺之。斯罪深重。其一人者。口言南無。未知",
    "X42n0736_003:0675a16": "是佛為富蘭那。我復殺之。故名半人。爾時有菩薩羅",
    "X42n0736_003:0675a17": "漢比丘。見罽昵吒造斯惡業。欲令彼王恐怖悔過。即",
    "X42n0736_003:0675a18": "以神力。示其地獄。所謂斫刺。劒輪解形。悲叫哀號。苦",
    "X42n0736_003:0675a19": "痛難忍。王見是已。極大惶怖。心自念言。我甚愚癡。造",
    "X42n0736_003:0675a20": "此罪業。未來必受如斯之苦。若吾先知如是惡報。正",
    "X42n0736_003:0675a21": "使我身支節分解。終不起心加害怨賊。況於善人。生",
    "X42n0736_003:0675a22": "一念惡。爾時馬鳴菩薩。即語王言。王能至心聽我說",
    "X42n0736_003:0675a23": "法。隨順吾教。令王此罪不入地獄。王即受教。於是馬",
    "X42n0736_003:0675a24": "鳴廣為王。說清淨之法。令其重罪漸得微薄。爾時其",
    "X42n0736_003:0675b01": "王。統攝天下。廣集勇將。嚴四種兵。所向皆伏。如雹摧",
    "X42n0736_003:0675b02": "草。三海人民咸來臣屬。罽昵吒王所乘之馬。於路遊",
    "X42n0736_003:0675b03": "行。足自摧屈。王語之言。我征三海。悉已歸化。唯有北",
    "X42n0736_003:0675b04": "海。未來降伏。若得之者。不復相乘。吾事未辨。如何便",
    "X42n0736_003:0675b05": "爾。爾時群臣。聞王此語。咸共議曰。罽昵吒王。貪虗無",
    "X42n0736_003:0675b06": "道。數出征伐。勞役人民。不知厭足。欲王四海。成備邊",
    "X42n0736_003:0675b07": "遠。親戚分離。若斯之苦。何時寧息。宜可同心併除之。",
    "X42n0736_003:0675b08": "然後我等。乃當快樂。因王病[虍-七+(日/匕)]。以被鎮之。人坐其上。",
    "X42n0736_003:0675b09": "須臾氣絕。由聽馬鳴說法緣故。生大海中。作千頭魚。",
    "X42n0736_003:0675b10": "劒輪迴注。斬截其首。續復尋生。次第更斬。如是展轉。",
    "X42n0736_003:0675b11": "乃至無量。須臾之間。頭滿大海。時有羅漢。為僧維那。",
    "X42n0736_003:0675b12": "王即白言今此劒輪聞犍槌音。即便停止。於其中間。",
    "X42n0736_003:0675b13": "苦痛小息。唯願大德。垂哀矜愍。若鳴犍槌者。延令長",
    "X42n0736_003:0675b14": "久。羅漢愍念。為長打之。過七日已。受苦便畢。而此寺",
    "X42n0736_003:0675b15": "上。因彼王故。次第相傳。長打犍槌。至於今日。濟云。往",
    "X42n0736_003:0675b16": "秊有大使。至蒲州簡人入軍。八縣兵夫並集。唱人名",
    "X42n0736_003:0675b17": "入軍。其使若聞寺中鳴鐘聲。則手搭文書上。歛心待",
    "X42n0736_003:0675b18": "鳴槌了。即舉手。看是手下之名者。皆放不入軍也。增",
    "X42n0736_003:0675b19": "一阿含。乃至諸苦並皆停止者。羯磨疏云。凡業有定",
    "X42n0736_003:0675b20": "不定。故苦有止不止。若作業必定。聖所不免。不定業",
    "X42n0736_003:0675b21": "者。無緣則受。有緣便止也。立云。如持犯方軌中明。造",
    "X42n0736_003:0675b22": "罪有八句。三時明心。若具三時心。業則定也。有闕一",
    "X42n0736_003:0675b23": "時之心。則業不定也。此並因緣相召等者。羯磨疏云。",
    "X42n0736_003:0675b24": "罪者遇善為因。打者發願為緣。故得聲傳苦滅。自然",
    "X42n0736_003:0675c01": "感應。故曰自然之理不亡。亡由無也。欲明受苦之人。",
    "X42n0736_003:0675c02": "先微有善心為因。今日鳴鐘比丘運念曰緣。故曰相",
    "X42n0736_003:0675c03": "召。自然符合也。故知今時鳴鐘作相。雖為集僧。心須",
    "X42n0736_003:0675c04": "存其拔苦也。被鬼神送物者。續高僧傳云。唐西京大",
    "X42n0736_003:0675c05": "莊嚴寺(隋時名東禪定寺)僧智興律師俗姓宋。洛州人也。謙",
    "X42n0736_003:0675c06": "約成務。厲行堅明。悲心洞徹。樂行無諍。大業五秊。仲",
    "X42n0736_003:0675c07": "冬之月。次掌維那。時有寺僧三果者。有兄從帝南幸。",
    "X42n0736_003:0675c08": "江都中路遇患身死。初無凶告。忽通夢其妻曰。吾從駕",
    "X42n0736_003:0675c09": "達於彭城。不幸病死。生於地獄。備經五苦。辛酸叵言。",
    "X42n0736_003:0675c10": "誰知吾者。賴以今月初日。蒙禪定寺僧智興鳴鐘發",
    "X42n0736_003:0675c11": "聲。響振地獄。同受苦者一時解脫。今生樂處。思報其",
    "X42n0736_003:0675c12": "恩。可具絹十疋用以奉之。并陳吾意。其妻從睡驚覺",
    "X42n0736_003:0675c13": "恠夢所由。與人共說。物無信者。尋又重夢。及諸巫覡。",
    "X42n0736_003:0675c14": "咸陳前說。經十餘日。凶問奄至。恰與夢同。果乃奉絹",
    "X42n0736_003:0675c15": "與之。而興自陳無德。並施大眾。或問何緣感此。答曰。",
    "X42n0736_003:0675c16": "余見付法藏傳罽膩吒王劒輪停事。及增一阿含鐘",
    "X42n0736_003:0675c17": "聲功德。敬遵此徹。苦力行之。每至登樓。寒風切骨。露",
    "X42n0736_003:0675c18": "手捉杵。肉烈血凝。致敬注心。厲意無怠。又初則願諸",
    "X42n0736_003:0675c19": "賢聖同入道場。後則願諸惡趣俱時離苦。不意微誠。",
    "X42n0736_003:0675c20": "遂能遠感也。",
    "X42n0736_003:0675c21": "知淨之語不通於俗乃至早須廢捨等者。立謂。俗人",
    "X42n0736_003:0675c22": "不須云知淨語也。如掘地等。俗直得作。不須知淨之",
    "X42n0736_003:0675c23": "言。故曰不通於俗也。言及以自為者。謂此知淨之言。",
    "X42n0736_003:0675c24": "亦不通比丘自作也。謂不得他比丘掘地云知地等",
    "X42n0736_003:0676a01": "也。此解非也。慈云。道知鐘之語。亦不得語俗云知鐘。",
    "X42n0736_003:0676a02": "自打時亦不得言我知鐘。故言不通。此意明俗人與",
    "X42n0736_003:0676a03": "僧同得作者。不用作知淨語。故言不通於俗及以自",
    "X42n0736_003:0676a04": "為也。若唯俗得作。僧不得作者。則須知淨之語。此解",
    "X42n0736_003:0676a05": "與羯磨疏同。故彼疏云。有人言知鐘者。云是淨語。言",
    "X42n0736_003:0676a06": "打鐘者。不淨語也。無此知淨自不得為。令他作之。故",
    "X42n0736_003:0676a07": "云知也。鐘則不爾。自他通用。不有種相。何須避之。當",
    "X42n0736_003:0676a08": "部言打。其事極多。人畜非情。咸有其戒。可改之為知",
    "X42n0736_003:0676a09": "淨乎。故智論檛槌。阿含擊楗槌五分打三通。註中橦",
    "X42n0736_003:0676a10": "擊鐘皷也。然以知淨之言別有所為。故翻經之家隨",
    "X42n0736_003:0676a11": "以此方一相往翻。莫非物觸聲發也。故知鐘之言。雖",
    "X42n0736_003:0676a12": "非巨害。然是知法之人大忌也。上來釋集僧軌度義",
    "X42n0736_003:0676a13": "竟。",
    "X42n0736_003:0676a14": "若作法界則有三別者。謂大界戒場。三小界也。有戒",
    "X42n0736_003:0676a15": "場四處集僧各得行事等者。深云。雖明四處集僧。不",
    "X42n0736_003:0676a16": "相妨礙。若准羯磨疏明。若作說恣則內外通收。以是",
    "X42n0736_003:0676a17": "攝僧綱紀。使內外同崇。不許迯避。乃至外界戒場。見",
    "X42n0736_003:0676a18": "相便求。即其事也。勝云。既言四處集僧。各得行事。詳",
    "X42n0736_003:0676a19": "此文言。全無通意。但得名局。准羯磨疏中云。行法不",
    "X42n0736_003:0676a20": "同。若作其餘羯磨。則隨界分局。人不相集。即如今文",
    "X42n0736_003:0676a21": "四處集僧各得行事也。若作說戒自恣。則內外通收。",
    "X42n0736_003:0676a22": "以是攝僧綱紀。如前已引。",
    "X42n0736_003:0676a23": "當律無文諸部詳用者。即如下引聚落道行水界。並",
    "X42n0736_003:0676a24": "是他部文也。",
    "X42n0736_003:0676b01": "初聚落有二者。即可分別不可分別曰二也。其可分",
    "X42n0736_003:0676b02": "別復有二種。一僧則在無易委。二聚落既周院相可",
    "X42n0736_003:0676b03": "悉。云何名為聚落。村伍為聚。隣里曰落。蓋此方言也。",
    "X42n0736_003:0676b04": "又解村伍曰聚。彊畔曰落也。",
    "X42n0736_003:0676b05": "隨聚落界是僧坊界者。撿十誦云。諸比丘於無僧坊",
    "X42n0736_003:0676b06": "聚落中。初作僧坊。未結界。爾時應齊幾許。佛言隨聚",
    "X42n0736_003:0676b07": "落界是僧坊界。立云。此據聚相既周。制依聚集。若有",
    "X42n0736_003:0676b08": "僧坊。僧坊相周。但依坊集。濟云。准鈔主意。更別立伽",
    "X42n0736_003:0676b09": "藍。自然界。與聚落界。雖四相是同。然名則別。約十誦",
    "X42n0736_003:0676b10": "及古師。唯有聚落界。不立伽藍界。今文中既立隱於",
    "X42n0736_003:0676b11": "聚落位中。若藍相不周。則准不可分別聚落。齊六十",
    "X42n0736_003:0676b12": "三步集也。藍相若周。則齊藍集。事同可分別聚落也。",
    "X42n0736_003:0676b13": "雖然終不以俗人宅。院周即同。名可分別。要齊一大",
    "X42n0736_003:0676b14": "村聚為言耳。注下文齊行來處者。此指十誦下文。彼律第",
    "X42n0736_003:0676b15": "四十七云。憂波離問佛。若比丘聚落中。初造僧坊。齊",
    "X42n0736_003:0676b16": "幾許作界。佛言隨聚落界。齊行來處。律文如此。賓云。",
    "X42n0736_003:0676b17": "十誦衣界僧界勢分等也。彼律第五離衣界云。聚落",
    "X42n0736_003:0676b18": "界者。若鷄飛所及處。若慚愧人大小便處。若箭射所",
    "X42n0736_003:0676b19": "及處。(述曰)准有百步許。僧界云齊行來處者。古人義准",
    "X42n0736_003:0676b20": "應百步也。立云。齊行來處。謂箭射所及。雞飛所及處。",
    "X42n0736_003:0676b21": "齊此內須集。勝云。齊行來處者。引制分齊者。約制撿",
    "X42n0736_003:0676b22": "挍攝僧分齊。非是界相。恐門外有近僧入墻妨法。故",
    "X42n0736_003:0676b23": "遠召之。故云齊行來處也。故羯磨疏云。齊行來處者。",
    "X42n0736_003:0676b24": "此制通接。恐妨界內。必作法時。身在門外。亦得兩成",
    "X42n0736_003:0676c01": "也。注云四分聚落界取院相者。謂齊院相內集。不同",
    "X42n0736_003:0676c02": "十誦齊行來處也。四分自然衣界有勢分。此僧界無",
    "X42n0736_003:0676c03": "勢分。須知十誦僧界有勢分者。部別不同。礪問僧界",
    "X42n0736_003:0676c04": "衣界。二種自然。何以自然衣界獨有勢分。自然僧界",
    "X42n0736_003:0676c05": "乃無勢分者。答咸是開急就緩。故所以爾也。衣以遠",
    "X42n0736_003:0676c06": "為緩。故開勢分。僧以近為緩。故無勢分。若僧從衣有。",
    "X42n0736_003:0676c07": "反成難集。若衣順僧無。衣成大急。故使二界有無理",
    "X42n0736_003:0676c08": "別。更問作法衣界。便無勢分。自然衣界。則有勢分。既",
    "X42n0736_003:0676c09": "等是衣界。何以有無不同。答開不重開故也。賓云。本",
    "X42n0736_003:0676c10": "制隨身。今開結攝衣界者。已是一開。更許制分。則是",
    "X42n0736_003:0676c11": "重開之失也。又依大界成故。又復作法限約故也。",
    "X42n0736_003:0676c12": "蘭若處有僧坊欲結界等者。引問意。汝既聚中。無藍",
    "X42n0736_003:0676c13": "則依聚相集。向若有藍。但依藍集。我今蘭若。亦有藍",
    "X42n0736_003:0676c14": "得依藍集。不此問蘭若。意欲顯其可分別聚落。謂借",
    "X42n0736_003:0676c15": "蘭若之藍。以顯聚落之相。欲明蘭若。合齊五里。但為",
    "X42n0736_003:0676c16": "有藍故依藍。然此藍相與我聚相。義既不殊。明知依",
    "X42n0736_003:0676c17": "聚而集即得也。問意如此。",
    "X42n0736_003:0676c18": "答十誦隨聚落即僧坊界者。此引十誦文。取其文下",
    "X42n0736_003:0676c19": "之義。以答他問。謂十誦聚落與藍義是同。無藍有聚",
    "X42n0736_003:0676c20": "則當藍。今此蘭若。既有藍。直用依藍。不須依蘭若五",
    "X42n0736_003:0676c21": "里也。",
    "X42n0736_003:0676c22": "故下文無聚落蘭若等者。即十誦第五十三卷中。波",
    "X42n0736_003:0676c23": "離問佛。若比丘阿蘭若處。初起僧坊。未結界。是中齊",
    "X42n0736_003:0676c24": "幾。名為界。答面一拘盧。是中諸比丘應一處和合說",
    "X42n0736_003:0677a01": "戒及作羯磨。不得別眾。意云初起者。謂先無僧坊。今",
    "X42n0736_003:0677a02": "欲作之。故曰初起也。",
    "X42n0736_003:0677a03": "僧村四相二界不別者。謂藍聚二界。僧用籬墻壍柵。",
    "X42n0736_003:0677a04": "為四周之相。故曰四相不別。勝云。四分律第一卷中。",
    "X42n0736_003:0677a05": "明盜戒。顯村有四種。一周匝垣墻。二周匝柵籬。三籬",
    "X42n0736_003:0677a06": "墻不周。四者四周屋也。此名村四相。後至離衣戒云",
    "X42n0736_003:0677a07": "此僧伽藍等。釋其藍相。如前盜戒中說。既將藍指村。",
    "X42n0736_003:0677a08": "當知二界不別也。濟云。今欲明可分別聚落者。約據",
    "X42n0736_003:0677a09": "大羅城相周。名一聚落。或可村中四邊周匝柵籬。名",
    "X42n0736_003:0677a10": "一聚落。不得約俗家一宅。雖四相周。不得名聚落。不",
    "X42n0736_003:0677a11": "得約此宅集僧。且如二京諸坊。坊坊中雖周匝院墻。",
    "X42n0736_003:0677a12": "亦不得名聚落。以有大羅城圍遶故。若於此處集僧。",
    "X42n0736_003:0677a13": "皆須六十三步。為其中有人來去。不可分別知之故",
    "X42n0736_003:0677a14": "也。必院相不周乃可依蘭若者。引猶結蘭若界意也。",
    "X42n0736_003:0677a15": "此上是可分別聚落。今作兩句束之。若聚復無藍。須",
    "X42n0736_003:0677a16": "作六十三步。若無聚有於藍。不依六十三。濟云。此意",
    "X42n0736_003:0677a17": "顯有伽藍自然界也。十誦既云無僧坊聚落中。則依",
    "X42n0736_003:0677a18": "聚落集。明知先有僧坊聚落中。即依僧坊集。此文中",
    "X42n0736_003:0677a19": "意。只是欲顯伽藍相周。不須依聚落集。上解可分別",
    "X42n0736_003:0677a20": "聚落義竟。",
    "X42n0736_003:0677a21": "若聚落有僧不可知者。此下明不可分別聚落。羯磨",
    "X42n0736_003:0677a22": "疏云。不可分別有二。或約僧之來去難可知者。或約",
    "X42n0736_003:0677a23": "處所散落不知際域。故准祇文齊六十三步。以村聚",
    "X42n0736_003:0677a24": "散落無有垣壍。又僧雜閙往返難究指步為限。撿括",
    "X42n0736_003:0677b01": "易成也。僧祇文中名為菴婆羅樹界。謂舍衛城有一",
    "X42n0736_003:0677b02": "婆羅門。種菴羅樹。聞佛世尊。具一切智。便往問佛。云",
    "X42n0736_003:0677b03": "何方便種菴婆羅樹。能使根莖堅固。枝葉茂盛。華果",
    "X42n0736_003:0677b04": "成就扶疎。不相妨礙。佛告言。以五肘弓量七弓種一",
    "X42n0736_003:0677b05": "樹。如是種者。能令其樹具於上事。其人得佛示已即",
    "X42n0736_003:0677b06": "去。時憂波離因問。若有處所。城邑聚落界分不可知",
    "X42n0736_003:0677b07": "者。若欲羯磨。應齊幾許名為善作羯磨。使令異眾各",
    "X42n0736_003:0677b08": "各相見而得成就。不犯別眾。佛言。五肘弓量。七弓種",
    "X42n0736_003:0677b09": "一菴羅樹。齊七菴羅樹。相去爾所。作羯磨者。名為善",
    "X42n0736_003:0677b10": "作羯磨。雖異眾相見。而無別眾之罪也。不同前解乃",
    "X42n0736_003:0677b11": "至廢立者。謂不同昔人之解也。古師及礪皆云七間。",
    "X42n0736_003:0677b12": "故羯磨疏云。昔云七十三步半者。錯筭七間也。僧祇",
    "X42n0736_003:0677b13": "疏中。七樹六間。猶如四分衣界八樹中間。諸師衣界",
    "X42n0736_003:0677b14": "止計七間。如何僧界七樹非六間也。有人執舊見云。",
    "X42n0736_003:0677b15": "樹限兩頭。各有勢分。故各分半。還是七間。又云周圓",
    "X42n0736_003:0677b16": "種樹。猶如月暈。故有七間。又改僧祇為八樹字。斯之",
    "X42n0736_003:0677b17": "我愛穿鑿太甚。何處有樹。即以樹量。律約世情假以",
    "X42n0736_003:0677b18": "相顯。中間七樹。二眾兩頭。各行僧事。相對既爾。縱廣",
    "X42n0736_003:0677b19": "四維例集可知。律尅二身。故以樹限。若取當分。皆半",
    "X42n0736_003:0677b20": "折之。則自分之界。唯三十一步半耳。准羯磨疏云。凡",
    "X42n0736_003:0677b21": "集僧有兩位。一者聚落。二者蘭若(不立道行水界)。言聚落者。",
    "X42n0736_003:0677b22": "引可分別。一同鈔說。文言僧祇八樹中間者。七十三",
    "X42n0736_003:0677b23": "步半以為分齊。此就不可分別大聚落說。據此今鈔",
    "X42n0736_003:0677b24": "破於礪義也。二明蘭若集僧一如鈔中。賓云。僧祇律",
    "X42n0736_003:0677c01": "七樹。章云八樹者。以其此律護衣戒中蘭若言有八",
    "X42n0736_003:0677c02": "樹影。帶此文。即言八樹。然疏意云。僧祇數間。故云七",
    "X42n0736_003:0677c03": "樹間。即七間也。此律數樹。故云八樹。理實二律。同實",
    "X42n0736_003:0677c04": "八樹。(述曰)疏意雖然。應言七樹六間六十三步者好。疏",
    "X42n0736_003:0677c05": "主以見此律護衣戒中八樹之間。即將祇律七樹之",
    "X42n0736_003:0677c06": "間。相和會也。謂二文相似。據理有八樹之內則有七",
    "X42n0736_003:0677c07": "間。故祇言七間也。四分言八樹者。即據樹體。祇言七",
    "X42n0736_003:0677c08": "樹。即據樹之間。有其七也。於此蘭若。略有六種差別",
    "X42n0736_003:0677c09": "也。",
    "X42n0736_003:0677c10": "謂頭陀者。謂頭陀之處蘭若也。去村五百弓。弓長五",
    "X42n0736_003:0677c11": "肘。亦不明其蘭若大小之量。但明去村遠近。如下頭",
    "X42n0736_003:0677c12": "陀篇述也。寄衣者。蘭若比丘。佛為法僧事和上闍梨",
    "X42n0736_003:0677c13": "等事。將衣寄村。身往東西。限之六夜。盜戒者。空野柵",
    "X42n0736_003:0677c14": "外處。如祇中。有比丘。於聚落外空地。盜他衣。佛問。汝",
    "X42n0736_003:0677c15": "云何不聞我制戒不得不與取耶。答言。我知制戒。自",
    "X42n0736_003:0677c16": "謂城邑聚落。不謂空地。佛言。癡人聚落與空地。皆是",
    "X42n0736_003:0677c17": "不與取。有何等異也。僧界者。即自然僧界。是此所明",
    "X42n0736_003:0677c18": "也。衣界者。謂於蘭若。護三衣。四分得齊八樹之間。故",
    "X42n0736_003:0677c19": "下文云。假以樹量大小是也。然彼蘭若。與僧界蘭若。",
    "X42n0736_003:0677c20": "大同小異。同者謂量同。但衣界有勢分。僧界無勢分。",
    "X42n0736_003:0677c21": "又衣界則不定。謂有樹車等界後來則隨界攝。若僧",
    "X42n0736_003:0677c22": "界不論樹車之來去。常有齊限。限五里也。若有難准",
    "X42n0736_003:0677c23": "見論。唯七槃陀量(已上並立解)。景云。衣界蘭若唯得二十",
    "X42n0736_003:0677c24": "五肘。難事者。景云。謂蘭若有賊難等。寄衣置不良家。",
    "X42n0736_003:0678a01": "是不作日限也。礪律師不云難事。直有安坐受食也。",
    "X42n0736_003:0678a02": "且明僧界餘下廣明者。謂頭陀篇中。自明蘭若。盜戒",
    "X42n0736_003:0678a03": "隨相中自廣明。衣界隨相三十中自明。難事三十中",
    "X42n0736_003:0678a04": "明之。上雖列六。五是汎明也。意欲正明第四僧界。若",
    "X42n0736_003:0678a05": "無難五里集僧。若有難齊七槃陀集僧。計得五十八",
    "X42n0736_003:0678a06": "步四尺八寸。此論集僧遠近。若結界隨其大小。如下",
    "X42n0736_003:0678a07": "結法中。礪羯磨疏云。見論蘭若分齊。計七槃陀羅。一",
    "X42n0736_003:0678a08": "槃陀羅。二十八肘。合一百九十六肘。肘各一尺八寸。計",
    "X42n0736_003:0678a09": "有三百五十二尺八寸。總計成五十八步半一尺八",
    "X42n0736_003:0678a10": "寸。私云。還是五十八步四尺八寸。一同鈔說。羯磨疏",
    "X42n0736_003:0678a11": "云。槃陀者量之極名也。由如此方丈尺亦是量之極",
    "X42n0736_003:0678a12": "名也。注云一皷聲間者。立云。此未可依。羯磨疏云。皷",
    "X42n0736_003:0678a13": "則鞞鼖不一。故其聲亦有遠近也。鞞是小皷也。鼖者",
    "X42n0736_003:0678a14": "大皷也。濟云。皷有大小。聲亦遠近。不可約之。且如屈",
    "X42n0736_003:0678a15": "隨音聲。此是胡樂中有鞞皷。其聲全小。次則平常。麤",
    "X42n0736_003:0678a16": "音聲中。三个皷者。其聲稍大。亦未能遠。如太常家挵",
    "X42n0736_003:0678a17": "五帝師子。及儛。大定破陣樂。則打大皷。此是武樂。其",
    "X42n0736_003:0678a18": "聲則遠。此皆表武聲也。常手音聲。此是文樂也。更有",
    "X42n0736_003:0678a19": "大皷。如天子禮事。則大備打振威皷。聲應百里也。已",
    "X42n0736_003:0678a20": "上如文武皇帝。封華岳竟。大備入京打振威皷。聲至",
    "X42n0736_003:0678a21": "蒲州。此皷聲遠。豈為量也。",
    "X42n0736_003:0678a22": "雜寶藏翻五里者。撿彼經中。明鹿子母夫人緣。一同",
    "X42n0736_003:0678a23": "報恩經(云云)山中道士。令女往餘道士住處乞火。步",
    "X42n0736_003:0678a24": "步跡下。有蓮華出事。明其兩道士住處相去有一拘",
    "X42n0736_003:0678b01": "盧舍。秦言五里也。",
    "X42n0736_003:0678b02": "五十八步四尺八寸等者。為有難故如此。上釋蘭若",
    "X42n0736_003:0678b03": "義竟。六百步為拘盧舍者。十誦云。拘盧舍者。長五百",
    "X42n0736_003:0678b04": "弓。弓長四肘。則計一弓有七尺二寸。如十誦律說。則",
    "X42n0736_003:0678b05": "有六百步也。",
    "X42n0736_003:0678b06": "潮水不得者。謂潮來是水界。潮去是陸地。疏云以乍",
    "X42n0736_003:0678b07": "溢故。及水中樹根者。撿見論文云。水中自然界者。若",
    "X42n0736_003:0678b08": "擲水若擲沙已外。若有比丘不妨取水常流處。深淺",
    "X42n0736_003:0678b09": "皆得。作自然界。潮水不得。若在船上布薩應下矴。下",
    "X42n0736_003:0678b10": "矴者。此明船上作法。要須住船。若別人對首法者。隨",
    "X42n0736_003:0678b11": "去亦得成就。若下相不得繫著岸。若崩岸。有大樹根。",
    "X42n0736_003:0678b12": "在水中。不得繫着。若擲水內有樹根。應斫去。若不斫",
    "X42n0736_003:0678b13": "去與陸地界相連。為界別故。所以不成法事也。若水",
    "X42n0736_003:0678b14": "中石木悉是水界謂離地者。立云。此明離陸地非謂",
    "X42n0736_003:0678b15": "離水底之地也。有人問云。水中石木。既與水底地連。",
    "X42n0736_003:0678b16": "何故判得。答舉例如比丘脫衣在岸。入水洗浴。明出",
    "X42n0736_003:0678b17": "失衣。此比丘脚。豈非著地。由是水中與陸異。故亦失",
    "X42n0736_003:0678b18": "衣也。",
    "X42n0736_003:0678b19": "今更總論二界之體者。即作法自然名之為二也。若",
    "X42n0736_003:0678b20": "三種作法者。即大界戒場三小界也。隨其分齊亦無",
    "X42n0736_003:0678b21": "方圓等者。即是院相。山谷林樹等也。不可分別人解",
    "X42n0736_003:0678b22": "不同者。謂不可分別聚落。古人各解不同也。",
    "X42n0736_003:0678b23": "此二眾相望不論界相者。立云。今由兩邊各作法故。",
    "X42n0736_003:0678b24": "相去六十三步。恐兩眾自然相交錯也。若但一邊秉",
    "X42n0736_003:0678c01": "法。唯須一面三十一步半。今言不論界相。唯三十一",
    "X42n0736_003:0678c02": "步半耳。今言一面六十三步。非是自然界相有若干",
    "X42n0736_003:0678c03": "也。今行事家。深防故半倍之。",
    "X42n0736_003:0678c04": "答諸說不同者。勝云。有說六十三步為界。餘僧在外",
    "X42n0736_003:0678c05": "不妨。有說六十三步為我界分。彼異眾界分。亦有六",
    "X42n0736_003:0678c06": "十三步。須在我界外。若在內有錯涉故。二眾相望須",
    "X42n0736_003:0678c07": "一百二十六步。方得行法也。注云不問秉法不秉法",
    "X42n0736_003:0678c08": "者。勝云。對於古師故。有此言來也。古師意。秉法有界",
    "X42n0736_003:0678c09": "分。不秉法處無界。從不秉法處。縱在我界分邊無過。",
    "X42n0736_003:0678c10": "下文云。恐有錯涉過者。意在此也。",
    "X42n0736_003:0678c11": "言無錯涉之過者。濟云。此明兩邊各秉法。各有僧。要",
    "X42n0736_003:0678c12": "相去六十三步。恐兩家自然界相涉。即是重界。故不",
    "X42n0736_003:0678c13": "得減六十三步也。據其實體。一家只有三十一步半。",
    "X42n0736_003:0678c14": "若兩家相望。則共有六十三步。若減則有錯涉也。",
    "X42n0736_003:0678c15": "四維有餘無教可准者。應師云維者隅也。只是四方",
    "X42n0736_003:0678c16": "之角也。故俱舍云方五斜七。圓三直一。此明所圍若",
    "X42n0736_003:0678c17": "一尺。能圍則有三尺。故知言定方者非也。方取角則",
    "X42n0736_003:0678c18": "有長也。故明了論合角量取。意正防此。文云弟子隨",
    "X42n0736_003:0678c19": "師方面遊行等者。立明。十誦云。方一拘盧舍。古人云",
    "X42n0736_003:0678c20": "界方者非也。但是身面所向之方。即喻如弟子隨師",
    "X42n0736_003:0678c21": "方面遊行。豈不得向四維耶。故知畟方也。了論合角",
    "X42n0736_003:0678c22": "量取乃至。",
    "X42n0736_003:0678c23": "定方須廢等者。若方量取。四維有餘。故約角量明知",
    "X42n0736_003:0678c24": "圓也。應作高音。謂八方各有若干之量也。",
    "X42n0736_003:0679a01": "上明處竟從此已下正明用僧分齊也。此宗四種論",
    "X42n0736_003:0679a02": "僧者。謂四人五人十人二十人僧也。此是四分之文。",
    "X42n0736_003:0679a03": "故曰此宗。所為之人通及能所者。如捨墮懺主為他",
    "X42n0736_003:0679a04": "懺罪為能。若秉單白為眾所量。是所。又如威儀師。在",
    "X42n0736_003:0679a05": "眾被差遣問難時是所。迴來單白是能。又如自恣時",
    "X42n0736_003:0679a06": "五德被僧差時是所。至自單白和僧時是能。能則是",
    "X42n0736_003:0679a07": "足。所則非足。由所為僧所量故。不得入今用數也。言",
    "X42n0736_003:0679a08": "相有乖越不入僧數者。此明別眾之人。固非入今用",
    "X42n0736_003:0679a09": "數也。通而辨僧有七種等者。鈔主對古師之言。以古",
    "X42n0736_003:0679a10": "人但四人成僧。三人非是僧。故羯磨疏云。有人但取",
    "X42n0736_003:0679a11": "四人為體。以三人以下不名為僧。故文云大眾者四",
    "X42n0736_003:0679a12": "人若過。雜心云。四人名僧非三人故。由大聖鑑物。知",
    "X42n0736_003:0679a13": "三人已下辨法未盡。四人已上作法成濟。更標勝德。",
    "X42n0736_003:0679a14": "故獨名僧。宣破云。今若互約眾別兩法。互有通塞。俱",
    "X42n0736_003:0679a15": "非盡辨。應不名僧。然則不爾。當分通辨號弘法者。何",
    "X42n0736_003:0679a16": "得不名秉法之僧。古人迷名。謂僧異數。今翻為眾。止",
    "X42n0736_003:0679a17": "是數收。云何為七種僧。今則略出其相。一者對心念",
    "X42n0736_003:0679a18": "法立一人僧。二謂對對首法。立二人僧。三對展轉法。",
    "X42n0736_003:0679a19": "立眾多人僧。四對於眾法立四人僧。如說戒等。五者",
    "X42n0736_003:0679a20": "五人僧如自恣等也。六者十人僧中國受戒也。七者",
    "X42n0736_003:0679a21": "二十人僧為出殘罪也。下五人十人二十人為緣故",
    "X42n0736_003:0679a22": "分也。各有成敗不同廣如別鈔者。羯磨疏云。有人但",
    "X42n0736_003:0679a23": "依律本約數明體。謂一人眾多至於四人。並取三根",
    "X42n0736_003:0679a24": "清淨無非法相。便成僧體。如對一人。持說告白。若非",
    "X42n0736_003:0679b01": "足數。雖舉不成。故僧祗云。僧無破戒不清淨也。又十",
    "X42n0736_003:0679b02": "誦云。清淨同見。是名為僧也。",
    "X42n0736_003:0679b03": "前之四相若取能秉法名僧四人實辦一切羯磨者。",
    "X42n0736_003:0679b04": "立明。四人僧。能秉一百三十四番羯磨。但為自恣事。",
    "X42n0736_003:0679b05": "要須五德。受戒事善心難生。故取十人為增上境也。",
    "X42n0736_003:0679b06": "若論出罪。四人亦合秉法。理亦應成。但為成多僧。表",
    "X42n0736_003:0679b07": "作法是難。使懺人慇重故也。今隨事用故須三別者。",
    "X42n0736_003:0679b08": "即謂約上受戒自恣出罪之事。事須用五用十用二",
    "X42n0736_003:0679b09": "十等。故曰分三別也。以四人實能秉一切羯磨。由邊",
    "X42n0736_003:0679b10": "方受戒。用牒和上名入法。即是所為。不在僧數。故須",
    "X42n0736_003:0679b11": "五人。自恣由牒五德入法。故須五人。標其羯磨。但四",
    "X42n0736_003:0679b12": "人僧。用十人二十人僧亦約事須。故曰三別。又可云。",
    "X42n0736_003:0679b13": "應是約心念對首眾法。曰三也。故羯磨疏云明立僧",
    "X42n0736_003:0679b14": "相之所由者。古師云。凡人法本興。元為前境。境殊三",
    "X42n0736_003:0679b15": "位。位分三法。隨法立人。故分三相。即如上一人至千",
    "X42n0736_003:0679b16": "僧也。莫不由事有優劣。故使人殊多少。以法對人。人",
    "X42n0736_003:0679b17": "分三位。將人約法。法亦三乖。異法分人。自有區別。故",
    "X42n0736_003:0679b18": "須隨事便立三相。就後位中。分為四別。一者四人。二",
    "X42n0736_003:0679b19": "者五人。三者十人。四者二十人僧也。礪云。僧雖有四",
    "X42n0736_003:0679b20": "(四人五人十人二十人)。位約為兩。前二法爾。後二逐情。言法爾",
    "X42n0736_003:0679b21": "二者。四人僧。為成說戒。防未起之非。五人僧為成自",
    "X42n0736_003:0679b22": "恣。除已起之罪。言逐情為二者。十人受戒。為欲生善。",
    "X42n0736_003:0679b23": "二十人出罪。元求滅惡。位事兩通。離成四僧。亦可約",
    "X42n0736_003:0679b24": "受隨分別。五人十人對受立二。中邊不同故。若四人",
    "X42n0736_003:0679c01": "二十人對隨立兩。已未不同。四人說戒。防未起之非。",
    "X42n0736_003:0679c02": "二十人出罪。殄已起之過也。作此分別。攝法斯盡。以",
    "X42n0736_003:0679c03": "一切法不在受隨故也。問能秉法僧。既有四位(四五十三",
    "X42n0736_003:0679c04": "十)。所秉之法。但唯三者(單白白二白四)。解云。非是一僧不得",
    "X42n0736_003:0679c05": "秉其三法。四僧通用三法。但以受隨情法故立四僧。",
    "X42n0736_003:0679c06": "如前已釋。法中唯立三者。就所作事。有上中下異。故",
    "X42n0736_003:0679c07": "對斯三義。立三羯磨。如說恣是常所行。既是輕小。但",
    "X42n0736_003:0679c08": "用單白等。如結解諸界受日差遣。事是中品。故用白",
    "X42n0736_003:0679c09": "二。如受戒懺罪呵舉擯諫。由事是大。故用白四也。羯",
    "X42n0736_003:0679c10": "磨疏云。有人言。僧雖有四。體相分二。初一為體。非四",
    "X42n0736_003:0679c11": "不名為僧。後隨事分。故有三別。自恣邊受。體須四人。",
    "X42n0736_003:0679c12": "但陳己罪。即須舉處。若非德用濫坌僧倫。故差一人。",
    "X42n0736_003:0679c13": "為僧事境。和白面告。元言表淨也。方隅僧少。前受心",
    "X42n0736_003:0679c14": "慇。四實濟緣。事須別問。若不差遣。無由輙往。問淨返",
    "X42n0736_003:0679c15": "白。前緣方辨。事兼受隨。通用五人也。中國僧多。善心",
    "X42n0736_003:0679c16": "浮雜。前受生慢。故倍前五為十人僧。二篇隣重犯悔",
    "X42n0736_003:0679c17": "情浮。故倍中受。為二十人僧也。三僧乃異。莫非約事",
    "X42n0736_003:0679c18": "濃薄。半倍增人方成前境。猶如受日法三品倍增。類",
    "X42n0736_003:0679c19": "知可解。問受隨同五。邊受減半。據受比殘。邊方出罪。",
    "X42n0736_003:0679c20": "亦開十人以不。答非類也。邊隅僧少。俗緣拘礙。若不",
    "X42n0736_003:0679c21": "開聽。永沈生死。開有益也。懺殘不爾。初既誓持終便",
    "X42n0736_003:0679c22": "順犯本無慚愧垢心厚重。若開十僧增長諸惡謂懺",
    "X42n0736_003:0679c23": "易成則乖機候。故不開十所以要須二十。故戒本文",
    "X42n0736_003:0679c24": "云。若少一人。不滿二十眾。是比丘罪。不得除。即其義",
    "X42n0736_003:0680a01": "也。",
    "X42n0736_003:0680a02": "若據自行。以成僧體。並須清淨者。立云。若望自行邊。",
    "X42n0736_003:0680a03": "須清淨。要須體淨。故下文云。以犯者不得聞戒等也。",
    "X42n0736_003:0680a04": "以有犯者不得說戒者。羯磨疏云。戒法體淨。擬敕將",
    "X42n0736_003:0680a05": "犯。今自沉溺。何能拯救。故不可也。不得聞戒等者。說",
    "X42n0736_003:0680a06": "序之時。文言具悉。有罪者當懺。淨者嘿然。今心停罪",
    "X42n0736_003:0680a07": "端然應淨。虗欺賢聖。甚自負責。又不可也。言不得向",
    "X42n0736_003:0680a08": "犯者懺悔者。以其罪積思除。引證對息。前既有瑕。無",
    "X42n0736_003:0680a09": "由遣累。又不可也。犯者不得受他解罪者。懺名上起。",
    "X42n0736_003:0680a10": "前可染污。何能生他後斷之本。故制不可也。即如經",
    "X42n0736_003:0680a11": "云。自既有縛。能解彼縛。無有是處。即其義也。",
    "X42n0736_003:0680a12": "廣如足數法中者。下足數文云。若聽以天眼耳看僧",
    "X42n0736_003:0680a13": "淨穢者。人誰無過。若聞說者。則妨亂事多。以斯緣故。",
    "X42n0736_003:0680a14": "不聽說也。故云但以肉眼見聞等。",
    "X42n0736_003:0680a15": "○足數眾相篇第三",
    "X42n0736_003:0680a16": "上來雖明集處遠近。未陳染淨。若體兼真偽。相雜則",
    "X42n0736_003:0680a17": "非應法。徒集無用。故有此篇來者。為簡擇其浮濫。先",
    "X42n0736_003:0680a18": "明來意者。上言集僧遠近。兼明數滿。至於應法。須具",
    "X42n0736_003:0680a19": "緣成。若淨穢混同。人非應法。徒施作法。於事不成。故",
    "X42n0736_003:0680a20": "此篇來也。注欲明淨穢足不足之相者。然僧雖現集。",
    "X42n0736_003:0680a21": "約體清淨。或恐相有乖違。義非僧用。即成別眾。故有",
    "X42n0736_003:0680a22": "別眾法附也。立云。由別眾與足數。義相關涉。故附此",
    "X42n0736_003:0680a23": "篇出也。",
    "X42n0736_003:0680a24": "上已明其來集者。將欲生起今文來意。故且結前篇",
    "X42n0736_003:0680b01": "也。而用僧須知應法者。即是生起今文也。欲明僧雖",
    "X42n0736_003:0680b02": "已集集須辨事。然僧有多種。即如多論云。略有五",
    "X42n0736_003:0680b03": "別。一者群羊僧。二者無慚愧僧。三者別眾僧。四者清",
    "X42n0736_003:0680b04": "淨僧。五者第一義諦僧。言群羊僧者。不知布薩行籌。",
    "X42n0736_003:0680b05": "說戒自恣。羯磨一切僧事。盡皆不知。猶如群羊故得",
    "X42n0736_003:0680b06": "名也。言無慚愧僧者。舉眾共行非法。如行婬飲酒過",
    "X42n0736_003:0680b07": "中食。凡是犯戒非法。一切同住名無慚愧僧。言別眾",
    "X42n0736_003:0680b08": "僧者。如羯磨亡比丘物。以貪穢心。客比丘來不同羯",
    "X42n0736_003:0680b09": "磨。凡是隨心別眾羯磨。名為別眾僧也。言清淨僧者。",
    "X42n0736_003:0680b10": "一切凡夫僧。持戒清淨。眾無非法。名清淨僧。言第一",
    "X42n0736_003:0680b11": "義諦僧者。即四果四向。名為第一義諦僧也。今言應",
    "X42n0736_003:0680b12": "法者。取其第四凡夫持戒清淨之僧也。若托事無違",
    "X42n0736_003:0680b13": "雖非僧體堪成僧用者。立謂內雖犯重。外無三根。又",
    "X42n0736_003:0680b14": "未自言。故開成用。相非隱沒離見聞。同集行事。故云",
    "X42n0736_003:0680b15": "托事無違也。必於緣差脫不妨清淨入非僧攝者。立",
    "X42n0736_003:0680b16": "明。如下初門中人。體是清淨。由隱沒離見聞等。以相",
    "X42n0736_003:0680b17": "乖故。是不足限。以此二途故當料簡等者。結前生後",
    "X42n0736_003:0680b18": "也。取捨自分者。立明。我今作此分別。得識其是非。若",
    "X42n0736_003:0680b19": "是足者。須取。非足須捨。故曰自分也。",
    "X42n0736_003:0680b20": "就中例四者。謂總作四門收束。下則一一隨釋。初明",
    "X42n0736_003:0680b21": "體是應法於事有違故不足者。此明第一門總依諸",
    "X42n0736_003:0680b22": "部列出。雖是淨僧。以隱沒睡定等。由於相乖。故非足也。",
    "X42n0736_003:0680b23": "二體境俱非假緣亦不足者。立云。十三難人。本受不",
    "X42n0736_003:0680b24": "得戒。名體非。尼中四人。名境非。雖假其三根未彰之",
    "X42n0736_003:0680c01": "緣。亦不足緣。此是古師義。鈔主雖引來。用為標門。下",
    "X42n0736_003:0680c02": "解釋中。則異此意。亦云標門順古言釋中違古義。至",
    "X42n0736_003:0680c03": "下文則云。若爾自言亦得足數。若言竟。始是不足。古",
    "X42n0736_003:0680c04": "人則言體是不足。縱不自言。作於淨想。亦是不足也。",
    "X42n0736_003:0680c05": "恐此解非也。未必標門。與後解對面相違。今詳文意。",
    "X42n0736_003:0680c06": "極自調直。言體非者。即十三難。尼等四人。故羯磨疏",
    "X42n0736_003:0680c07": "中尼等四人。邊等十三。及白衣等。並屬體非也。言境",
    "X42n0736_003:0680c08": "非者。三根外現也。雖假緣者。謂雖假不隱沒不睡定",
    "X42n0736_003:0680c09": "之緣。亦不足也。第三門。問云。體雖非僧。於緣成足。何",
    "X42n0736_003:0680c10": "故不言境者。以境一向是如故。不須論也。謂無三根",
    "X42n0736_003:0680c11": "可顯。名境如也。雖自體非。以為境如故足也。言於緣",
    "X42n0736_003:0680c12": "成足者。非為隱沒等緣也(此解好)。又言體非僧用於緣",
    "X42n0736_003:0680c13": "成足者。即第二門中人也。十三難等。尼等四人。由來",
    "X42n0736_003:0680c14": "自言。三根未練。雖體非僧。以假不自言之緣。或可假",
    "X42n0736_003:0680c15": "非隱沒之緣。故開足也。四約緣有礙不妨成法少分",
    "X42n0736_003:0680c16": "不足等者。謂呵責等四羯磨人。不足證他治舉羯磨。",
    "X42n0736_003:0680c17": "得應其餘生善法事。故言不妨成法。雖得應他餘羯",
    "X42n0736_003:0680c18": "磨。不得呵羯磨。以行法在身。奪三十五事中不得呵",
    "X42n0736_003:0680c19": "羯磨。故言少分不足也。又解此四法人及懺殘等人。",
    "X42n0736_003:0680c20": "雖應一切餘生善羯磨。然於呵責等法。及與他除罪。",
    "X42n0736_003:0680c21": "各自不相足。故曰少分等。",
    "X42n0736_003:0680c22": "上來分門已竟。下則一一牒釋四段不同。今即是初。",
    "X42n0736_003:0680c23": "所為作羯磨人者。即是乞法人。為僧所量。不落僧數。",
    "X42n0736_003:0680c24": "故不足也。從此已下。約鈔映羯磨疏中。通計諸部。有",
    "X42n0736_003:0681a01": "六十人不足數。四分有三十二人。十誦有十五人。伽",
    "X42n0736_003:0681a02": "論三人。僧祗九人。五分一人。即病人背羯磨者是也。",
    "X42n0736_003:0681a03": "今文中約四分。前列二十八人。更將下行僧殘懺四",
    "X42n0736_003:0681a04": "人加之。准瞻波中。唯列二十八人體不足數。今義取",
    "X42n0736_003:0681a05": "懺殘等四人。故成三十二也。然僧殘等四人。少分不",
    "X42n0736_003:0681a06": "足。非體不足。故瞻波不列。故別列之。到下文更平章。",
    "X42n0736_003:0681a07": "故成三十二人。十誦前列十二種人。還將下懺僧殘",
    "X42n0736_003:0681a08": "二人。成十五人。何故二文雙列。由四分則正行懺。十",
    "X42n0736_003:0681a09": "誦則行竟。以遠近有異也。僧祇九人者。即隔障等四。",
    "X42n0736_003:0681a10": "并行住坐臥四儀互立。及與欲人為九也。餘者可尋。",
    "X42n0736_003:0681a11": "若此計會下文易見。今初門中。四分列六人。十誦列",
    "X42n0736_003:0681a12": "十二人。前正列有十一。後加白衣成十二人。伽論列",
    "X42n0736_003:0681a13": "三人可尋。僧祇有九。如前已釋。下文十二種人者。此",
    "X42n0736_003:0681a14": "是句家枝分也。其下第四門中。行僧殘人。與呵責等",
    "X42n0736_003:0681a15": "四羯磨人有異。故有不足別。懺殘等人。以犯次死罪",
    "X42n0736_003:0681a16": "深難拔。雖行法在身。根本未拔。壞眾義備。故不足數。",
    "X42n0736_003:0681a17": "若四羯磨人。但犯小罪。情過可呵。故足數收。首疏引",
    "X42n0736_003:0681a18": "多云。以不足數。都合六十三人。不足數合七人。偏不",
    "X42n0736_003:0681a19": "足數。行覆藏等四。行竟等三。故是七也。言偏者。謂此",
    "X42n0736_003:0681a20": "人大分得足。但望悔殘出罪等法。名為不足。故言偏",
    "X42n0736_003:0681a21": "也。",
    "X42n0736_003:0681a22": "餘非無此義故捨戒中乃至謂不足數也等者。立明。",
    "X42n0736_003:0681a23": "四分不足數文中。且列此六。文則不云顛狂等不足",
    "X42n0736_003:0681a24": "也。然非無不足之義。下捨戒則云對顛狂人捨戒不",
    "X42n0736_003:0681b01": "成捨。對啞聾人捨戒不成捨。今案此對首小法尚爾。",
    "X42n0736_003:0681b02": "羯磨大法固然也。但是文闕。義合有之。故曰餘者非",
    "X42n0736_003:0681b03": "無此義也。",
    "X42n0736_003:0681b04": "十誦睡眠比丘若聞白已睡得成擯人者。謂且舉擯",
    "X42n0736_003:0681b05": "人一法。餘須例之。又復是十誦本緣也。撿彼律云。憂",
    "X42n0736_003:0681b06": "波離問。若睡眠比丘眾僧擯。得名擯不。答若聞白已",
    "X42n0736_003:0681b07": "睡眠。得名擯。又問若眾僧睡眠。擯一比丘。是比丘得",
    "X42n0736_003:0681b08": "名擯不。答眾僧聞白已睡眠。得名擯。若憒閙亂語等。",
    "X42n0736_003:0681b09": "皆約擯人上作之。必聞白已。亂語憒閙者。皆成擯事。",
    "X42n0736_003:0681b10": "此上約能所通論也。立云。聞白已開成者。為已知梗",
    "X42n0736_003:0681b11": "概也。亂語人等者。約口業不足也。言憒閙人。約心業",
    "X42n0736_003:0681b12": "不足。立謂。心攀緣覺觀也。樹上比丘十二種人者。羯",
    "X42n0736_003:0681b13": "磨疏云。樹上者則須知比丘在界內外。若枝委界外",
    "X42n0736_003:0681b14": "地者。身在界內。是名別眾。界外非別。若不委地。內外",
    "X42n0736_003:0681b15": "俱別。而是不足數收也。",
    "X42n0736_003:0681b16": "餘同十誦者。深云。伽論明不足之人更多。今列三者。",
    "X42n0736_003:0681b17": "是與諸部不同者耳。彼文中猶有。但相同十誦。故云",
    "X42n0736_003:0681b18": "然也。",
    "X42n0736_003:0681b19": "祇文半覆半露等者。謂有兩出相。竝而明之。前句半",
    "X42n0736_003:0681b20": "覆半露。但論施隔不論申手相及。後句半覆半露。則",
    "X42n0736_003:0681b21": "云申手不相及。則無隔障也。如別眾中者。如此篇下",
    "X42n0736_003:0681b22": "文。別眾法附文也。",
    "X42n0736_003:0681b23": "義加醉人者。此非約醉人秉法也。謂醉人在眾中坐。",
    "X42n0736_003:0681b24": "不足數也。言自語不解者。此既醉竟出言。自亦不解",
    "X42n0736_003:0681c01": "也。顛倒異言前人不練者。謂醉人自言。尚自不解。忽",
    "X42n0736_003:0681c02": "聞僧秉羯磨。或顛倒。或異言之時。其醉者。何能委練",
    "X42n0736_003:0681c03": "也。詺此醉者。為前人也。不解之人是不足攝者。喚醉",
    "X42n0736_003:0681c04": "者。為不解之人也。",
    "X42n0736_003:0681c05": "就中相隱難知。隨初解拆乃至不入僧用等者。謂更",
    "X42n0736_003:0681c06": "牒前文來以釋也。隨前解釋故曰隨初等。餘亦可知。",
    "X42n0736_003:0681c07": "四人受日四僧不列亦應得成者。此難意緣。前既云",
    "X42n0736_003:0681c08": "所為之人。不入僧數者。何故律文瞻波法中。解四種",
    "X42n0736_003:0681c09": "僧云。四人僧者。除受大戒。自恣。出罪。餘一切羯磨應",
    "X42n0736_003:0681c10": "作。五人僧者。除中國受戒出罪。餘一切如法羯磨應",
    "X42n0736_003:0681c11": "作。十人僧者。除出罪。餘一切如法羯磨應作。二十人",
    "X42n0736_003:0681c12": "僧者。一切羯磨應作。前四人僧。列所除中。既不云除",
    "X42n0736_003:0681c13": "受日。明知四人即秉受日。謂我身是一。并身外有三。",
    "X42n0736_003:0681c14": "即成四人。何須五也。據四人僧中。所列除者。不除受",
    "X42n0736_003:0681c15": "日。明知所為之人。亦入僧數。答一人所為三非僧故",
    "X42n0736_003:0681c16": "不能秉法等者。此意云。律所列者。皆取能秉之人。以",
    "X42n0736_003:0681c17": "成四僧之體。若所為之人。本非其數也。言文不列者。",
    "X42n0736_003:0681c18": "指律文也。言事同五人者。立謂。受日之事。能所是五",
    "X42n0736_003:0681c19": "人也。此正答前問云。事須五人。非謂法須五人也。若",
    "X42n0736_003:0681c20": "法但須四人耳。礪對。此即問云。自恣亦含所為之人",
    "X42n0736_003:0681c21": "是五。即列出五人僧中。受日亦含所為之人是五。何",
    "X42n0736_003:0681c22": "故列在四人僧中。答差自恣五德之時。及五德和白",
    "X42n0736_003:0681c23": "之時。實是四人僧用。今正取白竟受自恣時。是五人",
    "X42n0736_003:0681c24": "用。故始終須五。不同受日也。事同五人並是所為者。",
    "X42n0736_003:0682a01": "何故言並是所為。此文難消。今以情求。謂受日中。論",
    "X42n0736_003:0682a02": "所為則是五。例其餘一切羯磨。如處分杖囊。離衣。六",
    "X42n0736_003:0682a03": "年等。皆是約能秉是四。若論所為。受日離衣杖等。能",
    "X42n0736_003:0682a04": "所今五。故曰並是所為也。今言並者。只是將離衣杖",
    "X42n0736_003:0682a05": "受日等同然。故曰並也。故礪云。自恣要五人。若但四",
    "X42n0736_003:0682a06": "人不成差治。故要五人。方成僧用。若爾受日處分離",
    "X42n0736_003:0682a07": "衣六年等。亦須五人。應五人僧收。答受日是別為。不",
    "X42n0736_003:0682a08": "得五皆受日。故所以非類也。述曰。謂自恣為眾而作。",
    "X42n0736_003:0682a09": "故五人皆各。陳詞自恣。受日為別人。不可五人同皆",
    "X42n0736_003:0682a10": "受日。但是四人為一人受日是也。故受日等。唯四人",
    "X42n0736_003:0682a11": "僧攝。若爾我亦五人。盡須受日。更互作法。應不得成。",
    "X42n0736_003:0682a12": "答五俱受日者。理是成限。然非一時作羯磨。故前後",
    "X42n0736_003:0682a13": "而作。即是別法。上言不成差治者。差五德也。治謂舉",
    "X42n0736_003:0682a14": "得罪法懺治也。為僧作故者。不為自己。所以四人得",
    "X42n0736_003:0682a15": "成也。",
    "X42n0736_003:0682a16": "井窨者。如北人掘地為孔。中安床榻。夏入承源。比丘",
    "X42n0736_003:0682a17": "若處其中。眾在其外。相望成別。非足。",
    "X42n0736_003:0682a18": "其相如室宿中說者。勝云。下隨相中明室有四。一四",
    "X42n0736_003:0682a19": "周障上有覆(即同一堂內有隔也)。二前敞無壁(即長行房檐下兩頭有隔)。三",
    "X42n0736_003:0682a20": "隨覆不遍(即周匝同院一門上通覆門中央)。四雖覆遍而有開處(有遍",
    "X42n0736_003:0682a21": "覆障上少開明孔)。此約室相戒。在此室內。不得離見聞也。若",
    "X42n0736_003:0682a22": "室相不成離申手外即不足數也。立約室相不成作",
    "X42n0736_003:0682a23": "九句亦指隨相中與女同宿。室相九句。三三分之。初",
    "X42n0736_003:0682a24": "三者。盡覆半障。二盡覆少障。三盡覆無障。次三者。一",
    "X42n0736_003:0682b01": "盡障半覆。二盡障少覆。三盡障無覆。後三句。一半覆",
    "X42n0736_003:0682b02": "半障。二少覆少障。三無覆無障。此九句室相不成。在",
    "X42n0736_003:0682b03": "此室中。離申手。即不成足。恐立引此不當今文。約離",
    "X42n0736_003:0682b04": "見聞。合引室成者。以辨。若室相不成。唯論申手。何論",
    "X42n0736_003:0682b05": "見聞。前勝解與文相應。如義鈔說者。勝引羯磨疏云。",
    "X42n0736_003:0682b06": "問見離聞中。為俱為互。約誰辨離。成不足。解云。皆望",
    "X42n0736_003:0682b07": "比座展轉。不約作羯磨者。如轉輪高座說戒八萬人",
    "X42n0736_003:0682b08": "自恣。何由善聞。但取相連。即非別眾。故是足攝。故五",
    "X42n0736_003:0682b09": "分中。三種羯磨房少不容。聽出在前後簷下及庭中",
    "X42n0736_003:0682b10": "坐。雖不了語。皆為法來並得。廣如彼說。",
    "X42n0736_003:0682b11": "別住者。即界外人也。濟云。古人解言。別住者。謂是界",
    "X42n0736_003:0682b12": "內餘房。不肯同集。名為別住也。南山闍梨則云。是異",
    "X42n0736_003:0682b13": "界。名別住。只是界外也。濟今助闍梨一解云。亦非界",
    "X42n0736_003:0682b14": "外亦非餘房直是圍輪別住之例。謂言是我界內之",
    "X42n0736_003:0682b15": "所攝。即將入數。故有此非法也。以界分不知冥然在",
    "X42n0736_003:0682b16": "外至故云不足者。謂是前代人結界。後進不知標相",
    "X42n0736_003:0682b17": "處所。則於界相中間作法。三人在內。一人在外。今濫",
    "X42n0736_003:0682b18": "此外之一人。謂言在數。故曰冥然不足也。",
    "X42n0736_003:0682b19": "由前界外不成謂言在內得者。明其此人傍於前文",
    "X42n0736_003:0682b20": "也。前既界外非足。我今在戒場。既是大界內。應當得",
    "X42n0736_003:0682b21": "足。今解不足。由中隔自然。與外自然何別也。此二界",
    "X42n0736_003:0682b22": "同在自然不同一相是別界故者。私云。言此二界者。",
    "X42n0736_003:0682b23": "一約界外濫充數者。一約戒場上。此二處俱在自然",
    "X42n0736_003:0682b24": "之中。故曰也。立明。大界在外自然之內。戒場在內自",
    "X42n0736_003:0682c01": "然之內。莫非俱處自然之中。界相復別故也。羯磨疏",
    "X42n0736_003:0682c02": "云。雖為大界所圍。兩不相接。中留空地。即異界收也。",
    "X42n0736_003:0682c03": "准此僧數必多亦許成就者。明具如受戒。唯用五人。",
    "X42n0736_003:0682c04": "今若長有七八。縱有兩人睡定。但是五人之外。亦應",
    "X42n0736_003:0682c05": "成法。縱在房中睡眠醉亂理亦開成者。立明。既在眾",
    "X42n0736_003:0682c06": "中睡定。不足僧數。開非別眾。今在房中睡眠。亦開非",
    "X42n0736_003:0682c07": "別。其此義稍難用須知餘同羯磨法中者。指下通辨",
    "X42n0736_003:0682c08": "羯磨中。更明此義也。",
    "X42n0736_003:0682c09": "狂等三人乃至不得別他等者。立云。若常憶常來。是",
    "X42n0736_003:0682c10": "足是別。不憶不來。非足非別。若互憶忘。此人若得法",
    "X42n0736_003:0682c11": "已非足非別。若未得法是足是別。狂者。十誦五緣。故",
    "X42n0736_003:0682c12": "令人狂。一因失財故狂。二因失親故狂。三因四大不",
    "X42n0736_003:0682c13": "和故狂。四因田業人民失故狂。五宿業因緣病報故",
    "X42n0736_003:0682c14": "狂。痛惱心亂同狂三者。深云。痛惱纏身。使心悶亂。不",
    "X42n0736_003:0682c15": "同重病。但是心之不樂。此心亂人。與狂同也。痛有輕",
    "X42n0736_003:0682c16": "重。或常有痛。復有時痛不痛。故曰也。若常痛常不憶",
    "X42n0736_003:0682c17": "者。非別非足。若少少痛。或時時痛者。是足是別。",
    "X42n0736_003:0682c18": "痴鈍人者。且如受戒雖久。絕不學問。痴無所知。不閑",
    "X42n0736_003:0682c19": "教相。通是此攝。若在露地作法。與痴人相同坐。二堪",
    "X42n0736_003:0682c20": "足人坐處相望。中安痴鈍之人。申手不及足人。雖及",
    "X42n0736_003:0682c21": "痴人。名為不足數。亦名別眾。量由痴者。雖在若無。無",
    "X42n0736_003:0682c22": "知新學。不識羯磨如非。亦復如是。必言解羯磨齊文",
    "X42n0736_003:0682c23": "而已者。羯磨疏云。今約痴鈍事義須知。夫羯磨者。為",
    "X42n0736_003:0682c24": "通和忍。隨文解意。則非愚限。故即世行事。只論身足。",
    "X42n0736_003:0683a01": "及問是非。渺同河漢。今出愚相。略有五焉。誦文合眼。",
    "X42n0736_003:0683a02": "恐有停延。緣入非違。傍無人覺此一迷也。或同誦一",
    "X42n0736_003:0683a03": "法。前後無乖。文相能所。不識彼我。此二迷也。或約文",
    "X42n0736_003:0683a04": "謹攝。深練自他。增減乖務。事法錯濫。不召令住。此三",
    "X42n0736_003:0683a05": "迷也。或文句乃明。牒事非濫。人有別緣。是非通默。此",
    "X42n0736_003:0683a06": "四迷也。或人法乃具事局。界境成不。冥然端拱送忍。",
    "X42n0736_003:0683a07": "此五迷也。觀此五迷。深明四法。微為弘獎。僅涉僧倫。",
    "X42n0736_003:0683a08": "齊五所收義歸不足。",
    "X42n0736_003:0683a09": "與欲之人心同身乖者。謂通四內作法不成。雖心同",
    "X42n0736_003:0683a10": "身乖故也。疏云堂中作法通收欲者。以入現數。故非",
    "X42n0736_003:0683a11": "也。",
    "X42n0736_003:0683a12": "謂同覆障而別隔不成同相者。謂同一堂中。上有覆",
    "X42n0736_003:0683a13": "四周有壁。中間更施隔相成非足也。",
    "X42n0736_003:0683a14": "半在階下中間施隔乃至並非同住之相等者。深有",
    "X42n0736_003:0683a15": "二解。一云。如一室內齊揀一邊覆。一邊不覆也。二云。",
    "X42n0736_003:0683a16": "半僧簷下。半在階下。中間施障。亦非足也。濟云。半在",
    "X42n0736_003:0683a17": "詹下。即是半覆。半在階下。即是半露也。",
    "X42n0736_003:0683a18": "露地申手不及者。濟云。今時露地說戒羯磨。戒師在",
    "X42n0736_003:0683a19": "高座上。有其高座。或高一丈。如安國福壽之高座者。",
    "X42n0736_003:0683a20": "即高座上人。與地上人。申手不及。即是別眾。非足數",
    "X42n0736_003:0683a21": "也。古人云。屏不離見聞。露不離申手。述曰准祗文立",
    "X42n0736_003:0683a22": "也。深云。要直交手兩邊相及。若低身交手及者。亦名",
    "X42n0736_003:0683a23": "不足。其覆處室相。要四周。或三周有壁。亦名室相。若",
    "X42n0736_003:0683a24": "兩面周即同露地。皆須申手相及坐也。此言相顯者。",
    "X42n0736_003:0683b01": "謂在露地。名為相顯也。要在申手內。此上並約淨僧",
    "X42n0736_003:0683b02": "相乖故不足。亦須相內者。即前乞法之人是也。上釋",
    "X42n0736_003:0683b03": "體是應法。於事有違。亦不足數人義竟。",
    "X42n0736_003:0683b04": "二由具二非者。即體非境非也。十三難人。本受不得",
    "X42n0736_003:0683b05": "戒。名體非。尼中四人。名境非。此解非。立又云。犯重比",
    "X42n0736_003:0683b06": "丘。及十三難人尼中四人。三根若現名境非(之解好)。言",
    "X42n0736_003:0683b07": "假緣不足者。假身相同集非隱沒緣也。",
    "X42n0736_003:0683b08": "若為比丘羯磨以比丘尼足數者。濟云。此明尼作比",
    "X42n0736_003:0683b09": "丘裝束詐稱僧也。有人問云。尼人合著大比丘衣不。",
    "X42n0736_003:0683b10": "答據諸聖教無文制不許著。然以義求即不合著。案",
    "X42n0736_003:0683b11": "四分下文。佛三月靜坐。唯除一供養人。時和先等六",
    "X42n0736_003:0683b12": "十頭陀。來見世尊。佛種種稱贊頭陀之行。時諸比丘。",
    "X42n0736_003:0683b13": "捨衣成大[卄/積]。作非時二部現前施會中。既有尼。諸比",
    "X42n0736_003:0683b14": "丘不敢將僧衣與尼。問佛。佛言聽與比丘尼非衣。非",
    "X42n0736_003:0683b15": "衣者。即衣財段。未成衣相。故曰非衣。據此文意。尼若",
    "X42n0736_003:0683b16": "得服僧衣。何以但將非衣與之。明知尼不許著僧之",
    "X42n0736_003:0683b17": "衣服。",
    "X42n0736_003:0683b18": "答解者多途者。羯磨疏云。有人解言。僧取體。如上既",
    "X42n0736_003:0683b19": "乖法。宴然不足。礪疏云。三舉二滅十三難等。雖不自",
    "X42n0736_003:0683b20": "言未有三根。約體亦不足數。但得成持欲。以是直通",
    "X42n0736_003:0683b21": "僧命。故不自言。得表情和。故成與欲足數。約體雖不",
    "X42n0736_003:0683b22": "自言亦不足數。礪雖此執。終違十誦明文。彼律約未",
    "X42n0736_003:0683b23": "自言三根未顯。開足數也。故今鈔者判之得足。引與",
    "X42n0736_003:0683b24": "欲文及和上四句來證。彼不自言。得足其數也。言如",
    "X42n0736_003:0683c01": "與欲中者。立明。彼與欲文云。受他欲已。自言我是十",
    "X42n0736_003:0683c02": "三難人。三舉二滅。十八種人。由自陳故。非是僧用。若",
    "X42n0736_003:0683c03": "不自言。得成持欲。今據此文。明知體雖非僧。以眾不",
    "X42n0736_003:0683c04": "知。得足其數。彼與欲中。亦指此文。故序中云。隱顯互",
    "X42n0736_003:0683c05": "出即其義也。不同前門中知與不知俱不足者。指第",
    "X42n0736_003:0683c06": "一門體是應法相乖故不足也。彼以體是僧故。不問",
    "X42n0736_003:0683c07": "眾僧知其隱沒。不知隱沒。俱不足也。此第二門。要是",
    "X42n0736_003:0683c08": "知故。方不足耳。和上中四句料簡者。撿律中。一有從",
    "X42n0736_003:0683c09": "犯戒和上受具後疑。佛問汝知和上犯戒不。答不知。",
    "X42n0736_003:0683c10": "佛言得戒。二復有從犯戒和上受具後疑。佛問知和",
    "X42n0736_003:0683c11": "上犯戒不。答知。汝知不應從如此人受具不。答不知。",
    "X42n0736_003:0683c12": "佛言得戒。三有從犯戒和上受具後疑。佛問汝知和",
    "X42n0736_003:0683c13": "上犯戒不。答言知。汝知不應從如此人受具不。答言",
    "X42n0736_003:0683c14": "知。汝知從如此人受戒不得戒不。答言不知。佛言得",
    "X42n0736_003:0683c15": "戒。四有從犯戒和上受具。後疑。佛言汝知和上犯戒",
    "X42n0736_003:0683c16": "不。答言知。汝知不應從如此人受具不。答言知。汝知",
    "X42n0736_003:0683c17": "從如此人受戒。不得戒不。答言知。佛言不得戒。四句",
    "X42n0736_003:0683c18": "之中。前三得戒。問破戒和上律開得戒。餘師僧等何",
    "X42n0736_003:0683c19": "義不開。礪解云。和上是根本恐留難故。是以佛開。餘",
    "X42n0736_003:0683c20": "師非根本。故不聽開。賓難。和上是根本。尚恐留難。而",
    "X42n0736_003:0683c21": "佛開。餘既非根本。何不恐難亦開許。故知不應理也。",
    "X42n0736_003:0683c22": "應更釋云。和上是僧所為之緣。故聖開之。餘僧體須",
    "X42n0736_003:0683c23": "是僧。故不開許。謂餘僧是能秉法人。要須清淨故也。",
    "X42n0736_003:0683c24": "亮亦云。疏解大弱。和上是根本既開。餘非根本。理合",
    "X42n0736_003:0684a01": "更開。何得不開。所以文中及十誦並安若言者。即四",
    "X42n0736_003:0684a02": "分失欲文中明也。若言我是犯重。若言我是十三難。",
    "X42n0736_003:0684a03": "若言我是尼等也。",
    "X42n0736_003:0684a04": "即將破戒和上置十人之外乃至不得用他部者。十",
    "X42n0736_003:0684a05": "誦中將和上。置十人之外。彼言和上被牒名。入法故",
    "X42n0736_003:0684a06": "非十數。今不得依此文。故曰不得用他部也(未詳)。亮云。",
    "X42n0736_003:0684a07": "昔人謂破戒和上四句中。前三句不知故得戒者。和",
    "X42n0736_003:0684a08": "上要在十人之外也。若在十人之內。無同住作法之",
    "X42n0736_003:0684a09": "義。則不得也。此解非理。破戒若不堪作和上。在十人",
    "X42n0736_003:0684a10": "之內及外俱不堪。破戒若許作和上。在於內外俱應",
    "X42n0736_003:0684a11": "許。何須將破戒和上。置十人之外也。昔人以體不合",
    "X42n0736_003:0684a12": "故不足者。昔人意云。足數皆約體明。以體不淨。和合",
    "X42n0736_003:0684a13": "之義。義不生故也(此古義。〔亦〕理實亦同之鈔家不存)。礪疏同古。足數",
    "X42n0736_003:0684a14": "約體。雖不自言。亦不足也。若論傳欲。一時僧使。但不",
    "X42n0736_003:0684a15": "自言。即成持欲。亮云。疏雖此判。計理不然。若不自言。",
    "X42n0736_003:0684a16": "亦堪足數。亦堪持欲也。",
    "X42n0736_003:0684a17": "十誦中加一白衣者。即謂十三難。元本受不得戒。仍",
    "X42n0736_003:0684a18": "本為名。故稱白衣。非是俗人為白衣。下更明之。",
    "X42n0736_003:0684a19": "上明僧相並形同出家相有濫故得共法事必著俗",
    "X42n0736_003:0684a20": "服相形明了亦無同法義等者。相承解云。此明白衣",
    "X42n0736_003:0684a21": "者。是著法服。相同於僧。由本受戒不得。故名白衣。若",
    "X42n0736_003:0684a22": "身着鞾衫。理不在言。故曰無同法義。自意疑之。應是",
    "X42n0736_003:0684a23": "通明上來十三難人。尼等四人相貌同僧。故得共為",
    "X42n0736_003:0684a24": "法事。必帶本形誰肯同法也。亦有受後難緣須着俗",
    "X42n0736_003:0684b01": "服者亦應同法乃至方無別眾等者。立明。此是本如",
    "X42n0736_003:0684b02": "法受戒人。因王難等。暫時還俗。亦名白衣。此人則足",
    "X42n0736_003:0684b03": "數。不得別他。不類前之白衣體是無戒故也。羯磨疏",
    "X42n0736_003:0684b04": "云。有人云。先雖具戒。有緣須著俗服者。故不足數。以",
    "X42n0736_003:0684b05": "無僧威儀也。南山意不同之。不以威儀。而定僧體狀。",
    "X42n0736_003:0684b06": "內具戒見。財法應僧。外虧道相。為有難緣亦得。如五",
    "X42n0736_003:0684b07": "大色。不合受持。為緣服用。豈不同秉於法可以例也。",
    "X42n0736_003:0684b08": "三舉人乃至廣如眾網中等者。既本無信。故作重治。",
    "X42n0736_003:0684b09": "棄在眾外。義無同法。故不足也。言廣如眾網中者。彼",
    "X42n0736_003:0684b10": "文云。倒說四事。法說非法。犯言不犯。或不信善惡二",
    "X42n0736_003:0684b11": "因。感苦樂二果。邪見在懷。障於學路。或不達教。知而",
    "X42n0736_003:0684b12": "故犯。以僧問云何不見犯。答云不見。僧即遮舉。與作",
    "X42n0736_003:0684b13": "不見舉。治之。為欲折伏從道。且棄眾外。不同僧事。目",
    "X42n0736_003:0684b14": "之為舉。作此正法。治不見罪人。故曰不見舉也。言不",
    "X42n0736_003:0684b15": "懺者。彼眾網中云。罪無定性。從緣而生。理應悔除。應",
    "X42n0736_003:0684b16": "本清淨。而今破戒見四法。犯不肯懺。妄陳濫說。言不",
    "X42n0736_003:0684b17": "懺悔。垢障尤深。進道無日。故須舉棄得伏方解。故云",
    "X42n0736_003:0684b18": "不懺舉也。言惡邪不捨者。彼云。欲實障道。說言不障。",
    "X42n0736_003:0684b19": "邪心决徹。名之為見。見心違理。目之為惡。亦於戒見",
    "X42n0736_003:0684b20": "四法。倒說不信。須僧舉棄。永不任用。隨順無違。方乃",
    "X42n0736_003:0684b21": "解之。此七治法寔為妙藥。持於正法。謫罸惡人。佛法",
    "X42n0736_003:0684b22": "再興。福流長也。故律云。如來出世。為一義故。制呵責",
    "X42n0736_003:0684b23": "羯磨。乃至惡心不捨舉。所謂攝取於僧。令僧歡喜。乃",
    "X42n0736_003:0684b24": "至得令正法久住等也。",
    "X42n0736_003:0684c01": "並入應滅擯中者。此人雖犯重禁。眾無知者。若有一",
    "X42n0736_003:0684c02": "人。見此聞疑。則非堪足之例故曰也。",
    "X42n0736_003:0684c03": "第三體雖非僧托緣成用即前門中人者。此指第二",
    "X42n0736_003:0684c04": "門中人。雖犯重已。據未自言三根未露。故成足也。此",
    "X42n0736_003:0684c05": "中那不言境。當知境是如。呼無三根。為境如也。若雖",
    "X42n0736_003:0684c06": "言竟無人知者。此謂餘方言竟。此方未知。故得足也。",
    "X42n0736_003:0684c07": "則詐作比丘者。即賊住沙彌。詐稱大僧是也。本白衣",
    "X42n0736_003:0684c08": "時破戒人者。謂破五八之戒也。",
    "X42n0736_003:0684c09": "我犯婬盜之類者。以自陳說故。不在言也。",
    "X42n0736_003:0684c10": "四體雖犯法者。是本有戒人。但犯過在身。不得足他",
    "X42n0736_003:0684c11": "被治羯磨。得應餘法事。呵責擯出等四人。立云。唯不",
    "X42n0736_003:0684c12": "應當位。四種羯磨。并不足懺殘等四種。得足餘一切",
    "X42n0736_003:0684c13": "羯磨。礪云。呵責等四羯磨人。但言對此羯磨。體是不",
    "X42n0736_003:0684c14": "足。既應餘法故。不列在不足數二十八人之中。此四",
    "X42n0736_003:0684c15": "羯磨。亦不足覆藏等四法羯磨也。以俱是被治故。此",
    "X42n0736_003:0684c16": "是定義。",
    "X42n0736_003:0684c17": "但為僧治故不得呵者。由奪三十五事故也。此義瞻",
    "X42n0736_003:0684c18": "波中廣明云。此人得滿足不得呵。疏家作四句解釋。",
    "X42n0736_003:0684c19": "一得滿數不應呵。二不得滿數應呵。三不滿數不應",
    "X42n0736_003:0684c20": "呵。四得滿數應呵。律文自解。初句是呵責依止等四",
    "X42n0736_003:0684c21": "羯磨人。當今此鈔文也。第二句是欲受大戒人。第三",
    "X42n0736_003:0684c22": "句不足數。文列二十八人是也。束為頌曰。餘舉滅難",
    "X42n0736_003:0684c23": "為(二十三人也)。神隱離別場(此五兼成二十八也)。餘者尼等四眾。為",
    "X42n0736_003:0684c24": "餘眾也。第四句即反上二十八人是也。礪解云。初句",
    "X42n0736_003:0685a01": "四羯磨人。情過輕微。治法亦輕。故得滿數。以行法在",
    "X42n0736_003:0685a02": "己。不入呵限。第二句欲受戒人。以未有戒。不得滿數。",
    "X42n0736_003:0685a03": "根本事重。是以聽呵。此聽呵者。亦局在兩番羯磨耳。",
    "X42n0736_003:0685a04": "謂是受戒法中。前單白及正受。自餘之羯磨。既不聞",
    "X42n0736_003:0685a05": "秉。義不在言。問此沙彌。若為得識羯磨成壞。而言聽",
    "X42n0736_003:0685a06": "呵。解言。謂沙彌聰明。聞初遍已。識後遍非。或可曾作",
    "X42n0736_003:0685a07": "大僧。故識成壞。下二句可知。上第三句中。二十八人",
    "X42n0736_003:0685a08": "不足數不應呵者。呵亦不成呵。且如所為作羯磨人。",
    "X42n0736_003:0685a09": "如受日差遣人等。呵不成呵。以不足數故。不成呵也。",
    "X42n0736_003:0685a10": "縱羯磨聞呵不成呵不止。非以二十八中。所為作羯",
    "X42n0736_003:0685a11": "磨人。是其一人之數也。餘二十七人呵。並不成呵。須",
    "X42n0736_003:0685a12": "知。",
    "X42n0736_003:0685a13": "覆藏本日者。四分列四人。十誦列三人。此由遠近有",
    "X42n0736_003:0685a14": "異。故重列之。四分所列。是正行懺。十誦所列。是其行",
    "X42n0736_003:0685a15": "竟。行竟則近。正行是遠。十誦中自有七人。今但取其",
    "X42n0736_003:0685a16": "三人。餘四同此律。故不出也。礪疏云。瞻波法中。通計",
    "X42n0736_003:0685a17": "四分不足數文。但列二十八人不足。別住六夜等四",
    "X42n0736_003:0685a18": "人。此瞻波法中。足數文中不列。到下文覆藏犍度中。",
    "X42n0736_003:0685a19": "乃云別住等四人不得互相足數。明呵責等四人。類",
    "X42n0736_003:0685a20": "亦然亦互不足數也。合七人不足應僧殘等羯磨者。",
    "X42n0736_003:0685a21": "此明懺殘。四分四人十誦三人成七人。還兼不足下",
    "X42n0736_003:0685a22": "呵責等四法。能足一切羯磨也。不妨應餘法事。即結",
    "X42n0736_003:0685a23": "界受日等事。並得足其數也。上來四段不同。總釋第",
    "X42n0736_003:0685a24": "一足數義竟。",
    "X42n0736_003:0685b01": "別眾法附者。上四段文。雖明足與不足。其堪足者。有",
    "X42n0736_003:0685b02": "乖越則成別眾。故有此文來。足通淨穢。別則唯局淨。",
    "X42n0736_003:0685b03": "故下立四句可知。",
    "X42n0736_003:0685b04": "初應來不來者。此明淨僧體是應法。理須同集。今若",
    "X42n0736_003:0685b05": "不來。名為別眾也。二應與欲者不與欲來是身心不",
    "X42n0736_003:0685b06": "集者。謂是淨僧有緣。合得與欲。若使與欲。則是送心",
    "X42n0736_003:0685b07": "達身。名身心集。而身本有緣事。不合赴來。無有得呵",
    "X42n0736_003:0685b08": "之義。故不得言口不集。今不與欲反之。故言身心不",
    "X42n0736_003:0685b09": "集。不得言口不集也。三現前得呵人呵是口心不集",
    "X42n0736_003:0685b10": "者。謂是淨僧。身來在眾。無身不集。為心不同。口發言",
    "X42n0736_003:0685b11": "呵。故云口心不集。",
    "X42n0736_003:0685b12": "初人三業俱集者。上反前應來者不來。此則是應來",
    "X42n0736_003:0685b13": "者來也。羯磨疏云。應來者來。謂應羯磨者便來。簡餘",
    "X42n0736_003:0685b14": "十三難等。不須來也。要唯德行具足堪識是非者。可",
    "X42n0736_003:0685b15": "有同法之義。故須來也。中者口心俱集者。此反前第",
    "X42n0736_003:0685b16": "二應與欲者。不與欲來。今則是與欲來也。應與欲者。",
    "X42n0736_003:0685b17": "即簡非法之緣。雖與不成。今有堪與欲緣開。送心達",
    "X42n0736_003:0685b18": "僧。即表無別。故與欲來。是名心集。欲即心也。身既有",
    "X42n0736_003:0685b19": "緣。無身可集。以心同和。口說與欲。故曰口心俱集。有",
    "X42n0736_003:0685b20": "人云。在心既同。口必不呵。望口不呵邊。名曰心集也。",
    "X42n0736_003:0685b21": "後人身口集而心不集者。謂身來至僧。口又不呵。心",
    "X42n0736_003:0685b22": "雖不同。但嘿不呵。亦得成法。故曰而不集也。此反前",
    "X42n0736_003:0685b23": "第三得呵人呵。今則是得呵不呵也。羯磨疏云。即簡",
    "X42n0736_003:0685b24": "不合呵者。義無證正也。舍利弗見眾僧如法羯磨等",
    "X42n0736_003:0685c01": "者。立云。其人見僧如法。謂言非法。心中不同。仍不發",
    "X42n0736_003:0685c02": "言呵。名如法也。",
    "X42n0736_003:0685c03": "別眾之稱唯據清淨一色者。深云。此言是前第二第",
    "X42n0736_003:0685c04": "三門中尼等十三難。無有別眾之過。雖謂是僧。若別",
    "X42n0736_003:0685c05": "冥然無過。但有足不足義耳。自意云。唯據淨一色者。",
    "X42n0736_003:0685c06": "約不犯夷。名為清淨。僧殘已下。皆未壞根本。不得別",
    "X42n0736_003:0685c07": "他。故礪疏云。行覆藏。本日。六夜。出罪。此四人不互足",
    "X42n0736_003:0685c08": "數。不互秉法。不得別他。別則犯別也。正以己自有縛。",
    "X42n0736_003:0685c09": "兼在法不能緣生物善解於他縛。故制不聽。更互足",
    "X42n0736_003:0685c10": "數。以其非是壞根本故。不得別之。義張四句料簡如",
    "X42n0736_003:0685c11": "別者。即羯磨疏云。一是足數非別眾者。即淨比丘。三",
    "X42n0736_003:0685c12": "業俱集。在同秉也。又云。即律中善比丘同住等。由身",
    "X42n0736_003:0685c13": "參眾侶。行德昭彰。故兼兩位也(即足與別為兩)。二是別非足",
    "X42n0736_003:0685c14": "者。謂應來不來。即淨僧在房。并隱沒離見聞。懺殘等",
    "X42n0736_003:0685c15": "七人。亦有通局(即是少分不足)。如前僧祇中。隔障四別等。實",
    "X42n0736_003:0685c16": "而應法。能得僧事。故名別眾。身不在僧。非足數也。三",
    "X42n0736_003:0685c17": "是足是別者。如現前得呵者呵也。身廁僧中。通在數",
    "X42n0736_003:0685c18": "限。口須忍默。乃有呵制。即非同和。故是別也。乃至僧",
    "X42n0736_003:0685c19": "坐。而彼行立背面僧中等是也。四非別非足者。即四",
    "X42n0736_003:0685c20": "分尼等四人。邊等十三人。三舉二滅等。或是報別法",
    "X42n0736_003:0685c21": "乖(報別即尼等四人。法乖即沙彌也)。或是行違治重(即三舉二滅)。體既乖",
    "X42n0736_003:0685c22": "僧。不能為別也。",
    "X42n0736_003:0685c23": "別亦無過則是中間者。立謂。學悔之人上不及大僧。",
    "X42n0736_003:0685c24": "下不同沙彌。名曰中間也。",
    "X42n0736_003:0686a01": "二解成不者。謂所別是何人。何人成別。何人不成別。",
    "X42n0736_003:0686a02": "故下更明也。或本非是僧者。謂總却結上所列人。即",
    "X42n0736_003:0686a03": "十三難人。本受不得戒。故曰本非是僧也。或中途被",
    "X42n0736_003:0686a04": "罸形差病報緣[得-彳]故開等者。被罸謂三舉二滅也。言",
    "X42n0736_003:0686a05": "形差者。即尼等四人也。亦云形差者。罷道人也。言病",
    "X42n0736_003:0686a06": "報者。即狂中三人也。言緣[得-彳]故開者。明都結上言也。",
    "X42n0736_003:0686a07": "謂此病等人。既有病緣。以來相[得-彳]故開。別之無過也。",
    "X42n0736_003:0686a08": "又解。即與欲人。是緣[得-彳]故開與欲。則亦不成別眾。未",
    "X42n0736_003:0686a09": "論足別者。明其既非足數。亦非別眾也。又云。謂此上",
    "X42n0736_003:0686a10": "諸色之人。未足堪別。只是如此之人。不預我別也。",
    "X42n0736_003:0686a11": "若對首作法前境濫真例取僧中乃至更顯明之等",
    "X42n0736_003:0686a12": "者。濫是穢也。真謂淨也。欲明作對首之法。亦須簡却",
    "X42n0736_003:0686a13": "濫僧。亦有同別之相。例如僧法。如十三難等。豈堪對",
    "X42n0736_003:0686a14": "首耶。下羯磨中。約對首亦有七非。意在此也。",
    "X42n0736_003:0686a15": "眾取威儀相同不用心順者。謂如僧祇四儀互作不",
    "X42n0736_003:0686a16": "成。要坐立相同也。又如舍利弗見僧羯磨心不同。亦",
    "X42n0736_003:0686a17": "成法事。即下文云。心虗實者。但令相順心違。亦成正",
    "X42n0736_003:0686a18": "法。即斯義也。明知心不同得成法也。深云。此謂明其",
    "X42n0736_003:0686a19": "非是別眾。若論足不足。要假心同。病人背羯磨者。病",
    "X42n0736_003:0686a20": "人來至僧。聽仰眠覆眠得成。若背成別也。",
    "X42n0736_003:0686a21": "二心虗實者。深云。心同曰實。心乖曰虗。自意云。此門",
    "X42n0736_003:0686a22": "從前文三四處生也。前總明一門竟。後鈔主。更作義",
    "X42n0736_003:0686a23": "語料簡云。今行事者。多有別相。是從更顯明之已下。",
    "X42n0736_003:0686a24": "此中有兩意。謂眾取威儀相同。是二也。言威儀者已",
    "X42n0736_003:0686b01": "下兩行。則釋上威儀相同意也。心虗實者。則是釋上",
    "X42n0736_003:0686b02": "不用心順是也。勝云。約心和不和。名虗實也。此門從",
    "X42n0736_003:0686b03": "前行事者多有別相文生也(同前解)。",
    "X42n0736_003:0686b04": "文義明說者。勝云。凡僧中乞法。皆具五法。即胡跪合",
    "X42n0736_003:0686b05": "掌等。注云。必有餘緣者。謂坐則緣。亦開行立作法也。",
    "X42n0736_003:0686b06": "并病者多則開臥作法也。上釋三篇竟。",
    "X42n0736_003:0686b07": "○受欲是非篇第四",
    "X42n0736_003:0686b08": "上篇簡僧淨穢。體若應法。理宜同集。但為形居世累。",
    "X42n0736_003:0686b09": "緣礙忽生。大聖知時。事難通約。若不開送心表欲。成",
    "X42n0736_003:0686b10": "規太急。故立此儀。彼我同濟。故有此篇來也。言受者",
    "X42n0736_003:0686b11": "領納得名。欲者希須為義。如法之緣通許。非法之務",
    "X42n0736_003:0686b12": "則遮。故曰受欲是非篇也。",
    "X42n0736_003:0686b13": "夫事生不意等者。慈云。本擬同僧秉法。忽有病等緣",
    "X42n0736_003:0686b14": "[得-彳]。及佛法僧事。忽爾而生。故曰不意。此正明事來非",
    "X42n0736_003:0686b15": "我心作。故言事生不意也。言法出恒情者。立云。堂頭",
    "X42n0736_003:0686b16": "僧家所秉一切之法。是僧眾恒情也。如說戒自恣之",
    "X42n0736_003:0686b17": "法。是僧恒務。故曰法出恒情也。濟云。既有緣來。理合",
    "X42n0736_003:0686b18": "開其欲法。故曰法出恒情也。故對情而順其心者。立",
    "X42n0736_003:0686b19": "云。對僧家之情。我心順僧無違。故言對情而順其心。",
    "X42n0736_003:0686b20": "心者。乃是自己之心。順前僧情也。又解。謂對其有緣",
    "X42n0736_003:0686b21": "事之情。佛以開其欲法順其心情也。言心順則於法",
    "X42n0736_003:0686b22": "無失者。立明。以心順僧情故。使僧秉法得成。故言於",
    "X42n0736_003:0686b23": "法無失名為欲也。此上總通明欲意如此。從然則已",
    "X42n0736_003:0686b24": "下。正明立今門意也。然則情事相反者。勝云。謂情欲",
    "X42n0736_003:0686c01": "赴僧同秉。緣事礙故。不獲身赴。故言相反。又解。佛法",
    "X42n0736_003:0686c02": "僧病患等名事也。情是己之心情。謂不為前事而詐",
    "X42n0736_003:0686c03": "與欲者。是故反義也。若實有事不禾即非相反也。上",
    "X42n0736_003:0686c04": "來解並弱。今更正解。謂此下生起此篇之意。謂情亦",
    "X42n0736_003:0686c05": "是僧情。事是己家病患等事。以有事故。不赴僧家之",
    "X42n0736_003:0686c06": "情。故言相反。以有如此相反故。即須開其與欲之法",
    "X42n0736_003:0686c07": "也。故立法以撿之者。濟云。既有事礙其情。故立欲法",
    "X42n0736_003:0686c08": "令其陳辭達僧。僧則知其情狀。故曰撿也。謂撿校能",
    "X42n0736_003:0686c09": "說欲人。為定有事無事。若緣不如者。不開說欲也。今",
    "X42n0736_003:0686c10": "立此欲門。撿其如非之相。故曰撿則有事必明也。若",
    "X42n0736_003:0686c11": "明故對門而辨者。謂立此一門辨其欲也。又云。由撿",
    "X42n0736_003:0686c12": "其事得明顯故。則對我此受欲一門之法也。",
    "X42n0736_003:0686c13": "言機教莫同將何拔濟者。明佛立教。教本隨機。今病",
    "X42n0736_003:0686c14": "等緣事是其機。須設與欲。與欲之教。若不開欲。教未",
    "X42n0736_003:0686c15": "隨機。既不隨機。義非拔濟。方能彼此俱辦。緣此故開",
    "X42n0736_003:0686c16": "與欲等者。謂既開與欲。僧事得成。更無方便得別眾",
    "X42n0736_003:0686c17": "故。自復濟於病等緣事。僧和兩遂。故曰彼此俱辦。上",
    "X42n0736_003:0686c18": "釋制意義竟。",
    "X42n0736_003:0686c19": "釋名乃至名為欲法等者。有云欲是貪義。謂貪樂作",
    "X42n0736_003:0686c20": "前事也。文中解希須為義。此解非理。故賓云。舊解欲",
    "X42n0736_003:0686c21": "者悕所為名者。不然也。此中欲者。欲樂忍可也。故伽",
    "X42n0736_003:0686c22": "論云。樂隨善共同也。梵言闡陀阿路者耶弭。(述曰)闡陀",
    "X42n0736_003:0686c23": "此云欲也。阿路此云說也。者耶弭此云我也。迴文讀",
    "X42n0736_003:0686c24": "之。謂我說欲也。謂作法時。樂欲忍可也。梵言伊(上聲)車",
    "X42n0736_003:0687a01": "(上聲)。此云欲也。此即悕須之欲也。梵言迦(去聲呼之)磨。此云",
    "X42n0736_003:0687a02": "欲也。此是五欲之欲也。梵音各別。其義亦殊。上釋欲",
    "X42n0736_003:0687a03": "名義竟。辨體者。羯磨疏中。釋欲體者。有其多種。從相",
    "X42n0736_003:0687a04": "以論。色聲為體。或動其身色。或動其聲相也。從事以",
    "X42n0736_003:0687a05": "論。則有兩種。一自有單僧須者。如受懺等。二僧私互",
    "X42n0736_003:0687a06": "須者。如說恣等。至期必說。說必在僧。若不求覓。僧便",
    "X42n0736_003:0687a07": "有罪。必私迯叛。遠出亦犯。是知俱須。今此鈔如後所",
    "X42n0736_003:0687a08": "立約事以辨也。",
    "X42n0736_003:0687a09": "自有單僧須者如受懺等僧須我和我不必須者。大",
    "X42n0736_003:0687a10": "疏意云。此望欲法各須不須。謂或僧須我和。我不必",
    "X42n0736_003:0687a11": "須。或二彼相須。如說恣等。然實義兼開制。謂病患等",
    "X42n0736_003:0687a12": "緣。皆開與欲曰開也。單提中。若比丘不與欲者波逸",
    "X42n0736_003:0687a13": "提。何問我須不須。但一切羯磨。不與欲者。皆制提罪。",
    "X42n0736_003:0687a14": "故曰制也。乃至說已後悔。亦制提罪。",
    "X42n0736_003:0687a15": "上來三段不同總釋第一制意義竟。從此已下第二",
    "X42n0736_003:0687a16": "次明開遮之義也。雖非明文非制故者。立明。律中唯",
    "X42n0736_003:0687a17": "制結界無欲。餘事不遮說欲。律雖無文。合餘羯磨說",
    "X42n0736_003:0687a18": "欲。然無制處。云不得說。謂不同結界不許說也。既唯",
    "X42n0736_003:0687a19": "制結界一法。餘者不論。明知事非正制。故言以制故",
    "X42n0736_003:0687a20": "結界不開欲。羯磨疏云。具有三義。一者結界是眾同",
    "X42n0736_003:0687a21": "之本。理須通和。餘法眾同之末。並依後起。故開欲也。",
    "X42n0736_003:0687a22": "二者自然地弱。力所不勝。三結界本興。為存限域。護",
    "X42n0736_003:0687a23": "夏護衣。事須委練。如十誦云。作羯磨人死。不知相者。",
    "X42n0736_003:0687a24": "應捨已更結。",
    "X42n0736_003:0687b01": "從此已下第三正明緣之是非義。由事非故不合成",
    "X42n0736_003:0687b02": "者。謂不合受欲。不成僧法。深云。不合說欲。得少罪。不",
    "X42n0736_003:0687b03": "成僧法。是別眾故。羯磨疏云。無如法緣說欲。以事非",
    "X42n0736_003:0687b04": "故不成。是別眾也。賓云不然。若非法緣而說欲者。前",
    "X42n0736_003:0687b05": "人自犯妄語。然僧作法得成。由前人心不違僧故。其",
    "X42n0736_003:0687b06": "理决然也。然疏中亦判無緣及非法緣說欲不成。如",
    "X42n0736_003:0687b07": "受戒事。身合含遮難。則羯磨不成受戒不得。夏中無",
    "X42n0736_003:0687b08": "緣。及非法緣。受日不成。破夏得罪。藥有八患。加法不",
    "X42n0736_003:0687b09": "成。類今無緣及非法緣。說欲亦不成。亦復如是。而六",
    "X42n0736_003:0687b10": "群作衣說欲至僧行之者。此明六群比丘。惱亂眾僧。",
    "X42n0736_003:0687b11": "僧欲治罸。恐其不受。見彼作衣。僧即集眾云。今有僧",
    "X42n0736_003:0687b12": "事。並須盡集。而六群之內。便遣一人。持五个欲來。云",
    "X42n0736_003:0687b13": "我作衣。僧作法治之。故知欲法得成。今案此明知作",
    "X42n0736_003:0687b14": "衣得說欲也。其六群比丘者。多論第四云。一難陀。二",
    "X42n0736_003:0687b15": "跋難陀。三迦留陀夷。四闡那。五馬宿。六滿宿。此是六",
    "X42n0736_003:0687b16": "群名也。僧祇守房等緣並如別顯者。撿彼律云。說戒",
    "X42n0736_003:0687b17": "不來者。蘭若為衣鉢王賊禁閇守房等緣。是開欲也。",
    "X42n0736_003:0687b18": "欲明今時伽藍廣大。有多房院。僧盡集堂。容有賊盜。",
    "X42n0736_003:0687b19": "故開守房與欲。言並如別顯者。僧祇中說也。",
    "X42n0736_003:0687b20": "謂無病言病乃至一一人邊三提者。約與約說二俱",
    "X42n0736_003:0687b21": "提也。南山闍梨存急云。得提。古師但說不成。得別眾",
    "X42n0736_003:0687b22": "罪小吉。初中四分文不具足義設云者。此明正加法",
    "X42n0736_003:0687b23": "中。羯磨疏云。律中廣說。不正出文。今比轉欲。故裁出",
    "X42n0736_003:0687b24": "也。文分四句。初大德僧聽告前憶持。二我某甲比丘",
    "X42n0736_003:0687c01": "自言名號。三如法僧事。牒所為事。四與欲清淨。正陳",
    "X42n0736_003:0687c02": "心本。心疏云。夫言大德僧聽者。有人言。斯即贊美誡",
    "X42n0736_003:0687c03": "勑之辭也。大者謂出家四果乃是真僧。無學最高。故",
    "X42n0736_003:0687c04": "曰大也。雖僧未階。必得無障。以出家者必得解脫。因",
    "X42n0736_003:0687c05": "中談果亦云大也。又云。三寶為言。僧田最勝。義通餘",
    "X42n0736_003:0687c06": "二。如愛道施緣。能生大福。故言大也。又有人言。諸義",
    "X42n0736_003:0687c07": "不無。今所論僧。為簡小學。但取無願。故云大也。所言",
    "X42n0736_003:0687c08": "德者。有所得也。以得善居身。故名有德。出家捨着。福",
    "X42n0736_003:0687c09": "度含靈。戒善自修。滅諸過業。修習定慧。斷結成道。備",
    "X42n0736_003:0687c10": "此美稱。乃稱有德之人也。所言僧者。名和合眾。義如",
    "X42n0736_003:0687c11": "集僧篇初已廣釋也。不須紜紜取他外部者。謂四分",
    "X42n0736_003:0687c12": "一說即成。不勞依祇文三說也。",
    "X42n0736_003:0687c13": "問說不稱欲等者。前問意不稱病患等緣也。今問亦",
    "X42n0736_003:0687c14": "從前問生。欲前後問二。所顯義一。謂前問意。不稱佛",
    "X42n0736_003:0687c15": "法病患等緣成不。答云稱者人語。不稱是正本。即更",
    "X42n0736_003:0687c16": "問。若云不稱是正本。稱者是人語。今縱稱此病患等。",
    "X42n0736_003:0687c17": "不應於正本。然欲法得成以不。即答得成。餘可解。上",
    "X42n0736_003:0687c18": "言說不稱欲稱(去聲)勝。亦有人。詳此呼為去聲。謂是事",
    "X42n0736_003:0687c19": "不相稱。作此釋者。應下但說相貌之文。上云稱人。謂",
    "X42n0736_003:0687c20": "出要律儀中明說欲辭。具牒自身佛法僧病等因緣。",
    "X42n0736_003:0687c21": "并僧家所秉之法事也。彼梁武所集。豈非人語。",
    "X42n0736_003:0687c22": "由文正制不同僧祇獨行廢教者。彼律云。時集與清",
    "X42n0736_003:0687c23": "淨。非時集與欲。當此四分所廢教也。以此律說戒犍",
    "X42n0736_003:0687c24": "度中。六群與欲。不與清淨。僧中事起。不得說戒。佛制",
    "X42n0736_003:0688a01": "自今以去。應如是言。我與欲清淨。故曰文正制也。",
    "X42n0736_003:0688a02": "言如法僧事等者。礪云。謂僧家所秉之事。是如法也。",
    "X42n0736_003:0688a03": "唯明言如法僧事。不得的稱僧所秉某事。與欲等但",
    "X42n0736_003:0688a04": "是僧事皆與欲。若稱事者。非法即難。何故自恣文云。",
    "X42n0736_003:0688a05": "與欲自恣。解云不聽稱者。羯磨所為前事。自恣者。謂",
    "X42n0736_003:0688a06": "說己行。恣僧舉罪。稱僧家所秉事也。此非類。言簡非",
    "X42n0736_003:0688a07": "法事不須欲者。立明。若堂中作法事。和僧媒嫁。立非",
    "X42n0736_003:0688a08": "法制限等。若非法事如眾網中者。彼下文云。寺別立",
    "X42n0736_003:0688a09": "制。多不依教。飲酒醉亂。輕欺上下者。罸錢及米。或餘",
    "X42n0736_003:0688a10": "貨賕。當時同和。後便違拒。不肯輸送。因茲犯重。或行",
    "X42n0736_003:0688a11": "杖罸枷禁鉗鎖。或奪財帛。以用供眾。或苦伇治地。斬",
    "X42n0736_003:0688a12": "伐草木。鉏禾収刈。或周年苦伇。或因遇失奪。便令倍",
    "X42n0736_003:0688a13": "償。乃至露立僧中。伏地吹灰。對僧杖罸。如是等例。皆",
    "X42n0736_003:0688a14": "非聖旨。良由綱維不依法網。故下文云。眾生有力。非",
    "X42n0736_003:0688a15": "法伴多。如法比丘。像末又少。縱有三五伴勢無施。即",
    "X42n0736_003:0688a16": "其義也。皆通作無障者。立明。我既與欲已。不問僧中",
    "X42n0736_003:0688a17": "說戒受日分衣。隨彼所作。故曰通作無障也。毗尼母",
    "X42n0736_003:0688a18": "云得齊七反者。彼論云。七相應法者。受已轉與一人。",
    "X42n0736_003:0688a19": "如是至七。皆成欲清淨也。而文有具缺者。明四分中",
    "X42n0736_003:0688a20": "有五種。初四分略是缺。後一廣是具。此下文自顯。",
    "X42n0736_003:0688a21": "良以病有輕重者。謂四分中但有病人五種說欲法。",
    "X42n0736_003:0688a22": "廣略不同者。良由病重者略也。病輕者即廣說也。其",
    "X42n0736_003:0688a23": "最廣說之文與五分文同。故引五分斷事中欲文。證",
    "X42n0736_003:0688a24": "知徤人須廣說之。",
    "X42n0736_003:0688b01": "五分斷事說欲起去文者。撿五分文。有僧斷事不與",
    "X42n0736_003:0688b02": "欲起去戒犯提。若與欲去者不犯。欲辭云。應對一一",
    "X42n0736_003:0688b03": "人言。長老一心念。今僧斷事。我某甲比丘。如法僧事",
    "X42n0736_003:0688b04": "中與欲(文直齊此說)今鈔引此文。證不病人要須廣說。彼",
    "X42n0736_003:0688b05": "為斷事。有緣起去。其辭與四分廣文無異。故曰相似。",
    "X42n0736_003:0688b06": "而取欲者須知同別相方得成就者。明病人雖現相",
    "X42n0736_003:0688b07": "舉動身口。須看察其心。為是和故現相。為是不肯故",
    "X42n0736_003:0688b08": "現相也。若不肯之相。即搖頭。若肯與之相。則擺頭也。",
    "X42n0736_003:0688b09": "終為別眾者。以心不同。妨僧作法。名為別眾也。",
    "X42n0736_003:0688b10": "上明與法竟。從此已下。正明對僧說法。若眾多比丘",
    "X42n0736_003:0688b11": "隨能記者一時合說者。有比丘。受二人欲。不知成不。",
    "X42n0736_003:0688b12": "佛言應受。復有比丘。受五人欲。不知成不。佛言應受。",
    "X42n0736_003:0688b13": "乃至十人佛言應受。僧祇云病比丘與比房比丘欲",
    "X42n0736_003:0688b14": "乃至但不受者得罪者。立云。今引此文。證自入僧中",
    "X42n0736_003:0688b15": "說欲得成也。為四分無此文。故引祇也。",
    "X42n0736_003:0688b16": "答行法不同或一時來至僧前禮已同時而說等者。",
    "X42n0736_003:0688b17": "三明古來諸師不同。或一時。或前後。如文自顯。賓云。",
    "X42n0736_003:0688b18": "據祇律。即往上座前胡跪者。准此文意。既令向上座",
    "X42n0736_003:0688b19": "前。明知不得在僧背後而說也。今時京中大寺。或百",
    "X42n0736_003:0688b20": "人五十人說欲。皆向佛前着。三行五行次第而說。前",
    "X42n0736_003:0688b21": "行人說。理是成限。第二三行。被前行背。即不合成。亦",
    "X42n0736_003:0688b22": "見有寺。於本座說。後床說者。亦被他背。即是不成。白",
    "X42n0736_003:0688b23": "馬寺威律師。亦同此說。若准此據。今正說時。有人行",
    "X42n0736_003:0688b24": "立。即是別眾。說則不成。若准鈔中文。似寬容。",
    "X42n0736_003:0688c01": "由有忘誤或復得罪者。立明。忘則無犯。故不說得吉",
    "X42n0736_003:0688c02": "羅也。其由忘誤。此屬上句也。謂律不說開成者。由悟",
    "X42n0736_003:0688c03": "故開也。若故不說得吉。然欲亦成。故曰或復得罪。或",
    "X42n0736_003:0688c04": "字已下。別呼也。必無正緣不得通用者。立云。若無難",
    "X42n0736_003:0688c05": "緣。不得云眾多比丘。須一一別說。故云不得通用。約",
    "X42n0736_003:0688c06": "准外宗一一說是者。即准如五分。令至僧中為我稱",
    "X42n0736_003:0688c07": "名字說。不爾法則不成也。此言彌顯者。謂引上多許",
    "X42n0736_003:0688c08": "文證。明須說也。上來多段不同。總是釋初明與欲法",
    "X42n0736_003:0688c09": "門竟。",
    "X42n0736_003:0688c10": "不簡病人之所及以僧中者。謂受欲處。是病人所也。",
    "X42n0736_003:0688c11": "欲明至僧中。及道中。及病人邊。亦有失義也。",
    "X42n0736_003:0688c12": "四分有二十七種者。若羯磨文中。有二十八人。今且",
    "X42n0736_003:0688c13": "計會諸部。令下文易見。四分二十八人者。十三難。三",
    "X42n0736_003:0688c14": "舉。二滅。為十八也。十九在空。二十隱沒。二十一離見",
    "X42n0736_003:0688c15": "聞。二十二命過。二十三出界。二十四罷道。二十五入",
    "X42n0736_003:0688c16": "外道眾。二十六別部眾。二十七至戒塲上。二十八明",
    "X42n0736_003:0688c17": "相出。賓頌曰。命過餘行罷。入外道別部。戒場明相出。",
    "X42n0736_003:0688c18": "難舉滅神聞。此上有二十七人也。祇有十人。一隔障。",
    "X42n0736_003:0688c19": "二半覆露中間隔障。三半覆露申手不相及。四露地",
    "X42n0736_003:0688c20": "申手不及。五四儀互立。六在界外受欲。七持欲出界。",
    "X42n0736_003:0688c21": "八與欲已自身出界。九與欲已自至僧中。十因難驚",
    "X42n0736_003:0688c22": "起壞眾失。十誦有三人。即行覆等三人也。五分有八",
    "X42n0736_003:0688c23": "人。謂尼等四人。狂等三人。并倒出眾成八也。總計諸",
    "X42n0736_003:0688c24": "部有四十九人。名失欲也。羯磨疏中。計會一如前說。",
    "X42n0736_003:0689a01": "都有四十九人。此是定義。礪問。上不足數中。二十八",
    "X42n0736_003:0689a02": "人。與此持欲文中二十七人。同異如何。解言。有二十",
    "X42n0736_003:0689a03": "一人。彼此俱同。但此欲中。別有六人。彼足數文無之。",
    "X42n0736_003:0689a04": "彼足數中。別有七人。此欲文無之。此無七者。謂尼等",
    "X42n0736_003:0689a05": "四人。別住。隱沒。所為作羯磨人等是也。頌曰。大尼式",
    "X42n0736_003:0689a06": "叉等四人。別住隱沒并所為。如式叉及沙彌尼。此二",
    "X42n0736_003:0689a07": "無受欲義不成故。無所為之人成持欲故。故無此三",
    "X42n0736_003:0689a08": "是理無。別住隱沒此二略無。尼及沙彌。若無持欲義",
    "X42n0736_003:0689a09": "即是所以故無。同前理無。若持已捨(謂受他欲已。捨戒。作沙彌。成轉",
    "X42n0736_003:0689a10": "根為尼。即是失欲。今文不述)。或可是略。以不定故。而此欲文不彰",
    "X42n0736_003:0689a11": "也。言此欲文有六足數中無者。頌曰。命過餘行罷。入",
    "X42n0736_003:0689a12": "外道別部。第六明相出。如次應當知。命終者。此取往",
    "X42n0736_003:0689a13": "來容受已失。彼足數中。取身來在坐。死無集義。故闕",
    "X42n0736_003:0689a14": "不論。餘處行人。但可失欲。不可即合。體非比丘。罷道",
    "X42n0736_003:0689a15": "可知。入外道別部等二。往來故有失欲。足數不據來",
    "X42n0736_003:0689a16": "往。故無不足。明相出者。失欲分齊。足數但取在坐。豈",
    "X42n0736_003:0689a17": "可經夜。便不足數。故所以無。此約四分一宗辨之。",
    "X42n0736_003:0689a18": "相中同順如足數中者。深云。明十三難人等。若未自",
    "X42n0736_003:0689a19": "言。相同僧故。得持欲也。如前足數中。若未自言。得成",
    "X42n0736_003:0689a20": "足數也。",
    "X42n0736_003:0689a21": "自說罪人至反上即成等者。深云。如今三階師。常稱",
    "X42n0736_003:0689a22": "是犯罪人。此人不得持欲。今時人汎汎常云我是犯",
    "X42n0736_003:0689a23": "罪人。例此也。立云。自說罪人者。謂告人云。我犯婬盜",
    "X42n0736_003:0689a24": "之類等。皆名清淨欲不成等者。立明。清淨及欲二法",
    "X42n0736_003:0689b01": "俱不成。由自言是十三難等。若不自言得成。不到僧",
    "X42n0736_003:0689b02": "所。",
    "X42n0736_003:0689b03": "又有七種者。即四分家人也。將此足前十八人。成二",
    "X42n0736_003:0689b04": "十五人。下更有之。若命過者。謂取他欲已命終。而僧",
    "X42n0736_003:0689b05": "猶用前欲也。羯磨疏云。受欲者命終。約在房中及道。",
    "X42n0736_003:0689b06": "定知失欲。名為不到。若在僧中。事須分別。有說云。未",
    "X42n0736_003:0689b07": "說不成。已說在僧成。復有說云。說與未說。俱名欲到。",
    "X42n0736_003:0689b08": "如忘等例。或云不爾。忘有人持。死無識也。云何成持",
    "X42n0736_003:0689b09": "(上言忘者。謂至僧中。忘不說亦成也)。",
    "X42n0736_003:0689b10": "若餘處行者。出界外也。疏云以轉在異域。非本欲也。",
    "X42n0736_003:0689b11": "礪亦云。是出界外也。如自恣中云。若出界(下更明此義)。若",
    "X42n0736_003:0689b12": "罷道者。羯磨疏云。受他欲已。言還俗也。尋悔本心。又",
    "X42n0736_003:0689b13": "將前欲。入僧作法。謂不失也。但由中隔俗情。欲非俗",
    "X42n0736_003:0689b14": "法也。若入外道眾者。立明。邪見外道。在僧寺內。若持",
    "X42n0736_003:0689b15": "欲過此眾中則失也。此外道眾在寺內。若在寺外。出",
    "X42n0736_003:0689b16": "界已失。未假入中方名失欲。羯磨疏云。僧寺之內。外",
    "X42n0736_003:0689b17": "道居處。中國至今此事多有。不如此方釋李乖也。若",
    "X42n0736_003:0689b18": "入別部眾者。羯磨疏云。即調達之黨。五法為宗。或同",
    "X42n0736_003:0689b19": "在釋門。而見殊戒等。如五部十八部。故律文中。同界",
    "X42n0736_003:0689b20": "各說。兩別俱成。礪亦云。謂情見不同。彼為別部。即如",
    "X42n0736_003:0689b21": "十誦五分之部也。若至戒場上。若明相出等者。由是",
    "X42n0736_003:0689b22": "異界中隔自然也。羯磨疏云。疏前出界是失。謂言在",
    "X42n0736_003:0689b23": "內不失。此局內也。中分異界。與出不殊也。礪問。既云",
    "X42n0736_003:0689b24": "出界失竟。何須復有入戒場失。解云。前言餘處行。是",
    "X42n0736_003:0689c01": "出界失。今言戒場失者。亦是出界。以其戒場。本大界",
    "X42n0736_003:0689c02": "內。復是作法之處。人情或謂不失。故復須入戒場失",
    "X42n0736_003:0689c03": "也。",
    "X42n0736_003:0689c04": "明界出者。可如下明。自恣明文無餘處行至出界外",
    "X42n0736_003:0689c05": "也者。謂上言餘界行失欲是。說戒犍度中云餘處行。",
    "X42n0736_003:0689c06": "則無出界外之言也。至自恣犍度亦明失欲義。即云",
    "X42n0736_003:0689c07": "若出界外。則無餘處行之文。故曰無餘處行也。是二",
    "X42n0736_003:0689c08": "文互出。致古師云餘處行是餘房也。羯磨疏云。說戒",
    "X42n0736_003:0689c09": "法中云餘處行。自恣文中辨緣一同。便言出界。羯磨",
    "X42n0736_003:0689c10": "在時故失欲也者。明出法謝故失也。七萬自恣者。撿",
    "X42n0736_003:0689c11": "祇文中。但言若大眾六千八千畏不竟者。應减出界",
    "X42n0736_003:0689c12": "外自恣也(未詳那頓錯也)。",
    "X42n0736_003:0689c13": "四分又有三種等者。即并前成二十八人。謂神足在",
    "X42n0736_003:0689c14": "空隱沒離見聞等者。謂此人既持他欲來。自身別眾。",
    "X42n0736_003:0689c15": "欲豈得成。濟云。如京西明寺殿頭階高。小師多跳行。",
    "X42n0736_003:0689c16": "兩足舉時即在空也。欲即合失。言離見聞處失者。羯",
    "X42n0736_003:0689c17": "磨疏云。三處俱有失也。謂病人處。及中道。并僧中也。",
    "X42n0736_003:0689c18": "初言病人處者。謂受他病者欲已。作不送意。未離與",
    "X42n0736_003:0689c19": "者見聞。或互離見聞。勢分未越。故未成失。若俱離與",
    "X42n0736_003:0689c20": "者見聞則失。言中道者。望伴可以例之。有伴可爾。無",
    "X42n0736_003:0689c21": "則如何。今解。不問有伴無伴。但作不送意。離生念處。",
    "X42n0736_003:0689c22": "約俱離失。互亦未失。若至僧中離見聞者。如後更明。",
    "X42n0736_003:0689c23": "今言離者有四種。一隱沒。二倒出。三隔障。四遠坐。若",
    "X42n0736_003:0689c24": "初受欲時。及中道。據隱沒論。若至僧中。具兼四失。謂",
    "X42n0736_003:0690a01": "此四句中。正是約僧中辨離。明失義也。然上之四句",
    "X42n0736_003:0690a02": "所以並失者。莫非持者。入別非足故也。礪云。離見聞",
    "X42n0736_003:0690a03": "失者。願律師解云。若作送欲之意。雖離見聞處亦不",
    "X42n0736_003:0690a04": "失。今言失者。謂受欲已作不送意。而以離見聞為失",
    "X42n0736_003:0690a05": "欲分齊。礪難云。若爾神足在空。亦應同彼。有心送欲。",
    "X42n0736_003:0690a06": "在空不失。無心送欲在空方失。若但在空即失不問",
    "X42n0736_003:0690a07": "心者。彼亦如是。故今正解。離見聞者。謂離常所行道。",
    "X42n0736_003:0690a08": "見聞處行也。即無事緣入餘房。及逕過諸處行是也。",
    "X42n0736_003:0690a09": "若俱離失也。互則不定者。謂則有失不。故曰不定。若",
    "X42n0736_003:0690a10": "爾鈔文明互不失。此約不失以明義也。羯磨疏中有",
    "X42n0736_003:0690a11": "四句者。此約失以明也。疏云。一聞而不見失。如僧祇。",
    "X42n0736_003:0690a12": "不問覆露。但有隔障。即失成別也。又如五分雲霧黑",
    "X42n0736_003:0690a13": "闇中。先不相識人。不得受戒。又如背說戒師坐。即為",
    "X42n0736_003:0690a14": "別眾。既持他欲。自別豈成也。二見而不聞失。如五分",
    "X42n0736_003:0690a15": "若在屋內。倒出眾則失。及露地去僧一尋外是也。三",
    "X42n0736_003:0690a16": "亦見亦聞失。如十誦空有互與皆非法故。即如四分",
    "X42n0736_003:0690a17": "神足在空亦是也。四俱離如僧祇中一切覆處。不得",
    "X42n0736_003:0690a18": "離見聞。不成受具。上之四句。所以並失者。莫非持者",
    "X42n0736_003:0690a19": "入別非足故也。必互離有失據隔障等之緣者。立云。",
    "X42n0736_003:0690a20": "如同覆處。中間隔障。聞不見是失也。即如疏中四分",
    "X42n0736_003:0690a21": "第一句是也。今此鈔中列二句。明互見聞者。此就不",
    "X42n0736_003:0690a22": "失以明義。故言何由得見作法者面等。羯磨疏中四",
    "X42n0736_003:0690a23": "句互離辨失者。約失明義也。故今文云。據隔障等緣",
    "X42n0736_003:0690a24": "也。",
    "X42n0736_003:0690b01": "前言離見聞失等者。即指前四分有三種失文也。第",
    "X42n0736_003:0690b02": "三離見聞失。今指此文。如五分解謂同覆障等者。立",
    "X42n0736_003:0690b03": "謂。同一堂內。各在一角說不成也。引彼文來。證知同",
    "X42n0736_003:0690b04": "在堂中。由離見聞亦失也。",
    "X42n0736_003:0690b05": "僧祇五種謂隔障等如足數中說等者。謂僧祇有十",
    "X42n0736_003:0690b06": "人。此且略指五人。同篇下更出五人云。僧祇多種是",
    "X42n0736_003:0690b07": "也。此中五人。如足數中明。若隔障二半覆半露中間",
    "X42n0736_003:0690b08": "隔障。三半覆半障申手不相及。四露地申手不相及。",
    "X42n0736_003:0690b09": "五四儀互立。為一由自身別眾持欲亦失。",
    "X42n0736_003:0690b10": "若在屋中隨幾過出至一尋並失等者。立謂。一度二",
    "X42n0736_003:0690b11": "度出皆失。幾是不定義也。此言防巧。故問幾過。答一",
    "X42n0736_003:0690b12": "過失。未繁多過。此名倒出眾也。撿五分中。有僧斷事。",
    "X42n0736_003:0690b13": "不與欲起去戒犯提。若與欲去者不犯。欲詞云。應對",
    "X42n0736_003:0690b14": "一人言。長老一心念。今僧斷事。我比丘某甲。如法僧",
    "X42n0736_003:0690b15": "事中與欲(文直齊此說也)。於此戒中。即明若屋下羯磨。隨過",
    "X42n0736_003:0690b16": "一一皆提。若露地羯磨。去僧面一尋提。自意云。此直",
    "X42n0736_003:0690b17": "明不與欲提。講鈔者言。名為傳欲人倒出眾失欲者。",
    "X42n0736_003:0690b18": "恐用錯也。",
    "X42n0736_003:0690b19": "僧祇多種一在界外與欲者。羯磨疏云。此則能所俱",
    "X42n0736_003:0690b20": "非也。二持欲出界者。疏云。此受者非法也。令與者成",
    "X42n0736_003:0690b21": "別。三與欲已自身出界者。疏云。此與者自非。然僧法",
    "X42n0736_003:0690b22": "得成也。四與欲已自至僧中者。疏云。因病人與欲已。",
    "X42n0736_003:0690b23": "聞僧中有好大德來說法毗尼。自力就坐。久疲默出。",
    "X42n0736_003:0690b24": "以先欲故。更不重說。此愚教失。欲本送心。今身到僧。",
    "X42n0736_003:0690c01": "前緣久癈。故須後說。五因難驚起者。羯磨疏云。若暴",
    "X42n0736_003:0690c02": "風雨。賊急火起。驚散走盡。名壞眾失。立云。問持欲人。",
    "X42n0736_003:0690c03": "至僧中說竟。為僧持。為傳者持。答二解。昔云傳者持。",
    "X42n0736_003:0690c04": "若爾自說而去者。復是誰持。答自說去僧持。傳餘人",
    "X42n0736_003:0690c05": "者。正是傳者持。今云若說竟僧持。未說傳者持也。有",
    "X42n0736_003:0690c06": "一人住則不失者。此據說竟。因難起者。有一人住則",
    "X42n0736_003:0690c07": "不失。若眾人盡。未說而驚起者。縱一人住亦失。",
    "X42n0736_003:0690c08": "十誦與別住人等者。即是懺殘人也。景云。三人不住",
    "X42n0736_003:0690c09": "持欲者。以奪七五等事中不許也。",
    "X42n0736_003:0690c10": "當更與餘人欲者。為上諸緣不堪。所以更與餘人。而",
    "X42n0736_003:0690c11": "上說明失法已竟。",
    "X42n0736_003:0690c12": "從此已下。正明遇緣不說得成義也。在開緣明者。謂",
    "X42n0736_003:0690c13": "如上若睡忘。若故不說等皆成者。在說戒犍度中開",
    "X42n0736_003:0690c14": "成。以律文中辨成。故曰在開緣明之。若在道並名不",
    "X42n0736_003:0690c15": "到者。謂本意擬說。至於僧中不說。故開成法。若於路",
    "X42n0736_003:0690c16": "中作意不擬說者。於路已失。皆名不到僧也。",
    "X42n0736_003:0690c17": "有比丘無想作法不成者。以實有故。所以不成。若實",
    "X42n0736_003:0690c18": "無比丘。而作有想者。作法得成。僧得小罪也。",
    "X42n0736_003:0690c19": "不往如法治者。此正明事訖。須往僧中。若不去者。即",
    "X42n0736_003:0690c20": "犯吉羅。要須令懺此罪。言如法治。謂如吉羅法治也。",
    "X42n0736_003:0690c21": "緣謝欲成者。且如直歲及餘一切緣事者。不得身來。",
    "X42n0736_003:0690c22": "理須說欲。事訖合往。不得端然緣謝。其欲雖成。不免",
    "X42n0736_003:0690c23": "違教之罪。故上文云。若事休應往。如不往者。須依吉",
    "X42n0736_003:0690c24": "羅法治。即其義也。上來釋四篇義竟。",
    "X42n0736_003:0691a01": "四分律鈔批卷第三末"
}