{
    "X65n1295_005:0498c01": "禪宗頌古聯珠通集卷第五",
    "X65n1295_005:0498c02": "宋池州報恩光孝禪寺沙門法應　集",
    "X65n1295_005:0498c03": "元紹興天衣萬壽禪寺沙門普會續集",
    "X65n1295_005:0498c04": "大乘經偈之餘",
    "X65n1295_005:0498c05": "【增收】圓覺經。如是我聞。一時婆伽婆入於神通。大光",
    "X65n1295_005:0498c06": "明藏三昧正受。一切如來光嚴住持。是諸眾生",
    "X65n1295_005:0498c07": "清淨覺地身心寂滅平等本際。圓滿十方不二",
    "X65n1295_005:0498c08": "隨順。　頌曰。",
    "X65n1295_005:0498c09": "東西南北水茫茫。無角鐵牛入海藏。千眼大悲尋不",
    "X65n1295_005:0498c10": "見。倒騎佛殿入僧堂。(冶父川)。",
    "X65n1295_005:0498c11": "【增收】圓覺經。於不二境現諸淨土。與大菩薩摩訶薩",
    "X65n1295_005:0498c12": "十萬人俱。　頌曰。",
    "X65n1295_005:0498c13": "明鏡當臺照不差。短長好醜盡歸家。山河大地渾如",
    "X65n1295_005:0498c14": "故。不妨隨處翫烟霞。(冶父川)。",
    "X65n1295_005:0498c15": "【增收】圓覺經。非幻不滅。　頌曰。",
    "X65n1295_005:0498c16": "不屬內外與中間。纔落思惟入魔境。大丈夫兒不自",
    "X65n1295_005:0498c17": "欺。翻身坐斷毗盧頂。(月林觀)。",
    "X65n1295_005:0498c18": "【增收】圓覺經。修多羅教如標月指。　頌曰。",
    "X65n1295_005:0498c19": "方便門指頭月。譊訛因底多甄別。冷光靄靄登清途。",
    "X65n1295_005:0498c20": "帀地茫茫尋舊穴。指看畵處眼中屑。到此何須更饒",
    "X65n1295_005:0498c21": "舌。(育王達)。",
    "X65n1295_005:0498c22": "【增收】圓覺經。一切障礙即究竟覺。　頌曰。",
    "X65n1295_005:0498c23": "枯樹雲充葉。凋梅雪作花。擊桐成木響。蘸雪喫冬瓜。",
    "X65n1295_005:0498c24": "長天秋水。孤鶩落霞。(雪堂行)。",
    "X65n1295_005:0499a01": "早朝心悶三盃酒。午後頭昏一椀茶。入夜脫衣伸脚",
    "X65n1295_005:0499a02": "睡。五更走起眼瞇麻。(或菴體)。",
    "X65n1295_005:0499a03": "【增收】圓覺經。有我愛者亦愛涅槃。伏我愛根為涅槃",
    "X65n1295_005:0499a04": "相。　頌曰。",
    "X65n1295_005:0499a05": "黑山鬼窟至幽陰。認得頑空盡力尋。何似天窓饒一",
    "X65n1295_005:0499a06": "撥。頓令大地作黃金。",
    "X65n1295_005:0499a07": "【增收】圓覺經。棄愛樂捨還滋愛本。便現有為增上善",
    "X65n1295_005:0499a08": "果。皆輪迴故不成聖道。　頌曰。",
    "X65n1295_005:0499a09": "傀儡牽絲舞柘枝。百般俏俊百般宜。自從舞罷青絲",
    "X65n1295_005:0499a10": "斷。堪咲渠儂撒手歸。",
    "X65n1295_005:0499a11": "圓覺經。居一切時不起妄念。於諸妄心亦不息",
    "X65n1295_005:0499a12": "滅。住妄想境不加了知。於無了知不辨真實。",
    "X65n1295_005:0499a13": "　頌曰。",
    "X65n1295_005:0499a14": "黃花爛爛。翠竹珊珊。江南地暖。塞此天寒。遊人去後",
    "X65n1295_005:0499a15": "無消息。留得溪山到老看。(晦堂心)。",
    "X65n1295_005:0499a16": "舉手攀南斗。翻身倚北辰。出頭天外看。誰是我般人。",
    "X65n1295_005:0499a17": "(鼓山珪)。",
    "X65n1295_005:0499a18": "【續收】巍巍堂堂。磊磊落落。閙處刺頭。穩處著脚。脚下線",
    "X65n1295_005:0499a19": "斷我自由。鼻端泥盡君休斵。莫動著。千年故紙中合",
    "X65n1295_005:0499a20": "藥。(天童覺)。",
    "X65n1295_005:0499a21": "荷葉團團團似鏡。菱角尖尖尖似錐。風吹柳絮毛毬",
    "X65n1295_005:0499a22": "走。雨打梨花蛺蝶飛。(徑山杲)。",
    "X65n1295_005:0499a23": "和烟釣月是生涯。古策風高未足誇。欵乃一聲天地",
    "X65n1295_005:0499a24": "闊。祖師何處渡流沙。(或菴體)。",
    "X65n1295_005:0499b01": "胡孫喫毛蟲。烏狗上佛殿。大地雪漫漫。澄江淨如練。",
    "X65n1295_005:0499b02": "(圓極岑)。",
    "X65n1295_005:0499b03": "生鐵鑄牛頭。牽犁還拽耙。智者咲忻忻。愚人驚怪差。",
    "X65n1295_005:0499b04": "古往今來幾百年。更向鬼門重貼卦。(密菴傑)。",
    "X65n1295_005:0499b05": "庭前栽萵苣。萵苣生火筯。火筯生蓮花。蓮花結木爪。",
    "X65n1295_005:0499b06": "木瓜纔擘破。撒出白油麻。參。([仁-二+幼]堂仁)。",
    "X65n1295_005:0499b07": "昨夜深沙鑄銕劵。阿那律陀來合伴。醉來相打見閻",
    "X65n1295_005:0499b08": "王。閻王握筆不能判。不能判却相勸。彼此事同一家。",
    "X65n1295_005:0499b09": "更莫前思後筭。[囗@力]。你恁麼斷公事大醋。(無菴全)。",
    "X65n1295_005:0499b10": "張果老踏破葫蘆。呂洞賓失却寶劒。兩個撒手相逢。",
    "X65n1295_005:0499b11": "囊篋更無一線。何仙姑銕笛橫吹。解道長江靜如練。",
    "X65n1295_005:0499b12": "(正堂辯)。",
    "X65n1295_005:0499b13": "身世悠悠不繫舟。得隨流處且隨流。今朝有酒今朝",
    "X65n1295_005:0499b14": "醉。明日無錢明日愁。(石菴玿)。",
    "X65n1295_005:0499b15": "春眠不覺曉。是處聞啼鳥。夜來風雨聲。花落知多少。",
    "X65n1295_005:0499b16": "(朴翁銛)。",
    "X65n1295_005:0499b17": "春生夏長。淡飯麤茶。魚投濁水。彩奔齪家。(無準範)。",
    "X65n1295_005:0499b18": "【增收】圓覺經。以大圓覺為我伽藍。　頌曰。",
    "X65n1295_005:0499b19": "毫髮不留。縱橫自由。閫外乾坤廓落。大方無外優游。",
    "X65n1295_005:0499b20": "明明祖師意。明明百草頭。褫破狐疑網。截斷愛河流。",
    "X65n1295_005:0499b21": "縱有回天力。爭如直下休。四衢道中淨倮倮。放出溈",
    "X65n1295_005:0499b22": "山水牯牛。(圓悟勤)。",
    "X65n1295_005:0499b23": "【增收】圓覺經。恒作是念。我今此身四大和合。髮毛爪",
    "X65n1295_005:0499b24": "齒等皆歸地。唾涕膿血等皆歸水。煖氣歸火。動",
    "X65n1295_005:0499c01": "轉歸風。四大各離。今者妄身當在何處。　頌曰。",
    "X65n1295_005:0499c02": "今者妄身當在何。不應燄水更尋波。狂心誤認鑑中",
    "X65n1295_005:0499c03": "影。豈異迷頭演若多。(本覺一)。",
    "X65n1295_005:0499c04": "【增收】法華經。佛放眉間白毫相光。照東方萬八千世",
    "X65n1295_005:0499c05": "界。　頌曰。",
    "X65n1295_005:0499c06": "蠻奴赤脚上皇州。賣盡奇珍跨白牛。貪著市朝人作",
    "X65n1295_005:0499c07": "市。又隨歌舞上官樓。多意氣好風流。月冷珠簾掛玉",
    "X65n1295_005:0499c08": "鈎。分明妄却來時路。百尺竿頭輥繡毬。(圓極岑)。",
    "X65n1295_005:0499c09": "【增收】法華經。假使滿世間。皆如舍利弗。盡思共度量。",
    "X65n1295_005:0499c10": "不能測佛智　五祖演云。尋常衲僧家。高揖釋",
    "X65n1295_005:0499c11": "迦不拜彌勒。是會佛智。不會佛智。眾中有則有。",
    "X65n1295_005:0499c12": "只是藏牙伏爪。太平有個見處。不惜眉毛舉向",
    "X65n1295_005:0499c13": "諸人。待有人問。隨口便答　破菴先云。且畢竟",
    "X65n1295_005:0499c14": "如何是佛智。乃頌曰。",
    "X65n1295_005:0499c15": "雪子落紛紛。烏盆變白盆。忽然日頭出。依舊是烏盆。",
    "X65n1295_005:0499c16": "【增收】法華經。觀世音菩薩普門品偈曰。呪咀諸毒藥。",
    "X65n1295_005:0499c17": "所欲害身者。念彼觀音力。還著於本人　東坡",
    "X65n1295_005:0499c18": "居士別云。念彼觀音力。兩家都沒事　法眼益",
    "X65n1295_005:0499c19": "禪師因閱至此。乃有頌曰。",
    "X65n1295_005:0499c20": "呪咀毒藥。形聲之逆。眼耳若通。本人何失。",
    "X65n1295_005:0499c21": "【增收】法華經。譬如長者有一大宅。於後宅舍忽然火",
    "X65n1295_005:0499c22": "起。毒害火灾眾難非一。　頌曰。",
    "X65n1295_005:0499c23": "蝴蜂休戀舊時窠。五百郎君不奈何。慾火逼來無走",
    "X65n1295_005:0499c24": "路。癡心要上白牛車。門前羊鹿權為喻。室內啀喍總",
    "X65n1295_005:0500a01": "是訛。蓬[火*孛]臭煙相惱處。出身不用動干戈。(冶父川)。",
    "X65n1295_005:0500a02": "【增收】法華經。如來如實知見三界之相。無有生死若",
    "X65n1295_005:0500a03": "退若出。亦無在世及滅度者。非實非虗非如非",
    "X65n1295_005:0500a04": "異。不如三界見於三界。如斯之事。如來明見無",
    "X65n1295_005:0500a05": "有錯謬。　頌曰。",
    "X65n1295_005:0500a06": "峋嶁峯頭神禹碑。字青石赤形模奇。無目仙人纔一",
    "X65n1295_005:0500a07": "見。便應撫掌咲嘻嘻。雲暗蒼龍化葛陂。(圓極岑)。",
    "X65n1295_005:0500a08": "火虐風饕水漬根。石邊尚有舊苔痕。化工肯未隨寒",
    "X65n1295_005:0500a09": "暑。又孽清香為返魂。(閑極雲)。",
    "X65n1295_005:0500a10": "【增收】法華經。此經開方便門示真實相。深固幽遠無",
    "X65n1295_005:0500a11": "人能到。　頌曰。",
    "X65n1295_005:0500a12": "雖然幽遠涉途程。到者方知不夜城。鼓角聲寒蓮漏",
    "X65n1295_005:0500a13": "永。佛燈猶作向來明。(圓極岑)。",
    "X65n1295_005:0500a14": "【增收】法華經云。是法住法位。世間相常住　雲門云。",
    "X65n1295_005:0500a15": "釋迦老子甚處去也。　頌曰。",
    "X65n1295_005:0500a16": "犬子便吠賊。牛子便牽犂。衲僧若恁麼。未曾摸著皮。",
    "X65n1295_005:0500a17": "(楊岐會)。",
    "X65n1295_005:0500a18": "世間相常住。黃鶯啼綠樹。真箇可憐生。動著便飛去。",
    "X65n1295_005:0500a19": "(朴翁銛)。",
    "X65n1295_005:0500a20": "法華經偈。大通智勝佛。十劫坐道場。佛法不現",
    "X65n1295_005:0500a21": "前。不得成佛道。　頌曰。",
    "X65n1295_005:0500a22": "三際斷時凡聖盡。十身圓處剎塵周。無私應物隨高",
    "X65n1295_005:0500a23": "下。未過僧祇大劫修。(保寧勇)。",
    "X65n1295_005:0500a24": "種穀不生豆苗。蒸沙豈能成飯。大通智勝如來。一個",
    "X65n1295_005:0500b01": "擔板底漢。(鼓山珪)。",
    "X65n1295_005:0500b02": "【續收】燕坐道場經十劫。一一從頭俱漏泄。世間多少守",
    "X65n1295_005:0500b03": "株人。掉棒擬打天邊月。(徑山杲)。",
    "X65n1295_005:0500b04": "紅日杲杲。切忌尋討。拈得便用。無非是寶。鄭州棃青",
    "X65n1295_005:0500b05": "州棗。大抵還他出處好。(月林觀)。",
    "X65n1295_005:0500b06": "太平時代不論兵。路不齎糧戶不扃。十劫坐來成底",
    "X65n1295_005:0500b07": "事。平生肝膽一時傾。(道場融)。",
    "X65n1295_005:0500b08": "劫初鑄就毗盧印。古篆雕蟲尚宛然。堪咲堪悲人不",
    "X65n1295_005:0500b09": "識。却嫌字畫不完全。(環溪一)。",
    "X65n1295_005:0500b10": "【增收】法華經。若有眾生。聞是觀世音菩薩品者。當知",
    "X65n1295_005:0500b11": "是人功德不少。　頌曰。",
    "X65n1295_005:0500b12": "觀音門普普門收。纔著襴衫便不羞。昨夜猿啼新嶺",
    "X65n1295_005:0500b13": "上。今朝鶴唳古溪頭。惡風飄墯迴光息。慾火焚燒當",
    "X65n1295_005:0500b14": "處休。瓔珞受來都不用。平生活計冷湫湫。(冶父川)。",
    "X65n1295_005:0500b15": "文殊所說般若經。清淨行者不入涅槃。破戒比",
    "X65n1295_005:0500b16": "丘不入地獄。　頌曰。",
    "X65n1295_005:0500b17": "平生疎逸無拘撿。酒肆茶坊信意遊。漢地不收秦不",
    "X65n1295_005:0500b18": "管。又騎驢子過楊州。(保寧勇)。",
    "X65n1295_005:0500b19": "養就家欄水牯牛。自歸自去有來由。而今穩臥深雲",
    "X65n1295_005:0500b20": "裏。秦不管兮漢不收。(祖印明)。",
    "X65n1295_005:0500b21": "鵠白烏本玄。松直棘自曲。清淨比丘僧。却須入地獄。",
    "X65n1295_005:0500b22": "(鼓山珪)。",
    "X65n1295_005:0500b23": "壁上安燈盞。堂前置酒臺。悶來打三盞。何處得愁來。",
    "X65n1295_005:0500b24": "(徑山杲)。",
    "X65n1295_005:0500c01": "【續收】僧問洞山詮。清淨行者不入涅槃。破戒比丘不",
    "X65n1295_005:0500c02": "入地獄時如何。師云。度盡無遺影。還他越涅槃。",
    "X65n1295_005:0500c03": "　頌曰。",
    "X65n1295_005:0500c04": "相好巍巍大丈夫。一生無智恰如愚。從來佛祖猶難",
    "X65n1295_005:0500c05": "望。地獄天堂豈可拘。(丹霞淳)。",
    "X65n1295_005:0500c06": "清淨行者不涅槃。破戒比丘無地獄。天台相接到西",
    "X65n1295_005:0500c07": "川。總是自家親眷屬。(照堂一)。",
    "X65n1295_005:0500c08": "夜來村飲歸。健到三四五。摩挲青莓苔。莫瞋驚著汝。",
    "X65n1295_005:0500c09": "(自得暉)。",
    "X65n1295_005:0500c10": "嘉州石像。陝府鐵牛。人平不話。水平不流。(尼無著",
    "X65n1295_005:0500c11": "總)。",
    "X65n1295_005:0500c12": "陪錢弄傀儡。[拚-ㄙ+ㄊ]命打鞦韆。渾家無眼見。掩面哭蒼天。",
    "X65n1295_005:0500c13": "(或菴體)。",
    "X65n1295_005:0500c14": "事神者喫神。事佛者喫佛。神佛俱不事。渾家窮徹骨。",
    "X65n1295_005:0500c15": "(肯堂充)。",
    "X65n1295_005:0500c16": "漢既不管。秦亦不收。人平不語。水平不流。(月林觀)。",
    "X65n1295_005:0500c17": "犯重比丘清淨行。平等性中無損益。水裏不用覓魚",
    "X65n1295_005:0500c18": "蹤。天邊何處觀鳥跡。(懶菴樞)。",
    "X65n1295_005:0500c19": "國有定亂劒。家無白澤圖。神僊張果老。踏碎藥葫蘆。",
    "X65n1295_005:0500c20": "(朴翁銛)。",
    "X65n1295_005:0500c21": "清淨行者清淨。破戒比丘破戒。各自安貼家邦。切忌",
    "X65n1295_005:0500c22": "放賊過界。(退菴奇)。",
    "X65n1295_005:0500c23": "飲官酒臥官街。當處死當處埋。寒山逢拾得。撫掌咲",
    "X65n1295_005:0500c24": "咍咍。(此山應)。",
    "X65n1295_005:0501a01": "涅槃地獄本無差。只為從來被眼遮。三脚瞎驢纔[跳-兆+孛]",
    "X65n1295_005:0501a02": "跳。鑊湯罏炭即吾家。(高峯妙)。",
    "X65n1295_005:0501a03": "維摩經。須菩提持鉢入維摩舍乞食。時維摩詰",
    "X65n1295_005:0501a04": "取鉢盛飯。謂言。汝能於食等者諸法亦等。諸法",
    "X65n1295_005:0501a05": "等者於食亦等。如是行乞乃可取食。乃至彼外",
    "X65n1295_005:0501a06": "道六師是汝之師。因其出家。彼師所墯汝亦隨",
    "X65n1295_005:0501a07": "墯。乃可取食。入諸邪見不到彼岸。住於八難不",
    "X65n1295_005:0501a08": "得無難。同於煩惱離清淨法。汝得無諍三昧。一",
    "X65n1295_005:0501a09": "切眾生亦得是定。其施汝者不名福田。供養汝",
    "X65n1295_005:0501a10": "者墮三惡道。為與眾魔共一手作諸勞侶。汝與",
    "X65n1295_005:0501a11": "眾魔及諸塵勞等無有異。於一切眾生而有怨",
    "X65n1295_005:0501a12": "心。謗諸佛毀於法不入眾數。終不得滅度。汝若",
    "X65n1295_005:0501a13": "如是乃可取食。須菩提聞此茫然。不知以何答。",
    "X65n1295_005:0501a14": "置鉢欲出。　頌曰。",
    "X65n1295_005:0501a15": "無邊無際休斟酌。潮去潮來本自平。清濁淺深并苦",
    "X65n1295_005:0501a16": "淡。一般滋味逈分明。(保寧勇)。",
    "X65n1295_005:0501a17": "入林不動草。入水不動波。鑊湯無冷處。合眼跳黃河。",
    "X65n1295_005:0501a18": "(鼓山珪)。",
    "X65n1295_005:0501a19": "獨坐許誰知。青山對落暉。花須連夜發。不待曉風吹。",
    "X65n1295_005:0501a20": "(徑山杲)。",
    "X65n1295_005:0501a21": "【續收】白日街頭獨自行。夜間屋裏獨自臥。山高不礙白",
    "X65n1295_005:0501a22": "雲飛。竹密不妨流水過。(照堂一)。",
    "X65n1295_005:0501a23": "邪見歸依外道師。與師同墮復何疑。憑君滿鉢盛香",
    "X65n1295_005:0501a24": "飯。午日亭亭腹正飢。(張無盡)。",
    "X65n1295_005:0501b01": "七七四十九。六六三十六。是非纔入耳。渾家不和睦。",
    "X65n1295_005:0501b02": "(肯堂充)。",
    "X65n1295_005:0501b03": "獨弄單提。單提獨弄。劒刃上行。寂然不動。(月林觀)。",
    "X65n1295_005:0501b04": "所生各不同。所潤一雨普。甜瓜徹蒂甜。苦瓠連根苦。",
    "X65n1295_005:0501b05": "(冰谷衍)。",
    "X65n1295_005:0501b06": "青山白雲。碧谿蘿月。畵虎成狸。只得一橛。(虗堂愚)。",
    "X65n1295_005:0501b07": "【增收】維摩經。三十二菩薩各說不二法門。至文殊云。",
    "X65n1295_005:0501b08": "我於一切法。無言無說。無示無識。離諸問答。是",
    "X65n1295_005:0501b09": "為菩薩入不二法門。殊又問維摩。摩默然。殊歎",
    "X65n1295_005:0501b10": "曰。乃至無有語言文字。是真入不二法門。說是",
    "X65n1295_005:0501b11": "入不二法門時。與此眾中五千菩薩。皆入不二",
    "X65n1295_005:0501b12": "法門。得無生法忍。　頌曰。",
    "X65n1295_005:0501b13": "維摩大士去何從。千古令人望莫窮。不二法門休更",
    "X65n1295_005:0501b14": "問。夜來明月上高峯。(雪竇顯)。",
    "X65n1295_005:0501b15": "虗空鳥跡謾追尋。幽鳥投聲又報春。若識東西無異",
    "X65n1295_005:0501b16": "路。淨名一室不平沉。(慈明圓)。",
    "X65n1295_005:0501b17": "毗耶城裏競頭走。謾謂南星真北斗。還知蚌鷸兩相",
    "X65n1295_005:0501b18": "持。須臾盡落漁人手。(太洪恩)。",
    "X65n1295_005:0501b19": "一箇兩箇百千萬。屈指尋文數不辦。暫時放在暗窓",
    "X65n1295_005:0501b20": "前。明日與君重計筭。(白雲端)。",
    "X65n1295_005:0501b21": "春有百花秋有月。夏有涼風冬有雪。若無閑事在心",
    "X65n1295_005:0501b22": "頭。便是人間好時節。(訥堂思)。",
    "X65n1295_005:0501b23": "毗耶城裏老維摩。一默無言詭詐多。三萬二千師子",
    "X65n1295_005:0501b24": "座。一時掀倒看如何。(無用全)。",
    "X65n1295_005:0501c01": "言言言兮飄風灑雪。默默默子靁轟電掣。藕絲孔裏",
    "X65n1295_005:0501c02": "騎大鵬。等閑挨落天邊月。(懶菴需)。",
    "X65n1295_005:0501c03": "毗耶老子善藏機。淵默靁聲徹四維。今古競傳真不",
    "X65n1295_005:0501c04": "二。豈知黃葉止兒啼。(尼無著總)。",
    "X65n1295_005:0501c05": "有無語默謾徒勞。居士何曾動一毫。世祖功成三十",
    "X65n1295_005:0501c06": "六。雲臺爭似釣臺高。(別峯印)。",
    "X65n1295_005:0501c07": "深入不二門。巧盡反成拙。一默定千差。常說熾然說",
    "X65n1295_005:0501c08": "說拙。萬古清風寒徹骨。(松源岳)。",
    "X65n1295_005:0501c09": "【增收】維摩經。不斷煩惱而入涅槃。　頌曰。",
    "X65n1295_005:0501c10": "朝生暮死千萬徧。一日幾回相見面。展陣開旗放出",
    "X65n1295_005:0501c11": "來。一指動時客戲見。(白雲端)。",
    "X65n1295_005:0501c12": "【增收】僧問投子。如何是不斷煩惱而入涅槃。師曰。這",
    "X65n1295_005:0501c13": "箇師僧。恁麼發人業。　頌曰。",
    "X65n1295_005:0501c14": "雖然無背面。觸處頭頭現。吞却太虗空。吐出瑠璃殿。",
    "X65n1295_005:0501c15": "(佛心才)。",
    "X65n1295_005:0501c16": "者箇師僧發人業。賣油老翁說向人。啼得血流無用",
    "X65n1295_005:0501c17": "處。不如緘口過殘春。(文殊道)。",
    "X65n1295_005:0501c18": "【增收】維摩經。觀身實相。觀佛亦然。　頌曰。",
    "X65n1295_005:0501c19": "眼空四海恣縱橫。鼻孔遼天信脚行。拏得電光為火",
    "X65n1295_005:0501c20": "把。却來日午打三更。(或菴體)。",
    "X65n1295_005:0501c21": "【增收】維摩經。佛以一音演說法。或有怖畏或斷疑。",
    "X65n1295_005:0501c22": "　頌曰。",
    "X65n1295_005:0501c23": "或有怖畏或斷疑。雙明一句絕針錐。於斯切莫生欣",
    "X65n1295_005:0501c24": "厭。覿面還須眼似眉。(禾山方)。",
    "X65n1295_005:0502a01": "【增收】金剛般若經。世尊食時著衣持鉢。入舍衛城乞",
    "X65n1295_005:0502a02": "食。於其城中次第乞已還至本處。收衣鉢洗足",
    "X65n1295_005:0502a03": "已敷座而坐。須菩提白佛言。希有世尊。　頌曰。",
    "X65n1295_005:0502a04": "食訖跏趺坐石牀。斗間間氣燭天光。幾多業識茫茫",
    "X65n1295_005:0502a05": "者。衲被蒙頭在醉鄉。(水菴一)。",
    "X65n1295_005:0502a06": "一字未曾談般若。謾天謾地儘饒伊。祇園乞食歸來",
    "X65n1295_005:0502a07": "後。法會因由又是誰。(北磵簡)。",
    "X65n1295_005:0502a08": "衛城乞食沿門處。祇苑收衣洗足時。善現無端讚希",
    "X65n1295_005:0502a09": "有。斯文安得是如斯。(寶葉源)。",
    "X65n1295_005:0502a10": "【增收】金剛般若經。應如是住。如是降伏其心。　頌曰。",
    "X65n1295_005:0502a11": "希有希有佛。妙理極泥洹。云何降伏住。降伏信為難。",
    "X65n1295_005:0502a12": "二儀法中妙。三乘教喻寬。善哉今諦聽。六賊免遮攔。",
    "X65n1295_005:0502a13": "(傅大士)。",
    "X65n1295_005:0502a14": "七手八脚。神頭鬼面。棒打不開。刀割不斷。閻浮跳躑",
    "X65n1295_005:0502a15": "幾千回。頭頭不離空王殿。(冶父川)。",
    "X65n1295_005:0502a16": "截斷從教來衮衮。隨流未必去滔滔。青山長鎻欲飛",
    "X65n1295_005:0502a17": "勢。滄海合知來處高。(心聞賁)。",
    "X65n1295_005:0502a18": "【增收】金剛般若經。凡所有相皆是虗妄。若見諸相非",
    "X65n1295_005:0502a19": "相即見如來　法眼云。若見諸相非相。即不見",
    "X65n1295_005:0502a20": "如來。　頌曰。",
    "X65n1295_005:0502a21": "有相有求皆是妄。無形無相墮偏枯。堂堂密密何曾",
    "X65n1295_005:0502a22": "間。一道寒光爍太虗。(冶父川)。",
    "X65n1295_005:0502a23": "映林映日一般紅。吹落吹開總是風。可惜擷芳人不",
    "X65n1295_005:0502a24": "見。一時分付與遊蜂。(心聞賁)。",
    "X65n1295_005:0502b01": "金剛般若經。一切賢聖皆以無為。法而有差別。",
    "X65n1295_005:0502b02": "　頌曰。",
    "X65n1295_005:0502b03": "一金成萬器。皆由匠者智。何必毗耶城。人人說不二。",
    "X65n1295_005:0502b04": "(覺海元)。",
    "X65n1295_005:0502b05": "仁者見之謂之仁。智者見之謂之智。寒時向火。熱時",
    "X65n1295_005:0502b06": "乘涼。健即經行。困即打睡。仰面看天。開口取氣。(保",
    "X65n1295_005:0502b07": "寧勇)。",
    "X65n1295_005:0502b08": "【增收】金剛般若經。一切諸佛及諸佛阿耨多羅三藐",
    "X65n1295_005:0502b09": "三菩提法。皆從此經出　僧問首山。如何是此",
    "X65n1295_005:0502b10": "經。山曰低聲。云如何是受持。山曰莫染污　冶",
    "X65n1295_005:0502b11": "父川云。且道此經從甚處出。須彌頂上大海波",
    "X65n1295_005:0502b12": "心。乃頌曰。",
    "X65n1295_005:0502b13": "佛祖垂慈實有權。言言不離此經宣。此經出處還相",
    "X65n1295_005:0502b14": "委。便向雲中駕鐵船。切忌錯會。",
    "X65n1295_005:0502b15": "水出崑崙山起雲。釣人樵客問來因。只知洪浪巖巒",
    "X65n1295_005:0502b16": "闊。不肯拋絲弄斧斤。(投子青)。",
    "X65n1295_005:0502b17": "長時誦不停。非義亦非聲。若欲受持者。應須用眼聽。",
    "X65n1295_005:0502b18": "(寶相元)。",
    "X65n1295_005:0502b19": "【增收】金剛般若經。應無所住而生其心。　頌曰。",
    "X65n1295_005:0502b20": "山堂靜坐夜無言。寂寂寥寥本自然。何事西風動林",
    "X65n1295_005:0502b21": "野。一聲寒鴈唳長天。(冶父川)。",
    "X65n1295_005:0502b22": "應無所住豁心空。金屑依然著眼中。驀地虗空連地",
    "X65n1295_005:0502b23": "脫。大千經卷一時通。(孤雲權)。",
    "X65n1295_005:0502b24": "應無所住生其心。廓徹圓明處處真。直下頂門開正",
    "X65n1295_005:0502c01": "眼。大千沙界現全身。(獃堂定)。",
    "X65n1295_005:0502c02": "金剛般若經。若為人輕賤。是人先世罪業應墮",
    "X65n1295_005:0502c03": "惡道。以今世人輕賤故。先世罪業則為消滅。當",
    "X65n1295_005:0502c04": "得阿耨多羅三藐三菩提。　頌曰。",
    "X65n1295_005:0502c05": "明珠在掌。有功者賞。胡漢不來。全無伎倆。伎倆既無。",
    "X65n1295_005:0502c06": "波旬失途。瞿曇瞿曇識我也無。(雪竇顯)。",
    "X65n1295_005:0502c07": "水不洗水誰不知。旋嵐常靜太驅馳。千年曆日如能",
    "X65n1295_005:0502c08": "筭。免被巡官掌上推。(白雲端)。",
    "X65n1295_005:0502c09": "四序炎涼去復還。聖凡只在剎那間。前人罪業今人",
    "X65n1295_005:0502c10": "賤。倒却前人罪業山。(張無盡)。",
    "X65n1295_005:0502c11": "【續收】寶劍不失。虗舟不刻。不失不刻彼此為得。倚待不",
    "X65n1295_005:0502c12": "堪。孤然仍則。鳥跡虗空。有無彌忒。思之。(法眼益)。",
    "X65n1295_005:0502c13": "半夜窓明鄰家有火。鮑老敲門李老打鎻。王婆叫船",
    "X65n1295_005:0502c14": "趙婆過渡。油盡燈滅一場懡[怡-台+羅]。(佛鑑懃)。",
    "X65n1295_005:0502c15": "綴綴功過。膠膠因果。鏡外狂奔演若多。杖頭擊著破",
    "X65n1295_005:0502c16": "竈墮。竈墮破來相賀。却道從前孤負我。(天童覺)。",
    "X65n1295_005:0502c17": "【增收】金剛般若經。如來所得阿耨多羅三藐三菩提。",
    "X65n1295_005:0502c18": "於是中無實無虗。　頌曰。",
    "X65n1295_005:0502c19": "菩提無實亦無虗。幾個男兒是丈夫。丹穴不歸金鸞",
    "X65n1295_005:0502c20": "鷟。碧潭空浸玉蟾蜍。(佛慧泉)。",
    "X65n1295_005:0502c21": "生涯如夢若浮雲。活計都無絕六親。留得一雙清白",
    "X65n1295_005:0502c22": "眼。咲他無限往來人。(冶父川)。",
    "X65n1295_005:0502c23": "【增收】金剛般若經。過去心不可得。現在心不可得。未",
    "X65n1295_005:0502c24": "來心不可得　南堂興舉。德山行脚時。到潭州",
    "X65n1295_005:0503a01": "詣胡餅店。覓點心喫。店婆出問。過現未來心不",
    "X65n1295_005:0503a02": "可得。上座點那箇心。德山無語。今夜代德山幾",
    "X65n1295_005:0503a03": "轉語。與諸人商量。待他道三心不可得。只向道。",
    "X65n1295_005:0503a04": "咄咄老婆不得無禮。似恁麼莫太剛麼。不然道。",
    "X65n1295_005:0503a05": "婆子你從甚麼處。得這箇消息來。似恁麼。又却",
    "X65n1295_005:0503a06": "太弱麼。當時若是老僧。待他道過去心不可得。",
    "X65n1295_005:0503a07": "現在心不可得。未來心不可得。上座點那箇心。",
    "X65n1295_005:0503a08": "只向道。與我換熱底一隻來。纔擬議。便與換却",
    "X65n1295_005:0503a09": "眼睛。乃頌曰。",
    "X65n1295_005:0503a10": "過去現在未來心。簸土揚塵無處尋。坐臥經行無不",
    "X65n1295_005:0503a11": "是。承當直下莫沉吟。",
    "X65n1295_005:0503a12": "過去心不可得。收綸罷釣秋江碧。扁舟古岸恣閑眠。",
    "X65n1295_005:0503a13": "明月蘆華深穩密。現在心不可得。法王家法存今昔。",
    "X65n1295_005:0503a14": "謀臣猛將定封疆。說甚隋珠并趙璧。未來心不可得。",
    "X65n1295_005:0503a15": "不可得中只麼得。石含玉兮地擎山。惟證乃知難可",
    "X65n1295_005:0503a16": "測。千古流芳誰共知。清風帀地有何極。(雪竇宗)。",
    "X65n1295_005:0503a17": "三際求心心不見。兩眼依然對兩眼。不須遺劒刻舟",
    "X65n1295_005:0503a18": "尋。雪月風華常見面。(冶父川)。",
    "X65n1295_005:0503a19": "後念起時前念滅。起滅之念何甞別。喚取機關木人",
    "X65n1295_005:0503a20": "問。從頭弄盡元無說。(懶菴樞)。",
    "X65n1295_005:0503a21": "三清道士無僊骨。八教闍黎毀梵書。黑漆崑崙舞華",
    "X65n1295_005:0503a22": "鼓。天親無著暗嗟吁。(或菴體)。",
    "X65n1295_005:0503a23": "去歲春風燕子多。社前先到舊時窠。今年春色歸將",
    "X65n1295_005:0503a24": "半。簾幕蕭蕭不見過。(寶葉源)。",
    "X65n1295_005:0503b01": "【增收】金剛般若經。若以色見我。以音聲求我。是人行",
    "X65n1295_005:0503b02": "邪道。不能見如來。　頌曰。",
    "X65n1295_005:0503b03": "色身聲求也不妨。百花影裏繡鴛鴦。自從識得金鍼",
    "X65n1295_005:0503b04": "後。一任風吹滿袖香。(塗毒策)。",
    "X65n1295_005:0503b05": "盡却耳根并眼底。不知何處見如來。數聲幽鳥啼寒",
    "X65n1295_005:0503b06": "木。一片閑雲鋪斷崖。(野菴璇)。",
    "X65n1295_005:0503b07": "【增收】金剛般若經。一切有為法。如夢幻泡影。如露亦",
    "X65n1295_005:0503b08": "如電。應作如是觀。　頌曰。",
    "X65n1295_005:0503b09": "幻化空身即法身。箇中無染亦無塵。拈匙把箸如明",
    "X65n1295_005:0503b10": "了。掃地燒香不倩人。(慈受深)。",
    "X65n1295_005:0503b11": "水中捉月。鏡裏尋頭。刻舟求劒。騎牛覓牛。空花陽燄。",
    "X65n1295_005:0503b12": "夢幻浮漚。一筆勾斷。要休便休。巴歌杜酒村田樂。不",
    "X65n1295_005:0503b13": "風流處也風流。(冶父川)。",
    "X65n1295_005:0503b14": "作事存心貴要精。不精終是不通靈。棊逢絕處著方",
    "X65n1295_005:0503b15": "妙。梅到寒時香愈清。(閑極雲)。",
    "X65n1295_005:0503b16": "暑往寒來總不知。有無名相一時離。正如黑漆屏風",
    "X65n1295_005:0503b17": "上。醉寫盧仝月蝕詩。(雪巖欽)。",
    "X65n1295_005:0503b18": "【增收】佛華嚴經。世尊因普眼菩薩欲見普賢不能得",
    "X65n1295_005:0503b19": "見。乃至三度入定。徧觀三千大千世界。覓普賢",
    "X65n1295_005:0503b20": "不能得見。却來白佛。佛云。汝但於靜三昧中起",
    "X65n1295_005:0503b21": "一念。便見普賢。普眼於是纔起一念。便見普賢",
    "X65n1295_005:0503b22": "乘六牙白象住於空中　翠巖芝云。諸仁者作",
    "X65n1295_005:0503b23": "麼生會。翠巖道普眼推倒世尊。世尊推倒普眼。",
    "X65n1295_005:0503b24": "你道普賢在什麼處。　頌曰。",
    "X65n1295_005:0503c01": "飄飄一鴈落寒空。步步追空覓鴈蹤。蹋破草鞋跟子",
    "X65n1295_005:0503c02": "斷。巍然獨坐大雄峯。(瞎堂遠)。",
    "X65n1295_005:0503c03": "瞿曇幾個舌頭。眾會幾個眼睛。頭頭物物。剎剎塵塵。",
    "X65n1295_005:0503c04": "自謾猶自可。最苦是謾人。(北磵簡)。",
    "X65n1295_005:0503c05": "【增收】華嚴經。世尊告普眼菩薩。頗有人能說幻術文",
    "X65n1295_005:0503c06": "字中種種幻相所住處不。答云不也。佛言普眼。",
    "X65n1295_005:0503c07": "幻中幻相尚不可得。何況普賢菩薩祕密身境",
    "X65n1295_005:0503c08": "界。祕密語境界。祕密意境界。而入其中能入能",
    "X65n1295_005:0503c09": "見。　頌曰。",
    "X65n1295_005:0503c10": "晃晃在心目。昭昭居色塵。莫將銀世界。喚作假銀城。",
    "X65n1295_005:0503c11": "(北磵簡)。",
    "X65n1295_005:0503c12": "【增收】華嚴經。菩薩以菩提心為家。以如理修行為家",
    "X65n1295_005:0503c13": "法。　頌曰。",
    "X65n1295_005:0503c14": "浪宕樓頭無藉在。零丁利帝可憐生。惡叉聚是此中",
    "X65n1295_005:0503c15": "入。佛子住非他處成。(北磵簡)。",
    "X65n1295_005:0503c16": "【增收】華嚴經偈。如有大經卷。量等三千界。在於一塵",
    "X65n1295_005:0503c17": "中。一切塵亦然。有一聰慧人。淨眼悉能見。破塵",
    "X65n1295_005:0503c18": "出經卷。廣饒益眾生。　頌曰。",
    "X65n1295_005:0503c19": "擬破一微塵。分明昧此經。如何破經卷。出此一微塵。",
    "X65n1295_005:0503c20": "(北磵簡)。",
    "X65n1295_005:0503c21": "【增收】華嚴經。我今普見一切眾生。具有如來智慧德",
    "X65n1295_005:0503c22": "相。但以妄想執著。而不證得。　頌曰。",
    "X65n1295_005:0503c23": "天蓋地載。成團成塊。周法界而無邊。析隣虗而無內。",
    "X65n1295_005:0503c24": "及盡玄微。誰分向背。佛祖來償口業債。問取南泉王",
    "X65n1295_005:0504a01": "老師。人人只喫一莖菜。(天童覺)。",
    "X65n1295_005:0504a02": "【增收】華嚴經法界觀。法身流轉五道名曰眾生。故令",
    "X65n1295_005:0504a03": "眾生現時法身不現。　頌曰。",
    "X65n1295_005:0504a04": "佛真法身。抵死謾生。自沽村酒。自把磁瓶。却著衫來",
    "X65n1295_005:0504a05": "作主人。(北磵簡)。",
    "X65n1295_005:0504a06": "【增收】楞伽經。五法三自性二種無我。　頌曰。",
    "X65n1295_005:0504a07": "破缾豈復作缾事。焦種不因生蘗牙。如彼靈空槃大",
    "X65n1295_005:0504a08": "子。毛輪垂法翳花開。(鼓山珪)。",
    "X65n1295_005:0504a09": "陝府鐵牛白癩。嘉州大像耳聵。兩箇病痛一般。咄哉",
    "X65n1295_005:0504a10": "漆桶不快。(徑山杲)。",
    "X65n1295_005:0504a11": "【增收】般若心經。是大神呪。是大明呪。是無上呪。是無",
    "X65n1295_005:0504a12": "等等呪。能除一切苦。　頌曰。",
    "X65n1295_005:0504a13": "黯淡灘黯淡灘。十度船來九度翻。唯有三山陳上舍。",
    "X65n1295_005:0504a14": "擔一柄傘岸上行。奈我何。(無準範)。",
    "X65n1295_005:0504a15": "是大神呪。四大六根元不有。是大明呪。三世十方無",
    "X65n1295_005:0504a16": "透漏。是無上呪。海印圓光明已久。是無等等呪。士農",
    "X65n1295_005:0504a17": "工商各成就。何故。去年梅今歲柳。顏色馨香依舊。等",
    "X65n1295_005:0504a18": "閒勘破悟桃花。選甚法身藏北斗。(或菴體)。",
    "X65n1295_005:0504a20": "禪宗頌古聯珠通集卷第五"
}