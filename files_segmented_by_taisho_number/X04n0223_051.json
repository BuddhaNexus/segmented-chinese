{
    "X04n0223_051:0345c11": "大方廣佛新華嚴經合論卷第五十一",
    "X04n0223_051:0345c12": "唐于闐國三藏沙門實叉難陀譯經",
    "X04n0223_051:0345c13": "唐太原方山長者李通玄造論",
    "X04n0223_051:0345c14": "唐神州開元寺沙門志寧釐經合論",
    "X04n0223_051:0345c15": "十迴向品第二十五之十",
    "X04n0223_051:0345c16": "【經】佛子菩薩摩訶薩於彼善根皆生尊重隨順忍可",
    "X04n0223_051:0345c17": "時究竟欣樂堅固信解自得安住令他安住勤修無",
    "X04n0223_051:0345c18": "著自在積集成勝志樂住如來境勢力增長悉得知",
    "X04n0223_051:0345c19": "見以諸善根如是迴向所謂以無著無縛解脫心成",
    "X04n0223_051:0345c20": "就普賢身業以無著無縛解脫心清淨普賢語業以",
    "X04n0223_051:0345c21": "無著無縛解脫心圓滿普賢意業以無著無縛解脫",
    "X04n0223_051:0345c22": "心發起普賢廣大精進以無著無縛解脫心具足普",
    "X04n0223_051:0345c23": "賢無礙音聲陀羅尼門其聲廣大普徧十方以無著",
    "X04n0223_051:0345c24": "無縛解脫心具足普賢見一切佛陀羅尼門恒見十",
    "X04n0223_051:0346a01": "方一切諸佛以無著無縛解脫心成就解了一切音",
    "X04n0223_051:0346a02": "聲陀羅尼門同一切音說無量法以無著無縛解脫",
    "X04n0223_051:0346a03": "心成就普賢一切劫住陀羅尼門普於十方修菩薩",
    "X04n0223_051:0346a04": "行以無著無縛解脫心成就普賢自在力於一眾生",
    "X04n0223_051:0346a05": "身中示修一切菩薩行盡未來劫常無間斷如一眾",
    "X04n0223_051:0346a06": "生身一切眾生身悉亦如是以無著無縛解脫心成",
    "X04n0223_051:0346a07": "就普賢自在力普入一切眾道場普現一切諸佛前",
    "X04n0223_051:0346a08": "修菩薩行以無著無縛解脫心成就普賢佛自在力",
    "X04n0223_051:0346a09": "於一門中示現經不可說不可說劫無有窮盡令一",
    "X04n0223_051:0346a10": "切眾生皆得悟入以無著無縛解脫心成就普賢佛",
    "X04n0223_051:0346a11": "自在力於種種門中示現經不可說不可說劫無有",
    "X04n0223_051:0346a12": "窮盡令一切眾生皆得悟入其身普現一切佛前以",
    "X04n0223_051:0346a13": "無著無縛解脫心成就普賢自在力念念中令不可",
    "X04n0223_051:0346a14": "說不可說眾生住十力智心無疲倦以無著無縛解",
    "X04n0223_051:0346a15": "脫心成就普賢自在力於一切眾生身中現一切佛",
    "X04n0223_051:0346a16": "自在神通令一切眾生住普賢行以無著無縛解脫",
    "X04n0223_051:0346a17": "心成就普賢自在力於一一眾生語言中作一切眾",
    "X04n0223_051:0346a18": "生語言令一切眾生一一皆住一切智地以無著無",
    "X04n0223_051:0346a19": "縛解脫心成就普賢自在力於一一眾生身中普容",
    "X04n0223_051:0346a20": "納一切眾生身令皆自謂成就佛身以無著無縛解",
    "X04n0223_051:0346a21": "脫心成就普賢自在力能以一華莊嚴一切十方世",
    "X04n0223_051:0346a22": "界以無著無縛解脫心成就普賢自在力出大音聲",
    "X04n0223_051:0346a23": "普徧法界周聞一切諸佛國土攝受調伏一切眾生",
    "X04n0223_051:0346a24": "以無著無縛解脫心成就普賢自在力盡未來際不",
    "X04n0223_051:0346b01": "可說不可說劫於念念中悉能徧入一切世界以佛",
    "X04n0223_051:0346b02": "神力隨念莊嚴以無著無縛解脫心成就普賢自在",
    "X04n0223_051:0346b03": "力盡未來際所住之劫常能徧入一切世界示現成",
    "X04n0223_051:0346b04": "佛出興於世以無著無縛解脫心成普賢行一光普",
    "X04n0223_051:0346b05": "照盡虗空界一切世界以無著無縛解脫心成普賢",
    "X04n0223_051:0346b06": "行得無量智慧具一切神通說種種法以無著無縛",
    "X04n0223_051:0346b07": "解脫心成普賢行入於如來盡一切劫不可測量神",
    "X04n0223_051:0346b08": "通智慧以無著無縛解脫心成普賢行住盡法界諸",
    "X04n0223_051:0346b09": "如來所以佛神力修習一切諸菩薩行身口意業曾",
    "X04n0223_051:0346b10": "無懈倦以無著無縛解脫心成普賢行不違於義不",
    "X04n0223_051:0346b11": "壞於法言辭清淨樂說無盡教化調伏一切眾生令",
    "X04n0223_051:0346b12": "其當得一切諸佛無上菩提以無著無縛解脫心修",
    "X04n0223_051:0346b13": "普賢行入一法門時放無量光照不思議一切法門",
    "X04n0223_051:0346b14": "如一法門一切法門皆亦如是通達無礙究竟當得",
    "X04n0223_051:0346b15": "一切智地以無著無縛解脫心住菩薩行於法自在",
    "X04n0223_051:0346b16": "到於普賢莊嚴彼岸於一一境界皆以一切智觀察",
    "X04n0223_051:0346b17": "悟入而一切智亦不窮盡以無著無縛解脫心始從",
    "X04n0223_051:0346b18": "此生盡未來際住普賢行常不休息得一切智悟不",
    "X04n0223_051:0346b19": "可說不可說真實法於法究竟無有迷惑以無著無",
    "X04n0223_051:0346b20": "縛解脫心修普賢業方便自在得法光明於諸菩薩",
    "X04n0223_051:0346b21": "所行之行照了無礙以無著無縛解脫心修普賢行",
    "X04n0223_051:0346b22": "得一切方便智知一切方便所謂無量方便不思議",
    "X04n0223_051:0346b23": "方便菩薩方便一切智方便一切菩薩調伏方便轉",
    "X04n0223_051:0346b24": "無量法輪方便不可說時方便說種種法方便無邊",
    "X04n0223_051:0346c01": "際無畏藏方便說一切法無餘方便以無著無縛解",
    "X04n0223_051:0346c02": "脫心住普賢行成就身業令一切眾生見者歡喜不",
    "X04n0223_051:0346c03": "生誹謗發菩提心永不退轉究竟清淨以無著無縛",
    "X04n0223_051:0346c04": "解脫心修普賢行得了一切眾生語言清淨智一切",
    "X04n0223_051:0346c05": "言辭具足莊嚴普應眾生皆令歡喜以無著無縛解",
    "X04n0223_051:0346c06": "脫心住普賢行立殊勝志具清淨心得廣大神通廣",
    "X04n0223_051:0346c07": "大智慧普詣一切廣大世間廣大國土廣大眾生所",
    "X04n0223_051:0346c08": "說一切如來不可說廣大法廣大莊嚴圓滿藏以無",
    "X04n0223_051:0346c09": "著無縛解脫心成滿普賢迴向行願得一切佛清淨",
    "X04n0223_051:0346c10": "身清淨心清淨解攝佛功德住佛境界智印普照示",
    "X04n0223_051:0346c11": "現菩薩清淨之業善入一切差別句義示諸佛菩薩",
    "X04n0223_051:0346c12": "廣大自在為一切眾生現成正覺以無著無縛解脫",
    "X04n0223_051:0346c13": "心勤修普賢諸根行願得聰利根調順根一切法自",
    "X04n0223_051:0346c14": "在根無盡根勤修一切善根根一切佛境界平等根",
    "X04n0223_051:0346c15": "授一切菩薩不退轉記大精進根了知一切佛法金",
    "X04n0223_051:0346c16": "剛界根一切如來智慧光照金剛燄根分別一切諸",
    "X04n0223_051:0346c17": "根自在根安立無量眾生於一切智根無邊廣大根",
    "X04n0223_051:0346c18": "一切圓滿根清淨無礙根以無著無縛解脫心修普",
    "X04n0223_051:0346c19": "賢行得一切菩薩神力所謂無量廣大力神力無量",
    "X04n0223_051:0346c20": "自在智神力不動其身普現一切佛剎神力無礙不",
    "X04n0223_051:0346c21": "斷自在神力普攝一切佛剎置於一處神力一身徧",
    "X04n0223_051:0346c22": "滿一切佛剎神力無礙解脫遊戲神力無所作一念",
    "X04n0223_051:0346c23": "自在神力住無性無依神力一毛孔中次第安立不",
    "X04n0223_051:0346c24": "可說世界徧遊法界諸佛道場示諸眾生皆令得入",
    "X04n0223_051:0347a01": "大智慧門神力以無著無縛解脫心入普賢門生菩",
    "X04n0223_051:0347a02": "薩行以自在智於一念頃普入無量諸佛國土一身",
    "X04n0223_051:0347a03": "容受無量佛剎獲能嚴淨佛國土智恒以智慧觀見",
    "X04n0223_051:0347a04": "無邊諸佛國土永不發起二乘之心以無著無縛解",
    "X04n0223_051:0347a05": "脫心修普賢方便行入智慧境界生如來家住菩薩",
    "X04n0223_051:0347a06": "道具足不可說不可說無量不思議殊勝心行無量",
    "X04n0223_051:0347a07": "願未曾休息了知三世一切法界以無著無縛解脫",
    "X04n0223_051:0347a08": "心成就普賢清淨法門於一毛端量處悉包容盡虗",
    "X04n0223_051:0347a09": "空徧法界不可說不可說一切國土皆使明見如一",
    "X04n0223_051:0347a10": "毛端量處徧法界虗空界一一毛端量處悉亦如是",
    "X04n0223_051:0347a11": "以無著無縛解脫心成就普賢深心方便於一念心",
    "X04n0223_051:0347a12": "中現一眾生不可說不可說劫念心如是乃至現一",
    "X04n0223_051:0347a13": "切眾生爾許劫念心以無著無縛解脫心入普賢迴",
    "X04n0223_051:0347a14": "向行方便地於一身中悉能包納盡法界不可說不",
    "X04n0223_051:0347a15": "可說身而眾生界無所增減如一身乃至周徧法界",
    "X04n0223_051:0347a16": "一切身悉亦如是以無著無縛解脫心成就普賢大",
    "X04n0223_051:0347a17": "願方便捨離一切想倒心倒見倒普入一切諸佛境",
    "X04n0223_051:0347a18": "界常見諸佛虗空界等清淨法身相好莊嚴神力自",
    "X04n0223_051:0347a19": "在常以妙音開示演說無礙無斷令其聞者如說受",
    "X04n0223_051:0347a20": "持於如來身了無所得以無著無縛解脫心修普賢",
    "X04n0223_051:0347a21": "行住菩薩地於一念中入一切世界所謂入仰世界",
    "X04n0223_051:0347a22": "覆世界不可說不可說十方網一切處廣大世界以",
    "X04n0223_051:0347a23": "因陀羅網分別方便普分別一切法界以種種世界",
    "X04n0223_051:0347a24": "入一世界以不可說不可說無量世界入一世界以",
    "X04n0223_051:0347b01": "一切法界所安立無量世界入一世界以一切虗空",
    "X04n0223_051:0347b02": "界所安立無量世界入一世界而亦不壞安立之相",
    "X04n0223_051:0347b03": "悉令明見以無著無縛解脫心修習普賢菩薩行願",
    "X04n0223_051:0347b04": "得佛灌頂於一念中入方便地成滿安住眾行智寶",
    "X04n0223_051:0347b05": "悉能了知一切諸想所謂眾生想法想剎想方想佛",
    "X04n0223_051:0347b06": "想世想業想行想界想解想根想時想持想煩惱想",
    "X04n0223_051:0347b07": "清淨想成熟想見佛想轉法輪想聞法解了想調伏",
    "X04n0223_051:0347b08": "想無量想出離想種種地想無量地想菩薩了知想",
    "X04n0223_051:0347b09": "菩薩修習想菩薩三昧想菩薩三昧起想菩薩成想",
    "X04n0223_051:0347b10": "菩薩壞想菩薩歿想菩薩生想菩薩解脫想菩薩自",
    "X04n0223_051:0347b11": "在想菩薩住持想菩薩境界想劫成壞想明想闇想",
    "X04n0223_051:0347b12": "晝想夜想半月一月一時一歲變異想去想來想住",
    "X04n0223_051:0347b13": "想坐想睡想覺想如是等想於一念中悉能了知而",
    "X04n0223_051:0347b14": "離一切想無所分別斷一切障無所執著一切佛智",
    "X04n0223_051:0347b15": "充滿其心一切佛法長其善根與諸如來等同一身",
    "X04n0223_051:0347b16": "一切諸佛之所攝取離垢清淨一切佛法皆隨修學",
    "X04n0223_051:0347b17": "到於彼岸以無著無縛解脫心為一切眾生修普賢",
    "X04n0223_051:0347b18": "行生大智寶於一一心中知無量心隨其依止隨其",
    "X04n0223_051:0347b19": "分別隨其種性隨其所作隨其業用隨其相狀隨其",
    "X04n0223_051:0347b20": "思覺種種不同靡不明見以無著無縛解脫心成就",
    "X04n0223_051:0347b21": "普賢大願智寶於一處中知於無量不可說處如於",
    "X04n0223_051:0347b22": "一處於一切處悉亦如是以無著無縛解脫心修習",
    "X04n0223_051:0347b23": "普賢行業智地於一業中能知無量不可說不可說",
    "X04n0223_051:0347b24": "業其業各以種種緣造明了知見如於一業於一切",
    "X04n0223_051:0347c01": "業悉亦如是以無著無縛解脫心修習普賢知諸法",
    "X04n0223_051:0347c02": "智於一法中知不可說不可說法於一切法中而知",
    "X04n0223_051:0347c03": "一法如是諸法各各差別無有障礙無違無著以無",
    "X04n0223_051:0347c04": "著無縛解脫心住菩薩行得具普賢無礙耳根於一",
    "X04n0223_051:0347c05": "言音中知不可說不可說言音無量無邊種種差別",
    "X04n0223_051:0347c06": "而無所著如於一言音於一切言音悉亦如是以無",
    "X04n0223_051:0347c07": "著無縛解脫心修普賢智起普賢行住普賢地於一",
    "X04n0223_051:0347c08": "一法中演說不可說不可說法其法廣大種種差別",
    "X04n0223_051:0347c09": "教化攝受不可思議方便相應於無量時於一切時",
    "X04n0223_051:0347c10": "隨諸眾生所有欲解隨根隨時以佛音聲而為說法",
    "X04n0223_051:0347c11": "以一妙音令不可說道場眾會無量眾生皆悉歡喜",
    "X04n0223_051:0347c12": "一切如來所無量菩薩充滿法界立殊勝志生廣大",
    "X04n0223_051:0347c13": "見究竟了知一切諸行住普賢地隨所說法於念念",
    "X04n0223_051:0347c14": "中悉能證入一剎那頃增長無量不可說不可說大",
    "X04n0223_051:0347c15": "智慧聚盡未來劫如是演說於一切剎修習廣大虗",
    "X04n0223_051:0347c16": "空等行成就圓滿以無著無縛解脫心修習普賢諸",
    "X04n0223_051:0347c17": "根行門成大行王於一一根中悉能了知無量諸根",
    "X04n0223_051:0347c18": "無量心樂不思議境界所生妙行以無著無縛解脫",
    "X04n0223_051:0347c19": "心住普賢行大迴向心得色甚微細智身甚微細智",
    "X04n0223_051:0347c20": "剎甚微細智劫甚微細智世甚微細智方甚微細智",
    "X04n0223_051:0347c21": "時甚微細智數甚微細智業報甚微細智清淨甚微",
    "X04n0223_051:0347c22": "細智如是等一切甚微細於一念中悉能了知而心",
    "X04n0223_051:0347c23": "不恐怖心不迷惑不亂不散不濁不劣其心一緣心",
    "X04n0223_051:0347c24": "善寂定心善分別心善安住以無著無縛解脫心住",
    "X04n0223_051:0348a01": "菩薩智修普賢行無有懈倦能知一切眾生趣甚微",
    "X04n0223_051:0348a02": "細眾生死甚微細眾生生甚微細眾生住甚微細眾",
    "X04n0223_051:0348a03": "生處甚微細眾生品類甚微細眾生境界甚微細眾",
    "X04n0223_051:0348a04": "生行甚微細眾生取甚微細眾生攀緣甚微細如是",
    "X04n0223_051:0348a05": "等一切甚微細於一念中悉能了知以無著無縛解",
    "X04n0223_051:0348a06": "脫心立深志樂修普賢行能知一切菩薩從初發心",
    "X04n0223_051:0348a07": "為一切眾生修菩薩行甚微細菩薩住處甚微細菩",
    "X04n0223_051:0348a08": "薩神通甚微細菩薩遊行無量佛剎甚微細菩薩法",
    "X04n0223_051:0348a09": "光明甚微細菩薩清淨眼甚微細菩薩成就殊勝心",
    "X04n0223_051:0348a10": "甚微細菩薩往詣一切如來道場眾會甚微細菩薩",
    "X04n0223_051:0348a11": "陀羅尼門智甚微細菩薩無量無畏地一切辯才藏",
    "X04n0223_051:0348a12": "演說甚微細菩薩無量三昧相甚微細菩薩見一切",
    "X04n0223_051:0348a13": "佛三昧智甚微細菩薩甚深三昧智甚微細菩薩大",
    "X04n0223_051:0348a14": "莊嚴三昧智甚微細菩薩法界三昧智甚微細菩薩",
    "X04n0223_051:0348a15": "大自在神通三昧智甚微細菩薩盡未來際廣大行",
    "X04n0223_051:0348a16": "住持三昧智甚微細菩薩出生無量差別三昧智甚",
    "X04n0223_051:0348a17": "微細菩薩出生一切諸佛前勤修供養恒不捨離三",
    "X04n0223_051:0348a18": "昧智甚微細菩薩修行一切甚深廣博無障無礙三",
    "X04n0223_051:0348a19": "昧智甚微細菩薩究竟一切智地住持行智地大神",
    "X04n0223_051:0348a20": "通地決定義地離翳三昧智甚微細如是等一切甚",
    "X04n0223_051:0348a21": "微細悉能了知以無著無縛解脫心修普賢行悉知",
    "X04n0223_051:0348a22": "一切菩薩安立智甚微細菩薩地甚微細菩薩無量",
    "X04n0223_051:0348a23": "行甚微細菩薩出生迴向甚微細菩薩得一切佛藏",
    "X04n0223_051:0348a24": "甚微細菩薩觀察智甚微細菩薩神通願力甚微細",
    "X04n0223_051:0348b01": "菩薩演說三昧甚微細菩薩自在方便甚微細菩薩",
    "X04n0223_051:0348b02": "印甚微細菩薩一生補處甚微細菩薩生兜率天甚",
    "X04n0223_051:0348b03": "微細菩薩住止天宮甚微細菩薩嚴淨佛國甚微細",
    "X04n0223_051:0348b04": "菩薩觀察人中甚微細菩薩放大光明甚微細菩薩",
    "X04n0223_051:0348b05": "種族殊勝甚微細菩薩道場眾會甚微細菩薩徧一",
    "X04n0223_051:0348b06": "切世界受生甚微細菩薩於一身示現一切身命終",
    "X04n0223_051:0348b07": "甚微細菩薩入母胎甚微細菩薩住母胎甚微細菩",
    "X04n0223_051:0348b08": "薩在母胎中自在示現一切法界道場眾會甚微細",
    "X04n0223_051:0348b09": "菩薩在母胎中示現一切佛神力甚微細菩薩示現",
    "X04n0223_051:0348b10": "誕生事甚微細菩薩師子遊行七步智甚微細菩薩",
    "X04n0223_051:0348b11": "示處王宮巧方便智甚微細菩薩出家修調伏行甚",
    "X04n0223_051:0348b12": "微細菩薩菩提樹下坐道場甚微細菩薩破魔軍眾",
    "X04n0223_051:0348b13": "成阿耨多羅三藐三菩提甚微細如來坐菩提座放",
    "X04n0223_051:0348b14": "大光明照十方界甚微細如來示現無量神變甚微",
    "X04n0223_051:0348b15": "細如來師子吼大涅槃甚微細如來調伏一切眾生",
    "X04n0223_051:0348b16": "而無所礙甚微細如來不思議自在力如金剛菩提",
    "X04n0223_051:0348b17": "心甚微細如來普護念一切世間境界甚微細如來",
    "X04n0223_051:0348b18": "普於一切世界施作佛事盡未來劫而無休息甚微",
    "X04n0223_051:0348b19": "細如來無礙神力周徧法界甚微細如來於盡虗空",
    "X04n0223_051:0348b20": "界一切世間普現成佛調伏眾生甚微細如來於一",
    "X04n0223_051:0348b21": "佛身現無量佛身甚微細如來於去來今三世中皆",
    "X04n0223_051:0348b22": "處道場自在智甚微細如是等一切微細悉能了知",
    "X04n0223_051:0348b23": "成就清淨普能示現一切世間於念念中增長智慧",
    "X04n0223_051:0348b24": "圓滿不退善巧方便修菩薩行無有休息成就普賢",
    "X04n0223_051:0348c01": "迴向之地具足一切如來功德永不厭捨菩薩所行",
    "X04n0223_051:0348c02": "出生菩薩現前境界無量方便皆悉清淨普欲安隱",
    "X04n0223_051:0348c03": "一切眾生修菩薩行成就菩薩大威德地得諸菩薩",
    "X04n0223_051:0348c04": "心之樂欲獲金剛幢迴向之門出生法界諸功德藏",
    "X04n0223_051:0348c05": "常為諸佛之所護念入諸菩薩深妙法門演說一切",
    "X04n0223_051:0348c06": "真實之義於法善巧無所違失起大誓願不捨眾生",
    "X04n0223_051:0348c07": "於一念中盡知一切心非心地境界之藏於非心處",
    "X04n0223_051:0348c08": "示生於心遠離語言安住智慧同諸菩薩所行之行",
    "X04n0223_051:0348c09": "以自在力示成佛道盡未來際常無休息一切世間",
    "X04n0223_051:0348c10": "眾生劫數妄想言說之所建立神通願力悉能示現",
    "X04n0223_051:0348c11": "以無著無縛解脫心修普賢行得一切眾生界甚微",
    "X04n0223_051:0348c12": "細智所謂眾生界分別甚微細智眾生界言說甚微",
    "X04n0223_051:0348c13": "細智眾生界執著甚微細智眾生界異類甚微細智",
    "X04n0223_051:0348c14": "眾生界同類甚微細智眾生界無量趣甚微細智眾",
    "X04n0223_051:0348c15": "生界不思議種種分別所作甚微細智眾生界無量",
    "X04n0223_051:0348c16": "雜染甚微細智眾生界無量清淨甚微細智如是等",
    "X04n0223_051:0348c17": "一切眾生界境界甚微細於一念中能以智慧皆如",
    "X04n0223_051:0348c18": "實知廣攝眾生而為說法開示種種清淨法門令修",
    "X04n0223_051:0348c19": "菩薩廣大智慧化身無量見者歡喜以智日光照菩",
    "X04n0223_051:0348c20": "薩心令其開悟智慧自在以無著無縛解脫心為一",
    "X04n0223_051:0348c21": "切眾生於一切世界修普賢行得盡虗空界法界一",
    "X04n0223_051:0348c22": "切世界甚微細智所謂小世界甚微細智大世界甚",
    "X04n0223_051:0348c23": "微細智雜染世界甚微細智清淨世界甚微細智無",
    "X04n0223_051:0348c24": "比世界甚微細智種種世界甚微細智廣世界甚微",
    "X04n0223_051:0349a01": "細智狹世界甚微細智無礙莊嚴世界甚微細智徧",
    "X04n0223_051:0349a02": "一切世界佛出現甚微細智徧一切世界說正法甚",
    "X04n0223_051:0349a03": "微細智徧一切世界普現身甚微細智徧一切世界",
    "X04n0223_051:0349a04": "放大光明甚微細智盡一切世界示現諸佛自在神",
    "X04n0223_051:0349a05": "通甚微細智盡一切世界以一音聲示一切音甚微",
    "X04n0223_051:0349a06": "細智入一切世界一切佛剎道場眾會甚微細智以",
    "X04n0223_051:0349a07": "一切法界佛剎作一佛剎甚微細智以一佛剎作一",
    "X04n0223_051:0349a08": "切法界佛剎甚微細智知一切世界如夢甚微細智",
    "X04n0223_051:0349a09": "知一切世界如像甚微細智知一切世界如幻甚微",
    "X04n0223_051:0349a10": "細智如是了知出生一切菩薩之道入普賢行智慧",
    "X04n0223_051:0349a11": "神通具普賢觀修菩薩行常無休息得一切佛自在",
    "X04n0223_051:0349a12": "神變具無礙身住無依智於諸善法無所取著心之",
    "X04n0223_051:0349a13": "所行悉無所得於一切處起遠離想於菩薩行起淨",
    "X04n0223_051:0349a14": "修想於一切智無取著想以諸三昧而自莊嚴智慧",
    "X04n0223_051:0349a15": "隨順一切法界以無著無縛解脫心入普賢菩薩行",
    "X04n0223_051:0349a16": "門得無量法界甚微細智演說一切法界甚微細智",
    "X04n0223_051:0349a17": "入廣大法界甚微細智分別不思議法界甚微細智",
    "X04n0223_051:0349a18": "分別一切法界甚微細智一念徧一切法界甚微細",
    "X04n0223_051:0349a19": "智普入一切法界甚微細智知一切法界無所得甚",
    "X04n0223_051:0349a20": "微細智觀一切法界無所礙甚微細智知一切法界",
    "X04n0223_051:0349a21": "無有生甚微細智於一切法界現神變甚微細智如",
    "X04n0223_051:0349a22": "是等一切法界甚微細以廣大智皆如實知於法自",
    "X04n0223_051:0349a23": "在示普賢行令諸眾生皆悉滿足不捨於義不著於",
    "X04n0223_051:0349a24": "法出生平等無礙之智知無礙本不住一切法不壞",
    "X04n0223_051:0349b01": "諸法性如實無染猶若虗空隨順世間起於言說開",
    "X04n0223_051:0349b02": "真實義示寂滅性於一切境無依無住無有分別明",
    "X04n0223_051:0349b03": "見法界廣大安立了諸世間及一切法平等無二離",
    "X04n0223_051:0349b04": "一切著以無著無縛解脫心修普賢行生諸劫甚微",
    "X04n0223_051:0349b05": "細智所謂以不可說劫為一念甚微細智以一念為",
    "X04n0223_051:0349b06": "不可說劫甚微細智以阿僧祇劫入一劫甚微細智",
    "X04n0223_051:0349b07": "以一劫入阿僧祇劫甚微細智以長劫入短劫甚微",
    "X04n0223_051:0349b08": "細智以短劫入長劫甚微細智入有佛劫無佛劫甚",
    "X04n0223_051:0349b09": "微細智知一切劫數甚微細智知一切劫非劫甚微",
    "X04n0223_051:0349b10": "細智一念中見三世一切劫甚微細智如是等一切",
    "X04n0223_051:0349b11": "諸劫甚微細以如來智於一念中皆如實知得諸菩",
    "X04n0223_051:0349b12": "薩圓滿行王心入普賢行心離一切分別異道戲論",
    "X04n0223_051:0349b13": "心發大願無懈息心普見無量世界網無量諸佛充",
    "X04n0223_051:0349b14": "滿心於諸佛善根諸菩薩行能聞持心於安慰一切",
    "X04n0223_051:0349b15": "眾生廣大行聞已不忘心能於一切劫現佛出世心",
    "X04n0223_051:0349b16": "於一一世界盡未來際行不動行無休息心於一切",
    "X04n0223_051:0349b17": "世界中以如來身業充滿菩薩身心以無著無縛解",
    "X04n0223_051:0349b18": "脫心修普賢行成不退轉得一切法甚微細智所謂",
    "X04n0223_051:0349b19": "甚深法甚微細智廣大法甚微細智種種法甚微細",
    "X04n0223_051:0349b20": "智莊嚴法甚微細智一切法無有量甚微細智一切",
    "X04n0223_051:0349b21": "法入一法甚微細智一法入一切法甚微細智一切",
    "X04n0223_051:0349b22": "法入非法甚微細智無法中安立一切法而不相違",
    "X04n0223_051:0349b23": "甚微細智入一切佛法方便無有餘甚微細智如是",
    "X04n0223_051:0349b24": "等一切世界一切言說所安立法諸微細智與彼同",
    "X04n0223_051:0349c01": "等其智無礙皆如實知得入無邊法界心於一一法",
    "X04n0223_051:0349c02": "界深心堅住成無礙行以一切智充滿諸根入諸佛",
    "X04n0223_051:0349c03": "智正念方便成就諸佛廣大功德徧滿法界普入一",
    "X04n0223_051:0349c04": "切諸如來身現諸菩薩所有身業隨順一切世界言",
    "X04n0223_051:0349c05": "辭演說於法得一切佛神力所加智慧意業出生無",
    "X04n0223_051:0349c06": "量善巧方便分別諸法薩婆若智以無著無縛解脫",
    "X04n0223_051:0349c07": "心修普賢行出生一切甚微細智所謂知一切剎甚",
    "X04n0223_051:0349c08": "微細智知一切眾生甚微細智知一切法果報甚微",
    "X04n0223_051:0349c09": "細智知一切眾生心甚微細智知一切說法時甚微",
    "X04n0223_051:0349c10": "細智知一切法界甚微細智知一切盡虗空界三世",
    "X04n0223_051:0349c11": "甚微細智知一切語言道甚微細智知一切世間行",
    "X04n0223_051:0349c12": "甚微細智知一切出世行甚微細智乃至知一切如",
    "X04n0223_051:0349c13": "來道一切菩薩道一切眾生道甚微細智修菩薩行",
    "X04n0223_051:0349c14": "住普賢道若文若義皆如實知生如影智生如夢智",
    "X04n0223_051:0349c15": "生如幻智生如響智生如化智生如空智生寂滅智",
    "X04n0223_051:0349c16": "生一切法界智生無所依智生一切佛法智。",
    "X04n0223_051:0349c17": "【論】第二佛子已下至無所依智生一切佛法智已",
    "X04n0223_051:0349c18": "上可十二紙經明修初十種善根修十種尊重行",
    "X04n0223_051:0349c19": "無著無縛解脫迴向得入普賢微細智境分此一",
    "X04n0223_051:0349c20": "段總明成就三世諸佛果德及普賢果行諸微細",
    "X04n0223_051:0349c21": "法如是微細法門約立十種微細略以示之餘皆",
    "X04n0223_051:0349c22": "倣此一佛身微細如佛報身中於一佛身中及一",
    "X04n0223_051:0349c23": "眾生身中有不可說不可量佛身一切佛身一切",
    "X04n0223_051:0349c24": "眾生身總爾二佛智微細於一智慧中徧虗空界",
    "X04n0223_051:0350a01": "眾生隨樂之法皆差別知三佛受生微細盡十方",
    "X04n0223_051:0350a02": "一切佛剎皆抹為塵於一一塵中一時受胎一時",
    "X04n0223_051:0350a03": "初生一時趣道場一時轉法輪等而亦不壞起隨",
    "X04n0223_051:0350a04": "類身對現故四攝化三世一切眾生微細於一切",
    "X04n0223_051:0350a05": "佛剎塵中具普賢行一一眾生前隨類現形說法",
    "X04n0223_051:0350a06": "教化各各差別重重無礙五國土微細於一一塵",
    "X04n0223_051:0350a07": "中皆有量等虗空廣大國土一一國土互相參入",
    "X04n0223_051:0350a08": "重重無礙如華藏海是六菩薩眾海微細於如上",
    "X04n0223_051:0350a09": "佛剎塵中一一佛所有如虗空量等廣大道場菩",
    "X04n0223_051:0350a10": "薩眾海皆悉充滿如是一切剎塵之內總皆如是",
    "X04n0223_051:0350a11": "如是道場如是眾海皆相參入重重無礙如光如",
    "X04n0223_051:0350a12": "影七菩薩見佛微細隨其十住十行十迴向十地",
    "X04n0223_051:0350a13": "皆見如來如對目前說隨自位法見隨自位身八",
    "X04n0223_051:0350a14": "佛音聲微細如來音聲不從心出不從身出常有",
    "X04n0223_051:0350a15": "音聲恒徧十方隨應聞之皆使得聞九時劫微細",
    "X04n0223_051:0350a16": "以三世不可說劫一切諸佛不出一念普在如今",
    "X04n0223_051:0350a17": "如今現前諸佛還居未來過去一時三世參入劫",
    "X04n0223_051:0350a18": "劫重重無礙十神通道力微細以法性徧故智身",
    "X04n0223_051:0350a19": "亦爾以無依住智對現色身十方響應而無來往",
    "X04n0223_051:0350a20": "亦無變化造作之心以智隨本願法應如是及一",
    "X04n0223_051:0350a21": "切塵中境界亦復如是重重無盡如是已上安立",
    "X04n0223_051:0350a22": "十種法門釋此位中迴向之法大況如是明此無",
    "X04n0223_051:0350a23": "著無縛迴向位中菩薩堪如是入故餘文倣知大",
    "X04n0223_051:0350a24": "意以無作法身無依住智以十迴向大願調和令",
    "X04n0223_051:0350b01": "得成就大慈悲利眾生之行海令使一切思量分",
    "X04n0223_051:0350b02": "別便為智用令使一切知見總為禪門本來不動",
    "X04n0223_051:0350b03": "令使理性本寂定門起差別智身慧身變易身令",
    "X04n0223_051:0350b04": "使一毛孔中安立一切佛剎眾生剎悉皆無礙令",
    "X04n0223_051:0350b05": "使有為無為為一法界自在故如是迴向。",
    "X04n0223_051:0350b06": "【經】佛子菩薩摩訶薩以無著無縛解脫心迴向不分",
    "X04n0223_051:0350b07": "別若世間若世間法不分別若菩提若菩提薩埵不",
    "X04n0223_051:0350b08": "分別若菩薩行若出離道不分別若佛若一切佛法",
    "X04n0223_051:0350b09": "不分別若調伏眾生若不調伏眾生不分別若善根",
    "X04n0223_051:0350b10": "若迴向不分別若自若他不分別若施物若受施者",
    "X04n0223_051:0350b11": "不分別若菩薩行若等正覺不分別若法若智。",
    "X04n0223_051:0350b12": "【論】第三佛子已下至不分別若法若智有七行經",
    "X04n0223_051:0350b13": "明得無分別分。",
    "X04n0223_051:0350b14": "【經】佛子菩薩摩訶薩以彼善根如是迴向所謂心無",
    "X04n0223_051:0350b15": "著無縛解脫身無著無縛解脫口無著無縛解脫業",
    "X04n0223_051:0350b16": "無著無縛解脫報無著無縛解脫世間無著無縛解",
    "X04n0223_051:0350b17": "脫佛剎無著無縛解脫眾生無著無縛解脫法無著",
    "X04n0223_051:0350b18": "無縛解脫智無著無縛解脫菩薩摩訶薩如是迴向",
    "X04n0223_051:0350b19": "時如三世諸佛為菩薩時所修迴向而行迴向學過",
    "X04n0223_051:0350b20": "去諸佛迴向成未來諸佛迴向住現在諸佛迴向安",
    "X04n0223_051:0350b21": "住過去諸佛迴向道不捨未來諸佛迴向道隨順現",
    "X04n0223_051:0350b22": "在諸佛迴向道勤修過去諸佛教成就未來諸佛教",
    "X04n0223_051:0350b23": "了知現在諸佛教滿足過去諸佛平等成就未來諸",
    "X04n0223_051:0350b24": "佛平等安住現在諸佛平等行過去諸佛境界住未",
    "X04n0223_051:0350c01": "來諸佛境界等現在諸佛境界得三世一切諸佛善",
    "X04n0223_051:0350c02": "根具三世一切諸佛種性住三世一切諸佛所行順",
    "X04n0223_051:0350c03": "三世一切諸佛境界佛子是為菩薩摩訶薩第九無",
    "X04n0223_051:0350c04": "著無縛解脫心迴向。",
    "X04n0223_051:0350c05": "【論】第四佛子已下至第九無著無縛解脫心迴向",
    "X04n0223_051:0350c06": "有十六行半經明修此迴向得三業無著無縛同",
    "X04n0223_051:0350c07": "三世佛迴向自在分。",
    "X04n0223_051:0350c08": "【經】菩薩摩訶薩住此迴向時一切金剛輪圍山所不",
    "X04n0223_051:0350c09": "能壞於一切眾生中色相第一無能及者悉能摧破",
    "X04n0223_051:0350c10": "諸魔邪業普現十方一切世界修菩薩行為欲開悟",
    "X04n0223_051:0350c11": "一切眾生以善方便說諸佛法得大智慧於諸佛法",
    "X04n0223_051:0350c12": "心無迷惑在在生處若行若住常得值遇不壞眷屬",
    "X04n0223_051:0350c13": "三世諸佛所說正法以清淨念悉能受持盡未來劫",
    "X04n0223_051:0350c14": "修菩薩行常不休息無所依著普賢行願增長具足",
    "X04n0223_051:0350c15": "得一切智施作佛事成就菩薩自在神通。",
    "X04n0223_051:0350c16": "【論】第五菩薩摩訶薩已下至成就菩薩自在神通",
    "X04n0223_051:0350c17": "有九行經明此修迴向得善根不壞所生值佛得",
    "X04n0223_051:0350c18": "自在神通分。",
    "X04n0223_051:0350c19": "【經】爾時金剛幢菩薩承佛神力普觀十方而說頌言。",
    "X04n0223_051:0350c20": "【論】第六爾時金剛幢菩薩已下一行經明觀眾說",
    "X04n0223_051:0350c21": "頌分。",
    "X04n0223_051:0350c22": "【經】　普於十方無等尊　　未曾一起輕慢心",
    "X04n0223_051:0350c23": "　隨其所修功德業　　亦復恭敬生尊重",
    "X04n0223_051:0350c24": "　所修一切諸功德　　不為自己及他人",
    "X04n0223_051:0351a01": "　恒以最上信解心　　利益眾生故迴向",
    "X04n0223_051:0351a02": "　未嘗暫起高慢心　　亦復不生下劣意",
    "X04n0223_051:0351a03": "　如來所有身等業　　彼悉請問勤修習",
    "X04n0223_051:0351a04": "　所修種種諸善根　　悉為利益諸含識",
    "X04n0223_051:0351a05": "　安住深心廣大解　　迴向人尊功德位",
    "X04n0223_051:0351a06": "　世間所有無量別　　種種善巧奇特事",
    "X04n0223_051:0351a07": "　麤細廣大及甚深　　靡不修行皆了達",
    "X04n0223_051:0351a08": "　世間所有種種身　　以身平等入其中",
    "X04n0223_051:0351a09": "　於此修行得了悟　　慧門成就無退轉",
    "X04n0223_051:0351a10": "　世間國土無量種　　微細廣大仰覆別",
    "X04n0223_051:0351a11": "　菩薩能以智慧門　　一毛孔中無不見",
    "X04n0223_051:0351a12": "　眾生心行無有量　　能令平等入一心",
    "X04n0223_051:0351a13": "　以智慧門悉開悟　　於所修行不退轉",
    "X04n0223_051:0351a14": "　眾生諸根及欲樂　　上中下品各不同",
    "X04n0223_051:0351a15": "　一切甚深難可知　　隨其本性悉能了",
    "X04n0223_051:0351a16": "　眾生所有種種業　　上中下品各差別",
    "X04n0223_051:0351a17": "　菩薩深入如來力　　以智慧門普明見",
    "X04n0223_051:0351a18": "　不可思議無量劫　　能令平等入一念",
    "X04n0223_051:0351a19": "　如是見已徧十方　　修行一切清淨業",
    "X04n0223_051:0351a20": "　過去未來及現在　　了知其相各不同",
    "X04n0223_051:0351a21": "　而亦不違平等理　　是則大心明達行",
    "X04n0223_051:0351a22": "　世間眾生行不同　　或顯或隱無量種",
    "X04n0223_051:0351a23": "　菩薩悉知差別相　　亦知其相皆無相",
    "X04n0223_051:0351a24": "　十方世界一切佛　　所現自在神通力",
    "X04n0223_051:0351b01": "　廣大難可得思議　　菩薩悉能分別知",
    "X04n0223_051:0351b02": "　一切世界兜率中　　自然覺悟人師子",
    "X04n0223_051:0351b03": "　功德廣大淨無等　　如其體相悉能見",
    "X04n0223_051:0351b04": "　或現降神處母胎　　無量自在大神變",
    "X04n0223_051:0351b05": "　成佛說法示滅度　　普徧世間無暫已",
    "X04n0223_051:0351b06": "　人中師子初生時　　一切勝智悉承奉",
    "X04n0223_051:0351b07": "　諸天帝釋梵王等　　靡不恭敬而瞻侍",
    "X04n0223_051:0351b08": "　十方一切無有餘　　無量無邊法界中",
    "X04n0223_051:0351b09": "　無始無末無遐邇　　示現如來自在力",
    "X04n0223_051:0351b10": "　人中尊導現生已　　遊行諸方各七步",
    "X04n0223_051:0351b11": "　欲以妙法悟羣生　　是故如來普觀察",
    "X04n0223_051:0351b12": "　見諸眾生沉欲海　　盲闇愚癡之所覆",
    "X04n0223_051:0351b13": "　人中自在現微笑　　念當救彼三有苦",
    "X04n0223_051:0351b14": "　大師子吼出妙音　　我為世間第一尊",
    "X04n0223_051:0351b15": "　應然明淨智慧燈　　滅彼生死愚癡闇",
    "X04n0223_051:0351b16": "　人師子王出世時　　普放無量大光明",
    "X04n0223_051:0351b17": "　令諸惡道皆休息　　永滅世間眾苦難",
    "X04n0223_051:0351b18": "　或時示現處王宮　　或現捨家修學道",
    "X04n0223_051:0351b19": "　為欲饒益眾生故　　示其如是自在力",
    "X04n0223_051:0351b20": "　如來始坐道場時　　一切大地皆動搖",
    "X04n0223_051:0351b21": "　十方世界悉蒙光　　六趣眾生咸離苦",
    "X04n0223_051:0351b22": "　震動一切魔宮殿　　開悟十方眾生心",
    "X04n0223_051:0351b23": "　昔曾受化及修行　　皆使了知真實義",
    "X04n0223_051:0351b24": "　十方所有諸國土　　悉入毛孔無有餘",
    "X04n0223_051:0351c01": "　一切毛孔剎無邊　　於彼普現神通力",
    "X04n0223_051:0351c02": "　一切諸佛所開演　　無量方便皆隨悟",
    "X04n0223_051:0351c03": "　設諸如來所不說　　亦能解了勤修習",
    "X04n0223_051:0351c04": "　徧滿三千大千界　　一切魔軍興鬪諍",
    "X04n0223_051:0351c05": "　所作無量種種惡　　無礙智門能悉滅",
    "X04n0223_051:0351c06": "　如來或在諸佛剎　　或復現處諸天宮",
    "X04n0223_051:0351c07": "　或在梵宮而現身　　菩薩悉見無障礙",
    "X04n0223_051:0351c08": "　佛現無量種種身　　轉於清淨妙法輪",
    "X04n0223_051:0351c09": "　乃至三世一切劫　　求其邊際不可得",
    "X04n0223_051:0351c10": "　寶座高廣最無等　　徧滿十方無量界",
    "X04n0223_051:0351c11": "　種種妙相而莊嚴　　佛處其上難思議",
    "X04n0223_051:0351c12": "　諸佛子眾共圍遶　　盡於法界悉周徧",
    "X04n0223_051:0351c13": "　開示菩提無量行　　一切最勝所由道",
    "X04n0223_051:0351c14": "　諸佛隨宜所作業　　無量無邊等法界",
    "X04n0223_051:0351c15": "　智者能以一方便　　一切了知無不盡",
    "X04n0223_051:0351c16": "　諸佛自在神通力　　示現一切種種身",
    "X04n0223_051:0351c17": "　或現諸趣無量生　　或現婇女眾圍遶",
    "X04n0223_051:0351c18": "　或於無量諸世界　　示現出家成佛道",
    "X04n0223_051:0351c19": "　乃至最後般涅槃　　分布其身起塔廟",
    "X04n0223_051:0351c20": "　如是種種無邊行　　導師演說佛所住",
    "X04n0223_051:0351c21": "　世尊所有大功德　　誓願修行悉令盡",
    "X04n0223_051:0351c22": "　以彼善根迴向時　　住於如是方便法",
    "X04n0223_051:0351c23": "　如是修習菩提行　　其心畢竟無厭怠",
    "X04n0223_051:0351c24": "　如來所有大神通　　及以無邊勝功德",
    "X04n0223_051:0352a01": "　乃至世間諸智行　　一切悉知無不盡",
    "X04n0223_051:0352a02": "　如是一切人中主　　隨其所有諸境界",
    "X04n0223_051:0352a03": "　於一念中皆了悟　　而亦不捨菩提行",
    "X04n0223_051:0352a04": "　諸佛所有微細行　　及一切剎種種法",
    "X04n0223_051:0352a05": "　於彼悉能隨順知　　究竟迴向到彼岸",
    "X04n0223_051:0352a06": "　有數無數一切劫　　菩薩了知即一念",
    "X04n0223_051:0352a07": "　於此善入菩提行　　常勤修習不退轉",
    "X04n0223_051:0352a08": "　十方所有無量剎　　或有雜染或清淨",
    "X04n0223_051:0352a09": "　及彼一切諸如來　　菩薩悉能分別知",
    "X04n0223_051:0352a10": "　於念念中悉明見　　不可思議無量劫",
    "X04n0223_051:0352a11": "　如是三世無有餘　　具足修治菩薩行",
    "X04n0223_051:0352a12": "　於一切心平等入　　入一切法亦平等",
    "X04n0223_051:0352a13": "　盡空佛剎斯亦然　　彼最勝行悉了知",
    "X04n0223_051:0352a14": "　出生眾生及諸法　　所有種種諸智慧",
    "X04n0223_051:0352a15": "　菩薩神力亦復然　　如是一切無窮盡",
    "X04n0223_051:0352a16": "　諸微細智各差別　　菩薩盡攝無有餘",
    "X04n0223_051:0352a17": "　同相異相悉善知　　如是修行廣大行",
    "X04n0223_051:0352a18": "　十方無量諸佛剎　　其中眾生各無量",
    "X04n0223_051:0352a19": "　趣生族類種種殊　　住行力已悉能知",
    "X04n0223_051:0352a20": "　過去未來現在世　　所有一切諸導師",
    "X04n0223_051:0352a21": "　若人知此而迴向　　則與彼佛行平等",
    "X04n0223_051:0352a22": "　若人能修此迴向　　則為學佛所行道",
    "X04n0223_051:0352a23": "　當得一切佛功德　　及以一切佛智慧",
    "X04n0223_051:0352a24": "　一切世間莫能壞　　一切所學皆成就",
    "X04n0223_051:0352b01": "　常能憶念一切佛　　常見一切世間燈",
    "X04n0223_051:0352b02": "　菩薩勝行不可量　　諸功德法亦如是",
    "X04n0223_051:0352b03": "　已住如來無上行　　悉知諸佛自在力",
    "X04n0223_051:0352b04": "【論】第七已下有一百二行頌文義自具兩行一頌",
    "X04n0223_051:0352b05": "第二隨文釋義者云何為無著無縛解脫迴向為",
    "X04n0223_051:0352b06": "無性理智無依即一切無著一切無縛是故經云",
    "X04n0223_051:0352b07": "甚深微細智修菩薩行住普賢道若文若義皆如",
    "X04n0223_051:0352b08": "實知生如影智生如夢如幻如響如化如空乃至",
    "X04n0223_051:0352b09": "無所依等智生也。",
    "X04n0223_051:0352b11": "大方廣佛新華嚴經合論卷第五十一"
}