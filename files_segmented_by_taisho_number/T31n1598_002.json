{
    "T31n1598_002:0385c16": "攝大乘論釋卷第二",
    "T31n1598_002:0385c18": "無性菩薩造",
    "T31n1598_002:0385c19": "三藏法師玄奘奉　詔譯",
    "T31n1598_002:0385c20": "所知依分第二之二",
    "T31n1598_002:0385c21": "論曰。復次聲聞乘中。亦以異門密意。已說",
    "T31n1598_002:0385c22": "阿賴耶識。如彼增壹阿笈摩說。世間眾生愛",
    "T31n1598_002:0385c23": "阿賴耶。樂阿賴耶。欣阿賴耶。憙阿賴耶。為",
    "T31n1598_002:0385c24": "斷如是阿賴耶故。說正法時恭敬攝耳。住求",
    "T31n1598_002:0385c25": "解心。法隨法行。如來出世如是甚奇希有正",
    "T31n1598_002:0385c26": "法。出現世間。於聲聞乘如來出現四德經中。",
    "T31n1598_002:0385c27": "由此異門。密意已顯阿賴耶識。於大眾部阿",
    "T31n1598_002:0385c28": "笈摩中。亦以異門密意。說此名根本識。如樹",
    "T31n1598_002:0385c29": "依根。化地部中亦以異門密意。說此名窮生",
    "T31n1598_002:0386a01": "死蘊。有處有時見色心斷。非阿賴耶識中彼",
    "T31n1598_002:0386a02": "種有斷。釋曰。聲聞乘中亦以異門密意。已",
    "T31n1598_002:0386a03": "說阿賴耶識者。此舉餘部共所成立顯阿賴",
    "T31n1598_002:0386a04": "耶識如大王路故。先總序如彼增壹阿笈摩",
    "T31n1598_002:0386a05": "說者。是說一切有部中說。愛阿賴耶者。此",
    "T31n1598_002:0386a06": "句總說貪著阿賴耶識。樂阿賴耶者。樂現在",
    "T31n1598_002:0386a07": "世阿賴耶識。欣阿賴耶者。欣過去世。已生",
    "T31n1598_002:0386a08": "阿賴耶識。憙阿賴耶者。憙未來世。當生阿賴",
    "T31n1598_002:0386a09": "耶識。此性於彼極希願故。由樂欣喜是故",
    "T31n1598_002:0386a10": "總名愛阿賴耶。為斷如是阿賴耶故者。為永",
    "T31n1598_002:0386a11": "害彼。說正法時者。說正教法。恭敬者。樂欲",
    "T31n1598_002:0386a12": "聞故。攝耳者。立願聽故。此則說其聞所成智。",
    "T31n1598_002:0386a13": "住求解心者。如所聞義求決定故。此則說其",
    "T31n1598_002:0386a14": "思所成智。法隨法行者。所證名法。道名隨法。",
    "T31n1598_002:0386a15": "隨順彼故。又出世道名法。世間道名隨法。行",
    "T31n1598_002:0386a16": "者行彼自心相續。樹增彼故。令彼現前得自",
    "T31n1598_002:0386a17": "在故。此則說其修所成智。如來出現四德經",
    "T31n1598_002:0386a18": "中。由此異門密意已顯阿賴耶識者。謂此經",
    "T31n1598_002:0386a19": "中宣說如來出現於世。有其四種可稱讚德。",
    "T31n1598_002:0386a20": "於大眾部阿笈摩等者。重成此識於彼部中。",
    "T31n1598_002:0386a21": "如大王路根本識者。餘識因故。譬如樹根是",
    "T31n1598_002:0386a22": "莖等因。化地部等者。於彼部中有三種蘊。",
    "T31n1598_002:0386a23": "一者一念頃蘊。謂一剎那有生滅法。二者一",
    "T31n1598_002:0386a24": "期生蘊。謂乃至死恒隨轉法。三者窮生死蘊。",
    "T31n1598_002:0386a25": "謂乃至得金剛喻定恒隨轉法。此若除彼阿",
    "T31n1598_002:0386a26": "賴耶識。餘不應有。但異名說阿賴耶識。如",
    "T31n1598_002:0386a27": "名諸蘊決定無有窮生死故。彼問云何此答",
    "T31n1598_002:0386a28": "有處。有時見等有處。於界有時於分於無色",
    "T31n1598_002:0386a29": "界諸色間斷。於無想天及二定分諸心間斷。",
    "T31n1598_002:0386b01": "非謂於阿賴耶識中色心種子。乃至對治道",
    "T31n1598_002:0386b02": "未生來。有時間斷不應計度。隨所應有正義",
    "T31n1598_002:0386b03": "有故。計度傍義違越正義不應道理。",
    "T31n1598_002:0386b04": "論曰。如是所知依。說阿賴耶識為性。阿陀",
    "T31n1598_002:0386b05": "那識為性。心為性。阿賴耶為性。根本識為性。",
    "T31n1598_002:0386b06": "窮生死蘊為性等。由此異門。阿賴耶識成大",
    "T31n1598_002:0386b07": "王路。釋曰。等謂聖者上座部中。以有分聲",
    "T31n1598_002:0386b08": "亦說此識。阿賴耶識是有因故。如說六識不",
    "T31n1598_002:0386b09": "死不生。或由有分。或由反緣而死。由異熟",
    "T31n1598_002:0386b10": "意識界而生。如是等能引發者。唯是意識故",
    "T31n1598_002:0386b11": "作是言。五識於法無所了知。唯所引發意",
    "T31n1598_002:0386b12": "界亦爾。唯等尋求見唯照囑。等貫徹者。得決",
    "T31n1598_002:0386b13": "定智安立。是能起語分別。六識唯能隨起威",
    "T31n1598_002:0386b14": "儀。不能受善不善業道。不能入定。不能出",
    "T31n1598_002:0386b15": "定勢用。一切皆能起作。由能引發從睡而覺。",
    "T31n1598_002:0386b16": "由勢用故觀所夢事。如是等分別說部亦說。",
    "T31n1598_002:0386b17": "此識名有。分識由如是等諸部聖教為定量",
    "T31n1598_002:0386b18": "故。阿賴耶識如大王路。",
    "T31n1598_002:0386b19": "論曰。復有一類。謂心意識義一文異。是義不",
    "T31n1598_002:0386b20": "成。意識兩義差別可得。當知心義亦應有異。",
    "T31n1598_002:0386b21": "復有一類。謂薄伽梵所說眾生愛阿賴耶。乃",
    "T31n1598_002:0386b22": "至廣說。此中五取蘊說名阿賴耶。有餘復謂",
    "T31n1598_002:0386b23": "貪俱樂受名阿賴耶。有餘復謂薩迦耶見名",
    "T31n1598_002:0386b24": "阿賴耶。此等諸師由教及證愚於阿賴耶識",
    "T31n1598_002:0386b25": "故作此執。如是安立阿賴耶名隨聲聞乘。安",
    "T31n1598_002:0386b26": "立道理亦不相應。若不愚者取阿賴耶識。安",
    "T31n1598_002:0386b27": "立彼說。阿賴耶名。如是安立則為最勝。云",
    "T31n1598_002:0386b28": "何最勝。若五取蘊名阿賴耶。生惡趣中一向",
    "T31n1598_002:0386b29": "苦處最可厭逆。眾生一向不起愛樂。於中執",
    "T31n1598_002:0386c01": "藏不應道理。以彼常求速捨離故。若貪俱樂",
    "T31n1598_002:0386c02": "受名阿賴耶。第四靜慮以上無有。具彼有情",
    "T31n1598_002:0386c03": "常有厭逆。於中執藏亦不應理。若薩迦耶見",
    "T31n1598_002:0386c04": "名阿賴耶。於此正法中信解無我者。恒有厭",
    "T31n1598_002:0386c05": "逆。於中執藏亦不應理。阿賴耶識內我性攝。",
    "T31n1598_002:0386c06": "雖生惡趣一向苦處求離苦蘊。然彼恒於阿",
    "T31n1598_002:0386c07": "賴耶識我愛隨縛。未嘗求離。雖生第四靜慮",
    "T31n1598_002:0386c08": "已上。於貪俱樂恒有厭逆。然彼恒於阿賴耶",
    "T31n1598_002:0386c09": "識我愛隨縛。雖於此正法信解無我者。厭逆",
    "T31n1598_002:0386c10": "我見。然彼恒於阿賴耶識我愛隨縛。是故安",
    "T31n1598_002:0386c11": "立阿賴耶識。名阿賴耶成就最勝。釋曰。復",
    "T31n1598_002:0386c12": "有一類。謂心意識義一文異者。此顯邪執。謂",
    "T31n1598_002:0386c13": "如所說心意識名皆同一義。是義不成者。是",
    "T31n1598_002:0386c14": "非理義。意識兩義差別可得者。兩聲兩義能",
    "T31n1598_002:0386c15": "詮所詮自相異故。謂六識身無間過去說名為",
    "T31n1598_002:0386c16": "意。了別境界說名為識。如意識名義有差別。",
    "T31n1598_002:0386c17": "如是心義亦應有異。復有一類謂薄伽梵所",
    "T31n1598_002:0386c18": "說等者。此顯餘師於愛阿賴耶等起異義執。",
    "T31n1598_002:0386c19": "言五取蘊名阿賴耶者。謂諸眾生攝為我故。",
    "T31n1598_002:0386c20": "言貪俱樂受名阿賴耶者。謂貪受俱行總名",
    "T31n1598_002:0386c21": "阿賴耶。此受是貪所隨增眠故。或復各別",
    "T31n1598_002:0386c22": "名阿賴耶。著處異故。言薩迦耶見名阿賴耶",
    "T31n1598_002:0386c23": "者。由此取彼為我性故。此等諸師由教及證。",
    "T31n1598_002:0386c24": "愚阿賴耶識故作此執者。謂彼諸師有惡教",
    "T31n1598_002:0386c25": "故。有惡證故。愚阿賴耶識。或彼諸師無親",
    "T31n1598_002:0386c26": "教故。無自解故。愚阿賴耶識。隨聲聞乘安",
    "T31n1598_002:0386c27": "立道理亦不相應者。隨彼自宗亦不應理。如",
    "T31n1598_002:0386c28": "勝論等所立實等彼非為勝有過失故。如是",
    "T31n1598_002:0386c29": "安立則為最勝者。無過失故。有勝德故。為欲",
    "T31n1598_002:0387a01": "顯彼計執過失故。復問言。云何最勝。若立",
    "T31n1598_002:0387a02": "五取蘊名阿賴耶。生惡趣中一向苦處者。生",
    "T31n1598_002:0387a03": "捺落迦傍生餓鬼名生惡趣。唯有苦故。似苦",
    "T31n1598_002:0387a04": "現故名一向苦處。由彼曾無有少樂故。最可",
    "T31n1598_002:0387a05": "厭逆。於一切時有多苦故。眾生一向不起愛",
    "T31n1598_002:0387a06": "樂。非不愛義而有執藏。與執藏義不相應故。",
    "T31n1598_002:0387a07": "於中執藏不應道理。以彼常求速捨離者。是",
    "T31n1598_002:0387a08": "於苦蘊恒傷歎義。云何當令我無苦蘊非求",
    "T31n1598_002:0387a09": "速離而復執藏應正道理以相違故。第四靜",
    "T31n1598_002:0387a10": "慮及上無色。貪俱樂受恒無所有。常有厭逆。",
    "T31n1598_002:0387a11": "是厭因故可惡逆故。言具彼者。第四靜慮已",
    "T31n1598_002:0387a12": "上有情具彼種類。是故彼處於中執藏。亦不",
    "T31n1598_002:0387a13": "應理。以無有故。於此正法中信解無我者。",
    "T31n1598_002:0387a14": "常極厭逆薩迦耶見是應斷故。見無我者彼",
    "T31n1598_002:0387a15": "無有故。但取信解恒求斷故。於中執藏亦不",
    "T31n1598_002:0387a16": "應理。如是已顯他執過失。復當顯示自宗勝",
    "T31n1598_002:0387a17": "德。阿賴耶識內我性攝者。眾生妄執為內我",
    "T31n1598_002:0387a18": "體。雖然兩聲為重遮止他說妄計。捺落迦等",
    "T31n1598_002:0387a19": "名生惡趣。一向苦處雖於苦蘊常求遠離。然",
    "T31n1598_002:0387a20": "彼恒於阿賴耶識。我愛羂索隨縛不離。曾不",
    "T31n1598_002:0387a21": "於中起無有愛。由捨受相應非可厭逆故。所",
    "T31n1598_002:0387a22": "以者何。彼雖希願。云何當令我諸苦蘊都無",
    "T31n1598_002:0387a23": "所有。然於自我未甞求離我見。對治未有",
    "T31n1598_002:0387a24": "故異趣更無故。若於諸蘊有所願樂。此則是",
    "T31n1598_002:0387a25": "其阿賴耶力。非於意識有此我愛應正道理。",
    "T31n1598_002:0387a26": "以惡趣中與彼苦受恒相應故。由此道理於",
    "T31n1598_002:0387a27": "餘趣中。於彼希願亦不相應。雖生第四靜慮",
    "T31n1598_002:0387a28": "已上。於貪俱樂恒有厭逆。然內我愛隨縛",
    "T31n1598_002:0387a29": "不離。如是我愛依他。而轉依阿賴耶。非於",
    "T31n1598_002:0387b01": "意識。以阿賴耶乃至對治道未生來無變易",
    "T31n1598_002:0387b02": "轉。意識不爾。於無想定無想滅定有間斷故。",
    "T31n1598_002:0387b03": "非有意識而無有受俱成有故。於此正法中",
    "T31n1598_002:0387b04": "信解無我者。雖恒厭逆分別我見。然有俱生",
    "T31n1598_002:0387b05": "我見隨縛。此於何處。謂彼但於阿賴耶識率",
    "T31n1598_002:0387b06": "爾聞聲。便執內我驚畏生故。何緣不許即於",
    "T31n1598_002:0387b07": "諸蘊而有我愛。以若於彼有我愛者。此則是",
    "T31n1598_002:0387b08": "其阿賴耶識。由可分別所緣行相。四無色蘊",
    "T31n1598_002:0387b09": "於無想天二無心定不相續故。若爾阿羅漢",
    "T31n1598_002:0387b10": "雖厭逆身見。亦應得有。如是我愛斷故無",
    "T31n1598_002:0387b11": "有。以阿羅漢一切我見皆已永斷故無此失。",
    "T31n1598_002:0387b12": "是故說言阿羅漢已轉於阿賴耶識。更無此",
    "T31n1598_002:0387b13": "我愛。是故安立阿賴耶識。名阿賴耶識決定",
    "T31n1598_002:0387b14": "成就。無諸過失。有諸勝德。是故說言成就",
    "T31n1598_002:0387b15": "最勝。",
    "T31n1598_002:0387b16": "論曰。如是已說阿賴耶識安立異門。安立此",
    "T31n1598_002:0387b17": "相云何可見。安立此相略有三種。一者安立",
    "T31n1598_002:0387b18": "自相。二者安立因相。三者安立果相。此中",
    "T31n1598_002:0387b19": "安立阿賴耶識自相者。謂依一切雜染品法",
    "T31n1598_002:0387b20": "所有熏習。為彼生因由能攝持種子相應。此",
    "T31n1598_002:0387b21": "中安立阿賴耶識因相者。謂即如是一切種",
    "T31n1598_002:0387b22": "子阿賴耶識。於一切時與彼雜染品類諸法。",
    "T31n1598_002:0387b23": "現前為因。此中安立阿賴耶識果相者。謂即",
    "T31n1598_002:0387b24": "依彼雜染品法。無始時來所有熏習。阿賴耶",
    "T31n1598_002:0387b25": "識相續而生。釋曰。如是已說安立異門。次",
    "T31n1598_002:0387b26": "安立相。唯由其名。未能了別此識自相故。",
    "T31n1598_002:0387b27": "次須說自相應。相略有三者。分析此識自相",
    "T31n1598_002:0387b28": "應相。以為二種因果異故。依識自相說如是",
    "T31n1598_002:0387b29": "言。謂依一切雜染品法所有熏習。即貪瞋等",
    "T31n1598_002:0387c01": "名為一切雜染品法。與彼能熏俱生滅故。得",
    "T31n1598_002:0387c02": "成種子。即此功能望彼當生能作生因。由能",
    "T31n1598_002:0387c03": "攝持種子相應者。於第五處說第三轉。是能",
    "T31n1598_002:0387c04": "攝持種子相應義故。此中攝持種子相應。",
    "T31n1598_002:0387c05": "謂有生法俱生俱滅故成熏習。如是熏習攝",
    "T31n1598_002:0387c06": "持種子應正道理。此相應故能生於彼。非最",
    "T31n1598_002:0387c07": "勝等有如所說攝持種子相應。亦非等無間",
    "T31n1598_002:0387c08": "緣等。彼雖能攝受而非最勝因。攝持種子不",
    "T31n1598_002:0387c09": "相應故。最勝因者。所謂種子阿賴耶識。能",
    "T31n1598_002:0387c10": "攝持此。故能與彼而作生因。非唯攝受。要",
    "T31n1598_002:0387c11": "由攝持熏習功能。方為因故。因相即是增盛",
    "T31n1598_002:0387c12": "作用。熏習功能能為因性。現前能生雜染法",
    "T31n1598_002:0387c13": "故。果相即是由轉識攝。貪等現行雜染諸法。",
    "T31n1598_002:0387c14": "熏習所持名為果相。阿賴耶識因果不定。故",
    "T31n1598_002:0387c15": "當說言。",
    "T31n1598_002:0387c16": "　言熏習所生　　諸法此從彼",
    "T31n1598_002:0387c17": "　異熟與轉識　　更互為緣生",
    "T31n1598_002:0387c18": "論曰。復次何等名為熏習。熏習能詮何為所",
    "T31n1598_002:0387c19": "詮。謂依彼法俱生俱滅。此中有能生彼因性。",
    "T31n1598_002:0387c20": "是謂所詮。如苣勝中有花熏習。苣勝與花俱",
    "T31n1598_002:0387c21": "生俱滅。是諸苣勝帶能生彼香因而生。又如",
    "T31n1598_002:0387c22": "所立貪等行者。貪等熏習依彼貪等俱生俱",
    "T31n1598_002:0387c23": "滅。此心帶彼生因而生。或多聞者。多聞熏",
    "T31n1598_002:0387c24": "習依聞作意俱生俱滅。此心帶彼記因而生。",
    "T31n1598_002:0387c25": "由此熏習能攝持故。名持法者。阿賴耶識。熏",
    "T31n1598_002:0387c26": "習道理當知亦爾。釋曰。復次何等名為熏",
    "T31n1598_002:0387c27": "習等者。為欲決了熏習自相。鄭重徵責難了",
    "T31n1598_002:0387c28": "知故。謂依彼法俱生俱滅。此中有能生彼因",
    "T31n1598_002:0387c29": "性者。謂此所熏與彼能熏同時生滅。因彼",
    "T31n1598_002:0388a01": "此有隨順能生。能熏種類果法習氣。俱言為",
    "T31n1598_002:0388a02": "簡異時生滅。為別常住。此顯熏習相異餘計。",
    "T31n1598_002:0388a03": "依者因也。於因建立如是字緣。如言依雲而",
    "T31n1598_002:0388a04": "有雨等。舉其因性為顯此中有能隨順生果",
    "T31n1598_002:0388a05": "因體。如苣勝中有花熏習等者。舉他共成喻",
    "T31n1598_002:0388a06": "自宗義。由自所見苣勝與花俱心變故。如",
    "T31n1598_002:0388a07": "彼苣勝與諸香花俱生俱滅。由是為因隨順",
    "T31n1598_002:0388a08": "能生。後後無間帶花香氣苣勝剎那此亦如",
    "T31n1598_002:0388a09": "是。又如所立貪等行者。貪等熏習等者。此",
    "T31n1598_002:0388a10": "舉餘部共成熏習。喻自宗義。",
    "T31n1598_002:0388a11": "論曰。復次阿賴耶識中。諸雜染品法種子為",
    "T31n1598_002:0388a12": "別異住。為無別異。非彼種子有別實物。於此",
    "T31n1598_002:0388a13": "中住亦非不異。然阿賴耶識如是而生。有能",
    "T31n1598_002:0388a14": "生彼功能差別。名一切種子識。釋曰。一切",
    "T31n1598_002:0388a15": "法種子是阿賴耶識功能差別。如法作用與",
    "T31n1598_002:0388a16": "諸法體非一非異。此亦復爾。",
    "T31n1598_002:0388a17": "論曰。復次阿賴耶識與彼雜染諸法。同時更",
    "T31n1598_002:0388a18": "互為因。云何可見。譬如明燈焰炷生燒同時",
    "T31n1598_002:0388a19": "更互。又如蘆束互相依持同時不倒。應觀此",
    "T31n1598_002:0388a20": "中更互為因道理亦爾。如阿賴耶識為雜染",
    "T31n1598_002:0388a21": "諸法因。雜染諸法亦為阿賴耶識因。唯就如",
    "T31n1598_002:0388a22": "是安立因緣。所餘因緣不可得故。釋曰。譬",
    "T31n1598_002:0388a23": "如明燈於一時間。燈炷燈焰生焰燒炷。互為",
    "T31n1598_002:0388a24": "因果。阿賴耶識與諸轉識。於一時間互為",
    "T31n1598_002:0388a25": "因果其性亦爾。如是蘆束更互依持令住不",
    "T31n1598_002:0388a26": "倒。若於爾時此能持彼令住不倒。即於爾時",
    "T31n1598_002:0388a27": "彼能持此令住不倒。唯就如是安立因緣者。",
    "T31n1598_002:0388a28": "謂就前說攝持種子相應非餘。所餘因緣不",
    "T31n1598_002:0388a29": "可得故者。謂所餘法攝持種子不相應故。若",
    "T31n1598_002:0388b01": "說五因為因緣者。即異門說。阿賴耶識同類",
    "T31n1598_002:0388b02": "遍行異熟三因。若離任持熏習因性。不相",
    "T31n1598_002:0388b03": "應故。熏習若離阿賴耶識。無容有故。相應",
    "T31n1598_002:0388b04": "因者。心與心法更互相待。受用境界有自功",
    "T31n1598_002:0388b05": "能。猶如商旅非離功能。阿賴耶識能依種",
    "T31n1598_002:0388b06": "起俱有因義。即阿賴耶與諸轉識。若離如是",
    "T31n1598_002:0388b07": "俱有因攝。內外種子阿賴耶識。所餘因緣定",
    "T31n1598_002:0388b08": "不可得。",
    "T31n1598_002:0388b09": "論曰。云何熏習無異無雜。而能與彼有異有",
    "T31n1598_002:0388b10": "雜。諸法為因。如眾纈具纈所纈衣。當纈之時",
    "T31n1598_002:0388b11": "雖復未有異雜。非一品類。可得入染器後。爾",
    "T31n1598_002:0388b12": "時衣上便有異雜。非一品類。染色絞絡文像",
    "T31n1598_002:0388b13": "顯現。阿賴耶識亦復如是。異雜能熏之所熏",
    "T31n1598_002:0388b14": "習。於熏習時雖復未有異雜。可得果生。染器",
    "T31n1598_002:0388b15": "現前已後便有異雜。無量品類諸法顯現。",
    "T31n1598_002:0388b16": "釋曰。云何熏習無異等者。就理為難。依理通",
    "T31n1598_002:0388b17": "言。如眾纈具。纈所纈等。纈具即是淡澁差",
    "T31n1598_002:0388b18": "別。當纈衣時無異無雜。文像可得。果生即染",
    "T31n1598_002:0388b19": "器故名果生染器。緣所攝受故名為入。阿賴",
    "T31n1598_002:0388b20": "耶識如所染衣。如染眾像諸法顯現。",
    "T31n1598_002:0388b21": "論曰。如是緣起於大乘中極細甚深。又若略",
    "T31n1598_002:0388b22": "說有二緣起。一者分別自性緣起。二者分別",
    "T31n1598_002:0388b23": "愛非愛緣起。此中依止阿賴耶識諸法生起。",
    "T31n1598_002:0388b24": "是名分別自性緣起。以能分別種種自性為",
    "T31n1598_002:0388b25": "緣性故。復有十二支緣起。是名分別愛非愛",
    "T31n1598_002:0388b26": "緣起。以於善趣惡趣能分別愛非愛。種種自",
    "T31n1598_002:0388b27": "體為緣性故。釋曰。如是緣起於大乘中極",
    "T31n1598_002:0388b28": "細者。謂諸世間難了知故。甚深者。謂聲聞等",
    "T31n1598_002:0388b29": "難窮底故。緣起者。謂即是因有因起義。應",
    "T31n1598_002:0388c01": "念於因後置訖埵緣故。分別自性者。謂於分",
    "T31n1598_002:0388c02": "別有勢力故。或於分別有所須故說名分別。",
    "T31n1598_002:0388c03": "即阿賴耶識能分別自性。以能分析一切有",
    "T31n1598_002:0388c04": "生。雜染法性令差別故。分別愛非愛者。謂無",
    "T31n1598_002:0388c05": "明等十二支分。於能分析善趣惡趣。若可欣",
    "T31n1598_002:0388c06": "樂不可欣樂。種種自體差別生中為最勝緣。",
    "T31n1598_002:0388c07": "從阿賴耶識諸行等生時。由無明等勢力。令",
    "T31n1598_002:0388c08": "福非福不動等有差別故。",
    "T31n1598_002:0388c09": "論曰。於阿賴耶識中若愚第一緣起。或有分",
    "T31n1598_002:0388c10": "別自性為因。或有分別宿作為因。或有分別",
    "T31n1598_002:0388c11": "自在變化為因。或有分別實我為因。或有分",
    "T31n1598_002:0388c12": "別無因無緣。若愚第二緣起。復有分別我為",
    "T31n1598_002:0388c13": "作者。我為受者。譬如眾多生盲士夫未曾見",
    "T31n1598_002:0388c14": "象。復有以象說而示之彼諸生盲有觸象鼻。",
    "T31n1598_002:0388c15": "有觸其牙。有觸其耳。有觸其足。有觸其尾。有",
    "T31n1598_002:0388c16": "觸脊[月*梁]。諸有問言象為何相。或有說言象",
    "T31n1598_002:0388c17": "如犁柄。或說如杵。或說如箕。或說如臼。或",
    "T31n1598_002:0388c18": "說如箒。或有說言象如石山。若不解了此二",
    "T31n1598_002:0388c19": "緣起。無明生盲亦復如是。或有計執自性為",
    "T31n1598_002:0388c20": "因。或有計執宿作為因。或有計執自在為因。",
    "T31n1598_002:0388c21": "或有計執實我為因。或有計執無因無緣。或",
    "T31n1598_002:0388c22": "有計執我為作者我為受者。阿賴耶識自性",
    "T31n1598_002:0388c23": "因性及果性等。如所不了象之自性。釋曰。",
    "T31n1598_002:0388c24": "由於二種緣起義愚。譬如生盲。或有計執宿",
    "T31n1598_002:0388c25": "作為因者。損減士用故成邪執。",
    "T31n1598_002:0388c26": "論曰。又若略說阿賴耶識。用異熟識一切種",
    "T31n1598_002:0388c27": "子為其自性。能攝三界一切自體一切趣等。",
    "T31n1598_002:0388c28": "釋曰。為顯本生了別自性故。復說言又若",
    "T31n1598_002:0388c29": "略等。謂生生中。由善不善諸業熏習。所取",
    "T31n1598_002:0389a01": "能取分別執著。種子所生有情本事異熟為",
    "T31n1598_002:0389a02": "性。阿賴耶識及與雜染諸法種子為其自相。",
    "T31n1598_002:0389a03": "能攝三界者。能攝欲色及無色纏。一切自體",
    "T31n1598_002:0389a04": "者。能攝一切有情相續。一切趣等者。能攝",
    "T31n1598_002:0389a05": "天趣等。言能攝者。常相續相。何以故。如色轉",
    "T31n1598_002:0389a06": "識有處有時相續間斷。阿賴耶識則不如是。",
    "T31n1598_002:0389a07": "乃至治生恒持一切遍諸位故。",
    "T31n1598_002:0389a08": "論曰。此中五頌。",
    "T31n1598_002:0389a09": "　外內不明了　　二種唯世俗",
    "T31n1598_002:0389a10": "　勝義諸種子　　當知有六種",
    "T31n1598_002:0389a11": "　剎那滅俱有　　恒隨轉應知",
    "T31n1598_002:0389a12": "　決定待眾緣　　唯能引自果",
    "T31n1598_002:0389a13": "　堅無記可熏　　與能熏相應",
    "T31n1598_002:0389a14": "　所熏非異此　　是為熏習相",
    "T31n1598_002:0389a15": "　六識無相應　　三差別相違",
    "T31n1598_002:0389a16": "　二念不俱有　　類例餘成失",
    "T31n1598_002:0389a17": "　此外內種子　　能生引應知",
    "T31n1598_002:0389a18": "　枯喪由能引　　如任運後滅",
    "T31n1598_002:0389a19": "釋曰。前已總說一切種子。為顯如是種子差",
    "T31n1598_002:0389a20": "別。復說五頌。謂內外等稻穀麥等名外種子。",
    "T31n1598_002:0389a21": "阿賴耶識名內種子。不明了者。是無記故。言",
    "T31n1598_002:0389a22": "二種者。謂外及內。或果與因。此俱唯識由持",
    "T31n1598_002:0389a23": "因性。雜染清淨二法轉故。有本頌。言於二",
    "T31n1598_002:0389a24": "者。彼應於因於果執麥等外種說名世俗。阿",
    "T31n1598_002:0389a25": "賴耶識所變現故。言勝義者。阿賴耶識是實",
    "T31n1598_002:0389a26": "種子。是一切種子實因緣性故。及為彼體故。",
    "T31n1598_002:0389a27": "此二種子六種差別法差別故。剎那滅者。生",
    "T31n1598_002:0389a28": "已無間即滅壞故。無有常住得成種子。於一",
    "T31n1598_002:0389a29": "切時無差別故。雖剎那滅然非已滅。何者俱",
    "T31n1598_002:0389b01": "有已滅生果。不應理故。如死雞鳴。是故應",
    "T31n1598_002:0389b02": "許種子與果俱時而住。以此與果不相違故。",
    "T31n1598_002:0389b03": "如蓮華根。雖復俱有然非一二三剎那住。猶",
    "T31n1598_002:0389b04": "如電光。何者應知。此恒隨轉剎那轉轉。經",
    "T31n1598_002:0389b05": "於多時恒隨轉故。所以者何。其根損益枝等",
    "T31n1598_002:0389b06": "同故。若恒隨轉非許少分樂為種子。何因緣",
    "T31n1598_002:0389b07": "故不從一切一切俱生為避此難故說決定。",
    "T31n1598_002:0389b08": "雖恒隨轉以諸種子功能定故。不從一切一",
    "T31n1598_002:0389b09": "切俱生。雖爾何故不一切時常能生果。為避",
    "T31n1598_002:0389b10": "此失言待眾緣。非一切時會遇眾緣故無過",
    "T31n1598_002:0389b11": "失。今此種子是誰種子。答此問言。唯能引自",
    "T31n1598_002:0389b12": "果。所言唯者。若於此時能生自果。即於爾時",
    "T31n1598_002:0389b13": "說名種子。種與有種並無始故。由此唯言遮",
    "T31n1598_002:0389b14": "相續等為種子體。如所說種子法不相應故。",
    "T31n1598_002:0389b15": "要待所熏能熏相應。種與有種其性方立。為",
    "T31n1598_002:0389b16": "辯所熏故說堅等。若法相續隨轉堅住。如苣",
    "T31n1598_002:0389b17": "勝等乃為所熏。非不堅住。猶如聲等非唯堅",
    "T31n1598_002:0389b18": "住。復無記性方是所熏。如平等香乃受熏習。",
    "T31n1598_002:0389b19": "非極香物如沈麝等。非極臭物。如蒜薤等。言",
    "T31n1598_002:0389b20": "可熏者。若物可熏或能受熏。分分展轉更相",
    "T31n1598_002:0389b21": "和糅乃名可熏。非金石等能受熏習。不可分",
    "T31n1598_002:0389b22": "分相和糅故。非唯可熏要復與彼能熏相應",
    "T31n1598_002:0389b23": "乃名所熏。非別異住。同時同處不即不離名",
    "T31n1598_002:0389b24": "曰相應。具斯眾德可名所熏。非異於此。非聲",
    "T31n1598_002:0389b25": "為遮一切轉識是所熏性。如上所說義相違",
    "T31n1598_002:0389b26": "故。阿賴耶識其體堅住。乃至治生相續隨轉。",
    "T31n1598_002:0389b27": "未曾斷故性唯無記非善惡故。性應可熏或",
    "T31n1598_002:0389b28": "能受熏。非常住故。能熏相應俱生滅故。是",
    "T31n1598_002:0389b29": "為熏習相者。是彼法故所熏為能相。熏習為",
    "T31n1598_002:0389c01": "所相。又諸轉識定非所熏。以彼六識無定相",
    "T31n1598_002:0389c02": "應。何以故。以三差別互相違故。若六轉識",
    "T31n1598_002:0389c03": "定俱有者。不應所依所緣作意三種各別。以",
    "T31n1598_002:0389c04": "各別故。六種轉識不定俱生。不俱生故。無",
    "T31n1598_002:0389c05": "定相應。無相應故。何有所熏能熏之性。若言",
    "T31n1598_002:0389c06": "前念熏於後念成熏習者。此義不然。以其二",
    "T31n1598_002:0389c07": "念不俱有故。此亦顯示由二剎那。不俱有故",
    "T31n1598_002:0389c08": "無定相應。無相應故。無有所熏能熏之性。",
    "T31n1598_002:0389c09": "若言依止種類句義。六種轉識。或二剎那同",
    "T31n1598_002:0389c10": "一識類。或剎那類無有差別。由異品故。或",
    "T31n1598_002:0389c11": "即彼識。或彼剎那。有相熏習非一切者。此不",
    "T31n1598_002:0389c12": "應理。種類例餘成過失故。阿羅漢心不出識",
    "T31n1598_002:0389c13": "類。彼亦應是不善所熏。一類法故。或類例",
    "T31n1598_002:0389c14": "餘成過失者。是例餘類有過失義。此義云何。",
    "T31n1598_002:0389c15": "謂眼等根清淨色性。皆根種類之所隨逐。意",
    "T31n1598_002:0389c16": "根亦應成造色性。根義等故。且有爾所熏習",
    "T31n1598_002:0389c17": "異計。或說六識展轉相熏。或說前念熏於後",
    "T31n1598_002:0389c18": "念。或說熏識剎那種類。如是一切皆不應理。",
    "T31n1598_002:0389c19": "是故唯說阿賴耶識是所熏習非餘識者。是為",
    "T31n1598_002:0389c20": "善說。如是外內二種種子俱為生因。及為引",
    "T31n1598_002:0389c21": "因。若外種子親望於芽為能生因。轉望莖等",
    "T31n1598_002:0389c22": "為能引因。阿賴耶識是內種子。親望名色為",
    "T31n1598_002:0389c23": "能生因。轉望六處乃至老死為能引因。生因",
    "T31n1598_002:0389c24": "且爾。云何引因。為答此問故說枯喪。由能引",
    "T31n1598_002:0389c25": "言。若二種子唯作生因非引因者。收置倉等",
    "T31n1598_002:0389c26": "麥等種子。不應久時相似相續。喪後屍骸如",
    "T31n1598_002:0389c27": "青瘀等。分位隨轉亦不應有何者纔死即應",
    "T31n1598_002:0389c28": "滅壞。云何譬如任運後滅。譬如射箭放弦行",
    "T31n1598_002:0389c29": "力為能生因。令箭離弦不即墮落。彎弓行",
    "T31n1598_002:0390a01": "力為箭引因。令箭前行遠有所至。非唯放弦。",
    "T31n1598_002:0390a02": "行力能生應即墮故。亦非動勢展轉相推應",
    "T31n1598_002:0390a03": "不墮故。既離弦行遠有所至。故知此中有二",
    "T31n1598_002:0390a04": "行力。能生能引。有頌任運後滅故者。彼直以",
    "T31n1598_002:0390a05": "理增益引因。非說譬喻。所以者何。油炷都盡",
    "T31n1598_002:0390a06": "不待外緣。燈焰任運後漸方滅。非初即滅。由",
    "T31n1598_002:0390a07": "此道理決定應有能引功力。於今未盡內法諸",
    "T31n1598_002:0390a08": "行。亦應如是有種勢力。展轉能引令不斷絕。",
    "T31n1598_002:0390a09": "論曰。為顯內種非如外種。復說二頌。",
    "T31n1598_002:0390a10": "　外或無熏習　　非內種應知",
    "T31n1598_002:0390a11": "　聞等熏習無　　果生非道理",
    "T31n1598_002:0390a12": "　作不作失得　　過故成相違",
    "T31n1598_002:0390a13": "　外種內為緣　　由依彼熏習",
    "T31n1598_002:0390a14": "釋曰。如是已辯外內種子。其性麁同為顯不",
    "T31n1598_002:0390a15": "同。復說外或無熏習等。或者分別不決定義。",
    "T31n1598_002:0390a16": "謂外種子。或有熏習。或無熏習。如從其炭",
    "T31n1598_002:0390a17": "牛糞毛等隨其次第生。彼苣勝青。蓮華根。及",
    "T31n1598_002:0390a18": "以蒲等非苣勝等。與彼炭等俱生俱滅。互相",
    "T31n1598_002:0390a19": "熏習而從彼生。如是外種或無熏習。如苣勝",
    "T31n1598_002:0390a20": "等與華鬘等俱生俱滅。由熏習故生香氣等。",
    "T31n1598_002:0390a21": "如是外種或有熏習。如是分別外種不定。是",
    "T31n1598_002:0390a22": "故說或內種子。即是阿賴耶識中一切法熏",
    "T31n1598_002:0390a23": "習。如是種子應知定由熏習故有。何以故。若",
    "T31n1598_002:0390a24": "無所持聞等熏習。多聞等果不見有故。又外",
    "T31n1598_002:0390a25": "種子若稻穀等。或有雖種而復失壞。若稊稗",
    "T31n1598_002:0390a26": "等或有不種而復得生。云何內種非如外種。",
    "T31n1598_002:0390a27": "有作不作生得過失。故次答言。故成相違。",
    "T31n1598_002:0390a28": "以內種子與外種子不同法故。名曰相違。若",
    "T31n1598_002:0390a29": "外種子與內種子有差別者。云何不違前文",
    "T31n1598_002:0390b01": "所說。阿賴耶識是一切法真實種子。為避此",
    "T31n1598_002:0390b02": "難故說外種。內為緣等由稻穀等外法種子。",
    "T31n1598_002:0390b03": "皆是眾生感受用業熏習種子。依阿賴耶力",
    "T31n1598_002:0390b04": "所變現。是故外種離內無別。如有頌言。",
    "T31n1598_002:0390b05": "　天地風虛空　　陂池方大海",
    "T31n1598_002:0390b06": "　皆真內所作　　分別不在外",
    "T31n1598_002:0390b07": "如是等類有無量頌。",
    "T31n1598_002:0390b08": "論曰。復次其餘轉識。普於一切自體諸趣。應",
    "T31n1598_002:0390b09": "知說名能受用者。如中邊分別論中說伽他曰。",
    "T31n1598_002:0390b10": "　一則名緣識　　第二名受者",
    "T31n1598_002:0390b11": "　此中能受用　　分別推心法",
    "T31n1598_002:0390b12": "釋曰。諸趣謂天等趣。能受用者即六轉識為",
    "T31n1598_002:0390b13": "受用故。從緣而生。所緣境界可分別故。為顯",
    "T31n1598_002:0390b14": "此義故。引中邊分別論頌。為至教量。言此",
    "T31n1598_002:0390b15": "中者。此諸識中能受用者謂受蘊。能分別者",
    "T31n1598_002:0390b16": "謂想蘊。能推者謂行蘊。思能推心。於彼彼轉",
    "T31n1598_002:0390b17": "最勝故。說如是三蘊皆能助心。受用境界",
    "T31n1598_002:0390b18": "故名心法。",
    "T31n1598_002:0390b19": "論曰。如是二識更互為緣。如阿毘達磨大乘",
    "T31n1598_002:0390b20": "經中說伽他曰。",
    "T31n1598_002:0390b21": "　諸法於識藏　　識於法亦爾",
    "T31n1598_002:0390b22": "　更互為果性　　亦常為因性",
    "T31n1598_002:0390b23": "釋曰。此中為顯阿賴耶識與諸轉識。更互為",
    "T31n1598_002:0390b24": "緣引阿笈摩。令其堅固故。說諸法於識藏等。",
    "T31n1598_002:0390b25": "又如瑜伽師地論攝決擇分中說。阿賴耶識",
    "T31n1598_002:0390b26": "與諸轉識作二緣性。一為彼種子故。二為彼",
    "T31n1598_002:0390b27": "所依故。為種子者。謂所有善不善無記。轉",
    "T31n1598_002:0390b28": "識轉時一切皆用阿賴耶識為種子故。為所",
    "T31n1598_002:0390b29": "依者。謂由阿賴耶識執受色根。五種識身依",
    "T31n1598_002:0390c01": "之而轉非無執受。又由有阿賴耶識故得有",
    "T31n1598_002:0390c02": "末那。由此末那為依止故意識得轉。譬如依",
    "T31n1598_002:0390c03": "止眼等五根。五識身轉非無五根。意識亦爾。",
    "T31n1598_002:0390c04": "非無意根。復次諸轉識與阿賴耶識作二緣",
    "T31n1598_002:0390c05": "性。一於現法中能長養彼種子故。二於後法",
    "T31n1598_002:0390c06": "中為彼得生。攝殖彼種子故。於現法中長養",
    "T31n1598_002:0390c07": "彼種子者。謂如依止阿賴耶識。善不善無記",
    "T31n1598_002:0390c08": "轉識轉時。如是如是於一依止。同生同滅。熏",
    "T31n1598_002:0390c09": "習阿賴耶識。由此因緣後後轉識。善不善無",
    "T31n1598_002:0390c10": "記性轉更增長轉。更熾盛轉。更明了而轉。於",
    "T31n1598_002:0390c11": "後法中為彼得生。攝殖彼種子者。謂彼熏習",
    "T31n1598_002:0390c12": "種類。能引攝當來異熟無記阿賴耶識。如是",
    "T31n1598_002:0390c13": "為彼種子故。為彼所依故。長養種子故。攝",
    "T31n1598_002:0390c14": "殖種子故。應知建立阿賴耶識。與諸轉識互",
    "T31n1598_002:0390c15": "為緣性。",
    "T31n1598_002:0390c16": "論曰。若於第一緣起中。如是二識互為因緣。",
    "T31n1598_002:0390c17": "於第二緣起中。復是何緣是增上緣。如是六",
    "T31n1598_002:0390c18": "識幾緣所生。增上所緣等無間緣。如是三種",
    "T31n1598_002:0390c19": "緣起。謂窮生死愛非愛趣及能受用具有四緣。",
    "T31n1598_002:0390c20": "釋曰。若於第一緣起中者。謂於分別自性",
    "T31n1598_002:0390c21": "緣起中。如是二識互為因緣者。如次前說。於",
    "T31n1598_002:0390c22": "第二緣起中者。謂於分別愛非愛緣起中。是",
    "T31n1598_002:0390c23": "增上緣者。以最勝故由無明等增上力故。令",
    "T31n1598_002:0390c24": "其行等於善惡趣感異熟果。如是六識三緣",
    "T31n1598_002:0390c25": "生者。此中眼識眼為增上緣。色為所緣緣。無",
    "T31n1598_002:0390c26": "間滅識為等無間緣。如說眼識從三緣生。如",
    "T31n1598_002:0390c27": "是耳等一一轉識。各從別別三緣所。生生義",
    "T31n1598_002:0390c28": "平等如前眼識。分別自性唯因緣生。其餘三",
    "T31n1598_002:0390c29": "緣非正有故。如是三種緣起。謂窮生死等具",
    "T31n1598_002:0391a01": "有四緣者。此隨所應非各具四。唯心心法具",
    "T31n1598_002:0391a02": "四應知。",
    "T31n1598_002:0391a03": "論曰。如是已安立阿賴耶識異門及相。復云",
    "T31n1598_002:0391a04": "何知如是異門及如是相決定。唯在阿賴耶",
    "T31n1598_002:0391a05": "識非於轉識。由若遠離如是安立。阿賴耶識",
    "T31n1598_002:0391a06": "雜染清淨皆不得成。謂煩惱雜染。若業雜染。",
    "T31n1598_002:0391a07": "若生雜染皆不成故。世間清淨。出世清淨亦",
    "T31n1598_002:0391a08": "不成故。",
    "T31n1598_002:0391a09": "釋曰。已引自他聖教成立阿賴耶識。當依正",
    "T31n1598_002:0391a10": "理鄭重成立。故起如是略問略答。聖教正理",
    "T31n1598_002:0391a11": "各有能故如有頌言。",
    "T31n1598_002:0391a12": "　聖教及正理　　各別有功能",
    "T31n1598_002:0391a13": "　為生於信慧　　無一不成故",
    "T31n1598_002:0391a14": "以若離此阿賴耶識。欲於餘處安立如是異",
    "T31n1598_002:0391a15": "門及相。雜染清淨皆不得有。故知定有阿賴",
    "T31n1598_002:0391a16": "耶識。言雜染者。是渾是濁是不淨義。言清淨",
    "T31n1598_002:0391a17": "者。是鮮是潔是掃除義。雜染有三。一煩惱所",
    "T31n1598_002:0391a18": "作。二業所作。三生所作。清淨有二。一世間清",
    "T31n1598_002:0391a19": "淨。以有漏道暫時損伏現煩惱故。二出世間",
    "T31n1598_002:0391a20": "清淨。以無漏道畢竟斷滅彼隨眠故。",
    "T31n1598_002:0391a21": "論曰。云何煩惱雜染不成。以諸煩惱及隨煩",
    "T31n1598_002:0391a22": "惱熏習所作。彼種子體於六識身不應理故。",
    "T31n1598_002:0391a23": "所以者何。若立眼識。貪等煩惱及隨煩惱俱",
    "T31n1598_002:0391a24": "生俱滅。此由彼熏成種非餘。即此眼識若已",
    "T31n1598_002:0391a25": "謝滅。餘識所間。如是熏習熏習所依皆不可",
    "T31n1598_002:0391a26": "得。從此先滅餘識所間。現無有體眼識與彼",
    "T31n1598_002:0391a27": "貪等俱生不應道理。以彼過去現無體故。如",
    "T31n1598_002:0391a28": "從過去現無體業。異熟果生不應道理。又此",
    "T31n1598_002:0391a29": "眼識貪等俱生所有熏習亦不成就。然此熏",
    "T31n1598_002:0391b01": "習不住貪中。由彼貪欲是能依故。不堅住故。",
    "T31n1598_002:0391b02": "亦不得住所餘識中。以彼諸識所依別故。又",
    "T31n1598_002:0391b03": "無決定俱生滅故。亦復不得住自體中。由彼",
    "T31n1598_002:0391b04": "自體決定無有俱生滅故。是故眼識貪等煩",
    "T31n1598_002:0391b05": "惱。及隨煩惱之所熏習。不應道理。又復此識",
    "T31n1598_002:0391b06": "非識所熏。如說眼識所餘轉識亦復如是。如",
    "T31n1598_002:0391b07": "應當知。釋曰。且依轉識先辯煩惱雜染不",
    "T31n1598_002:0391b08": "成。故說若立眼識等言。即此眼識者。謂即貪",
    "T31n1598_002:0391b09": "等所熏眼識。餘識所間者。耳等識所間如是",
    "T31n1598_002:0391b10": "熏習。及所依識已謝滅故。皆不可得。眼識",
    "T31n1598_002:0391b11": "與彼貪等俱生者。後時眼識與貪瞋癡相雜",
    "T31n1598_002:0391b12": "俱起。由無因故不應道理。以彼過去眼識無",
    "T31n1598_002:0391b13": "體不能為因。如從過去現無體業異熟果生",
    "T31n1598_002:0391b14": "不應道理者。如經部師過去無體。其異熟果",
    "T31n1598_002:0391b15": "是現熏習之所引發。毘婆沙師從過去業異",
    "T31n1598_002:0391b16": "熟果生。此不應許。所以者何。過去無故。由此",
    "T31n1598_002:0391b17": "譬喻貪等心生不應道理。如是已說且許貪",
    "T31n1598_002:0391b18": "等俱生眼識貪等所熏。餘識間起。後時眼識",
    "T31n1598_002:0391b19": "貪等俱生不應道理。今當更辯即此貪等俱",
    "T31n1598_002:0391b20": "生。眼識所有熏習亦不得成。故說又此眼識",
    "T31n1598_002:0391b21": "等。言然此熏習不住貪中者。然聲是次第義。",
    "T31n1598_002:0391b22": "然且此熏習不得住貪中。以貪依識故。貪繫",
    "T31n1598_002:0391b23": "屬識。識不依貪非能依貪受所依熏。應正道",
    "T31n1598_002:0391b24": "理是能熏故。不堅住故者。正遮貪欲是所熏",
    "T31n1598_002:0391b25": "性。亦不得住所餘識中者。謂不得住耳等識",
    "T31n1598_002:0391b26": "中。所依別故者。所依謂耳等。彼別故識別。依",
    "T31n1598_002:0391b27": "眼根識云何能熏依耳等識。又不俱故非不",
    "T31n1598_002:0391b28": "俱。有得有所熏及能熏性。此則顯示無熏習",
    "T31n1598_002:0391b29": "相又復不得住自體中者。謂非即眼識還熏",
    "T31n1598_002:0391c01": "於眼識。能熏所熏作者。作業相雜過故。又復",
    "T31n1598_002:0391c02": "此識非識所熏者。是此眼識非耳等識所熏",
    "T31n1598_002:0391c03": "習義。所依別故。如前已說。唯有如是可立理",
    "T31n1598_002:0391c04": "趣。彼一切種皆不應理。如應當知者。所餘轉",
    "T31n1598_002:0391c05": "識立破道理。隨其所應一切當知。",
    "T31n1598_002:0391c06": "論曰。復次從無想等上諸地沒。來生此間。爾",
    "T31n1598_002:0391c07": "時煩惱及隨煩惱所染初識。此識生時應無",
    "T31n1598_002:0391c08": "種子。由所依止及彼熏習並已過去。現無體",
    "T31n1598_002:0391c09": "故。釋曰。從無想等上諸地沒來生此間",
    "T31n1598_002:0391c10": "者。從上界沒來生欲界。爾時煩惱及隨煩惱",
    "T31n1598_002:0391c11": "者。謂貪瞋等。所染初識者。謂續生時生有初",
    "T31n1598_002:0391c12": "識。爾時自地一切煩惱所染污故。非經部師",
    "T31n1598_002:0391c13": "欲纏已斷煩惱及心過去。是有可得從彼今",
    "T31n1598_002:0391c14": "復現行。非彼沒心為此所依應正道理。由彼",
    "T31n1598_002:0391c15": "沒心亦不成故。若爾何故不即說彼。以彼不",
    "T31n1598_002:0391c16": "定是染污故。又此與彼無差別故。說彼說此",
    "T31n1598_002:0391c17": "竟有何異。",
    "T31n1598_002:0391c18": "論曰。復次對治煩惱。識若已生一切世間。餘",
    "T31n1598_002:0391c19": "識已滅。爾時若離阿賴耶識。所餘煩惱及隨",
    "T31n1598_002:0391c20": "煩惱種子。在此對治識中。不應道理。此對治",
    "T31n1598_002:0391c21": "識自性解脫故。與餘煩惱及隨煩惱不俱生滅",
    "T31n1598_002:0391c22": "故。復於後時世間識生。爾時若離阿賴耶識。",
    "T31n1598_002:0391c23": "彼諸熏習及所依止。久已過去現無體故。應",
    "T31n1598_002:0391c24": "無種子而更得生。是故若離阿賴耶識。煩惱",
    "T31n1598_002:0391c25": "雜染皆不得成。釋曰。對治煩惱識若已生",
    "T31n1598_002:0391c26": "等者。謂如最初預流果向。見斷煩惱對治道",
    "T31n1598_002:0391c27": "生。一切世間餘識已滅。爾時若無阿賴耶識。",
    "T31n1598_002:0391c28": "修斷煩惱所有隨眠何所依住。非對治識帶",
    "T31n1598_002:0391c29": "彼種子應正道理。由此對治識自性解脫故。",
    "T31n1598_002:0392a01": "即是自性極清淨義。與餘煩惱及隨煩惱不",
    "T31n1598_002:0392a02": "俱生滅故者。能治所治互相違故。猶如明闇。",
    "T31n1598_002:0392a03": "此則顯示與彼種子相不相應。復於後時者。",
    "T31n1598_002:0392a04": "謂見道後修道位中。久已過去現無體故者。",
    "T31n1598_002:0392a05": "此破過去立無實義。毘婆沙師煩惱得等。經",
    "T31n1598_002:0392a06": "部諸師皆已破訖。故不重破。然經部師熏習",
    "T31n1598_002:0392a07": "所依並無有體。過失所隨故不應理。是故若",
    "T31n1598_002:0392a08": "離阿賴耶識煩惱雜染皆不得成者。結上所",
    "T31n1598_002:0392a09": "論決擇道理。",
    "T31n1598_002:0392a10": "論曰。云何為業雜染不成。行為緣識不相應",
    "T31n1598_002:0392a11": "故。此若無者取為緣有亦不相應。釋曰。",
    "T31n1598_002:0392a12": "行為緣識不相應故者。此說於轉識業雜染",
    "T31n1598_002:0392a13": "不成。謂行為緣貪等俱生。眼等諸識許為識",
    "T31n1598_002:0392a14": "支。此不應理。識緣名色有聖言故。所以者",
    "T31n1598_002:0392a15": "何。眼等諸識剎那速壞。久已謝滅為名色緣。",
    "T31n1598_002:0392a16": "不應道理。若畏此失許續生識為識支者。此",
    "T31n1598_002:0392a17": "亦不然。於續生時。福與非福及不動行久已",
    "T31n1598_002:0392a18": "滅故。非從久滅此復應生。又續生心非無記",
    "T31n1598_002:0392a19": "性。愛恚俱故既非無記。以行為緣不應道理。",
    "T31n1598_002:0392a20": "若說轉識與行相應。由此為緣阿賴耶識。能",
    "T31n1598_002:0392a21": "持熏習說名識支應正道理。此若無者取為",
    "T31n1598_002:0392a22": "緣有亦不相應者。謂熏習。位諸業種子異熟",
    "T31n1598_002:0392a23": "現前轉名為有。或復轉得生果功能故說名",
    "T31n1598_002:0392a24": "有。行所熏識若不成就。何處安立彼業種子",
    "T31n1598_002:0392a25": "而復得言生。果現前轉名為有。是故若離阿",
    "T31n1598_002:0392a26": "賴耶識。此業雜染亦不得成。",
    "T31n1598_002:0392a27": "攝大乘論釋卷第二"
}