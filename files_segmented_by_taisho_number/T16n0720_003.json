{
    "T16n0720_003:0855b16": "無明羅剎集卷下集或作經",
    "T16n0720_003:0855b18": "失譯人名附秦錄",
    "T16n0720_003:0855b19": "菩薩既得六入歸伏，即時尋復觀於名色，",
    "T16n0720_003:0855b20": "知其體相，語名色言：「以汝因緣能生一切眾",
    "T16n0720_003:0855b21": "生大苦，汝宜速迴還汝己業。」名色言：「我不自",
    "T16n0720_003:0855b22": "見己之有過。」菩薩言：「汝今云何不自見過？汝",
    "T16n0720_003:0855b23": "為欺詐體相極惡，由汝因緣能生一切眾生六",
    "T16n0720_003:0855b24": "情。」名色答言：「此事實爾。我猶如樹能生枝葉，",
    "T16n0720_003:0855b25": "既有我故，便能生於六情枝葉。」菩薩言：「我今",
    "T16n0720_003:0855b26": "當以智慧利斧斫汝根本，六情枝葉自然墮",
    "T16n0720_003:0855b27": "落。」名色言：「汝不能殺我，識之強壯肩膊大力",
    "T16n0720_003:0855b28": "常擁護我。而此識種若當不墮名色地中，何",
    "T16n0720_003:0855b29": "緣能生一切眾苦？」菩薩言：「實爾。若識不處母",
    "T16n0720_003:0855c01": "胎住歌羅羅，眾生之身終不生長。識若不住",
    "T16n0720_003:0855c02": "歌羅羅者，此歌羅羅即便散壞，若散壞者何",
    "T16n0720_003:0855c03": "緣而得有眾生身。以此緣故，我今當以智慧",
    "T16n0720_003:0855c04": "之火焚識種子。」菩薩遂便捨於名色，觀察於",
    "T16n0720_003:0855c05": "識而數之言：「汝如幻化體性誑惑，猶如猨猴",
    "T16n0720_003:0855c06": "輕躁不住，亦如掣電不甞暫停；如不調馬不",
    "T16n0720_003:0855c07": "著道路，亦如狂象縱逸難禁。」識言：「誰敢罵",
    "T16n0720_003:0855c08": "辱有為之王？」菩薩言：「是誰錯謬以汝為王，有",
    "T16n0720_003:0855c09": "何體相自稱王耶？」識言：「我以身為城，六入為",
    "T16n0720_003:0855c10": "門。如我今者實是城主，一切諸法皆悉隨從，",
    "T16n0720_003:0855c11": "以我為首，非王如何？」菩薩言：「我於百千劫中",
    "T16n0720_003:0855c12": "磨智慧劍，今當殄滅汝之王位。」識言：「怪哉！我",
    "T16n0720_003:0855c13": "既無過，橫生怨嫌。」菩薩言：「汝云何言橫生怨",
    "T16n0720_003:0855c14": "嫌，而汝能生名色之患，豈非怨乎？」識言：「我與",
    "T16n0720_003:0855c15": "名色實相依有，若無識者則無名色，若無名",
    "T16n0720_003:0855c16": "色復無於識。」菩薩言：「怪哉！名色與識，真為膠",
    "T16n0720_003:0855c17": "固之大親友，一切眾生輪轉根本。」識言：「我於",
    "T16n0720_003:0855c18": "名色實為膠固親怩之友；為於業行之所走",
    "T16n0720_003:0855c19": "使，置我業中不得自在，隨其善惡受五趣",
    "T16n0720_003:0855c20": "形。」菩薩言：「汝為行所使，如此之過原汝須臾。",
    "T16n0720_003:0855c21": "汝雖有過待我明白，今當以慧眼觀察行已，",
    "T16n0720_003:0855c22": "然後徵汝。」菩薩即時捨識趣於行所。行即驚",
    "T16n0720_003:0855c23": "惶而作是言：「汝是何人，勇力輕身著不壞鎧，",
    "T16n0720_003:0855c24": "手秉菩提重利之劍？愚癡眾生長寢昏夜計",
    "T16n0720_003:0855c25": "於我所，而能於此恐怖可畏放逸黑暗獨在",
    "T16n0720_003:0855c26": "中行。」菩薩言：「汝受身璅因緣長遠，我於今",
    "T16n0720_003:0855c27": "日究盡觀察，名之悉達。」行即驚言：「從何解達？」",
    "T16n0720_003:0855c28": "菩薩言：「我發堅誓，於往昔時，供養恭敬大釋",
    "T16n0720_003:0855c29": "迦牟尼佛，洗浴與食，行大精進至於今日。從",
    "T16n0720_003:0856a01": "是以來莊嚴功德未曾懈息。」行言：「我觀察汝",
    "T16n0720_003:0856a02": "未久莊嚴。」菩薩言：「莫作是語。我初一阿僧",
    "T16n0720_003:0856a03": "祇劫未得決定，滿二阿僧祇劫方得決定，欲",
    "T16n0720_003:0856a04": "救眾生。」行言：「怪哉！能愛眾生？」菩薩言：「我愛",
    "T16n0720_003:0856a05": "眾生以悲故愛，不以染著而生於愛。如有象",
    "T16n0720_003:0856a06": "群處大林中四邊火起，誰見是厄不生悲愍？",
    "T16n0720_003:0856a07": "時最大象挽於樹枝，以打火滅導道令過得",
    "T16n0720_003:0856a08": "離火難。一切眾生為生、老、病、死火之所圍繞，",
    "T16n0720_003:0856a09": "誰有智者不生悲愍欲令得出？」行言：「汝有悲",
    "T16n0720_003:0856a10": "愍愛於眾生，何故入捨？」菩薩言：「我救眾生未",
    "T16n0720_003:0856a11": "曾有捨！我從識邊觀於生死，諸大過患是汝",
    "T16n0720_003:0856a12": "所作，為斷汝故，故至汝邊。由汝之故，生第二",
    "T16n0720_003:0856a13": "天，為天帝釋愛欲無厭；又由汝故得生梵世，",
    "T16n0720_003:0856a14": "坐蓮華座入禪寂定；乃至次第上至有頂非",
    "T16n0720_003:0856a15": "想之處，壽終下生墮三惡道。如此之事，是汝",
    "T16n0720_003:0856a16": "所為。」行言：「誠如所言，導識王道實我所作。",
    "T16n0720_003:0856a17": "識所行處，我為將護必達所在。」菩薩言：「我以",
    "T16n0720_003:0856a18": "正見之石，磨智慧劍，解汝支節。」行言：「請莫",
    "T16n0720_003:0856a19": "為之！不能補汝疲勞之果。」菩薩言：「何故不",
    "T16n0720_003:0856a20": "補？」行言：「一切結使火燧大苦之母，名為無明。",
    "T16n0720_003:0856a21": "眾惱鄙穢大苦盈集，一切災患是彼所作。汝",
    "T16n0720_003:0856a22": "不徵彼，返欲捉我，將何補乎？」菩薩言：「此無明",
    "T16n0720_003:0856a23": "者為何所在？」行言：「而此無明，大毘舍闍、煩惱",
    "T16n0720_003:0856a24": "羅剎之所圍繞難可降伏。今者住彼愚癡結",
    "T16n0720_003:0856a25": "使諸惡塚間。」菩薩爾時，從行得知無明處已，",
    "T16n0720_003:0856a26": "發勇猛心往詣其所，而振吼言：「彼結使羅剎、",
    "T16n0720_003:0856a27": "煩惱鬼等！設勝我者，分受罪戮。我若勝彼，必",
    "T16n0720_003:0856a28": "當摧彼諸惱結使惡羅剎等，令其磨滅無有",
    "T16n0720_003:0856a29": "遺餘！」行言：「如汝勇猛有堅精進，入大無畏金",
    "T16n0720_003:0856b01": "剛三昧，解脫之門自為汝開，殄滅無明何足",
    "T16n0720_003:0856b02": "為難。」菩薩于時，雄猛四顧即擒無明，而詰",
    "T16n0720_003:0856b03": "之言：「汝於今者，豈不住彼煩惱結習諸惡塚",
    "T16n0720_003:0856b04": "間，而居止耶！而此塚間，畏生死者所厭賤處。",
    "T16n0720_003:0856b05": "顛倒塵埃結使猛風，障蔽慧眼使無所見，種",
    "T16n0720_003:0856b06": "種諂曲、疑、悔糞草聚集之處；破戒之屍、五欲",
    "T16n0720_003:0856b07": "死人，支節腐壞狼籍交穢，滿此塚間。覺觀",
    "T16n0720_003:0856b08": "大風吹三毒火，猛炎熾然；惡欲、我慢，掉動不",
    "T16n0720_003:0856b09": "停，揚聲大笑骨聚之中；放逸死屍諸惡律",
    "T16n0720_003:0856b10": "儀，不淨膿血流污其地。三有𤬪㼜坊膩嘶",
    "T16n0720_003:0856b11": "破，斷諸善根。種種破器散壞在地，斷常見",
    "T16n0720_003:0856b12": "髮風吹蓬亂，無慚、無愧弊壞衣納，遍丘墓中。",
    "T16n0720_003:0856b13": "煩惱結害麁澁石沙，九十六種邪見烏鵄，諸",
    "T16n0720_003:0856b14": "惡雕、鷲栖宿塚間。或時復有貪有眾生，狐、狼、",
    "T16n0720_003:0856b15": "野干、狖狸、鼷鼠穴處塚間。復有戒取，如被",
    "T16n0720_003:0856b16": "兀樹枝葉摧落枯朽塚間。復有非法斷事破",
    "T16n0720_003:0856b17": "床置于塚間。或時復有投淵赴火、臥棘刺上，",
    "T16n0720_003:0856b18": "種種苦行如爆熾火焚燒塚間。或時復有自",
    "T16n0720_003:0856b19": "恃色力，及以命財、憍慢污穢盈集塚間。或",
    "T16n0720_003:0856b20": "有嫌恨、怨嫉棘刺充滿塚間。或時復有惡覺",
    "T16n0720_003:0856b21": "觀蠅壞於善根，不淨疽蟲臭穢污辱集在死",
    "T16n0720_003:0856b22": "屍。或有五蓋煩惱怨賊遊止塚間，或有計我",
    "T16n0720_003:0856b23": "及以我所，諸呪術師集在塚間。復有異見",
    "T16n0720_003:0856b24": "種種邪論，如狐梟鵄發大惡聲叫呼塚間。復",
    "T16n0720_003:0856b25": "有羅剎捉愛羂𭫵，或有羅剎持睡眠杵喜樂",
    "T16n0720_003:0856b26": "五欲，而復手秉三歧利叉，種種不善眾雜",
    "T16n0720_003:0856b27": "惡色，猖狂大喚、諠呼強笑無怖畏心。或有羅",
    "T16n0720_003:0856b28": "剎搖頭動體瞋目唱叫，騰踊、跳擲、叱吒、拍髀，",
    "T16n0720_003:0856b29": "或嘯、或歌、或時戲舞。瞋恚羅剎、俠怨羅剎、",
    "T16n0720_003:0856c01": "小惡重報羅剎、卒暴羅剎、貪嫉羅剎，慢、慢慢、",
    "T16n0720_003:0856c02": "我慢、不如慢、邪慢、大慢，欲非法、欲貪、惡貪，如",
    "T16n0720_003:0856c03": "是凶險結使煩惱諸大羅剎，不可稱數。」菩薩",
    "T16n0720_003:0856c04": "到於眾結塚間，見此無明種種過惡，覆於慧",
    "T16n0720_003:0856c05": "眼障蓋身原，令諸眾生不見四諦，墜墮惡",
    "T16n0720_003:0856c06": "趣復作此言：「是無明者，於生死曠路而作導",
    "T16n0720_003:0856c07": "首，能然生、老、病、死之火大聚，是諸煩惱結",
    "T16n0720_003:0856c08": "業之母。閉涅槃門，開眾惡趣，能作大形，彌綸",
    "T16n0720_003:0856c09": "三界遍一切處。放逸大頭，疑結廣額，幻惑醜",
    "T16n0720_003:0856c10": "面，邪念疱鼻，邪見之目、莫眼童子，四到掣",
    "T16n0720_003:0856c11": "電，伺怨報惡，多毛耽耳，欺誑詐偽，深廣邃眉；",
    "T16n0720_003:0856c12": "瞋恚忿戾以為利牙，貪欲醜惡作上麁脣，嫉",
    "T16n0720_003:0856c13": "妬䫃弊返脣下垂，邪命諂曲虛假矯稱；貪嗜",
    "T16n0720_003:0856c14": "利養以為利齒，六十二見以為其髮，三愛",
    "T16n0720_003:0856c15": "饕餮以為長咽，八邪疣㾽以為肩臂，諸惡",
    "T16n0720_003:0856c16": "律儀以為長爪；忍受結業以為兩乳，不知厭",
    "T16n0720_003:0856c17": "足、𮌨脹洪大以為其腹，睡悔深黑以為其臍，",
    "T16n0720_003:0856c18": "多欲貪愛以為陰尻，十八諸界以為兩髀，非",
    "T16n0720_003:0856c19": "法欲、惡欲以為兩膝，我見、人見以為脚足；無",
    "T16n0720_003:0856c20": "慚大象、垢穢濕皮以為衣服，無愧青惡污膩",
    "T16n0720_003:0856c21": "麁褐以為其被，坐結使床，眾結羅剎以為侍",
    "T16n0720_003:0856c22": "從處。彼煩惱諸惡羅剎，大眾之中雖有千舌",
    "T16n0720_003:0856c23": "說其過罪不能令盡。又見無明羅剎，死封印",
    "T16n0720_003:0856c24": "輪在傍旋轉，世間智人見而振悚。」菩薩爾時，",
    "T16n0720_003:0856c25": "倍加精進，獲得增上一心定意。發大喜踊，尋",
    "T16n0720_003:0856c26": "時，次第清淨心生，得不動地。堅立之脚即趣",
    "T16n0720_003:0856c27": "無明羅剎之所，到無惱地平正之處。除諸瞋",
    "T16n0720_003:0856c28": "忿、嫌恨毒心棘刺沙石。八法塵土慈雨灌注，",
    "T16n0720_003:0856c29": "以灑于地生諸善根，清茂軟草善根安樂。以",
    "T16n0720_003:0857a01": "為二足、四攝之法，堅持於足與眾超異。以定",
    "T16n0720_003:0857a02": "左手，總六十二見之大亂髮；以智右手，拔於",
    "T16n0720_003:0857a03": "利劍。以諸眾生不請之心，大師子吼高聲唱",
    "T16n0720_003:0857a04": "言：「我於無量佛所積集善法，以大乘車誓度",
    "T16n0720_003:0857a05": "一切，無量劫中精進之果，今以成就！一切",
    "T16n0720_003:0857a06": "眾生為生死大火之所焚燒，我今應當為其",
    "T16n0720_003:0857a07": "除滅，摧伏結賊，斷諸行脈，為出世道拔其險",
    "T16n0720_003:0857a08": "難！」無明羅剎聞是吼聲，宣調戲臂大笑而言：",
    "T16n0720_003:0857a09": "「大梵天王、摩醯首羅、毘紐、帝釋、四天、日、月、星",
    "T16n0720_003:0857a10": "辰，悉皆屈膝來在我前，為我制控。婆藪仙、婆",
    "T16n0720_003:0857a11": "藪憂留掘婆梨，如是等無量諸仙，各以智德",
    "T16n0720_003:0857a12": "望出我界，然其皆為我所迷惑不知出徑。一",
    "T16n0720_003:0857a13": "切眾生我皆上著生死輪上，輪迴有中使不",
    "T16n0720_003:0857a14": "自在，如是之事悉我所作。是何嬰愚不自籌",
    "T16n0720_003:0857a15": "量而捉我髮？然諸人、天、阿修羅一切眾生，以",
    "T16n0720_003:0857a16": "我勇壯耗擾不停。汝為是誰？輕速躁疾來至",
    "T16n0720_003:0857a17": "我所，在於我前而大哮吼？善根發起如日",
    "T16n0720_003:0857a18": "初出，是我昔來未甞聞覩。一切眾生無知所",
    "T16n0720_003:0857a19": "盲，汝之慧眼開視分明，鑒察微妙乃如是乎。",
    "T16n0720_003:0857a20": "誰於生死苦惱之海大波浪中，卒教津濟令",
    "T16n0720_003:0857a21": "到彼岸？一切凡愚處於邪徑，誰為引導忽示",
    "T16n0720_003:0857a22": "正道？誰於無明大黑闇中，欻然慧炬顯照幽",
    "T16n0720_003:0857a23": "冥？我之教命，三界之中咸皆承順無能違者。",
    "T16n0720_003:0857a24": "諸仙外道一切悉皆甘樂，我界摩醯首羅、大",
    "T16n0720_003:0857a25": "梵天等，以我之力生於常想。是誰無畏最勝",
    "T16n0720_003:0857a26": "之人，有大膽勇而不懼我，敢捉我髮！善哉，善",
    "T16n0720_003:0857a27": "哉！而汝今者，必定從於佛種中生，正觀之力",
    "T16n0720_003:0857a28": "無比功德大悲為體，必是菩薩悲救眾生。其",
    "T16n0720_003:0857a29": "德尊嚴如須彌山王，除此勝人一切世間無",
    "T16n0720_003:0857b01": "敢舉手捉我髮者。」菩薩答言：「汝之所說實為",
    "T16n0720_003:0857b02": "真正。我自昔來修諸善行，皆為救濟一切眾",
    "T16n0720_003:0857b03": "生，如汝所說言菩薩者，我即是也！」無明曰：",
    "T16n0720_003:0857b04": "「大心眾生！汝智不動，決定救他，怨親平等悉",
    "T16n0720_003:0857b05": "為一味，如盛熾火燋然生葉。汝今慧火燋",
    "T16n0720_003:0857b06": "然於我，亦復如是。汝今堅正，我從汝教終不",
    "T16n0720_003:0857b07": "敢違。」菩薩言：「我以苦、空、無常、無我所印之處，",
    "T16n0720_003:0857b08": "遣汝速去不得疑滯！」菩薩說此印已，無明羅",
    "T16n0720_003:0857b09": "剎將、諸煩惱、諸惡軍眾，逃竄走入九十六種",
    "T16n0720_003:0857b10": "邪論之中，其所居止住愚癡心。菩薩爾時，廣",
    "T16n0720_003:0857b11": "集種種道品資糧，無師獨悟滅於無明，是故",
    "T16n0720_003:0857b12": "眾人應修六度廣集善法。",
    "T16n0720_003:0857b13": "「能善觀察聖所說，　　後獲大樂解深義。",
    "T16n0720_003:0857b14": "我昔曾聞有盲人，　　在空空中弄木杵，",
    "T16n0720_003:0857b15": "杵端衝屋著蜂窠，　　盲聞蜂聲逃出避。",
    "T16n0720_003:0857b16": "空中有驢被蜂螫，　　驢被毒痛出墮淵。",
    "T16n0720_003:0857b17": "淵中惡龍懷忿恚，　　起大雲雷雨大雹，",
    "T16n0720_003:0857b18": "於空聚落下霹靂。　　聚中惡鬼極瞋忿，",
    "T16n0720_003:0857b19": "遍於國界雨大火。　　世界眾生火所逼，",
    "T16n0720_003:0857b20": "皆共逃走入大河。　　河底水中羅剎宮，",
    "T16n0720_003:0857b21": "噉諸眾生血精氣，　　諸入河者至彼宮，",
    "T16n0720_003:0857b22": "極受苦毒入迴覆，　　復入石山唯一孔。",
    "T16n0720_003:0857b23": "眾生出孔入大海，　　海水醎苦消肌體，",
    "T16n0720_003:0857b24": "叫喚大哭稱父母，　　諸神誰能拔濟我？」",
    "T16n0720_003:0857b25": "時海渚中有神馬王，常食自然成熟糧米，肥",
    "T16n0720_003:0857b26": "壯翹陸。聞諸眾生受苦惱聲，馬王唱言：「誰於",
    "T16n0720_003:0857b27": "今者欲度彼岸到閻浮提？」諸墮水人皆舉右",
    "T16n0720_003:0857b28": "手而作是言：「度我，度我！」馬王即時奮迅身體，",
    "T16n0720_003:0857b29": "八萬四千諸毛森然俱長，挽捉毛者皆得脫",
    "T16n0720_003:0857c01": "苦。以何義故引如此喻？言盲人者，喻於一",
    "T16n0720_003:0857c02": "切眾生無明，蜂喻於行，驢喻於識，驢墮淵",
    "T16n0720_003:0857c03": "者喻識墮名色，空聚落者喻於六情，雹霹",
    "T16n0720_003:0857c04": "靂者喻六情中無常患害，惡鬼者即喻於",
    "T16n0720_003:0857c05": "觸，雨火者喻於諸受，投入河者即喻於愛，",
    "T16n0720_003:0857c06": "水中羅剎食人精氣者喻於四取，入迴覆",
    "T16n0720_003:0857c07": "者喻於三有，大石孔者即喻於生，言大海",
    "T16n0720_003:0857c08": "者喻於老、死、憂、悲眾苦。神馬王者，喻佛以善",
    "T16n0720_003:0857c09": "功德，正志堅實肥大之身，以正念定八萬四",
    "T16n0720_003:0857c10": "千諸善之毛，為諸眾生起悲愍心。一切眾生",
    "T16n0720_003:0857c11": "皆受大苦，為生所生，為老所老，為死所死。然",
    "T16n0720_003:0857c12": "諸眾生不知方便求出要路，諸佛於中引接",
    "T16n0720_003:0857c13": "眾生令得離苦。能乘馬者，即是行人乘於法",
    "T16n0720_003:0857c14": "輪，憍陳如等五比丘，夜舍等五人；及諸豪貴",
    "T16n0720_003:0857c15": "長者子五十人，賢邑眾等六十人，優樓頻螺、",
    "T16n0720_003:0857c16": "迦葉兄弟千人，舍利弗、大目連等二百五十",
    "T16n0720_003:0857c17": "人，頻婆娑羅王等八萬四千人，於最末後須",
    "T16n0720_003:0857c18": "拔陀羅，乃至遺法八萬四千諸深法藏，若有",
    "T16n0720_003:0857c19": "眾生得聞一句一偈之者，一切皆得與大涅",
    "T16n0720_003:0857c20": "槃而作因緣。",
    "T16n0720_003:0857c21": "無明羅剎集卷下"
}