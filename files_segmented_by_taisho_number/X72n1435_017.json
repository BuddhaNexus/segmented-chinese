{
    "X72n1435_017:0298c08": "無異禪師廣錄卷第十七",
    "X72n1435_017:0298c10": "住博山法孫　弘瀚　彚編",
    "X72n1435_017:0298c11": "首座法孫　弘裕　同集",
    "X72n1435_017:0298c12": "　　開示偈(三)",
    "X72n1435_017:0298c13": "示汪省菴居士",
    "X72n1435_017:0298c14": "叚心地主汪居士。今日相逢有甚奇。解道聖凡同一",
    "X72n1435_017:0298c15": "體。夙緣密行少人知。疑情隱隱天機現。華藏光明祇",
    "X72n1435_017:0298c16": "一線。洞徹曹源滴水時。夜叉心即菩薩面。早知父母",
    "X72n1435_017:0298c17": "未生前。不妨痛處更加鞭。山頭雲霧都收盡。濁水澄",
    "X72n1435_017:0298c18": "清月正圓。月圓不許將心會。寶墖無形入也未。六窗",
    "X72n1435_017:0298c19": "虗靜絕纖塵。兒女團圞非分外。",
    "X72n1435_017:0298c20": "示黃心鏡居士",
    "X72n1435_017:0298c21": "從來大隱隱廛市。居士今朝身便是。塵勞堆裏發靈",
    "X72n1435_017:0298c22": "苗。真俗何嘗有二致。高原陸地不生蓮。沙水淤泥花",
    "X72n1435_017:0298c23": "始鮮。選官選佛憑君選。佛法何妨兒女邊。翻思昔日",
    "X72n1435_017:0298c24": "維摩士。毗奈耶城弘大智。推倒文殊不二門。笑携竿",
    "X72n1435_017:0299a01": "木恣遊戲。誰云恩愛障修行。無生原不礙生生。但知",
    "X72n1435_017:0299a02": "生理元無性。何慮菩提道不成。分明今日老龐家。山",
    "X72n1435_017:0299a03": "海敲氷來煑茶。撒手那邊千聖外。須彌頂上浪生花。",
    "X72n1435_017:0299a04": "世間恩愛妄疎親。白日青天鬼繫人。看破傀儡棚上",
    "X72n1435_017:0299a05": "索。莫教辜負好時辰。銀山鐵壁丈夫志。明月清風道",
    "X72n1435_017:0299a06": "者心。世界從他滄海變。佛聲終不愧東林。",
    "X72n1435_017:0299a07": "送盛翀吾居士",
    "X72n1435_017:0299a08": "曾自吳山越水來。而今復過姑蘇臺。故鄉景色堪徘",
    "X72n1435_017:0299a09": "徊。幻化場中隻眼開。木蘭亭下人如電。縹緲霓裳今",
    "X72n1435_017:0299a10": "罕見。海湧峯頭虎亦潛。北畆南阡經幾變。此身即是",
    "X72n1435_017:0299a11": "真法聚。莫逐根塵生怖懼。木人花鳥本無情。宦途榮",
    "X72n1435_017:0299a12": "顯閒家具。我將此語餞君行。越水吳山一掌平。更有",
    "X72n1435_017:0299a13": "太湖流不輟。待將清湛濯塵纓。",
    "X72n1435_017:0299a14": "示本宗禪人",
    "X72n1435_017:0299a15": "如何是本古路崚。嶒蹋得穩。如何是宗澄江水。底日",
    "X72n1435_017:0299a16": "頭紅。麻三斤與乾屎橛。蹭蹬如吞栗棘蓬。識得此心",
    "X72n1435_017:0299a17": "無二法。動容不待眉毛眨。破爛袈裟撩亂遮。崢嶸蹄",
    "X72n1435_017:0299a18": "角恣騰蹋。不學諸方五味禪。清風過耳自悠然。聖凡",
    "X72n1435_017:0299a19": "家業都拋却。撒手徉徜笑掣顛。旋身不蹋無明草。佛",
    "X72n1435_017:0299a20": "法塵緣都潦倒。本源靈湛絕週遮。海底珊瑚和日皎。",
    "X72n1435_017:0299a21": "示林野禪人",
    "X72n1435_017:0299a22": "真修行辦己事。願與釋迦為嫡子。逈脫塵勞大丈夫。",
    "X72n1435_017:0299a23": "好將名字標僧史。住深山棲巖谷。那管春花秋草綠。",
    "X72n1435_017:0299a24": "一箇閒人天地間。饑寒飽煖隨緣足。鋤為枕草為氈。",
    "X72n1435_017:0299b01": "睡眼摩挲白晝眠。西來大意山頭有。何必臨機更竪",
    "X72n1435_017:0299b02": "拳。不勞心枉費力。華藏莊嚴在咫尺。大千沙界絕遮",
    "X72n1435_017:0299b03": "攔。煩惱無明都解釋。不動步是真修。體露金風得自",
    "X72n1435_017:0299b04": "由。看破世間顛倒事。青林深處一聲鳩。",
    "X72n1435_017:0299b05": "示白齋禪人",
    "X72n1435_017:0299b06": "為僧難為僧難。喫盡人間苦與酸。是非憎愛風穿耳。",
    "X72n1435_017:0299b07": "度量還同海樣寬。華藏界謾盤桓。無邊剎海一毫端。",
    "X72n1435_017:0299b08": "覷破緣生無實性。了知生死不相干。心外境亦何繁。",
    "X72n1435_017:0299b09": "流水青山鎮日看。三十年來知是錯。分明月照髑髏",
    "X72n1435_017:0299b10": "寒。覓不得始心安。徹底無根見肺肝。祖佛相傳祕密",
    "X72n1435_017:0299b11": "旨。大似將空挪作丸。直教生鐵流金汁。湧沸都來掌",
    "X72n1435_017:0299b12": "上觀。會得者些關棙子。不妨隨處種旃檀。",
    "X72n1435_017:0299b13": "示碧輝禪人",
    "X72n1435_017:0299b14": "為僧易。為僧易。要在男兒有大智。雪山真寶囊衣中。",
    "X72n1435_017:0299b15": "烈燄何須更迴避。任毀謗從罵詈。恩愛冤家都遠離。",
    "X72n1435_017:0299b16": "孤標獨立絕親疎。濁惡世間恣翫戲。逢人化敷妙義。",
    "X72n1435_017:0299b17": "譬如大鵬輕展翅。又如鉛汞與真金。入火始能辯真",
    "X72n1435_017:0299b18": "偽。不求師不斷臂。不圖名兮不愛利。了無一物挂心",
    "X72n1435_017:0299b19": "懷。饑來喫飯困打睡。胡張三黑李四。從來不問渠名",
    "X72n1435_017:0299b20": "字。空花落盡見青天。敢道頓然超十地。",
    "X72n1435_017:0299b21": "示順涯禪人",
    "X72n1435_017:0299b22": "入僧數非難易。蹈矩循規理不違。韜光混俗渾閒事。",
    "X72n1435_017:0299b23": "動止無非振祖威。棲巖壑住柴扉。騰騰養得肚皮肥。",
    "X72n1435_017:0299b24": "就中一種真三昧。猛火叢中片雪飛。知也未察幾微。",
    "X72n1435_017:0299c01": "晴空白日雨霏霏。光明八萬四千土。土土皆作黃金",
    "X72n1435_017:0299c02": "輝。袈裟紫衲衣緋。驀地逢人拄杖揮。三餐茶飯隨時",
    "X72n1435_017:0299c03": "度。渴飲清泉饑食薇。男兒到此恣豪放。更當勇力破",
    "X72n1435_017:0299c04": "重圍。都城祖意須親薦。淨白途中芳草菲。",
    "X72n1435_017:0299c05": "示古航關主",
    "X72n1435_017:0299c06": "君不見。天目山頭石作船。高峯大士居其巔。三十餘",
    "X72n1435_017:0299c07": "年瓔珞飯。至今人把清名傳。吾徒靜室亦何有。口不",
    "X72n1435_017:0299c08": "開兮足不走。赤身惟剩兩條眉。白手空拳誇抖擻。又",
    "X72n1435_017:0299c09": "不見朗公禪。鋤為枕子草為氈。佛法世緣何所似。磐",
    "X72n1435_017:0299c10": "石多恣白晝眠。吾徒不聞鋤與草。磐石藤蘿何處討。",
    "X72n1435_017:0299c11": "開窻祇可見青天。一道靈明光皜皜。莫將此際當尋",
    "X72n1435_017:0299c12": "常。光非照境境非光。倐然廓徹通無礙。便是心空及",
    "X72n1435_017:0299c13": "第郎。",
    "X72n1435_017:0299c14": "示李希仁居士",
    "X72n1435_017:0299c15": "君不見。此事不與教乘合。敢將外典分優劣。坐斷虗",
    "X72n1435_017:0299c16": "空逼塞時。大千沙界無遺子。是途中非考輟。只須吐",
    "X72n1435_017:0299c17": "出廣長舌。無情敷演妙伽陀。塵說剎說眾生說。山可",
    "X72n1435_017:0299c18": "傾海可竭。日可冷兮月可熱。獨有禪門不動尊。笑看",
    "X72n1435_017:0299c19": "紅爐飛白。雪爆得斷卒得折。旋機轉位誇豪傑。四方",
    "X72n1435_017:0299c20": "八面任縱橫。何妨弄巧翻成拙。鼓是非稱奇絕。金毛",
    "X72n1435_017:0299c21": "跳入野狐穴。捋虎搏龍興未闌。泥人肋下三條鐵。大",
    "X72n1435_017:0299c22": "因緣好時節。為君細解同心結。列聖叢中向上關。熟",
    "X72n1435_017:0299c23": "讀斯文真口訣。",
    "X72n1435_017:0299c24": "示禪人",
    "X72n1435_017:0300a01": "人生天壤間。幻質若浮漚。虗脆無真實。苦向身外求。",
    "X72n1435_017:0300a02": "譬如朝露花。又如塗地油。須臾便斂跡。胡為不知休。",
    "X72n1435_017:0300a03": "人身優曇開。芥子針鋒投。赤肉明珠窟。青山碧玉樓。",
    "X72n1435_017:0300a04": "披襟彌寶色。動步遂清幽。肯逐塵緣使。竛竮空白頭。",
    "X72n1435_017:0300a05": "示方赤城侍御",
    "X72n1435_017:0300a06": "紅光彌雉堞。清瘦晏居中。鬚髮皤然白。衣冠興愈濃。",
    "X72n1435_017:0300a07": "名言蘇困躓。門第鼓祥風。燕雀高眉宇。圖書飽幼童。",
    "X72n1435_017:0300a08": "寂住添靈翠。浮山起彥嶐。溪聲清過樂。雲勢活如龍。",
    "X72n1435_017:0300a09": "他日重遊處。相將看嶺松。",
    "X72n1435_017:0300a10": "示六義禪人",
    "X72n1435_017:0300a11": "誰云有六義。寧知一字無。寄身如浮雲。經世一須臾。",
    "X72n1435_017:0300a12": "男兒氣浩然。眉宇動天樞。灼然沒巴鼻。逈與生死殊。",
    "X72n1435_017:0300a13": "打開大散關。壯哉始自娛。莫學班白人。喃喃讀梵書。",
    "X72n1435_017:0300a14": "論義如流水。究竟若茭蘆。真是獅子兒。生成鐵額顱。",
    "X72n1435_017:0300a15": "又如猛丈夫。抒海求明珠。只教親瞥地。裂破祖師圖。",
    "X72n1435_017:0300a16": "示陳□□居士",
    "X72n1435_017:0300a17": "遍界不曾藏。眼根豈能見。除是悟心人。當下討方便。",
    "X72n1435_017:0300a18": "單提句話頭。深追與力究。纔欲涉思惟。圓明成過咎。",
    "X72n1435_017:0300a19": "譬如破重關。力與萬人敵。通身都是膽。輸贏在咫尺。",
    "X72n1435_017:0300a20": "那復論危亡。亦不分彼我。抹轉上頭關。無可無不可。",
    "X72n1435_017:0300a21": "果是獅子兒。不向那邊討。力就解翻身。根塵光皎皎。",
    "X72n1435_017:0300a22": "清風拂夜月。旭日盡朝露。萬象咸點頭。森羅盡回互。",
    "X72n1435_017:0300a23": "喚作無事人。喚作猛烈漢。更擬問如何。水浸石頭爛。",
    "X72n1435_017:0300a24": "示李借假居士",
    "X72n1435_017:0300b01": "念佛與參禪。法門最直路。鎮海傾明珠。樂邦宣淨土。",
    "X72n1435_017:0300b02": "和盤盡托出。覿面絕差互。遠祖蓮花開。趙州驢馬度。",
    "X72n1435_017:0300b03": "抑揚激教源。高下辯宗譜。塵界毫端析。法身全體露。",
    "X72n1435_017:0300b04": "花開德水清。酒醒衣珠悟。謾言佛土佛。須識主中主。",
    "X72n1435_017:0300b05": "念佛與參禪。祥雲和紫霧。隨方布德澤。切莫生猶豫。",
    "X72n1435_017:0300b06": "付囑應弘通。化儀非小補。果得兼行之。真如帶角虎。",
    "X72n1435_017:0300b07": "示詹智安居士",
    "X72n1435_017:0300b08": "實相毋容寄足。虗空豈是真心。坐斷十方窠臼。頂門",
    "X72n1435_017:0300b09": "痛下金針。掉轉乾坤何境界。拈來。沙土盡黃金。",
    "X72n1435_017:0300b10": "示古輝維那",
    "X72n1435_017:0300b11": "提起話頭。倚天長劍。斷生死流。碎魔軍殿。不斬黧奴。",
    "X72n1435_017:0300b12": "豈肯放手。直破重圍。先須知有。知有體玄。如臨深淵。",
    "X72n1435_017:0300b13": "約不退後。推不向前。勇不顧身。命根始斷。絕後再甦。",
    "X72n1435_017:0300b14": "救得一半。一半倔強。拗折拄杖。絕思惟時。來喫痛棒。",
    "X72n1435_017:0300b15": "示殊常二禪人",
    "X72n1435_017:0300b16": "一歸何處。是擎天柱。抹轉額顱。笑破了去。別子江上。",
    "X72n1435_017:0300b17": "浪花麤分。明月照珊瑚樹。只饒坐斷清虗。解活也須",
    "X72n1435_017:0300b18": "回互。雙雙行也雙雙行。須知一住一不住。",
    "X72n1435_017:0300b19": "示智和禪人",
    "X72n1435_017:0300b20": "遇午一餐。遇晚一宿。此是何緣。無非順俗。忽朝踢破",
    "X72n1435_017:0300b21": "指頭。敢道。玄沙受屈。屈不屈。聽叮囑。藍田片玉本來",
    "X72n1435_017:0300b22": "輝。脫[穀-禾+卵]烏龜火裏浴。",
    "X72n1435_017:0300b23": "示玄機禪人",
    "X72n1435_017:0300b24": "癡癡獃獃。好去邏齋。昨日南嶽。今朝天台。兩瓢熱水。",
    "X72n1435_017:0300c01": "一束乾柴。梅子熟也。還我核來。若將持呪為禪要。天",
    "X72n1435_017:0300c02": "下禪人盡活埋。",
    "X72n1435_017:0300c03": "示徐六嶽宮保元勛",
    "X72n1435_017:0300c04": "不忘靈山親付囑。長安大道行人速。一鞭木馬蹋花",
    "X72n1435_017:0300c05": "飛。九重宮殿爐煙馥。閒拈拄杖撞虗空。逼塞誰分心",
    "X72n1435_017:0300c06": "境同。到得還家花未老。白雲依舊故山中。",
    "X72n1435_017:0300c07": "示方心寰徹侯",
    "X72n1435_017:0300c08": "不忘靈山親付囑。大鵬久住金剛窟。但問歸家歸未",
    "X72n1435_017:0300c09": "曾。休將古德商遲速。虗樓百尺倚晴空。門閉梯捐路",
    "X72n1435_017:0300c10": "自通。不動步時彈指入。樓前木馬夜嘶風。",
    "X72n1435_017:0300c11": "示詹見五勛卿",
    "X72n1435_017:0300c12": "不忘靈山親付囑。紅塵豈障參禪骨。雲衣不挂忽然",
    "X72n1435_017:0300c13": "甦。滿目桃花春簇簇。春風吹樹看春來。露柱生兒笑",
    "X72n1435_017:0300c14": "滿腮。識得無生親的子。任君掩耳過經臺。",
    "X72n1435_017:0300c15": "示顧醒石鴻臚",
    "X72n1435_017:0300c16": "不忘靈山親付囑。者箇都非心佛物。驀爾通身熱汗",
    "X72n1435_017:0300c17": "流。一味之間百味足。百味誰甞一味非。旅中無繫自",
    "X72n1435_017:0300c18": "知歸。解道澄江淨如練。令人常憶謝玄暉。",
    "X72n1435_017:0300c19": "示徐南高冏卿",
    "X72n1435_017:0300c20": "不忘靈山親付囑。紅藕池邊波可掬。通身獨露放光",
    "X72n1435_017:0300c21": "明萬里山河清淨目。庭生瑞草未為奇。瓮裏醃虀變",
    "X72n1435_017:0300c22": "紫芝。碧眼胡師吞未盡。酸甜祇貴大家知。",
    "X72n1435_017:0300c23": "示何天玉冏卿",
    "X72n1435_017:0300c24": "不忘靈山親付囑。識取未生前面目。柳風梧月主人",
    "X72n1435_017:0301a01": "醒。掃花閒殺樵青僕。春到黃鶯語亦親。半塘遙隔見",
    "X72n1435_017:0301a02": "通津。還他寶釧金羇子。任我穿衣喫飯人。",
    "X72n1435_017:0301a03": "示俞容自勛卿",
    "X72n1435_017:0301a04": "不忘靈山親付囑。學道先教無猒足。假饒已悟更加",
    "X72n1435_017:0301a05": "鞭。管取千魔俱殞沒。護持須護自心玉。氷雪中間別",
    "X72n1435_017:0301a06": "有香。大著眼眶看仔細。丈夫眉宇舊昂藏。",
    "X72n1435_017:0301a07": "示徐孟麟侍御",
    "X72n1435_017:0301a08": "不忘靈山親付囑。光明智火燒殘牘。逢人何處著商",
    "X72n1435_017:0301a09": "量。盡日芙蓉看未足。芙蓉霜刃向雲磨。魔佛由來奈",
    "X72n1435_017:0301a10": "爾何。露布已聞鐃吹奏。太平端許臥山阿。",
    "X72n1435_017:0301a11": "示任文升侍御",
    "X72n1435_017:0301a12": "不忘靈山親付囑。緣生世諦多林麓。剖開慧眼顯全",
    "X72n1435_017:0301a13": "機。肯向塵緣空碌碌。突出衣中無價珍。從來見處不",
    "X72n1435_017:0301a14": "依人。大圓覺體光明藏。淨白元無一點塵。",
    "X72n1435_017:0301a15": "示吳黃嶽侍御",
    "X72n1435_017:0301a16": "不忘靈山親付囑。清光靄靄彌山谷。舉頭誰不見青",
    "X72n1435_017:0301a17": "天。男兒肯向他尋逐。待客迎賓事事長。跬步何曾離",
    "X72n1435_017:0301a18": "本鄉。了知動轉非他物。優鉢羅花遍界香。",
    "X72n1435_017:0301a19": "示朱羅青民部",
    "X72n1435_017:0301a20": "不忘靈山親付囑。回頭紙穴癡蠅出。疑情舉處要分",
    "X72n1435_017:0301a21": "明。莫把心量重卜度。大千經卷一塵微。只貴當人剖",
    "X72n1435_017:0301a22": "出之。曾向洛陽宮裏過。春花春鳥總宜詩。",
    "X72n1435_017:0301a23": "示蔡聖龍祠部",
    "X72n1435_017:0301a24": "不忘靈山親付囑。慧燈好向風前續。青天白露鷲峯",
    "X72n1435_017:0301b01": "明。更從何處分真佛。無分無別阿誰知。當下知歸我",
    "X72n1435_017:0301b02": "是誰。猛火煅成清淨土。一聲孤雁夜聽遲。",
    "X72n1435_017:0301b03": "示龐序皇司馬",
    "X72n1435_017:0301b04": "不忘靈山親付囑。春氣非傳紅與綠。一念攀緣眼底",
    "X72n1435_017:0301b05": "花。片言玄玅膺中物。空諸所有實諸無。活殺從來是",
    "X72n1435_017:0301b06": "丈夫。山色溪聲還跳出。閙藍風雨對屠沽。",
    "X72n1435_017:0301b07": "示曹安祖司馬",
    "X72n1435_017:0301b08": "不忘靈山親付囑。浩然氣宇餐天祿。堂堂妙用絕周",
    "X72n1435_017:0301b09": "遮。百匝千重光晃昱。底事分明說似君。碧空花雨亂",
    "X72n1435_017:0301b10": "紛紜。飯餘柳岸經行慣。清風微動水成紋。",
    "X72n1435_017:0301b11": "示吳泊如繕部",
    "X72n1435_017:0301b12": "不忘靈山親付囑。海外波斯雙赤足。夜來龍藏掌中",
    "X72n1435_017:0301b13": "生。鎚碎休教添碌碌。俊鶻摩天秋氣高。虗空無物見",
    "X72n1435_017:0301b14": "纖毫。驅耕奪食男兒事。一任西風爽布袍。",
    "X72n1435_017:0301b15": "示王季常繕部",
    "X72n1435_017:0301b16": "不忘靈山親付囑。雪冷須彌偏突兀。拈來青棗大如",
    "X72n1435_017:0301b17": "瓜。見後桃花清似菊。熱油鐺舐大方饞。莫使重留貼",
    "X72n1435_017:0301b18": "肉衫。到得感恩知愧日。許君親見老香嚴。",
    "X72n1435_017:0301b19": "示白雉衡虞部",
    "X72n1435_017:0301b20": "不忘靈山親付囑。社舞村歌堪薦入。歌聲鼓節遣誰",
    "X72n1435_017:0301b21": "聞。耳中供箇觀音佛。虗空消殞一人邊。草淨湖南萬",
    "X72n1435_017:0301b22": "里天。一句相憑重道當。石人雙耳聽聲前。",
    "X72n1435_017:0301b23": "示周敏山水部",
    "X72n1435_017:0301b24": "不忘靈山親付囑。珊瑚影映澄江綠。清風明月兩相",
    "X72n1435_017:0301c01": "知。蓮花水面如車軸。石頭城外草芊芊。蹋月穿雲知",
    "X72n1435_017:0301c02": "幾年。一自洞庭歌罷後。至今花雨尚蹁蹮。",
    "X72n1435_017:0301c03": "示金蘿石田曹",
    "X72n1435_017:0301c04": "不忘靈山親付囑。禪牀直竪蒼山骨。逈然一念射當",
    "X72n1435_017:0301c05": "人。此是吾家真種族。空花輪轉本來無。迷悟俱非井",
    "X72n1435_017:0301c06": "覰驢。討得钁頭些子味。臥雲嘯月種松株。",
    "X72n1435_017:0301c07": "示吳鬯膏田曹",
    "X72n1435_017:0301c08": "不忘靈山親付囑。刻刻須教深入木。和身迸透頂門",
    "X72n1435_017:0301c09": "開。六六原來三十六。鐵船無恙海潮通。月落沙寒釣",
    "X72n1435_017:0301c10": "已窮。若向此中親薦得。竹簫吹過斷蘆中。",
    "X72n1435_017:0301c11": "示丁蓮侶國博",
    "X72n1435_017:0301c12": "不忘靈山親付囑。寶華淨界無延促。眉眶之下鼻頭",
    "X72n1435_017:0301c13": "垂。何人解把舟行陸。方舟渡子不曾迷。說著河源却",
    "X72n1435_017:0301c14": "未知。雪滿短蓑寒夢破。自驚身是釣魚師。",
    "X72n1435_017:0301c15": "示林如冲奉常",
    "X72n1435_017:0301c16": "不忘靈山親付囑。熟處當生生處熟。却將生熟一鐺",
    "X72n1435_017:0301c17": "煎。跛鱉盲龜稱萬福。出門何地不青山。傍晚征夫閒",
    "X72n1435_017:0301c18": "未閒。開徹碓花供醉眼。磨成磚鏡照衰顏。",
    "X72n1435_017:0301c19": "示吳文孫中祕",
    "X72n1435_017:0301c20": "不忘靈山親付囑。頭頭法法光明域。虗堂無事一聲",
    "X72n1435_017:0301c21": "雷。野狐跳入金毛窟。金毛獅子解翻身。者裏分明不",
    "X72n1435_017:0301c22": "昧因。吐却狐涎入狐隊。出山人是住山人。",
    "X72n1435_017:0301c23": "示汪叔度進士",
    "X72n1435_017:0301c24": "不忘靈山親付囑。康莊車馬偏難忽。黃塵冉冉遍天",
    "X72n1435_017:0302a01": "涯。憑君拭洗青山俗。青山無況著秋煙。鹿草龍芝種",
    "X72n1435_017:0302a02": "玉田。獨有一年收未得。祖珍拋散禁城邊。",
    "X72n1435_017:0302a03": "示沈得一孝廉",
    "X72n1435_017:0302a04": "不忘靈山親付囑。得意驊騮風趂足。奔騰蹴蹋見分",
    "X72n1435_017:0302a05": "明。萬里空山尋古宿。尋人花影落繽紛。玉帶誰教報",
    "X72n1435_017:0302a06": "衲裙。合有臨行饒舌處。鍾山雲似博山雲。",
    "X72n1435_017:0302a07": "示陳賁生孝廉",
    "X72n1435_017:0302a08": "不忘靈山親付囑。白石蒼松堪擊筑。擊出針鋒一線",
    "X72n1435_017:0302a09": "通。千流萬派看漩澓。山頭白浪海中塵。囊裏無錢賸",
    "X72n1435_017:0302a10": "買春。月滿珊瑚枝自露。跏趺應笑劫前身。",
    "X72n1435_017:0302a11": "示徐六虗孝廉",
    "X72n1435_017:0302a12": "不忘靈山親付囑。宗門豈傍他人入。英雄眼底笑男",
    "X72n1435_017:0302a13": "兒。清風古路無迂曲。參禪先令識心閒。錦鯉成龍一",
    "X72n1435_017:0302a14": "躍間。皮袋生光情愛盡。淡將言句寫溪山。",
    "X72n1435_017:0302a15": "示曹清之奉常",
    "X72n1435_017:0302a16": "不忘靈山親付囑。參禪莫就禪中宿。當日惟知劍柄",
    "X72n1435_017:0302a17": "長。而今始覺毬門複。枯樁未始是枯樁。觸處風搖白",
    "X72n1435_017:0302a18": "玉幢。萬里泥牛奔影去。碧雲無賴滿春江。",
    "X72n1435_017:0302a19": "示陳允嘉廣文",
    "X72n1435_017:0302a20": "不忘靈山親付囑。斷崖峰頂黃茅屋。十方坐斷見春",
    "X72n1435_017:0302a21": "風。撥雲夜看千花谷。跨著楊岐三脚驢。不逢渠處也",
    "X72n1435_017:0302a22": "逢渠。解開布袋憑人看。妙用臨機果不殊。",
    "X72n1435_017:0302a23": "示張時華參軍",
    "X72n1435_017:0302a24": "不忘靈山親付囑。十年豫造征人服。征人未免挂征",
    "X72n1435_017:0302b01": "鞍。會免臨期多倉卒。繡幢煙影碧油車。放出南山鼈",
    "X72n1435_017:0302b02": "鼻蛇。若道葛藤猶未斷。一杯清供趙州茶。",
    "X72n1435_017:0302b03": "示周元執參軍",
    "X72n1435_017:0302b04": "不忘靈山親付囑。牧童明月騎歸犢。未到人牛不見",
    "X72n1435_017:0302b05": "時。休隨草色平川綠。雨餘芳草是前村。牧笛無端欲",
    "X72n1435_017:0302b06": "斷魂。却向古鄰荒寺去。大家扶起破沙盆。",
    "X72n1435_017:0302b07": "示劉斗樞司馬",
    "X72n1435_017:0302b08": "不忘靈山親付囑。縱橫出沒無拘束。閒雲蹤跡渺天",
    "X72n1435_017:0302b09": "壤。魔佛從來皆眷屬。放生容易殺生難。火宅之中呌",
    "X72n1435_017:0302b10": "野干。露地白牛車上坐。寶鈴珠網夜天寒。",
    "X72n1435_017:0302b11": "示吳淳太光祿",
    "X72n1435_017:0302b12": "不忘靈山親付囑。鉢盂中是千鍾粟。橫吞一粒齒牙",
    "X72n1435_017:0302b13": "香。却笑饑人果空腹。一粒原來何處生。大千心畝廓",
    "X72n1435_017:0302b14": "然平。夜來[腠-天+貝]有栽秧雨。好向綠楊聽曉鶯。",
    "X72n1435_017:0302b15": "示葉翼所典謁",
    "X72n1435_017:0302b16": "不忘靈山親付囑。花蜂豈就空枝宿。鑽向銀山鐵壁",
    "X72n1435_017:0302b17": "中。他家好似無情物。場開選佛看登壇。莫道心空及",
    "X72n1435_017:0302b18": "第難。踢殺猢猻縛殺鬼。不知菩薩是何官。",
    "X72n1435_017:0302b19": "示丘言思宮端",
    "X72n1435_017:0302b20": "不忘靈山親付囑。彌陀一句無真俗。數珠繩斷佛聲",
    "X72n1435_017:0302b21": "消。卞和剖破荊山玉。分明寶鏡映千燈。擇葉尋枝我",
    "X72n1435_017:0302b22": "未曾。識得燒菴真供養。泥牛搖尾過窗櫺。",
    "X72n1435_017:0302b23": "示李在璞孝廉",
    "X72n1435_017:0302b24": "不忘靈山親付囑。脩幢拗折瀟湘竹。實相門開聲悄",
    "X72n1435_017:0302c01": "然。短衣破笠黃金域。江風淡蕩法身寒。江雨凄清夜",
    "X72n1435_017:0302c02": "未殘。休把鵑啼比鶯語。萬花叢裏現優曇。",
    "X72n1435_017:0302c03": "示葉白於中翰",
    "X72n1435_017:0302c04": "不忘靈山親付囑。期君試聽無生曲。無手人彈無耳",
    "X72n1435_017:0302c05": "聽。聚合從前親骨肉。團圞何處問他方。一片空心選",
    "X72n1435_017:0302c06": "佛場。打鼓却看誰作主。釣魚原是謝三郎。",
    "X72n1435_017:0302c07": "示余集生冏卿",
    "X72n1435_017:0302c08": "不忘靈山親付囑。爾自彈絲我吹竹。合成一調供眾",
    "X72n1435_017:0302c09": "生。梵天花雨成禾糓。攪不清兮燒不香。捉賊須教有",
    "X72n1435_017:0302c10": "正贓。溺器踢翻清夜曉。傳燈名字間僧行。",
    "X72n1435_017:0302c11": "示余周生都閫",
    "X72n1435_017:0302c12": "不忘靈山親付囑。日午虗窻剔明燭。厨前巧婦細思",
    "X72n1435_017:0302c13": "量。自笑能炊無米粥。諸天同器不同餐。肘後金符近",
    "X72n1435_017:0302c14": "已刓。馬足似雲弓似月。將軍今夜下三韓。",
    "X72n1435_017:0302c15": "示方士雄太學",
    "X72n1435_017:0302c16": "不忘靈山親付囑。青山滿目原非物。荊棘叢中穿過",
    "X72n1435_017:0302c17": "時。何論橫趨與直入。旋風八字打將來。寶網金繩觸",
    "X72n1435_017:0302c18": "處開。萬壑千巖春自暖。兔光和露護珠胎。",
    "X72n1435_017:0302c19": "示汪吉所居士",
    "X72n1435_017:0302c20": "不忘靈山親付囑。加鞭倒跨泥牛犢。牛背頻將鐵笛",
    "X72n1435_017:0302c21": "吹。聲聲韻出無生曲。無生曲子孰賡和。石人解拍木",
    "X72n1435_017:0302c22": "人歌。遊遍支那歸去晚。衣冠之下古彌陀。",
    "X72n1435_017:0302c23": "示陳旻昭文學",
    "X72n1435_017:0302c24": "不忘靈山親付囑。瓊苗遠發瀏陽佛。揚吾家醜。逼吾",
    "X72n1435_017:0303a01": "忙。管保千生受塗毒。千生祇在一朝圓。毒鼓聲騰萬",
    "X72n1435_017:0303a02": "馬先。廓爾子韶明物格。紫雲金殿暗香傳。",
    "X72n1435_017:0303a03": "示余得之居士",
    "X72n1435_017:0303a04": "不忘靈山親付囑。日用何妨耕與讀。書中全露聖賢",
    "X72n1435_017:0303a05": "心。大似良田獲嘉糓。聖賢俱自道場來。儒釋源流莫",
    "X72n1435_017:0303a06": "浪猜。會得拈花微笑旨。龜毛拂子舞三台。",
    "X72n1435_017:0303a07": "示剡水禪人",
    "X72n1435_017:0303a08": "不忘靈山親付囑。波澄三昧銀鷥浴。自從不解倒跨",
    "X72n1435_017:0303a09": "牛。石人淚墮相思曲。相思難寫夢初分。半是思君半",
    "X72n1435_017:0303a10": "恨君。若使琵琶能訴出。指端應現博山雲。",
    "X72n1435_017:0303a12": "無異禪師廣錄卷第十七"
}