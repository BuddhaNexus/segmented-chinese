{
    "T14n0449_001:0401a02": "  [  ; 灌頂經卷第十二]",
    "T14n0449_001:0401a03": "藥師如來本願功德經序",
    "T14n0449_001:0401a05": "藥師如來本願經者，致福消災之要法也；曼",
    "T14n0449_001:0401a06": "殊以慈悲之力請說尊號，如來以利物之心",
    "T14n0449_001:0401a07": "盛陳功業；十二大願彰因行之弘遠，七寶莊",
    "T14n0449_001:0401a08": "嚴顯果德之純淨；憶念稱名則眾苦咸脫，祈",
    "T14n0449_001:0401a09": "請供養則諸願皆滿；至於病士求救應死更",
    "T14n0449_001:0401a10": "生，王者攘災轉禍為福；信是消百怪之神",
    "T14n0449_001:0401a11": "符，除九橫之妙術矣。昔宋孝武之世，鹿野寺",
    "T14n0449_001:0401a12": "沙門慧簡已曾譯出在世流行，但以梵宋不",
    "T14n0449_001:0401a13": "融、文辭雜糅，致令轉讀之輩多生疑惑。矩早",
    "T14n0449_001:0401a14": "學梵書恒披葉典，思遇此經驗其紕謬；開皇",
    "T14n0449_001:0401a15": "十七年初獲一本，猶恐脫誤未敢即翻，至大",
    "T14n0449_001:0401a16": "業十一年復得二本，更相讎比方為揩定，遂",
    "T14n0449_001:0401a17": "與三藏法師達磨笈多，并大隋翻經沙門法行",
    "T14n0449_001:0401a18": "明則、長順海馭等，於東都洛水南上林園翻",
    "T14n0449_001:0401a19": "經舘重譯此本。深鑑前非方懲後失，故一言",
    "T14n0449_001:0401a20": "出口必三覆乃書，傳度幽旨差無大過；其年",
    "T14n0449_001:0401a21": "十二月八日翻勘方了，仍為一卷。所願此經",
    "T14n0449_001:0401a22": "深義人人共解，彼佛名號處處遍聞，十二夜",
    "T14n0449_001:0401a23": "叉念佛恩而護國，七千眷屬承經力以利民，",
    "T14n0449_001:0401a24": "帝祚遐永，群生安樂，式貽來世序云爾。",
    "T14n0449_001:0401a25": "佛說藥師如來本願經",
    "T14n0449_001:0401a26": "新翻藥師經，大業十二年十二月八日，沙",
    "T14n0449_001:0401a27": "門慧矩等六人，於東都洛水南上林園譯",
    "T14n0449_001:0401a28": "出。此本最定，諸讀誦者願莫更疑，得罪",
    "T14n0449_001:0401a29": "不輕。",
    "T14n0449_001:0401b02": "佛說藥師如來本願經",
    "T14n0449_001:0401b04": "隋天竺三藏達摩笈多譯",
    "T14n0449_001:0401b05": "如是我聞：一時婆伽婆遊行人間至毘舍",
    "T14n0449_001:0401b06": "離國住樂音樹下，與大比丘眾八千人俱、",
    "T14n0449_001:0401b07": "菩薩三萬六千、國王、大臣、婆羅門、居士、天龍、",
    "T14n0449_001:0401b08": "阿修羅、揵達婆、伽樓茶、緊那羅、摩呼羅伽等，",
    "T14n0449_001:0401b09": "大眾圍遶於前說法。",
    "T14n0449_001:0401b10": "爾時，曼殊室利法王子，承佛威神，即從座",
    "T14n0449_001:0401b11": "起，偏露一髆，右膝著地，向婆伽婆合掌曲",
    "T14n0449_001:0401b12": "躬白言：「世尊！唯願演說諸佛名號及本",
    "T14n0449_001:0401b13": "昔所發殊勝大願，令眾生聞已，業障消除，攝",
    "T14n0449_001:0401b14": "受來世正法壞時諸眾生故。」",
    "T14n0449_001:0401b15": "爾時，婆伽婆讚曼殊室利童子言：「善哉！善",
    "T14n0449_001:0401b16": "哉！曼殊室利大慈悲者，起無量悲，勸請我",
    "T14n0449_001:0401b17": "說，為欲義利種種業障所纏眾生，饒益安",
    "T14n0449_001:0401b18": "樂諸天人故。曼殊室利！當善憶念，聽我所",
    "T14n0449_001:0401b19": "說。」時曼殊室利童子樂聽佛說，白言：「唯然，",
    "T14n0449_001:0401b20": "世尊！」佛告曼殊室利：「東方過此佛土十恒",
    "T14n0449_001:0401b21": "河沙等佛土之外，有世界名淨琉璃，彼土",
    "T14n0449_001:0401b22": "有佛，名藥師琉璃光如來、應、正遍知、明行足、",
    "T14n0449_001:0401b23": "善逝、世間解、無上士、調御丈夫、天人師、佛、世",
    "T14n0449_001:0401b24": "尊。「曼殊室利！彼世尊藥師琉璃光如來本行",
    "T14n0449_001:0401b25": "菩薩行時，發十二大願。何者十二？",
    "T14n0449_001:0401b26": "「第一大願：願我來世於佛菩提得正覺時，",
    "T14n0449_001:0401b27": "自身光明熾然，照曜無量無數無邊世界，三",
    "T14n0449_001:0401b28": "十二丈夫大相及八十小好以為莊嚴；我",
    "T14n0449_001:0401b29": "身既爾，令一切眾生如我無異。",
    "T14n0449_001:0401c01": "「第二大願：願我來世得菩提時，身如琉璃，",
    "T14n0449_001:0401c02": "內外清淨，無復瑕垢，光明曠大，威德熾然，身",
    "T14n0449_001:0401c03": "善安住，焰網莊嚴，過於日月，若有眾生，生",
    "T14n0449_001:0401c04": "世界之間，或復人中昏暗及夜，莫知方所，",
    "T14n0449_001:0401c05": "以我光故，隨意所趣，作諸事業。",
    "T14n0449_001:0401c06": "「第三大願：願我來世得菩提時，以無邊無",
    "T14n0449_001:0401c07": "限智慧方便，令無量眾生界受用無盡，莫",
    "T14n0449_001:0401c08": "令一人有所少乏。",
    "T14n0449_001:0401c09": "「第四大願：願我來世得菩提時，諸有眾生",
    "T14n0449_001:0401c10": "行異道者，一切安立菩提道中，行聲聞道、",
    "T14n0449_001:0401c11": "行辟支佛道者，皆以大乘而安立之。",
    "T14n0449_001:0401c12": "「第五大願：願我來世得菩提時，若有眾生",
    "T14n0449_001:0401c13": "於我法中修行梵行，此諸眾生無量無邊，",
    "T14n0449_001:0401c14": "一切皆得不缺減戒，具三聚戒，無有破戒",
    "T14n0449_001:0401c15": "趣惡道者。",
    "T14n0449_001:0401c16": "「第六大願：願我來世得菩提時，若有眾生，",
    "T14n0449_001:0401c17": "其身下劣，諸根不具，醜陋頑愚，聾盲跛躄，身",
    "T14n0449_001:0401c18": "攣背傴，白癩癲狂，若復有餘種種身病，聞",
    "T14n0449_001:0401c19": "我名已，一切皆得，諸根具足，身分成滿。",
    "T14n0449_001:0401c20": "「第七大願：願我來世得菩提時，若有眾生，",
    "T14n0449_001:0401c21": "諸患逼切，無護無依，無有住處，遠離一切",
    "T14n0449_001:0401c22": "資生醫藥，又無親屬，貧窮可愍，此人若得",
    "T14n0449_001:0401c23": "聞我名號，眾患悉除，無諸痛惱，乃至究竟",
    "T14n0449_001:0401c24": "無上菩提。",
    "T14n0449_001:0401c25": "「第八大願：願我來世得菩提時，若有女人，",
    "T14n0449_001:0401c26": "為婦人百惡所逼惱故，厭離女身，願捨女",
    "T14n0449_001:0401c27": "形，聞我名已，轉女人身成丈夫相，乃至究",
    "T14n0449_001:0401c28": "竟無上菩提。",
    "T14n0449_001:0401c29": "「第九大願：願我來世得菩提時，令一切眾",
    "T14n0449_001:0402a01": "生解脫魔網，若墮種種異見稠林，悉當安",
    "T14n0449_001:0402a02": "立置於正見，次第示以菩薩行門。",
    "T14n0449_001:0402a03": "「第十大願：願我來世得菩提時，若有眾生，",
    "T14n0449_001:0402a04": "種種王法，繫縛、鞭撻、牢獄、應死，無量災難，悲",
    "T14n0449_001:0402a05": "憂煎迫，身心受苦，此等眾生，以我福力，皆得",
    "T14n0449_001:0402a06": "解脫一切苦惱。",
    "T14n0449_001:0402a07": "「十一大願：願我來世得菩提時，若有眾生，",
    "T14n0449_001:0402a08": "飢火燒身，為求食故，作諸惡業，我於彼所，",
    "T14n0449_001:0402a09": "先以最妙色香味食，飽足其身，後以法味，",
    "T14n0449_001:0402a10": "畢竟安樂而建立之。",
    "T14n0449_001:0402a11": "「十二大願：願我來世得菩提時，若有眾",
    "T14n0449_001:0402a12": "生，貧無衣服，寒熱蚊虻，日夜逼惱，我當",
    "T14n0449_001:0402a13": "施彼，隨用衣服，種種雜色，如其所好，亦以",
    "T14n0449_001:0402a14": "一切寶莊嚴具，花鬘、塗香、鼓樂、眾伎，隨諸眾",
    "T14n0449_001:0402a15": "生所須之，具皆令滿足。",
    "T14n0449_001:0402a16": "「此十二大願，是彼世尊藥師琉璃光如來、應、",
    "T14n0449_001:0402a17": "正遍知，行菩薩時，本昔所作。「復次，曼殊室",
    "T14n0449_001:0402a18": "利！藥師琉璃光如來所有諸願，及彼佛土功",
    "T14n0449_001:0402a19": "德莊嚴，乃至窮劫說不可盡。彼佛國土一",
    "T14n0449_001:0402a20": "向清淨，無女人形，離諸欲惡，亦無一切",
    "T14n0449_001:0402a21": "惡道苦聲，琉璃為地，城闕、垣墻、門窓、堂閣",
    "T14n0449_001:0402a22": "柱樑、斗拱、周匝羅網，皆七寶成，如極樂國，",
    "T14n0449_001:0402a23": "淨琉璃界莊嚴如是。「於其國中有二菩薩",
    "T14n0449_001:0402a24": "摩訶薩，一名日光，二名月光，於彼無量",
    "T14n0449_001:0402a25": "無數諸菩薩眾，最為上首，持彼世尊藥師",
    "T14n0449_001:0402a26": "琉璃光如來正法之藏。「是故，曼殊室利！信",
    "T14n0449_001:0402a27": "心善男子、善女人，應當願生彼佛國土。」",
    "T14n0449_001:0402a28": "爾時，世尊復告曼殊室利童子言：「曼殊室利！",
    "T14n0449_001:0402a29": "或有眾生，不識善惡，多貪無厭，不知布",
    "T14n0449_001:0402b01": "施及施果報，愚癡無智，闕於信根，聚財護",
    "T14n0449_001:0402b02": "惜，不欲分施。此等眾生，無施心故，見乞",
    "T14n0449_001:0402b03": "者來，其心不喜，如割身肉。復有無量慳貪",
    "T14n0449_001:0402b04": "眾生，自不受用，亦不欲與父母、妻子，況",
    "T14n0449_001:0402b05": "奴婢、作使及餘乞人。此等眾生，人間命終，生",
    "T14n0449_001:0402b06": "餓鬼道，或畜生道。由昔人間，曾得聞彼藥師",
    "T14n0449_001:0402b07": "琉璃光如來名號故，或在鬼道，或畜生道，如",
    "T14n0449_001:0402b08": "來名號暫得現前，即於念時，彼處命終，還",
    "T14n0449_001:0402b09": "生人道，得宿命智，怖畏惡趣，不樂欲樂，",
    "T14n0449_001:0402b10": "好行慧施，讚歎施者，一切所有，悉能捨施，",
    "T14n0449_001:0402b11": "漸以頭目、手足、血肉、身分皆與求者，況餘財",
    "T14n0449_001:0402b12": "物。",
    "T14n0449_001:0402b13": "「復次，曼殊室利！有諸眾生，雖奉如來，受持",
    "T14n0449_001:0402b14": "學句，然破戒、破行、破於正見；或受學句，",
    "T14n0449_001:0402b15": "護持禁戒，然不求多聞，不解如來所說",
    "T14n0449_001:0402b16": "修多羅中甚深之義；或復多聞，而增上慢，自",
    "T14n0449_001:0402b17": "是非他，嫌謗正法，為魔伴黨。此等癡人，",
    "T14n0449_001:0402b18": "及餘無量百千俱胝那由他眾生，行邪道者，",
    "T14n0449_001:0402b19": "當墮地獄。此等眾生，應於地獄流轉無期，",
    "T14n0449_001:0402b20": "以得聞彼世尊藥師琉璃光如來名號故，",
    "T14n0449_001:0402b21": "於地獄處，彼佛威力，如來名號暫得現前，",
    "T14n0449_001:0402b22": "即時捨命，還生人道，正見精進，淳善淨心，",
    "T14n0449_001:0402b23": "便能捨家，於如來教中出家學道，漸次修",
    "T14n0449_001:0402b24": "行菩薩諸行。",
    "T14n0449_001:0402b25": "「復次，曼殊室利！或有眾生，以妬忌故，但",
    "T14n0449_001:0402b26": "自稱讚，不讚他人。此諸眾生，以自高輕他",
    "T14n0449_001:0402b27": "故，於三惡道，無量千歲，受諸苦毒；過無",
    "T14n0449_001:0402b28": "量千歲已，於彼命終，生畜生趣，作牛馬",
    "T14n0449_001:0402b29": "駝驢，鞭杖捶擊，飢渴逼惱，身負重擔，隨路",
    "T14n0449_001:0402c01": "而行；若生人道，常居下賤，為人奴婢，受",
    "T14n0449_001:0402c02": "他驅役。若昔人中，聞彼世尊藥師琉璃光如",
    "T14n0449_001:0402c03": "來名號者，以此善根，眾苦解脫，諸根猛",
    "T14n0449_001:0402c04": "利，聰慧博識，恒求善本，得與良友常相隨",
    "T14n0449_001:0402c05": "逐，能斷魔羂，破無明[穀-禾+卵]，竭煩惱河，解脫",
    "T14n0449_001:0402c06": "一切生老病死，憂悲苦惱。",
    "T14n0449_001:0402c07": "「復次，曼殊室利！有諸眾生，好喜乖離，更相",
    "T14n0449_001:0402c08": "鬪訟，此等互起惡心眾生，身口及意，恒作",
    "T14n0449_001:0402c09": "諸惡，為欲相損，各各常以無益相加，或告",
    "T14n0449_001:0402c10": "林神、樹神、山神、塚神種種別神，殺諸畜生，取",
    "T14n0449_001:0402c11": "其血肉，祭祀一切夜叉、羅剎食血肉者，書",
    "T14n0449_001:0402c12": "怨人字，并作其形，成就種種毒害、呪術、厭",
    "T14n0449_001:0402c13": "魅、蠱道、起屍鬼呪，欲斷彼命及壞其身。由",
    "T14n0449_001:0402c14": "聞世尊藥師琉璃光如來名號故，此諸惡",
    "T14n0449_001:0402c15": "事不能傷損，皆得互起慈心、益心、無嫌恨",
    "T14n0449_001:0402c16": "心，各各歡悅，更相攝受。",
    "T14n0449_001:0402c17": "「復次，曼殊室利！此諸四眾——比丘、比丘尼、優",
    "T14n0449_001:0402c18": "婆塞、優婆私——及餘信心善男子、善女人",
    "T14n0449_001:0402c19": "等，受八分齋，或復一年，或復三月受持諸",
    "T14n0449_001:0402c20": "戒，以此善根，隨所憙樂，隨所願求，若欲",
    "T14n0449_001:0402c21": "往生西方極樂世界阿彌陀如來所者，由",
    "T14n0449_001:0402c22": "得聞彼世尊藥師琉璃光如來名號故，於",
    "T14n0449_001:0402c23": "命終時，有八菩薩乘空而來，示其道徑，即",
    "T14n0449_001:0402c24": "於彼界，種種異色波頭摩華中自然化生；若",
    "T14n0449_001:0402c25": "復此人欲生天上，即得往生，本昔善根無",
    "T14n0449_001:0402c26": "有窮盡，不復更生諸餘惡趣，天上命盡，當",
    "T14n0449_001:0402c27": "生人間，為轉輪王，四洲自在安立，無量百",
    "T14n0449_001:0402c28": "千俱胝那由他眾生於十善業道，或復生於",
    "T14n0449_001:0402c29": "剎利大族、婆羅門大族、居士大家，金銀、粟帛、",
    "T14n0449_001:0403a01": "倉庫盈滿，形色具足，自在具足，眷屬具足，",
    "T14n0449_001:0403a02": "勇健多力如大力士；若有女人得聞說此",
    "T14n0449_001:0403a03": "如來名號至心受持，此人於後永離女",
    "T14n0449_001:0403a04": "身。」",
    "T14n0449_001:0403a05": "爾時，曼殊室利童子白佛言：「世尊！我於後",
    "T14n0449_001:0403a06": "時，以彼世尊藥師琉璃光如來名號，於信心",
    "T14n0449_001:0403a07": "善男子、善女人所，種種方便流布令聞，乃至",
    "T14n0449_001:0403a08": "睡中亦以佛名覺寤其耳。若受持此經讀",
    "T14n0449_001:0403a09": "誦宣說，或復為他分別開解，若自書，若令",
    "T14n0449_001:0403a10": "人書，若取經卷五色淨綵以盛裹之，灑掃",
    "T14n0449_001:0403a11": "淨處以安置之，持種種華、種種香、塗香、華鬘、",
    "T14n0449_001:0403a12": "寶幢、幡蓋而用供養，爾時，四大天王，與其眷",
    "T14n0449_001:0403a13": "屬，并餘百千俱胝那由他諸天，皆詣其所。",
    "T14n0449_001:0403a14": "若此經卷流行之處，若復有人誦持此經，",
    "T14n0449_001:0403a15": "以得聞彼世尊藥師琉璃光如來名號，及本",
    "T14n0449_001:0403a16": "昔所發殊勝大願故，當知是處無復橫死，",
    "T14n0449_001:0403a17": "亦復不為諸鬼所持奪其魂魄，設已奪者，",
    "T14n0449_001:0403a18": "還復如故。」佛言：「如是，如是！曼殊室利！如汝",
    "T14n0449_001:0403a19": "所說。曼殊室利！信心善男子、善女人，若欲",
    "T14n0449_001:0403a20": "供養彼如來者，此人應作如來形像，七",
    "T14n0449_001:0403a21": "日七夜受八分齋食清淨食，於清淨處散",
    "T14n0449_001:0403a22": "種種華，燒種種香，以種種繒綵，種種幡幢，",
    "T14n0449_001:0403a23": "莊嚴其處，澡浴清潔，著新淨衣，應生無",
    "T14n0449_001:0403a24": "垢濁心，無怒害心，於一切眾生起利益心，慈",
    "T14n0449_001:0403a25": "悲喜捨平等之心，鼓樂歌讚，右遶佛像，應",
    "T14n0449_001:0403a26": "念彼如來本昔大願并解釋此經，如所思",
    "T14n0449_001:0403a27": "念，如所願求，一切所欲，皆得圓滿——求長",
    "T14n0449_001:0403a28": "壽得長壽，求福報得福報，求自在得",
    "T14n0449_001:0403a29": "自在，求男女得男女。「或復有人忽得惡",
    "T14n0449_001:0403b01": "夢，或見諸惡相，或怪鳥來集，於其住所百",
    "T14n0449_001:0403b02": "怪出現，此人若能以種種眾具，供養恭敬",
    "T14n0449_001:0403b03": "彼藥師琉璃光如來者，一切惡夢、惡相、不吉",
    "T14n0449_001:0403b04": "祥事皆悉隱沒，或有水怖、火怖、刀怖、毒怖、懸",
    "T14n0449_001:0403b05": "嶮之怖，惡象、師子、虎狼、熊羆、毒蛇、惡蝎、蜈蚣、",
    "T14n0449_001:0403b06": "蚰蜒如是等怖，憶念供養彼如來者，一切",
    "T14n0449_001:0403b07": "怖畏皆得解脫。若他國侵擾、賊盜反亂、如是",
    "T14n0449_001:0403b08": "等怖，亦應念彼如來恭敬尊重。",
    "T14n0449_001:0403b09": "「復次，曼殊室利！若有信心善男子、善女人，",
    "T14n0449_001:0403b10": "乃至盡形受三歸依，不事餘天，或持五",
    "T14n0449_001:0403b11": "戒，或持十戒，或持菩薩一百四戒，或復出",
    "T14n0449_001:0403b12": "家受持比丘二百五十戒，若比丘尼受持",
    "T14n0449_001:0403b13": "五百戒，於隨所受中，毀犯禁戒，畏墮惡",
    "T14n0449_001:0403b14": "道，若能供養彼世尊藥師琉璃光如來者，",
    "T14n0449_001:0403b15": "決定不受三惡道報。或有女人臨當產時，",
    "T14n0449_001:0403b16": "受於極苦，若能稱名供養彼世尊藥師琉璃",
    "T14n0449_001:0403b17": "光如來者，速得解脫，所生之子身分具足，",
    "T14n0449_001:0403b18": "形色端正，見者歡喜，利根聰明，安隱少病，無",
    "T14n0449_001:0403b19": "有非人奪其魂魄。」",
    "T14n0449_001:0403b20": "爾時，世尊告慧命阿難言：「阿難！如我稱揚",
    "T14n0449_001:0403b21": "彼世尊藥師琉璃光如來所有功德，汝信受",
    "T14n0449_001:0403b22": "耶？汝於如是諸佛如來甚深境界多生疑",
    "T14n0449_001:0403b23": "惑。」時，慧命阿難白佛言：「大德世尊！我於如",
    "T14n0449_001:0403b24": "來所說法中，無復疑惑。何以故？一切如來",
    "T14n0449_001:0403b25": "身口意行無不清淨。世尊！此日月，有如是",
    "T14n0449_001:0403b26": "大神通，有如是大威力，可令墮落，須彌山",
    "T14n0449_001:0403b27": "王可得移動，諸佛所言無有差異。大德世",
    "T14n0449_001:0403b28": "尊！或有眾生信根不具，聞說如來佛境界",
    "T14n0449_001:0403b29": "已，作是思惟：『云何但念彼如來名獲爾",
    "T14n0449_001:0403c01": "許功德？』心不信受，生於誹謗，此等長夜無",
    "T14n0449_001:0403c02": "義饒益，當墮苦趣。」佛言：「阿難！若彼如來",
    "T14n0449_001:0403c03": "所有名號入其耳中，此人墮惡道者，無有",
    "T14n0449_001:0403c04": "是處。阿難！諸佛境界誠為難信，汝今信",
    "T14n0449_001:0403c05": "受，應知皆是如來威力，非一切聲聞、辟支佛",
    "T14n0449_001:0403c06": "地所能信受，唯除一生補處菩薩摩訶薩。",
    "T14n0449_001:0403c07": "阿難！人身難得，於三寶中信敬尊重亦",
    "T14n0449_001:0403c08": "難可得，聞彼如來名號倍難於此。阿難！",
    "T14n0449_001:0403c09": "彼世尊藥師琉璃光如來無量菩薩行，無量",
    "T14n0449_001:0403c10": "諸巧便，無量曠大願，我欲一劫若過一劫",
    "T14n0449_001:0403c11": "說彼如來菩薩行願，乃至窮劫，彼世尊藥",
    "T14n0449_001:0403c12": "師琉璃光如來本昔所行及殊勝大願，亦不",
    "T14n0449_001:0403c13": "究盡。」",
    "T14n0449_001:0403c14": "爾時，眾中有菩薩摩訶薩名曰救脫，即從",
    "T14n0449_001:0403c15": "座起，偏露一髆，右膝著地，向婆伽婆合掌",
    "T14n0449_001:0403c16": "曲躬白言：「大德世尊！於未來世，當有眾生，",
    "T14n0449_001:0403c17": "身嬰重病，長患羸瘦，不食飢渴，喉脣乾燥，死",
    "T14n0449_001:0403c18": "相現前，目無所見，父母、親眷、朋友、知識啼泣",
    "T14n0449_001:0403c19": "圍遶，其人屍形臥在本處，閻摩使人引其神",
    "T14n0449_001:0403c20": "識，置於閻摩法王之前，此人背後有同生",
    "T14n0449_001:0403c21": "神，隨其所作，若罪若福一切皆書，盡持授",
    "T14n0449_001:0403c22": "與閻摩法王。時閻摩法王推問其人，算計所",
    "T14n0449_001:0403c23": "作，隨善隨惡而處分之。若能為此病人歸",
    "T14n0449_001:0403c24": "依彼世尊藥師琉璃光如來，如法供養，即得",
    "T14n0449_001:0403c25": "還復。此人神識得迴還時，如從夢覺皆自",
    "T14n0449_001:0403c26": "憶知，或經七日、或二十一日、或三十五日、或",
    "T14n0449_001:0403c27": "四十九日，神識還已，具憶所有善惡業報，",
    "T14n0449_001:0403c28": "由自證故，乃至失命不造惡業。是故信",
    "T14n0449_001:0403c29": "心善男子、善女人，應當供養藥師如來。」",
    "T14n0449_001:0404a01": "爾時，慧命阿難問救脫菩薩言：「善男子！應",
    "T14n0449_001:0404a02": "云何供養彼世尊藥師琉璃光如來也？」救脫",
    "T14n0449_001:0404a03": "菩薩言：「大德阿難！若有患人欲脫重病，當",
    "T14n0449_001:0404a04": "為此人七日七夜受八分齋，當以飲食，及",
    "T14n0449_001:0404a05": "種種眾具，隨力所辦，供養比丘僧，晝夜六",
    "T14n0449_001:0404a06": "時，禮拜供養彼世尊藥師琉璃光如來，四十",
    "T14n0449_001:0404a07": "九遍讀誦此經，然四十九燈，應造七軀彼",
    "T14n0449_001:0404a08": "如來像，一一像前各置七燈，一一燈量大如",
    "T14n0449_001:0404a09": "車輪，或復乃至四十九日光明不絕，當造",
    "T14n0449_001:0404a10": "五色綵幡長四十九尺。",
    "T14n0449_001:0404a11": "「復次，大德阿難！灌頂剎利王等，若災難起時——",
    "T14n0449_001:0404a12": "所謂人民疾疫難、他方侵逼難、自界反逆難、",
    "T14n0449_001:0404a13": "星宿變怪難、日月薄蝕難、非時風雨難、過時",
    "T14n0449_001:0404a14": "不雨難——爾時，此灌頂剎利王，當於一切眾",
    "T14n0449_001:0404a15": "生，起慈愍心，赦諸繫閉，依前所說供養法",
    "T14n0449_001:0404a16": "式，供養彼世尊藥師琉璃光如來。時灌頂剎",
    "T14n0449_001:0404a17": "利王用此善根，由彼世尊藥師琉璃光如來",
    "T14n0449_001:0404a18": "本昔勝願故，其王境界即得安隱，風雨以",
    "T14n0449_001:0404a19": "時、禾稼成就、國土豐熟，一切國界所有眾生，",
    "T14n0449_001:0404a20": "無病安樂，多生歡喜，於其國界亦無夜叉、",
    "T14n0449_001:0404a21": "羅剎、毘舍闍等諸惡鬼神擾亂眾生，所有惡",
    "T14n0449_001:0404a22": "相皆即不現，彼灌頂剎利王，壽命色力無病",
    "T14n0449_001:0404a23": "自在並得增益。」",
    "T14n0449_001:0404a24": "爾時，慧命阿難問救脫菩薩言：「善男子！云何",
    "T14n0449_001:0404a25": "已盡之命而可更延？」救脫菩薩言：「阿難！汝",
    "T14n0449_001:0404a26": "豈不聞如來所說九橫死耶？是故教以呪",
    "T14n0449_001:0404a27": "藥方便；或有眾生，得病非重，然無醫藥及",
    "T14n0449_001:0404a28": "看病人，或復醫人療治失所，非時而死，是",
    "T14n0449_001:0404a29": "為初橫；第二橫者，王法所殺；第三橫者，遊",
    "T14n0449_001:0404b01": "獵、放逸、婬醉無度，為諸非人害其魂魄；第",
    "T14n0449_001:0404b02": "四橫者，為火所燒；第五橫者，為水所溺；第",
    "T14n0449_001:0404b03": "六橫者，入師子、虎豹、諸惡獸中；第七橫者，飢",
    "T14n0449_001:0404b04": "渴所困，不得飲食，因此致死；第八橫者，厭",
    "T14n0449_001:0404b05": "禱、毒藥、起屍鬼等之所損害；第九橫者，投巖",
    "T14n0449_001:0404b06": "取死，是名如來略說大橫有此九種，其餘",
    "T14n0449_001:0404b07": "復有無量諸橫。」",
    "T14n0449_001:0404b08": "爾時，眾中有十二夜叉大將，俱在會坐，所",
    "T14n0449_001:0404b09": "謂：",
    "T14n0449_001:0404b10": "　宮毘羅大將、　　跋折羅大將、",
    "T14n0449_001:0404b11": "　迷佉羅大將、　　安捺羅大將、",
    "T14n0449_001:0404b12": "　安怛羅大將、　　摩涅羅大將、",
    "T14n0449_001:0404b13": "　因陀羅大將、　　波異羅大將、",
    "T14n0449_001:0404b14": "　摩呼羅大將、　　真達羅大將、",
    "T14n0449_001:0404b15": "　招度羅大將、　　鼻羯羅大將，",
    "T14n0449_001:0404b16": "此等十二夜叉大將，一一各有七千夜叉以",
    "T14n0449_001:0404b17": "為眷屬，皆同一聲白世尊言：「我等今者蒙",
    "T14n0449_001:0404b18": "佛威力，得聞世尊藥師琉璃光如來名號",
    "T14n0449_001:0404b19": "已，不復更有惡道之怖。我今相與皆同一",
    "T14n0449_001:0404b20": "心，乃至壽盡歸依佛、歸依法、歸依僧，皆當",
    "T14n0449_001:0404b21": "荷負一切眾生，為作義利，饒益安樂，隨於",
    "T14n0449_001:0404b22": "何等村城聚落阿蘭拏處，若流布此經，若復",
    "T14n0449_001:0404b23": "持彼世尊藥師琉璃光如來名號親近供養",
    "T14n0449_001:0404b24": "者，我等眷屬衛護是人，皆使解脫一切苦",
    "T14n0449_001:0404b25": "難，諸有所求，悉令滿足。」爾時，世尊讚諸夜叉",
    "T14n0449_001:0404b26": "大將言：「善哉，善哉！大夜叉將！汝等若念彼",
    "T14n0449_001:0404b27": "世尊藥師琉璃光如來恩德者，當念饒益一",
    "T14n0449_001:0404b28": "切眾生。」",
    "T14n0449_001:0404b29": "爾時，慧命阿難白佛言：「世尊！此經何名？云何",
    "T14n0449_001:0404c01": "奉持？」佛言：「阿難！此法門者，名為『藥師琉璃光",
    "T14n0449_001:0404c02": "如來本昔所發殊勝大願』，當如是持；名為",
    "T14n0449_001:0404c03": "『十二夜叉大將自誓』，當如是持；名為『淨一",
    "T14n0449_001:0404c04": "切業障』，當如是持。」時婆伽婆說是語已，諸",
    "T14n0449_001:0404c05": "菩薩摩訶薩、諸大聲聞、國王、大臣、婆羅門、居",
    "T14n0449_001:0404c06": "士，及一切大眾阿修羅、揵達婆等，聞佛所說，",
    "T14n0449_001:0404c07": "歡喜奉行。",
    "T14n0449_001:0404c08": "佛說藥師如來本願經"
}