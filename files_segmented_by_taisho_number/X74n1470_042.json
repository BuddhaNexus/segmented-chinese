{
    "X74n1470_042:0353a01": "大方廣佛華嚴經海印道場十重行願常徧禮懺儀",
    "X74n1470_042:0353a02": "卷第四十二",
    "X74n1470_042:0353a03": "唐　蘭山雲巖慈恩寺護法國師行沙門慧覺依經錄",
    "X74n1470_042:0353a04": "宋　蒼山載光寺沙門普瑞補註",
    "X74n1470_042:0353a05": "明　欽褒忠義忠盡四川布政佛弟子木增訂正",
    "X74n1470_042:0353a06": "雞山寂光寺沙門讀徹參閱",
    "X74n1470_042:0353a07": "天台習教觀沙門正止治定",
    "X74n1470_042:0353a08": "第四十二晌",
    "X74n1470_042:0353a09": "別啟慈光攝生阿彌陀佛會",
    "X74n1470_042:0353a10": "初當學禮敬諸佛",
    "X74n1470_042:0353a11": "　願我十方諸眾生　　恒常親近於諸佛",
    "X74n1470_042:0353a12": "　承事供養勿令絕　　聽受正法常修學",
    "X74n1470_042:0353a13": "次應學禮敬法藏",
    "X74n1470_042:0353a14": "　願我十方諸眾生　　於法親近常受持",
    "X74n1470_042:0353a15": "　讀誦思惟如法修　　及與他人而演說",
    "X74n1470_042:0353a16": "次當學禮敬賢聖",
    "X74n1470_042:0353a17": "　願令十方諸眾生　　恒常親近賢聖僧",
    "X74n1470_042:0353a18": "　供養承事無疲厭　　令菩提心永不退",
    "X74n1470_042:0353a19": "次當學念佛發願",
    "X74n1470_042:0353a20": "　以虔誠心念彌陀　　如是稱名至十念",
    "X74n1470_042:0353a21": "　惟願慈悲護念我　　我及一切諸眾生",
    "X74n1470_042:0353a22": "次當學懺悔迴向",
    "X74n1470_042:0353a23": "　宿業重罪速消滅　　離諸障染增淨信",
    "X74n1470_042:0353a24": "　所求善願令圓滿　　見彌陀面生淨土",
    "X74n1470_042:0353b01": "次奉施寶錯呪",
    "X74n1470_042:0353b02": "　寶珠自性廣大海　　七寶山等最殊勝",
    "X74n1470_042:0353b03": "　出興如斯供養雲　　諸佛等處我奉獻",
    "X74n1470_042:0353b04": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_042:0353b05": "癹囉捺薩麻英吽",
    "X74n1470_042:0353b06": "寶錯經云。有一總持名無量種呪。皆能成就具大功",
    "X74n1470_042:0353b07": "能。總持曰。",
    "X74n1470_042:0353b08": "唵悉麻囉悉麻囉眉麻捺悉葛囉麻曷令[口*(椔田+夕)]斡吽",
    "X74n1470_042:0353b09": "次虗空藏印呪",
    "X74n1470_042:0353b10": "唵誐誐曩三婆嚩巴桚囉斛矴三巴(重)囉三巴囉吽",
    "X74n1470_042:0353b11": "　復結虗空藏印呪　　後印流出無量供",
    "X74n1470_042:0353b12": "　衣服飲食樓閤等　　瑜伽廣說實難窮",
    "X74n1470_042:0353b13": "　縱使觀行力輕微　　呪印加持威神力",
    "X74n1470_042:0353b14": "　攝受供物成真實　　一一如同極樂剎",
    "X74n1470_042:0353b15": "現有供養",
    "X74n1470_042:0353b16": "　願佛法僧體常徧　　亦此香華同法性",
    "X74n1470_042:0353b17": "　遍滿一切諸佛剎　　皆悉芬馥作佛事",
    "X74n1470_042:0353b18": "運心供養",
    "X74n1470_042:0353b19": "　應念十方諸供養　　恒常遍滿無不有",
    "X74n1470_042:0353b20": "　香華瓔珞幢幡蓋　　諸供養具樂眾音",
    "X74n1470_042:0353b21": "　飲食衣服明燈燭　　臥具翳藥宮殿等",
    "X74n1470_042:0353b22": "　所有供具皆思念　　共諸如來而供養",
    "X74n1470_042:0353b23": "隨喜供養",
    "X74n1470_042:0353b24": "　又願諸剎供養者　　我今歡喜皆隨喜",
    "X74n1470_042:0353c01": "　若或未修供養者　　開示引導令修作",
    "X74n1470_042:0353c02": "發願供養",
    "X74n1470_042:0353c03": "　願我普徧諸剎土　　一切佛法僧寶處",
    "X74n1470_042:0353c04": "　種種莊嚴供養具　　一切眾生供奉持",
    "X74n1470_042:0353c05": "　一切諸佛之法身　　色身形像并舍利",
    "X74n1470_042:0353c06": "　浮圖塔廟佛事等　　此等皆悉而供養",
    "X74n1470_042:0353c07": "　願法座及說法所　　法界賢聖僧眾處",
    "X74n1470_042:0353c08": "　我及一切諸有情　　普供同作廣大供",
    "X74n1470_042:0353c09": "修行供養",
    "X74n1470_042:0353c10": "　修行如是供養已　　漸得六種波羅蜜",
    "X74n1470_042:0353c11": "　慈悲喜捨四無量　　皆悉成就應憶念",
    "X74n1470_042:0353c12": "離相供養",
    "X74n1470_042:0353c13": "　一切諸法本寂靜　　無生無滅等一味",
    "X74n1470_042:0353c14": "　離念清淨畢竟圓　　如是觀念深悟思",
    "X74n1470_042:0353c15": "梵音讚佛",
    "X74n1470_042:0353c16": "　如來一毛孔　　放不思議光　　普照諸眾生",
    "X74n1470_042:0353c17": "　煩惱悉令滅　　如來一毛孔　　出生無盡華",
    "X74n1470_042:0353c18": "　遍周法界內　　除滅眾生苦　　佛演一妙音",
    "X74n1470_042:0353c19": "　隨類悉令解　　悉雨大法雨　　令發菩提心",
    "X74n1470_042:0353c20": "直言讚佛",
    "X74n1470_042:0353c21": "夫阿彌陀佛者。以實相而為體。用般若而為心。金容",
    "X74n1470_042:0353c22": "蕩蕩。報身住於淨方。妙相巍巍。應化隨機所現。眾聖",
    "X74n1470_042:0353c23": "圍繞。如皎月處於羣星。相好端嚴。似青蓮敷於碧沼。",
    "X74n1470_042:0353c24": "毫光散彩。頞珠朗於五山。紺目澄清眼秀。同如四海。",
    "X74n1470_042:0354a01": "大慈大悲分身三十六萬。同名同號。變相九千五百。",
    "X74n1470_042:0354a02": "一日放十二光。接引念佛眾生。四十八願不捨大悲。",
    "X74n1470_042:0354a03": "聖者尋聲救苦於娑婆勢至菩薩慈心誘接於羣品",
    "X74n1470_042:0354a04": "惟願彌陀海會聖眾。身住華臺。心存佛境。善哉聖德。",
    "X74n1470_042:0354a05": "超言思矣。",
    "X74n1470_042:0354a06": "南無十方三世盡虗空界微塵剎土中法身色身形",
    "X74n1470_042:0354a07": "像舍利浮圖塔廟一切佛事又於法藏及講法處",
    "X74n1470_042:0354a08": "一切菩薩賢聖海眾(三遍)",
    "X74n1470_042:0354a09": "南無西方極樂世界三十六萬億一十一萬九千五",
    "X74n1470_042:0354a10": "百四十八願慈光攝生阿彌陀佛觀音勢至清淨",
    "X74n1470_042:0354a11": "大海眾(十遍或二十一遍)",
    "X74n1470_042:0354a12": "至心懺悔",
    "X74n1470_042:0354a13": "　惟願十方諸慈尊　　我及一切諸有情",
    "X74n1470_042:0354a14": "　願作證明護念我　　我今懺悔復不造",
    "X74n1470_042:0354a15": "　無量劫中所作罪　　十惡五逆犯四重",
    "X74n1470_042:0354a16": "　毀謗三寶一闡提　　速願消滅得清涼",
    "X74n1470_042:0354a17": "　復應思惟如是罪　　但從顛倒虗妄起",
    "X74n1470_042:0354a18": "　無有決定而可得　　本來空寂常清淨",
    "X74n1470_042:0354a19": "　願我及與諸眾生　　速疾普共得開道",
    "X74n1470_042:0354a20": "　速達本心無錯謬　　永絕罪根盡無餘",
    "X74n1470_042:0354a21": "附慈覺懺悔文",
    "X74n1470_042:0354a22": "某甲等普及四恩三有法界眾生。法身壽命。本智光",
    "X74n1470_042:0354a23": "明。與阿彌陀佛。同一體性。而無量劫來。不了自心。起",
    "X74n1470_042:0354a24": "惑造業。或不孝父母。不順師長。殘忍無慈。殺生偷盜",
    "X74n1470_042:0354b01": "不淨邪婬。妄言綺語兩舌惡口。及貪嗔癡。十惡熾然。",
    "X74n1470_042:0354b02": "無罪不造。隨順邪師不信三寶。或破五戒。八戒。十戒。",
    "X74n1470_042:0354b03": "二十五戒。二百五十戒。五百戒。十重四十八輕。三千",
    "X74n1470_042:0354b04": "威儀。八萬細行。具足闡提撥無因果。誹謗大乘方等",
    "X74n1470_042:0354b05": "經典。破人善事。無慈悲心。不肯勸進同梵行者。乃至",
    "X74n1470_042:0354b06": "殺父。害母。殺和尚阿闍梨。出佛身血。破羯磨轉法輪",
    "X74n1470_042:0354b07": "僧。殺阿羅漢破塔壞寺。殘毀經相。驅役僧徒。或用霸",
    "X74n1470_042:0354b08": "道。侵損現前十方三寶財物。不淨說法。污梵行人。如",
    "X74n1470_042:0354b09": "是普於三寶聖眾師長父母法界眾生。造種種罪。或",
    "X74n1470_042:0354b10": "自作教他作。或見作隨喜重重無盡。徧周法界。充塞",
    "X74n1470_042:0354b11": "虗空。今對阿彌陀佛。皆悉懺悔。惟願阿彌陀佛。威神",
    "X74n1470_042:0354b12": "力故。如湯消氷。應念化成無上智覺。又復阿彌陀佛",
    "X74n1470_042:0354b13": "四十八願。憐愍有情。放淨光明。攝取不捨。所居極樂。",
    "X74n1470_042:0354b14": "眾寶莊嚴。菩薩往生。永不退轉。修行無間。直至菩提",
    "X74n1470_042:0354b15": "本師釋迦牟尼。及十方諸佛。慇懃勸讚。一念乃至十",
    "X74n1470_042:0354b16": "念。一日乃至七日。稱名繫念。決定往生。我等愚迷。不",
    "X74n1470_042:0354b17": "信不順。或時聞已。心則輕笑。見念佛人。惡心毀謗。設",
    "X74n1470_042:0354b18": "有信者。無決定心。若存若亡。或進或退。業緣深重。世",
    "X74n1470_042:0354b19": "務牽纏。身在道場。心緣世諦。口談極樂。意戀娑婆。於",
    "X74n1470_042:0354b20": "念佛時。心多散亂。三種淨業。片善無成十六觀心。一",
    "X74n1470_042:0354b21": "時不徹。臨命終時。或遭橫死。墻崩屋倒。樹折嵓摧。水",
    "X74n1470_042:0354b22": "火漂焚。蟲傷獸齧。刀兵遽至。毒藥暴傷。卒病臨身。不",
    "X74n1470_042:0354b23": "遑念佛。或纏綿重病。苦逼身心。宛轉號呼。難安正念。",
    "X74n1470_042:0354b24": "或無善友。助發淨因。由是種種罪業因緣。臨命終時。",
    "X74n1470_042:0354c01": "不得見佛。不得往生淨土。還復流轉娑婆五濁惡世",
    "X74n1470_042:0354c02": "三塗八難。隨業受生。五痛五燒。為最極苦。未來生死。",
    "X74n1470_042:0354c03": "無有盡期。或墮胎生金鎖之難。五百歲中不得見佛。",
    "X74n1470_042:0354c04": "此皆從昔以來。不信阿彌陀佛。不信往生淨土。身口",
    "X74n1470_042:0354c05": "意業輕慢毀謗。以是因緣。雖復發心。多諸障難。我今",
    "X74n1470_042:0354c06": "稽首阿彌陀佛。惟願天眼見我。天耳聞我。他心見我。",
    "X74n1470_042:0354c07": "大慈大悲。哀愍攝受。聽我懺悔。令我普及四恩三有",
    "X74n1470_042:0354c08": "法界眾生罪障。業障。煩惱障。所知障。不信佛言障。懶",
    "X74n1470_042:0354c09": "墮修行障。三塗長夜障。五濁惡世障。邊地疑惑障。不",
    "X74n1470_042:0354c10": "聞三寶障。凡是往生一毫之障。悉願消除。一切清淨。",
    "X74n1470_042:0354c11": "正信現前。不疑不退。決定往生極樂世界。速成正覺。",
    "X74n1470_042:0354c12": "轉大法輪圓滿廣大行願。",
    "X74n1470_042:0354c13": "至心勸請",
    "X74n1470_042:0354c14": "　願令十方諸菩薩　　一切未成正覺者",
    "X74n1470_042:0354c15": "　願得速成等正覺　　利益一切諸眾生",
    "X74n1470_042:0354c16": "　所有以成正覺者　　願常住持於世間",
    "X74n1470_042:0354c17": "　常轉廣大正法輪　　求請莫入於涅槃",
    "X74n1470_042:0354c18": "至心隨喜",
    "X74n1470_042:0354c19": "　願我及與諸眾生　　見他勝事起嫉妒",
    "X74n1470_042:0354c20": "　心慢不善所熏習　　我今畢竟而棄捨",
    "X74n1470_042:0354c21": "　三世一切剎土中　　所有修學諸功德",
    "X74n1470_042:0354c22": "　及與一切成就者　　我今皆悉盡隨喜",
    "X74n1470_042:0354c23": "至心迴向",
    "X74n1470_042:0354c24": "　願我所修諸功德　　資益一切諸眾生",
    "X74n1470_042:0355a01": "　悉共迴向於佛智　　速得至於涅槃城",
    "X74n1470_042:0355a02": "　我此普賢殊勝行　　無邊勝福皆迴向",
    "X74n1470_042:0355a03": "　普願沉溺諸眾生　　速往無量光佛剎",
    "X74n1470_042:0355a04": "至心發願",
    "X74n1470_042:0355a05": "願弟子普及四恩三有法界眾生。從今已去。住第一",
    "X74n1470_042:0355a06": "義諦。修佛淨業正因。孝養父母。奉侍師長。慈心不殺。",
    "X74n1470_042:0355a07": "修十善業。受持三歸。具足眾戒。不犯威儀。發菩提心。",
    "X74n1470_042:0355a08": "深信因果。讀誦大乘。勸淨行者。念佛念法念僧。念戒",
    "X74n1470_042:0355a09": "念施念第一義天。以至誠心深心迴向發願心。稱佛",
    "X74n1470_042:0355a10": "名號。讚佛名號。讚佛光明。觀佛依正十六妙境。念佛",
    "X74n1470_042:0355a11": "本起四十八願。籌量三輩。深入五門。隨順三種菩提",
    "X74n1470_042:0355a12": "門。信受十方諸佛教。或以散心定心。惟願阿彌陀佛。",
    "X74n1470_042:0355a13": "法力宜加神通顯益。令我等凝神覺路。暗蹈大方。進",
    "X74n1470_042:0355a14": "止威儀。不離見佛。如執明鏡自見面像。及於夢中。常",
    "X74n1470_042:0355a15": "見彼國眾妙樂事。安慰我心。令生增進。哀愍覆護。法",
    "X74n1470_042:0355a16": "種增長。承佛威神。遠離魔事。又復無量劫來業惑塵",
    "X74n1470_042:0355a17": "勞。皆為梵行。善根功德。同入大因積集諸緣盡用迴",
    "X74n1470_042:0355a18": "向臨命終時無諸障難。七日已前。預知時至身無痛",
    "X74n1470_042:0355a19": "苦心不顛倒。身心安樂。如入禪定。遇善知識。教存十",
    "X74n1470_042:0355a20": "念。阿彌陀佛。與諸聖眾。現在其前。放大光明。授手迎",
    "X74n1470_042:0355a21": "接。自見其身。乘金剛臺。隨從佛後。如彈指頃。往生彼",
    "X74n1470_042:0355a22": "國已。見佛色身眾相具足。見諸菩薩色相具足。光明",
    "X74n1470_042:0355a23": "寶林。演說妙法。聞已即悟無生法忍。身真金色。等無",
    "X74n1470_042:0355a24": "差別。三十二相。六通自在。具大辯才。演一切智。那羅",
    "X74n1470_042:0355b01": "延身。壽命無量。供養如意。妙服自然。不聞惡名。不著",
    "X74n1470_042:0355b02": "身見。諸上善人俱會一處。住正定聚。永不退還。究竟",
    "X74n1470_042:0355b03": "至於一生補處。受用清淨大乘法樂。晝夜六時。供養",
    "X74n1470_042:0355b04": "阿彌陀佛。每日清旦。奉事十方如來聞法授記。得陀",
    "X74n1470_042:0355b05": "羅尼。化身自在。周遍十方。無佛國中成等正覺。極重",
    "X74n1470_042:0355b06": "苦處。遊戲神通。隨眾生心。應所知量。對現色相。晝夜",
    "X74n1470_042:0355b07": "說法。無有休息。於念念中。令不可說。不可說眾生。發",
    "X74n1470_042:0355b08": "菩提心。於念念中。令不可說不可說眾生。住普賢行。",
    "X74n1470_042:0355b09": "福德資粮。悉得圓滿。同成無上正等菩提。各各莊嚴",
    "X74n1470_042:0355b10": "淨土。各各攝化眾生。如阿彌陀佛。等無有異。惟願阿",
    "X74n1470_042:0355b11": "彌陀佛慈悲證盟。",
    "X74n1470_042:0355b12": "　惟願求生淨土中　　無諸疾病常安樂",
    "X74n1470_042:0355b13": "　所懺罪業盡消滅　　所發誓願皆圓滿",
    "X74n1470_042:0355b14": "　常發求生極樂願　　所修求生極樂行",
    "X74n1470_042:0355b15": "　乃至一華諸行願　　我及眾生皆圓滿",
    "X74n1470_042:0355b16": "　願生九品蓮臺者　　常修十六妙觀行",
    "X74n1470_042:0355b17": "　乃至三種淨業行　　我及眾生願圓滿",
    "X74n1470_042:0355b18": "　所發四十八種願　　所修二百十億行",
    "X74n1470_042:0355b19": "　乃至十念諸行願　　我及眾生皆圓滿",
    "X74n1470_042:0355b20": "　願我臨欲命終時　　盡除一切諸障礙",
    "X74n1470_042:0355b21": "　面見彼佛阿彌陀　　即得往生安樂利",
    "X74n1470_042:0355b22": "　我既往生彼國已　　現前成就此大願",
    "X74n1470_042:0355b23": "　一切圓滿盡無餘　　利樂一切眾生界",
    "X74n1470_042:0355b24": "　彼佛眾會咸清淨　　我時於勝蓮華生",
    "X74n1470_042:0355c01": "　親覩如來無量光　　現前授我菩提記",
    "X74n1470_042:0355c02": "　蒙彼如來授記已　　化身無數百俱胝",
    "X74n1470_042:0355c03": "　智力廣大徧十方　　普利一切眾生界",
    "X74n1470_042:0355c04": "　乃至虗空世界盡　　眾生及業煩惱盡",
    "X74n1470_042:0355c05": "　如是一切無盡時　　惟願究竟恒無盡",
    "X74n1470_042:0355c06": "　願共諸眾生　　往生華藏海　　極樂淨土中",
    "X74n1470_042:0355c07": "初西域流傳華嚴諸師",
    "X74n1470_042:0355c08": "夫龍樹菩薩者。本是妙雲相佛。示跡初地位中。是南",
    "X74n1470_042:0355c09": "印土梵之種也。家豪富貴。幼年聰利。超越無倫。生一",
    "X74n1470_042:0355c10": "切智。解四韋陀天文地理星歷占記諸般幻術。無不",
    "X74n1470_042:0355c11": "了解。五國名稱齅香知藥。悟欲苦本。速發誓願。九十",
    "X74n1470_042:0355c12": "日中。五印土所有經文。悉皆記之。開說義理。辯如流",
    "X74n1470_042:0355c13": "水。自謂一切智人。住水晶宮。大龍樹菩薩。覺知彼故。",
    "X74n1470_042:0355c14": "以神力召至於海。開七寶藏庫。示方廣經。見此大不",
    "X74n1470_042:0355c15": "思議經。有其三品。上本經者。有十三千大千世界極",
    "X74n1470_042:0355c16": "微塵數偈。一四天下極微塵數品。其中本經者。有四",
    "X74n1470_042:0355c17": "十九萬八千八百偈。一千二百品。下本經者。有十萬",
    "X74n1470_042:0355c18": "偈。三十九品。龍樹誦之。流傳世間。得下本已。皎潔慧",
    "X74n1470_042:0355c19": "日。照於第一義天。運檝慈舟。遊於真如性海。契三十",
    "X74n1470_042:0355c20": "二之法篡集諸經。造大不思議論。具十萬偈。廣傳西",
    "X74n1470_042:0355c21": "域。集大乘無相空之教。造十地論五百之偈。大莊嚴",
    "X74n1470_042:0355c22": "佛道論。大悲方便論。各五十頌。無畏論十萬偈。摩訶",
    "X74n1470_042:0355c23": "衍釋論十卷。大智度論百卷。其名一切智人。我今眾",
    "X74n1470_042:0355c24": "等禮讚功德。所獲善根。迴向一切眾生海。願皆永離",
    "X74n1470_042:0356a01": "纏葢。速悟菩提。",
    "X74n1470_042:0356a02": "南無依大方廣佛華嚴經造大不思議論一切智者",
    "X74n1470_042:0356a03": "龍樹大師菩薩",
    "X74n1470_042:0356a04": "南無依大方廣佛華嚴經造十地論六相圓融千部",
    "X74n1470_042:0356a05": "論主天親菩薩",
    "X74n1470_042:0356a06": "次東土傳譯華嚴經諸師",
    "X74n1470_042:0356a07": "南無晉朝北印土佛陀跋陀羅覺賢三藏法師",
    "X74n1470_042:0356a08": "南無唐朝中印土地婆訶羅日照三藏法師",
    "X74n1470_042:0356a09": "南無證聖于闐實叉難陀喜學三藏法師",
    "X74n1470_042:0356a10": "次東土正傳華嚴祖師",
    "X74n1470_042:0356a11": "南無大方廣佛華嚴經中第三祖造法界觀帝心法",
    "X74n1470_042:0356a12": "順法師",
    "X74n1470_042:0356a13": "南無大方廣佛華嚴經中第四祖造十玄門雲華智",
    "X74n1470_042:0356a14": "儼法師",
    "X74n1470_042:0356a15": "南無大方廣佛華嚴經中第五祖造探玄記賢首法",
    "X74n1470_042:0356a16": "藏法師",
    "X74n1470_042:0356a17": "南無大方廣佛華嚴經中第六祖造大疏鈔清涼澄",
    "X74n1470_042:0356a18": "觀法師",
    "X74n1470_042:0356a19": "南無大方廣佛華嚴經中清涼門下得如來知見者",
    "X74n1470_042:0356a20": "三十八大師等千餘法師",
    "X74n1470_042:0356a21": "南無大方廣佛華嚴經中第七祖造華嚴綸貫注觀",
    "X74n1470_042:0356a22": "文圭峯宗密禪師",
    "X74n1470_042:0356a23": "南無大方廣佛華嚴經中造觀注記者廣智大師",
    "X74n1470_042:0356a24": "次大夏國弘揚華嚴諸師",
    "X74n1470_042:0356b01": "南無大方廣佛華嚴經中講經律論重譯諸經正趣",
    "X74n1470_042:0356b02": "淨戒鮮卑真義國師",
    "X74n1470_042:0356b03": "南無大方廣佛華嚴經中傳譯經者救脫三藏魯布",
    "X74n1470_042:0356b04": "智雲國師",
    "X74n1470_042:0356b05": "南無大方廣佛華嚴經中令觀門增盛者真國妙覺",
    "X74n1470_042:0356b06": "寂照帝師",
    "X74n1470_042:0356b07": "南無大方廣佛華嚴經中流傳印造大疏鈔者新圓",
    "X74n1470_042:0356b08": "真證帝師",
    "X74n1470_042:0356b09": "南無大方廣佛華嚴經中開演疏鈔久遠流傳臥利",
    "X74n1470_042:0356b10": "華嚴國師",
    "X74n1470_042:0356b11": "南無大方廣佛華嚴經中傳譯開演自在[口*命]咩海印",
    "X74n1470_042:0356b12": "國師",
    "X74n1470_042:0356b13": "南無大方廣佛華嚴經中開演流傳智辯無礙頗尊",
    "X74n1470_042:0356b14": "者覺國師",
    "X74n1470_042:0356b15": "南無大方廣佛華嚴經中西域東土依大方廣佛華",
    "X74n1470_042:0356b16": "嚴經十種法行勸讚隨喜一切法師",
    "X74n1470_042:0356b17": "南無大方廣佛華嚴經中蘭山雲巖慈恩寺流通懺",
    "X74n1470_042:0356b18": "法護國一行慧覺法師",
    "X74n1470_042:0356b19": "次八萬四千惑業懺悔",
    "X74n1470_042:0356b20": "惟願帝網無盡佛法僧寶毗盧遮那如來。普賢文殊",
    "X74n1470_042:0356b21": "海會聖眾。世出世神慈悲本願。放大光明。炤於法會。",
    "X74n1470_042:0356b22": "證明護念。衰憫攝受。願我及一切眾生海。自從無始",
    "X74n1470_042:0356b23": "直至今時。業海無盡。帝網重重一切惑業。發露懺悔。",
    "X74n1470_042:0356b24": "夫性相諸宗中。有八萬四千法門。八萬四千功德。八",
    "X74n1470_042:0356c01": "萬四千煩惱。八萬四千十惡業。今末濁時。至人人造",
    "X74n1470_042:0356c02": "不善業。各各作惡無悔。由此怨魔外道。破滅正法。其",
    "X74n1470_042:0356c03": "八萬四千煩惱。有二種釋。一者眾生根本煩惱。一貪。",
    "X74n1470_042:0356c04": "二瞋。三慢。四無明。五疑。六身見。七邊見。八邪見。九見",
    "X74n1470_042:0356c05": "取。十戒禁取。然一惑力復各有十。即為一百。應分九",
    "X74n1470_042:0356c06": "品。但上品重故。開為三品。中下輕故。各為一品。合為",
    "X74n1470_042:0356c07": "五百。於自五塵。總起五百。於他五塵。總起五百。各本",
    "X74n1470_042:0356c08": "一千。又有自他五塵一一各別起五百為五千。別迷",
    "X74n1470_042:0356c09": "苦諦五千。別迷集諦五千。別迷滅諦五千。別迷道諦",
    "X74n1470_042:0356c10": "五千。如是別迷四諦為二萬。并本一千。為二萬一千。",
    "X74n1470_042:0356c11": "又依貪行多者。二萬一千。依瞋行多者。二萬一千。依",
    "X74n1470_042:0356c12": "癡行多者。二萬一千。依等分多者。二萬一千。總成八",
    "X74n1470_042:0356c13": "萬四千。二者以十惡為境。漸漸相成。一一各成十。為",
    "X74n1470_042:0356c14": "一百。迷自他五塵成一千。於十諦法門迷者。其四諦",
    "X74n1470_042:0356c15": "三諦二諦一諦是也。若迷故說為諦等十。諦惑迷十",
    "X74n1470_042:0356c16": "善。即成一萬。今迷十諦。空有不同。分為二萬。或云迷",
    "X74n1470_042:0356c17": "十善。二諦分為二萬。及本一千。如餘經說。如是等法",
    "X74n1470_042:0356c18": "界帝網。惑海業海。重重無盡。若欲發露懺悔。當識逆",
    "X74n1470_042:0356c19": "順十心。",
    "X74n1470_042:0356c20": "天台摩訶止觀云。若欲懺悔二世重障。當識順流十",
    "X74n1470_042:0356c21": "心。明知過失。當運逆流十心。以為對治。此二十心。通",
    "X74n1470_042:0356c22": "為諸懺之本。順流十心者。一自從無始闍識昏迷。煩",
    "X74n1470_042:0356c23": "惱所醉。妄計人我。計人我故。起於身見。身見故妄想",
    "X74n1470_042:0356c24": "顛倒。顛倒故起貪嗔癡。貪嗔癡故廣造諸業。業則流",
    "X74n1470_042:0357a01": "轉生死。二者內具煩惱。外值惡友。扇動邪法。勸惑我",
    "X74n1470_042:0357a02": "心。倍加隆盛。三者內外惡緣。既具能。內滅善心。外滅",
    "X74n1470_042:0357a03": "善事。又於他善都無隨喜。四者縱恣三業。無惡不為。",
    "X74n1470_042:0357a04": "五者事雖不廣。惡心徧布。六者惡心相續。晝夜不斷。",
    "X74n1470_042:0357a05": "七者覆諱過失。不欲人知。八者魯扈抵突。不畏惡道。",
    "X74n1470_042:0357a06": "九者無慙無愧。十者撥無因果。作一闡提。是為十種。",
    "X74n1470_042:0357a07": "順生死流。昏倒造惡。廁蟲樂廁。不覺不知。積集重累。",
    "X74n1470_042:0357a08": "不可稱計。四重五逆。極至闡提。生死浩然。而無際畔。",
    "X74n1470_042:0357a09": "今欲懺悔。應當逆此。罪流用十種心。翻除惡法。一者",
    "X74n1470_042:0357a10": "先正信因果。決定孱然。業種雖久。久不敗亡。終無自",
    "X74n1470_042:0357a11": "作。他人受果。精識善惡。不生疑惑。是為深信。翻破一",
    "X74n1470_042:0357a12": "闡提心。二者自愧尅責鄙極罪人。無羞無恥。習畜生",
    "X74n1470_042:0357a13": "法。棄捨白淨。第一莊嚴。咄哉無鈎。造斯重罪。天見我",
    "X74n1470_042:0357a14": "屏罪。是故慚天人知我顯罪。是故愧人。以此翻破無",
    "X74n1470_042:0357a15": "慙無愧心。三者怖畏惡道。人命無常。一息不返。千載",
    "X74n1470_042:0357a16": "長往。幽途綿邈。無有資糧。苦海悠深。船栰安寄。賢聖",
    "X74n1470_042:0357a17": "呵棄。無所恃怙。年事稍去。風刀不奢。豈可晏然。坐待",
    "X74n1470_042:0357a18": "酸痛。譬如野干失耳尾牙。詐眠望脫。忽聞斷頭。心大",
    "X74n1470_042:0357a19": "驚怖。遭生老病。尚不為急死事弗奢那得不怖。怖心",
    "X74n1470_042:0357a20": "起時。如履湯火。五塵六欲。不暇貪染。如阿輸柯王。聞",
    "X74n1470_042:0357a21": "旃陀羅。朝朝振鈴。一日已盡。六日當死。雖有五欲。無",
    "X74n1470_042:0357a22": "一念愛。行者怖畏。苦到懺悔。不惜身命。如彼野干決",
    "X74n1470_042:0357a23": "絕無所思念。如彼怖王。以此翻破不畏惡道心。四者",
    "X74n1470_042:0357a24": "當發露莫覆瑕疵賊毒惡草。急須除之。根露條枯。源",
    "X74n1470_042:0357b01": "乾流竭。若覆藏罪。是不良人。迦葉頭陀。令大眾中發",
    "X74n1470_042:0357b02": "露方等。令向一人發露。其餘行法。但以實心。向佛像",
    "X74n1470_042:0357b03": "改革。如陰隱有癰覆諱。不治則死。以此翻破覆藏罪",
    "X74n1470_042:0357b04": "心也。五斷相續心者。若決果斷奠畢故不造新。乃是",
    "X74n1470_042:0357b05": "懺悔。懺已更作者。如王法初犯得原。更作則重初入",
    "X74n1470_042:0357b06": "道場罪。則易滅更作難除已能吐之。云何更噉。以此",
    "X74n1470_042:0357b07": "翻破常念惡事心。六者發菩提心。昔自安危人。遍惱",
    "X74n1470_042:0357b08": "一切境。今廣起兼濟。遍虗空界。利益於他用。此翻破",
    "X74n1470_042:0357b09": "徧一切處。起惡心也。七修功補過者。昔三業作罪。不",
    "X74n1470_042:0357b10": "計晝夜。今善身口意。筞勵不休。非移山岳。安填江海。",
    "X74n1470_042:0357b11": "以此翻破。縱恣三業心。八守護正法者。昔自滅善。亦",
    "X74n1470_042:0357b12": "滅他善。不自隨喜。亦不喜他。今守護諸善。方便增廣。",
    "X74n1470_042:0357b13": "不令斷絕。辟如全城之勳。勝鬘云。守護正法。攝受正",
    "X74n1470_042:0357b14": "法。最為第一。以此翻破無隨喜心。九念十方佛者。昔",
    "X74n1470_042:0357b15": "親狎惡友。信受其言。今念十方佛。念無礙慈。作不請",
    "X74n1470_042:0357b16": "友。念無礙智。作大導師。翻破順惡友心。十觀罪性空",
    "X74n1470_042:0357b17": "者。了達貪欲嗔癡之心。皆是寂靜門。何以故。貪嗔若",
    "X74n1470_042:0357b18": "起。在何處住。知此貪瞋。住於妄念。妄念住於顛倒。顛",
    "X74n1470_042:0357b19": "倒住於身見。身見住於我見。我見則無住處。十方諦",
    "X74n1470_042:0357b20": "求。我不可得。我心自空。罪福無主。深達罪福相。徧照",
    "X74n1470_042:0357b21": "於十方。令此空慧。與心相應。譬如日出時。朝露一時",
    "X74n1470_042:0357b22": "失。一切諸心。皆是寂靜門。示寂靜故。以此翻破無明",
    "X74n1470_042:0357b23": "昏闇。是為十種懺悔。順涅槃道。逆生死流。能滅四重",
    "X74n1470_042:0357b24": "五逆之過。若不解此十心。全不識是非。云何懺悔。設",
    "X74n1470_042:0357c01": "入道場。徒為苦行。終無大益。涅槃云。若言勤修苦行。",
    "X74n1470_042:0357c02": "是大涅槃近因緣者。無有是處。即此意也。是名懺悔",
    "X74n1470_042:0357c03": "事中重罪也。",
    "X74n1470_042:0357c04": "次懺見罪者。以見惑故。順生死流。如前所說。向運十",
    "X74n1470_042:0357c05": "心。附事為懺。懺鈍使罪。今扶理懺見。懺利使罪。然見",
    "X74n1470_042:0357c06": "心猛威起重煩惱。應傍用事助。如服下藥。須加巴豆。",
    "X74n1470_042:0357c07": "令黈瀉盡底。是故還約十法。以明懺見一翻破不信",
    "X74n1470_042:0357c08": "者。即點身見心。令識無明苦集。如鬱頭籃。弗得非想",
    "X74n1470_042:0357c09": "定。世人崇之。如佛不識苦集報盡。還墮須跋陀羅。得",
    "X74n1470_042:0357c10": "非想定。雖無麁想。有細煩惱。長爪利智。而受不受。高",
    "X74n1470_042:0357c11": "著外道。尚未出見。非是涅槃。況麤淺者。尚不逮籃弗。",
    "X74n1470_042:0357c12": "而言是真道。豈非大僻。是人愛著。觀空智慧。是事不",
    "X74n1470_042:0357c13": "知。名為無明而起。違從依見。造行見行。依色即是名",
    "X74n1470_042:0357c14": "色。名色即是苦等。迷苦起於愛有。有生未來生死流",
    "X74n1470_042:0357c15": "轉相續。豈是寂滅。若謂生死盡者。乃是慢語。呼無明",
    "X74n1470_042:0357c16": "見心為道。非道為道。非因計因。名為戒取。豈非因盜。",
    "X74n1470_042:0357c17": "呼未來三途苦報為涅槃。此是見取。非果計果。是為",
    "X74n1470_042:0357c18": "果盜。身邊邪見。其事可知。如此見心。乃是苦集。非滅",
    "X74n1470_042:0357c19": "道也。尚非三藏道滅。豈是摩訶衍道滅。若能如是即",
    "X74n1470_042:0357c20": "知世間因果。復識出世因果故。大品云。般若能示世",
    "X74n1470_042:0357c21": "間相。所謂示是道非道。是為深識見心苦集也。又深",
    "X74n1470_042:0357c22": "者。非但知無明苦集。亦識三藏因果。亦識因緣生法。",
    "X74n1470_042:0357c23": "即空四諦因果。又復深者。亦知因緣即假無量四諦",
    "X74n1470_042:0357c24": "因果。又復深者。亦知因緣即中無作四諦因果。於一",
    "X74n1470_042:0358a01": "見心。具識一切因果故。大經云。於一念心。悉能稱量",
    "X74n1470_042:0358a02": "無量生死。是名不可思議。故名深信破不信也。二生",
    "X74n1470_042:0358a03": "重慙愧者。不見我心中三諦之理。名慙愧。且約理觀。",
    "X74n1470_042:0358a04": "論人天者。慙乾慧性地之人。愧四果淨天三十心人。",
    "X74n1470_042:0358a05": "十地義天。五品六根清淨之人。四十二位天。例如作",
    "X74n1470_042:0358a06": "意得報名為人。自然果報名為天。二種天人亦復如",
    "X74n1470_042:0358a07": "是。方便道名為人。真理顯名為天。見心造罪。覆三諦",
    "X74n1470_042:0358a08": "理。不逮三種人天。是故慙愧翻破無慙愧心也。三怖",
    "X74n1470_042:0358a09": "畏者。知見心造罪。此過深重。大論云。諸佛說空義。為",
    "X74n1470_042:0358a10": "離諸見故。若復見有空。諸佛所不化。我今由見。而起",
    "X74n1470_042:0358a11": "大罪。此間劫盡。他方獄生。此間劫成。還來此處。如是",
    "X74n1470_042:0358a12": "展轉。無量無邊。若說果報所受之身。當吐熱血死故。",
    "X74n1470_042:0358a13": "知見罪大重。既非無漏。不出生死。煩惱潤業。墮落何",
    "X74n1470_042:0358a14": "疑。一命不追。永無出日。為是義故。生大怖畏。翻破不",
    "X74n1470_042:0358a15": "畏惡道心也。四發露者。從來諸見。而生愛著。覆此三",
    "X74n1470_042:0358a16": "諦。不能決定生信。今知見過失。發却三疑。無所隱諱。",
    "X74n1470_042:0358a17": "顯其諦性。是為發露。翻破覆藏罪心也。五斷相續心",
    "X74n1470_042:0358a18": "者。三諦之觀。勿令有間。以八正道。治三惑心。斷而不",
    "X74n1470_042:0358a19": "習。此翻破相續惡心也。六發菩提心者。即是緣三諦",
    "X74n1470_042:0358a20": "理。皆如虗空。空則無邊。愍傷一切。普令度脫。昔迷此",
    "X74n1470_042:0358a21": "起惑有無邊故。罪亦無邊。今菩提心。徧於法界。起無",
    "X74n1470_042:0358a22": "作善。亦徧法界。翻破昔徧空無作惡也。奏師子琴。餘",
    "X74n1470_042:0358a23": "弦斷絕。即此義也。七修功補過者。三諦道品。即是菩",
    "X74n1470_042:0358a24": "薩寶炬。陀羅尼是行道法趣涅槃門。如此道品。念念",
    "X74n1470_042:0358b01": "相續。即是修功補過。昔執於見。謂為涅槃。於見不動",
    "X74n1470_042:0358b02": "不修道品。設令動有入無。如屈步蟲。雖於見動亦不",
    "X74n1470_042:0358b03": "能修道品。今知有無是見。不執為實。是名見動。而不",
    "X74n1470_042:0358b04": "修道品。若破柝諸見。行於道品。是名見動。而修道品。",
    "X74n1470_042:0358b05": "又體見即空即假即中。既言即者。於見不動。而修三",
    "X74n1470_042:0358b06": "種道品。是為修功。補於縱見之過也。八守護正法者。",
    "X74n1470_042:0358b07": "昔護見不令他。破方便申通。今護三諦。諸空不令見",
    "X74n1470_042:0358b08": "破。若有留滯善。巧申弘亡身存法。猶如父母。守讚其",
    "X74n1470_042:0358b09": "子。此翻破毀善事也。九念十方佛者。昔服見毒。常無",
    "X74n1470_042:0358b10": "厭足。如渴思飲。又遇惡師。如加以鹹水。以苦捨苦。我",
    "X74n1470_042:0358b11": "慢矜高。諂心不實。於千萬億劫。不聞佛名字。今念三",
    "X74n1470_042:0358b12": "諦不來不去。即是佛無生法。即是佛常為諦理所護。",
    "X74n1470_042:0358b13": "此翻破狎惡友心。十觀罪性空者。此三種惑。本來寂",
    "X74n1470_042:0358b14": "靜。而我不了妄。謂是非如熱病人。見諸龍鬼。今觀見",
    "X74n1470_042:0358b15": "如幻如化。來無所從。去無足跡。亦復不至東西南北。",
    "X74n1470_042:0358b16": "一切罪福。亦復如是。一空一切空。空即罪性。罪性即",
    "X74n1470_042:0358b17": "空。此翻破顛倒心也。運此十懺時。深觀三諦。又加事",
    "X74n1470_042:0358b18": "法。以慇重心。不惜身命。名第二健兒。是名事理兩懺。",
    "X74n1470_042:0358b19": "我等為無明所覆。不識惑業罪因。今遇道場。方始覺",
    "X74n1470_042:0358b20": "知。歸命毗盧遮那如來。及一切賢聖海眾。燒香散華。",
    "X74n1470_042:0358b21": "一切惑業。發露懺悔。不敢覆藏。由此因緣。我及法界",
    "X74n1470_042:0358b22": "眾生海。帝網重重一切惑業海。願皆清淨。",
    "X74n1470_042:0358b23": "次懺悔滅罪印呪",
    "X74n1470_042:0358b24": "唵薩[口*栗]末(二合)巴(引)巴眉悉普怛[口*捺]曷捺末日囉也莎",
    "X74n1470_042:0358c01": "曷(應誦三徧)",
    "X74n1470_042:0358c02": "　百劫積集罪　　一念盡盪除　　如火焚枯草",
    "X74n1470_042:0358c03": "　滅盡無有餘",
    "X74n1470_042:0358c04": "　我昔所造諸惡業　　皆由無始貪嗔癡",
    "X74n1470_042:0358c05": "　從身語意之所生　　一切我今皆懺悔",
    "X74n1470_042:0358c06": "懺悔已。至心歸命禮本尊毗盧遮那佛。",
    "X74n1470_042:0358c07": "至心發願",
    "X74n1470_042:0358c08": "十地經云。佛子。菩薩發如是大願。所謂生廣大清淨",
    "X74n1470_042:0358c09": "決定了解。以一切供養之具。恭敬供養一切諸佛。令",
    "X74n1470_042:0358c10": "無有餘。又願受一切佛法輪。願攝一切佛菩提。願護",
    "X74n1470_042:0358c11": "一切諸佛教。願持一切諸佛法。又願一切世界佛。興",
    "X74n1470_042:0358c12": "于世從兜率天宮歿入胎。初生出家。成道說法。示現",
    "X74n1470_042:0358c13": "涅槃。皆悉往詣。親近供養。為眾上首。受行正法。於一",
    "X74n1470_042:0358c14": "切處。一切時而轉。又願一切菩薩行。廣大無量不壞",
    "X74n1470_042:0358c15": "不雜。攝諸波羅蜜淨。治諸地總相別相同相異相成",
    "X74n1470_042:0358c16": "相壞相所有菩薩行。皆如實說。教化一切。令其受行。",
    "X74n1470_042:0358c17": "心得增長。又願一切眾生界。有色無色。有想無想。非",
    "X74n1470_042:0358c18": "有想非無想。卵生胎生溼生化生。三界所繫。入於六",
    "X74n1470_042:0358c19": "趣一切生處。名色所攝。如是等類。我皆教化。令入佛",
    "X74n1470_042:0358c20": "法。令永斷一切世間處。令安住一切智道。又願一切",
    "X74n1470_042:0358c21": "世間廣大無量。麤細亂想倒住正住。若入若行若去。",
    "X74n1470_042:0358c22": "如帝網差別十方無量種種不同。智皆明了。現前知",
    "X74n1470_042:0358c23": "見。又願一切國土入一國土。一國土入一切國土。無",
    "X74n1470_042:0358c24": "量佛土。普皆清淨光明。眾具以為莊嚴。離一切煩惱。",
    "X74n1470_042:0359a01": "成就清涼道。無量智慧眾生。充滿其中。普入大願。諸",
    "X74n1470_042:0359a02": "佛境界。隨諸眾生心。而為示現。皆令歡喜。又願與一",
    "X74n1470_042:0359a03": "切菩薩。同一志行。無有怨嫉。集諸善根。一切菩薩。平",
    "X74n1470_042:0359a04": "等一緣。常共集會。不相捨離。隨意能現。種種佛心。住",
    "X74n1470_042:0359a05": "其自心。能知一切如來境界。威力智慧。得不退轉。如",
    "X74n1470_042:0359a06": "意神通。遊行一切世界。現形一切眾會。普入一切生",
    "X74n1470_042:0359a07": "住成就不思議。大乘修菩薩行。又願成不退轉。行菩",
    "X74n1470_042:0359a08": "提行。身語意業。悉不唐損。若暫見者。則必定入法。暫",
    "X74n1470_042:0359a09": "聞音聲。則得真實智慧。纔生淨信。則永斷煩惱。得如",
    "X74n1470_042:0359a10": "是大藥王樹身。得如意寶身。修行一切菩薩行。又願",
    "X74n1470_042:0359a11": "於一切世界。成阿耨多羅三藐三菩提。不離一毛端。",
    "X74n1470_042:0359a12": "處於一切毛端處。皆悉示現。初生出家。詣道場成正",
    "X74n1470_042:0359a13": "覺。轉法輪入涅槃。得佛境界大智慧力。於念念中。隨",
    "X74n1470_042:0359a14": "一切眾生心。示現成佛。念得寂滅。以一三菩提。知一",
    "X74n1470_042:0359a15": "切法界。即涅槃相。以一音說法。令一切眾生。心皆歡",
    "X74n1470_042:0359a16": "喜。示入大涅槃。而不斷菩薩行。示大智慧地。安立一",
    "X74n1470_042:0359a17": "切法。以法神通智通神足通幻通。自在變化。充滿一",
    "X74n1470_042:0359a18": "切法界。以此十門為首。滿足百萬阿僧祇大願。佛子",
    "X74n1470_042:0359a19": "此大願以十盡句。而得成就。何等為十。所為眾生界。",
    "X74n1470_042:0359a20": "盡世界。盡虗空界。盡法界。盡涅槃界。盡佛出現界。盡",
    "X74n1470_042:0359a21": "如來智慧界。盡心所緣界。盡佛智所入境界。盡世間",
    "X74n1470_042:0359a22": "轉法轉智轉界。盡若眾生界。盡我願乃盡若世界。乃",
    "X74n1470_042:0359a23": "至世間轉法轉智轉界。盡我願乃盡而眾生界。不可",
    "X74n1470_042:0359a24": "盡乃至世間轉法轉智轉界。不可盡故。我此大願善",
    "X74n1470_042:0359b01": "根無有窮盡。",
    "X74n1470_042:0359b02": "　願我臨欲命終時　　盡除一切諸障礙",
    "X74n1470_042:0359b03": "　面見彼佛阿彌陀　　即得往生安樂剎",
    "X74n1470_042:0359b04": "發願已。至心歸命禮本尊毗盧遮那佛。",
    "X74n1470_042:0359b05": "○(白)眾等聽說經中無常偈",
    "X74n1470_042:0359b06": "　輪迴三界中　　猶如汲井輪　　又如蠶作繭",
    "X74n1470_042:0359b07": "　繭成自纏縛　　無上諸世尊　　圓覺聲聞眾",
    "X74n1470_042:0359b08": "　尚捨無常身　　何況諸凡夫　　父母及妻子",
    "X74n1470_042:0359b09": "　兄弟并眷屬　　目觀生死急　　云何不愁歎",
    "X74n1470_042:0359b10": "　是故勸諸人　　諦聽真實法　　共捨無常處",
    "X74n1470_042:0359b11": "　常行不死門",
    "X74n1470_042:0359b12": "○應誦補闕百字呪偈",
    "X74n1470_042:0359b13": "　惟願法界七處會　　哀愍憶念眾生海",
    "X74n1470_042:0359b14": "　主伴道場佛會處　　雖作懺悔之法事",
    "X74n1470_042:0359b15": "　我等所作不堪量　　若或錯失或顛倒",
    "X74n1470_042:0359b16": "　不辦不具或餘剩　　恐成雜亂之善根",
    "X74n1470_042:0359b17": "　道場佛會慈悲力　　又百字呪真諦力",
    "X74n1470_042:0359b18": "　所懺罪海願清淨　　所作法行令圓滿",
    "X74n1470_042:0359b19": "○次誦求忍納願偈",
    "X74n1470_042:0359b20": "　我等凡愚福力微　　未得正念意濁亂",
    "X74n1470_042:0359b21": "　種種不具供養劣　　忘失雜亂不稱理",
    "X74n1470_042:0359b22": "　願承三寶同體慈　　攝受善根願令成",
    "X74n1470_042:0359b23": "　緣性圓融稱法界　　普賢行願願圓滿",
    "X74n1470_042:0359b24": "啟白聖賢",
    "X74n1470_042:0359c01": "　仰白十身遍照佛　　華藏世界諸如來",
    "X74n1470_042:0359c02": "　娑婆本師釋迦尊　　普賢文殊諸上首",
    "X74n1470_042:0359c03": "　剎海聖眾并徒眾　　華藏會上諸上人",
    "X74n1470_042:0359c04": "　釋梵諸天眾類神　　獲得他心道眼者",
    "X74n1470_042:0359c05": "　竝願不捨慈悲力　　證明我等二眾人",
    "X74n1470_042:0359c06": "　為修行願總持門　　某時至心同禮懺",
    "X74n1470_042:0359c07": "所生功德。總用莊嚴法界。剎海眾生。當願天仙。不墜",
    "X74n1470_042:0359c08": "悟著樂。而非常國土清平識真乘。而是勝羣僚。常居",
    "X74n1470_042:0359c09": "祿位。皆欣圓頓教門人民。永保安寧。咸修覺照之道。",
    "X74n1470_042:0359c10": "師僧父母。福慶汪洋。信施檀那。萬行圓滿。三途俱時。",
    "X74n1470_042:0359c11": "離苦八難。竝悉消除。鑊湯變為清凉池。鐵牀變作蓮",
    "X74n1470_042:0359c12": "華座。息悲痛之響。同念佛之音。人人有返本之心。各",
    "X74n1470_042:0359c13": "各悉還源之照。常發今願當願。俱不退心觀行。令成",
    "X74n1470_042:0359c14": "同證華嚴海會。為上良緣。",
    "X74n1470_042:0359c15": "清淨法身毗盧遮那佛圓滿報身盧舍那佛",
    "X74n1470_042:0359c16": "千百億化身釋迦牟尼佛十二上願藥師琉璃光佛",
    "X74n1470_042:0359c17": "四十八願阿彌陀佛",
    "X74n1470_042:0359c18": "大聖普賢菩薩摩訶薩大聖文殊菩薩摩訶薩",
    "X74n1470_042:0359c19": "大聖觀世音菩薩摩訶薩大聖地藏菩薩摩訶薩",
    "X74n1470_042:0359c20": "大聖徧法界菩薩摩訶薩",
    "X74n1470_042:0359c21": "摩訶般若波羅蜜",
    "X74n1470_042:0359c22": "大方廣佛華嚴經呪",
    "X74n1470_042:0359c23": "捺麻(緊)薩慢(引)怛莫[口*捺](重也)難啞不囉(二合)帝曷怛折(引)",
    "X74n1470_042:0359c24": "難禰唵雞禰雞禰怛達(引)遏當[口*能]末(二合)(重)斡山(舌腭)(引)",
    "X74n1470_042:0360a01": "矴不囉(二合)帝嗚怛麻怛摩怛麻怛達(引)遏當[口*能]末(二合)",
    "X74n1470_042:0360a02": "斡吽癹怛莎(引)曷(引)",
    "X74n1470_042:0360a03": "毗盧遮那灌頂光呪",
    "X74n1470_042:0360a04": "唵啞麼遏(重)妹(重)[口*浪]桚捺麼曷(引)摩[口*能]囉(二合)(引)麻禰",
    "X74n1470_042:0360a05": "(舌腭)巴[口*能]麻(二合)[口*撮]辢不囉(二合)斡[口*栗]怛(二合)也吽",
    "X74n1470_042:0360a06": "　處世界如虗空　　如蓮華不著水",
    "X74n1470_042:0360a07": "　心清淨超於彼　　稽首禮無上尊",
    "X74n1470_042:0360a08": "旋遶念誦",
    "X74n1470_042:0360a09": "南無法界十方佛南無法界十方法",
    "X74n1470_042:0360a10": "南無法界十方僧南無毗盧遮那佛",
    "X74n1470_042:0360a11": "南無釋迦牟尼佛南無大方廣佛華嚴經",
    "X74n1470_042:0360a12": "南無普賢菩薩南無文殊師利菩薩",
    "X74n1470_042:0360a13": "南無法會大菩薩南無功德林菩薩",
    "X74n1470_042:0360a14": "南無金剛幢菩薩南無金剛藏菩薩",
    "X74n1470_042:0360a15": "南無文殊等五十五聖者南無善財菩薩",
    "X74n1470_042:0360a16": "南無法界剎海微塵數菩薩一切海眾",
    "X74n1470_042:0360a17": "自歸依佛當願眾生體解大道發無上心",
    "X74n1470_042:0360a18": "自歸依法當願眾生深入經藏智慧如海",
    "X74n1470_042:0360a19": "自歸依僧當願眾生統理大眾一切無礙",
    "X74n1470_042:0360a20": "和南聖眾"
}