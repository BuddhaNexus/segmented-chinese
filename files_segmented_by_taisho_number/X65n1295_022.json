{
    "X65n1295_022:0607c01": "禪宗頌古聯珠通集卷第二十二",
    "X65n1295_022:0607c02": "宋池州報恩光孝禪寺沙門法應　集",
    "X65n1295_022:0607c03": "元紹興天衣萬壽禪寺沙門普會續集",
    "X65n1295_022:0607c04": "　　祖師機緣",
    "X65n1295_022:0607c05": "六祖下第五世之二(南嶽下前第四世之二)",
    "X65n1295_022:0607c06": "睦州陳尊宿。(諱道明。嗣黃檗)學者扣激。隨問遽",
    "X65n1295_022:0607c07": "答。詞語峻嶮。諸方歸慕。謂之陳尊宿。初居睦州",
    "X65n1295_022:0607c08": "龍興寺。晦迹藏用。後歸開元。(今改兜率)居房織蒲鞋",
    "X65n1295_022:0607c09": "以養母。故有陳蒲鞋之號。因見講僧。乃召曰。座",
    "X65n1295_022:0607c10": "主。主應諾。師曰。擔板漢。　頌曰。",
    "X65n1295_022:0607c11": "垂慈只要總通靈。不是宗師妄自生。擔板直教須放",
    "X65n1295_022:0607c12": "下。免伊虗度百千生。(汾陽昭)。",
    "X65n1295_022:0607c13": "睦州喚。隨卦斷。回不回。擔板漢。(楊無為　二)。",
    "X65n1295_022:0607c14": "不重師承重至公。諸方誰敢觸機鋒。指教臨濟參黃",
    "X65n1295_022:0607c15": "檗。接得雲門嗣雪峯。織屨只知供母飯。閉門那更話",
    "X65n1295_022:0607c16": "禪宗。叢林到處蒙霑潤。莫測風雷起老龍。",
    "X65n1295_022:0607c17": "腦後與一錐。頭頭墮坑坎。直饒喚不回。也是虗擔板。",
    "X65n1295_022:0607c18": "透過睦州關。乾坤一隻眼。(長靈卓)。",
    "X65n1295_022:0607c19": "辛辛辣辣。啀啀喍喍。識濟北為大樹。拶雲門墮險崖。",
    "X65n1295_022:0607c20": "機峻莫偕。言如枯柴。夫是之謂陳蒲鞋。(圓悟勤)。",
    "X65n1295_022:0607c21": "雷火光中休草草。劒輪鋒上莫忉忉。等閒放却全身",
    "X65n1295_022:0607c22": "入。終不當頭犯一毫。(鼓山珪)。",
    "X65n1295_022:0607c23": "睦州擔板。那容眨眼。闊狹短長。不須增減。(徑山杲)。",
    "X65n1295_022:0607c24": "睦州擔板幾人扶。喪者多應在半途。言下要教通徹",
    "X65n1295_022:0608a01": "去。逈然心眼頓醒甦。(楚安方)。",
    "X65n1295_022:0608a02": "【續收】睦州擔板漢。作事休分析。衲僧鼻孔撩天。言下要",
    "X65n1295_022:0608a03": "知端的。(南堂興)。",
    "X65n1295_022:0608a04": "朴寔頭禪無伎倆。一句分明如撲相。客來只是呌擔",
    "X65n1295_022:0608a05": "板。不知的當誰擔板。(懶菴樞)。",
    "X65n1295_022:0608a06": "睦州擔板漢。從來見一邊。淺深三尺水。上下兩重天。",
    "X65n1295_022:0608a07": "(雪菴瑾)。",
    "X65n1295_022:0608a08": "山之峩峩。水之湯湯。冷眼覷著。無處慚惶。(別峯印)。",
    "X65n1295_022:0608a09": "紅爐起浪拍天飛。疾焰過風孰敢窺。任是三頭并六",
    "X65n1295_022:0608a10": "臂。到此休誇第一機。(木菴永)。",
    "X65n1295_022:0608a11": "睦州見僧乃曰。見成公案放汝三十棒。曰某甲",
    "X65n1295_022:0608a12": "如是。師曰。三門頭金剛為甚麼舉拳。曰金剛尚",
    "X65n1295_022:0608a13": "乃如是。師便打曰。這掠虗漢。　頌曰。",
    "X65n1295_022:0608a14": "見成公案未除瑕。放過方能脫鎻枷。四海澄清人富",
    "X65n1295_022:0608a15": "庶。更來石上種油麻。(覺海元)。",
    "X65n1295_022:0608a16": "見成公案便相當。秤則稱兮斗則量。非較當年三十",
    "X65n1295_022:0608a17": "棒。至今平步也翱翔。(佛燈珣)。",
    "X65n1295_022:0608a18": "呼蛇易遣蛇難。袖裡金槌不易看。長安夜夜家家月。",
    "X65n1295_022:0608a19": "誰知愁樂有多般。(海印信)。",
    "X65n1295_022:0608a20": "【續收】見成公案沒商量。不動絲毫便廝當。三十烏藤聊",
    "X65n1295_022:0608a21": "放過。可憐雪上更加霜。(無際派)。",
    "X65n1295_022:0608a22": "見成底事沒商量。剔起眉毛未廝當。日暮碧天鴻鴈",
    "X65n1295_022:0608a23": "斷。海門斜去兩三行。(木菴永)。",
    "X65n1295_022:0608a24": "公案已見成。放汝棒三十。木馬走似烟。泥牛趂不及。",
    "X65n1295_022:0608b01": "(復菴封)。",
    "X65n1295_022:0608b02": "睦州因秀才相訪。稱會二十四家書。師以拄杖",
    "X65n1295_022:0608b03": "空中點一點曰。會麼。秀才罔措。師曰。又道會二",
    "X65n1295_022:0608b04": "十四家書。永字八法也不識。　頌曰。",
    "X65n1295_022:0608b05": "一點曾無異。微塵劫不增。百千諸佛眼。同共此靈明。",
    "X65n1295_022:0608b06": "(明招謙)。",
    "X65n1295_022:0608b07": "禪師拄杖秀才筆。伎倆皆從手中出。八法論書如未",
    "X65n1295_022:0608b08": "明。面前一點黑如漆。(佛鑑懃)。",
    "X65n1295_022:0608b09": "【續收】一著機先用得親。可憐窮子眼無筋。須知八法論",
    "X65n1295_022:0608b10": "書處。前箭猶輕後箭深。(水庵一)。",
    "X65n1295_022:0608b11": "【增收】睦州上堂。首座[妳女+口]。答云在。又曰。寺主[妳女+口]。答云在。",
    "X65n1295_022:0608b12": "又曰。維那[妳女+口]。答云在。三段不同。今當第一。向下",
    "X65n1295_022:0608b13": "文長。付在來日。　頌曰。",
    "X65n1295_022:0608b14": "八字打開。十分漏泄。孤危不立道方高。伎倆更無隨",
    "X65n1295_022:0608b15": "意說。別別。南斗七兮北斗八。(護國欽)。",
    "X65n1295_022:0608b16": "【增收】睦州示眾曰。大事未明。如喪考妣。大事已明。亦",
    "X65n1295_022:0608b17": "如喪考妣。　頌曰。",
    "X65n1295_022:0608b18": "春去秋來古與今。相逢休論幾時深。飢飡渴飲無他",
    "X65n1295_022:0608b19": "事。儘聽滿頭霜雪侵。(保寧勇)。",
    "X65n1295_022:0608b20": "楊子江頭波浪深。行人到此盡沉吟。他時若到無波",
    "X65n1295_022:0608b21": "處。還似有波時用心。(千峯琬)。",
    "X65n1295_022:0608b22": "【增收】青峯楚因僧問。大事已成。為甚麼也如喪考妣。",
    "X65n1295_022:0608b23": "師曰。不得春風花不開。及至花開又吹落。　頌",
    "X65n1295_022:0608b24": "曰。",
    "X65n1295_022:0608c01": "家山歸到莫因循。竭力寅昏奉二親。機盡功忘恩義",
    "X65n1295_022:0608c02": "斷。便成不孝闡提人。(丹霞淳)。",
    "X65n1295_022:0608c03": "【增收】睦州常示眾曰。忽然忽然　大覺璉拈云。不然",
    "X65n1295_022:0608c04": "不然。　頌曰。",
    "X65n1295_022:0608c05": "忽然不然。如鋏如鉗。神仙秘訣。父子不傳。(別峯印)。",
    "X65n1295_022:0608c06": "忽然忽然。頭上是天。不然不然。脚下是地。直下來也。",
    "X65n1295_022:0608c07": "無處回避。(孤峯深)。",
    "X65n1295_022:0608c08": "【增收】睦州見僧來參。便喝曰。上座如何偷常住果子。",
    "X65n1295_022:0608c09": "曰某甲方來。因甚道偷常住果子。師曰。贓物現",
    "X65n1295_022:0608c10": "在聻。　頌曰。",
    "X65n1295_022:0608c11": "傾盡寶山寶。全身入荒草。若是鳳凰兒。不向那邊討。",
    "X65n1295_022:0608c12": "(松源岳)。",
    "X65n1295_022:0608c13": "【增收】睦州示眾曰。汝等諸人。還得箇入頭處也未。若",
    "X65n1295_022:0608c14": "未得箇入頭處。須覓箇入頭處。若得箇入頭處。",
    "X65n1295_022:0608c15": "已後不得孤負老僧。時有僧出禮拜曰。某甲終",
    "X65n1295_022:0608c16": "不敢孤負和尚。師曰。早是孤負我了也。又曰。明",
    "X65n1295_022:0608c17": "明向你道。尚自不會。何況蓋覆將來。　頌曰。",
    "X65n1295_022:0608c18": "學道先須入頭處。既得入頭莫孤負。明明向道尚猶",
    "X65n1295_022:0608c19": "迷。何況言中曾蓋覆。(本覺一)。",
    "X65n1295_022:0608c20": "【增收】睦州問僧。近離甚處。僧便喝。師曰。老僧被你一",
    "X65n1295_022:0608c21": "喝。僧又喝。師曰。三喝四喝後作麼生。僧無語。師",
    "X65n1295_022:0608c22": "便。打曰這掠虗漢。　頌曰。",
    "X65n1295_022:0608c23": "兩喝與三喝。作者知機變。若謂騎虎頭。二俱成瞎漢。",
    "X65n1295_022:0608c24": "誰瞎漢拈來。天下與人看。(雪竇顯)。",
    "X65n1295_022:0609a01": "睦州擔板漢。解使不解筭。人前嬴得五百。家中著了",
    "X65n1295_022:0609a02": "一貫。(普庵玉)。",
    "X65n1295_022:0609a03": "【增收】睦州因僧問。高揖釋迦不拜彌勒時如何。師曰。",
    "X65n1295_022:0609a04": "昨日有人問。趂出了也。曰和尚恐某甲不寔那。",
    "X65n1295_022:0609a05": "師曰。拄杖不在。苕帚柄聊與三十　南堂興云",
    "X65n1295_022:0609a06": "衲僧家高揖釋迦不拜彌勒。也不為分外。却須",
    "X65n1295_022:0609a07": "是本分。鉗鎚方知其真偽。何故乃頌曰。",
    "X65n1295_022:0609a08": "出羣須是英靈漢。敵勝還他師子兒。選佛若無如是",
    "X65n1295_022:0609a09": "眼。假饒千載亦奚為。",
    "X65n1295_022:0609a10": "凜凜將軍令已行。八荒四海要澄清。提來劒氣干牛",
    "X65n1295_022:0609a11": "斗。洗蕩氛埃見太平。(天童覺)。",
    "X65n1295_022:0609a12": "殺人不眨眼。救人須出手。論寔不論虗。合升始為斗。",
    "X65n1295_022:0609a13": "高揖釋迦不拜彌勒。喫棒趂出猶費力。滴水氷生知",
    "X65n1295_022:0609a14": "未知。拋塼引玉有人識。(月堂昌)。",
    "X65n1295_022:0609a15": "【增收】睦州因僧問。一氣還轉得一大藏教也無。師曰。",
    "X65n1295_022:0609a16": "有甚。饆饠[飢几+追]子快下將來。　頌曰。",
    "X65n1295_022:0609a17": "鈍钁頭邊得意時。閒花著子不愁伊。幾人不善根株",
    "X65n1295_022:0609a18": "者。只見枝頭更長枝。(長靈卓)。",
    "X65n1295_022:0609a19": "睦州只愛錐頭利。這僧不見鑿頭方。直饒轉得百千",
    "X65n1295_022:0609a20": "藏。這般供養也尋常。(鼓山珪)。",
    "X65n1295_022:0609a21": "一氣轉一大藏教。頓漸偏圓權與寔。無邊妙義炳然",
    "X65n1295_022:0609a22": "彰。元來一字也不識。(徑山杲)。",
    "X65n1295_022:0609a23": "等閒一問垂千古。從此叢林共播揚。堪咲睦州無相",
    "X65n1295_022:0609a24": "度。饆饠[飢几+追]子要先甞。(懶菴樞)。",
    "X65n1295_022:0609b01": "問若傾湫答如倒嶽。出草羚羊時挂角。明眼衲僧如",
    "X65n1295_022:0609b02": "何卜度。尺短寸長一任貶剝。(投子舒)。",
    "X65n1295_022:0609b03": "快人一言。快馬一鞭。停囚長智。十萬八千。(木菴永)。",
    "X65n1295_022:0609b04": "良玉不雕。美言不文。烟村三月裏。別是一家春。(息",
    "X65n1295_022:0609b05": "庵觀)。",
    "X65n1295_022:0609b06": "【增收】睦州因僧問。以一重去一重即不問。不以一重",
    "X65n1295_022:0609b07": "去一重時如何。師曰。昨朝栽茄子。今日種冬瓜。",
    "X65n1295_022:0609b08": "　頌曰。",
    "X65n1295_022:0609b09": "重重去盡自平常。春暖風和日漸長。戶外鳥啼聲細",
    "X65n1295_022:0609b10": "碎。巖花狼藉滿山房。(自得暉)。",
    "X65n1295_022:0609b11": "登壇道士羽衣輕。呪力雖窮法轉新。拇指破開天地",
    "X65n1295_022:0609b12": "暗。蛇頭攧落鬼神驚。(瞎堂遠)。",
    "X65n1295_022:0609b13": "披簑側笠千峯上。引水澆蔬五老前。中有瓜田難納",
    "X65n1295_022:0609b14": "履。睦州倒退在傍邊。(南巖勝)。",
    "X65n1295_022:0609b15": "昨日栽茄子。今日種冬瓜。一聲河滿子。和月落誰家。",
    "X65n1295_022:0609b16": "(咲菴悟)。",
    "X65n1295_022:0609b17": "【增收】睦州問一官人。易中道百姓日用而不知。且道",
    "X65n1295_022:0609b18": "不知箇什麼。官人云。不知道。師曰。酌然不知。",
    "X65n1295_022:0609b19": "　頌曰。",
    "X65n1295_022:0609b20": "酌然不知。無孔鐵槌。當面一擲。佛祖難窺。(肯堂充)。",
    "X65n1295_022:0609b21": "【增收】睦州因僧問。大眾臨筵合談何事。師曰。後園生",
    "X65n1295_022:0609b22": "菜熟水冷淘。　頌曰。",
    "X65n1295_022:0609b23": "脫略情塵老睦州。虎頭虎尾一時收。芳草渡頭韓幹",
    "X65n1295_022:0609b24": "馬。綠楊堤畔戴嵩牛。(正堂辯)。",
    "X65n1295_022:0609c01": "【增收】睦州因僧問。如何是祖師西來意。師云。一隊衲",
    "X65n1295_022:0609c02": "僧來。一隊衲僧去。　頌曰。",
    "X65n1295_022:0609c03": "一隊衲僧來。一隊衲僧去。打破睦州關。大地無寸土。",
    "X65n1295_022:0609c04": "(大川濟)。",
    "X65n1295_022:0609c05": "一隊衲僧來。一隊衲僧去。搆得搆不得。鐵蛇橫古路。",
    "X65n1295_022:0609c06": "(雪磯綱)。",
    "X65n1295_022:0609c07": "【增收】睦州曰。裂開也在我。揑聚也在我。時有僧問。如",
    "X65n1295_022:0609c08": "何是裂開。師曰。三九二十七。菩提涅槃真如解",
    "X65n1295_022:0609c09": "脫。即心即佛。我且與麼道。你又作麼生。曰某甲",
    "X65n1295_022:0609c10": "不與麼道。師曰。盞子撲落地。碟子成七片。曰如",
    "X65n1295_022:0609c11": "何是揑聚。師乃斂手而坐。　頌曰。",
    "X65n1295_022:0609c12": "溪邊嫩柳條條綠。陌上桃花樹樹紅。勿謂東君無管",
    "X65n1295_022:0609c13": "帶。更加暖日與和風。(佛性泰)。",
    "X65n1295_022:0609c14": "【增收】睦州因僧問。靈山還有蛇不。師曰。這蚯蚓　雲",
    "X65n1295_022:0609c15": "門代云。白骨連山。　頌曰。",
    "X65n1295_022:0609c16": "水中鹽味。色裏膠清。若人辨得。天下橫行。(草堂清)。",
    "X65n1295_022:0609c17": "【增收】福州烏石靈觀禪師(嗣黃檗時稱老觀)曹山行",
    "X65n1295_022:0609c18": "脚時問。如何是毗盧師法身主。師曰。我若向你",
    "X65n1295_022:0609c19": "道即別有也。曹山舉似洞山。山曰。好箇話頭。祇",
    "X65n1295_022:0609c20": "欠進語。何不更去問。為甚麼不道。曹山乃却來",
    "X65n1295_022:0609c21": "進前語。師曰。若言我不道。即啞却我口。若言我",
    "X65n1295_022:0609c22": "道。即謇却我舌。曹山歸舉似洞山。山深肯之。",
    "X65n1295_022:0609c23": "　頌曰。",
    "X65n1295_022:0609c24": "烏石老古錐。門風能峭絕。有問毗盧師。開口端的別。",
    "X65n1295_022:0610a01": "齒有嚙鏃機。天無第二月。軟語若金剛。漚和是生滅。",
    "X65n1295_022:0610a02": "(南堂興)。",
    "X65n1295_022:0610a03": "毗盧師法身主。通身是口寔難舉。縮却舌頭啞口時。",
    "X65n1295_022:0610a04": "獨許洞山暗相許。不相許猫兒偏解捉老鼠。(喝堂一)。",
    "X65n1295_022:0610a05": "【增收】烏石因雪峯一日伺便扣門。師開門。峯驀胸搊",
    "X65n1295_022:0610a06": "住曰。是凡是聖。師唾曰。這野狐精。便推出閉却",
    "X65n1295_022:0610a07": "門。峯曰。也祇要識老兄。　頌曰。",
    "X65n1295_022:0610a08": "一不作二不休。賓主互換有來由。焦磚打著連底凍。",
    "X65n1295_022:0610a09": "赤眼撞著火柴頭。(松源岳)。",
    "X65n1295_022:0610a10": "峻硬門庭古莫儔。曾郎欲入竟無由。為渠八字打開",
    "X65n1295_022:0610a11": "著。嬌綠覆田秧滿疇。(竹屋簡)。",
    "X65n1295_022:0610a12": "【增收】烏石因雪峯扣門。師問誰。峯云。鳳凰兒。師曰。作",
    "X65n1295_022:0610a13": "麼生。峯云。來啗老觀。師開門搊住曰。道道。峯擬",
    "X65n1295_022:0610a14": "議。師便托開掩却門。峯住後示眾云。我當時若",
    "X65n1295_022:0610a15": "入得老觀門。你這一隊噇酒糟漢向甚處摸索",
    "X65n1295_022:0610a16": "　雪竇云。這孤恩負德漢。有甚麼交涉。當時入",
    "X65n1295_022:0610a17": "不得豈是教你入。今既摸索不著。累他雪峯俱",
    "X65n1295_022:0610a18": "在老觀門下。　頌曰。",
    "X65n1295_022:0610a19": "養成羽翼鳳凰兒。老觀門下偶差池。冷地忽然思舊",
    "X65n1295_022:0610a20": "債。却來別處討便宜。(尼無著總)。",
    "X65n1295_022:0610a21": "【增收】烏石引麵次。有僧來參。師引麵示之。僧便去至",
    "X65n1295_022:0610a22": "晚問首座。今日新到在什麼處。曰當時便去了",
    "X65n1295_022:0610a23": "也。師曰。是則是。只得一橛(此是聯燈錄所出。與五燈會元略異。蓋初",
    "X65n1295_022:0610a24": "有傳燈合。依傳燈云。師一日引水次。有僧來參師以引水。橫袖示之。其僧便去。師至暮問。小師適來",
    "X65n1295_022:0610b01": "僧在何處。小師曰。發去也。師云。只得一橛。玄覺云。什麼處見少一橛)。　頌曰。",
    "X65n1295_022:0610b02": "草舍柴門僻更幽。何期過客也經由。蒿湯備禮不知",
    "X65n1295_022:0610b03": "愧。猶對傍人賣口頭。(斷橋倫)。",
    "X65n1295_022:0610b04": "【增收】唐相國裴休(見黃檗)因見大安寺壁畫高僧真",
    "X65n1295_022:0610b05": "儀。公曰。真儀可觀。高僧何在。主事無對。公曰。此",
    "X65n1295_022:0610b06": "間有禪人否。曰近有一僧。投寺執役。頗似禪者",
    "X65n1295_022:0610b07": "尋請至舉前話。黃檗朗聲曰。裴休。公應諾。檗曰。",
    "X65n1295_022:0610b08": "在甚麼處。公當下知旨。如獲髻珠。　頌曰。",
    "X65n1295_022:0610b09": "酆城寶劒沉埋久。一道寒光射斗牛。不是張華辨端",
    "X65n1295_022:0610b10": "的。只應千古枉淹留。(慈受深)。",
    "X65n1295_022:0610b11": "翰墨場中喚得回。桂林昨夜覺花開。暗香漏泄通消",
    "X65n1295_022:0610b12": "息。散作人間調鼎才。(自得暉)。",
    "X65n1295_022:0610b13": "浮雲宿霧兩朦朧。行徧千峯與萬峯。驀地喚回霜夜",
    "X65n1295_022:0610b14": "夢。舉頭親見月當空。(萬菴柔)。",
    "X65n1295_022:0610b15": "【增收】裴相國問僧。看什麼經。僧云。無言童子經。公曰。",
    "X65n1295_022:0610b16": "有幾卷。曰兩卷。公曰。既是無言。為什麼却有兩",
    "X65n1295_022:0610b17": "卷。僧無言　新羅龜山代云。若論無言非唯兩",
    "X65n1295_022:0610b18": "卷。　頌曰。",
    "X65n1295_022:0610b19": "曾落石霜機外笏。又扶麤行到唐天。只將四海垂綸",
    "X65n1295_022:0610b20": "手。鰕蟹魚龍一串穿。(虗堂愚)。",
    "X65n1295_022:0610b21": "【增收】裴相國入大安寺。問諸大德曰。羅睺羅以何為",
    "X65n1295_022:0610b22": "第一。曰以密行為第一。公不肎。遂問。此間有何",
    "X65n1295_022:0610b23": "禪者。時龍牙在後園種菜。遂請來問。羅睺羅以",
    "X65n1295_022:0610b24": "何為第一。牙曰。不知。公便拜曰。破布褁真珠。",
    "X65n1295_022:0610c01": "　頌曰。",
    "X65n1295_022:0610c02": "密行第一。精鑑還希。具擇法眼。真箇不知。(黃龍新)。",
    "X65n1295_022:0610c03": "以何為第一。不知最親切。破布褁真珠。傾城換不得。",
    "X65n1295_022:0610c04": "(月坡明)。",
    "X65n1295_022:0610c05": "洪州新興嚴陽尊者(諱善信嗣趙州)初參趙州",
    "X65n1295_022:0610c06": "問。一物不將來時如何。曰放下著。師曰。既是一",
    "X65n1295_022:0610c07": "物不將來。放下箇甚麼。曰放不下擔取去。師於",
    "X65n1295_022:0610c08": "言下大悟。住山常有一蛇一虎隨從。手中與食。",
    "X65n1295_022:0610c09": "　頌曰。",
    "X65n1295_022:0610c10": "一物不將來。肩頭擔不起。言下忽知非。心中無限喜。",
    "X65n1295_022:0610c11": "惡毒既忘懷。蛇虎為知己。清風幾百年。至今猶未已。",
    "X65n1295_022:0610c12": "(黃龍南)。",
    "X65n1295_022:0610c13": "移高就下縱威權。解脫門開信可憐。不得空王真妙",
    "X65n1295_022:0610c14": "訣。動隨聲色被勾牽。(真淨文)。",
    "X65n1295_022:0610c15": "不妨行細輸先手。自覺心麤愧撞頭。局破腰間斧柯",
    "X65n1295_022:0610c16": "爛。洗清凡骨共仙游。(天童覺)。",
    "X65n1295_022:0610c17": "一物不將來。教渠放下著。廓爾悟無生。活計俱拋却。",
    "X65n1295_022:0610c18": "(旻古佛)。",
    "X65n1295_022:0610c19": "盡力放不下。著力擔不起。將謂一物無。元是自家底。",
    "X65n1295_022:0610c20": "見得自家底。心中大歡喜。自茲家業興。一舉九萬里。",
    "X65n1295_022:0610c21": "(龍門遠)。",
    "X65n1295_022:0610c22": "【續收】一物不將來。兩手提不起。直下要承當。渾是自家",
    "X65n1295_022:0610c23": "底。(佛燈珣)。",
    "X65n1295_022:0610c24": "劈面呈機不等閒。纖毫盡處重如山。斷腸曲調如親",
    "X65n1295_022:0611a01": "聽。流水悲風不用彈。(塗毒策)。",
    "X65n1295_022:0611a02": "赤心片片少人知。滿口含霜特地疑。奉報五湖學道",
    "X65n1295_022:0611a03": "者。不須孤負一雙眉。(月庵果)。",
    "X65n1295_022:0611a04": "趙州放下著。碓觜忽生花。雖然無一事。驗盡當行家。",
    "X65n1295_022:0611a05": "(雪堂行)。",
    "X65n1295_022:0611a06": "驀就膏肓打一鍼。當時無處著渾身。呵呵咲入嚴陽",
    "X65n1295_022:0611a07": "去。蛇虎為隣不可尋。(密菴傑)。",
    "X65n1295_022:0611a08": "嚴陽擕狗頭。臭穢於人怕。因何老趙州。與酬羊肉價。",
    "X65n1295_022:0611a09": "(野牛平)。",
    "X65n1295_022:0611a10": "【增收】杭州多福和尚(嗣趙州)因僧問。如何是多福一",
    "X65n1295_022:0611a11": "叢竹。師曰。一莖兩莖斜。曰學人不會。師曰。三莖",
    "X65n1295_022:0611a12": "四莖曲。　頌曰。",
    "X65n1295_022:0611a13": "一莖兩莖斜。其意毒如蛇。三莖四莖曲。無疑入地獄。",
    "X65n1295_022:0611a14": "言下若知非。心空及第歸。堪咲蔣山老。無端入荒草。",
    "X65n1295_022:0611a15": "(應菴華)。",
    "X65n1295_022:0611a16": "一莖兩莖斜。疎影動龍蛇。心疑生暗鬼。眼病見空華。",
    "X65n1295_022:0611a17": "三莖四莖曲。還我一叢竹。時引清風來。落葉填山谷。",
    "X65n1295_022:0611a18": "恁麼會得。多福一叢竹。若也不會。三莖四莖曲。(無",
    "X65n1295_022:0611a19": "禪才)。",
    "X65n1295_022:0611a20": "【增收】興化軍梯山建福石梯禪師。(嗣茱萸)一日見侍",
    "X65n1295_022:0611a21": "者托鉢上堂。乃喚侍者。者應諾。師曰。甚處去。曰",
    "X65n1295_022:0611a22": "上堂齋去。師曰。我豈不知汝上堂齋去。曰除此",
    "X65n1295_022:0611a23": "外別道箇甚麼即得。師曰。我只問你本分事。曰",
    "X65n1295_022:0611a24": "和尚若問本分事。某甲寔是上堂齋去。師曰。汝",
    "X65n1295_022:0611b01": "不謬為吾侍者。　頌曰。",
    "X65n1295_022:0611b02": "父子相將草裡行。星馳電捲迅雷轟。賺他無限英靈",
    "X65n1295_022:0611b03": "漢。錯認鞍鞽過一生。(辛菴壽)。",
    "X65n1295_022:0611b04": "益州大隨法真禪師(嗣長慶安)因僧問。劫火洞",
    "X65n1295_022:0611b05": "然大千俱壞。未審這箇壞不壞。師曰壞。曰恁麼",
    "X65n1295_022:0611b06": "則隨他去也。師曰。隨他去。僧不肎。後到投子舉",
    "X65n1295_022:0611b07": "前話。子裝香遙禮曰。西川古佛出世。謂其僧曰。",
    "X65n1295_022:0611b08": "汝速回去懺悔。僧回大隨。師已遷化。僧再至投",
    "X65n1295_022:0611b09": "子。子亦遷化。　頌曰。",
    "X65n1295_022:0611b10": "切忌隨他不會他。大隨此語播天涯。真淨性中纔一",
    "X65n1295_022:0611b11": "念。早是千差與萬差。(北塔祚)。",
    "X65n1295_022:0611b12": "懶菴的子大隨師。人問隨他師亦隨。返顧不能休駐",
    "X65n1295_022:0611b13": "意。更生異見却狐疑。汾陽為汝開天路。萬別千差一",
    "X65n1295_022:0611b14": "道歸。(汾陽昭)。",
    "X65n1295_022:0611b15": "劫火光中立問端。衲僧猶滯兩重關。可憐一句隨他",
    "X65n1295_022:0611b16": "去。萬里區區獨往還。(雪竇顯)。",
    "X65n1295_022:0611b17": "隨他去隨他去。千手大悲攔不住。劫火光中相往來。",
    "X65n1295_022:0611b18": "銅睛鐵眼無尋處。(正覺逸)。",
    "X65n1295_022:0611b19": "壞與不壞。俱非內外。不隔絲毫。尋常面對。(道吾真)。",
    "X65n1295_022:0611b20": "隨他去亦太無端。袖裡金槌豈易看。問罷不知何處",
    "X65n1295_022:0611b21": "去。白楊風送壠頭寒。(佛慧泉)。",
    "X65n1295_022:0611b22": "劫火洞然。大千何在。壞與不壞。漆桶不快。肯更隨他",
    "X65n1295_022:0611b23": "去。被謾又太煞。若是箇中人。終不到錯會。(法雲秀)。",
    "X65n1295_022:0611b24": "步步相隨是大隨。左邊吹了右邊吹。思量未免空[竺二+徒]",
    "X65n1295_022:0611c01": "氣。何不留將暖肚皮。(保寧勇)。",
    "X65n1295_022:0611c02": "壞與不壞舌無骨。驀面看時眼突出。大隨猶在劫火",
    "X65n1295_022:0611c03": "中。天下熬熬謾啾唧。(白雲端)。",
    "X65n1295_022:0611c04": "劫火洞然大千壞。面前鼻孔鎮長在。只為隨他一句",
    "X65n1295_022:0611c05": "言。腰間失却箇皮袋。(地藏恩)。",
    "X65n1295_022:0611c06": "壞與不壞兩相猜。劒閣龍舒謾往來。何人更有樊公",
    "X65n1295_022:0611c07": "脚。一踏鴻門雙扇開。(慈受深)。",
    "X65n1295_022:0611c08": "劫火洞然俱敗壞。青天白日愈光輝。王孫醉寢迷春",
    "X65n1295_022:0611c09": "夢。不覺鶯啼柳絮飛。(佛智裕)。",
    "X65n1295_022:0611c10": "臭烟蓬[火*孛]中。迸出鐵蒺藜。當陽如未委。喪却目前機。",
    "X65n1295_022:0611c11": "(佛性泰)。",
    "X65n1295_022:0611c12": "壞與不壞。言端語端。舌頭咬破。自覺心酸。大隨投子。",
    "X65n1295_022:0611c13": "終無兩般。萬里區區。獨自往還。(楚安方)。",
    "X65n1295_022:0611c14": "【續收】陷虎之機總不知。便隨流去落東西。大隨自是持",
    "X65n1295_022:0611c15": "綱手。放去收來要驗伊。(圓照本)。",
    "X65n1295_022:0611c16": "六合傾翻劈面來。暫披麻縷混塵埃。因風吹火渾閑",
    "X65n1295_022:0611c17": "事。引得游人不肯回。壞不壞隨不隨。徒將聞見強針",
    "X65n1295_022:0611c18": "錐。太湖三萬六千頃。月在波心說向誰。(通照逢)。",
    "X65n1295_022:0611c19": "了然無別法。誰道印南能。一句隨他去。千山走衲僧。",
    "X65n1295_022:0611c20": "蛩寒鳴砌葉。鬼夜禮龕燈。吟罷孤窓外。徘徊恨不勝。",
    "X65n1295_022:0611c21": "(唐景遵)。",
    "X65n1295_022:0611c22": "壞與不壞。兩彩一賽。本無是非。說甚憎愛。雲過長空。",
    "X65n1295_022:0611c23": "了無罣礙。君不見。衲僧鉢袋子。接得將來日裡晒。",
    "X65n1295_022:0611c24": "(佛鑑懃)。",
    "X65n1295_022:0612a01": "壞與隨他去。如何不肯休。未明端的意。特地覓回頭。",
    "X65n1295_022:0612a02": "(龍門遠)。",
    "X65n1295_022:0612a03": "劫火洞然大千俱壞。這箇魔魅百生冤債。禪流若問",
    "X65n1295_022:0612a04": "壞不壞。昨夜石人闘禮拜。(南堂興)。",
    "X65n1295_022:0612a05": "銜鐵負鞍無固必。牽犁拽杷不辭勞。貪生逐日區區",
    "X65n1295_022:0612a06": "去。誰管年高白髮饒。(簡堂機)。",
    "X65n1295_022:0612a07": "劫火光中共唱酬。隨波逐浪謾悠悠。剖盡衷腸人不",
    "X65n1295_022:0612a08": "會。草鞋拈取蓋龜休。(石庵玿)。",
    "X65n1295_022:0612a09": "大隨庵側有一龜。僧問。一切眾生皮褁骨。這箇",
    "X65n1295_022:0612a10": "眾生為甚骨褁皮。師拈草履覆龜背上。僧無語。",
    "X65n1295_022:0612a11": "　頌曰。",
    "X65n1295_022:0612a12": "如龜六藏已彰名。休向人前弄眼睛。一隻草鞋都蓋",
    "X65n1295_022:0612a13": "却。直至如今猶未惺。(北塔祚)。",
    "X65n1295_022:0612a14": "問處爭如答處親。眼中難著透金塵。長安一路無多",
    "X65n1295_022:0612a15": "地。過得潼關有幾人。(佛慧泉)。",
    "X65n1295_022:0612a16": "分明皮上骨團團。卦畫重重更可觀。拈起草鞋都蓋",
    "X65n1295_022:0612a17": "了。大隨却被這僧謾。(白雲端)。",
    "X65n1295_022:0612a18": "露足藏頭可煞奇。千年誰謂是靈龜。雨傾不解隨流",
    "X65n1295_022:0612a19": "去。浮木相逢是幾時。(保寧勇)。",
    "X65n1295_022:0612a20": "皮骨曾將問大隨。當頭一著更狐疑。可憐無限尋聲",
    "X65n1295_022:0612a21": "迹。不薦羚羊挂角時。(照覺總)。",
    "X65n1295_022:0612a22": "大隨庵外一龜兒。僧問如何骨裹皮。草鞋蓋了無人",
    "X65n1295_022:0612a23": "會。白雲流水共依依。(地藏恩)。",
    "X65n1295_022:0612a24": "皮裹骨兮骨裹皮。吉凶徒自亂針錐。草鞋覆了獨歸",
    "X65n1295_022:0612b01": "去。千古何人識大隨。(普融平)。",
    "X65n1295_022:0612b02": "千古清聲老大隨。機鋒壁立杳難窺。未能直下超凡",
    "X65n1295_022:0612b03": "聖。只道將鞋蓋却龜。(禾山方)。",
    "X65n1295_022:0612b04": "懶庵的子大隨師。一著當頭更莫疑。大地山河都蓋",
    "X65n1295_022:0612b05": "了。從他衲子下針錐。(旻古佛)。",
    "X65n1295_022:0612b06": "骨裹皮兮皮裹骨。大隨老子無窠窟。上士聞之咲未",
    "X65n1295_022:0612b07": "休。中流特地生疑惑。(龍門遠)。",
    "X65n1295_022:0612b08": "皮裹骨兮骨裹皮。分明道了復何疑。拈起草鞋如未",
    "X65n1295_022:0612b09": "委。不如別處且烏龜。(佛性泰)。",
    "X65n1295_022:0612b10": "法不孤起。仗境方生。烏龜不解上壁。草鞋隨人脚行。",
    "X65n1295_022:0612b11": "(佛燈珣)。",
    "X65n1295_022:0612b12": "【續收】學道須教正眼開。莫將狂解意中猜。脫鞋龜上人",
    "X65n1295_022:0612b13": "難會。遂使擕囊特地來。(天童覺)。",
    "X65n1295_022:0612b14": "木禪庵畔。定光老兒。非銅非鐵。無相無為。有擎天之",
    "X65n1295_022:0612b15": "力。有拔地之威。有射鵰之手。有囓鏃之機。口如大海",
    "X65n1295_022:0612b16": "眼如眉。人間天上許誰知。(南堂興)。",
    "X65n1295_022:0612b17": "骨裹皮兮皮裹骨。大隨放出遼天鶻。東西南北謾擡",
    "X65n1295_022:0612b18": "眸。不知已過新羅國。(無凖範)。",
    "X65n1295_022:0612b19": "休將皮骨強分張。得六藏時且六藏。隻履盡情遮蓋",
    "X65n1295_022:0612b20": "了。這僧無事可思量。(此山應)。",
    "X65n1295_022:0612b21": "千載靈龜庵下出。團團骨上卦重重。草鞋蓋却無頭",
    "X65n1295_022:0612b22": "尾。且聽旁人定吉凶。(橫川珙)。",
    "X65n1295_022:0612b23": "【增收】大隨問僧。甚處去。曰蛾眉禮普賢去。師舉拂子",
    "X65n1295_022:0612b24": "曰。文殊普賢總在這裡。僧作圓相拋向後乃禮",
    "X65n1295_022:0612c01": "拜。師喚侍者。取一貼茶與這僧。　頌曰。",
    "X65n1295_022:0612c02": "楖[木*栗]杖頭光閃爍。錫羅捲裹面鄒餿。肩擔背負出門",
    "X65n1295_022:0612c03": "去。好是無人敢駐留。(保寧勇)。",
    "X65n1295_022:0612c04": "大隨山下路縱橫。老竹蒼藤處處生。四海五湖為客",
    "X65n1295_022:0612c05": "慣。三更無月也須行。(慈受深)。",
    "X65n1295_022:0612c06": "識法者懼。欺敵者亡。水中辨乳。須是鵞王。(天童覺)。",
    "X65n1295_022:0612c07": "一輪明月照瀟湘。更不逢人問故鄉。自是天涯慣為",
    "X65n1295_022:0612c08": "客。任他猿呌斷人腸。(上方益)。",
    "X65n1295_022:0612c09": "把火入牛欄。反身外面看。梨花千點白。春雨幾聲寒。",
    "X65n1295_022:0612c10": "(月堂昌)。",
    "X65n1295_022:0612c11": "【增收】大隨因僧問。如何是和尚家風。師曰。赤土畫簸",
    "X65n1295_022:0612c12": "箕。曰未審此理如何。師曰。簸箕有唇。米跳不出。",
    "X65n1295_022:0612c13": "　頌曰。",
    "X65n1295_022:0612c14": "赤土畫簸箕。團團無縫罅。佛眼覰不見。海神不知價。",
    "X65n1295_022:0612c15": "簸土揚塵無處尋。山高海闊白雲深。(南堂興)。",
    "X65n1295_022:0612c16": "簸箕有唇。米跳不出。天下衲僧赤肐[骨*歷]。更須撥轉上",
    "X65n1295_022:0612c17": "頭關。十方世界黑似漆。(應菴華)。",
    "X65n1295_022:0612c18": "【增收】大隨因僧問。如何是佛法的的大意。師曰。山前",
    "X65n1295_022:0612c19": "麥熟也未。　頌曰。",
    "X65n1295_022:0612c20": "山前麥熟報君知。佛祖端由辨者稀。莫學朱涇老禪",
    "X65n1295_022:0612c21": "伯。滿船空載月明歸。(象田鄉)。",
    "X65n1295_022:0612c22": "大匠不巧。大儒不學。動輙中方圓。舉皆成禮樂。堪笑",
    "X65n1295_022:0612c23": "鄉村賣卜人。徒勞鑽破烏龜殻。(無凖範)。",
    "X65n1295_022:0612c24": "【增收】大隨燒畬次。忽見一蛇。師以杖挑向火中曰。咄。",
    "X65n1295_022:0613a01": "這箇形骸。猶自不放捨。你向這裡死。如暗得燈。",
    "X65n1295_022:0613a02": "時有僧問云。正恁麼時還有罪也無。師曰。石虎",
    "X65n1295_022:0613a03": "呌時山谷響。木人吼處銕牛驚。　頌曰。",
    "X65n1295_022:0613a04": "劫初劫末。法弱魔強。定光老子。鐵作脊梁。文經武緯。",
    "X65n1295_022:0613a05": "把定封疆。碧天雲散祖風涼。佛日光輝舜日長。(南",
    "X65n1295_022:0613a06": "堂興)。",
    "X65n1295_022:0613a07": "【增收】韶州靈樹如敏禪師(嗣長慶安)因僧問。如何是",
    "X65n1295_022:0613a08": "和尚家風。師曰。千年田八百主。曰如何是千年",
    "X65n1295_022:0613a09": "田八百主。師曰。郎當屋舍沒人修。　頌曰。",
    "X65n1295_022:0613a10": "來機深辨。有舒有卷。移却案山。重添鍼線。千年田八",
    "X65n1295_022:0613a11": "百主。直下承當還莾鹵。郎當屋舍沒人修。片瓦根椽",
    "X65n1295_022:0613a12": "誰去竪。君不見。甜瓜徹蒂甜。苦瓠連根苦。(月堂昌)。",
    "X65n1295_022:0613a13": "靈樹因僧問。如何是祖師西來意。師默然。後遷",
    "X65n1295_022:0613a14": "化。欲立行狀碑。要選此語刻石。時雲門為首座。",
    "X65n1295_022:0613a15": "僧問。先師默然處。如何上碑。雲門代云。師。　頌",
    "X65n1295_022:0613a16": "曰。",
    "X65n1295_022:0613a17": "師師師。知知知。三三兩兩過遼西。一雙紅杏換消梨。",
    "X65n1295_022:0613a18": "(琅琊覺)。",
    "X65n1295_022:0613a19": "靈樹當初密對揚。時中文采已全彰。後人不見雲門",
    "X65n1295_022:0613a20": "老。一字千般謾度量。(佛印元)。",
    "X65n1295_022:0613a21": "師之一字大巍巍。獨向寰中定是非。畢竟水須朝海",
    "X65n1295_022:0613a22": "去。到頭雲定覓山歸。(白雲端)。",
    "X65n1295_022:0613a23": "靈樹大師。雲門首座。只知立碑。不覺話墮。智海山僧。",
    "X65n1295_022:0613a24": "為伊點破。知燈是火數如麻。信火是燈能幾箇。(智",
    "X65n1295_022:0613b01": "海清)。",
    "X65n1295_022:0613b02": "師字相酬作者知。韶陽千古特光輝。茫茫宇宙人無",
    "X65n1295_022:0613b03": "數。到底誰明一字師。(旻古佛)。",
    "X65n1295_022:0613b04": "西來祖意若為酬。手把明珠已暗投。却被雲門添一",
    "X65n1295_022:0613b05": "字。致令千古閙啾啾。(寶峯明)。",
    "X65n1295_022:0613b06": "【增收】靈樹面皮多葛怛。韶陽板齒上生毛。(拍右膝)會得",
    "X65n1295_022:0613b07": "國清才子貴。(拍左膝)不會家富小兒嬌。(此庵元)。",
    "X65n1295_022:0613b08": "師之一字見還難。直下應須透祖關。縱使祖關開正",
    "X65n1295_022:0613b09": "眼。前頭更有萬重山。(佛照光)。",
    "X65n1295_022:0613b10": "師之一字太孤危。文　　無作者知。不領韶陽提起",
    "X65n1295_022:0613b11": "處。且從默處認殘碑。(天目禮)。",
    "X65n1295_022:0613b12": "【增收】漳州浮石禪師(嗣子湖)上堂。山僧開卜鋪。能斷",
    "X65n1295_022:0613b13": "人貧富。定人生死。時有僧出云。離却生死貧富",
    "X65n1295_022:0613b14": "不落五行。請師直道。師曰。金木水火土。　頌曰。",
    "X65n1295_022:0613b15": "達磨西來唯賣卜。吉凶在汝不由人。箇中只是依爻",
    "X65n1295_022:0613b16": "斷。豈有人情疎與親。(本覺一)。",
    "X65n1295_022:0613b17": "金木水火土。始終顛倒數。五六下四三。初爻傳白虎。",
    "X65n1295_022:0613b18": "苦苦。卜得此卦一生貧。遠信不來病人死。(懶菴需)。",
    "X65n1295_022:0613b19": "金木水火土。一二三四五。南泉王老師。不打鹽官鼓。",
    "X65n1295_022:0613b20": "(即庵覺)。",
    "X65n1295_022:0613b21": "金木水火土。大蟲元是虎。好咲李將軍。藍田空沒羽。",
    "X65n1295_022:0613b22": "(無凖範)。",
    "X65n1295_022:0613b24": "禪宗頌古聯珠通集卷第二十二"
}