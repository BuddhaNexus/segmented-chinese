{
    "T39n1799_09a:0942b02": "folio_9a 9首楞嚴義疏注經卷第九之一",
    "T39n1799_09a:0942b04": "長水沙門子󱈜集",
    "T39n1799_09a:0942b05": "二、色界者，以此界中依、正二報色法殊勝，",
    "T39n1799_09a:0942b06": "從勝為名也。通名梵世者，梵是淨義，離欲染",
    "T39n1799_09a:0942b07": "故，禪所生故，異散動故。此界總有一十八",
    "T39n1799_09a:0942b08": "天，若《俱舍》云「三靜慮各三，第四靜慮八」，即",
    "T39n1799_09a:0942b09": "除無想也。依大眾部，與今經同，即加無想。",
    "T39n1799_09a:0942b10": "文三：一、總指。",
    "T39n1799_09a:0942b11": "「阿難！世間一切所修心人，不假禪那，無有智",
    "T39n1799_09a:0942b12": "慧。」此總明修心之人須假禪定然後發慧，",
    "T39n1799_09a:0942b13": "定慧均平方稱靜慮，若不爾者不得名禪，意",
    "T39n1799_09a:0942b14": "顯此四位中皆因禪慧。然於其中所伏惑、習",
    "T39n1799_09a:0942b15": "差降有異，故分諸天，下自辨釋。或可此文",
    "T39n1799_09a:0942b16": "約世間人不修無漏禪定，不發無漏正慧，遂感",
    "T39n1799_09a:0942b17": "四禪果報，不能出離。凡夫雖曰修禪，但是有",
    "T39n1799_09a:0942b18": "漏六行，事觀不離虛妄，不名禪那。如下文云",
    "T39n1799_09a:0942b19": "「此三勝流雖非正修真三摩地」，又云「但能執",
    "T39n1799_09a:0942b20": "身不行婬欲」等，又下結云「此皆不了妙覺明",
    "T39n1799_09a:0942b21": "心積妄發生，妄有三界」等。二、列釋，四：一、初",
    "T39n1799_09a:0942b22": "禪，二：一、釋，三：一、梵眾天。",
    "T39n1799_09a:0942b23": "「但能執身不行淫欲，若行、若坐想念俱無，愛",
    "T39n1799_09a:0942b24": "染不生，無留欲界，是人應念身為梵侶。如是",
    "T39n1799_09a:0942b25": "一類名梵眾天。」專意在此，故云但能執身",
    "T39n1799_09a:0942b26": "等。想念俱無者，由行六行，厭下欲界是苦麁，",
    "T39n1799_09a:0942b27": "障，忻上色界是淨妙離，故得欲界惑伏，名愛",
    "T39n1799_09a:0942b28": "染不生。由是命終即生色界，故云無留欲界。",
    "T39n1799_09a:0942b29": "此即麁苦不起，淨相現前，即是淨定。味此而",
    "T39n1799_09a:0942c01": "生，名為梵眾，即凡夫所修六行，伏惑之所感",
    "T39n1799_09a:0942c02": "也。二、梵輔天。",
    "T39n1799_09a:0942c03": "「欲習既除，離欲心現，於諸律儀愛樂隨順，是",
    "T39n1799_09a:0942c04": "人應時能行梵德。如是一類名梵輔天。」已",
    "T39n1799_09a:0942c05": "伏欲惑，故云欲習既除。得上初禪，定心顯現，",
    "T39n1799_09a:0942c06": "故云離欲心現。此結上也。於諸下，正明此天",
    "T39n1799_09a:0942c07": "於定共戒愛樂隨順，梵行成就，防非不失，此",
    "T39n1799_09a:0942c08": "則兼護律儀、淨戒成德，匡弼梵主，故名梵輔。",
    "T39n1799_09a:0942c09": "三、大梵天。",
    "T39n1799_09a:0942c10": "「身心妙圓，威儀不鈌，清淨禁戒，加以明悟，",
    "T39n1799_09a:0942c11": "是人應時能統梵眾，為大梵王。如是一類名",
    "T39n1799_09a:0942c12": "大梵天。」禪觀轉勝，受生細妙，故云身心妙",
    "T39n1799_09a:0942c13": "圓。復具戒德，故云威儀不缺。此結前也。清淨",
    "T39n1799_09a:0942c14": "下，正明此天於定戒中發慧明悟，斯則慧解",
    "T39n1799_09a:0942c15": "過人，能為梵主統攝梵眾。准《俱舍》說「威德光",
    "T39n1799_09a:0942c16": "明獨一而住，無尋准伺定力所感，下二天具",
    "T39n1799_09a:0942c17": "有尋伺。又劫末後去、劫成先來，外道不測便",
    "T39n1799_09a:0942c18": "執為常。又因起念見有天生，便執能生世間",
    "T39n1799_09a:0942c19": "為一因主。」二、結。",
    "T39n1799_09a:0942c20": "「阿難！此三勝流，一切苦惱所不能逼，雖非正",
    "T39n1799_09a:0942c21": "修真三摩地，清淨心中諸漏不動，名為初禪。」",
    "T39n1799_09a:0942c22": "已離欲界八苦，故云所不能逼。但是六行",
    "T39n1799_09a:0942c23": "伏惑，故云非真三昧。凡真修禪者，不於三",
    "T39n1799_09a:0942c24": "界現身意，縱得勝妙定相現前，了了自知而",
    "T39n1799_09a:0942c25": "無取著。今此雖得清淨似三摩地，以不了故",
    "T39n1799_09a:0942c26": "味著受生，然能離欲散心麁動，故云諸漏不",
    "T39n1799_09a:0942c27": "動。是故結云此三勝流總名初禪。《俱舍》云「離",
    "T39n1799_09a:0942c28": "生喜樂地，離欲界雜惡，生得輕安樂。」然此初",
    "T39n1799_09a:0942c29": "禪所得功德有五支林：一覺、二觀、三喜、四",
    "T39n1799_09a:0943a01": "樂、五一心支，行相如天台法界次第中。二、",
    "T39n1799_09a:0943a02": "二禪，二：一、釋，三：一、少光天。",
    "T39n1799_09a:0943a03": "「阿難！其次梵天統攝梵人，圓滿梵行，澄心不",
    "T39n1799_09a:0943a04": "動，寂湛生光。如是一類名少光天。」王為梵",
    "T39n1799_09a:0943a05": "主，故云統攝。戒定慧具，故云圓滿梵行。此結",
    "T39n1799_09a:0943a06": "前也。澄心下，正明此天定心轉勝，故云澄心",
    "T39n1799_09a:0943a07": "不動。定光明發，故云寂湛生光。二禪已上離",
    "T39n1799_09a:0943a08": "覺觀故，無有語言，但以定心發光，以光勝劣",
    "T39n1799_09a:0943a09": "分其位次。此天喜相初生，慧光尚劣，名少光",
    "T39n1799_09a:0943a10": "天。二、無量光天。",
    "T39n1799_09a:0943a11": "「光光相然，照耀無盡，映十方界遍成琉璃。如",
    "T39n1799_09a:0943a12": "是一類名無量光天。」從前少光，更發多光，",
    "T39n1799_09a:0943a13": "光相轉增名光光相然。光相圓明映十方界，",
    "T39n1799_09a:0943a14": "境隨光淨遍成琉璃，由定漸增，定光發照必",
    "T39n1799_09a:0943a15": "無涯際，名無量光。三、光音天。",
    "T39n1799_09a:0943a16": "「吸持圓光，成就教體，發化清淨，應用無盡。如",
    "T39n1799_09a:0943a17": "是一類名光音天。」吸取、任持無量淨光，以",
    "T39n1799_09a:0943a18": "表言詮，名為教體。此光表詮離諸麁重，故云",
    "T39n1799_09a:0943a19": "發化清淨。隨機開示無不明了，故云應用無",
    "T39n1799_09a:0943a20": "盡。以二禪界地無前五識，但用光明以為表",
    "T39n1799_09a:0943a21": "詮，以光為音，名光音天。二、結。",
    "T39n1799_09a:0943a22": "「阿難！此三勝流，一切憂愁所不能逼，雖非",
    "T39n1799_09a:0943a23": "正修真三摩地，清淨心中麁漏已伏，名為二",
    "T39n1799_09a:0943a24": "禪。」二禪三天又勝下位，故名勝流。以得極",
    "T39n1799_09a:0943a25": "喜，故云一切憂愁所不能逼。初禪雖得喜",
    "T39n1799_09a:0943a26": "支，極喜未生，在身麁故，但得離苦，猶有憂喜",
    "T39n1799_09a:0943a27": "相對；今此二禪定水潤心，慧光明泰，喜支調",
    "T39n1799_09a:0943a28": "適，憂愁不生，名為定生喜樂地也。麁漏已伏",
    "T39n1799_09a:0943a29": "者，忻上厭下但名為伏，以不斷故不名無漏。",
    "T39n1799_09a:0943b01": "然此一地具四支林：一內淨、二喜、三樂、四一",
    "T39n1799_09a:0943b02": "心，行相如常。三、三禪，二：一、釋，三：一、少淨天。",
    "T39n1799_09a:0943b03": "「阿難！如是天人圓光成音，披音露妙，發成精",
    "T39n1799_09a:0943b04": "行，通寂滅樂。如是一類名少淨天。」初二句",
    "T39n1799_09a:0943b05": "躡上。披音下，正明此天謂披能詮之教體，現",
    "T39n1799_09a:0943b06": "所詮之妙理，成所行之妙行。由是三慧既發，",
    "T39n1799_09a:0943b07": "妙樂攸通，定慧過前，支林轉勝也。言寂滅樂",
    "T39n1799_09a:0943b08": "者，滅前喜相而生淨樂，以喜相麁動，此異熟",
    "T39n1799_09a:0943b09": "樂，恬怕寂靜，故名寂滅。定相猶劣，故名為通。",
    "T39n1799_09a:0943b10": "始得此樂未廣周遍，名為少淨。淨，亦靜也，有",
    "T39n1799_09a:0943b11": "處亦名少靜天故。二、無量淨天。",
    "T39n1799_09a:0943b12": "「淨空現前，引發無際身心輕安，成寂滅樂。如",
    "T39n1799_09a:0943b13": "是一類名無量淨天。」淨空，即靜樂也。定心",
    "T39n1799_09a:0943b14": "轉勝，引發此樂令其無涯。樂既無涯，方是成",
    "T39n1799_09a:0943b15": "就淨樂之義，此則名為徹意地樂。遍身輕安",
    "T39n1799_09a:0943b16": "名無量淨。三、遍淨天。",
    "T39n1799_09a:0943b17": "「世界、身心一切圓淨，淨德成就，勝託現前，歸",
    "T39n1799_09a:0943b18": "寂滅樂。如是一類名遍淨天。」前雖徹意地",
    "T39n1799_09a:0943b19": "樂，止在身心未名為遍；今則遍於依正，樂淨",
    "T39n1799_09a:0943b20": "圓融，世界、身心無處不遍，殊勝妙樂以成淨",
    "T39n1799_09a:0943b21": "德。言勝託者，即此淨樂，是彼行者所依勝處，",
    "T39n1799_09a:0943b22": "證此樂故名之為歸。二、結。",
    "T39n1799_09a:0943b23": "「阿難！此三勝流具大隨順，身心安隱得無量",
    "T39n1799_09a:0943b24": "樂。雖非正修真三摩地，安隱心中歡喜畢",
    "T39n1799_09a:0943b25": "具，名為三禪。」具大隨順者，一是隨順勝定，",
    "T39n1799_09a:0943b26": "二是離於憂喜。憂喜望樂俱為所厭，但是違",
    "T39n1799_09a:0943b27": "境，故非隨順。今此妙樂世間第一，更無過者，",
    "T39n1799_09a:0943b28": "方是隨順具足之義。安隱心中歡喜畢具者，",
    "T39n1799_09a:0943b29": "意地、異熟隨順自在，樂極於此，純一無雜，名",
    "T39n1799_09a:0943c01": "為畢具，以此三禪名離喜妙樂地故。此地禪",
    "T39n1799_09a:0943c02": "支具有五種：一捨、二念、三慧、四樂、五一心",
    "T39n1799_09a:0943c03": "支。四、四禪者，然此一地總報業但有三品，",
    "T39n1799_09a:0943c04": "感下三天。其無想天但是廣果天中別報，凡",
    "T39n1799_09a:0943c05": "夫境界上極於此。五不還者，自是聖人雜修",
    "T39n1799_09a:0943c06": "靜慮，資廣果天故業，令五品殊勝，只於廣果",
    "T39n1799_09a:0943c07": "總報之身生彼五天，與凡夫不同。由是向下",
    "T39n1799_09a:0943c08": "別為一段。文二：一、四根本，二：一、釋，四：初、福",
    "T39n1799_09a:0943c09": "生天。",
    "T39n1799_09a:0943c10": "「阿難！復次天人不逼身心，苦因已盡，樂非常",
    "T39n1799_09a:0943c11": "住，久必壞生。苦樂二心俱時頓捨，麁重相滅，",
    "T39n1799_09a:0943c12": "淨福性生。如是一類名福生天。」初五句結",
    "T39n1799_09a:0943c13": "前生後。《俱舍論》說「第四禪離八災患，謂尋、伺、",
    "T39n1799_09a:0943c14": "苦、樂、憂、喜及出、入息。又不為三災所動，名不",
    "T39n1799_09a:0943c15": "動地。」今云不逼，即離下位苦也。苦因下釋不",
    "T39n1799_09a:0943c16": "逼所以。尋、伺、憂、喜等是苦之因，今既離之，故",
    "T39n1799_09a:0943c17": "無逼迫。樂非常住者，別明樂支以對前苦，三",
    "T39n1799_09a:0943c18": "禪雖得徹意地樂，然不常住，必須有壞，壞即",
    "T39n1799_09a:0943c19": "成苦，此名壞苦。苦樂下，正明此天今第四禪",
    "T39n1799_09a:0943c20": "苦樂俱捨，以一一地皆厭下苦麁障，忻上淨",
    "T39n1799_09a:0943c21": "妙離。棄下苦樂名麁重相滅，得上地定名淨",
    "T39n1799_09a:0943c22": "福性生，以此禪定唯一捨受，是福之體。既離",
    "T39n1799_09a:0943c23": "下染，故名淨福。二、福愛天。",
    "T39n1799_09a:0943c24": "「捨心圓融，勝解清淨，福無遮中，得妙隨順窮",
    "T39n1799_09a:0943c25": "未來際。如是一類名福愛天。」唯一捨受與",
    "T39n1799_09a:0943c26": "定心圓融，捨諸一切苦樂等法，於捨心中仍",
    "T39n1799_09a:0943c27": "生勝解，於此決定忍可印持，不為異緣之所",
    "T39n1799_09a:0943c28": "引轉，故名勝解清淨。由勝解力，於此圓融勝",
    "T39n1799_09a:0943c29": "定之中愛樂隨順，令此勝定得無留礙，住心",
    "T39n1799_09a:0944a01": "自在，受用無窮，故云得妙隨順窮未來際等。",
    "T39n1799_09a:0944a02": "問：此有漏禪壽命有限，何得窮未來際耶？答：",
    "T39n1799_09a:0944a03": "此約得定報壽長遠，動經劫數，云窮未來，非",
    "T39n1799_09a:0944a04": "約報後所論也。又此善定雖是有漏，而能隨",
    "T39n1799_09a:0944a05": "順妙修行者，依第四禪引發此定，熏無漏禪，",
    "T39n1799_09a:0944a06": "修願智無諍邊際定也。下五那含亦依此定，",
    "T39n1799_09a:0944a07": "起有漏、無漏雜修靜慮。若凡夫得更不進修，",
    "T39n1799_09a:0944a08": "即許壽命有限；若聖人修，即得盡未來際。通",
    "T39n1799_09a:0944a09": "此兩向，凡、聖同修也。三、廣果天。",
    "T39n1799_09a:0944a10": "「阿難！從是天中有二岐路：若於先心無量淨",
    "T39n1799_09a:0944a11": "光，福德圓明修證而住，如是一類名廣果天。」",
    "T39n1799_09a:0944a12": "於福愛中分二所向：一直往道，即至廣果；",
    "T39n1799_09a:0944a13": "二迂僻道，即至無想。此標也，若於下釋。若從",
    "T39n1799_09a:0944a14": "發心已來不帶異計，直修根本四禪、四無量",
    "T39n1799_09a:0944a15": "善，熏禪福德，離下地染，備歷四位，至此福愛",
    "T39n1799_09a:0944a16": "更增勝定，廣福所感，得生勝處，名廣果天。",
    "T39n1799_09a:0944a17": "四、無想天。",
    "T39n1799_09a:0944a18": "「若於先心雙厭苦樂，精研捨心相續不斷，圓",
    "T39n1799_09a:0944a19": "窮捨道，身心俱滅，心慮灰凝，經五百劫。」此",
    "T39n1799_09a:0944a20": "正明也。若帶異計，六行伏惑漸厭漸捨，至福",
    "T39n1799_09a:0944a21": "愛天得捨圓融。捨心相續，遍窮捨道。捨心亦",
    "T39n1799_09a:0944a22": "亡，不計身心，故名俱滅，此計無想為涅槃也，",
    "T39n1799_09a:0944a23": "以此捨心為方便入無想定也。初捨麁心入",
    "T39n1799_09a:0944a24": "於微心，復捨微心入微微心，從微微心常修",
    "T39n1799_09a:0944a25": "不息，便入無想，此皆修因也。心慮下即無想",
    "T39n1799_09a:0944a26": "報，命終果報生無想天，壽命五百大劫，想心",
    "T39n1799_09a:0944a27": "不行，故名灰凝。",
    "T39n1799_09a:0944a28": "「是人既以生滅為因，不能發明不生滅性，初",
    "T39n1799_09a:0944a29": "半劫滅、後半劫生。如是一類名無想天。」此",
    "T39n1799_09a:0944b01": "判成虛妄也。不了妄想體空，乃執生滅勞累，",
    "T39n1799_09a:0944b02": "厭此生滅求不生滅，故云以生滅為因，捨生",
    "T39n1799_09a:0944b03": "趣不生，未是真不生。見第六識暫爾不行，如",
    "T39n1799_09a:0944b04": "氷夾魚，不知微細生滅，妄謂涅槃，非真涅槃",
    "T39n1799_09a:0944b05": "也，故云不能發明無生滅性。初半劫下，却釋",
    "T39n1799_09a:0944b06": "彼報行相。准《俱舍》引《婆沙》釋彼生死位，多時",
    "T39n1799_09a:0944b07": "有想，初生此天，經於半劫，始入無想異熟，名",
    "T39n1799_09a:0944b08": "初半劫滅。欲無常時，從異熟出，經半劫有心，",
    "T39n1799_09a:0944b09": "後始方死，名後半劫生。生滅中間一向無想，",
    "T39n1799_09a:0944b10": "名無想天。二、結。",
    "T39n1799_09a:0944b11": "「阿難！此四勝流，一切世間諸苦、樂境所不能",
    "T39n1799_09a:0944b12": "動，雖非無為真不動地，有所得心功用純熟，",
    "T39n1799_09a:0944b13": "名為四禪。」此第四禪離八災患，勝下地故，",
    "T39n1799_09a:0944b14": "名不動地。然有劫數，壽盡須捨，故云非真不",
    "T39n1799_09a:0944b15": "動。《俱舍》云「然彼器非常，情俱生滅故。」凡夫修",
    "T39n1799_09a:0944b16": "定味著受生，名有所得。定慧均平能捨苦樂，",
    "T39n1799_09a:0944b17": "勝下諸天，名功用純熟。二、五不還天，三：初、",
    "T39n1799_09a:0944b18": "標示。",
    "T39n1799_09a:0944b19": "「阿難！此中復有五不還天，於下界中九品習",
    "T39n1799_09a:0944b20": "氣俱時滅盡，苦樂雙亡，下無卜居，故於捨心",
    "T39n1799_09a:0944b21": "眾同分中安立居處。」九品習氣者，即欲界",
    "T39n1799_09a:0944b22": "初禪、二禪、三禪各九品也。種、現俱無，名為滅",
    "T39n1799_09a:0944b23": "盡。此是聖人斷故名滅，非同凡夫暫伏名滅。",
    "T39n1799_09a:0944b24": "習氣既無，苦樂雙泯，離下界繫，故無卜居。然",
    "T39n1799_09a:0944b25": "未進斷第四禪惑，故於捨心眾同分中別立",
    "T39n1799_09a:0944b26": "居處，以修禪時漏、無漏雜，故此別居。《俱舍論》",
    "T39n1799_09a:0944b27": "說「雜修靜慮五品不同，生五淨居。」五品別者，",
    "T39n1799_09a:0944b28": "謂下品、中品、上品、上勝品、上極品，行相如別。",
    "T39n1799_09a:0944b29": "二、釋相，五：初、無煩天。",
    "T39n1799_09a:0944c01": "「阿難！苦樂兩滅，鬪心不交，如是一類名無煩",
    "T39n1799_09a:0944c02": "天。」苦樂心滅，敵對則亡，形待既無，故云不",
    "T39n1799_09a:0944c03": "交，不交則無煩也。初滅苦、樂二形待心，雜修",
    "T39n1799_09a:0944c04": "初品，稍離定障，名為無煩，煩即障也。然下天",
    "T39n1799_09a:0944c05": "亦離苦、樂不名無煩者，以凡夫人忻厭暫伏，",
    "T39n1799_09a:0944c06": "非是永斷。今約畢竟不生，故得此名也。二、",
    "T39n1799_09a:0944c07": "無熱天。",
    "T39n1799_09a:0944c08": "「機括獨行，研交無地，如是一類名無熱天。」",
    "T39n1799_09a:0944c09": "機，弩牙也。括，筈也，箭受弦處也。皆喻唯一捨",
    "T39n1799_09a:0944c10": "心。縱任自在，遊諸等至，故云獨行。不與違、順",
    "T39n1799_09a:0944c11": "二境相應，故云研交無地。此天以中品雜修",
    "T39n1799_09a:0944c12": "靜慮，慧用清虛，皆離定障，漸得清涼，名為無",
    "T39n1799_09a:0944c13": "熱也二、善見天。",
    "T39n1799_09a:0944c14": "「十方世界妙見圓澄，更無塵像一切沈垢，如",
    "T39n1799_09a:0944c15": "是一類名善見天。」十方世界唯一捨心，照",
    "T39n1799_09a:0944c16": "了微妙，圓遍澄寂，故云妙見圓澄。塵像，慧",
    "T39n1799_09a:0944c17": "障也。沈垢，定障也。雜修上品，無漏功著，定慧",
    "T39n1799_09a:0944c18": "障亡，故能妙見。圓澄十方世界，名善見也。",
    "T39n1799_09a:0944c19": "四、善現天。",
    "T39n1799_09a:0944c20": "「精見現前，陶鑄無礙，如是一類名善現天。」",
    "T39n1799_09a:0944c21": "陶鑄，鎔鍊也，範土曰陶，鎔金曰鑄。圓澄之見",
    "T39n1799_09a:0944c22": "既彰，定慧之功更著，故能鎔鍊自在，顯現無",
    "T39n1799_09a:0944c23": "盡，故云善現。五、色究竟天。",
    "T39n1799_09a:0944c24": "「究竟群幾，窮色性性，入無邊際，如是一類名",
    "T39n1799_09a:0944c25": "色究竟天。」究竟，鞠窮也。群幾者，群有之幾",
    "T39n1799_09a:0944c26": "微也。即去無入有，有理未形之謂也。今此一",
    "T39n1799_09a:0944c27": "天窮到色理未形之際，故云究竟群幾。窮色",
    "T39n1799_09a:0944c28": "性性者，性體也，推至色性之元體也。二句",
    "T39n1799_09a:0944c29": "意，前多此例，或前句窮緣色等識，後句窮所",
    "T39n1799_09a:0945a01": "依大種，劑此一天即入空處，故云入無邊際。",
    "T39n1799_09a:0945a02": "以空又是大種之所依，故名色究竟。如馬勝",
    "T39n1799_09a:0945a03": "問佛：「四大性當於何位滅盡無餘？」佛云：「空處",
    "T39n1799_09a:0945a04": "近分，正在此天也。」三、結勝。",
    "T39n1799_09a:0945a05": "「阿難！此不還天，彼諸四禪四位天王獨有欽",
    "T39n1799_09a:0945a06": "聞，不能知見。如今世間曠野深山、聖道場地，",
    "T39n1799_09a:0945a07": "皆阿羅漢所住持故，世間麁人所不能見。」",
    "T39n1799_09a:0945a08": "梵云阿那含，此云不還，此天是彼聖所居故，",
    "T39n1799_09a:0945a09": "亦名淨居，非同凡夫有漏住故。以定力殊勝，",
    "T39n1799_09a:0945a10": "依報亦勝，同在世間，境界各別，舉例可知。",
    "T39n1799_09a:0945a11": "三、總結。",
    "T39n1799_09a:0945a12": "「阿難！是十八天獨行無交，未盡形累，自此已",
    "T39n1799_09a:0945a13": "還名為色界。」純是禪定善想所感，無有情",
    "T39n1799_09a:0945a14": "欲所對，故云獨行無交。尚有色礙，故云未",
    "T39n1799_09a:0945a15": "盡形累。三、無色界。此四無色，無業果色，定",
    "T39n1799_09a:0945a16": "多慧少，厭下色礙，想無邊空，次厭空處乃",
    "T39n1799_09a:0945a17": "至厭無所有，以非想非非想為究竟涅槃，有",
    "T39n1799_09a:0945a18": "此四種分其位次。雖無業果色，然有定果色",
    "T39n1799_09a:0945a19": "為識所依，此大乘說實有處所。若《俱舍》說「無",
    "T39n1799_09a:0945a20": "色界無處，由生有四種，依同分及命，令心等",
    "T39n1799_09a:0945a21": "相續。」餘經說有無色有情佛邊聽法，淚下如",
    "T39n1799_09a:0945a22": "雨者，此約大乘有定果說。前文亦說無色界",
    "T39n1799_09a:0945a23": "天發願護呪也。文二：初、列釋，二：一、正明感",
    "T39n1799_09a:0945a24": "報，二：初、指迴心不入。",
    "T39n1799_09a:0945a25": "「復次阿難！從是有頂色邊際中，其間復有二",
    "T39n1799_09a:0945a26": "種岐路。」此標也。有即是色，頂即究竟。色於",
    "T39n1799_09a:0945a27": "此住名色邊際。二岐路者：一出三界路，即迴",
    "T39n1799_09a:0945a28": "心人所覆；二入無色路，即定性人所履。若凡",
    "T39n1799_09a:0945a29": "夫、外道既不入此五天，即從廣果、無想二天",
    "T39n1799_09a:0945b01": "而入，不在此二所履之限。如下自知。",
    "T39n1799_09a:0945b02": "「若於捨心發明智慧，慧光圓通，便出塵界，成",
    "T39n1799_09a:0945b03": "阿羅漢，入菩薩乘。如是一類名為迴心大阿",
    "T39n1799_09a:0945b04": "羅漢。」此正明迴心也。若於有頂禪中，故云",
    "T39n1799_09a:0945b05": "捨心。發無漏智，頓斷上界四地三十六品俱",
    "T39n1799_09a:0945b06": "生煩惱，便證無學。仍又迴心向大乘道，更不",
    "T39n1799_09a:0945b07": "入於空、識等處，以無上地惑故。然迴心入大",
    "T39n1799_09a:0945b08": "有深有淺，但隨破惑有深淺耳。此類仍是樂",
    "T39n1799_09a:0945b09": "慧那含，故得慧光圓通，便出塵界。二、辨入",
    "T39n1799_09a:0945b10": "者類殊，二：一、別明四天，四：初、空處。",
    "T39n1799_09a:0945b11": "「若在捨心，捨厭成就，覺身為礙，銷礙入空，如",
    "T39n1799_09a:0945b12": "是一類名為空處。」初二句躡前也。捨心有",
    "T39n1799_09a:0945b13": "二：一有頂；二無想。若於有頂，用無漏道斷有",
    "T39n1799_09a:0945b14": "頂惑，銷礙入空，此是樂定那含，即定性聲聞",
    "T39n1799_09a:0945b15": "也。若於廣果無想，用有漏道伏惑入空，亦名",
    "T39n1799_09a:0945b16": "捨心，即凡夫、外道也。以此二天俱在捨心，共",
    "T39n1799_09a:0945b17": "一地故。覺身下，正明此天銷礙之言亦通前",
    "T39n1799_09a:0945b18": "二，然行人厭患色法如牢獄，心欲出離，即修",
    "T39n1799_09a:0945b19": "觀智，破於色法，過於一切色相。滅有對相，不",
    "T39n1799_09a:0945b20": "念種種相，入無邊空處。心與虛空相應，名為",
    "T39n1799_09a:0945b21": "空處定。二、識處。",
    "T39n1799_09a:0945b22": "「諸礙既銷，無礙無滅，其中唯留阿賴耶識全",
    "T39n1799_09a:0945b23": "於末那半分微細，如是一類名為識處。」初",
    "T39n1799_09a:0945b24": "句結前空處，次句破空入識。銷礙之無亦亡，",
    "T39n1799_09a:0945b25": "故云無礙無滅，此即唯觀於識，以破於空也。",
    "T39n1799_09a:0945b26": "其中下正釋，唯留賴耶全末那者，此七、八二",
    "T39n1799_09a:0945b27": "識更互相依，定性、愚法全不知有，冥然自",
    "T39n1799_09a:0945b28": "留也。半分微細者，即第六識，今留一半緣識",
    "T39n1799_09a:0945b29": "之分，不留緣色空分，故云半分。以此第六",
    "T39n1799_09a:0945c01": "色、心俱緣，故留半也。行人入此定時，厭患虛",
    "T39n1799_09a:0945c02": "空無邊，緣多則散，能破於定，即捨虛空，轉心",
    "T39n1799_09a:0945c03": "緣識，心與識法相應，故名識處定。三、無所",
    "T39n1799_09a:0945c04": "有處。",
    "T39n1799_09a:0945c05": "「空色既亡，識心都滅，十方寂然逈無攸往，如",
    "T39n1799_09a:0945c06": "是一類名無所有處。」空處無色而存空，識",
    "T39n1799_09a:0945c07": "處亡空而存識，皆名所有。今此空、識俱亡，故",
    "T39n1799_09a:0945c08": "云空色既亡，識心都滅，此二句先破三法也。",
    "T39n1799_09a:0945c09": "十方下，正明行相。十方者，諸法也。所緣色、空、",
    "T39n1799_09a:0945c10": "識心等法一無所存，故云寂然。所緣既寂，能",
    "T39n1799_09a:0945c11": "緣不行，故云逈無攸往。以行人厭患於識，三",
    "T39n1799_09a:0945c12": "世之識無邊，緣多則散，能破於定，故捨緣識，",
    "T39n1799_09a:0945c13": "轉心依無所有法，心與無所有法相應，名無",
    "T39n1799_09a:0945c14": "所有處定。然今修大乘者多濫此定，但一切",
    "T39n1799_09a:0945c15": "無著，心無所寄都無一物即是大乘，如頑空",
    "T39n1799_09a:0945c16": "無異。而不知善能了達諸禪境界，斷伏歷然",
    "T39n1799_09a:0945c17": "道品次第，如大圓鏡鑒於萬象不差不錯，方",
    "T39n1799_09a:0945c18": "是大乘真修禪也。四、非非想處。",
    "T39n1799_09a:0945c19": "「識性不動，以滅窮研，於無盡中發宣盡性，如",
    "T39n1799_09a:0945c20": "存不存、若盡非盡，如是一類名為非想非非",
    "T39n1799_09a:0945c21": "想處。」初二句指所依體。初句雙標，識性者，",
    "T39n1799_09a:0945c22": "標有細想也。不動者，標無麁想也。次句轉釋",
    "T39n1799_09a:0945c23": "不動義，前無所有處猶用心窮研，令不緣識",
    "T39n1799_09a:0945c24": "心，與無所有法相應。今此一天研窮心滅，",
    "T39n1799_09a:0945c25": "伏令不動，故云以滅窮研。於無下正釋行相，",
    "T39n1799_09a:0945c26": "是依此識不動之處，故云於無盡中辨為非",
    "T39n1799_09a:0945c27": "想，故云發宣盡性。雖見盡而識在，故云若盡",
    "T39n1799_09a:0945c28": "非盡。雖見在而不起，故云如存不存。由此義",
    "T39n1799_09a:0945c29": "故名非想非非想也。此即第六識麁想不起，",
    "T39n1799_09a:0946a01": "仍有細分及賴耶流注不息，故約此義以立",
    "T39n1799_09a:0946a02": "其名。准《俱舍》云「前三無色從如行得名，此",
    "T39n1799_09a:0946a03": "有頂地約當體立稱也。」行人入此定時，厭患",
    "T39n1799_09a:0946a04": "無所有處想如癡，有想處如癰、如瘡，即捨無",
    "T39n1799_09a:0946a05": "所有處，緣念非有想非無想之法。心與此法",
    "T39n1799_09a:0946a06": "相應，故云非有想非無想也。二、總辨二類。",
    "T39n1799_09a:0946a07": "「此等窮空，不盡空理，」滅色取空，非真空性，",
    "T39n1799_09a:0946a08": "妄謂為盡，故云不盡，以不能灰滅心智故。言",
    "T39n1799_09a:0946a09": "此等者，總指四天也。",
    "T39n1799_09a:0946a10": "「從不還天聖道窮者，如是一類名不迴心鈍",
    "T39n1799_09a:0946a11": "阿羅漢。」即從色究竟天捨厭成就，覺身為",
    "T39n1799_09a:0946a12": "礙，銷礙入空者，既不能發明智慧，頓斷上惑",
    "T39n1799_09a:0946a13": "成無學果，迴心向大，即以無漏聖道漸次厭",
    "T39n1799_09a:0946a14": "捨，隨定感果，生此四天。受劫數報，方斷有頂",
    "T39n1799_09a:0946a15": "地惑成阿羅漢，故名為鈍。言不迴心者，且約",
    "T39n1799_09a:0946a16": "對前利根者說，非畢竟不迴，已如前說。",
    "T39n1799_09a:0946a17": "「若從無想諸外道天窮空不歸，迷漏無聞，便",
    "T39n1799_09a:0946a18": "入輪轉。」若從無想，用有漏道忻上厭下，漸",
    "T39n1799_09a:0946a19": "至非想，認此有漏作無為解，便謂涅槃。至此",
    "T39n1799_09a:0946a20": "不進，以不廣聞聖教、不辨諸禪漏與無漏修",
    "T39n1799_09a:0946a21": "證行相，壽終隨業必入諸趣也。言從無想來",
    "T39n1799_09a:0946a22": "者，應是廣果天來，與無想同地，對五聖天",
    "T39n1799_09a:0946a23": "名為外道，是外道類，故云從無想來。若實入",
    "T39n1799_09a:0946a24": "無想，必定退墮，更不進修。准經論釋，無想外",
    "T39n1799_09a:0946a25": "道業盡必墮，無上生義故。二、辨異王臣。",
    "T39n1799_09a:0946a26": "「阿難！是諸天上各各天人，則是凡夫業果酬",
    "T39n1799_09a:0946a27": "答，答盡入輪。彼之天王即是菩薩遊三摩提",
    "T39n1799_09a:0946a28": "漸次增進，迴向聖倫所修行路。」四空天人容",
    "T39n1799_09a:0946a29": "是業報，彼四天王即是權化。以入大乘首楞",
    "T39n1799_09a:0946b01": "嚴定，為欲遊戲四禪、四空諸禪三昧成佛事",
    "T39n1799_09a:0946b02": "故。問：前四禪王亦是權化，通凡夫耶？答：四禪",
    "T39n1799_09a:0946b03": "天王必兼凡聖，如前文說「五不還天、四禪天",
    "T39n1799_09a:0946b04": "王獨有欽聞，不能知見。」此約一分凡夫所說，",
    "T39n1799_09a:0946b05": "故知兼二也。二、結示。",
    "T39n1799_09a:0946b06": "「阿難！是四空天身心滅盡，定性現前，無業果",
    "T39n1799_09a:0946b07": "色，從此逮終，名無色界。」身心滅盡者，色身",
    "T39n1799_09a:0946b08": "必盡，其心若盡非盡，妄謂為盡。定性現前者，",
    "T39n1799_09a:0946b09": "有定果色。若無此色，四心何依？故知有也。",
    "T39n1799_09a:0946b10": "二、總結虛妄。",
    "T39n1799_09a:0946b11": "「此皆不了妙覺明心積妄發生，妄有三界，中",
    "T39n1799_09a:0946b12": "間妄隨七趣沈溺，補特伽羅各從其類。」由",
    "T39n1799_09a:0946b13": "不如實知真如法一，妄認所明，分別既生，從",
    "T39n1799_09a:0946b14": "妄積妄，故云不了等。當知修禪觀人不達此",
    "T39n1799_09a:0946b15": "門，或空處、或無所有處、或非非想處，動經六",
    "T39n1799_09a:0946b16": "萬八萬大劫，身心寂滅，報盡還墮，總名長壽",
    "T39n1799_09a:0946b17": "天難。佛口親宣，那不明信。補特伽羅，此云數",
    "T39n1799_09a:0946b18": "取趣。七、修羅趣。",
    "T39n1799_09a:0946b19": "「復次阿難！是三界中復有四種阿脩羅類。若",
    "T39n1799_09a:0946b20": "於鬼道以護法力乘通入空，此阿脩羅從卵",
    "T39n1799_09a:0946b21": "而生，鬼趣所攝。若於天中降德貶墜，其所卜",
    "T39n1799_09a:0946b22": "居隣於日月，此阿脩羅從胎而出，人趣所攝。",
    "T39n1799_09a:0946b23": "有脩羅王執持世界，力洞無畏，能與梵王及",
    "T39n1799_09a:0946b24": "天帝釋四天爭權，此阿脩羅因變化有，天趣",
    "T39n1799_09a:0946b25": "所攝。阿難！別有一分下劣脩羅，生大海心，沈",
    "T39n1799_09a:0946b26": "水穴口，旦遊虛空，暮歸水宿，此阿脩羅因",
    "T39n1799_09a:0946b27": "濕氣有，畜生趣攝。」《法華》、《瑜伽》亦說有四脩",
    "T39n1799_09a:0946b28": "羅，大同於此。諸說脩羅或天、或鬼皆不明",
    "T39n1799_09a:0946b29": "了，此經分明，可為標准。三、結妄因以誡離。",
    "T39n1799_09a:0946c01": "二：一、結妄因，四：初、總結虛妄。",
    "T39n1799_09a:0946c02": "「阿難！如是地獄、餓鬼、畜生、人及神仙、天洎脩",
    "T39n1799_09a:0946c03": "羅，」結指諸趣。",
    "T39n1799_09a:0946c04": "「精研七趣，皆是昏沈諸有為相。妄想受生，妄",
    "T39n1799_09a:0946c05": "想隨業，於妙圓明無作本心皆如空花，元無",
    "T39n1799_09a:0946c06": "所著，但一虛妄，更無根緒。」結成虛妄也。精",
    "T39n1799_09a:0946c07": "研，猶細尋也。妄想受生，七趣果也。妄想隨業，",
    "T39n1799_09a:0946c08": "七趣因也。此妄因果皆是無明有為虛相，無",
    "T39n1799_09a:0946c09": "實可得。若望圓明如虛空華，本無所有，何根",
    "T39n1799_09a:0946c10": "緒而可得耶！二、通示業因。",
    "T39n1799_09a:0946c11": "「阿難！此等眾生不識本心，受此輪迴，經無量",
    "T39n1799_09a:0946c12": "劫不得真淨，」此示妄想受生也。",
    "T39n1799_09a:0946c13": "「皆由隨順殺、盜、婬故。反此三種，又則出生無",
    "T39n1799_09a:0946c14": "殺、盜、婬。」此示妄想隨業也。",
    "T39n1799_09a:0946c15": "「有名鬼倫，無名天趣，有無相傾起輪迴性。」",
    "T39n1799_09a:0946c16": "結輪轉也。鬼倫、天趣，略舉四惡、三善之二也。",
    "T39n1799_09a:0946c17": "有無相待，互成傾奪，升而復墜，有輪無初。",
    "T39n1799_09a:0946c18": "三、顯正修行。",
    "T39n1799_09a:0946c19": "「若得妙發三摩提者，則妙常寂，有、無二無，無",
    "T39n1799_09a:0946c20": "二亦滅，尚無不殺、不偷、不婬，云何更隨殺、盜、",
    "T39n1799_09a:0946c21": "婬事？」若發三昧，唯見一體三德祕藏。妙，般",
    "T39n1799_09a:0946c22": "若也。常，法身也。寂，解脫也。有、無二無，非生死",
    "T39n1799_09a:0946c23": "也。無二亦滅，非涅槃也。唯一中道實相之理，",
    "T39n1799_09a:0946c24": "離實相外更無別法，故云云何更隨殺盜婬",
    "T39n1799_09a:0946c25": "事。四、別示重結。",
    "T39n1799_09a:0946c26": "「阿難！不斷三業，各各有私。因各各私，眾私同",
    "T39n1799_09a:0946c27": "分非無定處。自妄發生，生妄無因，無可尋究。」",
    "T39n1799_09a:0946c28": "殺、盜、婬三隨人別造，名各各私。所造攸同，故",
    "T39n1799_09a:0946c29": "云同分。業苦相對必無參差，故云定處，即所",
    "T39n1799_09a:0947a01": "感處也。既稱為妄，云何有因？故無尋究。此即",
    "T39n1799_09a:0947a02": "結答前文為有定處、為復自然，彼彼發業各各",
    "T39n1799_09a:0947a03": "私受之問也。二、勸除斷。",
    "T39n1799_09a:0947a04": "「汝勗修行，欲得菩提，要除三惑；不盡三惑，縱",
    "T39n1799_09a:0947a05": "得神通，皆是世間有為功用。習氣不滅，落於",
    "T39n1799_09a:0947a06": "魔道，雖欲除妄，倍加虛偽，如來說為可哀憐",
    "T39n1799_09a:0947a07": "者，汝妄自造，非菩提咎。作是說者名為正說，",
    "T39n1799_09a:0947a08": "若他說者即魔王說。」要除三惑者，此正勸",
    "T39n1799_09a:0947a09": "也。前云「三緣斷故，三因不生，狂性自歇，歇即",
    "T39n1799_09a:0947a10": "菩提」等。不盡下明不斷之失，修禪不持戒，是",
    "T39n1799_09a:0947a11": "即魔羅業，以妄修於妄，真實可憐愍。汝妄下",
    "T39n1799_09a:0947a12": "重指結答以示正邪也，前問云：此道為復本",
    "T39n1799_09a:0947a13": "來自有？為是眾生妄習生起？今結答云：汝妄",
    "T39n1799_09a:0947a14": "自造，非菩提咎。即以前句答後問，後句答前",
    "T39n1799_09a:0947a15": "問也。大文第七、陳禪那現境者，此之境界",
    "T39n1799_09a:0947a16": "是修行人由戒定慧漸修有力，內動煩惱、外",
    "T39n1799_09a:0947a17": "動魔王，於觀行中五陰漸滅，從麁至細。滅一",
    "T39n1799_09a:0947a18": "陰時，有十境界被境激發，或煩惱、或業種、或",
    "T39n1799_09a:0947a19": "邪思、或天魔鬼神等，現諸異相，禪中而發。行",
    "T39n1799_09a:0947a20": "人若無多聞智慧，不能覺察，即便取著，認非",
    "T39n1799_09a:0947a21": "為是。先雖修正，返入邪倫，佛哀此等無問而",
    "T39n1799_09a:0947a22": "說。然諸經論明坐禪次亦略說之，微細廣說",
    "T39n1799_09a:0947a23": "無過此典。天台《止觀》或引《禪經》說魔境界，亦",
    "T39n1799_09a:0947a24": "出少分耳。文二：初、如來無問自說，三：一、如",
    "T39n1799_09a:0947a25": "來告語，三：初、結前生後。",
    "T39n1799_09a:0947a26": "即時，如來將罷法座，於師子床攬七寶几，迴",
    "T39n1799_09a:0947a27": "紫金山，再來凭倚，普告大眾及阿難言：此",
    "T39n1799_09a:0947a28": "經家敘。佛答阿難七趣已竟，慶喜既默，眾又",
    "T39n1799_09a:0947a29": "無辭，合住說法，故云將罷法座。然禪發境界",
    "T39n1799_09a:0947b01": "非一切智孰能知之，若不與說，末代修行遇",
    "T39n1799_09a:0947b02": "此難敵，故再凭几顯悲深也。",
    "T39n1799_09a:0947b03": "「汝等有學緣覺、聲聞，今日迴心趣大菩提無",
    "T39n1799_09a:0947b04": "上妙覺。吾今已說真修行法，汝猶未識修奢",
    "T39n1799_09a:0947b05": "摩他、毘婆舍那微細魔事。」真修行法，即前",
    "T39n1799_09a:0947b06": "二決定義；觀音觀門，內戒、外呪兼前正解，俱",
    "T39n1799_09a:0947b07": "是修行入覺之方法也。二、示迷顯失，二：初、",
    "T39n1799_09a:0947b08": "認魔境。",
    "T39n1799_09a:0947b09": "「魔境現前，汝不能識，洗心非正，落於邪見，或",
    "T39n1799_09a:0947b10": "汝陰魔、或復天魔、或著鬼神、或遭魑魅，心中",
    "T39n1799_09a:0947b11": "不明，認賊為子。」修妙觀智，滌內垢障，故云",
    "T39n1799_09a:0947b12": "洗心。由魔引起分別念著，故名非正。陰魔等",
    "T39n1799_09a:0947b13": "者，常說四魔：謂煩惱魔，生死因也；陰魔、死魔，",
    "T39n1799_09a:0947b14": "生死果也；天魔，生死緣也。今云鬼神等，即天",
    "T39n1799_09a:0947b15": "魔屬，若《涅槃》云「皆是先世犯初重禁，乃至餘",
    "T39n1799_09a:0947b16": "篇而現者。」此則業因種子被激而生也。是故",
    "T39n1799_09a:0947b17": "行人先須明擇。二、取少證。",
    "T39n1799_09a:0947b18": "「又復於中得少為足，如第四禪無聞比丘妄",
    "T39n1799_09a:0947b19": "言證聖，天報已畢，哀相現前，謗阿羅漢，身遭",
    "T39n1799_09a:0947b20": "後有，墮阿鼻獄。」《智論》所說。此比丘者不廣",
    "T39n1799_09a:0947b21": "尋經論，師心修行，無廣聞慧，不識諸禪三界",
    "T39n1799_09a:0947b22": "地位。但精勤不息，證得初禪謂是初果，乃至",
    "T39n1799_09a:0947b23": "四禪離八災患，便謂已證阿羅漢果。阿羅漢",
    "T39n1799_09a:0947b24": "者，此云無生，我已證得無生果，已離三界分",
    "T39n1799_09a:0947b25": "段生死，所作已辦，更不進修。至無常時，四禪",
    "T39n1799_09a:0947b26": "中陰見有生處，忽然起謗：「我聞羅漢已得無",
    "T39n1799_09a:0947b27": "生，今日云何更有生處？若如是者，佛說羅漢",
    "T39n1799_09a:0947b28": "竝是虛妄，故知無有得涅槃者。」由此起謗決",
    "T39n1799_09a:0947b29": "定邪見，天中陰滅，墮阿鼻獄。三、勅聽許說。",
    "T39n1799_09a:0947c01": "「汝應諦聽，吾今為汝子細分別。」可知。二、",
    "T39n1799_09a:0947c02": "阿難佇聞。",
    "T39n1799_09a:0947c03": "阿難起立，并其會中同有學者，歡喜頂禮，伏",
    "T39n1799_09a:0947c04": "聽慈誨。如文。三、正為分別，三：初、總明，三：一、",
    "T39n1799_09a:0947c05": "通明真妄，二：初、顯生佛體同。",
    "T39n1799_09a:0947c06": "佛告阿難及諸大眾：「汝等當知，有漏世界十",
    "T39n1799_09a:0947c07": "二類生本覺妙明覺圓心體，與十方佛無二",
    "T39n1799_09a:0947c08": "無別，」一真妙體本無二相，前文云「我與如",
    "T39n1799_09a:0947c09": "來真妙淨心無二圓滿。」斯則心、佛、眾生三無",
    "T39n1799_09a:0947c10": "差別也。二、明迷妄成異，二：一、迷真妄起。",
    "T39n1799_09a:0947c11": "「由汝妄想，迷理為咎，癡愛發生，生發遍迷，故",
    "T39n1799_09a:0947c12": "有空性。化迷不息，有世界生。則此十方微塵",
    "T39n1799_09a:0947c13": "國土非無漏者，皆是迷頑妄想安立。」此正",
    "T39n1799_09a:0947c14": "敘也。無明妄想迷真常理遂成四惑，略舉其",
    "T39n1799_09a:0947c15": "二，故云癡、愛發生。若具對者，先由不如實知",
    "T39n1799_09a:0947c16": "真如法一，即我癡。次於迷處見有所相，即我",
    "T39n1799_09a:0947c17": "見。所相既現，執而不捨，即我愛。恃此為體，轉",
    "T39n1799_09a:0947c18": "增麁顯，即是我慢。《楞伽》云「七識生滅，如來藏",
    "T39n1799_09a:0947c19": "不生滅，此二和合成阿梨耶。」此即內識成也，",
    "T39n1799_09a:0947c20": "故云遍迷。故有下，外器具也。則此下，重指。非",
    "T39n1799_09a:0947c21": "無漏者，反顯諸佛淨土即是鏡智所現。《唯識》",
    "T39n1799_09a:0947c22": "云「大圓鏡智能現、能生身土智影。」今此有漏",
    "T39n1799_09a:0947c23": "皆妄安立。",
    "T39n1799_09a:0947c24": "「當知虛空生汝心內，猶如片雲點太清裏，況",
    "T39n1799_09a:0947c25": "諸世界在虛空耶！」此結指也。前文云「空生",
    "T39n1799_09a:0947c26": "大覺中，如海一漚發，有漏微塵國，皆依空所",
    "T39n1799_09a:0947c27": "生。」下文云「乃至虛空，皆因妄想之所安立。」故",
    "T39n1799_09a:0947c28": "云況此世界在虛空耶。二、悟真妄除。",
    "T39n1799_09a:0947c29": "「汝等一人發真歸元，此十方空皆悉銷殞，云",
    "T39n1799_09a:0948a01": "何空中所有國土而不振裂？」前文云「漚滅",
    "T39n1799_09a:0948a02": "空本無，況復諸三有。」故知眾生共業所感國",
    "T39n1799_09a:0948a03": "土及空，一人返妄歸真，始覺合本，其所感者",
    "T39n1799_09a:0948a04": "隨妄消殞。前文云「諸器世間應念化成無上",
    "T39n1799_09a:0948a05": "知覺。」然發真者合覺之時，雖但見覺，無妄可",
    "T39n1799_09a:0948a06": "生。此無生妄，未發真者見是實有。其妄所感",
    "T39n1799_09a:0948a07": "共變國土為智所了，寧不振裂？由是諸佛成",
    "T39n1799_09a:0948a08": "道，動諸世界，必不徒然。二、別示降魔，二：一、",
    "T39n1799_09a:0948a09": "致魔興，二：初、因悟動魔，二：一、正明。",
    "T39n1799_09a:0948a10": "「汝輩修禪，飾三摩地，十方菩薩及諸無漏大",
    "T39n1799_09a:0948a11": "阿羅漢心精通㳷當處湛然。」此顯悟也。飾，",
    "T39n1799_09a:0948a12": "亦修也。㳷，合也。一法界心生佛同體，佛究竟",
    "T39n1799_09a:0948a13": "證，菩薩、羅漢亦已分證。今三昧者同彼所證，",
    "T39n1799_09a:0948a14": "融合一體，妄處全覺，故云當處湛然。",
    "T39n1799_09a:0948a15": "「一切魔王及與鬼神、諸凡夫天，見其宮殿無",
    "T39n1799_09a:0948a16": "故崩裂，大地振坼、水陸飛騰，無不驚慴。」此",
    "T39n1799_09a:0948a17": "動魔也。",
    "T39n1799_09a:0948a18": "「凡夫昏暗，不覺遷訛。彼等咸得五種神通，唯",
    "T39n1799_09a:0948a19": "除漏盡。」此料揀也。魔與諸天皆修禪定，故",
    "T39n1799_09a:0948a20": "得五通。凡夫煩惱一未曾伏，故云昏暗。彼諸",
    "T39n1799_09a:0948a21": "魔王、欲界之主，統此國土以為所居，總攝有",
    "T39n1799_09a:0948a22": "情以為民眾。故得道者必出魔界，共感國土",
    "T39n1799_09a:0948a23": "必傾搖耳。二、反顯。",
    "T39n1799_09a:0948a24": "「戀此塵勞，如何令汝摧裂其處？」如文。二、",
    "T39n1799_09a:0948a25": "正為留難。",
    "T39n1799_09a:0948a26": "「是故鬼神及諸天魔、魍魎、妖精，於三昧時，僉",
    "T39n1799_09a:0948a27": "來惱汝。」僉，皆也。餘如文。二、辨降伏，二：初、",
    "T39n1799_09a:0948a28": "順明，二：初、引喻廣明。",
    "T39n1799_09a:0948a29": "「然彼諸魔雖有大怒，彼塵勞內，汝妙覺中，如",
    "T39n1799_09a:0948b01": "風吹光、如刀斷水，了不相觸。汝如沸湯，彼如",
    "T39n1799_09a:0948b02": "堅氷，煖氣漸隣，不日銷殞。徒恃神力，但為其",
    "T39n1799_09a:0948b03": "客成就破亂。由汝心中五陰主人，主人若迷，",
    "T39n1799_09a:0948b04": "客得其便。」首楞嚴定實相智慧，如光、如水、",
    "T39n1799_09a:0948b05": "如湯、如主，風、刀、氷、客孰能動焉？此以清淨道",
    "T39n1799_09a:0948b06": "力破彼昏濁魔心，如空無礙，物何能沮？或",
    "T39n1799_09a:0948b07": "一念動，如主心迷，客得其便，即成破亂，終不",
    "T39n1799_09a:0948b08": "成就。二、結勸降伏。",
    "T39n1799_09a:0948b09": "「當處禪那覺悟無惑，則彼魔事無奈汝何；陰",
    "T39n1799_09a:0948b10": "銷入明，則彼群邪咸受幽氣。明能破暗，近自",
    "T39n1799_09a:0948b11": "銷殞，如何敢留擾亂禪定？」初二句勸依本",
    "T39n1799_09a:0948b12": "修治智慧觀察也，則彼下顯魔不得便。一人",
    "T39n1799_09a:0948b13": "發真，世界消殞，今入三昧，寧不動魔？苟能",
    "T39n1799_09a:0948b14": "深入禪定，唯觀實相，魔界、佛界一如無二，生",
    "T39n1799_09a:0948b15": "死涅槃、山河大地，皆即狂勞、虛妄華相，故云",
    "T39n1799_09a:0948b16": "如何敢留擾亂禪定。二、反顯。",
    "T39n1799_09a:0948b17": "「若不明悟，被陰所迷，則汝阿難必為魔子，成",
    "T39n1799_09a:0948b18": "就魔人。」慇懃啟悟，令識魔惑。五陰所迷，魔",
    "T39n1799_09a:0948b19": "得其便。故《正理論》云「五蘊者，積聚藏隱諸不",
    "T39n1799_09a:0948b20": "善因，譬如群賊藏隱山中，時出人間，劫奪財",
    "T39n1799_09a:0948b21": "物。」故知五陰，魔所依處。若能觀破，魔自消",
    "T39n1799_09a:0948b22": "歇。二、引事例證。",
    "T39n1799_09a:0948b23": "「如摩登伽殊為眇劣，彼唯呪汝，破佛律儀，八",
    "T39n1799_09a:0948b24": "萬行中秖毀一戒，心清淨故尚未淪溺，此乃",
    "T39n1799_09a:0948b25": "墮汝寶覺全身。如宰臣家忽逢籍沒，宛轉零",
    "T39n1799_09a:0948b26": "落，無可哀救。」殊為眇劣者，殊，異也，即異常",
    "T39n1799_09a:0948b27": "之眇劣也。魔鬼相望，魔勝而鬼劣。今登伽是",
    "T39n1799_09a:0948b28": "人，但有呪力，非具五通，若望於魔，即眇劣中",
    "T39n1799_09a:0948b29": "又眇劣者。彼唯下，釋眇劣相。據摩登伽期心",
    "T39n1799_09a:0948c01": "甚淺，但欲毀汝淫之一戒。由汝無心，尚不成",
    "T39n1799_09a:0948c02": "犯。此乃下，顯魔勝。此，此魔也，魔欲令汝三昧",
    "T39n1799_09a:0948c03": "不成，流浪輪轉，法身慧命絕滅銷殞，如宰輔",
    "T39n1799_09a:0948c04": "家犯國極法，削沒其藉，世無食祿，深可悲夫。",
    "T39n1799_09a:0948c05": "二、別顯，五：一、破色陰，三：一、盡未盡相，二：初、",
    "T39n1799_09a:0948c06": "明區宇。",
    "T39n1799_09a:0948c07": "「阿難當知，汝坐道場，銷落諸念，其念若盡，則",
    "T39n1799_09a:0948c08": "諸離念一切精明，動靜不移，憶忘如一。」示",
    "T39n1799_09a:0948c09": "入正定之方便也。此如前文以湛旋其虛妄",
    "T39n1799_09a:0948c10": "滅生，伏還元覺，即此文云消落諸念等。《圓覺》",
    "T39n1799_09a:0948c11": "亦云「於一切時不起妄念」也。分別不起，故云",
    "T39n1799_09a:0948c12": "念盡。離念精明者，即前文云「得元明覺，無生",
    "T39n1799_09a:0948c13": "滅性為因地心」也。動靜下，釋離念行相也。入",
    "T39n1799_09a:0948c14": "流亡所，境不能隨，故云動靜不移。由澄諸念，",
    "T39n1799_09a:0948c15": "分別稍寂，故云憶忘如一。《起信》即云「止一切",
    "T39n1799_09a:0948c16": "境界相。」今經即云「消落諸念能所二緣。」經",
    "T39n1799_09a:0948c17": "論互舉耳。",
    "T39n1799_09a:0948c18": "「當住此處，入三摩提。」依前方便入正定也。",
    "T39n1799_09a:0948c19": "應當依此離念之處深入正受。",
    "T39n1799_09a:0948c20": "「如明目人處大幽暗，精性妙淨，心未發光，此",
    "T39n1799_09a:0948c21": "則名為色陰區宇。」正顯未盡色陰也。心入",
    "T39n1799_09a:0948c22": "正定，如明目人。未破色陰，如大幽暗。精性妙",
    "T39n1799_09a:0948c23": "淨，定心顯也，心未發光，慧未生也。區宇，寰區，",
    "T39n1799_09a:0948c24": "此如王所統有諸國土，故云區。區，別也。皆",
    "T39n1799_09a:0948c25": "一天所覆，故云宇。宇，猶覆也。今色陰二字即",
    "T39n1799_09a:0948c26": "同區宇，同一陰覆色等別故。舉此喻者，表在",
    "T39n1799_09a:0948c27": "其中也。二、明盡相。",
    "T39n1799_09a:0948c28": "「若目明朗，十方洞開，無復幽黯，名色陰盡。」",
    "T39n1799_09a:0948c29": "正明也。前已目明，今復暗破，故無幽黯。",
    "T39n1799_09a:0949a01": "色既質礙，障隔不通，故成幽暗。今定慧發明，",
    "T39n1799_09a:0949a02": "破其陰覆，洞然明顯，故云陰盡。",
    "T39n1799_09a:0949a03": "「是人則能超越劫濁。觀其所由，堅固妄想以",
    "T39n1799_09a:0949a04": "為其本。」結益也。超劫濁者，以劫濁是色陰",
    "T39n1799_09a:0949a05": "之體。最初一念能所纔立，即是空見不分，名",
    "T39n1799_09a:0949a06": "為劫濁。從無忽有，有即色也。今破色陰，是故",
    "T39n1799_09a:0949a07": "超越。堅固妄想者，覺明堅執，質礙便成為色",
    "T39n1799_09a:0949a08": "之體，故云堅固。問：色陰麁顯，觀中先破，劫濁",
    "T39n1799_09a:0949a09": "最細，何得却超？答：以起時無前後，故破時兼",
    "T39n1799_09a:0949a10": "麁細。文不累書，故見生起有次第耳。又色陰",
    "T39n1799_09a:0949a11": "屬現相，現相是本識，今色陰破即現相破，現",
    "T39n1799_09a:0949a12": "相破即動本識，本識豈非劫濁？故得超也。信",
    "T39n1799_09a:0949a13": "哉！初心便有破無明分耳。二、正明現境，十：",
    "T39n1799_09a:0949a14": "一、身能出礙。",
    "T39n1799_09a:0949a15": "「阿難！當在此中精研妙明，四大不織，少選之",
    "T39n1799_09a:0949a16": "間身能出礙。此名精明流溢前境，斯但功用。",
    "T39n1799_09a:0949a17": "暫得如是，非為聖證。不作聖心名善境界，若",
    "T39n1799_09a:0949a18": "作聖解即受群邪。」於三昧中精究研窮，妙",
    "T39n1799_09a:0949a19": "明元體無色陰相。由斯研究，深觀此理，故得",
    "T39n1799_09a:0949a20": "四大不相交織，須臾之際身能出障，猶行虛",
    "T39n1799_09a:0949a21": "空。斯則心不主形，四大亡質，觀心無礙，流溢",
    "T39n1799_09a:0949a22": "前塵，功用暫然，非是聖證。苟知此是禪者功",
    "T39n1799_09a:0949a23": "力則無有失，故云善境。若總撥為魔，則抑善",
    "T39n1799_09a:0949a24": "功用。若言即聖，又未斷惑，故令善識而無取",
    "T39n1799_09a:0949a25": "捨。下皆倣此。二、體拾蟯蛔。",
    "T39n1799_09a:0949a26": "「阿難！復以此心精研妙明，其身內徹，是人忽",
    "T39n1799_09a:0949a27": "然於其身內拾出蟯蛔，身相宛然，亦無傷毀。",
    "T39n1799_09a:0949a28": "此名精明流溢形體。斯但精行。暫得如是，非",
    "T39n1799_09a:0949a29": "為聖證。不作聖心名善境界，若作聖解即受",
    "T39n1799_09a:0949b01": "群邪。」蟯蛔，腹中虫也。觀心精明，內融身體，",
    "T39n1799_09a:0949b02": "內之四大因觀而變，遂能體內拾出蟯蛔故",
    "T39n1799_09a:0949b03": "無傷毀。此境現前，不生取捨即為善境，不爾",
    "T39n1799_09a:0949b04": "受邪。三、密義聞空。",
    "T39n1799_09a:0949b05": "「又以此心內外精研，其時魂魄、意志、精神除",
    "T39n1799_09a:0949b06": "執受身，餘皆涉入，互為賓主。忽於空中聞說",
    "T39n1799_09a:0949b07": "法聲，或聞十方同敷密義。此名精魄遞相離",
    "T39n1799_09a:0949b08": "合，成就善種。暫得如是，非為聖證。不作聖心",
    "T39n1799_09a:0949b09": "名善境界，若作聖解即受群邪。」初至賓主",
    "T39n1799_09a:0949b10": "者，明境發所由也。主肝曰魂，主肺曰魄，主",
    "T39n1799_09a:0949b11": "脾為意，主腎為志，主心為精神，根身種子皆",
    "T39n1799_09a:0949b12": "為第八所執受故。定心精究，內外唯空，遂令",
    "T39n1799_09a:0949b13": "五內主神無所依附，流出于外迭互相依，故",
    "T39n1799_09a:0949b14": "云互為賓主。忽於下四句正明發相，此則先",
    "T39n1799_09a:0949b15": "所修習聞慧種子，定力所激，禪中發生，遂寄",
    "T39n1799_09a:0949b16": "神魂現於說法也。此名下，結判邪正。離合即",
    "T39n1799_09a:0949b17": "賓主也，或離心主而賓於肝等。餘如文。四、",
    "T39n1799_09a:0949b18": "華臺踞佛。",
    "T39n1799_09a:0949b19": "「又以此心澄露皎徹，內光發明，十方遍作閻",
    "T39n1799_09a:0949b20": "浮檀色。一切種類化為如來，于時忽見毘盧",
    "T39n1799_09a:0949b21": "遮那踞天光臺，千佛圍遶，百億國土及與蓮",
    "T39n1799_09a:0949b22": "花俱時出現。此名心魂靈悟所染，心光研明，",
    "T39n1799_09a:0949b23": "照諸世界。暫得如是，非為聖證。不作聖心名",
    "T39n1799_09a:0949b24": "善境界，若作聖解即受群邪。」初三句內由",
    "T39n1799_09a:0949b25": "觀慧也，定心澄靜，顯露皎明。內光既發，外相",
    "T39n1799_09a:0949b26": "則變。十方下，外現其相也。以先熏習名言善",
    "T39n1799_09a:0949b27": "種染影而來，故見十方如金，種類皆佛。心念",
    "T39n1799_09a:0949b28": "不動，斯須自滅。或起取著，正定難存。如修念",
    "T39n1799_09a:0949b29": "佛三昧，此境現前與修多羅合者，名為親證。",
    "T39n1799_09a:0949c01": "若修樹觀，設見佛形亦不為正，以心境不相",
    "T39n1799_09a:0949c02": "應故。何況修真如三昧，法界一相，有所取著，",
    "T39n1799_09a:0949c03": "豈非魔耶！此名下，結判邪正。靈悟所染者，靈，",
    "T39n1799_09a:0949c04": "善也。先所熏染圓頓覺慧，悟知眾生本來是",
    "T39n1799_09a:0949c05": "佛，此之種子因定激發，故現其相也。餘如文。",
    "T39n1799_09a:0949c06": "五、空呈寶色。",
    "T39n1799_09a:0949c07": "「又以此心精研妙明，觀察不停，抑按降伏，制",
    "T39n1799_09a:0949c08": "止超越，於時忽然十方虛空成七寶色或百寶",
    "T39n1799_09a:0949c09": "色，同時遍滿，不相留礙，青黃赤白各各純現。",
    "T39n1799_09a:0949c10": "此名抑按功力逾分。暫得如是，非為聖證。不",
    "T39n1799_09a:0949c11": "作聖心名善境界，若作聖解即受群邪。」定",
    "T39n1799_09a:0949c12": "功研妙，觀察逾深。制止既過，寶色分現。本為",
    "T39n1799_09a:0949c13": "制止分別，今由過分，異境却生，與心相違，豈",
    "T39n1799_09a:0949c14": "非魔事？不起取心，自然消歇。如前文云「不取",
    "T39n1799_09a:0949c15": "無非幻，非幻尚不生，幻法云何立？」六、物見",
    "T39n1799_09a:0949c16": "暗中。",
    "T39n1799_09a:0949c17": "「又以此心研究澄徹，精光不亂，忽於夜合，在",
    "T39n1799_09a:0949c18": "暗室內見種種物不殊白晝，而暗室物亦不",
    "T39n1799_09a:0949c19": "除滅。此名心細密澄其見，所視洞幽。暫得如",
    "T39n1799_09a:0949c20": "是，非為聖證。不作聖心名善境界，若作聖解",
    "T39n1799_09a:0949c21": "即受群邪。」定中研究，心光澄靜。由澄靜故，",
    "T39n1799_09a:0949c22": "忽然發見，暗中見物，物是實境，故不隨定出",
    "T39n1799_09a:0949c23": "入有無，故云亦不除滅。心細密澄者，觀心微",
    "T39n1799_09a:0949c24": "細，密爾澄靜，精光既定，暗境不隱，故夜見物。",
    "T39n1799_09a:0949c25": "悟則無咎。七、傷體無知。",
    "T39n1799_09a:0949c26": "「又以此心圓入虛融，四體忽然同於草木，火",
    "T39n1799_09a:0949c27": "燒刀斫曾無所覺。又則火光不能燒爇，縱割",
    "T39n1799_09a:0949c28": "其肉猶如削木。此名塵併，排四大性一向入",
    "T39n1799_09a:0949c29": "純。暫得如是，非為聖證。不作聖心名善境界，",
    "T39n1799_09a:0950a01": "若作聖解即受群邪。」圓，遍也，入觀達也。以",
    "T39n1799_09a:0950a02": "此定心遍了一切，己身、他物無不虛寂。此即",
    "T39n1799_09a:0950a03": "心融思寂，執受不行，四大、五塵忽然排併。既",
    "T39n1799_09a:0950a04": "無能執，割截如空。念想一純，暫得如是。八、遍",
    "T39n1799_09a:0950a05": "觀諸界。",
    "T39n1799_09a:0950a06": "「又以此心成就清淨，淨心功極，忽見大地、十",
    "T39n1799_09a:0950a07": "方山河皆成佛國，具足七寶，光明遍滿。又見",
    "T39n1799_09a:0950a08": "恒沙諸佛如來遍滿空界，樓殿華麗。下見地",
    "T39n1799_09a:0950a09": "獄，上觀天宮，得無障礙。此名欣厭，凝想日深，",
    "T39n1799_09a:0950a10": "想久化成，非為聖證。不作聖心名善境界，若",
    "T39n1799_09a:0950a11": "作聖解即受群邪。」厭穢忻淨，積想所凝。圓",
    "T39n1799_09a:0950a12": "定功深，感斯妙境耳。九、他方夜覩。",
    "T39n1799_09a:0950a13": "「又以此心研究深遠，忽於中夜遙見遠方市",
    "T39n1799_09a:0950a14": "井、街巷、親族、眷屬，或聞其語。此名迫心，逼極",
    "T39n1799_09a:0950a15": "飛出，故多隔見，非為聖證。不作聖心名善境",
    "T39n1799_09a:0950a16": "界，若作聖解即受群邪。」識心通靈，因定功",
    "T39n1799_09a:0950a17": "發。飛出隔見，遠近皆然。逼極之功，非因妙證。",
    "T39n1799_09a:0950a18": "十、師體變移。",
    "T39n1799_09a:0950a19": "「又以此心研究精極，見善知識形體變移，少",
    "T39n1799_09a:0950a20": "選無端，種種遷改。此名邪心含受魑魅，或遭",
    "T39n1799_09a:0950a21": "天魔入其心腹，無端說法，通達妙義，非為聖",
    "T39n1799_09a:0950a22": "證。不作聖心魔事消歇，若作聖解即受群邪。」",
    "T39n1799_09a:0950a23": "此人曾有邪心種子，合外魔境相因而來。",
    "T39n1799_09a:0950a24": "然此一章非善境界，純是魔嬈，不同前文，皆",
    "T39n1799_09a:0950a25": "稱善種起心作證方始成魔。三、結勸弘宣。",
    "T39n1799_09a:0950a26": "「阿難！如是十種禪那現境，皆是色陰用心交",
    "T39n1799_09a:0950a27": "互故現斯事。眾生頑迷，不自忖量，逢此因緣",
    "T39n1799_09a:0950a28": "迷不自識，謂言登聖，大妄語成，墮無間獄。汝",
    "T39n1799_09a:0950a29": "等當依，如來滅後於末法中宣示斯義，無令",
    "T39n1799_09a:0950b01": "天魔得其方便，保持覆護，成無上道。」此是",
    "T39n1799_09a:0950b02": "於觀行中色陰將盡未盡，用心差異，有此十",
    "T39n1799_09a:0950b03": "境。若不識知，皆認聖證，即為魔惑。故佛勸令",
    "T39n1799_09a:0950b04": "開示後世也。問：此不作五陰次第觀門，何得",
    "T39n1799_09a:0950b05": "陰次第盡，明其境耶？答：觀雖總相，五陰同觀。",
    "T39n1799_09a:0950b06": "陰有麁細，麁者先盡。譬如浣衣，麁垢先去。此",
    "T39n1799_09a:0950b07": "陰既積妄所成，妄盡自然陰滅，從麁至細，理",
    "T39n1799_09a:0950b08": "必然也。",
    "T39n1799_09a:0950b09": "首楞嚴義疏注經卷第九之一"
}