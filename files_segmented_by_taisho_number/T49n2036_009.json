{
    "T49n2036_009:0544b03": "佛祖歷代通載卷第九",
    "T49n2036_009:0544b05": "嘉興路大中祥符禪寺",
    "T49n2036_009:0544b06": "住持華亭念常集",
    "T49n2036_009:0544b07": "一　梁姓蕭氏四主都建康○雷氏曰高太世敬梁朝四主五十七年。",
    "T49n2036_009:0544b08": "壬午　高祖武皇帝衍改天監字叔達。南蘭陵都里人。與齊同出。亦漢",
    "T49n2036_009:0544b09": "相何二十四代孫。父順之為丹陽尹。母曰張氏。生帝狀貌奇偉日角龍顏項有圓光身不映日。受齊禪後",
    "T49n2036_009:0544b10": "酷好佛法。降將侯景反叛舉兵圍帝于臺城。斷食而崩于淨居殿。壽八十六。在位四十八年○或問曰。梁武",
    "T49n2036_009:0544b11": "終身奉佛。然困殍于臺城。佛法之驗其在何也。答之曰。有是疑乎。有是誚也。且夫人之性命業性定焉。苟",
    "T49n2036_009:0544b12": "往世之業會矣。豈今生之善革哉。故文中子曰。齋戒修而梁國危非釋迦之罪也。緣行齊廢帝之愆。值侯景",
    "T49n2036_009:0544b13": "臺城之困業理既昭。惑疑遣矣。",
    "T49n2036_009:0544b14": "二　道家太清經。及眾醮儀十卷。乃梁時陶弘",
    "T49n2036_009:0544b15": "景妄造出珠林。",
    "T49n2036_009:0544b16": "三　癸未　武帝詔曰。大士寶誌迹拘塵垢神游冥",
    "T49n2036_009:0544b17": "寂。水火不能燋濡。蛇虎不能侵懼。語其佛",
    "T49n2036_009:0544b18": "理則聲聞以上。談其隱淪則遁仙高者。豈",
    "T49n2036_009:0544b19": "可以俗法常情空相疑忌。自今中外任便",
    "T49n2036_009:0544b20": "宣化。帝一日問誌曰。弟子煩惑未除。何以",
    "T49n2036_009:0544b21": "治之。答曰。十二。帝問。其旨云何。答曰。在",
    "T49n2036_009:0544b22": "書字時節刻漏中。帝益不曉。他日更問國",
    "T49n2036_009:0544b23": "祚有留難否誌指其頸示之。帝曰。朕享國",
    "T49n2036_009:0544b24": "幾何。答曰。元嘉。元嘉。帝喜以為倍宋文之",
    "T49n2036_009:0544b25": "年。時革命之初帝臨政刻急。誌假帝神力。",
    "T49n2036_009:0544b26": "令見先君受極苦於地下。由是䘏刑。甞詔",
    "T49n2036_009:0544b27": "畫工張僧繇寒誌像。僧繇下筆輒不自定。",
    "T49n2036_009:0544b28": "既而以指釐面門分披。出十二面觀音。妙",
    "T49n2036_009:0544b29": "相殊麗或慈或威。僧繇竟不能寫。他日與",
    "T49n2036_009:0544c01": "帝臨江縱望。有物泝流而上。誌以杖引之。",
    "T49n2036_009:0544c02": "隨杖而至。乃紫旃檀也。即以屬供奉官俞",
    "T49n2036_009:0544c03": "紹雕誌像。頃刻而成。神采如生。帝悅以安",
    "T49n2036_009:0544c04": "內庭時法雲雲光二師俱有重望。每講法",
    "T49n2036_009:0544c05": "天輒雨華。帝疑其證聖。夜於便殿焚疏請",
    "T49n2036_009:0544c06": "誌偕光雲三大士齋。翌日誌獨赴。而光雲",
    "T49n2036_009:0544c07": "俱未知。帝由是益異其禮。又甞與帝登鍾",
    "T49n2036_009:0544c08": "山之定林寺。指前獨龍岡阜曰。此為陰宅",
    "T49n2036_009:0544c09": "則永其後。帝曰。誰當得之。曰先行者得之。",
    "T49n2036_009:0544c10": "至十三年。大士示寂。帝憶其言。以金二十",
    "T49n2036_009:0544c11": "萬易其地。建浮圖五級其上。鎮以無價寶",
    "T49n2036_009:0544c12": "珠。勅王筠勒碑。葬日車駕親臨致奠大士",
    "T49n2036_009:0544c13": "忽現於雲間。萬眾歡呼聲震山谷。自是道",
    "T49n2036_009:0544c14": "俗奉祀。奇瑞顯應為天下萬一。凡大士所",
    "T49n2036_009:0544c15": "為祕讖偈句多著南史。為學者述大乘贊",
    "T49n2036_009:0544c16": "十篇科誦十四篇并十二時歌。皆暢道幽",
    "T49n2036_009:0544c17": "致。其旨與宗門冥合。今盛傳于世。",
    "T49n2036_009:0544c18": "四　是歲帝妃郄氏者。初生有赤光照室。器皿",
    "T49n2036_009:0544c19": "盡明。及長性明惠。善隷書讀史傳女工之",
    "T49n2036_009:0544c20": "事靡不閑習。宋齊間諸王求婚。父曄皆不",
    "T49n2036_009:0544c21": "許後以適帝。生三女。帝為雍州刺史而妃",
    "T49n2036_009:0544c22": "薨。其性酷妬。及是化為巨蟒入于後宮。通",
    "T49n2036_009:0544c23": "夢於帝。帝體將不安蟒輒激水騰涌。或現",
    "T49n2036_009:0544c24": "龍形光彩照灼。因於露井上為殿衣服委",
    "T49n2036_009:0544c25": "積。置銀轆轤金瓶灌百味以祀之。帝畢世",
    "T49n2036_009:0544c26": "不復議立皇后云。",
    "T49n2036_009:0544c27": "五　甲申　天監三年四月八日。帝率道俗二萬餘",
    "T49n2036_009:0544c28": "人升重雲殿。親製文發願。乞憑佛力永棄",
    "T49n2036_009:0544c29": "道教。不在崇奉。略曰。經云。發菩提心者即",
    "T49n2036_009:0545a01": "是佛心。一切散善不得為喻。弟子蕭衍比",
    "T49n2036_009:0545a02": "經荒逆耽事老君。累葉相承深此邪法。今",
    "T49n2036_009:0545a03": "捨棄奮習歸仗正因。願使未來世童男出",
    "T49n2036_009:0545a04": "家廣弘經教化度含識。共證菩提。寧在正",
    "T49n2036_009:0545a05": "法中長淪惡道。不樂歸依老子暫得神仙。",
    "T49n2036_009:0545a06": "陟大乘心永離邪見。正願諸佛證明菩薩",
    "T49n2036_009:0545a07": "攝受。弟子蕭衍和南。",
    "T49n2036_009:0545a08": "十一日勅門下曰。大經中說。九十六種唯",
    "T49n2036_009:0545a09": "一佛道是其正道。餘皆邪也。朕捨道以事",
    "T49n2036_009:0545a10": "諸佛正內之道。公卿能入此誓者各可發",
    "T49n2036_009:0545a11": "菩提心。老君周公孔子等。雖是如來弟子",
    "T49n2036_009:0545a12": "化迹既邪。止是世間之善。不能革凡成聖",
    "T49n2036_009:0545a13": "具載如弘明集。",
    "T49n2036_009:0545a14": "六　是歲詔隱士何點。點以巾褐入見帝。帝賜",
    "T49n2036_009:0545a15": "之酒。特除侍中。點前席將帝須曰。乃欲",
    "T49n2036_009:0545a16": "臣老子耶。固辭不受。復詔何胤。胤謂使者",
    "T49n2036_009:0545a17": "曰。吾年五十七矣。月食四斗米不盡。那復",
    "T49n2036_009:0545a18": "有宦情耶。帝知不可致。有旨給白衣尚書",
    "T49n2036_009:0545a19": "祿。胤苦辭。晚入虎丘之西寺講維摩經。及",
    "T49n2036_009:0545a20": "將終夢天女六十餘人列于前。及寤猶見",
    "T49n2036_009:0545a21": "之如故。即具浴儼衣冠。少頃而卒。何氏自",
    "T49n2036_009:0545a22": "晉司徒充宋司徒尚之。並建大義伸明佛",
    "T49n2036_009:0545a23": "法。累葉遵承至胤姪侍中敬容而止。",
    "T49n2036_009:0545a24": "七　丙戌　五年帝注大品。臣僚命法師法雲講之。",
    "T49n2036_009:0545a25": "雲辭疾不赴。帝遣使強起之曰。將冀流通。",
    "T49n2036_009:0545a26": "非高德無以憑也。雲始從之。雲最有譽當",
    "T49n2036_009:0545a27": "世。雅為昭明太子所敬。儒釋兩優。為天下",
    "T49n2036_009:0545a28": "第一。",
    "T49n2036_009:0545a29": "戊子　魏改永平。",
    "T49n2036_009:0545b01": "八　己丑　八年。魏主於式乾殿。為諸僧及朝臣講",
    "T49n2036_009:0545b02": "維摩詰經。時魏朝專尚釋氏不事經籍。中",
    "T49n2036_009:0545b03": "書侍郎裴延雋上疏。以為漢光武魏武帝",
    "T49n2036_009:0545b04": "雖在戎馬間未甞廢書。先帝行師還都。手",
    "T49n2036_009:0545b05": "不釋卷。良以學問多益不可輟故也。陛下",
    "T49n2036_009:0545b06": "升法座親講大覺。凡在瞻聽塵蔽俱開。然",
    "T49n2036_009:0545b07": "五經治世之楷模。應務之所先。伏願經書",
    "T49n2036_009:0545b08": "互覽孔釋兼存。則內外俱周真俗斯暢。時",
    "T49n2036_009:0545b09": "洛陽中國沙門之外。自西域來者三千餘",
    "T49n2036_009:0545b10": "人。魏主別立永明寺千餘間。以處之遠近",
    "T49n2036_009:0545b11": "承風無不事佛。比及延昌州郡凡一萬三",
    "T49n2036_009:0545b12": "千餘寺。僧至二百萬。",
    "T49n2036_009:0545b13": "九　辛卯　十年詔法師僧旻。入惠輪殿講勝鬘經。",
    "T49n2036_009:0545b14": "帝臨聽。公卿畢集。有旨於莊嚴寺建八座",
    "T49n2036_009:0545b15": "法輪。妙選奇傑番次主之。時以旻為第一。",
    "T49n2036_009:0545b16": "當講日聽者傾都。堂無容足。名士劉葉甞",
    "T49n2036_009:0545b17": "謂旻曰。法師佛學有餘。何故弘義多伸",
    "T49n2036_009:0545b18": "儒旨。旻曰。昔生公以頓悟通經。次公以毘",
    "T49n2036_009:0545b19": "曇發論。若貧道初不以儒釋限。但據文義",
    "T49n2036_009:0545b20": "所向耳。沙門道超者頻年力學。慕旻公之",
    "T49n2036_009:0545b21": "講。誓欲齊之。夜夢神告之曰。旻公毘婆尸",
    "T49n2036_009:0545b22": "佛時預宣法化。君新發意者何能類之。第",
    "T49n2036_009:0545b23": "自求成名。不必苟齊也。旻性謙冲不恃能",
    "T49n2036_009:0545b24": "矜物。一時公卿道俗咸推仰之。",
    "T49n2036_009:0545b25": "壬辰　魏改延昌。",
    "T49n2036_009:0545b26": "十　十一年有旨。命寶亮法師授涅槃義疏。帝",
    "T49n2036_009:0545b27": "為之序。略曰。離文字以設教。忌心相以通",
    "T49n2036_009:0545b28": "道。欲使珉玉異價涇渭分流。制六師而正",
    "T49n2036_009:0545b29": "四倒返八邪而歸一味。則法雨降而燋種",
    "T49n2036_009:0545c01": "受榮。慧日昇而長夜蒙曉。發迦葉之悱憤。",
    "T49n2036_009:0545c02": "吐真實之誠言。雖復三施等於前。五大陳",
    "T49n2036_009:0545c03": "於後。三十四問參差異辯。方便勸發各隨",
    "T49n2036_009:0545c04": "意答。舉要論經不出兩途。佛性開其有本",
    "T49n2036_009:0545c05": "之源。涅槃明其歸極之旨。非因非果不起",
    "T49n2036_009:0545c06": "不作。義高萬善事絕百非。空空不能測其",
    "T49n2036_009:0545c07": "真際。玄玄不能窮其妙門。自非德均平等",
    "T49n2036_009:0545c08": "心合無生。則金牆玉室豈易入哉。",
    "T49n2036_009:0545c09": "十一　癸巳　下詔曰。夫宗廟犧牲修行佛戒。蔬食斷",
    "T49n2036_009:0545c10": "肉省貪絕欲。天下水陸不令蒐捕。又勅太",
    "T49n2036_009:0545c11": "醫不使肉藥。公家織官錦帛並斷。又造斷",
    "T49n2036_009:0545c12": "酒肉文。及著淨業賦。",
    "T49n2036_009:0545c13": "甲午　天監十三年誌公和尚示寂。",
    "T49n2036_009:0545c14": "十二　是年特進沈約卒。約字休文。婺州東陽",
    "T49n2036_009:0545c15": "人。左目重瞳。腰有紫誌。少為書生。名聞",
    "T49n2036_009:0545c16": "一時。以風流見稱。而肌體清癯。時謂沈郎",
    "T49n2036_009:0545c17": "瘦。甚為武帝所重。官業具南史。甞出意撰",
    "T49n2036_009:0545c18": "聲律以革古詩。後世取則。號曰四聲。約甚",
    "T49n2036_009:0545c19": "精佛理。著中食論。理趣甚高。其略曰。人所",
    "T49n2036_009:0545c20": "以不得道者。由於心神昏惑。心神所以昏",
    "T49n2036_009:0545c21": "惑。由於外物擾之。擾之大者其事有三。一",
    "T49n2036_009:0545c22": "則勢利榮名。二則妖妍靡曼。三則甘旨肥",
    "T49n2036_009:0545c23": "醲。榮名難日用於心。要無晷刻之累。妖妍",
    "T49n2036_009:0545c24": "靡曼方之已深。甘旨肥醲為累甚切。萬事",
    "T49n2036_009:0545c25": "紜紜皆三者之枝葉耳。聖人知不斷此三",
    "T49n2036_009:0545c26": "事求道無從可得。乃為之法使簡而易從。",
    "T49n2036_009:0545c27": "若也直云。三事惑本並宜禁絕。而此三事。",
    "T49n2036_009:0545c28": "是人情所甚惑。念慮所難遣。雖有禁之之",
    "T49n2036_009:0545c29": "旨。而事難卒從。譬如方舟濟河。豈不欲直",
    "T49n2036_009:0546a01": "至彼岸。河流湍急。會無直濟之理。不得不",
    "T49n2036_009:0546a02": "從流。靡久而獲至。非不願速。事難故也。禁",
    "T49n2036_009:0546a03": "此三事。事宜有端。何則食之於人不可頓",
    "T49n2036_009:0546a04": "息。其於情性三累莫甚。故推此晚食併置",
    "T49n2036_009:0546a05": "中前。自中之後清虛無事。因此無事念",
    "T49n2036_009:0546a06": "慮得簡。在始未專。在久自習。於是束以八",
    "T49n2036_009:0546a07": "支紆以禁戒。靡曼之欲無由得前。榮名眾",
    "T49n2036_009:0546a08": "累稍隨事遣。故云。往古諸佛過中不飡。",
    "T49n2036_009:0546a09": "此蓋是遣累之筌罤。適道之捷徑。而惑者",
    "T49n2036_009:0546a10": "咸謂止於不食。此乃迷於向方。不知厥路",
    "T49n2036_009:0546a11": "者也。又甞著設會謂意謂如來在日。眾居",
    "T49n2036_009:0546a12": "伽藍不置食具。時至則分衛持鉢以福眾",
    "T49n2036_009:0546a13": "生。今之僧徒一皆違廢。不止不持中食。甚",
    "T49n2036_009:0546a14": "者甘腴厨饍豐美飲食。或遇請召得蔬蔌",
    "T49n2036_009:0546a15": "之具。莫不顰蹙以為不能甘也。此豈有志",
    "T49n2036_009:0546a16": "於道哉。其論略曰。出家之人本資行乞。戒",
    "T49n2036_009:0546a17": "律炳然。不許立厨帳并蓄淨人。今既取足",
    "T49n2036_009:0546a18": "官寺。行乞事廢。或有持鉢登門。便呼為僧",
    "T49n2036_009:0546a19": "徒鄙事。既為眾所鄙恥。不復行乞。悠悠後",
    "T49n2036_009:0546a20": "進求理者寡。將謂乞食之業不可復行。由",
    "T49n2036_009:0546a21": "淨飯王子轉輪之貴。持鉢行乞以福施者。",
    "T49n2036_009:0546a22": "豈不及千載之外凡庸沙門躬命僕竪自營",
    "T49n2036_009:0546a23": "口腹者乎。行乞受請二事不殊。今不復行",
    "T49n2036_009:0546a24": "乞。又不赴請。則行乞之法於此永冥。此法",
    "T49n2036_009:0546a25": "既冥則僧非佛種。佛種既離則三寶墜地",
    "T49n2036_009:0546a26": "矣。約有文集百餘卷。行于世。",
    "T49n2036_009:0546a27": "十三　乙未　是年魏胡太后。作永寧石窟二寺。極土",
    "T49n2036_009:0546a28": "木之美。而永寧尤盛。有金像高丈八尺如",
    "T49n2036_009:0546a29": "中人者又十軀。為浮圖九級。築基下及",
    "T49n2036_009:0546b01": "黃泉。其高九十丈。上立剎復高十丈。每",
    "T49n2036_009:0546b02": "夜靜鈴鐸聲聞十餘里。佛殿如太極殿。三",
    "T49n2036_009:0546b03": "門如端門。僧房千楹。玉珠錦綉。駭人心",
    "T49n2036_009:0546b04": "目。未幾雷電火爇其塔。遠近咸見烟焰",
    "T49n2036_009:0546b05": "中有塔升空而沒。後月餘有自東州來者",
    "T49n2036_009:0546b06": "云。此日見塔乘空飛海上。而望海者時亦",
    "T49n2036_009:0546b07": "見之。",
    "T49n2036_009:0546b08": "丙申　魏孝明帝詡宣武次子。六歲即位。胡太后臨朝。在位十二年。十九",
    "T49n2036_009:0546b09": "歲崩。葬定陵。改熙平。",
    "T49n2036_009:0546b10": "戊戌　魏改神龜。",
    "T49n2036_009:0546b11": "十四　己亥　會稽沙門惠皎。以寶唱所撰名僧傳頗",
    "T49n2036_009:0546b12": "多浮汎。因著高僧傳十四卷。始元漢永平",
    "T49n2036_009:0546b13": "十年終于是歲。凡四百五十三載。二百五",
    "T49n2036_009:0546b14": "十有七人。附見者二百餘人。開其德業大",
    "T49n2036_009:0546b15": "略為十例。其自敘曰。前古撰集多曰名僧。",
    "T49n2036_009:0546b16": "然名者實之賓也。若實行潛光則高而不",
    "T49n2036_009:0546b17": "名。若寡德適時則名而不高。茲焉用紀。高",
    "T49n2036_009:0546b18": "而不名則備今錄。世以為確論。",
    "T49n2036_009:0546b19": "十五　釋僧朗者。常誦法華。風度凝遠飲啗不",
    "T49n2036_009:0546b20": "常。每出一狗一猴隨之。日循乞得飲膳。即",
    "T49n2036_009:0546b21": "置木盂中。食畢舉其餘以飼猴狗。善作龜",
    "T49n2036_009:0546b22": "藏。或時手足頭頸俱縮不見。又甞登舟初",
    "T49n2036_009:0546b23": "無篙力。朗坐其中猴狗馴側。舟自泝流而",
    "T49n2036_009:0546b24": "上。法師道英。初隱太行山禪宴。樹枝縈結",
    "T49n2036_009:0546b25": "如蓋覆之。居久之棄去。行龍臺澤。觀游魚",
    "T49n2036_009:0546b26": "愛之。即解衣入水。宴坐深淵七日而出。又",
    "T49n2036_009:0546b27": "甞隆冬覩嚴氷愛其瑩澈。就臥其上信宿",
    "T49n2036_009:0546b28": "而起。晚居蒲州普濟寺。一日講起信。至真",
    "T49n2036_009:0546b29": "如門奄爾氣絕。眾意其逝矣。有都講識之。",
    "T49n2036_009:0546c01": "即謂眾曰。此入滅盡想耳。三日乃甦矣。",
    "T49n2036_009:0546c02": "庚子　改普通○魏改正光。",
    "T49n2036_009:0546c03": "十六　普通元年。帝於禁中築圓壇。將稟受歸",
    "T49n2036_009:0546c04": "戒。妙選德行尤異者為之師。朝議以惠約",
    "T49n2036_009:0546c05": "法師望高。詔至。約以禮遜讓不許。夏四月",
    "T49n2036_009:0546c06": "丁巳。帝行問道。禮稟約為師授具足戒。方",
    "T49n2036_009:0546c07": "羯磨次甘露降于庭。有三足烏二孔雀。歷",
    "T49n2036_009:0546c08": "階馴伏。帝大悅。賜約別號智者。自是入朝",
    "T49n2036_009:0546c09": "必設特榻處之。而帝座其側。凡太子諸王",
    "T49n2036_009:0546c10": "公卿道俗從約授戒者。四萬八千人。沙門",
    "T49n2036_009:0546c11": "雖在耆艾。亦重稟授。獨法雲公曰。吾既戒",
    "T49n2036_009:0546c12": "矣。其可以佛法為人事耶。於是議者高之。",
    "T49n2036_009:0546c13": "十七　時有達禪師者。得水觀三昧。每入此定。",
    "T49n2036_009:0546c14": "有窺之者。唯見清水凝渟滿室。沙門道僊",
    "T49n2036_009:0546c15": "從達遊。得火光三昧。所居之室玄夜大明",
    "T49n2036_009:0546c16": "焉。",
    "T49n2036_009:0546c17": "十八　帝留神法門。時釋子多縱率。主僧懦不",
    "T49n2036_009:0546c18": "能制。帝患之。欲自以律行僧正事。詔下京",
    "T49n2036_009:0546c19": "城大德。無敢議者。獨藏法師以為佛法淵",
    "T49n2036_009:0546c20": "博非一人能盡之。執不奉詔。帝訝之。召入",
    "T49n2036_009:0546c21": "光華殿問狀。藏面陳大旨。秉執有據。帝不",
    "T49n2036_009:0546c22": "能奪。遂從之。藏退謂諸僧曰。上以佛法為",
    "T49n2036_009:0546c23": "己任誠當推順。然衣冠家子弟十輩。猶不",
    "T49n2036_009:0546c24": "能俱稱父意。今糅雜五方之眾而以一己",
    "T49n2036_009:0546c25": "好惡繩之。戒律將廢矣。諸君不慮此何也。",
    "T49n2036_009:0546c26": "法雲公歎曰。教理深致未能多謝。一日之",
    "T49n2036_009:0546c27": "事良可愧服。",
    "T49n2036_009:0546c28": "十九　帝自受具。寢處略同沙門。雖宮禁每亦",
    "T49n2036_009:0546c29": "恣僧游覽。獨禁御座而已。藏公一日昇殿",
    "T49n2036_009:0547a01": "登之。左右呵止之。藏曰。貧道定光金輪之",
    "T49n2036_009:0547a02": "裔。寧愧此座。倘見殺不慮無受生處。帝聞",
    "T49n2036_009:0547a03": "置之弗罪。藏少時遇相者曰。法師壽不過",
    "T49n2036_009:0547a04": "三十一藏。歲懼日誦金剛般若。至期夢前",
    "T49n2036_009:0547a05": "人復來告曰。法師以般若力故。壽倍僧矣。",
    "T49n2036_009:0547a06": "又甞夢維摩詰降其房與語。臨別以素麈",
    "T49n2036_009:0547a07": "尾遺之而去。藏自是玄辯日新矣。",
    "T49n2036_009:0547a08": "二十　魏正光元年孝明帝加元服。命沙門道",
    "T49n2036_009:0547a09": "士講道於禁中。時道士姜斌沙門曇謨最",
    "T49n2036_009:0547a10": "對論。帝曰。佛與老子同時否。姜斌曰。按開",
    "T49n2036_009:0547a11": "天經云。老子西入化胡。佛充侍者。明是同",
    "T49n2036_009:0547a12": "時。曇謨最曰。老子當周何年而生。斌曰。定",
    "T49n2036_009:0547a13": "王三年生。簡王四年仕於周。敬王四年年",
    "T49n2036_009:0547a14": "八十五西入化胡。最曰。吾佛以周昭王二",
    "T49n2036_009:0547a15": "十四年誕生。穆王五十二年滅度。自世尊",
    "T49n2036_009:0547a16": "滅度至定王三年。凡三百四十五年。老子",
    "T49n2036_009:0547a17": "方生。及敬王元年老子西游。則世尊示寂",
    "T49n2036_009:0547a18": "已四百二十五年矣。據此相去懸遠。而言",
    "T49n2036_009:0547a19": "化胡。無乃謬乎。斌曰。佛生周昭之世。有",
    "T49n2036_009:0547a20": "何文記。最曰。周書異記。漢法本內傳。並有",
    "T49n2036_009:0547a21": "明文。斌曰。孔子制法。於佛逈無文記何也。",
    "T49n2036_009:0547a22": "最曰。孔子有三備十經。謂天地人也。佛之",
    "T49n2036_009:0547a23": "文言出於中備。斌曰。孔子聖人何假十乎。",
    "T49n2036_009:0547a24": "最曰。佛是眾聖之王。達一切含識先後際。",
    "T49n2036_009:0547a25": "吉凶終始不假卜筮。自餘小聖雖曉未然。",
    "T49n2036_009:0547a26": "必藉蓍龜方通休咎。時侍中劉騰宣勅曰。",
    "T49n2036_009:0547a27": "姜斌論無宗旨。宜退席。又問。開天經何從",
    "T49n2036_009:0547a28": "而得。是誰所說。可疾取來。及取經至。帝",
    "T49n2036_009:0547a29": "命群臣詳定真偽。時太尉蕭綜太傅李寔",
    "T49n2036_009:0547b01": "洎公卿大夫百六十餘人。覽畢劾奏曰。老",
    "T49n2036_009:0547b02": "子止著五千文。更無他說。今姜斌所據。文",
    "T49n2036_009:0547b03": "詞鄙俚宗旨乖謬。既瀆先師又罔聖德。罪",
    "T49n2036_009:0547b04": "當惑眾。制可。將抵以刑。三藏菩提流支",
    "T49n2036_009:0547b05": "奏解。斌特流馬邑。曇謨最善大小乘有律",
    "T49n2036_009:0547b06": "行。初在邯鄲說律。感異比丘六十餘輩降",
    "T49n2036_009:0547b07": "席聽戒。流支每見稱為東方開士焉。",
    "T49n2036_009:0547b08": "二十一　魏書佛老志曰。道家之源出於老子。",
    "T49n2036_009:0547b09": "其自言也。先天地生以資萬類。上處玉京",
    "T49n2036_009:0547b10": "為神王之宗。下在紫微為飛仙之主。千變",
    "T49n2036_009:0547b11": "萬化有德不德。隨機應物厥迹無常。授軒",
    "T49n2036_009:0547b12": "轅於峨嵋。教帝嚳於牧德。大禹聞長生之",
    "T49n2036_009:0547b13": "訣。尹喜受道德之旨。至於丹書紫字升玄",
    "T49n2036_009:0547b14": "飛步之經。五石金光妙有靈洞之說。不可",
    "T49n2036_009:0547b15": "勝紀。其為教也。咸蠲去邪累澡雪精神。積",
    "T49n2036_009:0547b16": "行樹功累德增善。乃至白日升天長生世",
    "T49n2036_009:0547b17": "上。是以秦皇漢武甘心不息。勞心竭思所",
    "T49n2036_009:0547b18": "在追求。終莫之致。退恨於後。故有欒大徐",
    "T49n2036_009:0547b19": "氏之誅。然其道惑人効學非一。靈帝置華",
    "T49n2036_009:0547b20": "蓋於濯龍。設壇場而為禮。及張陵授道於",
    "T49n2036_009:0547b21": "鶴鳴。因傳天宮章本千有二百。弟子相授",
    "T49n2036_009:0547b22": "其事大行。齋祠跪拜各有成法。於是三元",
    "T49n2036_009:0547b23": "九府百二十宮。一切諸神咸所統攝。又稱",
    "T49n2036_009:0547b24": "劫數頗竊佛經。及其劫終稱天地俱壞。其",
    "T49n2036_009:0547b25": "書多有禁祕。非其徒不得輒觀。至於化金",
    "T49n2036_009:0547b26": "銷王行符勅水奇方妙術万等千條。上",
    "T49n2036_009:0547b27": "云羽化飛天。次稱消災減禍。故好異者往",
    "T49n2036_009:0547b28": "往而尊事之。初文帝入賓于晉。從者云登",
    "T49n2036_009:0547b29": "仙伊闕。太祖好老子之言。誦詠不倦。天興",
    "T49n2036_009:0547b30": "中儀曹郎董謐上服食仙經數十篇。乃置",
    "T49n2036_009:0547c01": "仙人博士。立仙坊煮煉百藥。封西山以供",
    "T49n2036_009:0547c02": "其薪蒸。令死罪者服之。多死無驗。久之太",
    "T49n2036_009:0547c03": "祖意少懈乃止。",
    "T49n2036_009:0547c04": "壬寅　魏用正光曆。",
    "T49n2036_009:0547c05": "癸卯　鑄鐵錢。民盜鑄者多。物價騰踊。",
    "T49n2036_009:0547c06": "乙巳　魏改孝昌。",
    "T49n2036_009:0547c07": "丁未　改大通。上幸同泰寺捨身。",
    "T49n2036_009:0547c08": "二十二　初祖菩提達磨大師。天竺南印度國香",
    "T49n2036_009:0547c09": "至王第三子也。王薨師出家。遇二十七祖",
    "T49n2036_009:0547c10": "般若多羅付以大法。因問。我既得法。宜化",
    "T49n2036_009:0547c11": "何國。多羅曰。汝得法已。俟吾滅度六十餘",
    "T49n2036_009:0547c12": "年。當往震旦國闡化。曰彼有法器堪繼吾",
    "T49n2036_009:0547c13": "宗。千載之下有留難否。多羅曰。汝所化方。",
    "T49n2036_009:0547c14": "得菩提者不可勝數。吾滅度後彼有劫難。",
    "T49n2036_009:0547c15": "水中文布善自降之。汝至時南方不可久",
    "T49n2036_009:0547c16": "留。聽吾偈曰。路行跨水復逢羊。獨自悽悽",
    "T49n2036_009:0547c17": "暗度江。日下可怜雙象馬。二株嫩桂久昌",
    "T49n2036_009:0547c18": "昌。復演八偈。皆預為讖。至多羅示寂。師演",
    "T49n2036_009:0547c19": "化本國。會其姪異見王者輕毀三寶。師",
    "T49n2036_009:0547c20": "遣其徒波羅提。微現神力攝化歸正。師以",
    "T49n2036_009:0547c21": "震旦緣熟即別其眾。而異見王枉駕見師。",
    "T49n2036_009:0547c22": "曰告之曰。當勤修福行護持三寶。吾去非",
    "T49n2036_009:0547c23": "晚一九即回。王泣曰。叔既有緣在彼。非吾",
    "T49n2036_009:0547c24": "所留。唯願不忘父母之國。事畢早回。遂具",
    "T49n2036_009:0547c25": "大舟實以眾寶。王躬率臣僚送至海濱。師",
    "T49n2036_009:0547c26": "同商馭舟達于南海。廣州刺史蕭昂舘之。",
    "T49n2036_009:0547c27": "以表聞奏。有詔迎見。師入朝。帝問。朕即",
    "T49n2036_009:0547c28": "位以來。造寺寫經度僧。不可勝數。有何功",
    "T49n2036_009:0547c29": "德。師曰。並無功德。帝曰。何以並無。師曰。",
    "T49n2036_009:0548a01": "人天小果有漏之因。雖有非實。帝曰。何謂",
    "T49n2036_009:0548a02": "真功德。師曰。淨智妙明體自空寂。如是功",
    "T49n2036_009:0548a03": "德不於世求。帝曰。何為聖諦第一義。曰廓",
    "T49n2036_009:0548a04": "然無聖。帝曰。對朕者誰。曰不識。帝不省玄",
    "T49n2036_009:0548a05": "旨。師遲留數日。遂度江之魏。止於嵩山",
    "T49n2036_009:0548a06": "少林寺。終日壁觀而已。有僧神光者。因神",
    "T49n2036_009:0548a07": "人發起來見師。師端坐不顧。會天大雪。光",
    "T49n2036_009:0548a08": "立雪中。至積雪過膝。師憫而問曰。汝久立",
    "T49n2036_009:0548a09": "雪中。求何事耶。光曰。唯願大慈開甘露",
    "T49n2036_009:0548a10": "門廣度群品。師曰。諸佛無上妙道曠劫難",
    "T49n2036_009:0548a11": "逢。豈小德小智輕心慢心欲冀真乘徒勞",
    "T49n2036_009:0548a12": "勤苦。光聞誨勵喜不自勝。即以利刀自斷",
    "T49n2036_009:0548a13": "左臂置於師前。師曰。諸佛最初求道重法",
    "T49n2036_009:0548a14": "忘身。汝今斷臂吾前。求亦可矣。光承其言",
    "T49n2036_009:0548a15": "即易名惠可。復問曰。諸佛法印可得聞乎。",
    "T49n2036_009:0548a16": "師曰。諸佛法印匪從人得。曰。我心未寧。乞",
    "T49n2036_009:0548a17": "師與安。師曰。將心來與汝安。可曰。覓心了",
    "T49n2036_009:0548a18": "不可得。師曰。與汝安心竟。久之為可等略",
    "T49n2036_009:0548a19": "辨大乘入道四行。其辭曰。",
    "T49n2036_009:0548a20": "夫入道多雲。要而言之。不出二種。一理入。",
    "T49n2036_009:0548a21": "二行入。理入者。謂藉教悟宗。深信含生",
    "T49n2036_009:0548a22": "同一直性。但為客塵妄想所覆不能顯了。",
    "T49n2036_009:0548a23": "若捨妄歸真凝住壁觀。無自無他凡聖一",
    "T49n2036_009:0548a24": "等。堅住不移。更不隨於文教。此則與理冥",
    "T49n2036_009:0548a25": "符。無有分別寂然無為。名之理入。行入者。",
    "T49n2036_009:0548a26": "有四。一報冤行。二隨緣行。三無所求行。四",
    "T49n2036_009:0548a27": "稱法行。謂報冤行者。凡修道人若受苦時。",
    "T49n2036_009:0548a28": "當念我從往昔無數劫中。棄本逐末流浪",
    "T49n2036_009:0548a29": "諸有。多起冤憎違害無限。今雖無犯。是我",
    "T49n2036_009:0548b01": "夙殃惡業果熟。非天非人所能見與。甘心",
    "T49n2036_009:0548b02": "忍受都無怨恨。作是觀時與理相應。體冤",
    "T49n2036_009:0548b03": "進道。故名報冤行。隨緣行者。眾生無我並",
    "T49n2036_009:0548b04": "緣業所轉。苦樂齊受皆從緣生。若得勝報",
    "T49n2036_009:0548b05": "榮譽等事。皆是過去夙因所感。緣盡還無",
    "T49n2036_009:0548b06": "何喜之有。得失從緣心無增減。喜風不動",
    "T49n2036_009:0548b07": "冥順於道。名隨緣行。無所求行者。世人長",
    "T49n2036_009:0548b08": "迷處處貪著。智者悟真安心無為。萬有皆",
    "T49n2036_009:0548b09": "空無所希冀。三界久居猶如火宅。有身皆",
    "T49n2036_009:0548b10": "苦誰得而安。了達此處息念無求。故經云。",
    "T49n2036_009:0548b11": "有求皆苦無求乃樂。是則無求真為道行。",
    "T49n2036_009:0548b12": "故名無所求行。稱法行者。性淨之理因之",
    "T49n2036_009:0548b13": "為法。此理眾相斯空。無染無著無此無彼。",
    "T49n2036_009:0548b14": "經云。法無有我。離我垢故。智者信解此理。",
    "T49n2036_009:0548b15": "應當稱法而行。法體無慳。於身命財行檀",
    "T49n2036_009:0548b16": "捨施。心無慳惜。達解三空不倚不著。但為",
    "T49n2036_009:0548b17": "無垢。稱化眾生而不取相。此為自行。亦復",
    "T49n2036_009:0548b18": "利人。莊嚴菩提之道。檀施既爾。餘五亦然。",
    "T49n2036_009:0548b19": "為除妄想。修行六度而無所行。是名稱法",
    "T49n2036_009:0548b20": "行。",
    "T49n2036_009:0548b21": "大同元年十月。師將示寂。道副尼總持道",
    "T49n2036_009:0548b22": "育惠可等。侍側。曰時將至矣。汝等蓋各言",
    "T49n2036_009:0548b23": "所得乎。時道副曰。如我所見。不執文字不",
    "T49n2036_009:0548b24": "離文字。而為道用。師曰。汝得吾肉。尼總持",
    "T49n2036_009:0548b25": "曰。我今所見。如慶喜見阿閦佛國。一見更",
    "T49n2036_009:0548b26": "不再見。師曰。汝得吾皮。道育禪師曰。四大",
    "T49n2036_009:0548b27": "本空五陰非有。而我見處無一法可得。師",
    "T49n2036_009:0548b28": "曰。汝得吾骨。大師惠可即禮三拜復依位",
    "T49n2036_009:0548b29": "而立。師曰。汝得吾髓。即顧謂可曰。世尊",
    "T49n2036_009:0548c01": "以正法眼藏付囑大迦葉。展轉傳授以至",
    "T49n2036_009:0548c02": "於吾。吾今付汝。汝當護持。并授汝袈裟以",
    "T49n2036_009:0548c03": "為法信。可跪受其衣。願聞指示。師曰。內",
    "T49n2036_009:0548c04": "傳法印以契真心。外付法衣以定宗旨。後",
    "T49n2036_009:0548c05": "代澆薄疑慮競生。謂吾西土汝乃此方。憑",
    "T49n2036_009:0548c06": "何得法以何為證。或遇難緣。但出此衣用",
    "T49n2036_009:0548c07": "以表信。其化無礙。至吾滅後二百餘年。衣",
    "T49n2036_009:0548c08": "止不傳。法周沙界。潛符密契千萬有餘。汝",
    "T49n2036_009:0548c09": "當闡化勿輕未悟。一念回機便同本有。聽",
    "T49n2036_009:0548c10": "吾偈曰。吾本來茲土。傳法救迷情。一花開",
    "T49n2036_009:0548c11": "五葉。結果自然成。又曰。吾有楞伽經四卷。",
    "T49n2036_009:0548c12": "亦付與汝。即是如來心地要門。吾自離南",
    "T49n2036_009:0548c13": "印來此東土。見赤縣神州有大乘氣象。遂",
    "T49n2036_009:0548c14": "逾海越漠為法求人。際會未諧如愚若訥。",
    "T49n2036_009:0548c15": "今得汝傳授。吾意已終。乃與其徒往禹門",
    "T49n2036_009:0548c16": "千聖寺。有期城太守楊衒之。問曰。西天五",
    "T49n2036_009:0548c17": "印師承為祖。其道云何。師曰。明佛心宗行",
    "T49n2036_009:0548c18": "解相應。名之曰祖。衒之曰。弟子素奉三寶",
    "T49n2036_009:0548c19": "而智慧昏蒙。願師慈悲開示宗旨。師以偈",
    "T49n2036_009:0548c20": "答之曰。不覩惡而生嫌。不觀善而勤措。不",
    "T49n2036_009:0548c21": "捨智而近愚。不拋迷而就悟。達大道兮過",
    "T49n2036_009:0548c22": "量。明佛心兮出度。不與凡聖同纏超然。名",
    "T49n2036_009:0548c23": "之曰祖。衒之聞偈乃稽首曰。願師慈忍久",
    "T49n2036_009:0548c24": "住世間。師曰。吾化緣已畢傳法得人。吾即",
    "T49n2036_009:0548c25": "逝矣。是日端坐而寂。門人奉全身葬熊耳",
    "T49n2036_009:0548c26": "山定林寺。明年魏使宋雲西域回。遇師于",
    "T49n2036_009:0548c27": "葱嶺。手携隻履翩翩獨邁。雲問。師今何往。",
    "T49n2036_009:0548c28": "曰西天去。及雲歸朝具言其事。門人啟壙",
    "T49n2036_009:0548c29": "唯空棺隻履存焉。梁武帝聞師顯化始末",
    "T49n2036_009:0549a01": "如此。遂親撰碑。刻石于鍾山。",
    "T49n2036_009:0549a02": "論曰。昔嵩明教著傳法正宗記。稱達磨住",
    "T49n2036_009:0549a03": "世凡數百年。諒其已登聖果得意生身。非",
    "T49n2036_009:0549a04": "分段生死所拘。及來此土示終葬畢。乃復",
    "T49n2036_009:0549a05": "全身以歸則其住壽固不可以世情測也。",
    "T49n2036_009:0549a06": "傳燈錄云。師以九月二十一日至廣州。刺",
    "T49n2036_009:0549a07": "史以表聞奏。帝遣使齎詔迎之。師以十月",
    "T49n2036_009:0549a08": "一日至金陵。然自廣至金陵亡慮三千餘",
    "T49n2036_009:0549a09": "里。將命者往而復。師方啟行。豈以十日之",
    "T49n2036_009:0549a10": "間能歷三千里乎。又謂魏孝明帝欽師異",
    "T49n2036_009:0549a11": "迹三屈詔命。師竟不下少林。及師示寂。宋",
    "T49n2036_009:0549a12": "雲自西域還遇師于葱嶺。孝莊帝有旨令",
    "T49n2036_009:0549a13": "啟壙。如南史普通八年即大通元年也。孝",
    "T49n2036_009:0549a14": "明以是歲四月癸丑殂。師以十月至梁。蓋",
    "T49n2036_009:0549a15": "師未至魏時。孝明已去世。及其子即位未",
    "T49n2036_009:0549a16": "幾。為爾朱榮所弑。乃立孝莊帝。由是魏國",
    "T49n2036_009:0549a17": "大亂。越三年而孝莊殂。又五年而分割為",
    "T49n2036_009:0549a18": "東西魏。然則吾祖在少林時。正值其亂。及",
    "T49n2036_009:0549a19": "宋雲之還則孝莊去世。亦五六年。其國至",
    "T49n2036_009:0549a20": "於分割久矣。烏有孝莊令啟壙之說乎。奮",
    "T49n2036_009:0549a21": "唐史云。後魏末有僧達磨。航海而來。既卒。",
    "T49n2036_009:0549a22": "其年魏使宋雲於葱嶺回見之。門徒發其",
    "T49n2036_009:0549a23": "墓但有隻履而已。此乃實錄也。又謂光統",
    "T49n2036_009:0549a24": "律師菩提流支數下毒害師。師遂不救。嗚",
    "T49n2036_009:0549a25": "呼甚哉。光統流支法門龍象。詎能爾乎。是",
    "T49n2036_009:0549a26": "皆立言者誤也。雖然吾宗從上來事。昭昭",
    "T49n2036_009:0549a27": "若揭日月而行。故二祖禮三拜後依位而",
    "T49n2036_009:0549a28": "立。當爾之際。印塵劫於睡息。洞剎海於毫",
    "T49n2036_009:0549a29": "端。直下承當全身負荷。正所謂通玄峯頂",
    "T49n2036_009:0549b01": "不是人間。入此門來不存知解者也。抑烏",
    "T49n2036_009:0549b02": "有動靜去來彼此時分而可辯哉。",
    "T49n2036_009:0549b03": "戊申　魏莊帝子攸獻文之孫。彭城王第三子。是年二月孝明為胡太后鴆",
    "T49n2036_009:0549b04": "之。時爾朱榮立帝即位。二年改元建義。永安二號後復欲篡逆求九錫。九月入朝。帝知召榮手殺之。其弟",
    "T49n2036_009:0549b05": "爾朱兆舉兵向洛。立東海王曄。改元建明。十二月殺子攸。空宮百日。兆又以曄疎遠殺之。而更立孝文之",
    "T49n2036_009:0549b06": "姪廣陵王恭。是為節閔帝。",
    "T49n2036_009:0549b07": "己酉　改中大通。",
    "T49n2036_009:0549b08": "九月上幸同泰寺舍身。群臣以錢一億萬",
    "T49n2036_009:0549b09": "奉贖回宮。",
    "T49n2036_009:0549b10": "庚戌辛亥　十月上幸同泰寺。升座講涅槃經。十一",
    "T49n2036_009:0549b11": "月講般若經。",
    "T49n2036_009:0549b12": "二十三　是年四月。昭明太子薨。太子諱統字",
    "T49n2036_009:0549b13": "維摩。天監元年生於󰊉府。三日而建康平。",
    "T49n2036_009:0549b14": "識者以為天命所集。幼聰睿。三歲受孝經",
    "T49n2036_009:0549b15": "論語。五歲遍讀五經悉能諷誦。八歲於壽",
    "T49n2036_009:0549b16": "光殿講孝經。名儒重臣畢集座側。太子詞",
    "T49n2036_009:0549b17": "吐華暢淵源無滯。皆欽服以為聖童。年十",
    "T49n2036_009:0549b18": "二於內省決獄。剖斷平允。自是數使聽訟。",
    "T49n2036_009:0549b19": "賴活者不可勝數。性慈孝美容止。讀書數",
    "T49n2036_009:0549b20": "行俱下。過目憶誦無違。帝既留心內典躬",
    "T49n2036_009:0549b21": "自講說。太子亦天性好佛。凡釋部經論披",
    "T49n2036_009:0549b22": "覽略遍。於東宮別立惠義殿。專為法集之",
    "T49n2036_009:0549b23": "所。招引名僧。撰次法事儀注。及立三諦等",
    "T49n2036_009:0549b24": "義。世咨美之。母薨每哭輒動絕水漿不入",
    "T49n2036_009:0549b25": "口。帝勅左右宣旨曰。毀不滅性聖人所制。",
    "T49n2036_009:0549b26": "不勝哀比於不孝。有我在那得自毀如此。",
    "T49n2036_009:0549b27": "即可強進飲粥。太子奉旨始進粥。體素肥",
    "T49n2036_009:0549b28": "腰帶十圍。至是減削過半。帝尋委以軍國",
    "T49n2036_009:0549b29": "政事。太子處決無留滯。引納天下奇材賞",
    "T49n2036_009:0549c01": "愛無倦。東宮有書凡二萬餘卷。群賢畢集。",
    "T49n2036_009:0549c02": "文雅之盛由晉已來未之有也。甞游後池",
    "T49n2036_009:0549c03": "乘綵文舸。摘芙蕖以嬉。姬人蕩舟沒溺而",
    "T49n2036_009:0549c04": "出。感疾動股。恐貽帝憂。不以聞。遂薨。天",
    "T49n2036_009:0549c05": "下哭之如喪其親焉。",
    "T49n2036_009:0549c06": "二十四　劉勰者名士也。雅為太子所重。撰文",
    "T49n2036_009:0549c07": "心雕龍五十篇。家貧不婚娶。依沙門僧裕",
    "T49n2036_009:0549c08": "遂博通經論。區別部類而為之序。定林寺",
    "T49n2036_009:0549c09": "藏經即其銓次也。中書令沈約絕重其文。",
    "T49n2036_009:0549c10": "常置几桉間。凡都下寺塔及名僧碑碣皆",
    "T49n2036_009:0549c11": "出其手。累官通事舍人。表求出家。先燔須",
    "T49n2036_009:0549c12": "自誓。帝嘉之。賜法名惠地。",
    "T49n2036_009:0549c13": "安定王朗改中興十月高歡起兵言都。討爾朱氏。乃奉太武玄孫朗。行至芒山。既",
    "T49n2036_009:0549c14": "平爾朱兆。以朗疎遠。又以恭英毅難制。乃幽之。假安定王詔奉之。文曰孫修即位。",
    "T49n2036_009:0549c15": "節閔帝恭改普泰是年安定王節閔帝皆為高歡所殺。",
    "T49n2036_009:0549c16": "右魏自太祖登國丙戌凡十二主。百四十九年。至梁中大通而分東西之焉。",
    "T49n2036_009:0549c17": "壬子　西魏孝武修改永熙字孝則。孝文之孫。廣平武穆王懷之",
    "T49n2036_009:0549c18": "子。高歡廢節閔而立帝。歡有不臣之跡。帝欲除之。欲覺舉兵內發。帝恐奔長安。依關西大都督字文",
    "T49n2036_009:0549c19": "泰。在位三年。壽二十五。",
    "T49n2036_009:0549c20": "癸丑　大通五年。義烏雙林大士者。姓傅氏名",
    "T49n2036_009:0549c21": "翕法號善惠。年十六納劉氏女妙光為室。",
    "T49n2036_009:0549c22": "生二子普建普願。甞有西域沙門嵩頭陀",
    "T49n2036_009:0549c23": "者。見大士曰。吾與汝毘婆尸佛所同發誓。",
    "T49n2036_009:0549c24": "今兜率宮衣鉢現在。何日當歸。因命臨水",
    "T49n2036_009:0549c25": "觀其影見圓光寶蓋。大士笑謂之曰。爐鞴",
    "T49n2036_009:0549c26": "之所多純錢。良醫之門足病人。度生為急",
    "T49n2036_009:0549c27": "何思彼樂乎。居無幾常見釋迦金粟定光",
    "T49n2036_009:0549c28": "三如來放光襲其身。大士喜曰。吾得首楞",
    "T49n2036_009:0550a01": "嚴三昧。即舍田宅及賣妻子。得錢五萬以",
    "T49n2036_009:0550a02": "設法施會。遂於松山之頂。因雙檮樹剏寺",
    "T49n2036_009:0550a03": "而居。故名雙林。日自營作夜則行道。有偈",
    "T49n2036_009:0550a04": "云。空手把鋤頭。步行騎水牛。人從橋上過。",
    "T49n2036_009:0550a05": "橋流水不流。復一日於山頂。繞連理雙樹",
    "T49n2036_009:0550a06": "行道。感七佛相隨。釋迦前引維摩接後。唯",
    "T49n2036_009:0550a07": "釋尊頻顧大士共語。由是異迹日顯。是年",
    "T49n2036_009:0550a08": "正月十五日。遣弟子傅暀致書於朝。其辭",
    "T49n2036_009:0550a09": "曰。",
    "T49n2036_009:0550a10": "雙林樹下當來解脫善惠大士。白國主救",
    "T49n2036_009:0550a11": "世菩薩。今欲修上中下善悉能受持。其上",
    "T49n2036_009:0550a12": "善略以虛懷為本。不著為宗。無相為因。涅",
    "T49n2036_009:0550a13": "槃為果。其中善略以治身為本。治國為宗。",
    "T49n2036_009:0550a14": "天上人間果報安樂。其下善略以護養眾",
    "T49n2036_009:0550a15": "生勝殘去殺普令百姓皆稟六齋。今聞皇",
    "T49n2036_009:0550a16": "帝崇法欲申論義未遂襟懷。故遣弟子傅",
    "T49n2036_009:0550a17": "暀告白。暀投書太樂令何昌。昌曰。約法師",
    "T49n2036_009:0550a18": "猶置啟。翕是國民。又非長老。殊無謙卑。豈",
    "T49n2036_009:0550a19": "敢進達。暀燒手御路。昌乃馳往同泰寺詢",
    "T49n2036_009:0550a20": "皓法師。勸速呈。二月十一日進書。帝覽之。",
    "T49n2036_009:0550a21": "遽遣詔迎。既至。帝問曰。從來師事何人。",
    "T49n2036_009:0550a22": "答曰。從無所從。來無所來。師事亦爾。昭明",
    "T49n2036_009:0550a23": "太子問大士。何不論義。答曰。菩薩所說非",
    "T49n2036_009:0550a24": "長非短非廣非狹非有邊非無邊如如正",
    "T49n2036_009:0550a25": "理。復有何言。帝曰。何為真諦。答曰。息而",
    "T49n2036_009:0550a26": "不滅。帝曰。息而不滅。此則有色。有色故鈍。",
    "T49n2036_009:0550a27": "如此則居士未免流俗。答曰。臨財無苟得。",
    "T49n2036_009:0550a28": "臨難無苟免。帝曰。居士大識禮。答曰。一切",
    "T49n2036_009:0550a29": "諸法不有不無。大千世界所有色像莫不",
    "T49n2036_009:0550b01": "皆空。百川叢注不過於海。無量如法不出",
    "T49n2036_009:0550b02": "真如。如來何故於三界九十六道中獨超",
    "T49n2036_009:0550b03": "其最。視一切眾生有若赤子。天下非道不",
    "T49n2036_009:0550b04": "安非禮不樂。帝默然。大士辭退。異日帝於",
    "T49n2036_009:0550b05": "壽光殿講金剛經。聖師云。大士能耳。帝即",
    "T49n2036_009:0550b06": "召大士。大士對帝執拍板講經。唱成四十",
    "T49n2036_009:0550b07": "九頌。遂還雙林。至陳太建元年四月將示",
    "T49n2036_009:0550b08": "寂。謂其徒曰。此身甚可厭惡。眾苦所集。要",
    "T49n2036_009:0550b09": "在護持三業精勤六度。若墮地獄卒難得",
    "T49n2036_009:0550b10": "脫。常須懺悔。又曰。吾滅已不得移寢床。七",
    "T49n2036_009:0550b11": "日當有法猛上人持像及鐘來鎮于此。弟",
    "T49n2036_009:0550b12": "子問。既歸寂後形體如何。曰山頂焚之。問",
    "T49n2036_009:0550b13": "若不遂復何如。曰勿用棺斂。但累甓為壇",
    "T49n2036_009:0550b14": "移尸於上。屏風周繞絳紗覆之。上建浮圖",
    "T49n2036_009:0550b15": "隨意安立。又問諸佛滅度時皆說功德。師",
    "T49n2036_009:0550b16": "之發迹可得聞乎。曰。我從第四天來為度",
    "T49n2036_009:0550b17": "汝等次補釋迦。故大品云。有菩薩從兜率",
    "T49n2036_009:0550b18": "天來。諸根猛利疾與般若相應。即吾身是",
    "T49n2036_009:0550b19": "也。言訖跏趺而逝。壽七十有三。至七日上",
    "T49n2036_009:0550b20": "人法猛果持織成彌勒像及九乳鐘來鎮龕",
    "T49n2036_009:0550b21": "所。須臾不見。大士道具十餘事。晉天福中",
    "T49n2036_009:0550b22": "錢王發塔取靈骨十有六片。皆紫金色。并",
    "T49n2036_009:0550b23": "道具。就府城南建龍華寺。塑像安置。大士",
    "T49n2036_009:0550b24": "甞著心王銘一篇。其辭曰。",
    "T49n2036_009:0550b25": "觀心空王。玄妙難測。無名無相。大有神力。",
    "T49n2036_009:0550b26": "能滅千災。成就萬德。體性雖空。能施法則。",
    "T49n2036_009:0550b27": "觀之無形。呼之有聲。為大法將。心戒傳經。",
    "T49n2036_009:0550b28": "水中鹽味。色裏膠青。決定是有。不見其形。",
    "T49n2036_009:0550b29": "心王亦爾。身內居停。面門出入。應物隨情。",
    "T49n2036_009:0550c01": "自在無礙。所作皆成。了本識心。識心見佛。",
    "T49n2036_009:0550c02": "是心是佛。是佛是心。念念佛心。佛心念佛。",
    "T49n2036_009:0550c03": "欲得早成。戒心自律。淨律淨心。心即是佛。",
    "T49n2036_009:0550c04": "除此心王。更無別佛。欲求成佛。莫染一物。",
    "T49n2036_009:0550c05": "心性雖空。貪瞋體實。入此法門。端坐成佛。",
    "T49n2036_009:0550c06": "到彼岸已。得波羅蜜。慕道真士。自觀自心。",
    "T49n2036_009:0550c07": "知佛在內。不向外尋。即心即佛。即佛即心。",
    "T49n2036_009:0550c08": "心明識佛。曉了識心。離心非佛。離佛非心。",
    "T49n2036_009:0550c09": "非佛莫測。無所堪任。執空滯寂。于此漂沈。",
    "T49n2036_009:0550c10": "諸佛菩薩。非此安心。明心大士。悟此玄音。",
    "T49n2036_009:0550c11": "身心性妙。用無能改。是故智者。放心自在。",
    "T49n2036_009:0550c12": "莫言心王。空無體性。能使色身。作邪作正。",
    "T49n2036_009:0550c13": "非有非無。隱顯不定。心性雖空。能凡能聖。",
    "T49n2036_009:0550c14": "是故相勸。好自防慎。剎那造作。還復漂沈。",
    "T49n2036_009:0550c15": "清淨心智。如世黃金。般若法藏。盡在身心。",
    "T49n2036_009:0550c16": "無為法寶。皆淺非深。諸佛菩薩。了此本",
    "T49n2036_009:0550c17": "心。有緣遇者。非去來今。",
    "T49n2036_009:0550c18": "甲寅　東魏孝靜善見改天平孝文之孫。清河宣王亶之子。",
    "T49n2036_009:0550c19": "高歡迎立都洛遷鄴。年十一即位。十七年。壽二十八歲。",
    "T49n2036_009:0550c20": "二十六　乙卯　改大同○惠約法師垂誡門人。言訖合",
    "T49n2036_009:0550c21": "掌而逝。帝輟朝三日。素服哭之。葬誌公塔",
    "T49n2036_009:0550c22": "之左方。甞從約授戒者四萬八千人。皆服",
    "T49n2036_009:0550c23": "緦麻哭送至塔。約甞所乘青牛垂淚悲鳴。",
    "T49n2036_009:0550c24": "及雙鶴繞塔哀唳。彌月而去。",
    "T49n2036_009:0550c25": "丙辰　作皇基寺○陶弘景號山中宰相。",
    "T49n2036_009:0550c26": "二十七　丁巳　東魏定州孫敬德。虔事觀音。為賊橫",
    "T49n2036_009:0550c27": "引坐罪。臨刑念救苦觀音。刀三斫不傷。三",
    "T49n2036_009:0550c28": "換刀俱折。有司以聞高歡。歡為表請免死。",
    "T49n2036_009:0550c29": "敬德還家。事像項有三痕。今世謂高王經",
    "T49n2036_009:0551a01": "出此也。",
    "T49n2036_009:0551a02": "戊午　李胤之得佛舍利遂大赦○東魏改元象",
    "T49n2036_009:0551a03": "東魏元象元年。有使西域。回至葱嶺。見達",
    "T49n2036_009:0551a04": "磨隻履單己而西還。門徒啟壙禮之唯存",
    "T49n2036_009:0551a05": "隻履。",
    "T49n2036_009:0551a06": "己未　東魏改興和。",
    "T49n2036_009:0551a07": "二十八　庚申　佛祖傳法偈。按禹門太守楊衒之銘",
    "T49n2036_009:0551a08": "系記云。東魏靜帝興和二年庚申。西魏文",
    "T49n2036_009:0551a09": "帝大統六年。梁武大同六年。高僧雲啟往",
    "T49n2036_009:0551a10": "西域求法。至龜茲國。遇天竺三藏那連耶",
    "T49n2036_009:0551a11": "舍欲來東土傳法。雲啟曰。佛法未興且同",
    "T49n2036_009:0551a12": "止此。遂將梵本譯為華言。雲啟去游印土。",
    "T49n2036_009:0551a13": "那連親將至西魏。值時多故乃入高齊。以",
    "T49n2036_009:0551a14": "宣帝禮遇甚厚廷居石窟寺。以齊方受禪。",
    "T49n2036_009:0551a15": "未暇翻譯別經。乃將龜茲與之合所譯祖",
    "T49n2036_009:0551a16": "偈因緣。傳居士萬天懿。乃殷勤扣問深悟",
    "T49n2036_009:0551a17": "玄旨。遂將校勘昭玄沙門曇曜同天竺三",
    "T49n2036_009:0551a18": "藏吉迦夜所譯付法藏。失於次序兼無偈",
    "T49n2036_009:0551a19": "讖。寫本進去魏朝證其差謬付法藏傳乃魏",
    "T49n2036_009:0551a20": "武真君年中。崔浩寇謙之邪說毀滅佛法。",
    "T49n2036_009:0551a21": "至文成帝和平中重興故缺。梁簡文帝聞",
    "T49n2036_009:0551a22": "魏有本。遣使劉玄運往彼傳寫。歸建康流",
    "T49n2036_009:0551a23": "布江表。唐貞元中金陵沙門惠炬將此祖偈",
    "T49n2036_009:0551a24": "往曹溪。同西天勝持三藏。重共參校。并唐",
    "T49n2036_009:0551a25": "初以來傳法宗師機緣集成寶林傳。光化中",
    "T49n2036_009:0551a26": "華嶽玄偉禪師集貞元以來出世宗師機緣。",
    "T49n2036_009:0551a27": "將此祖偈作其基緒。編為聖胄集。開平南",
    "T49n2036_009:0551a28": "嶽三生藏惟勁頭陀又錄光化以後出世宗",
    "T49n2036_009:0551a29": "匠機緣。亦以祖偈為由。集成續寶林傳。宋",
    "T49n2036_009:0551b01": "景德中吳僧道原集傳燈錄進于真宗。勅",
    "T49n2036_009:0551b02": "翰林學士楊億工部員外李淮太常丞王曙",
    "T49n2036_009:0551b03": "同議校勘具奏。詔作序編入大藏頒行。天",
    "T49n2036_009:0551b04": "聖中附馬都尉李遵勗參石門聰禪師發明",
    "T49n2036_009:0551b05": "因緣。聚禪學僧列此祖偈世系事緣。成廣",
    "T49n2036_009:0551b06": "燈錄上仁宗。御製序文。勅入大藏流通。建",
    "T49n2036_009:0551b07": "中靖國元年沙門惟白將此祖偈以為標本。",
    "T49n2036_009:0551b08": "成續燈錄進上云云。他宗不知其原。謂七佛",
    "T49n2036_009:0551b09": "偈無譯。寡聞淺識一至妄謬。良可笑也。",
    "T49n2036_009:0551b10": "二十九　時隱士阮孝緒。陳留人也。家世仕宦。",
    "T49n2036_009:0551b11": "父彥大尉從事中郎。孝緒年十三通五經",
    "T49n2036_009:0551b12": "大旨。十六丁家難。終喪入鍾山。聽講久之。",
    "T49n2036_009:0551b13": "母有疾。緒在席心驚而歸。合藥須生人參。",
    "T49n2036_009:0551b14": "躬入鍾山採求未獲。忽一鹿在前。心異之",
    "T49n2036_009:0551b15": "至鹿息處。果得人參。藥成母疾得愈。齊尚",
    "T49n2036_009:0551b16": "書令王晏來候之。緒惡其人穿籬而遁。及",
    "T49n2036_009:0551b17": "晏被誅以非黨獲免。甞以鹿林為精舍。環",
    "T49n2036_009:0551b18": "以林池杜絕交游。世罕得而見之。御史中",
    "T49n2036_009:0551b19": "丞任昉欲訪焉而不敢進。乃指鹿林謂其",
    "T49n2036_009:0551b20": "兄曰。其室則邇。其人甚遠。繇是朝貴絕於",
    "T49n2036_009:0551b21": "造請。唯與裴子野交好。天監末累召不赴。",
    "T49n2036_009:0551b22": "天子以為苟立虛名以要顯譽。故二何孝",
    "T49n2036_009:0551b23": "緒並得遂其高焉。南平元襄謂曰。昔君大",
    "T49n2036_009:0551b24": "父舉不以來游取累。吾弟獨執其志何也。",
    "T49n2036_009:0551b25": "緒曰。若麕䴥盡可參馭。何以異乎騄驥哉。",
    "T49n2036_009:0551b26": "鄱陽忠烈王其姊夫也。歲時之饋。一無所",
    "T49n2036_009:0551b27": "受。與劉著作同年。劉卒。緒曰。吾其幾何。",
    "T49n2036_009:0551b28": "即辨後事數日而亡。壽五十八。孝緒博極",
    "T49n2036_009:0551b29": "群書。無一不善。精力強記為學者所宗。既",
    "T49n2036_009:0551c01": "卒。門人諡曰文貞處士。初漢劉歆著七略。",
    "T49n2036_009:0551c02": "齊王儉著七志。孝緒普通四年著七錄。前",
    "T49n2036_009:0551c03": "五曰內篇。六曰佛法錄七曰仙道錄。謂之",
    "T49n2036_009:0551c04": "外篇。劉歆七略則以道家為諸子。以神仙",
    "T49n2036_009:0551c05": "為方技。王儉七志則先道而後佛。孝緒七",
    "T49n2036_009:0551c06": "錄則先佛而後道。蓋所宗有不同。亦由其",
    "T49n2036_009:0551c07": "教有淺深也。",
    "T49n2036_009:0551c08": "三十　七錄內外圖書。總四萬四千五百二十",
    "T49n2036_009:0551c09": "六卷。凡天下之遺書祕記盡於此矣。內佛",
    "T49n2036_009:0551c10": "法錄經律論等五部。凡五千四百卷。至隋",
    "T49n2036_009:0551c11": "文帝仁壽間。嘉則殿書凡三十七萬卷。及",
    "T49n2036_009:0551c12": "唐開元中祕府以甲乙丙丁四部為次。列",
    "T49n2036_009:0551c13": "經史集四庫。并唐之學者所著之書。共八",
    "T49n2036_009:0551c14": "萬二千三百七十四卷。今唐書藝文志。四",
    "T49n2036_009:0551c15": "部著錄者。凡五萬二千一百卷。不著錄者",
    "T49n2036_009:0551c16": "二萬七千六百三十卷。共七萬九千八百",
    "T49n2036_009:0551c17": "三十卷。其間釋部特載僧俗二十五家所",
    "T49n2036_009:0551c18": "著之書。凡三百九十五卷而已。此古今書",
    "T49n2036_009:0551c19": "籍之數也。",
    "T49n2036_009:0551c20": "癸亥　東魏改武定。",
    "T49n2036_009:0551c21": "沙門尚圓為武陵王。遣宮中鬼怪。一稱南",
    "T49n2036_009:0551c22": "無佛陀。鬼皆失所。自爾安靜○是年黃門",
    "T49n2036_009:0551c23": "侍郎顧野王玉篇成。",
    "T49n2036_009:0551c24": "甲子　五四　上自天監以來事佛長齋。日止一食。惟",
    "T49n2036_009:0551c25": "菜羹糲飯。",
    "T49n2036_009:0551c26": "丙寅　改中大同。",
    "T49n2036_009:0551c27": "丁卯　改太清。",
    "T49n2036_009:0551c28": "三十一　己巳　太清三年夏四月。逆賊侯景陷臺城。",
    "T49n2036_009:0551c29": "以甲士五百人自衛。帶劍上殿拜訖。帝神",
    "T49n2036_009:0552a01": "色自若。使引向三公坐榻。謂曰。卿在戎日",
    "T49n2036_009:0552a02": "久。無乃為勞。景惶懼不能對。出謂左右曰。",
    "T49n2036_009:0552a03": "吾每據鞍臨敵。矢石交下了無所怖。今見",
    "T49n2036_009:0552a04": "蕭公使人畏慴。豈非天威難犯。吾不復見",
    "T49n2036_009:0552a05": "之矣。及景自稱大丞相而徵求無已。帝憤",
    "T49n2036_009:0552a06": "之。遂寢疾。然齋戒不衰。日夕念佛不絕於",
    "T49n2036_009:0552a07": "口。獨皇子侍側。五月丙辰大測。不能進膳。",
    "T49n2036_009:0552a08": "久而口苦。索蜜未至。而舉手曰荷荷。遂崩",
    "T49n2036_009:0552a09": "於淨居殿。年八十有六。帝日角龍顏舌文",
    "T49n2036_009:0552a10": "八字。項有浮光身映日無影。右手文成武",
    "T49n2036_009:0552a11": "字。幼甞蹈空而行。所居之室常若雲氣。人",
    "T49n2036_009:0552a12": "或遇者體輒肅慄。前後受命符端凡六十",
    "T49n2036_009:0552a13": "餘事。及即位太極殿常有六龍。各守一柱。",
    "T49n2036_009:0552a14": "其神奇異瑞自書契以來人君皆所未有。",
    "T49n2036_009:0552a15": "幼而好學。六藝備閒棊登逸品。至於陰陽",
    "T49n2036_009:0552a16": "緯候卜筮占決草隷尺牘騎射。並洞精微。",
    "T49n2036_009:0552a17": "雖登大位萬機多務。猶手不釋卷。然燭測",
    "T49n2036_009:0552a18": "光常至戊夜。撰通史六百卷金海三十卷",
    "T49n2036_009:0552a19": "五經義注講疏等合二百餘卷。贊序詔誥",
    "T49n2036_009:0552a20": "銘誄箴頌牋奏諸文凡一百二十卷。晚奉",
    "T49n2036_009:0552a21": "佛道日止一食。膳無鮮腴唯豆羹糲飯而",
    "T49n2036_009:0552a22": "已。或遇事擁不暇就食日才過中。便嗽口",
    "T49n2036_009:0552a23": "而坐。製涅槃大品淨名三惠諸經義記數",
    "T49n2036_009:0552a24": "百卷。聽覽餘暇即於重雲殿同泰寺講說。",
    "T49n2036_009:0552a25": "名僧碩學四部聽眾常萬餘。衣布衣木綿",
    "T49n2036_009:0552a26": "皂帳。一冠三載一被二年。自五十外便斷",
    "T49n2036_009:0552a27": "房室不飲酒不取音樂。非宗廟祭祀大會",
    "T49n2036_009:0552a28": "饗宴及諸法事。未甞舉樂。勤於政事。每冬",
    "T49n2036_009:0552a29": "月四更竟即勅把燭看事。執筆觸寒手為",
    "T49n2036_009:0552b01": "皴裂。然仁愛不斷。親親及所近倖愆犯多",
    "T49n2036_009:0552b02": "縱捨。坐是政刑珥紊。每決死罪常矜哀流",
    "T49n2036_009:0552b03": "涕然後可奏。性方正為居小殿暗室常理",
    "T49n2036_009:0552b04": "衣冠小坐。暑月未甞褰袒。雖見內竪小臣",
    "T49n2036_009:0552b05": "如遇嚴賓焉。諡曰武皇帝。廟號高祖出南史。",
    "T49n2036_009:0552b06": "三十二　史官魏徵曰。高祖固天攸縱聰明稽",
    "T49n2036_009:0552b07": "古。道亞生知學為博物。允文允武多藝多",
    "T49n2036_009:0552b08": "才。爰自諸生不󰊋之度。屬昏凶肆虐天倫",
    "T49n2036_009:0552b09": "及禍。糾合義旅將雪家冤。曰紂可伐。不期",
    "T49n2036_009:0552b10": "而會。龍躍樊漢電擊湘郢。剪離德如振槁。",
    "T49n2036_009:0552b11": "取獨夫如拾遺。其雄才大略固不可得而",
    "T49n2036_009:0552b12": "稱矣。既懸白旗之首。方應皇天之眷。而布",
    "T49n2036_009:0552b13": "澤施仁悅近來遠。開蕩蕩之王道。革靡靡",
    "T49n2036_009:0552b14": "之商俗。大修文學盛飾禮容。鼓扇玄風闡",
    "T49n2036_009:0552b15": "揚儒業。介胃仁義折衝樽爼。聲振寰區澤",
    "T49n2036_009:0552b16": "周遐裔。干戈載戢凡數十年。濟濟焉洋洋",
    "T49n2036_009:0552b17": "焉。魏晉以來未有若斯之盛也。然不能息",
    "T49n2036_009:0552b18": "末敦本斵雕為樸。慕名好事崇尚浮華。抑",
    "T49n2036_009:0552b19": "揚孔墨流連釋老。或終夜不寐。或日旰不",
    "T49n2036_009:0552b20": "食。非弘道以利物。唯餙智以驚愚。且心未",
    "T49n2036_009:0552b21": "遺榮。虛廁蒼頭之位。高談脫屣。終戀黃屋",
    "T49n2036_009:0552b22": "之尊。夫人之大欲在乎飲食男女。至於軒",
    "T49n2036_009:0552b23": "冕殿堂。非有切身之慈。高祖屏除嗜欲眷",
    "T49n2036_009:0552b24": "戀軒冕。得其所難而滯其所易。可謂神有",
    "T49n2036_009:0552b25": "所不達。智有所不通矣。",
    "T49n2036_009:0552b26": "論曰。魏鄭公論梁武帝。可謂天下仁人之",
    "T49n2036_009:0552b27": "言也。而新唐史蕭瑀傳贊。亦曰。梁蕭氏興",
    "T49n2036_009:0552b28": "江左。實有功在民。厥終無大惡。以浸微而",
    "T49n2036_009:0552b29": "已。故餘祉及其後裔。以此驗鄭公之論。",
    "T49n2036_009:0552c01": "益可詳矣。然韓退之甞曰。梁武餓死臺城。",
    "T49n2036_009:0552c02": "蓋謂其屏嗜欲絕午後食至臨終齋戒不",
    "T49n2036_009:0552c03": "衰。在恣情豐美享用者視之。近乎餓死",
    "T49n2036_009:0552c04": "耳。猶孔子稱伯夷叔齊餓死首陽。其微",
    "T49n2036_009:0552c05": "意乃所以成其美焉。豈謂不得食而餓死",
    "T49n2036_009:0552c06": "哉。凡謂得失成敗。如魏鄭公之言。乃春",
    "T49n2036_009:0552c07": "秋責備賢者之旨。得不為萬世之公道哉。",
    "T49n2036_009:0552c08": "三十二　庚午　簡文綱改大安字世讚。小字六通。武帝第三子。侯景破臺城立帝。大安二",
    "T49n2036_009:0552c09": "年景又廢之。",
    "T49n2036_009:0552c10": "右東魏十六年而高洋篡之。",
    "T49n2036_009:0552c11": "北齊姓高氏五主都于鄴雷氏曰神武文襄文宣孝昭武成後主。北齊五帝。二十九年。",
    "T49n2036_009:0552c12": "高祖神武帝歡字賀六。渾渤海蓨人。崩於晉陽。葬漳水矣。",
    "T49n2036_009:0552c13": "文襄帝澄字子惠。高祖長子。為梁將所害。壽二十九歲也。",
    "T49n2036_009:0552c14": "文宣帝洋字子進。高祖次子。承父相位。朝臣使受禪。使中張亮謂孝靜曰。五行遞運有始有",
    "T49n2036_009:0552c15": "終。願陛下遠法堯舜。孝靜斂容避遜而出。齊王洋入即位。降封孝靜為中山王。洋惡過桀紂。復鴆靜帝在",
    "T49n2036_009:0552c16": "位十年。改元天保。壽三十一。",
    "T49n2036_009:0552c17": "三十四　沙門慧文禪師。當齊高之世獨步河",
    "T49n2036_009:0552c18": "淮。法門非世所知。履地戴天莫知高厚。閱",
    "T49n2036_009:0552c19": "中論發明。論是龍樹所說。故遙稟焉。是為",
    "T49n2036_009:0552c20": "台宗二祖北齊尊者九祖傳。",
    "T49n2036_009:0552c21": "辛未　侯景懷朔鎮人。初仕高歡為將。擁兵十萬專制河南十三州。歡死降梁祖。後反",
    "T49n2036_009:0552c22": "改梁祖立簡。是年弑簡自立稱漢。改年太始。登太極殿御床脚陷。借立百日。陳覇先殺之。",
    "T49n2036_009:0552c23": "三十五　壬申　元帝繹改承聖字世誠。小字七符。武帝第七子。初父夢僧眇一目執香爐",
    "T49n2036_009:0552c24": "云。托生王宮。已而母夢月墜懷中。後生帝也。首封湘東王。統義兵于江陵。既臺城失守。即位于江陵。復命",
    "T49n2036_009:0552c25": "陳覇先王僧辨破侯景。又為詩四絕。西魏進士襄弑之。壽四十七。在位三年。",
    "T49n2036_009:0552c26": "西魏廢帝欽受帝太子。字文泰立之。雖在位而制由泰。帝不勝憤。欲除之。泰覺遂廢帝",
    "T49n2036_009:0552c27": "立恭帝即位。二年不改號。",
    "T49n2036_009:0553a01": "三十六　世尊示滅一千五百年矣。",
    "T49n2036_009:0553a02": "承聖元年。三藏真諦將歸天竺。至廣州。刺",
    "T49n2036_009:0553a03": "史歐陽顏延之。制止寺沙門東愷等請譯",
    "T49n2036_009:0553a04": "起信俱舍等論。諦有氣宇風神爽邁。顏之",
    "T49n2036_009:0553a05": "子紇居別墅。在河渚間。諦每訪紇。以坐",
    "T49n2036_009:0553a06": "具敷水面跏趺其上飄然往還。坐具略不",
    "T49n2036_009:0553a07": "霑潤。或不敷具。即折荷葉而濟。時好事多",
    "T49n2036_009:0553a08": "圖畫而奉祀之。",
    "T49n2036_009:0553a09": "三十七　荊山居士陸法和。少隱江陵清溪山。",
    "T49n2036_009:0553a10": "服勤沙門執弟子禮。及長出游。語音巴楚。",
    "T49n2036_009:0553a11": "容色異常。以操行絕等為梁湘東王所重。",
    "T49n2036_009:0553a12": "即以間散甚為諸公欽敬。初侯景始降。法",
    "T49n2036_009:0553a13": "和知其必叛。以語朱元英。元英不了其意。",
    "T49n2036_009:0553a14": "未久景圍京城。元英求策。和曰。取果宜待",
    "T49n2036_009:0553a15": "熟。景遣將任約擊湘東王。法和就乞軍禦",
    "T49n2036_009:0553a16": "之。對壘赤沙湖。賊因風縱火燒廬。法和以",
    "T49n2036_009:0553a17": "白羽揮風。風即返。約軍大潰。士卒求約不",
    "T49n2036_009:0553a18": "獲。法和曰。洲際有水剎。約在其下也。可往",
    "T49n2036_009:0553a19": "擒之。果得約。抱剎仰頭出鼻。法和捨之。謂",
    "T49n2036_009:0553a20": "王曰。他日當得力。約後果立効。法和所至",
    "T49n2036_009:0553a21": "江湖必立放生池。切戒殺生。湘東王即位。",
    "T49n2036_009:0553a22": "是為元帝。以法和為郢州刺史。始法和欲",
    "T49n2036_009:0553a23": "大舉定魏。帝不許。法和笑曰。吾甞不希釋",
    "T49n2036_009:0553a24": "梵天王坐處。豈窺人王位耶。但於空王佛",
    "T49n2036_009:0553a25": "所與王有因緣。如不能用則奈業何。帝敗",
    "T49n2036_009:0553a26": "歸齊。齊宣帝喜其來。封太尉賜甲第。法和",
    "T49n2036_009:0553a27": "乞為佛寺。身居偏室。日手持香爐行道體",
    "T49n2036_009:0553a28": "佛燒香凝坐預期死日。時至坐去。尸縮三",
    "T49n2036_009:0553a29": "尺許。題壁曰。十年天子為尚可。百日天子",
    "T49n2036_009:0553b01": "急如火。周年天子遞代坐。又曰二母生三",
    "T49n2036_009:0553b02": "天。兩天共五年。指婁太后也。人懼塗削之。",
    "T49n2036_009:0553b03": "終不能去。其神異如此。",
    "T49n2036_009:0553b04": "三十八　承聖二年。北齊高帝。詔僧稠禪師。稠",
    "T49n2036_009:0553b05": "將啟行。而峯巒振響飛走悲鳴。如是者三",
    "T49n2036_009:0553b06": "日而止。稠至京師降蹕迎候。命入宮授菩",
    "T49n2036_009:0553b07": "薩戒。盡停五坊鷹犬及傷生之具。禁境內",
    "T49n2036_009:0553b08": "屠殺。稠留禁中四十日。出居外寺。尋有旨",
    "T49n2036_009:0553b09": "罷講席。俾沙門盡習禪觀。稠入諫帝。以為",
    "T49n2036_009:0553b10": "弘通教理漸誘童蒙正賴講授。願勿禁也。",
    "T49n2036_009:0553b11": "從之。及宣帝即位。甞謁稠。稠床坐不迎。其",
    "T49n2036_009:0553b12": "徒有勸迎者。稠曰。昔賓頭盧尊者迎阿育",
    "T49n2036_009:0553b13": "王起行七步。致王失國七年。貧道雖寡德。",
    "T49n2036_009:0553b14": "冀帝獲福耳。俄以此被譖。帝銜之。將復入",
    "T49n2036_009:0553b15": "寺按其不敬誅之。稠已知之。及帝入寺預",
    "T49n2036_009:0553b16": "出十里許候之。帝怪問。稠曰。恐身血污伽",
    "T49n2036_009:0553b17": "藍。故遠來就刃耳。帝懼然悔謝。謂其臣楊",
    "T49n2036_009:0553b18": "遵曰。朕不明幾妄黷聖師。即奉之如故。因",
    "T49n2036_009:0553b19": "從容啟帝曰。陛下前身羅剎也。今好殺蓋",
    "T49n2036_009:0553b20": "餘習耳。帝問。何以知之。稠請以盆貯水自",
    "T49n2036_009:0553b21": "呪之命帝臨觀。果自形正羅剎之狀。仍有",
    "T49n2036_009:0553b22": "群羅剎隨之。帝大驚。自是絕葷終日坐禪",
    "T49n2036_009:0553b23": "禮佛行道如旋風焉。",
    "T49n2036_009:0553b24": "三十九　甲戌　敬帝方智字惠相。小字法真。元第九子。元被西魏破江陵殺之。陳覇先殺王僧辨",
    "T49n2036_009:0553b25": "而立帝即位。以覇先為相。進封陳王。明年受禪。帝十六歲終。在位二年。",
    "T49n2036_009:0553b26": "西魏恭帝廓文帝第四子。字文泰以柳刺之言。廢欽立帝。泰卒其子。覺襲相位進封周",
    "T49n2036_009:0553b27": "公。時年十有五歲。其叔宇文護逼帝禪位于覺。封帝為宋公。帝在政三年。",
    "T49n2036_009:0553b28": "乙亥　改紹泰。",
    "T49n2036_009:0553b29": "後梁姓蕭氏都江陵雷氏曰宣詧巋琮西魏附庸。後梁三主三十四終。",
    "T49n2036_009:0553c01": "宣帝詧字理孫。蘭陵人。武帝孫。昭明太子統第二子也。字文泰立之于江陵。在位八年。改元大",
    "T49n2036_009:0553c02": "定。壽四十四矣。",
    "T49n2036_009:0553c03": "四十　北齊勅二教角試。天保六年九月。下詔。",
    "T49n2036_009:0553c04": "勅諸沙門與道士達者十人親自對校。于",
    "T49n2036_009:0553c05": "時金陵道士陸修靜等初為梁武所棄。遂",
    "T49n2036_009:0553c06": "奔入魏。至是頗盛。而齊文帝復事佛。靜等",
    "T49n2036_009:0553c07": "忌之。詣闕請與釋子角法。有旨令上統法",
    "T49n2036_009:0553c08": "師剋日較勝負。至期大集公卿。修靜等以",
    "T49n2036_009:0553c09": "術呪僧衣鉢及宮殿梁柱。皆舉震動。諸僧",
    "T49n2036_009:0553c10": "相顧缺然無對。於是萬眾諠譁得以道流",
    "T49n2036_009:0553c11": "為勝。修靜等雀躍魚視高自矜誇。以己為",
    "T49n2036_009:0553c12": "神仙輩也。又言。沙門現一我即現二。今以",
    "T49n2036_009:0553c13": "小術誘之耳。帝顧謂上統曰。佛門豈無人",
    "T49n2036_009:0553c14": "哉。統曰。方術小技儒俗鄙之。況出家人也。",
    "T49n2036_009:0553c15": "既承天命令拒。可令最下座僧對之。于時",
    "T49n2036_009:0553c16": "有法師曇顯。不知何許人。居下位被酒昂",
    "T49n2036_009:0553c17": "兀而坐。統令二人扶上高座。登而笑曰。向",
    "T49n2036_009:0553c18": "呪衣柱而飛動者。我故開門試卿術耳。令",
    "T49n2036_009:0553c19": "取稠禪師衣鉢置地使呪之。靜徒併力作",
    "T49n2036_009:0553c20": "法。逾時不能動。帝勅取衣一加十輩並不",
    "T49n2036_009:0553c21": "能舉。顯即自取置諸梁上使呪梁柱。亦不",
    "T49n2036_009:0553c22": "能動。顯又曰。我先醉耳有所聞云。沙門現",
    "T49n2036_009:0553c23": "一我當現二。果爾否。靜曰然。顯乃翹一足",
    "T49n2036_009:0553c24": "曰。我正現一。請卿現二。靜徒默無所為。相",
    "T49n2036_009:0553c25": "顧慚縮失色。獨修靜更欲以頰舌勝之。即",
    "T49n2036_009:0553c26": "曰。爾佛自言為內。內即小也。以道家為外。",
    "T49n2036_009:0553c27": "外即大也。顯應聲曰。然則天子居九重之",
    "T49n2036_009:0553c28": "內。亦應小於百官耶。靜氣咽無對。群臣皆",
    "T49n2036_009:0553c29": "呼萬歲。忻躍而罷。顯風度弘曠趣向叵測。",
    "T49n2036_009:0554a01": "後不知終。帝親鑒臧否於十月乙卯朔日",
    "T49n2036_009:0554a02": "也。是月丙辰文帝詔曰。法門不二真法在",
    "T49n2036_009:0554a03": "一。求之正路寂泊為本。祭酒道者中世假",
    "T49n2036_009:0554a04": "妄。俗人未悟乃有祗崇。麴𮮂是味喪昧虛",
    "T49n2036_009:0554a05": "宗。既乖仁祀之源。復違祭典之式。宜從禁",
    "T49n2036_009:0554a06": "止。無或遵風應。道士自謂得神仙者可上",
    "T49n2036_009:0554a07": "三爵臺飛騰遠舉。不能爾者並宜改迷歸",
    "T49n2036_009:0554a08": "正。詣昭玄上統剃度出家。繇是齊境道流",
    "T49n2036_009:0554a09": "遂絕矣。",
    "T49n2036_009:0554a10": "四十一　杜弼字輔言。中山曲陽人。年十三進",
    "T49n2036_009:0554a11": "士。甄琛問策。下筆如流。王澄見所答。歎",
    "T49n2036_009:0554a12": "曰。王佐才也。仕高歡甚見敬。使魏帝知",
    "T49n2036_009:0554a13": "弼深於佛理。問經中佛性法性何異。弼曰。",
    "T49n2036_009:0554a14": "正是一理。帝曰。說者言法性寬佛性狹如",
    "T49n2036_009:0554a15": "何。弼曰。在寬成寬在狹成狹。若論性體非",
    "T49n2036_009:0554a16": "寬非狹。帝曰。既言成寬成狹。何得非狹非",
    "T49n2036_009:0554a17": "寬。弼曰。若定是寬則不能成狹。若定是狹",
    "T49n2036_009:0554a18": "亦不能為寬。以非寬非狹故能寬能狹。所",
    "T49n2036_009:0554a19": "成雖異能成常一。帝曰善。奉使稱旨既還。",
    "T49n2036_009:0554a20": "文襄問政要。弼曰。天下大務莫過刑賞二",
    "T49n2036_009:0554a21": "端。賞一人而天下喜。罰一人而天下服。二",
    "T49n2036_009:0554a22": "事得中自然盡善。文襄悅曰。言雖不多於",
    "T49n2036_009:0554a23": "理甚要。",
    "T49n2036_009:0554a24": "丙子　改太平○右西魏二十五年而禪于宇文周。",
    "T49n2036_009:0554a25": "後齊。",
    "T49n2036_009:0554a26": "四十二　敘曰。元魏將季其祚分崩。肅宗孝明",
    "T49n2036_009:0554a27": "帝崇尚佛法。胡太后親臨國政。一紀之內",
    "T49n2036_009:0554a28": "天下晏然。及帝崩太后死。高歡誅賊爾朱",
    "T49n2036_009:0554a29": "榮於鄴燒洛陽宮室。奉清河郡王立于鄴。",
    "T49n2036_009:0554b01": "凡一十七載扶翼魏朝。至太清三年武帝",
    "T49n2036_009:0554b02": "崩。歡亦先殞。世子澄襲相王位。未幾而殂。",
    "T49n2036_009:0554b03": "魏靜帝乃遜位於高洋。即歡之第三子也。",
    "T49n2036_009:0554b04": "世族武川。仍都鄴下。神用卓詭智愚混兼。",
    "T49n2036_009:0554b05": "十餘年間教法中興。僧至二百餘萬。寺院",
    "T49n2036_009:0554b06": "凡四萬餘所。六主相承二十有八年。為周",
    "T49n2036_009:0554b07": "所滅。齊書。著作王劭述佛曰。釋氏非管窺",
    "T49n2036_009:0554b08": "所及。率爾妄言之。又引列禦寇書。述商太",
    "T49n2036_009:0554b09": "宰問孔子聖人事。又黃帝游華胥氏之國。",
    "T49n2036_009:0554b10": "華胥氏之國在佛游神而已。此之所言髣髴",
    "T49n2036_009:0554b11": "於佛。石符姚世經譯遂廣。蓋欲柔伏人",
    "T49n2036_009:0554b12": "心。故多寓言以方便。不知是何神異。浩蕩",
    "T49n2036_009:0554b13": "之甚乎。其說人身心善惡世事因緣。以慈",
    "T49n2036_009:0554b14": "悲喜捨常樂我淨。書辨至精明如日月。非",
    "T49n2036_009:0554b15": "正覺孰能證之。凡在順首莫不歸念。達人",
    "T49n2036_009:0554b16": "則謹其身口修其定慧。平等解脫究竟菩",
    "T49n2036_009:0554b17": "提。及僻者為之。不能通理。徒務費竭財力",
    "T49n2036_009:0554b18": "功利煩濁。猶六經皆有所失。未之深也已",
    "T49n2036_009:0554b19": "矣。",
    "T49n2036_009:0554b20": "丁丑　右梁五十七年而禪于陳。",
    "T49n2036_009:0554b21": "後周宇文氏。王木德。共五主都長安雷氏曰太祖閔明武宣靜帝後周五主二十",
    "T49n2036_009:0554b22": "五年。",
    "T49n2036_009:0554b23": "四十三　敘曰。周之藝祖宇文覺者。即魏大丞",
    "T49n2036_009:0554b24": "相泰之世子也。泰舉高陽王為帝。遷都長",
    "T49n2036_009:0554b25": "安號西魏。凡一十八年。廢帝更立齊王為",
    "T49n2036_009:0554b26": "帝。四年而泰薨。覺承魏禪當年被廢。立弟",
    "T49n2036_009:0554b27": "毓為帝。四年而殂。乃立弟邕。邕即周武帝",
    "T49n2036_009:0554b28": "也。閱十餘年至建德初。惑於道士張賓等",
    "T49n2036_009:0554b29": "妖言。惡黑衣之讖除廢釋氏。毀寺院四萬",
    "T49n2036_009:0554c01": "餘所。僧三百萬悉令還俗。洎滅齊未幾改",
    "T49n2036_009:0554c02": "元宣政。五月而殂。太子贇立。自稱天元皇",
    "T49n2036_009:0554c03": "帝。大象二年五月崩。太子衍立。明年二月",
    "T49n2036_009:0554c04": "禪位于隋。周五主凡二十五年國除。初宇",
    "T49n2036_009:0554c05": "文泰及大冢宰宇文護。並崇重佛法。與西",
    "T49n2036_009:0554c06": "域三藏十餘人宣譯經論天文等。凡百餘",
    "T49n2036_009:0554c07": "卷云。",
    "T49n2036_009:0554c08": "周太祖文皇帝小字黑獺。郡代武川人。其先出于炎帝之後。炎為黃帝𪰜。子孫遁居",
    "T49n2036_009:0554c09": "朔野。有裔孫普回。狩得玉璽三細。文曰。皇帝璽。回以為天授。俗謂天文曰宇。乃遂以國號宇文并以為",
    "T49n2036_009:0554c10": "姓。後廢齊即位焉。",
    "T49n2036_009:0554c11": "孝閔帝覺小字陀羅尼。文帝第二子。泰卒帝受魏恭帝禪。不改年號。王木德。在位二年。",
    "T49n2036_009:0554c12": "佛祖歷代通載卷第九"
}