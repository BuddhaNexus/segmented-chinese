{
    "X04n0223_019:0129b06": "大方廣佛新華嚴經合論卷第十九",
    "X04n0223_019:0129b07": "唐于闐國三藏沙門實叉難陀譯經",
    "X04n0223_019:0129b08": "唐太原方山長者李通玄造論",
    "X04n0223_019:0129b09": "唐福州開元寺沙門志寧釐經合論",
    "X04n0223_019:0129b10": "如來現相品第二之餘",
    "X04n0223_019:0129b11": "【經】爾時世尊欲令一切菩薩大眾得於如來無邊境",
    "X04n0223_019:0129b12": "界神通力故放眉間光此光名一切菩薩智光明普",
    "X04n0223_019:0129b13": "照耀十方藏其狀猶如寶色燈雲徧照十方一切佛",
    "X04n0223_019:0129b14": "剎其中國土及以眾生悉令顯現又普震動諸世界",
    "X04n0223_019:0129b15": "網一一塵中現無數佛隨諸眾生性欲不同普雨三",
    "X04n0223_019:0129b16": "世一切諸佛妙法輪雲顯示如來波羅蜜海又雨無",
    "X04n0223_019:0129b17": "量諸出離雲令諸眾生永度生死復雨諸佛大願之",
    "X04n0223_019:0129b18": "雲顯示十方諸世界中普賢菩薩道場眾會作是事",
    "X04n0223_019:0129b19": "已右遶於佛從足下入爾時佛前有大蓮華忽然出",
    "X04n0223_019:0129b20": "現其華具有十種莊嚴一切蓮華所不能及所謂眾",
    "X04n0223_019:0129b21": "寶間錯以為其莖摩尼寶王以為其藏法界眾寶普",
    "X04n0223_019:0129b22": "作其葉諸香摩尼而作其須閻浮檀金莊嚴其臺妙",
    "X04n0223_019:0129b23": "網覆上光色清淨於一念中示現無邊諸佛神變普",
    "X04n0223_019:0129b24": "能發起一切音聲摩尼寶王影現佛身於音聲中普",
    "X04n0223_019:0129c01": "能演說一切菩薩所修行願此華生已一念之間於",
    "X04n0223_019:0129c02": "如來白毫相中有菩薩摩訶薩名一切法勝音與世",
    "X04n0223_019:0129c03": "界海微塵數諸菩薩眾俱時而出右遶如來經無量",
    "X04n0223_019:0129c04": "帀禮佛足已時勝音菩薩坐蓮華臺諸菩薩眾坐蓮",
    "X04n0223_019:0129c05": "華須各於其上次第而坐其一切法勝音菩薩了深",
    "X04n0223_019:0129c06": "法界生大歡喜入佛所行智無疑滯入不可測佛法",
    "X04n0223_019:0129c07": "身海往一切剎諸如來所身諸毛孔悉現神通念念",
    "X04n0223_019:0129c08": "普觀一切法界十方諸佛共與其力令普安住一切",
    "X04n0223_019:0129c09": "三昧盡未來劫常見諸佛無邊法界功德海身乃至",
    "X04n0223_019:0129c10": "一切三昧解脫神通變化即於眾中承佛威神觀察",
    "X04n0223_019:0129c11": "十方而說頌曰。",
    "X04n0223_019:0129c12": "　佛身充滿於法界　　普現一切眾生前",
    "X04n0223_019:0129c13": "　隨緣赴感靡不周　　而恒處此菩提座",
    "X04n0223_019:0129c14": "　如來一一毛孔中　　一切剎塵諸佛坐",
    "X04n0223_019:0129c15": "　菩薩眾會共圍遶　　演說普賢之勝行",
    "X04n0223_019:0129c16": "　如來安處菩提座　　一毛示現多剎海",
    "X04n0223_019:0129c17": "　一一毛現悉亦然　　如是普周於法界",
    "X04n0223_019:0129c18": "　一一剎中悉安坐　　一切剎土皆周徧",
    "X04n0223_019:0129c19": "　十方菩薩如雲集　　莫不咸來詣道場",
    "X04n0223_019:0129c20": "　一切剎土微塵數　　功德光明菩薩海",
    "X04n0223_019:0129c21": "　普在如來眾會中　　乃至法界咸充徧",
    "X04n0223_019:0129c22": "　法界微塵諸剎土　　一切眾中皆出現",
    "X04n0223_019:0129c23": "　如是分身智境界　　普賢行中能建立",
    "X04n0223_019:0129c24": "　一切諸佛眾會中　　勝智菩薩僉然坐",
    "X04n0223_019:0130a01": "　各各聽法生歡喜　　處處修行無量劫",
    "X04n0223_019:0130a02": "　已入普賢廣大願　　各各出生眾佛法",
    "X04n0223_019:0130a03": "　毗盧遮那法海中　　修行克證如來地",
    "X04n0223_019:0130a04": "　普賢菩薩所開覺　　一切如來同讚喜",
    "X04n0223_019:0130a05": "　已獲諸佛大神通　　法界周流無不徧",
    "X04n0223_019:0130a06": "　一切剎土微塵數　　常現身雲悉充滿",
    "X04n0223_019:0130a07": "　普為眾生放大光　　各雨法雨稱其心",
    "X04n0223_019:0130a08": "爾時眾中復有菩薩摩訶薩名觀察一切勝法蓮華",
    "X04n0223_019:0130a09": "光慧王承佛威神觀察十方而說頌曰。",
    "X04n0223_019:0130a10": "　如來甚深智　　普入於法界　　能隨三世轉",
    "X04n0223_019:0130a11": "　與世為明導　　諸佛同法身　　無依無差別",
    "X04n0223_019:0130a12": "　隨諸眾生意　　令見佛色形　　具足一切智",
    "X04n0223_019:0130a13": "　徧知一切法　　一切國土中　　一切無不現",
    "X04n0223_019:0130a14": "　佛身及光明　　色相不思議　　眾生信樂者",
    "X04n0223_019:0130a15": "　隨應悉令見　　於一佛身上　　化為無量佛",
    "X04n0223_019:0130a16": "　雷音徧眾剎　　演法深如海　　一一毛孔中",
    "X04n0223_019:0130a17": "　光網徧十方　　演佛妙音聲　　調彼難調者",
    "X04n0223_019:0130a18": "　如來光明中　　常出深妙音　　讚佛功德海",
    "X04n0223_019:0130a19": "　及菩薩所行　　佛轉正法輪　　無量無有邊",
    "X04n0223_019:0130a20": "　所說法無等　　淺智不能測　　一切世界中",
    "X04n0223_019:0130a21": "　現身成正覺　　各各起神變　　法界悉充滿",
    "X04n0223_019:0130a22": "　如來一一身　　現佛等眾生　　一切微塵剎",
    "X04n0223_019:0130a23": "　普現神通力",
    "X04n0223_019:0130a24": "爾時眾中復有菩薩摩訶薩名法喜慧光明承佛威",
    "X04n0223_019:0130b01": "神觀察十方而說頌曰。",
    "X04n0223_019:0130b02": "　佛身常顯現　　法界悉充滿　　恒演廣大音",
    "X04n0223_019:0130b03": "　普震十方國　　如來普現身　　徧入於世間",
    "X04n0223_019:0130b04": "　隨眾生樂欲　　顯示神通力　　佛隨眾生心",
    "X04n0223_019:0130b05": "　普現於其前　　眾生所見者　　皆是佛神力",
    "X04n0223_019:0130b06": "　光明無有邊　　說法亦無量　　佛子隨其智",
    "X04n0223_019:0130b07": "　能入能觀察　　佛身無有生　　而能示出生",
    "X04n0223_019:0130b08": "　法性如虗空　　諸佛於中住　　無住亦無去",
    "X04n0223_019:0130b09": "　處處皆見佛　　光明靡不周　　名稱悉遠聞",
    "X04n0223_019:0130b10": "　無體無住處　　亦無生可得　　無相亦無形",
    "X04n0223_019:0130b11": "　所現皆如影　　佛隨眾生心　　為興大法雲",
    "X04n0223_019:0130b12": "　種種方便門　　示悟而調伏　　一切世界中",
    "X04n0223_019:0130b13": "　見佛坐道場　　大眾所圍遶　　照曜十方國",
    "X04n0223_019:0130b14": "　一切諸佛身　　皆有無盡相　　示現雖無量",
    "X04n0223_019:0130b15": "　色相終不盡",
    "X04n0223_019:0130b16": "爾時眾中復有菩薩摩訶薩名香燄光普明慧承佛",
    "X04n0223_019:0130b17": "威神觀察十方而說頌曰。",
    "X04n0223_019:0130b18": "　此會諸菩薩　　入佛難思地　　一一皆能見",
    "X04n0223_019:0130b19": "　一切佛神力　　智身能徧入　　一切剎微塵",
    "X04n0223_019:0130b20": "　見身在彼中　　普見於諸佛　　如影現眾剎",
    "X04n0223_019:0130b21": "　一切如來所　　於彼一切中　　悉現神通事",
    "X04n0223_019:0130b22": "　普賢諸行願　　修治已明潔　　能於一切剎",
    "X04n0223_019:0130b23": "　普見佛神變　　身住一切處　　一切皆平等",
    "X04n0223_019:0130b24": "　智能如是行　　入佛之境界　　已證如來智",
    "X04n0223_019:0130c01": "　等照於法界　　普入佛毛孔　　一切諸剎海",
    "X04n0223_019:0130c02": "　一切佛國土　　皆現神通力　　示現種種身",
    "X04n0223_019:0130c03": "　及種種名號　　能於一念頃　　普現諸神變",
    "X04n0223_019:0130c04": "　道場成正覺　　及轉妙法輪　　一切廣大剎",
    "X04n0223_019:0130c05": "　億劫不思議　　菩薩三昧中　　一念皆能現",
    "X04n0223_019:0130c06": "　一切諸佛土　　一一諸菩薩　　普入於佛身",
    "X04n0223_019:0130c07": "　無邊亦無盡",
    "X04n0223_019:0130c08": "爾時眾中復有菩薩摩訶薩名師子奮迅慧光明承",
    "X04n0223_019:0130c09": "佛威神徧觀十方而說頌曰。",
    "X04n0223_019:0130c10": "　毗盧遮那佛　　能轉正法輪　　法界諸國土",
    "X04n0223_019:0130c11": "　如雲悉周徧　　十方中所有　　諸大世界海",
    "X04n0223_019:0130c12": "　佛神通願力　　處處轉法輪　　一切諸剎土",
    "X04n0223_019:0130c13": "　廣大眾會中　　名號各不同　　隨應演妙法",
    "X04n0223_019:0130c14": "　如來大威力　　普賢願所成　　一切國土中",
    "X04n0223_019:0130c15": "　妙音無不至　　佛身等剎塵　　普雨於法雨",
    "X04n0223_019:0130c16": "　無生無差別　　現一切世間　　無數諸億劫",
    "X04n0223_019:0130c17": "　一切塵剎中　　往昔所行事　　妙音咸具演",
    "X04n0223_019:0130c18": "　十方塵國土　　光網悉周徧　　光中悉有佛",
    "X04n0223_019:0130c19": "　普化諸羣生　　佛身無差別　　充滿於法界",
    "X04n0223_019:0130c20": "　能令見色身　　隨機善調伏　　三世一切剎",
    "X04n0223_019:0130c21": "　所有眾導師　　種種名號殊　　為說皆令見",
    "X04n0223_019:0130c22": "　過未及現在　　一切諸如來　　所轉妙法輪",
    "X04n0223_019:0130c23": "　此會皆得聞",
    "X04n0223_019:0130c24": "爾時眾中復有菩薩摩訶薩名法海慧功德藏承佛",
    "X04n0223_019:0131a01": "威神觀察十方而說頌曰。",
    "X04n0223_019:0131a02": "　此會諸佛子　　善修眾智慧　　斯人已能入",
    "X04n0223_019:0131a03": "　如是方便門　　一一國土中　　普演廣大音",
    "X04n0223_019:0131a04": "　說佛所行處　　周聞十方剎　　一一心念中",
    "X04n0223_019:0131a05": "　普觀一切法　　安住真如地　　了達諸法海",
    "X04n0223_019:0131a06": "　一一佛身中　　億劫不思議　　修習波羅蜜",
    "X04n0223_019:0131a07": "　及嚴淨國土　　一一微塵中　　能證一切法",
    "X04n0223_019:0131a08": "　如是無所礙　　周行十方國　　一一佛剎中",
    "X04n0223_019:0131a09": "　往詣悉無餘　　見佛神通力　　入佛所行處",
    "X04n0223_019:0131a10": "　諸佛廣大音　　法界靡不聞　　菩薩能了知",
    "X04n0223_019:0131a11": "　善入音聲海　　劫海演妙音　　其音等無別",
    "X04n0223_019:0131a12": "　智周三世者　　入彼音聲地　　眾生所有音",
    "X04n0223_019:0131a13": "　及佛自在聲　　獲得音聲智　　一切皆能了",
    "X04n0223_019:0131a14": "　從地而得地　　住於力地中　　億劫勤修行",
    "X04n0223_019:0131a15": "　所獲法如是",
    "X04n0223_019:0131a16": "爾時眾中復有菩薩摩訶薩名慧燈普明承佛威神",
    "X04n0223_019:0131a17": "觀察十方而說頌曰。",
    "X04n0223_019:0131a18": "　一切諸如來　　遠離於眾相　　若能知是法",
    "X04n0223_019:0131a19": "　乃見世導師　　菩薩三昧中　　慧光普明了",
    "X04n0223_019:0131a20": "　能知一切佛　　自在之體性　　見佛真實體",
    "X04n0223_019:0131a21": "　則悟甚深法　　普觀於法界　　隨願而受身",
    "X04n0223_019:0131a22": "　從於福海生　　安住於智地　　觀察一切法",
    "X04n0223_019:0131a23": "　修行最勝道　　一切佛剎中　　一切如來所",
    "X04n0223_019:0131a24": "　如是徧法界　　悉見真實體　　十方廣大剎",
    "X04n0223_019:0131b01": "　億劫勤修行　　能遊正徧知　　一切諸法海",
    "X04n0223_019:0131b02": "　唯一堅密身　　一切塵中見　　無生亦無相",
    "X04n0223_019:0131b03": "　普現於諸國　　隨諸眾生心　　普現於其前",
    "X04n0223_019:0131b04": "　種種示調伏　　速令向佛道　　以佛威神故",
    "X04n0223_019:0131b05": "　出現諸菩薩　　佛力所加持　　普見諸如來",
    "X04n0223_019:0131b06": "　一切眾導師　　無量威神力　　開悟諸菩薩",
    "X04n0223_019:0131b07": "　法界悉周徧",
    "X04n0223_019:0131b08": "爾時眾中復有菩薩摩訶薩名華燄髻普明智承佛",
    "X04n0223_019:0131b09": "威神觀察十方而說頌曰。",
    "X04n0223_019:0131b10": "　一切國土中　　普演微妙音　　稱揚佛功德",
    "X04n0223_019:0131b11": "　法界悉充滿　　佛以法為身　　清淨如虗空",
    "X04n0223_019:0131b12": "　所現眾色形　　令入此法中　　若有深信喜",
    "X04n0223_019:0131b13": "　及為佛攝受　　當知如是人　　能生了佛智",
    "X04n0223_019:0131b14": "　諸有少智者　　不能知此法　　慧眼清淨人",
    "X04n0223_019:0131b15": "　於此乃能見　　以佛威神力　　觀察一切法",
    "X04n0223_019:0131b16": "　入住及出時　　所見皆明了　　一切諸法中",
    "X04n0223_019:0131b17": "　法門無有邊　　成就一切智　　入於深法海",
    "X04n0223_019:0131b18": "　安住佛國土　　出興一切處　　無去亦無來",
    "X04n0223_019:0131b19": "　諸佛法如是　　一切眾生海　　佛身如影現",
    "X04n0223_019:0131b20": "　隨其解差別　　如是見導師　　一切毛孔中",
    "X04n0223_019:0131b21": "　各各現神通　　修行普賢願　　清淨者能見",
    "X04n0223_019:0131b22": "　佛以一一身　　處處轉法輪　　法界悉周徧",
    "X04n0223_019:0131b23": "　思議莫能及",
    "X04n0223_019:0131b24": "爾時眾中復有菩薩摩訶薩名威德慧無盡光承佛",
    "X04n0223_019:0131c01": "威神觀察十方而說頌曰。",
    "X04n0223_019:0131c02": "　一一佛剎中　　處處坐道場　　眾會共圍遶",
    "X04n0223_019:0131c03": "　魔軍悉摧伏　　佛身放光明　　徧滿於十方",
    "X04n0223_019:0131c04": "　隨應而示現　　色相非一種　　一一微塵內",
    "X04n0223_019:0131c05": "　光明悉充滿　　普見十方土　　種種各差別",
    "X04n0223_019:0131c06": "　十方諸剎海　　種種無量剎　　悉平坦清淨",
    "X04n0223_019:0131c07": "　帝青寶所成　　或覆或傍住　　或似蓮華合",
    "X04n0223_019:0131c08": "　或圓或四方　　種種眾形相　　法界諸剎土",
    "X04n0223_019:0131c09": "　周行無所礙　　一切眾會中　　常轉妙法輪",
    "X04n0223_019:0131c10": "　佛身不思議　　國土悉在中　　於其一切處",
    "X04n0223_019:0131c11": "　導世演真法　　所轉妙法輪　　法性無差別",
    "X04n0223_019:0131c12": "　依於一實理　　演說諸法相　　佛以圓滿音",
    "X04n0223_019:0131c13": "　闡明真實理　　隨其解差別　　現無盡法門",
    "X04n0223_019:0131c14": "　一切剎土中　　見佛坐道場　　佛身如影現",
    "X04n0223_019:0131c15": "　生滅不可得",
    "X04n0223_019:0131c16": "爾時眾中復有菩薩摩訶薩名法界普明慧承佛威",
    "X04n0223_019:0131c17": "神觀察十方而說頌曰。",
    "X04n0223_019:0131c18": "　如來微妙身　　色相不思議　　見者生歡喜",
    "X04n0223_019:0131c19": "　恭敬信樂法　　佛身一切相　　悉現無量佛",
    "X04n0223_019:0131c20": "　普入十方界　　一一微塵中　　十方國土海",
    "X04n0223_019:0131c21": "　無量無邊佛　　咸於念念中　　各各現神通",
    "X04n0223_019:0131c22": "　大智諸菩薩　　深入於法海　　佛力所加持",
    "X04n0223_019:0131c23": "　能知此方便　　若有已安住　　普賢諸行願",
    "X04n0223_019:0131c24": "　見彼眾國土　　一切佛神力　　若人有信解",
    "X04n0223_019:0132a01": "　及以諸大願　　具足深智慧　　通達一切法",
    "X04n0223_019:0132a02": "　能於諸佛身　　一一而觀察　　色聲無所礙",
    "X04n0223_019:0132a03": "　了達於諸境　　能於諸佛身　　安住智所行",
    "X04n0223_019:0132a04": "　速入如來地　　普攝於法界　　佛剎微塵數",
    "X04n0223_019:0132a05": "　如是諸國土　　能令一念中　　一一塵中現",
    "X04n0223_019:0132a06": "　一切諸國土　　及以神通事　　悉現一剎中",
    "X04n0223_019:0132a07": "　菩薩力如是",
    "X04n0223_019:0132a08": "爾時眾中復有菩薩摩訶薩名精進力無礙慧承佛",
    "X04n0223_019:0132a09": "威神觀察十方而說頌曰。",
    "X04n0223_019:0132a10": "　佛演一妙音　　周聞十方剎　　眾音悉具足",
    "X04n0223_019:0132a11": "　法雨皆充徧　　一切言詞海　　一切隨類音",
    "X04n0223_019:0132a12": "　一切佛剎中　　轉於淨法輪　　一切諸國土",
    "X04n0223_019:0132a13": "　悉見佛神變　　聽佛說法音　　聞已趣菩提",
    "X04n0223_019:0132a14": "　法界諸國土　　一一微塵中　　如來解脫力",
    "X04n0223_019:0132a15": "　於彼普現身　　法身同虗空　　無礙無差別",
    "X04n0223_019:0132a16": "　色形如影像　　種種眾相現　　影像無方所",
    "X04n0223_019:0132a17": "　如空無體性　　智慧廣大人　　了達其平等",
    "X04n0223_019:0132a18": "　佛身不可取　　無生無起作　　應物普現前",
    "X04n0223_019:0132a19": "　平等如虗空　　十方所有佛　　盡入一毛孔",
    "X04n0223_019:0132a20": "　各各現神通　　智眼能觀見　　毗盧遮那佛",
    "X04n0223_019:0132a21": "　願力周法界　　一切國土中　　恒轉無上輪",
    "X04n0223_019:0132a22": "　一毛現神變　　一切佛同說　　經於無量劫",
    "X04n0223_019:0132a23": "　不得其邊際",
    "X04n0223_019:0132a24": "如此四天下道場中以佛神力十方各有一億世界",
    "X04n0223_019:0132b01": "海微塵數諸菩薩眾而來集會應知一切世界海一",
    "X04n0223_019:0132b02": "一四天下諸道場中悉亦如是。",
    "X04n0223_019:0132b03": "【論】第四從爾時世尊欲令一切菩薩大眾得如來",
    "X04n0223_019:0132b04": "無邊境界已下一段長行有二十八行半經(四百八十",
    "X04n0223_019:0132b05": "四言)於中分為兩段一從初十行經明光之德二十",
    "X04n0223_019:0132b06": "八行半經明蓮華出現第一從初明光之德大意",
    "X04n0223_019:0132b07": "有十一令眾除疑獲益二顯光出處三顯光之名",
    "X04n0223_019:0132b08": "四顯光之色五明光所照遠近六明光所照威動",
    "X04n0223_019:0132b09": "世界七光照塵中現無數佛隨根與益八光雨十",
    "X04n0223_019:0132b10": "種法輪雲九光明遶佛十光入佛足輪以成大眾",
    "X04n0223_019:0132b11": "信心明足下是初信入故說十種智佛以為自己",
    "X04n0223_019:0132b12": "信心以不動智為首第二爾時佛前已下十八行",
    "X04n0223_019:0132b13": "半經明蓮華出現於此一段文中大意有十一明",
    "X04n0223_019:0132b14": "華現所由二明華具十種嚴飾三明毫光出眾來",
    "X04n0223_019:0132b15": "坐四明勝音菩薩為主餘者為伴五明上首菩薩",
    "X04n0223_019:0132b16": "勝音之德六明諸佛與勝音之力七明勝音常見",
    "X04n0223_019:0132b17": "諸佛八明勝音神變自在九明勝音觀眾說頌十",
    "X04n0223_019:0132b18": "明正申頌意此之一段經文如來眉間毫出光明",
    "X04n0223_019:0132b19": "名一切菩薩光明普照耀十方藏者明是十地菩",
    "X04n0223_019:0132b20": "薩智滿中道教行之光又毫相中出眾菩薩有世",
    "X04n0223_019:0132b21": "界海微塵數上首名曰一切法勝音即是其十地",
    "X04n0223_019:0132b22": "滿足中道果行將此中道覺行悲智圓滿法界行",
    "X04n0223_019:0132b23": "門毫塵剎海無障礙法答前大眾三十七問使令",
    "X04n0223_019:0132b24": "現在及以未來信此十地法界因果法門行滿十",
    "X04n0223_019:0132c01": "方使令得益是故經云欲令一切菩薩大眾得於",
    "X04n0223_019:0132c02": "如來無邊境界神通力故放眉間光又光體是法",
    "X04n0223_019:0132c03": "界之理勝音大眾之海是其法界之行用故明從",
    "X04n0223_019:0132c04": "十住初心以理智萬行體用不相離也故從十信",
    "X04n0223_019:0132c05": "即與果行令修理智體用法合然故從果行信進",
    "X04n0223_019:0132c06": "又勝音菩薩坐蓮華臺諸菩薩眾坐蓮華須明主",
    "X04n0223_019:0132c07": "伴萬行明勝音一行徧一切行一切萬行是勝音",
    "X04n0223_019:0132c08": "一行明法界理智中圓滿無礙自在行故還如前",
    "X04n0223_019:0132c09": "菩薩毛孔流光出菩薩行相似體性一多重重自",
    "X04n0223_019:0132c10": "在無體可礙諸波羅蜜一中具十乃至無盡故緣",
    "X04n0223_019:0132c11": "起互為因果主伴自在故以理智照之可見大意",
    "X04n0223_019:0132c12": "明法界行門一行徧一切行故同別自在十正申",
    "X04n0223_019:0132c13": "頌意中通勝音菩薩有十菩薩各申一段偈頌初",
    "X04n0223_019:0132c14": "二十行頌歎佛身充徧普現眾生前及毛孔剎土",
    "X04n0223_019:0132c15": "眾會無盡相入兩行一頌如文具明無煩更釋大",
    "X04n0223_019:0132c16": "體得大綱紀即得經文自具此十段頌後九段總",
    "X04n0223_019:0132c17": "十行一段總是答前世主所問又明此會菩薩能",
    "X04n0223_019:0132c18": "入如來之境最下有三行經(五十一言)明都結十方世",
    "X04n0223_019:0132c19": "界同然一時雲集已上現神通及語答前大眾所",
    "X04n0223_019:0132c20": "疑竟示業及法答者如已下世界成就品蓮華藏",
    "X04n0223_019:0132c21": "世界品毗盧遮那品神通法業俱示若通當類總",
    "X04n0223_019:0132c22": "自具法業答故普賢三昧品世界成就品華藏世",
    "X04n0223_019:0132c23": "界品毗盧遮那品此初會六品經是以佛果勸修",
    "X04n0223_019:0132c24": "門。",
    "X04n0223_019:0133a01": "普賢三昧品第三",
    "X04n0223_019:0133a02": "【論】將釋此品略作三門分別一釋品之名二釋品",
    "X04n0223_019:0133a03": "來意三隨文釋義一釋品名者理智無邊名之為",
    "X04n0223_019:0133a04": "普智隨根益稱之曰賢三之云正昧之云定亦云",
    "X04n0223_019:0133a05": "正受為正定不亂能受諸法憶持簡擇故名正受",
    "X04n0223_019:0133a06": "亦云等持為正定能發生正慧等持諸法是故名",
    "X04n0223_019:0133a07": "之等持也為普賢為佛紹法界大智之家諸佛萬",
    "X04n0223_019:0133a08": "行徧周之長子以答前所問三十七問中云何一",
    "X04n0223_019:0133a09": "切菩薩行海出離海神通海波羅蜜海世界海等",
    "X04n0223_019:0133a10": "故須入定善簡眾法答前所問令眾迷解故故須",
    "X04n0223_019:0133a11": "入定然普賢菩薩恒無定亂以示法則故須如是",
    "X04n0223_019:0133a12": "又以初舉果勸修中以入定為法則後十定品中",
    "X04n0223_019:0133a13": "明十地道滿起諸想念方真二釋品來意者明普",
    "X04n0223_019:0133a14": "賢菩薩常在三昧靜亂總真然教化眾生故成法",
    "X04n0223_019:0133a15": "則答所問疑故為善簡擇諸三昧出入同異相故",
    "X04n0223_019:0133a16": "為善擇眾生業海果報佛行業海果報故須入定",
    "X04n0223_019:0133a17": "從定起已說世界成就品華藏世界品毗盧遮那",
    "X04n0223_019:0133a18": "品答前所問故此品須來意明初入法須加定業",
    "X04n0223_019:0133a19": "以顯真門後十定品中明十地真智已終智隨一",
    "X04n0223_019:0133a20": "切眾生想念應根接物方是修道者應如是知三",
    "X04n0223_019:0133a21": "隨文釋義者於此一品經文中義分為二一科其",
    "X04n0223_019:0133a22": "經意二釋三昧名一科其經意者。",
    "X04n0223_019:0133a23": "【經】爾時普賢菩薩摩訶薩於如來前坐蓮華藏師子",
    "X04n0223_019:0133a24": "之座承佛神力入于三昧此三昧名一切諸佛毗盧",
    "X04n0223_019:0133b01": "遮那如來藏身普入一切佛平等性能於法界示眾",
    "X04n0223_019:0133b02": "影像廣大無礙同於虗空法界海漩靡不隨入出生",
    "X04n0223_019:0133b03": "一切諸三昧法普能包納十方法界三世諸佛智光",
    "X04n0223_019:0133b04": "明海皆從此生十方所有諸安立海悉能示現含藏",
    "X04n0223_019:0133b05": "一切佛力解脫諸菩薩智能令一切國土微塵普能",
    "X04n0223_019:0133b06": "容受無邊法界成就一切佛功德海顯示如來諸大",
    "X04n0223_019:0133b07": "願海一切諸佛所有法輪流通護持使無斷絕如此",
    "X04n0223_019:0133b08": "世界中普賢菩薩於世尊前入此三昧如是盡法界",
    "X04n0223_019:0133b09": "虗空界十方三世微細無礙廣大光明佛眼所見佛",
    "X04n0223_019:0133b10": "力能到佛身所現一切國土及此國土所有微塵一",
    "X04n0223_019:0133b11": "一塵中有世界海微塵數佛剎一一剎中有世界海",
    "X04n0223_019:0133b12": "微塵數諸佛一一佛前有世界海微塵數普賢菩薩",
    "X04n0223_019:0133b13": "皆亦入此一切諸佛毗盧遮那如來藏身三昧爾時",
    "X04n0223_019:0133b14": "一一普賢菩薩皆有十方一切諸佛而現其前彼諸",
    "X04n0223_019:0133b15": "如來同聲讚言善哉善哉善男子汝能入此一切諸",
    "X04n0223_019:0133b16": "佛毗盧遮那如來藏身菩薩三昧佛子此是十方一",
    "X04n0223_019:0133b17": "切諸佛共加於汝以毗盧遮那如來本願力故亦以",
    "X04n0223_019:0133b18": "汝修一切諸佛行願力故所謂能轉一切佛法輪故",
    "X04n0223_019:0133b19": "開顯一切如來智慧海故普照十方諸安立海悉無",
    "X04n0223_019:0133b20": "餘故令一切眾生淨治襍染得清淨故普攝一切諸",
    "X04n0223_019:0133b21": "大國土無所著故深入一切諸佛境界無障礙故普",
    "X04n0223_019:0133b22": "示一切佛功德故能入一切諸法實相增智慧故觀",
    "X04n0223_019:0133b23": "察一切諸法門故了知一切眾生根故能持一切諸",
    "X04n0223_019:0133b24": "佛如來教文海故爾時十方一切諸佛即與普賢菩",
    "X04n0223_019:0133c01": "薩摩訶薩能入一切智性力智與入法界無邊量智",
    "X04n0223_019:0133c02": "與成就一切佛境界智與知一切世界海成壞智與",
    "X04n0223_019:0133c03": "知一切眾生界廣大智與住諸佛甚深解脫無差別",
    "X04n0223_019:0133c04": "諸三昧智與入一切菩薩諸根海智與知一切眾生",
    "X04n0223_019:0133c05": "語言海轉法輪辭辨智與普入法界一切世界海身",
    "X04n0223_019:0133c06": "智與得一切佛音聲智如此世界中如來前普賢菩",
    "X04n0223_019:0133c07": "薩蒙諸佛與如是智如是一切世界海及彼世界海",
    "X04n0223_019:0133c08": "一一塵中所有普賢悉亦如是何以故證彼三昧法",
    "X04n0223_019:0133c09": "如是故是時十方諸佛各舒右手摩普賢菩薩頂其",
    "X04n0223_019:0133c10": "手皆以相好莊嚴妙網光舒香流燄發復出諸佛種",
    "X04n0223_019:0133c11": "種妙音及以自在神通之事過現未來一切菩薩普",
    "X04n0223_019:0133c12": "賢願海一切如來清淨法輪及三世佛所有影像皆",
    "X04n0223_019:0133c13": "於中現如此世界中普賢菩薩為十方佛所共摩頂",
    "X04n0223_019:0133c14": "如是一切世界海及彼世界海一一塵中所有普賢",
    "X04n0223_019:0133c15": "悉亦如是為十方佛之所摩頂爾時普賢菩薩即從",
    "X04n0223_019:0133c16": "是三昧而起從此三昧起時即從一切世界海微塵",
    "X04n0223_019:0133c17": "數三昧海門起所謂從知三世念念無差別善巧智",
    "X04n0223_019:0133c18": "三昧門起從知三世一切法界所有微塵三昧門起",
    "X04n0223_019:0133c19": "從現三世一切佛剎三昧門起從現一切眾生舍宅",
    "X04n0223_019:0133c20": "三昧門起從知一切眾生心海三昧門起從知一切",
    "X04n0223_019:0133c21": "眾生各別名字三昧門起從知十方法界處所各差",
    "X04n0223_019:0133c22": "別三昧門起從知一切微塵中各有無邊廣大佛身",
    "X04n0223_019:0133c23": "雲三昧門起從演說一切法理趣海三昧門起普賢",
    "X04n0223_019:0133c24": "菩薩從如是等三昧門起時其諸菩薩一一各得世",
    "X04n0223_019:0134a01": "界海微塵數三昧海雲世界海微塵數陀羅尼海雲",
    "X04n0223_019:0134a02": "世界海微塵數諸法方便海雲世界海微塵數辯才",
    "X04n0223_019:0134a03": "門海雲世界海微塵數修行海雲世界海微塵數普",
    "X04n0223_019:0134a04": "照法界一切如來功德藏智光明海雲世界海微塵",
    "X04n0223_019:0134a05": "數一切如來諸力智慧無差別方便海雲世界海微",
    "X04n0223_019:0134a06": "塵數一切如來一一毛孔中各現眾剎海雲世界海",
    "X04n0223_019:0134a07": "微塵數一一菩薩示現從兜率天宮沒下生成佛轉",
    "X04n0223_019:0134a08": "正法輪般涅槃等海雲如此世界中普賢菩薩從三",
    "X04n0223_019:0134a09": "昧起諸菩薩眾獲如是益如是一切世界海及彼世",
    "X04n0223_019:0134a10": "界海所有微塵一一塵中悉亦如是爾時十方一切",
    "X04n0223_019:0134a11": "世界海以諸佛威神力及普賢菩薩三昧力故悉皆",
    "X04n0223_019:0134a12": "微動一一世界眾寶莊嚴及出妙音演說諸法復於",
    "X04n0223_019:0134a13": "一切如來眾會道場海中普雨十種大摩尼王雲何",
    "X04n0223_019:0134a14": "等為十所謂妙金星幢摩尼王雲光明照耀摩尼王",
    "X04n0223_019:0134a15": "雲寶輪垂下摩尼王雲眾寶藏現菩薩像摩尼王雲",
    "X04n0223_019:0134a16": "稱揚佛名摩尼王雲光明熾盛普照一切佛剎道場",
    "X04n0223_019:0134a17": "摩尼王雲光照十方種種變化摩尼王雲稱讚一切",
    "X04n0223_019:0134a18": "菩薩功德摩尼王雲如日光熾盛摩尼王雲悅意樂",
    "X04n0223_019:0134a19": "音周聞十方摩尼王雲普雨如是十種大摩尼王雲",
    "X04n0223_019:0134a20": "已一切如來諸毛孔中咸放光明於光明中而說頌",
    "X04n0223_019:0134a21": "言。",
    "X04n0223_019:0134a22": "　普賢徧往於諸剎　　坐寶蓮華眾所觀",
    "X04n0223_019:0134a23": "　一切神通靡不現　　無量三昧皆能入",
    "X04n0223_019:0134a24": "　普賢恒以種種身　　法界周流悉充滿",
    "X04n0223_019:0134b01": "　三昧神通方便力　　圓音廣說皆無礙",
    "X04n0223_019:0134b02": "　一切剎中諸佛所　　種種三昧現神通",
    "X04n0223_019:0134b03": "　一一神通悉周徧　　十方國土無遺者",
    "X04n0223_019:0134b04": "　如一切剎如來所　　彼剎塵中悉亦然",
    "X04n0223_019:0134b05": "　所現三昧神通事　　毗盧遮那之願力",
    "X04n0223_019:0134b06": "　普賢身相如虗空　　依真而住非國土",
    "X04n0223_019:0134b07": "　隨諸眾生心所欲　　示現普身等一切",
    "X04n0223_019:0134b08": "　普賢安住諸大願　　獲此無量神通力",
    "X04n0223_019:0134b09": "　一切佛身所有剎　　悉現其形而詣彼",
    "X04n0223_019:0134b10": "　一切眾海無有邊　　分身住彼亦無量",
    "X04n0223_019:0134b11": "　所現國土皆嚴淨　　一剎那中見多劫",
    "X04n0223_019:0134b12": "　普賢安住一切剎　　所現神通勝無比",
    "X04n0223_019:0134b13": "　震動十方靡不周　　令其觀者悉得見",
    "X04n0223_019:0134b14": "　一切佛智功德力　　種種大法皆成滿",
    "X04n0223_019:0134b15": "　以諸三昧方便門　　示己往昔菩提行",
    "X04n0223_019:0134b16": "　如是自在不思議　　十方國土皆示現",
    "X04n0223_019:0134b17": "　為顯普入諸三昧　　佛光雲中讚功德",
    "X04n0223_019:0134b18": "爾時一切菩薩眾皆向普賢合掌瞻仰承佛神力同",
    "X04n0223_019:0134b19": "聲讚言。",
    "X04n0223_019:0134b20": "　從諸佛法而出生　　亦因如來願力起",
    "X04n0223_019:0134b21": "　真如平等虗空藏　　汝已嚴淨此法身",
    "X04n0223_019:0134b22": "　一切佛剎眾會中　　普賢徧住於其所",
    "X04n0223_019:0134b23": "　功德智海光明者　　等照十方無不見",
    "X04n0223_019:0134b24": "　普賢廣大功德海　　徧往十方親近佛",
    "X04n0223_019:0134c01": "　一切塵中所有剎　　悉能詣彼而明現",
    "X04n0223_019:0134c02": "　佛子我曹常見汝　　諸如來所悉親近",
    "X04n0223_019:0134c03": "　住於三昧實境中　　一切國土微塵劫",
    "X04n0223_019:0134c04": "　佛子能以普徧身　　悉詣十方諸國土",
    "X04n0223_019:0134c05": "　眾生大海咸濟渡　　法界微塵無不入",
    "X04n0223_019:0134c06": "　入於法界一切塵　　其身無盡無差別",
    "X04n0223_019:0134c07": "　譬如虗空悉周徧　　演說如來廣大法",
    "X04n0223_019:0134c08": "　一切功德光明者　　如雲廣大力殊勝",
    "X04n0223_019:0134c09": "　眾生海中皆往詣　　說佛所行無等法",
    "X04n0223_019:0134c10": "　為度眾生於劫海　　普賢勝行皆修習",
    "X04n0223_019:0134c11": "　演一切法如大雲　　其音廣大靡不聞",
    "X04n0223_019:0134c12": "　國土云何得成立　　諸佛云何而出現",
    "X04n0223_019:0134c13": "　及以一切眾生海　　願隨其義如實說",
    "X04n0223_019:0134c14": "　此中無量大眾海　　悉在尊前恭敬住",
    "X04n0223_019:0134c15": "　為轉清淨妙法輪　　一切諸佛皆隨喜",
    "X04n0223_019:0134c16": "【論】此一段經(有八十二行一千三百五十六言)其意有十一一從",
    "X04n0223_019:0134c17": "爾時普賢菩薩已下一行半經明承佛威神入定",
    "X04n0223_019:0134c18": "二此三昧已下八行半經明舉三昧名及歎三昧",
    "X04n0223_019:0134c19": "之德三如此世界已下可七行經明都舉普賢入",
    "X04n0223_019:0134c20": "定此界如是十方總然四爾時一一普賢菩薩已",
    "X04n0223_019:0134c21": "下有十一行半經明普賢入定諸佛現前佛力所",
    "X04n0223_019:0134c22": "加佛言讚歎普賢之德五爾時十方一切諸佛已",
    "X04n0223_019:0134c23": "下有七行經明諸佛與普賢十種智六如此世界",
    "X04n0223_019:0134c24": "中已下可三行經明都舉十方世界中普賢一切",
    "X04n0223_019:0135a01": "諸佛一時同與其智法如是故七是時已下可六",
    "X04n0223_019:0135a02": "行經明諸佛以手加持摩普賢頂八如是一切世",
    "X04n0223_019:0135a03": "界海已下可兩行經都舉十方世界同然九爾時",
    "X04n0223_019:0135a04": "普賢菩薩已下九行半經明普賢從三昧起并陳",
    "X04n0223_019:0135a05": "三昧之名十普賢菩薩從如是三昧門起時已下",
    "X04n0223_019:0135a06": "十二行半經明大眾獲益并都結與十方同然十",
    "X04n0223_019:0135a07": "一爾時十方一切世界海已下至偈頌已來有十",
    "X04n0223_019:0135a08": "二行半經明佛力三昧力其地微動及興供末後",
    "X04n0223_019:0135a09": "諸佛毛孔光明說頌歎普賢之德問曰何故前世",
    "X04n0223_019:0135a10": "主妙嚴品末其地六種十八相大動此品何故其",
    "X04n0223_019:0135a11": "地微動答曰前明如來始成正覺大眾賀佛及自",
    "X04n0223_019:0135a12": "皆得佛果之益其益廣大明位極行終以此其地",
    "X04n0223_019:0135a13": "大動此品答世主所問之疑為成初信故其地微",
    "X04n0223_019:0135a14": "動於中菩薩示有疑問寄同得益皆是成其凡夫",
    "X04n0223_019:0135a15": "始信之心是故名為舉果勸修生信分仍是信他",
    "X04n0223_019:0135a16": "佛及菩薩得然未是信自心得也第二會中金色",
    "X04n0223_019:0135a17": "世界不動智佛已去方明信自心得亦然也至第",
    "X04n0223_019:0135a18": "十二卷中諸世間主更作二十八問方明信自心",
    "X04n0223_019:0135a19": "是佛不動智等至文方明此經直至法界品覺城",
    "X04n0223_019:0135a20": "東已來菩薩及一切大眾皆是寄法同迷示行修",
    "X04n0223_019:0135a21": "證唯覺城人間五百童子童女優婆塞優婆夷各",
    "X04n0223_019:0135a22": "具五百一萬諸龍寄位是凡表其凡夫有得入者",
    "X04n0223_019:0135a23": "故若無實得者佛教豈是虗行者哉聖者立樣令",
    "X04n0223_019:0135a24": "凡實得終不虗施應如是知應如是信不自欺誑",
    "X04n0223_019:0135b01": "若有人言此經非是凡夫境界是菩薩所行是人",
    "X04n0223_019:0135b02": "當知滅佛知見破滅正法令其正教世不流通令",
    "X04n0223_019:0135b03": "其世間正見不生斷滅佛種諸有智者不應如是",
    "X04n0223_019:0135b04": "不勸修行設行不得不失善種猶成來世積習勝",
    "X04n0223_019:0135b05": "緣故於此佛毛孔光明說頌中已下有兩段頌於",
    "X04n0223_019:0135b06": "初二十行頌明佛毛孔光明讚普賢德如文具明",
    "X04n0223_019:0135b07": "毛孔光是萬行光還歎普賢萬行二爾時一切諸",
    "X04n0223_019:0135b08": "菩薩已下有二十行頌明大眾歎普賢并請說後",
    "X04n0223_019:0135b09": "三品之法亦如文具明第二釋三昧之名者於此",
    "X04n0223_019:0135b10": "三昧名中義分為三一釋三昧名二釋三昧體用",
    "X04n0223_019:0135b11": "三歎三昧之德一釋三昧之名者名毗盧遮那如",
    "X04n0223_019:0135b12": "來藏身毗盧云光遮那云種種徧照如來是法性",
    "X04n0223_019:0135b13": "之體藏身是含容眾法之智明以理智種種教行",
    "X04n0223_019:0135b14": "之光照燭眾生之器隨根與益如經歎德中具明",
    "X04n0223_019:0135b15": "二釋三昧之體用者此三昧體者以法界根本智",
    "X04n0223_019:0135b16": "為體以差別智為大用又以法界根本智為體隨",
    "X04n0223_019:0135b17": "眾生智為用又以入三昧為體出定為用又以無",
    "X04n0223_019:0135b18": "入無出為體又入出俱為用又以入出俱為體以",
    "X04n0223_019:0135b19": "義准之可見大要言之且以為化眾生法則之中",
    "X04n0223_019:0135b20": "以入定明體後從定起顯示十種定名是用於十",
    "X04n0223_019:0135b21": "箇定名中總以法界無依住智性為體此體亦名",
    "X04n0223_019:0135b22": "首楞嚴定與不可說一切諸三昧諸智慧門為體",
    "X04n0223_019:0135b23": "如歎德中具明如經云世界海漩無不隨入者是",
    "X04n0223_019:0135b24": "三昧之用徹徧一切眾法之名故海者廣大義漩",
    "X04n0223_019:0135c01": "者甚深義明此三昧體用廣大甚深無盡諸佛菩",
    "X04n0223_019:0135c02": "薩及一切十方六道眾生中行皆徧故此一三昧",
    "X04n0223_019:0135c03": "答前三十七問總盡向前以佛神力答前三十七",
    "X04n0223_019:0135c04": "問中云何是佛地佛海佛眼佛耳鼻等今普賢三",
    "X04n0223_019:0135c05": "昧答前三十七問中云何菩薩行海三昧海等問",
    "X04n0223_019:0135c06": "為欲明佛行菩薩行體用徹故以佛為體普賢行",
    "X04n0223_019:0135c07": "海為用以此體用該通諸法無法不盡故佛眼耳",
    "X04n0223_019:0135c08": "鼻舌身意為體能徧知眾生事業為用已下如來",
    "X04n0223_019:0135c09": "與普賢智明普賢智契合佛根本智二智不殊令",
    "X04n0223_019:0135c10": "後信者信自智佛根本智一體無二無疑故十方",
    "X04n0223_019:0135c11": "諸佛手摩其頂者明接引忍可言普賢從三昧起",
    "X04n0223_019:0135c12": "者明定體隨根用處彼復依根獲益名起其用無",
    "X04n0223_019:0135c13": "盡略舉其十以表無盡故餘義經文自具廣明意",
    "X04n0223_019:0135c14": "明佛根本智是定體普賢是用。",
    "X04n0223_019:0135c16": "大方廣佛新華嚴經合論卷第十九",
    "X04n0223_019:0135c18": "音切",
    "X04n0223_019:0135c19": "鬚(須音)。滯(直例切)。僉(七鹽切)。楞(魯登切)。"
}