{
    "X76n1516_008:0085b21": "歷代編年釋氏通鑑卷之八",
    "X76n1516_008:0085b23": "宋括山一菴釋　本覺　編集",
    "X76n1516_008:0085b24": "明無還居士　藍重起　較訂",
    "X76n1516_008:0085c01": "　　唐",
    "X76n1516_008:0085c02": "高宗",
    "X76n1516_008:0085c03": "庚戌(永徽元)",
    "X76n1516_008:0085c04": "二月釋明濬暴死。蘇云。見二青衣童子。引至冥王。問",
    "X76n1516_008:0085c05": "一生何業。濬答。但誦金剛經。王曰。善哉。若誦滿十萬",
    "X76n1516_008:0085c06": "遍。明年必生淨土。弟子不見師也。乃放還。濬自此精",
    "X76n1516_008:0085c07": "進逾勤。至二年三月卒。寺眾咸聞異香(本傳)○法師元",
    "X76n1516_008:0085c08": "奘。辭還大慈恩寺譯經。制可○司馬喬卿。為大理司",
    "X76n1516_008:0085c09": "直。丁母憂。哀毀骨立。刺血寫金剛經一卷。才畢。忽廬",
    "X76n1516_008:0085c10": "上生芝草三莖。長一尺八寸。綠莖朱盖。取而復生(金剛",
    "X76n1516_008:0085c11": "感應集)。",
    "X76n1516_008:0085c12": "辛亥(二)",
    "X76n1516_008:0085c13": "閏九月四日。四祖道信大師。自紹祖位。攝心無寐。脇",
    "X76n1516_008:0085c14": "不至席者六十年。至是忽垂誡門人曰。一切諸法。悉",
    "X76n1516_008:0085c15": "皆解脫。汝等各自護念。流化未來。言訖安坐而逝。壽",
    "X76n1516_008:0085c16": "七十二。塔于本山。明年四月。塔戶自開。儀相如生。後",
    "X76n1516_008:0085c17": "門人不敢復閉。代宗諡大醫禪師。塔曰慈雲。",
    "X76n1516_008:0085c18": "壬子(三)",
    "X76n1516_008:0085c19": "法師元奘。於慈恩寺。將建大塔。奉安所獲經論梵本。",
    "X76n1516_008:0085c20": "以表聞奏。勑中書舍人李義府報曰。所欲營塔。今已",
    "X76n1516_008:0085c21": "處分。大內及東宮掖庭等七宮。亡人衣物。助師營辦。",
    "X76n1516_008:0085c22": "於是法師。授以西域制度。未幾而成。其高二百尺○",
    "X76n1516_008:0085c23": "牛頭懶融。法席大盛。徒眾乏糧。而往丹陽緣化。去山",
    "X76n1516_008:0085c24": "八十里。負米一石八斗。朝往暮還。是年邑宰。請於建",
    "X76n1516_008:0086a01": "初寺講般若。至滅諍品。地為之震動(五燈)。",
    "X76n1516_008:0086a02": "癸丑(永徽四)　帝召感業寺尼武氏入宮。",
    "X76n1516_008:0086a03": "正月釋法顯。趺坐而逝。師住梅梁。五十餘年。足不出",
    "X76n1516_008:0086a04": "戶○六月禪師慧寬。端坐而逝。寬初生楊氏。父奉道。",
    "X76n1516_008:0086a05": "號三洞先生。姊信相。生而知道。終日禪寂。寬五六歲。",
    "X76n1516_008:0086a06": "日與信相談論。俱非世事。家世奉道。寬獨不喜。父詬",
    "X76n1516_008:0086a07": "罵使拜天尊。寬不得已跪之。銕像蹶然崩壞。舉族驚",
    "X76n1516_008:0086a08": "異。因錄每與信相所論言句。先是龍懷寺禪師曇相。",
    "X76n1516_008:0086a09": "臨終語弟子會曰。吾報緣當生廣漢緜竹峰頂王氏",
    "X76n1516_008:0086a10": "家。后七年汝來見吾。言訖而逝。其後會頗忘之。一日",
    "X76n1516_008:0086a11": "夢相。責以負約。會驚寤。遂造峰頂。而扣其扉。寬曰。扣",
    "X76n1516_008:0086a12": "扉者誰。會遽曰。弟子會也。寬笑曰。何以知吾而稱弟",
    "X76n1516_008:0086a13": "子。會曰。得師聲。猶昔日聲也。遂見其父。出所錄與信",
    "X76n1516_008:0086a14": "相談論者示之。蓋大莊嚴等論。會即奉寬。再歸龍懷",
    "X76n1516_008:0086a15": "寺落髮。由是神異日顯。俗呼聖和尚。其姊信相。亦隨",
    "X76n1516_008:0086a16": "出家。因入水觀。一室湛然唯水。不見其形。眾歎以為",
    "X76n1516_008:0086a17": "得果。時亦號聖尼。父母乃棄道歸佛。捨宅為寺。四遠",
    "X76n1516_008:0086a18": "聞見。並捨邪歸正。寬十世為大僧。今十生記存焉。累",
    "X76n1516_008:0086a19": "朝賜諡不一○釋智通。持律通經。於總持門。特所留",
    "X76n1516_008:0086a20": "意。正觀中譯千眼經。是年譯觀音呪經三卷○天竺",
    "X76n1516_008:0086a21": "阿地[(並-(前-刖)+一)/隹]多(此云無極高)。初建陀羅尼普集會壇。屢降靈異。",
    "X76n1516_008:0086a22": "是年出陀羅尼集經十二卷。時又有阿難律木叉及",
    "X76n1516_008:0086a23": "迦葉。譯功德天法。",
    "X76n1516_008:0086a24": "甲寅(五)",
    "X76n1516_008:0086b01": "二月智巖禪師遷寂。師初武略過人。棄官入道。有異",
    "X76n1516_008:0086b02": "僧曰。卿已八十一生出家。宜加精進。自此入山修禪。",
    "X76n1516_008:0086b03": "有刺史嚴撰張綽李詢等。聞巖出家。入山尋之。謂巖",
    "X76n1516_008:0086b04": "曰。郎將顛邪。何為住此。答曰。我顛欲醒。君顛正發○",
    "X76n1516_008:0086b05": "中天竺國摩訶菩提寺。遣僧置奘法師書。并獻方物。",
    "X76n1516_008:0086b06": "其辭略曰。摩訶菩提寺上座慧天。致書摩訶支那國",
    "X76n1516_008:0086b07": "木叉阿遮利耶。敬問少病少惱。我慧天苾蒭等。今寄",
    "X76n1516_008:0086b08": "白氍一雙。示不空心。路遠莫怪其少。奘亦答其書○",
    "X76n1516_008:0086b09": "是歲。特旨度沙彌窺基為大僧。入大慈恩寺。參譯經",
    "X76n1516_008:0086b10": "正義。基尉遲敬德猶子也。初奘公就基父。求基出家。",
    "X76n1516_008:0086b11": "基曰。聽我茹葷即從。奘愛其俊而許之。遂從入道。每",
    "X76n1516_008:0086b12": "覽疏記。過目成誦。義亦頓解。善大小乘。既參譯經。從",
    "X76n1516_008:0086b13": "奘受瑜珈唯識宗旨。著論凡百部。時號百本論師。然",
    "X76n1516_008:0086b14": "性豪侈。每出必治三車。亦號三車法師(本傳)○釋解脫。",
    "X76n1516_008:0086b15": "四十餘年。隱居五臺山。入滅數年後。靈軀尚在山窟",
    "X76n1516_008:0086b16": "中。",
    "X76n1516_008:0086b17": "乙卯(六)",
    "X76n1516_008:0086b18": "則天武氏。立為皇后○五月釋弘智卒。智弘誘博愛。",
    "X76n1516_008:0086b19": "每以護法為心(本傳)○五月。奘法師譯因明論。沙門神",
    "X76n1516_008:0086b20": "泰等。各造義疏釋之。法師栖玄。以其論示呂才。才作",
    "X76n1516_008:0086b21": "因明注解。七月法師慧立。致書左僕射于志寧。斥其",
    "X76n1516_008:0086b22": "謬辭。略曰。聞佛之教也。文言奧遠。旨義深幽。居十地",
    "X76n1516_008:0086b23": "而尚迷。處無生而猶昧。呪縈纏入邪之網。沉淪四倒",
    "X76n1516_008:0086b24": "之流。而欲窺究宗因。辨彰其理者。無乃惑哉。切見慈",
    "X76n1516_008:0086c01": "恩法師所番。聖教中有小論。題曰因明。雖未為玄門",
    "X76n1516_008:0086c02": "之要妙。亦非造次之所知。近尚藥呂奉御。以常人之",
    "X76n1516_008:0086c03": "資。切眾師之說。造因明圖。釋宗因義。不能精悟。妄為",
    "X76n1516_008:0086c04": "穿鑿。然奉御於俗事少閑。遂謂真宗可了。何異鼷鼠",
    "X76n1516_008:0086c05": "見釜竈之堪陟。乃言崑閬之不難。蛛螫覩棘林之易",
    "X76n1516_008:0086c06": "羅。遂謂扶桑之可網。不量涯分。無以異斯。立致書。其",
    "X76n1516_008:0086c07": "事稍息。十月太常博士柳宣。以其事寢。作歸敬書并",
    "X76n1516_008:0086c08": "偈。檄譯經大德。求畢其說於是法師明濬。答還述頌",
    "X76n1516_008:0086c09": "并書。極陳大教尊嚴。而訓呂才妄舉。柳宣得書。即劾",
    "X76n1516_008:0086c10": "呂才。列奏其事。有旨。集公卿。領才詣慈恩寺。見法師。",
    "X76n1516_008:0086c11": "受辭悔謝而退(慈恩傳)○十一月釋慧仙卒。仙以華嚴",
    "X76n1516_008:0086c12": "涅槃二部為業。時屢有灾疾。求救者仙但令念佛。無",
    "X76n1516_008:0086c13": "往不濟。",
    "X76n1516_008:0086c14": "丙辰(顯慶元)",
    "X76n1516_008:0086c15": "正月丙寅。立皇太子(弘)。是日於慈恩寺。齋僧五千員。",
    "X76n1516_008:0086c16": "奘法師。因請譯經監閱詳緝之官。及慈恩寺碑。侍郎",
    "X76n1516_008:0086c17": "薛元超。奏其語。制可。是月壬申朝會。中書崔敦禮。宣",
    "X76n1516_008:0086c18": "敕曰。大慈恩寺法師玄奘。新飜經論。文義須精。宜",
    "X76n1516_008:0086c19": "令左僕射于志寧。尚書來濟許敬宗。侍郎薛元超。李",
    "X76n1516_008:0086c20": "義府杜正倫。時為看閱潤色。朝罷。遣給事王君德。報",
    "X76n1516_008:0086c21": "法。師承。須友人助飜經。已為處分。其慈恩碑。朕望自",
    "X76n1516_008:0086c22": "作。不知師意如何。奘奉旨。即率眾詣闕。抗表陳請。未",
    "X76n1516_008:0086c23": "幾高宗親製碑文成。遍示公卿。辭略曰。道光塵劫。化",
    "X76n1516_008:0086c24": "洽生靈。福已罪之群生。興將滅之人代。絲流法雨。清",
    "X76n1516_008:0087a01": "火宅以辭炎。輪昇慧日。皎重冥而歸晝朕逖覽緗史。",
    "X76n1516_008:0087a02": "詳觀道義。福永劫者。其唯釋教歟。文德皇太后。乾精",
    "X76n1516_008:0087a03": "掩月。坤維絕紐。故載懷興緝。剏斯金地。朕之虔心八",
    "X76n1516_008:0087a04": "正。肅志雙林。冀延景福。式資冥助。敬刻貞石。式旌真",
    "X76n1516_008:0087a05": "境云　○三月庚申。百僚奉表。美揚聖製。別詔禮部",
    "X76n1516_008:0087a06": "尚書許敬宗。送碑文示奘法師。甲子奘率徒詣闕。奉",
    "X76n1516_008:0087a07": "表謝。略曰。陛下始悲奩鏡。即剏招提。俄樹勝幢。乃敷",
    "X76n1516_008:0087a08": "文律。使祇園遺迹。託寶思而彌高。奈苑餘芳。假瓊章",
    "X76n1516_008:0087a09": "而不朽。奘以其文宜得聖筆自寫。再表始許○四月",
    "X76n1516_008:0087a10": "奘備幡輦梵儀。扣芳林門。迎御製碑。勑太常九部樂",
    "X76n1516_008:0087a11": "并雜戲。及王侯公卿送之。帝御安福門樓。觀奘導從。",
    "X76n1516_008:0087a12": "以天竺法儀。其徒甚盛。帝望之大悅○五月。勑天下",
    "X76n1516_008:0087a13": "僧尼。有犯國法者。以僧律治之。不得與民同科○十",
    "X76n1516_008:0087a14": "一月天后難月。命奘法師。入宮祈福。及分難。神光滿",
    "X76n1516_008:0087a15": "宮。自庭燭天。因號佛光王(即中宗也)。初帝甞謂奘曰。若生",
    "X76n1516_008:0087a16": "男子。即聽出家。至是奘奉表請。許佛光王出家。紹隆",
    "X76n1516_008:0087a17": "三寶制可○十二月五日。為佛光王度七人。仍請奘",
    "X76n1516_008:0087a18": "法師。為王剃髮。",
    "X76n1516_008:0087a19": "丁巳(二)",
    "X76n1516_008:0087a20": "閏正月。牛頭法融禪師。終于建初寺。壽六十四。師頭",
    "X76n1516_008:0087a21": "顱巨大。五岳隆起。眉目長廣。顙頰濃張。龜行鶴視。聲",
    "X76n1516_008:0087a22": "氣深遠。性能安忍。罵辱不動。寒不加絮。暑絕追凉。慈",
    "X76n1516_008:0087a23": "悲為懷。道俗歸敬云(高僧傳)○千歲寶掌和尚。晚居浦",
    "X76n1516_008:0087a24": "江寶巖。與朗禪師友善。師以白犬馳書。朗以青猿回",
    "X76n1516_008:0087b01": "使。是年正旦。自塑像竟。即澡衣趺坐。說偈而化。師自",
    "X76n1516_008:0087b02": "稱住世已一千七十二年。自魏晉間。抵此土。計之亦",
    "X76n1516_008:0087b03": "歷四百餘載(五燈會元)。○二月駕幸洛陽宮。奘法師陪從。",
    "X76n1516_008:0087b04": "四月駕幸明德宮。奘亦陪從。五月勑奘還積翠宮番",
    "X76n1516_008:0087b05": "譯。九月表請。入嵩山少林寺譯經。手詔不允。",
    "X76n1516_008:0087b06": "戊午(三)",
    "X76n1516_008:0087b07": "二月奘隨駕還京○四月帝召僧道。入內論義。法師",
    "X76n1516_008:0087b08": "會隱。立五蘊義。法師神泰。立九斷知義。道士李榮黃",
    "X76n1516_008:0087b09": "壽。不知名義茫然。雖事往返。而牢落無歸。遂勑道士",
    "X76n1516_008:0087b10": "立義。李榮立道生萬物義。法師慧立。以此道為是有",
    "X76n1516_008:0087b11": "知。為是無知問之。榮曰人法地。地法天。天法道。既為",
    "X76n1516_008:0087b12": "天地之法。豈曰無知。立曰。必若有知。則合唯生於善。",
    "X76n1516_008:0087b13": "何故亦生於惡。既善惡昇沉。叢雜混生。則是無知矣。",
    "X76n1516_008:0087b14": "據佛窮理盡性之教。則萬物是業。眾生以業力故。所",
    "X76n1516_008:0087b15": "感不同。吾子不識。妄言道生。道實不生。一何可憫。榮",
    "X76n1516_008:0087b16": "無對赧然下座。次道士黃壽登席。立老子名義。法師",
    "X76n1516_008:0087b17": "會隱奏曰。壽不知諱忌。豈可對陛下。而公談祖諱。壽",
    "X76n1516_008:0087b18": "亦慚汗而止。於是慧立對帝。廣宣因緣諸義。帝悅而",
    "X76n1516_008:0087b19": "罷。少選敕內給事王君德。語道士。何不學佛經。於是",
    "X76n1516_008:0087b20": "榮等羞縮。為之氣塞(論衡)○六月十二日。上剏西明寺",
    "X76n1516_008:0087b21": "成。十三日帝出綉像長幡。送往安奉。尋即下勑。召僧",
    "X76n1516_008:0087b22": "道七人入。帝幸百福殿。內官引僧東道西。俱時上殿。",
    "X76n1516_008:0087b23": "帝曰。佛道二教。同歸一善。然則梵境虗宗。為於無為。",
    "X76n1516_008:0087b24": "玄門深奧。德於不德。師等學照古今。業光空有。可共談",
    "X76n1516_008:0087c01": "名理。以相啟沃。復各賜坐。又勑云。法師可一人登座",
    "X76n1516_008:0087c02": "開題。時道士張惠元奏云。周之宗盟。異姓為後。今日",
    "X76n1516_008:0087c03": "立義。道士不得不先。又夷夏不同。客主位別。望請道",
    "X76n1516_008:0087c04": "士於先上座。帝沉默久之。慧立奏曰。我佛德高眾聖。",
    "X76n1516_008:0087c05": "道冠人天。為三千大千之獨尊。作百億四洲之慈父。",
    "X76n1516_008:0087c06": "引迷拯溺。唯佛一人。此地未出娑婆。即是釋迦之兆",
    "X76n1516_008:0087c07": "域。惠元何得濫言客主。妄定華夷。陛下屈初地之尊。",
    "X76n1516_008:0087c08": "光臨贍部。受佛付囑。顯揚聖化。書云。皇天無親。唯德",
    "X76n1516_008:0087c09": "是輔。惠元邪說。未可為依。勑云好。可更遞上。仍僧為",
    "X76n1516_008:0087c10": "先。時會隱昇座。立無畏義。道士七人。各陳論難。無足",
    "X76n1516_008:0087c11": "敘之。次道士李榮。開六洞義。擬佛之六通。立昇論席",
    "X76n1516_008:0087c12": "曰。夫洞者。豈不於物通達無擁義邪。答云是。難曰。若",
    "X76n1516_008:0087c13": "使於物無擁。未委老君得洞否。答云。老君上聖。何得",
    "X76n1516_008:0087c14": "非洞。立曰。若老君於物通洞者。何故云天下大患。為",
    "X76n1516_008:0087c15": "吾有身。使吾無身。吾何患也。據此則老君。於身尚礙",
    "X76n1516_008:0087c16": "何能洞於萬物。榮無對。乃云。榮在蜀日。久聞師名。共",
    "X76n1516_008:0087c17": "師俱是出家人。莫苦事非駮。立曰。先生此語。似索孤",
    "X76n1516_008:0087c18": "息。在外則可敘暄涼。此席則須定邪正。所云同是出",
    "X76n1516_008:0087c19": "家。然檢形討事。焉可同耶。先生鬢髮不剪。褌袴未除。",
    "X76n1516_008:0087c20": "手把桃符。腰懸赤袋。巡門猒鬼。歷巷摩兒。本不異於",
    "X76n1516_008:0087c21": "淫祀邪巫。豈得同我清虗釋子。榮怒云。汝若以剪髮",
    "X76n1516_008:0087c22": "為好。何不剔眉。一種是毛也。立曰。一種是毛。剔髮亦",
    "X76n1516_008:0087c23": "當剔眉。卿何為角髮。而不角髭耶。榮無以對。帝大笑。",
    "X76n1516_008:0087c24": "諸僧辭退。勑云好。遂散還寺觀。慧立自永徽元年參",
    "X76n1516_008:0088a01": "譯。頻登闥贊。潔齋行道。所以導達功業。光輝論道。咸",
    "X76n1516_008:0088a02": "立之力也。立本幽州僧。故帝頻告奘云。幽州僧大好。",
    "X76n1516_008:0088a03": "至七日內勑鴻臚卿韋慶儉。補充西明寺都維那○",
    "X76n1516_008:0088a04": "七月詔迎奘法師。入居西明寺○十一月。上以冬雪",
    "X76n1516_008:0088a05": "未降。召僧道祈之。因勑僧道。入內於別中殿講道。道",
    "X76n1516_008:0088a06": "士李榮。立本際義。法師義褒難之辭屈。榮乃忸怩下",
    "X76n1516_008:0088a07": "席。勑令褒登座。褒乃立摩訶般若波羅蜜義。道士張",
    "X76n1516_008:0088a08": "惠元辨難又辭屈。復有姚道士。覆難數番。亦吞聲無",
    "X76n1516_008:0088a09": "難。李榮復進。褒俱挫之。帝大悅(論衡)。",
    "X76n1516_008:0088a10": "己未(顯慶四年)",
    "X76n1516_008:0088a11": "撫州刺史祖氏。以亢旱。率官庶香花。步往二十里。於",
    "X76n1516_008:0088a12": "東山迎行像(其像本潭州失之。尋其行路現二跡長三尺。相去五百里)。其情虔篤。",
    "X76n1516_008:0088a13": "三人捧之。飄然應接。返還州寺。雨下沾足(珠林)○是年",
    "X76n1516_008:0088a14": "曇逞津師示寂。逞每好放生。忽有多人著赤衣多鬚",
    "X76n1516_008:0088a15": "來云。是綿竹所放生者。自此廣化立放生池。諸州凡",
    "X76n1516_008:0088a16": "造一百餘所。又益州甘亭神威力嚴惡。經祭難紀。忽",
    "X76n1516_008:0088a17": "下巫語。欲逞受戒。乃將佛像。在神下座。于時神影。自",
    "X76n1516_008:0088a18": "移本處。向佛下座。逞為受戒。自爾祀日齋食而已。又",
    "X76n1516_008:0088a19": "往劉備先主朝受戒。所以蜀川神所逞行至者。皆為",
    "X76n1516_008:0088a20": "受戒。由此道俗歸依。又於綿竹[郫-卑+((白-日+田)/廾)]縣。造三百尺大像。",
    "X76n1516_008:0088a21": "祈求甚靈(本傳)○十月制以玉華宮為寺。追崇先帝。詔",
    "X76n1516_008:0088a22": "奘法師居之。",
    "X76n1516_008:0088a23": "庚申(五)",
    "X76n1516_008:0088a24": "禪師善伏(一名等照)生即白首。出家聽講。深於觀行。多為",
    "X76n1516_008:0088b01": "鬼神授戒。竝斷肉祭。由是人神敬仰。屠漁改業。市無",
    "X76n1516_008:0088b02": "行肆。是年坐逝○三月。西明寺靜之禪師遷逝。甞鼻",
    "X76n1516_008:0088b03": "患肉塞。百方無驗。有僧令誦般若心經萬遍。恰至五",
    "X76n1516_008:0088b04": "千。肉鈴便落(本傳)○奘法師。於玉華譯般(若經)○駕幸東",
    "X76n1516_008:0088b05": "都。勑召僧義褒慧立等赴洛。遂至合璧宮見帝。敘論",
    "X76n1516_008:0088b06": "稱旨。勑停東都淨土寺。褒即於彼講大品三論。光價",
    "X76n1516_008:0088b07": "逾隆○八月勑召僧靜泰。道士李榮。在洛宮中。帝問",
    "X76n1516_008:0088b08": "僧老子化胡經之由。泰奏云。據晉代雜錄。及裴子野",
    "X76n1516_008:0088b09": "高僧傳。皆云。道士王浮。與沙門帛祖對論每屈。浮遂",
    "X76n1516_008:0088b10": "取漢書西域傳。擬為化胡經。又搜神記幽明錄等。亦",
    "X76n1516_008:0088b11": "云。王浮造偽之過。復與李榮辨難數番。榮屢辭屈。榮",
    "X76n1516_008:0088b12": "又云大道老君。皇帝所尚。汝何起自西戎。而亂東夏。",
    "X76n1516_008:0088b13": "泰云。如來出現彼處為天中。我皇御宇。此間為地正。",
    "X76n1516_008:0088b14": "佛法有囑。委以皇王。有感必通。何論彼此。後屢徵難。",
    "X76n1516_008:0088b15": "以夜深乃散。明日帝令給事王君德。責李榮之論義",
    "X76n1516_008:0088b16": "無。答由是失厝。令榮還梓州。道士之望。唯指於榮。既",
    "X76n1516_008:0088b17": "其對論失言。舉宗落彩。時泰以才辨見知。復以賦詩",
    "X76n1516_008:0088b18": "稱賞。上即勑所司敬愛寺。可以泰居之。及泰入寺。頻",
    "X76n1516_008:0088b19": "登榮觀云(論衡)○釋法冲。正觀初年。勑有私度者。處以",
    "X76n1516_008:0088b20": "極刑。冲誓亡身便即剃落。時嶧陽山。多有逃僧避難。",
    "X76n1516_008:0088b21": "冲乃分僧兩處。各置米倉十斛。一所徒眾四十餘人。",
    "X76n1516_008:0088b22": "純學大乘。并修禪業。經年食米如本不減。一所五六",
    "X76n1516_008:0088b23": "十人。纔經兩日。食米便盡。由不修禪。兼作外學。冲曰。",
    "X76n1516_008:0088b24": "不足怪也。能行道者。白毫之惠耳。時逃難轉多。無處",
    "X76n1516_008:0088c01": "投止。山有虎穴。冲詣告曰。今窮客相投。可見容否。虎",
    "X76n1516_008:0088c02": "乃相擕而去。及難解。冲乃隨處弘法。冲雖廣宣經術。",
    "X76n1516_008:0088c03": "專以楞伽命家。中書杜正倫。每諮稟之。時三藏元奘。",
    "X76n1516_008:0088c04": "不許講舊所番經。冲曰。君依舊經出家。若不許弘舊",
    "X76n1516_008:0088c05": "經者。君可還俗。更依新番經出家。方許君此意。奘聞",
    "X76n1516_008:0088c06": "遂止。斯亦命代弘經護法強禦之士。不可及也。僕射",
    "X76n1516_008:0088c07": "于志寧曰。此法師乃法界頭陀僧也。不可名實拘之。",
    "X76n1516_008:0088c08": "冲後旋東夏云(本傳)○勑僧智琮。迎岐山舍利。乃感放",
    "X76n1516_008:0088c09": "光現瑞。",
    "X76n1516_008:0088c10": "辛酉(龍朔元)",
    "X76n1516_008:0088c11": "京師普光寺僧明解。性聰敏。琴詩書畫。時無與競。然",
    "X76n1516_008:0088c12": "殢酒荒情。顯慶間。帝造西明寺。令靈潤法師。擇一人",
    "X76n1516_008:0088c13": "居之。時有僚宷數人。俱來潤所。共薦明解。潤曰。公等",
    "X76n1516_008:0088c14": "宜求戒定慧學。增長福田。何乃舉酒客畫師。以當洪",
    "X76n1516_008:0088c15": "寄。官等愧退。明解致憾。俄而上徵四科。不間道俗。解",
    "X76n1516_008:0088c16": "應詔自舉。射策升第。喜不自勝。未幾染疾。自見數十",
    "X76n1516_008:0088c17": "人執猛炬迎解。解大怖。言未終而卒。是年八月也。後",
    "X76n1516_008:0088c18": "託夢於僧惠整曰。明解為昔不遵內教。今大受罪。求",
    "X76n1516_008:0088c19": "惠一飡。整覺乃設食。夜夢解來謝之。至二年秋間。又",
    "X76n1516_008:0088c20": "托夢於畫工。我以躭好外書。今大受苦。為我寫二三",
    "X76n1516_008:0088c21": "卷經。復賦詩言別。畫工乃為寫經。後夢致謝云(自鏡錄)",
    "X76n1516_008:0088c22": "○九月。帝幸高祖舊第天宮寺。設齋度僧。帝周覽悽",
    "X76n1516_008:0088c23": "愴久之(統紀)○釋彥悰。撰大唐京寺錄傳十卷。鋪述三",
    "X76n1516_008:0088c24": "寶靈迹。",
    "X76n1516_008:0089a01": "壬戌(龍朔二年)",
    "X76n1516_008:0089a02": "四月。幽州漁陽縣戍城火灾。人家竝為煨燼。唯二寺",
    "X76n1516_008:0089a03": "及但十佛像。獨不延燎(珠林)○帝下制。僧尼道士冠官。",
    "X76n1516_008:0089a04": "致拜君親。四月大莊嚴寺僧威秀等。上不合拜俗表。",
    "X76n1516_008:0089a05": "略云。僧等荷國重恩。開以方外之禮。得弘出俗之心。",
    "X76n1516_008:0089a06": "自古帝王。舉遵其度。敬其變俗之儀。全其抗禮之迹。",
    "X76n1516_008:0089a07": "(云云)右相許敬宗等。宣勑云。勑令詳議。拜否未定。可",
    "X76n1516_008:0089a08": "待後集。於是僧道宣等。敘佛教隆替事。簡諸宰輔。五",
    "X76n1516_008:0089a09": "月十五日。大集文武官僚。總坐都堂議事。時眾議紛",
    "X76n1516_008:0089a10": "紜。議請拜者。三百五十四人。議請不拜者。五百三十",
    "X76n1516_008:0089a11": "九人。六月八日宣韶。略云。朕商確群議。沉研幽賾。然",
    "X76n1516_008:0089a12": "箕頴之風。高尚其事。遐想前代。固亦有之。自今後即",
    "X76n1516_008:0089a13": "不宜跪拜。主者施行(弘明集)○帝及后。初幸并州童子",
    "X76n1516_008:0089a14": "寺。大像高十七丈。是年七月。遣使送袈裟。其像放大",
    "X76n1516_008:0089a15": "光明。合城遷善(珠林)○十二月八日。於蓬萊宮。召靈辨",
    "X76n1516_008:0089a16": "法師。開淨名經題。因令僧道辨難。至十四日。道士方",
    "X76n1516_008:0089a17": "惠長。開老子經題。靈辨難其道生萬物之義。惠長屢",
    "X76n1516_008:0089a18": "無答辨。乃奏曰。靈辨忝預宗門。實懷慈忍。雖逢死雀。",
    "X76n1516_008:0089a19": "不願重彈。上大笑稱善。靈辨自徽永中遊東都。聲馳",
    "X76n1516_008:0089a20": "天闕。尋勑住大慈恩寺。屢入內論義。上每優獎之(論衡)",
    "X76n1516_008:0089a21": "○時釋慧明。冬夏一服。行止蕭然。所去無戀。常誦思",
    "X76n1516_008:0089a22": "益經○時善導和尚。入京廣化人。念彌陀修淨業。時",
    "X76n1516_008:0089a23": "在光明寺說法。有告曰。今念佛名。定生淨土否。導曰。",
    "X76n1516_008:0089a24": "定生定生。乃口誦阿彌陀佛。聲聲相續。每一聲則有",
    "X76n1516_008:0089b01": "一佛。出其口中。因出寺門。上柳樹表。合掌向西。投身",
    "X76n1516_008:0089b02": "於地而逝(本傳)。",
    "X76n1516_008:0089b03": "癸亥(龍朔三)",
    "X76n1516_008:0089b04": "泗州大士僧伽。初自碎葉國。遊于西涼。復顯化洛陽",
    "X76n1516_008:0089b05": "(本傳)○六月少常崔義起不信佛。妻父蕭鏗。善誦法華。",
    "X76n1516_008:0089b06": "起妻以五月亡。為修三七齋。有婢素玉。作夫人語云。",
    "X76n1516_008:0089b07": "我受地獄苦。由汝誦經然燈放暫歸。至二十日又來。",
    "X76n1516_008:0089b08": "將素玉去。見夫人受火鑊之苦。見蕭鏗坐花臺。告素",
    "X76n1516_008:0089b09": "玉。我女多嗔。不信善惡。今受此苦。汝歸可語其夫兒。",
    "X76n1516_008:0089b10": "為其修功德。又僧教素玉。誦金剛藥師法華經。婢死",
    "X76n1516_008:0089b11": "三日方甦。後於麟德二年。薛將軍宅齋僧。請素玉誦",
    "X76n1516_008:0089b12": "冥授之經。合眾訝為希有。薛遂口奏。天子歎曰。冥道",
    "X76n1516_008:0089b13": "若此。何得不信。時朝貴聞者。咸生大信云(感通錄)○十",
    "X76n1516_008:0089b14": "一月。奘法師番大般若經成。凡六百卷(本傳)○天竺三",
    "X76n1516_008:0089b15": "藏那提(此云福生)。永徽六年。賷梵甲千五百部至京。勑安",
    "X76n1516_008:0089b16": "置慈恩寺。顯慶初。勑提往崑崙諸國採藥。是年還京。",
    "X76n1516_008:0089b17": "擬廣宣譯所賷梵經。竝為奘將北去。惟譯三經而已。",
    "X76n1516_008:0089b18": "尋即為真臘國請還。然提乃龍樹門人。深達實相。所",
    "X76n1516_008:0089b19": "著大乘義論。將事譯之。被遣遂闕夫抱麟之嘆。代有",
    "X76n1516_008:0089b20": "斯蹤。知人難哉。提挾道遠至。投俾北冥。既無所待。乃",
    "X76n1516_008:0089b21": "三被毒。載充南役。崎嶇數萬。不遂本志。嗚呼惜哉(僧傳)。",
    "X76n1516_008:0089b22": "甲子(麟德元)",
    "X76n1516_008:0089b23": "二月奘法師。命弟子大乘光。錄所譯經論。凡七十五",
    "X76n1516_008:0089b24": "部一千三百三十五卷。總召門人。造像設齋。與眾辭",
    "X76n1516_008:0089c01": "訣。令左右為念彌勒如來。初五中夜。右脇安臥而逝。",
    "X76n1516_008:0089c02": "壽六十五。帝輟朝三日。宰僚悲咽。有異僧奉香塗師",
    "X76n1516_008:0089c03": "體。四月勑準世尊故事。斂以金棺銀槨。塔于滻東原。",
    "X76n1516_008:0089c04": "弟子神泰&#;元會隱慧立明濬義褒大乘光等。皆法",
    "X76n1516_008:0089c05": "門龍象焉(本傳)。",
    "X76n1516_008:0089c06": "乙丑(二)",
    "X76n1516_008:0089c07": "益州法聚寺有張僧繇。畫地藏菩薩像。是年七月。寺",
    "X76n1516_008:0089c08": "僧圖得一本放光。展轉圖者。類皆放光○僧慧昱。圖",
    "X76n1516_008:0089c09": "寫荊州長沙等瑞像。至京在都堂放光。聞見發心。各",
    "X76n1516_008:0089c10": "畫供養(珠林)○二月皇太子。為二聖。於西明寺。造銅鐘",
    "X76n1516_008:0089c11": "一口。可一萬斤。",
    "X76n1516_008:0089c12": "丙寅(乾封元)",
    "X76n1516_008:0089c13": "丁卯(二)",
    "X76n1516_008:0089c14": "二月西明寺道宣律師。在淨業寺。一天神至致敬。問",
    "X76n1516_008:0089c15": "其姓字。稱姓王名璠。是吳之蘭臺臣。為南方天王。韋",
    "X76n1516_008:0089c16": "將軍下使者。復有天來。姓羅。是蜀人。廣說律相。次又",
    "X76n1516_008:0089c17": "一天姓費。禮敬如前。云韋將軍有三十二將。最存弘",
    "X76n1516_008:0089c18": "護。因問律中隱義。無不決滯。復問此國名山聖迹。皆",
    "X76n1516_008:0089c19": "答之。又有天人。姓陸名元暢。來謁師。因問穆王時化",
    "X76n1516_008:0089c20": "人事。及五臺山諸像因緣。一一備答(法苑)○八月宣律",
    "X76n1516_008:0089c21": "師示寂。有詔傷悼。勑天下寺。並圖形塑像。以為標範。",
    "X76n1516_008:0089c22": "宣姓錢氏。初母孕之。夢僧謂孕祐律師也。及出家。性",
    "X76n1516_008:0089c23": "與道合。所至必感神物翊衛。供奉天饌。甞中夜行道。",
    "X76n1516_008:0089c24": "臨砌蹶且仆。有少年介冑擁持之。因問是誰。曰弟子",
    "X76n1516_008:0090a01": "博叉天王子張瓊也。以師戒德高妙。故來給衛耳。宣",
    "X76n1516_008:0090a02": "遂廣問佛法之事。瓊一一言之。及別。授宣佛牙并寶",
    "X76n1516_008:0090a03": "掌二物。表信而隱。師撰內典錄。三寶感通錄。佛道論",
    "X76n1516_008:0090a04": "衡。釋迦譜。四分羯磨。續高僧傳。廣弘明集。八部八十",
    "X76n1516_008:0090a05": "一卷。見行于世。",
    "X76n1516_008:0090a06": "戊辰(總章元)",
    "X76n1516_008:0090a07": "召僧道會于百福殿。定奪化胡經真偽。百官臨證。議",
    "X76n1516_008:0090a08": "論紛紜。僧法明曰。老子化胡成佛之際。為作華言化",
    "X76n1516_008:0090a09": "之。為作胡語誘之耶。若作華言。則胡人未善。若作胡",
    "X76n1516_008:0090a10": "語。則既傳此土。須假番譯。未審化胡經。譯於何代。筆",
    "X76n1516_008:0090a11": "授證義。當復為誰。於是舉眾愕然。無能應者。公卿列",
    "X76n1516_008:0090a12": "辟。咸服其切當。忻躍而罷。勑搜天下化胡經焚棄。不",
    "X76n1516_008:0090a13": "在道經之數。既而道士栢彥道等。奉表乞留。詔曰。三",
    "X76n1516_008:0090a14": "聖重光。玄元統敘。豈忘老教。偏意釋宗。朕志欵還淳。",
    "X76n1516_008:0090a15": "情存去偽。理乖事舛者。雖在親而亦除。義符名當者。",
    "X76n1516_008:0090a16": "雖有冤而必錄。自今道經諸部有記。及化胡事者。竝",
    "X76n1516_008:0090a17": "皆削除。有司條為罪制(隱子論曰。初魏道士姜斌等。撰太上開天經。盛言化胡事。",
    "X76n1516_008:0090a18": "及與曇謨最對辨。斌服其妄。而名臣甄鸞者。乃著笑道論三十六篇。掊擊化胡成佛之謬。今載藏中。至隋僕射",
    "X76n1516_008:0090a19": "揚素曰。老子安用化胡為佛。何不化胡為道。此言尤足揭其謬。又言。老子初化胡胡不從。乃令尹喜。作佛語化",
    "X76n1516_008:0090a20": "之。胡乃從此。則先已有佛。而老子不能化胡。佛能化胡也)。",
    "X76n1516_008:0090a21": "己巳(二年)",
    "X76n1516_008:0090a22": "釋通達。住京師律藏寺。一裾一帔。布納重縫。所著麻",
    "X76n1516_008:0090a23": "鞋。經三十載。繒帛雜飾。未曾冠體。冬夏一服。不弊氷",
    "X76n1516_008:0090a24": "炎。僕射房元齡。以父師事之。正觀以來。稍顯神異。往",
    "X76n1516_008:0090b01": "至人家。歡笑則吉。愁慘必凶。或索財物。即須依送。若",
    "X76n1516_008:0090b02": "違其語。後失過前。將軍薛萬鈞。迎之供養。百餘日後。",
    "X76n1516_008:0090b03": "欲入內宿。薛打之。達曰。身血不淨。可作湯洗。乃脫衣",
    "X76n1516_008:0090b04": "入沸鑊中。狀如冷水。遂合宅驚奉。時逢米貴。欲設大",
    "X76n1516_008:0090b05": "齋。命寺家多令疏請。至旦赴者數千。而供度閴然。忽",
    "X76n1516_008:0090b06": "有食饍。連車而來。食訖人車不見(本傳)。",
    "X76n1516_008:0090b07": "庚午(咸亨元)",
    "X76n1516_008:0090b08": "辛未(二年)",
    "X76n1516_008:0090b09": "西京法海寺英禪師。有異人來謁曰。弟子知有水陸",
    "X76n1516_008:0090b10": "齋。可以利益幽明。自梁武歿後。因循不行。今大覺寺。",
    "X76n1516_008:0090b11": "有具僧義濟。藏此儀文。願師往求。以來月十五。於山",
    "X76n1516_008:0090b12": "北寺。如法修設。苟釋狴牢。敢不知報。英公尋詣義濟。得",
    "X76n1516_008:0090b13": "儀文以歸。即以所期日。於山北寺修設。次日曛暮。向",
    "X76n1516_008:0090b14": "者異人。與十數輩。來謝曰。弟子即秦莊襄王也。又指",
    "X76n1516_008:0090b15": "其徒曰。此范睢穰侯白起王剪張儀陳軫。皆秦臣也。",
    "X76n1516_008:0090b16": "咸坐本罪。幽囚陰府。大夜冥冥。無能救護。昔梁武帝。",
    "X76n1516_008:0090b17": "於金山寺設此齋時。前代紂王之臣。皆免所苦。弟子",
    "X76n1516_008:0090b18": "爾時亦暫息苦。然以獄情未決。不得出離。今蒙吾師",
    "X76n1516_008:0090b19": "設齋。弟子與此徒輩。并列國諸侯眾等。皆乘善力。將",
    "X76n1516_008:0090b20": "生人間。慮世異國殊。故此來謝。言訖遂滅。自是儀文。",
    "X76n1516_008:0090b21": "布行天下。作大利益(賾禪師葦江集)○義淨法師。年三十七。",
    "X76n1516_008:0090b22": "往西域求經。",
    "X76n1516_008:0090b23": "壬申(三年)",
    "X76n1516_008:0090b24": "五祖弘忍大師。開化於蘄州黃梅破頭山。時六祖乃",
    "X76n1516_008:0090c01": "嶺南盧居士。名慧能。年三十二。來參祖曰。來求作佛。",
    "X76n1516_008:0090c02": "祖曰。嶺南人無佛性。曰人有南北。佛性豈然。祖異之",
    "X76n1516_008:0090c03": "曰。著槽廠去。能入碓方服勞。經八个月。師告眾。各述",
    "X76n1516_008:0090c04": "一偈。語意冥符。則衣法皆付。神秀上座書偈云。身是",
    "X76n1516_008:0090c05": "菩提樹。心如明鏡臺。時時勤拂拭。莫遣惹塵埃。師見",
    "X76n1516_008:0090c06": "曰。依此修行。亦得道果。能聞之。亦令人於秀偈側書",
    "X76n1516_008:0090c07": "曰。菩提本無樹。明鏡亦非臺。本來無一物。何處有塵",
    "X76n1516_008:0090c08": "埃。師見之。故曰此誰作。亦未見性。即於是夕。潛呼能",
    "X76n1516_008:0090c09": "至告曰。諸佛出世。為一大事因緣。隨機小大。而引化",
    "X76n1516_008:0090c10": "之。遂有三乘等法。然以微妙秘密正法眼藏。付于迦",
    "X76n1516_008:0090c11": "葉。展轉傳授以至於吾。吾今授汝。聽吾偈曰。有情來",
    "X76n1516_008:0090c12": "下種。因地果還生。無情既無種。無性亦無生。能跪受",
    "X76n1516_008:0090c13": "畢。又曰。衣止汝身。勿復傳也。且當遠引。俟時行化。逢",
    "X76n1516_008:0090c14": "懷且止。遇會即藏。能禮辭通夕南邁。師由是三日不",
    "X76n1516_008:0090c15": "上堂。眾疑問之。師曰。吾道行矣。又曰衣法誰傳。師曰",
    "X76n1516_008:0090c16": "能者傳之。眾知盧居士也。尋已不在。相率追之。趕至",
    "X76n1516_008:0090c17": "大庾嶺頭。能置衣鉢於石。慧明上座先至。舉之莫能",
    "X76n1516_008:0090c18": "動。即曰。我來求法。不求其衣。六祖乃曰。不思善不思",
    "X76n1516_008:0090c19": "惡。正當恁麼時。還我明上座本來面目。明大悟曰。密",
    "X76n1516_008:0090c20": "語外還更有意旨否。六祖曰。我今與汝說者。即非密",
    "X76n1516_008:0090c21": "也。汝若返照。密却在汝邊。六祖令向北接人。六祖後",
    "X76n1516_008:0090c22": "至曹溪。又被惡人尋逐。乃晦迹於四會懷集之間。四",
    "X76n1516_008:0090c23": "年隱於獵人中。常為獵人說法。獵人悟者甚眾。",
    "X76n1516_008:0090c24": "癸酉(四)",
    "X76n1516_008:0091a01": "神僧萬回法師。初幼時。能三千里致兄書。朝往暮歸。",
    "X76n1516_008:0091a02": "因號萬回。帝乃度為沙門。",
    "X76n1516_008:0091a03": "甲戌(上元元)",
    "X76n1516_008:0091a04": "乙亥(二)",
    "X76n1516_008:0091a05": "五祖弘忍大師。忽告眾曰。吾今事畢。時可行矣。即入",
    "X76n1516_008:0091a06": "室安坐示寂。壽七十四。塔于東山。代宗諡大滿禪師",
    "X76n1516_008:0091a07": "(據五燈錄。及正宗記。謂師武德甲申。七歲遇四祖。至此年示寂壽七十四。必訛誤也。若謂此年壽七十四。則甲",
    "X76n1516_008:0091a08": "申年二十三矣。若甲申年七歲。則此年止壽五十八。非前誤。則後誤)。",
    "X76n1516_008:0091a09": "丙子(儀鳳元)",
    "X76n1516_008:0091a10": "正月六祖。到廣州法性寺。值印宗法師。講涅槃經。時",
    "X76n1516_008:0091a11": "有風吹幡動。一僧云旛動。一云風動。祖乃云。非旛動。",
    "X76n1516_008:0091a12": "非風動。仁者心動。二人言下大悟。印宗詢之。即執弟",
    "X76n1516_008:0091a13": "子禮。乃為六祖落髮。請智光律師。授以大戒。",
    "X76n1516_008:0091a14": "丁丑(二)",
    "X76n1516_008:0091a15": "六祖。徙居韶州雙峯曹溪寶林寺。刺史韋據。請於大",
    "X76n1516_008:0091a16": "梵寺。說法。座下僧尼道俗一千餘人。刺史官寮等。三",
    "X76n1516_008:0091a17": "十餘人。是日廣說頓教。門人法海抄錄流行。今壇經",
    "X76n1516_008:0091a18": "是也。",
    "X76n1516_008:0091a19": "戊寅(三)",
    "X76n1516_008:0091a20": "涅槃經茶毗後二卷。乃南海波陵國。若那跋陀羅(此云",
    "X76n1516_008:0091a21": "智賢)。為沙門會寧。於波陵國也。麟鳳年。自南海寄歸達",
    "X76n1516_008:0091a22": "交州。後附經入京。是年沙門靈會。方於東宮。啟請施",
    "X76n1516_008:0091a23": "行(釋教錄)。",
    "X76n1516_008:0091a24": "己卯(調露元)",
    "X76n1516_008:0091b01": "正月信士杜行顗。譯出佛頂勝呪經一卷。顗京兆人。",
    "X76n1516_008:0091b02": "儀鳳中行鴻臚寺。典客署令。顗妙通梵語。因罽賓僧",
    "X76n1516_008:0091b03": "佛陀波利。獻尊勝經。帝乃詔令譯之。今在藏。",
    "X76n1516_008:0091b04": "庚辰(永隆元)",
    "X76n1516_008:0091b05": "辛巳(開耀元)",
    "X76n1516_008:0091b06": "南天竺有菩提流志。為西域宗師。帝聞風而悅之。因",
    "X76n1516_008:0091b07": "使西域。有詔敦請○太子文學權無二。述釋典稽疑",
    "X76n1516_008:0091b08": "十條。以問興善復禮法師。禮乃撰十門辨惑論二卷",
    "X76n1516_008:0091b09": "以釋之。眾疑頓遣。此雖一時之酬答。實為萬代之龜",
    "X76n1516_008:0091b10": "鏡也。見行于世。",
    "X76n1516_008:0091b11": "壬午(永淳元)",
    "X76n1516_008:0091b12": "五月。日照再譯最勝陀羅尼經(此本多誤)○慈恩法師窺",
    "X76n1516_008:0091b13": "基卒。壽五十一。有詔傷悼。御製畫像贊。勑葬樊川北",
    "X76n1516_008:0091b14": "渠。近奘公之塋。基貌碩心慈。嘗造玉文殊像。及金寫",
    "X76n1516_008:0091b15": "大般若經。皆獲瑞應。初宣律師。以弘律感天厨供饌。",
    "X76n1516_008:0091b16": "每薄基三車之玩。不甚為禮。基嘗訪宣。其日過午。而",
    "X76n1516_008:0091b17": "天饌不至。及基辭去。天神乃降。宣責以後時。天曰。適",
    "X76n1516_008:0091b18": "見大乘菩薩在此。翊衛嚴甚。故無自而入。宣聞之大",
    "X76n1516_008:0091b19": "驚。於是遐邇增敬焉。先是。奘公親授西域戒賢瑜伽",
    "X76n1516_008:0091b20": "師地唯識宗。而基盡領其妙天下目為三乘法相顯",
    "X76n1516_008:0091b21": "理宗。謂之慈恩教○隱士孫思邈卒。善莊老陰陽醫",
    "X76n1516_008:0091b22": "藥之術。尤重釋典。世稱孫真人焉。",
    "X76n1516_008:0091b23": "癸未(洪道元)　十二月高宗崩中宗即位。",
    "X76n1516_008:0091b24": "初北印土罽賓國沙門。佛陀波利(此云覺護)。儀鳳元年。至",
    "X76n1516_008:0091c01": "五臺清涼山。逢一叟問曰。爾來何為。曰欲禮文殊。曰",
    "X76n1516_008:0091c02": "曾持佛頂尊勝呪來否。曰未也。曰此土眾生。犯四棄",
    "X76n1516_008:0091c03": "者多。能回取呪。以流此土。作大利益。弟子當示師文",
    "X76n1516_008:0091c04": "殊所在。叟忽不見。波利乃返本國。取呪至於長安。有",
    "X76n1516_008:0091c05": "旨。命杜行顗及日照三藏番譯。譯訖賜利嚫絹三十",
    "X76n1516_008:0091c06": "疋。至是利又將梵本。訪西明寺。僧順貞奏共譯出。名",
    "X76n1516_008:0091c07": "尊勝陀羅尼。乃第三出也。與杜令譯者。大同小異。比",
    "X76n1516_008:0091c08": "諸眾譯。此最弘布。波利即入五臺。後不知終○法師",
    "X76n1516_008:0091c09": "元暉卒。暉字道世。撰法苑珠林一百卷。今在藏。",
    "X76n1516_008:0091c10": "則天皇后",
    "X76n1516_008:0091c11": "甲申(光宅元年)",
    "X76n1516_008:0091c12": "二月。廢中宗為廬陵王。則天臨朝稱制。",
    "X76n1516_008:0091c13": "乙酉(埀拱元年)",
    "X76n1516_008:0091c14": "幽中宗于房州○懷義修白馬寺。",
    "X76n1516_008:0091c15": "丙戌(二年)",
    "X76n1516_008:0091c16": "泉州黃守恭宅園中桑樹。忽生白蓮花。因捨宅為寺。",
    "X76n1516_008:0091c17": "今開元寺是也(方輿勝覽)。",
    "X76n1516_008:0091c18": "丁亥(三年)",
    "X76n1516_008:0091c19": "天竺地婆訶羅(此云日照)。自天皇儀鳳初。至京譯密嚴等",
    "X76n1516_008:0091c20": "經。至是年共譯十八部三十四卷。天后親製序。今在",
    "X76n1516_008:0091c21": "藏。",
    "X76n1516_008:0091c22": "戊子(四年)",
    "X76n1516_008:0091c23": "后延神僧萬回入宮。賜錦衣。令宮女給侍。",
    "X76n1516_008:0091c24": "己丑(永昌元年)",
    "X76n1516_008:0092a01": "于闐沙門提雲般若(此云天智)。是年至京。謁帝于洛。勑於",
    "X76n1516_008:0092a02": "東寺番經。",
    "X76n1516_008:0092a03": "庚寅(天授元年　九月改國號周)",
    "X76n1516_008:0092a04": "沙門法明等十人。詣闕上大雲經。盛稱則天當代唐",
    "X76n1516_008:0092a05": "主閻浮提。則天大悅。賜十沙門紫方袍銀龜袋。頒經",
    "X76n1516_008:0092a06": "于天下諸州。各建大雲寺。",
    "X76n1516_008:0092a07": "辛卯(二年)",
    "X76n1516_008:0092a08": "勑升釋氏。在道教之上○天智至是。共出經論六部。",
    "X76n1516_008:0092a09": "壬辰(長壽元年)",
    "X76n1516_008:0092a10": "□仁儉禪師。師至見。乃仰視帝良久云。會麼。帝曰不",
    "X76n1516_008:0092a11": "會。師云。老僧持不語戒。言訖而去(一云天冊萬歲乙未年)。翌日",
    "X76n1516_008:0092a12": "進短歌十九首。后覽而嘉之。厚加賜賚。今唯了元歌",
    "X76n1516_008:0092a13": "一首。盛行于世。師即騰騰和尚也。",
    "X76n1516_008:0092a14": "癸巳(二年)",
    "X76n1516_008:0092a15": "天竺達摩流支(此云法希)。天后改為菩提流志(此云覺愛)。初天",
    "X76n1516_008:0092a16": "皇遣使邀之。是年至京。即於佛授記寺。譯經一十九",
    "X76n1516_008:0092a17": "部二十卷○沙門釋慧智。父乃印土人。故諳兩土言",
    "X76n1516_008:0092a18": "音。三藏地婆訶羅提雲般若寶思惟等。所有番譯。皆",
    "X76n1516_008:0092a19": "召智為證。兼令度語。是年自譯讚觀音頌一卷(釋教錄)。",
    "X76n1516_008:0092a20": "甲午(延載元)",
    "X76n1516_008:0092a21": "乙未(太后加號慈氏改元證聖)(又加天冊金輪大聖皇帝)(改元天冊萬歲)",
    "X76n1516_008:0092a22": "勑釋明佺等。刊定經目撰錄十五卷(今見在)○后聞于",
    "X76n1516_008:0092a23": "闐國。有梵本華嚴大經。即遣使往求之。并請善梵學",
    "X76n1516_008:0092a24": "者一人隨來。於是于闐國主。以實叉難陀(此云學喜)。妙善",
    "X76n1516_008:0092b01": "華嚴宗旨。遣赴命。則天見之大悅。是年三月。詔入大",
    "X76n1516_008:0092b02": "遍空寺。同菩提流志復禮等番譯。後移於佛授記寺",
    "X76n1516_008:0092b03": "譯經。則天時幸其寺。親受筆削。時施供饌焉○五月",
    "X76n1516_008:0092b04": "義淨法師。還自西域。所遊三十餘國。往來二十五年。",
    "X76n1516_008:0092b05": "得經論四百部。舍利三百粒。天后親迎于上東門外。",
    "X76n1516_008:0092b06": "幡樂導引。安置佛授記寺。勑令番譯。初共實叉難陀。",
    "X76n1516_008:0092b07": "譯華嚴經。久視已後。方自番譯。",
    "X76n1516_008:0092b08": "丙申(萬歲通天元)",
    "X76n1516_008:0092b09": "詔沙彌康法藏。於太原寺。開示新華嚴宗旨。方緒經",
    "X76n1516_008:0092b10": "題。感白光自口而出。成盖停空。萬眾歎異。有旨。命京",
    "X76n1516_008:0092b11": "城十大德。為藏授滿分戒。賜號賢首。詔入大遍空寺。",
    "X76n1516_008:0092b12": "參譯經(本傳)○詔嵩岳惠安禪師。與神秀禪師至都。肩",
    "X76n1516_008:0092b13": "輿入殿。親加跪禮。奉于宮禁。朝夕問道。尊為國師。勑",
    "X76n1516_008:0092b14": "當陽山。剏度門寺。以旌其德。時王公已下。及京城士",
    "X76n1516_008:0092b15": "庶。聞風爭來謁見。望塵拜伏。日以萬數(舊史)○詔有番",
    "X76n1516_008:0092b16": "僧樂住者。所在配住。時泗州大師。不欲異凡。乃於楚",
    "X76n1516_008:0092b17": "州龍興寺隷名。適議建佛殿。大師忽言。吾助五百貫。",
    "X76n1516_008:0092b18": "問在何間。答言非遠。乃到江畔。見數舡至。師招住後",
    "X76n1516_008:0092b19": "舡責云。無心濟物。已是愚迷。何故劫人更加傷害。若",
    "X76n1516_008:0092b20": "不捨施。汝必遭刑。舟人遂捨五百貫。哀求救護。尋遭",
    "X76n1516_008:0092b21": "楊子縣擒捕。囚在囹扉。欵問已實。甘心待死。惟想江",
    "X76n1516_008:0092b22": "邊大師。疑是觀音聖者。乃志心想念。師忽現雲中。慰",
    "X76n1516_008:0092b23": "曰。但知專念。不必它憂。罪欵既圓於案中。恩赦忽流",
    "X76n1516_008:0092b24": "於天下。實為寒灰發焰。朽骨生肌矣(本傳)。",
    "X76n1516_008:0092c01": "丁酉(神功元年)",
    "X76n1516_008:0092c02": "泗州大師。或宴坐於深房。或振鍚於長路。水洒石師",
    "X76n1516_008:0092c03": "之口。盡療于母牙疼。瓶擲裴公之房。頓瘳辛氏疢疾。",
    "X76n1516_008:0092c04": "施扇則畢令風濤無害。慈幼則趙母病苦自痊。不施",
    "X76n1516_008:0092c05": "駿馬。則孫令墜馬而亡。不施鈔鑼。則裴氏浣鑼而沒。",
    "X76n1516_008:0092c06": "後與門人慧儼。誓願遊方。離山陽。而道俗攀依。到淮",
    "X76n1516_008:0092c07": "陰則舟航稽首。莫不停帆獻供。息棹焚香。請降臨而",
    "X76n1516_008:0092c08": "不來。無邀迎而忽至(本傳)。",
    "X76n1516_008:0092c09": "戊戌(聖曆元年)",
    "X76n1516_008:0092c10": "召廬陵王還。",
    "X76n1516_008:0092c11": "己亥(二年)",
    "X76n1516_008:0092c12": "十月。譯新華嚴經。成八十卷。則天親製序。御太極殿。",
    "X76n1516_008:0092c13": "宣示百官(本經)。",
    "X76n1516_008:0092c14": "庚子(久視元年)",
    "X76n1516_008:0092c15": "詔斂天下僧錢日一文。聚作大像於白馬阪。狄仁傑",
    "X76n1516_008:0092c16": "等。上疏切諫。則天不納(舊史)○八月婆羅門李無謟。譯",
    "X76n1516_008:0092c17": "出不空罥索經一卷。乃秘教總持之要。",
    "X76n1516_008:0092c18": "辛丑(長安元年)",
    "X76n1516_008:0092c19": "則天將建大像。御史張廷珪。上疏切諫。則天召見。賜",
    "X76n1516_008:0092c20": "以金帛。而慰喻之(唐史)○詔賢首法師法藏。於東都佛",
    "X76n1516_008:0092c21": "授記寺。講新華嚴經。至華藏世界品。感大地震動。即",
    "X76n1516_008:0092c22": "日召對長生殿。問帝網十重六相之義。藏敷宣有緒。",
    "X76n1516_008:0092c23": "又就指殿隅金師子為曉。則天豁然領解。由是集其",
    "X76n1516_008:0092c24": "語。目為金師子章○(初儼尊者。傳杜順華嚴宗旨。藏侍儼盡傳其教。及儼去世。藏以",
    "X76n1516_008:0093a01": "巾幘說法。於是耆德抗表。乞度為僧。凡藏落髮受具。皆則天特旨。藏沒清凉國師澄觀。傳其教。學者宗之。目為",
    "X76n1516_008:0093a02": "一念圓融具德宗。謂之賢首教)。",
    "X76n1516_008:0093a03": "壬寅(二年)",
    "X76n1516_008:0093a04": "萬回公。所至顯化。玄宗在蕃。甞私謁回。回撫其背曰。",
    "X76n1516_008:0093a05": "五十年太平天子。可自愛睿。宗為相王。每將出。回必",
    "X76n1516_008:0093a06": "告市人曰。天子來。少頃而相王至。其神異類如此。",
    "X76n1516_008:0093a07": "癸卯(三年)",
    "X76n1516_008:0093a08": "義淨法師。以久視元年至是年。譯光明等經。二十部",
    "X76n1516_008:0093a09": "百十五卷。天后製新番聖教序○則天鑄像之費將",
    "X76n1516_008:0093a10": "具。李憍疏諫。后不納。是冬像成。率百僚禮祀(舊唐史)。",
    "X76n1516_008:0093a11": "甲辰(四年)",
    "X76n1516_008:0093a12": "正月。實叉譯入楞伽經七卷。功畢(今在藏。此比諸本。尤為詳明)○",
    "X76n1516_008:0093a13": "實叉至此。總譯經論一十九部一百七卷○實叉難",
    "X76n1516_008:0093a14": "陀。辭還于闐。詔遣御史霍嗣光送還○覩貨邏國沙",
    "X76n1516_008:0093a15": "門彌陀山(此云寂友)。初共實叉難陀譯經。是年譯無垢淨",
    "X76n1516_008:0093a16": "光經一卷。乃辭帝還邦。帝厚遣之。",
    "X76n1516_008:0093a17": "中宗",
    "X76n1516_008:0093a18": "乙巳(神龍元)",
    "X76n1516_008:0093a19": "正月。大臣等請太后。傳位太子○中宗即位○太后",
    "X76n1516_008:0093a20": "徙居上陽宮。帝帥百官。上太后尊號。曰則天大聖皇",
    "X76n1516_008:0093a21": "帝。復國號曰唐○流宰相房融于高州○四月。中宗",
    "X76n1516_008:0093a22": "降御札。召曹溪六祖入京。其辭曰。朕請安秀二師。宮",
    "X76n1516_008:0093a23": "中供養。萬機之暇。每究一乘。二師並推讓云。南方能",
    "X76n1516_008:0093a24": "禪師。密授忍大師衣法。可就彼問。今遣內侍薛簡。馳",
    "X76n1516_008:0093b01": "詔迎請。願師慈念。速赴上京。師以表辭疾。願終林麓。",
    "X76n1516_008:0093b02": "薛簡曰。京城禪德皆云。欲得會道。當旨禪定。未審。師",
    "X76n1516_008:0093b03": "所說法如何。祖曰。道由心悟。豈在坐耶。簡曰。弟子回",
    "X76n1516_008:0093b04": "朝。主上必問。願師指示心要。令得明道。祖曰。道無明",
    "X76n1516_008:0093b05": "暗。簡曰。明喻智慧。暗況煩惱。倘不以智慧。照破煩惱。",
    "X76n1516_008:0093b06": "生死憑何出離。祖曰。若以智慧。照煩惱者。此是二乘",
    "X76n1516_008:0093b07": "小機。簡曰。何謂大乘見解。祖曰。明與無明。其性無二。",
    "X76n1516_008:0093b08": "無二之性。即是實性。實性者。在凡不減。在聖不增。住",
    "X76n1516_008:0093b09": "煩惱而不亂。居禪定而不寂。性相如如。名之曰道。簡",
    "X76n1516_008:0093b10": "曰。師說不生不滅。何異外道。祖曰。外道將滅止生。以",
    "X76n1516_008:0093b11": "生顯滅。滅猶不滅。生說無生。我說本自不生。今亦無",
    "X76n1516_008:0093b12": "滅。所以不同外道。汝欲知心要。但一切善惡。都莫思",
    "X76n1516_008:0093b13": "量。自然得入清淨心體。湛然常住。妙用恒沙。簡禮辭",
    "X76n1516_008:0093b14": "歸闕。表上祖語。帝咨美久之。尋遣使賜袈裟瓶鉢等。",
    "X76n1516_008:0093b15": "諭天子嚮慕之意○天竺般剌密帝(此云極量)。於廣州制",
    "X76n1516_008:0093b16": "止道場居止。五月二十三日。於灌頂部中。誦出一品。",
    "X76n1516_008:0093b17": "名楞嚴經。彌伽爍佉(此云雲峰)。譯成一部十卷。宰相房融",
    "X76n1516_008:0093b18": "筆受。沙門懷廸。證譯。傳經事畢。密帝乃汎舶西歸(出譯",
    "X76n1516_008:0093b19": "經圖記。一云融遇密帝賷楞嚴梵夾至。乃請之宣譯。譯畢。密帝復携梵本。歸于天竺)。○義淨法",
    "X76n1516_008:0093b20": "師。至是又出孔雀等經四部六卷。帝製序。號大唐龍",
    "X76n1516_008:0093b21": "興三藏聖教序○十一月。則天崩。年八十二○十二",
    "X76n1516_008:0093b22": "月。勑改韶州古寶林。為中興寺。",
    "X76n1516_008:0093b23": "丙午(二年)",
    "X76n1516_008:0093b24": "賜神僧萬回。號法雲公○僧慧範等。加五品階○二",
    "X76n1516_008:0093c01": "月大通禪師神秀示寂。勑葬龍門。葬日給羽儀鹵簿。",
    "X76n1516_008:0093c02": "帝送龕至便橋。中書令張說製碑。略曰。師謁忍禪師。",
    "X76n1516_008:0093c03": "服勤六年。乃居於玉泉寺東之山。學者如市。久視中。",
    "X76n1516_008:0093c04": "詔請而來。敷坐覲君。肩輿上殿。屈萬乘而稽首。洒九",
    "X76n1516_008:0093c05": "重而宴居。傳聖道者不北面。有盛德者無臣禮。遂推",
    "X76n1516_008:0093c06": "兩京法主。三帝國師。仰佛日之再中。慶優曇之一現。",
    "X76n1516_008:0093c07": "然處都邑。每帝王分座。后妃臨席。鴛鷺四匝。龍象三",
    "X76n1516_008:0093c08": "遶。聖敬日崇。朝恩代積。當陽初會之所。置寺曰度門。",
    "X76n1516_008:0093c09": "尉氏先人之宅。置寺曰報恩。師生於隋末。百有餘歲。",
    "X76n1516_008:0093c10": "僧臘八十云云。時岐王範。及徵君盧鴻一。皆勒碑製",
    "X76n1516_008:0093c11": "碣。舊唐史有傳。賜僧諡號。自是始也○法師義淨。隨",
    "X76n1516_008:0093c12": "駕歸京。勑於大薦福寺。別置番經院處之。又菩提流",
    "X76n1516_008:0093c13": "志。隨駕歸京。勑於西崇福寺安置。譯寶積等經。創發",
    "X76n1516_008:0093c14": "題日。於大內佛光殿。帝親御法筵。筆受經旨。妃后同",
    "X76n1516_008:0093c15": "觀。百僚侍坐。求之古人。無以加也○賜慧安國師紫",
    "X76n1516_008:0093c16": "衣。仍延入禁中供養○是年。帝及皇后公主。多營佛",
    "X76n1516_008:0093c17": "寺○八月。詔天下。試童行經義挑通無滯者。度為僧。",
    "X76n1516_008:0093c18": "試經為僧。自此而始○寶思惟。至是年。譯罥索等經。",
    "X76n1516_008:0093c19": "共七部九卷。自是更不譯經。唯專禮誦。",
    "X76n1516_008:0093c20": "丁未(景龍元)",
    "X76n1516_008:0093c21": "詔改中興寺觀。為龍興○勑韶州刺史。重飾寶林中",
    "X76n1516_008:0093c22": "興。賜額曰法泉寺。六祖新州舊居。為國恩寺○帝召",
    "X76n1516_008:0093c23": "義淨法師入內。并同番經沙門。九旬坐夏。帝以昔居",
    "X76n1516_008:0093c24": "房部。幽厄無歸。祈念藥師。遂蒙降祉。因於大佛光殿。",
    "X76n1516_008:0094a01": "勑淨等譯藥師經二卷。帝御法筵。手自筆受○釋智",
    "X76n1516_008:0094a02": "嚴。于闐國王之子。幼至大唐。早居榮祿。授大將軍。封",
    "X76n1516_008:0094a03": "郡公。神龍二年五月。請捨宅為寺。勑允其請。又固請",
    "X76n1516_008:0094a04": "出家。十二月二十四日。墨制云。人之情也。莫不貪惜",
    "X76n1516_008:0094a05": "祿位。卿之願也。乃欲棄俗出家。忽省來奏。嗟賞兼懷。",
    "X76n1516_008:0094a06": "特遂所祈。式成高志。是年十一月五日帝生辰剃落。",
    "X76n1516_008:0094a07": "仍請住終南山至相寺。虗心修道。自是多預番譯(釋教)。",
    "X76n1516_008:0094a08": "戊申(二年)",
    "X76n1516_008:0094a09": "遣使詔于闐。實叉難陀。再至京師。帝降蹕迎勞。備法",
    "X76n1516_008:0094a10": "儀迓之。載以青象。安置薦福寺○詔泗州僧伽大士",
    "X76n1516_008:0094a11": "入宮。帝稱弟子。三台聞法。百辟歸心。復舘于薦福寺。",
    "X76n1516_008:0094a12": "在京數月。忽大旱。帝請大士至內殿。求賜甘雨。師曰。",
    "X76n1516_008:0094a13": "無須別物。只要御瓶。才傾瀉於瓊津。便大霶於甘雨",
    "X76n1516_008:0094a14": "矣。帝為度慧儼慧岸木叉三人。為侍者。帝親書所居",
    "X76n1516_008:0094a15": "寺額。曰普光王。先送歸淮(本傳)○嵩岳元珪禪師。居嶽",
    "X76n1516_008:0094a16": "之龐塢。一日嶽帝詣師。稽首乞戒。師乃授以五戒。復",
    "X76n1516_008:0094a17": "示無心則無戒。無佛無眾生之旨。神復請願効所能。",
    "X76n1516_008:0094a18": "師曰。吾觀身無物。觀法無常。了然更有何欲。神曰。師",
    "X76n1516_008:0094a19": "必命我。為世間事。展我神功。使已發心未發心。信心",
    "X76n1516_008:0094a20": "不信心等人。目我神蹤。知有佛有神。有自然非自然",
    "X76n1516_008:0094a21": "者。師曰。東巖寺之障。莽然無樹。北岫有之。汝能移北",
    "X76n1516_008:0094a22": "樹於東嶺乎。神曰既聞命矣。恐昏夜必有喧動。願師",
    "X76n1516_008:0094a23": "無駭。即作禮辭去。師門送之。見儀衛雍雍陵空隱沒。",
    "X76n1516_008:0094a24": "是夕風雷震蕩。拂旦和霽。則北山之松。盡移東嶺。森",
    "X76n1516_008:0094b01": "然行植焉(傳燈錄)。",
    "X76n1516_008:0094b02": "己酉(三年)",
    "X76n1516_008:0094b03": "二月。帝賜慧安國師摩衲。師辭歸嵩嶽。三月師誡其",
    "X76n1516_008:0094b04": "徒曰。吾歿後。將尸置寒林中。恣野火焚之。至八日合",
    "X76n1516_008:0094b05": "戶偃身而寂。壽一百二十八。其徒奉命。舁尸林中。果",
    "X76n1516_008:0094b06": "野火至闍維之。得舍利八十粒。五粒最巨。而紅光奪",
    "X76n1516_008:0094b07": "目。詔入留禁中○禪師法儀。琅邪王之子也。上求琅",
    "X76n1516_008:0094b08": "邪之後。扶風太守獲之。館于後堂。奏名于朝。大守夫",
    "X76n1516_008:0094b09": "人欲妻以女。儀堅拒不許。至於浴室。自斷其陰。婢子",
    "X76n1516_008:0094b10": "遽呼救之。守高其操執事之。及赴京引見。帝命襲琅",
    "X76n1516_008:0094b11": "邪王爵。儀具以本志懇辭。帝嘉之。聽從便○召律師",
    "X76n1516_008:0094b12": "道岸入宮。為妃主授歸戒。因留禁中。別日帝至。諸師",
    "X76n1516_008:0094b13": "咸避席。岸獨逡巡長揖而已。帝高其量。圖形林光宮。",
    "X76n1516_008:0094b14": "御製八句贊之(通論)。",
    "X76n1516_008:0094b15": "睿宗",
    "X76n1516_008:0094b16": "庚戌(景雲元　六月改)",
    "X76n1516_008:0094b17": "泗州大士。三月示寂。神采如生。勑就薦福寺。塑身建",
    "X76n1516_008:0094b18": "塔。忽穢氣滿城。帝祝之。許送歸淮。即異香郁然。傾都",
    "X76n1516_008:0094b19": "歎異。遂奉全身。歸泗州普光王寺建塔。帝甞問萬回",
    "X76n1516_008:0094b20": "曰。僧伽何如人。回曰。觀音大士化身耳。大士壽八十",
    "X76n1516_008:0094b21": "三。初三十年。在於本國。五十三年。在於此方。前後化",
    "X76n1516_008:0094b22": "緣二十七處。神迹非一。具見行狀○六月中宗崩。明",
    "X76n1516_008:0094b23": "皇誅韋后等。奉睿宗即位○時義淨法師。於大薦福",
    "X76n1516_008:0094b24": "寺。譯浴像等經論。至是又出二十部八十八卷。李嶠",
    "X76n1516_008:0094c01": "張說等潤色。僕射韋巨源蘇[王*(十/(罩-卓+衣))]等監譯○菩提流志。",
    "X76n1516_008:0094c02": "正譯寶積。至是帝復於北苑白蓮華亭。及大內甘露",
    "X76n1516_008:0094c03": "等殿。別開會首。帝亦親筆受。王瑨賀知章等潤色。中",
    "X76n1516_008:0094c04": "書陸象先魏知古等監譯。帝外總萬方。內崇三寶。御",
    "X76n1516_008:0094c05": "筆製序。標於經首○八月。高祖舊第興聖寺。有柿樹",
    "X76n1516_008:0094c06": "久枯。至是忽重榮。因大赦天下。賜百官封爵。普度僧",
    "X76n1516_008:0094c07": "道數萬○十月。實叉難陀示寂。闍維舌根不壞。詔送",
    "X76n1516_008:0094c08": "歸于闐建塔。",
    "X76n1516_008:0094c09": "辛亥(二年)",
    "X76n1516_008:0094c10": "三月詔嵩山僧一行赴闕。行辭疾不赴。遁入荊州當",
    "X76n1516_008:0094c11": "陽山。行初究太玄經義。次傳天台僧筭術。次入嵩山。",
    "X76n1516_008:0094c12": "參普寂禪師宗旨。及遁當陽。又從律師惠悟。學毗尼。",
    "X76n1516_008:0094c13": "凡經籍一覧。畢世不忘(舊唐史)○四月。下詔曰。釋典玄",
    "X76n1516_008:0094c14": "宗。理均迹異。拯人化俗。教別功齊。自今聚集僧道。宜",
    "X76n1516_008:0094c15": "齊行並集。初太宗。以老子為皇宗。升於釋氏之上。至",
    "X76n1516_008:0094c16": "則天朝。復在釋氏之下。今此已往。遂為永式。令僧左",
    "X76n1516_008:0094c17": "道右。齊班竝集云(舊唐史)○十月。詔神僧萬回入宮。舘",
    "X76n1516_008:0094c18": "于集賢院。給二美人奉事。十二月。忽求閿鄉河水。左",
    "X76n1516_008:0094c19": "右莫得。又曰穴堂前地可得也。得之。回飲水畢。湛然",
    "X76n1516_008:0094c20": "而逝。贈司徒虢國公。圖形集賢院○法師義淨。是年",
    "X76n1516_008:0094c21": "又出佛功德等經論二十一卷。太常卿薛崇胤監護。",
    "X76n1516_008:0094c22": "壬子(先天元年)　七月傳位于太子玄宗。",
    "X76n1516_008:0094c23": "永嘉真覺大師。名玄覺。博貫三藏。參曹溪六祖。一見",
    "X76n1516_008:0094c24": "語合。祖即印可。師遽告歸。祖少留一宿。故號為一宿",
    "X76n1516_008:0095a01": "覺焉。及回永嘉學徒奔萃。因著證道歌一篇。以警未",
    "X76n1516_008:0095a02": "悟。師復預期冥感。即時定中觀見。字字化作金色。滿",
    "X76n1516_008:0095a03": "虗空界。是年師示寂(一云先天二年)。葬于松臺山(今淨光也)。李邕",
    "X76n1516_008:0095a04": "為作神道碑。後憲宗元和中。杜守賁(一云柳守賁)愛其證",
    "X76n1516_008:0095a05": "道歌。輙發地視。軀完如生。因為營塔。僖宗時郡。守朱",
    "X76n1516_008:0095a06": "褒。狀表其事。賜諡無相大師。塔號淨光。師有妹曰玄",
    "X76n1516_008:0095a07": "機。亦參六祖(今淨居祖師也)。師之證道歌。梵僧傳歸天竺飜",
    "X76n1516_008:0095a08": "譯。彼皆欽仰。目為東土大乘經師。又著禪宗悟修圓",
    "X76n1516_008:0095a09": "旨十篇。及觀心十門。見傳于世(皇朝太平興國中。有進其遺集者。唐太宗",
    "X76n1516_008:0095a10": "悅之。剃其進者。賜銀百兩。使歸植眾。并給賜茶山。許自置田贍僧眾。祥符中賜御書。山水圖畫一百餘軸。見永",
    "X76n1516_008:0095a11": "嘉編及諸錄)。",
    "X76n1516_008:0095a13": "歷代編年釋氏通鑑卷之八"
}