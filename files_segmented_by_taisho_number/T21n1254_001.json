{
    "T21n1254_001:0255c08": "末利支提婆華鬘經",
    "T21n1254_001:0255c10": "開府儀同三司特進試鴻臚卿肅國",
    "T21n1254_001:0255c11": "公食邑三千戶賜紫贈司空諡大鑒",
    "T21n1254_001:0255c12": "正號大廣智大興善寺三藏沙門",
    "T21n1254_001:0255c13": "不空奉　詔譯",
    "T21n1254_001:0255c14": "如是我聞。一時佛在舍衛國祇樹給孤獨園。",
    "T21n1254_001:0255c15": "與大阿羅漢二百五十人俱。復有無量大菩薩",
    "T21n1254_001:0255c16": "眾。彌勒菩薩曼殊室利菩薩觀世音菩薩而為",
    "T21n1254_001:0255c17": "上首。及末利支等諸天龍神八部前後圍遶。",
    "T21n1254_001:0255c18": "爾時舍利子即從座起偏袒右肩。右膝著地",
    "T21n1254_001:0255c19": "合掌而白佛言。世尊。未來末世眾生作何法",
    "T21n1254_001:0255c20": "得脫諸難。佛告舍利子諦聽諦聽。我今為汝",
    "T21n1254_001:0255c21": "說於此事。爾時眾會歡喜踊躍重復勸請。時",
    "T21n1254_001:0255c22": "佛世尊即說此言。有天名末利支。常在日前",
    "T21n1254_001:0255c23": "行。日不見彼彼能見日即說呪曰。",
    "T21n1254_001:0255c24": "　南謨佛陀耶　　南謨達摩耶",
    "T21n1254_001:0256a01": "　南謨僧伽耶",
    "T21n1254_001:0256a02": "怛儞也(二合)他阿囉迦摩斯末迦摩斯阿豆摩",
    "T21n1254_001:0256a03": "斯支婆羅摩斯安達檀那摩斯摩利支波羅摩",
    "T21n1254_001:0256a04": "斯那漠率都羝娑嚩(二合引)賀",
    "T21n1254_001:0256a05": "王難中覆護我。賊難行路難失路曠野。晝日",
    "T21n1254_001:0256a06": "夜中水難火難。羅剎難茶雞支儞鬼難中",
    "T21n1254_001:0256a07": "毒藥難。佛語真實法語真實僧實語。天實語",
    "T21n1254_001:0256a08": "仙人實語覆護我呪曰。",
    "T21n1254_001:0256a09": "怛儞也(二合反)他阿羅拘利阿羅拘利吉利的",
    "T21n1254_001:0256a10": "羝勒叉勒叉我某甲薩婆婆油(上)鉢陀羅菩",
    "T21n1254_001:0256a11": "提婆伽夜栖(斯亞反)裨(毘)馺婆賀",
    "T21n1254_001:0256a12": "佛言若有人欲行此法者。一切法中此法最",
    "T21n1254_001:0256a13": "勝。若人欲得供養末利支天者。應用金若銀",
    "T21n1254_001:0256a14": "若赤銅若白檀若紫檀。應作末利支天形像。",
    "T21n1254_001:0256a15": "其造像法。一似天女形。身長大小一寸二寸",
    "T21n1254_001:0256a16": "三寸乃至一肘。其中最勝者一寸二寸為好。",
    "T21n1254_001:0256a17": "其作像又須得最好手博士。遣受八戒齋日",
    "T21n1254_001:0256a18": "日洗浴。著淨白衣作之。其價直之者隨博士",
    "T21n1254_001:0256a19": "語索不得違。作此像已。若苾芻欲行遠道。",
    "T21n1254_001:0256a20": "於袈裟片中裹著彼像。若持五戒優婆塞。於",
    "T21n1254_001:0256a21": "頭髻中盛著彼像。大小便時離身放著。不得",
    "T21n1254_001:0256a22": "共身上屏大小便利。",
    "T21n1254_001:0256a23": "次說印及壇法。",
    "T21n1254_001:0256a24": "交叉二小指二無名指。在掌中右押左。二頭",
    "T21n1254_001:0256a25": "指直竪頭相著。二中指各[打-丁+必]在二頭指背上",
    "T21n1254_001:0256a26": "頭相拄著。二大指並竪縛二頭指側。大指來",
    "T21n1254_001:0256a27": "去。此是身姥陀羅尼印准前身印。上各屈",
    "T21n1254_001:0256a28": "二中指上節。頭向大指垂甲相背。又屈二",
    "T21n1254_001:0256a29": "大指上節。頭向掌中。此是頭頂印。",
    "T21n1254_001:0256b01": "若比丘比丘尼。袈裟中裹前像。若俗人頭髻",
    "T21n1254_001:0256b02": "中著像。即作此頭印以案像上。二十一遍誦",
    "T21n1254_001:0256b03": "呪行於道路。准前身印唯開二頭指頭二分",
    "T21n1254_001:0256b04": "許。即是護身印用之護身法。",
    "T21n1254_001:0256b05": "左手大指頭押無名指第一節文。以餘四指把",
    "T21n1254_001:0256b06": "拳即是歡喜印。若作此印誦呪向王臣邊者。",
    "T21n1254_001:0256b07": "即前人歡喜左手屈臂牽向於前。以頭指已",
    "T21n1254_001:0256b08": "下四指把拳。復以大指押頭指甲上。次開掌",
    "T21n1254_001:0256b09": "中作孔。以右手申掌。從左手節上向。手掌",
    "T21n1254_001:0256b10": "磨之到於孔上。即以右掌覆蓋指孔上。心裏",
    "T21n1254_001:0256b11": "作之。左手掌是末利支心。右手掌是末利支",
    "T21n1254_001:0256b12": "身。於左手掌心中。我身隨在末利支天藏我",
    "T21n1254_001:0256b13": "身著。末利支在我頂上護於我身。此是末利",
    "T21n1254_001:0256b14": "支印。口中數數誦呪者即得大驗。行者不得",
    "T21n1254_001:0256b15": "喫飯。唯食大麥乳酪酥菜等。若不堪忍者自",
    "T21n1254_001:0256b16": "乞飯喫。不得喫於眾僧之食。如是滿足十萬",
    "T21n1254_001:0256b17": "遍即得驗也。於淨潔道場中安末利支像。已",
    "T21n1254_001:0256b18": "行者日日洗浴。若不洗浴洗手漱口入道場。",
    "T21n1254_001:0256b19": "作身印喚末利支。安置已種種供養。日日誦",
    "T21n1254_001:0256b20": "呪一百八遍或一千八遍。如是乃至滿十萬",
    "T21n1254_001:0256b21": "遍訖。然後於好處所料理於地。拔去惡物樹",
    "T21n1254_001:0256b22": "根瓦礫毛骨等已。堅築於地使平坦之。其作",
    "T21n1254_001:0256b23": "壇日者臘月十五日。以五色作之。中心著末",
    "T21n1254_001:0256b24": "利支座。座上畫著華座并像。式即東面安使",
    "T21n1254_001:0256b25": "者。名婆多羅室利夜。北面安使者。名計室儞。",
    "T21n1254_001:0256b26": "南面安使者。名摩利儞。然後呪師喚之安置。",
    "T21n1254_001:0256b27": "以香華飲食八槃燈十六盞。種種供養已。呪",
    "T21n1254_001:0256b28": "師在西門面向東坐。誦呪一千八遍。種種供",
    "T21n1254_001:0256b29": "養訖然後發遣之。更有別法日月蝕日。作此",
    "T21n1254_001:0256c01": "壇法者大得驗也。",
    "T21n1254_001:0256c02": "若人欲東西遠行在路者。先作水壇。喚末利",
    "T21n1254_001:0256c03": "支安置已。取粳米華和酥。呪一遍一燒滿一",
    "T21n1254_001:0256c04": "千八遍并誦呪。隨所欲去處趣者得大驗。",
    "T21n1254_001:0256c05": "又更一法七日之中日日作水壇。喚末利支",
    "T21n1254_001:0256c06": "安置。復著火爐然穀木樹火。於此柴火中。呪",
    "T21n1254_001:0256c07": "燒粳米烏麻一百八遍并誦呪。日三時時別",
    "T21n1254_001:0256c08": "一百八遍。乃至七日作此法訖。向王臣邊者",
    "T21n1254_001:0256c09": "前人散走他。",
    "T21n1254_001:0256c10": "又更一法若欲論議。依前法火燒梨枝一百",
    "T21n1254_001:0256c11": "八段。一段一尺并呪七日。作此法者得大",
    "T21n1254_001:0256c12": "論師也。",
    "T21n1254_001:0256c13": "又法依前法火燒酥一百八遍并呪者。一切",
    "T21n1254_001:0256c14": "禽獸毒蟲不得侵害。",
    "T21n1254_001:0256c15": "又法若人欲得見末利支者。依前法以穀樹",
    "T21n1254_001:0256c16": "柴然火。取天木二十一段。以酥蜜酪塗之。火",
    "T21n1254_001:0256c17": "燒并呪日日。唯喫粳米飯乳酥三種。不得食",
    "T21n1254_001:0256c18": "餘物。七日之中日日倍勝種種供養。如是七",
    "T21n1254_001:0256c19": "日作此法時。第七日中末利支身現。入道場",
    "T21n1254_001:0256c20": "問行者言。汝欲求何法。是時行者隨意答之。",
    "T21n1254_001:0256c21": "時末利支聽許歸去即知得驗。一切諸天亦",
    "T21n1254_001:0256c22": "皆歡喜。",
    "T21n1254_001:0256c23": "又法七日之中每日三時。火燒茴香草白菖",
    "T21n1254_001:0256c24": "蒲白芥子三種。并呪訖向羅闍邊去者前人",
    "T21n1254_001:0256c25": "歡喜。",
    "T21n1254_001:0256c26": "又法欲向官人邊去者。依前法火燒白芥子。",
    "T21n1254_001:0256c27": "日日三時時別一百八遍并呪。七日之中唯",
    "T21n1254_001:0256c28": "食粳米乳酪三種。不得食餘物。如是七日訖",
    "T21n1254_001:0256c29": "向官人邊去者前人歡喜。",
    "T21n1254_001:0257a01": "又法依前法。火燒阿末羅梨葉一百八遍并",
    "T21n1254_001:0257a02": "呪。如是七日治一切鬼病則得驗。",
    "T21n1254_001:0257a03": "又法依前法。取大麥好擣(勿使末)以蜜和作團。",
    "T21n1254_001:0257a04": "大如李子一百八箇。七日之中行者初日全",
    "T21n1254_001:0257a05": "不喫食。餘六日任意得食。日日火燒所團大",
    "T21n1254_001:0257a06": "麥并呪。作上歡喜印如是盡燒一百八團訖。",
    "T21n1254_001:0257a07": "以水滅火後附其煙上薰兩手掌。誦呪二十",
    "T21n1254_001:0257a08": "一遍。願云使我之手作一切法種種得驗者。",
    "T21n1254_001:0257a09": "即一切得驗前人歡喜。",
    "T21n1254_001:0257a10": "又法若人熱病。取好青草擬口。誦呪二十一",
    "T21n1254_001:0257a11": "遍。以摩病者五十四遍并呪者即差。",
    "T21n1254_001:0257a12": "又法日日一遍誦呪。三遍作大護身。三遍作",
    "T21n1254_001:0257a13": "大結界。五遍誦呪者所愛之人任意即得。六",
    "T21n1254_001:0257a14": "遍誦呪結界。夜入塚墓一切無畏。",
    "T21n1254_001:0257a15": "又法若欲遠行。先於私房七遍火燒薰陸之",
    "T21n1254_001:0257a16": "香并呪訖。著道行之時數數誦呪行者。路中",
    "T21n1254_001:0257a17": "賊難鬼難等皆不得近也。",
    "T21n1254_001:0257a18": "又法依前法。白月八日於淨室中。取好香花",
    "T21n1254_001:0257a19": "與粳米飯少少。火燒一千八遍。行法之人一",
    "T21n1254_001:0257a20": "日不食。著淨潔之衣作此法者。前人尊重恭",
    "T21n1254_001:0257a21": "敬供養。",
    "T21n1254_001:0257a22": "又法取牛糞未落地時。以器承取莫著別處。",
    "T21n1254_001:0257a23": "即用和水作水壇。壇中心著佛像或佛舍利。",
    "T21n1254_001:0257a24": "復取母犢並黃牛乳作酥。盛著金鉢中。以右",
    "T21n1254_001:0257a25": "手無名指攪之。於酥并呪。其酥之上火若出",
    "T21n1254_001:0257a26": "者。即知得大聰明一誦千偈。若火不出唯煙",
    "T21n1254_001:0257a27": "與煖者。即知得可聰明。若不得煙煖。自身",
    "T21n1254_001:0257a28": "伏地擬口於酥器邊。以右手無名指為斫喫",
    "T21n1254_001:0257a29": "酥。即得少少聰明。",
    "T21n1254_001:0257b01": "又法於城東門外。好料理地作四肘壇。取坏",
    "T21n1254_001:0257b02": "塼五箇。中心著一四面各一。又以四水罐盛",
    "T21n1254_001:0257b03": "水。以柳枝塞口。於四面塼上著之。又取紫檀",
    "T21n1254_001:0257b04": "摩研水中。即以其水灑於壇上。以赤花供養",
    "T21n1254_001:0257b05": "於壇。復以胡撚支四枚。各著四水罐邊。復",
    "T21n1254_001:0257b06": "以五色線遶壇四面。於壇四面之外。以種種",
    "T21n1254_001:0257b07": "花香飲食。泮與諸鬼。於壇四門敷青草座。",
    "T21n1254_001:0257b08": "呪師著好淨衣結跏趺坐於青草上。喚摩利",
    "T21n1254_001:0257b09": "支及諸使者安置。種種供養。呪師手把青草",
    "T21n1254_001:0257b10": "誦呪。以草從自頭向脚摩之一百八遍。呪師",
    "T21n1254_001:0257b11": "手作字末利支身印。印中把青草向自頂著。",
    "T21n1254_001:0257b12": "遣一弟子將壇上四水罐。一一灌於呪師頂",
    "T21n1254_001:0257b13": "上竟。然後呪師著好淨衣作護身印。念佛禮",
    "T21n1254_001:0257b14": "佛禮摩利支訖。取龍樹花與龍腦香。及酥合",
    "T21n1254_001:0257b15": "香三種。七日之中呪師唯食粳米牛乳粥。不",
    "T21n1254_001:0257b16": "得食餘物。日日呪於上三種藥一百八遍。乃",
    "T21n1254_001:0257b17": "至第七日。將彼藥安自頂上右肩左肩心上",
    "T21n1254_001:0257b18": "咽上額上者。得驗。此語不問有別法用。",
    "T21n1254_001:0257b19": "又法依前。若人患痔病。取黑線作呪索。病",
    "T21n1254_001:0257b20": "者頭東脚西臥於床上。以索繫病者腰。又以",
    "T21n1254_001:0257b21": "引索繫其床脚。并呪二十一遍者痔病即",
    "T21n1254_001:0257b22": "差。若人患頸治法。准上唯改前繫腰。繫其頸",
    "T21n1254_001:0257b23": "上為異。",
    "T21n1254_001:0257b24": "又法取江水兩邊泥土。以作一百鬼形像。其",
    "T21n1254_001:0257b25": "中鬼王名曰毘那夜迦。此鬼王頭者作象頭",
    "T21n1254_001:0257b26": "形。其餘諸鬼頭各各別作諸禽獸形。其身手",
    "T21n1254_001:0257b27": "脚總作人形。大小長短四指或八指許作之。",
    "T21n1254_001:0257b28": "取紫檀木以於水研之。用以其水和泥。於地",
    "T21n1254_001:0257b29": "作壇。以五色土。於壇之上作座處。中心一座",
    "T21n1254_001:0257c01": "北面二座。南面二座東面二座。於中心座上",
    "T21n1254_001:0257c02": "著於鬼王像。其餘六座上總分著九十九鬼",
    "T21n1254_001:0257c03": "像。以諸香花及燃七盞。酥燈飲食等種種供",
    "T21n1254_001:0257c04": "養。并取安悉香和酥。火燒用以供養。呪師",
    "T21n1254_001:0257c05": "於西門坐面向東。誦末利支呪七遍。以種種",
    "T21n1254_001:0257c06": "色線呪二十一遍。然後取壇三面諸鬼像。聚",
    "T21n1254_001:0257c07": "就於中心鬼王邊一處著之。以其七色線。總",
    "T21n1254_001:0257c08": "縛著彼鬼像訖。取犢子糞一百八團。一一火",
    "T21n1254_001:0257c09": "燒并呪。燒一一團時一誦呪。馺婆(二合引)訶(引)於",
    "T21n1254_001:0257c10": "前先唱云縛一切鬼。然後唱云馺婆(二合引)訶",
    "T21n1254_001:0257c11": "(引)如是盡一百八團竟。別處掘地深至人腰作",
    "T21n1254_001:0257c12": "孔。將彼所縛諸鬼像著於孔中。以諸香花種",
    "T21n1254_001:0257c13": "種飲食供養彼鬼。然後以上塞於孔上。堅築",
    "T21n1254_001:0257c14": "以地平復。其鬼永不得出。若彼呪師業病臨",
    "T21n1254_001:0257c15": "死之時。心中作意解放彼鬼。彼鬼得脫。若作",
    "T21n1254_001:0257c16": "此法者即得末利支大驗。一切呪驗。",
    "T21n1254_001:0257c17": "又法一生之中日日唯食粳米乳粥。數數誦",
    "T21n1254_001:0257c18": "呪得大聰明。四姓之中得婆羅門大愛念。若",
    "T21n1254_001:0257c19": "火燒酥酪乳者。剎帝利愛念。若火燒大麥乳",
    "T21n1254_001:0257c20": "酪者。毘舍愛念。若火燒烏麻滓者。首陀愛念。",
    "T21n1254_001:0257c21": "又法若人鬼病口全不語者。呪水二十一遍",
    "T21n1254_001:0257c22": "泮之即語。",
    "T21n1254_001:0257c23": "又法鬼病口合不語。以袈裟角呪二十一遍。",
    "T21n1254_001:0257c24": "打之即語。",
    "T21n1254_001:0257c25": "又法手捻於灰。呪之七遍散四方結界。又法",
    "T21n1254_001:0257c26": "以泥作彈丸十箇各擲十方作大結界。",
    "T21n1254_001:0257c27": "又法若婦人難產。呪烏麻油七遍。以摩臍上",
    "T21n1254_001:0257c28": "即得易產。",
    "T21n1254_001:0257c29": "又法若共他論議得勝時。被他相憎嗔一隻",
    "T21n1254_001:0258a01": "相言。",
    "T21n1254_001:0258a02": "又共他鬪諍。被他相言枷鎖官邊。問罪是非",
    "T21n1254_001:0258a03": "之時。取白菖蒲呪二十一遍。繫著右臂。復以",
    "T21n1254_001:0258a04": "左手作歡喜印并呪之。即得大勝之理。若數",
    "T21n1254_001:0258a05": "誦呪種種得驗。",
    "T21n1254_001:0258a06": "又法若人被毒蟲螫者。呪師取五色線作呪",
    "T21n1254_001:0258a07": "索二十一結。以繫自右手臂上訖。向彼螫人",
    "T21n1254_001:0258a08": "邊去。取柳枝呪之。數數以手摩彼人即差。",
    "T21n1254_001:0258a09": "若人被惡毒蛇所螫臨死之時。呪師以自手",
    "T21n1254_001:0258a10": "掬取水。漱口七遍誦呪。以其水泮於病者二",
    "T21n1254_001:0258a11": "十一遍竟即差。",
    "T21n1254_001:0258a12": "又若人身生惡瘡者。和泥塗於瘡上二十一",
    "T21n1254_001:0258a13": "遍并呪即差。",
    "T21n1254_001:0258a14": "又若畜生遇時氣病者。於城正中央然穀樹",
    "T21n1254_001:0258a15": "火。以牛乳火燒并呪即差。夜裏應作此法。其",
    "T21n1254_001:0258a16": "明日午時還燒穀樹火。取白芥子油與白芥",
    "T21n1254_001:0258a17": "子相和。火燒一千八遍并呪即差。",
    "T21n1254_001:0258a18": "又法取俱嚕陀木一千八段(此木相狀似菩提樹)一一火燒",
    "T21n1254_001:0258a19": "并呪各一遍者。一切鳩槃荼藥叉等鬼神皆",
    "T21n1254_001:0258a20": "悉歡喜。",
    "T21n1254_001:0258a21": "若火燒冬苽少少一千八遍者。一切魍魎悉",
    "T21n1254_001:0258a22": "皆歡喜。",
    "T21n1254_001:0258a23": "若取塚墓之上樹木一千八段。與烏麻相和",
    "T21n1254_001:0258a24": "火燒并呪一千八遍者。一切大惡鬼神歡",
    "T21n1254_001:0258a25": "喜。",
    "T21n1254_001:0258a26": "又法若取菩提樹枝一千八段。一一塗酥火",
    "T21n1254_001:0258a27": "燒一千八遍并呪者。四大天王歡喜愛念。",
    "T21n1254_001:0258a28": "又法若人癲病者。呪師取一切五穀相和。以",
    "T21n1254_001:0258a29": "手掬取呪之火燒一千八遍者。鬼神歡喜即",
    "T21n1254_001:0258b01": "得治病。",
    "T21n1254_001:0258b02": "若取安悉香擣之為丸。塗酥火燒一千八遍",
    "T21n1254_001:0258b03": "并呪者。摩醯首羅及傍邊天一切歡喜。",
    "T21n1254_001:0258b04": "若依以前法作壇。種種供養。壇中心著佛像",
    "T21n1254_001:0258b05": "或佛舍利。取喝囉迦沙彌陀木(此是苦練樹之別名)三千",
    "T21n1254_001:0258b06": "八段。與酥酪蜜中塗之。一一火燒各一段一",
    "T21n1254_001:0258b07": "呪。如是盡三千八段。作此法者造四重五逆",
    "T21n1254_001:0258b08": "罪滅而得驗。",
    "T21n1254_001:0258b09": "若行者依前法作水壇訖從白月八日至十五",
    "T21n1254_001:0258b10": "日。日日取紫薑木一千八段。塗酥火燒并呪",
    "T21n1254_001:0258b11": "者。末利支即來入道場遂其所願。爾時行者",
    "T21n1254_001:0258b12": "眼見末利支身得大驗。",
    "T21n1254_001:0258b13": "若一日不食作此法種種供養者。得末利支",
    "T21n1254_001:0258b14": "大驗。",
    "T21n1254_001:0258b15": "又若欲得錢財者。黑月十四日至十五日兩",
    "T21n1254_001:0258b16": "日之中。每日三時取烏麻粳米及粳米花三",
    "T21n1254_001:0258b17": "種。火燒并呪者即得錢財。",
    "T21n1254_001:0258b18": "又法若欲得縛魔者。七日之中日日取苦練",
    "T21n1254_001:0258b19": "樹枝。一名菩提樹。一千八段。一一塗於白芥",
    "T21n1254_001:0258b20": "子之油中火燒者。即得縛。若呪師或俗人行",
    "T21n1254_001:0258b21": "此呪法時。官府知之捉得者。被枷鎖縛時。數",
    "T21n1254_001:0258b22": "數誦此呪縛永不得。",
    "T21n1254_001:0258b23": "若人相瞋取烏麻油滓與粳米糠相和。火燒",
    "T21n1254_001:0258b24": "一千八遍并呪者。即得前人瞋即歡喜。若取",
    "T21n1254_001:0258b25": "烏麻火燒一千八遍者。前人愛念歡喜。",
    "T21n1254_001:0258b26": "又法若欲得錢財者。七日之中日日取石榴",
    "T21n1254_001:0258b27": "草莖。長六指一千八段。一一火燒并呪者。即",
    "T21n1254_001:0258b28": "得錢財。",
    "T21n1254_001:0258b29": "又法欲向他人處索所愛物者。取白菖蒲呪",
    "T21n1254_001:0258c01": "之一千八遍。繫自臂上乞之無所不得。",
    "T21n1254_001:0258c02": "又法二十一日日日三時。取安悉香擣之為",
    "T21n1254_001:0258c03": "丸一千八丸。用塗酥酪蜜中。一一火燒并呪",
    "T21n1254_001:0258c04": "者。向王百官邊去者前人歡喜愛念。若欲得",
    "T21n1254_001:0258c05": "作綱維者。七日之中日日三時。取眾名香擣",
    "T21n1254_001:0258c06": "之為丸一千八丸。一一塗酥火燒并呪者。即",
    "T21n1254_001:0258c07": "得綱維。又法若行者洗浴入道場作水壇等",
    "T21n1254_001:0258c08": "種種供養。喚末利支安置。如是滿十萬遍。作",
    "T21n1254_001:0258c09": "此法訖然後口云結界(莫手作印)。隨行者所願皆",
    "T21n1254_001:0258c10": "得成就。一切難事易得辦之。然破他人作法",
    "T21n1254_001:0258c11": "之事。",
    "T21n1254_001:0258c12": "爾時末利支白佛言。世尊我有別法。今欲說",
    "T21n1254_001:0258c13": "者用好紫檀木廣三指長三寸。其木一面刻",
    "T21n1254_001:0258c14": "作末利支形。作女天。其像左右各刻。作兩末",
    "T21n1254_001:0258c15": "利支侍者。亦作女形。復以別紫檀木作蓋蓋",
    "T21n1254_001:0258c16": "之。作此像已。欲行遠道。將於此像不離自身。",
    "T21n1254_001:0258c17": "隱藏著之莫令聽人知。日日數數誦呪。",
    "T21n1254_001:0258c18": "若有所願欲作水壇。壇中心安像。喚末利支",
    "T21n1254_001:0258c19": "安置。以種種供養。復取蓮華一百八箇以供",
    "T21n1254_001:0258c20": "養之。其供養法。手取一一蓮華呪之用以供",
    "T21n1254_001:0258c21": "養。復以烏麻粳米火燒一千八遍并呪訖。把",
    "T21n1254_001:0258c22": "像種種得驗(此語應知)上件諸法皆作水壇等。種種",
    "T21n1254_001:0258c23": "供養始得驗之。末利支說此法竟。與諸天龍",
    "T21n1254_001:0258c24": "八部禮佛而退。",
    "T21n1254_001:0258c25": "怛姪他阿羅居隷阿羅居隷吉利帝底薩婆伽",
    "T21n1254_001:0258c26": "羅醯鼻(毘簸反)薩菩烏波塗瑟[齒*齊]鼻(反同前)薩婆伊",
    "T21n1254_001:0258c27": "底廋烏波達囉髀鼻(反同前)勒叉勒叉莫麼(某甲)",
    "T21n1254_001:0258c28": "耶寫莎嚩(二合引)訶(引)",
    "T21n1254_001:0258c29": "有一本云。作天像法。其像二手。左一手屈臂",
    "T21n1254_001:0259a01": "向上平橫。當左乳前把拳。拳中把拂。形如講",
    "T21n1254_001:0259a02": "法師高座上所把形。於其拂中作西國萬字",
    "T21n1254_001:0259a03": "文形。亦如佛像胸上字。字四曲內各作日形。",
    "T21n1254_001:0259a04": "一一著之著四箇日形。其拂上作焰形。右一",
    "T21n1254_001:0259a05": "手申臂及指解垂下。其作像法。畫像一種無",
    "T21n1254_001:0259a06": "別。其像身長一寸二寸乃至一肘。",
    "T21n1254_001:0259a07": "怛姪他阿羅拘梨阿羅拘梨雞利底跢薩嚩",
    "T21n1254_001:0259a08": "(去)伽囉醯鼻(比可反)薩菩鉢跢羅髀鼻(同上反)薩",
    "T21n1254_001:0259a09": "婆伊都廋鉢跢囉鞞弊曷勒叉曷勒叉麼",
    "T21n1254_001:0259a10": "麼(某甲)夜寫莎嚩(二合引)訶(引此一呪欲以挍言)以後別此呪縛賊。",
    "T21n1254_001:0259a11": "曼殊室利菩薩說呪曰。",
    "T21n1254_001:0259a12": "歸命同千轉頭。",
    "T21n1254_001:0259a13": "那冒曼殊室利曳矩摩羅菩多夜怛姪他醯",
    "T21n1254_001:0259a14": "利底瑟吒(上二合)怛婆羯羅(上)趺途徙摩",
    "T21n1254_001:0259a15": "遮羅(上二合)莎嚩(二合引)賀",
    "T21n1254_001:0259a16": "又若在道行逢賊時。呪手大母指急把指。遇",
    "T21n1254_001:0259a17": "賊無難。若呪衣袂或衣衿。左綟七遍急把誦",
    "T21n1254_001:0259a18": "呪而過。",
    "T21n1254_001:0259a19": "除睡呪",
    "T21n1254_001:0259a20": "怛姪他伊底彌底只底比迦那羶底波陀恥",
    "T21n1254_001:0259a21": "莎嚩(二合引)賀(引)",
    "T21n1254_001:0259a22": "若人坐中多睡時。於佛前至心誦七遍便少",
    "T21n1254_001:0259a23": "無也。",
    "T21n1254_001:0259a24": "毘沙門呪曰。",
    "T21n1254_001:0259a25": "那謨裴鑠囉皤拏寫摩訶曷囉闍寫施鞞娑婆",
    "T21n1254_001:0259a26": "(二合引)呵(引)施皤跋趺犁娑婆訶",
    "T21n1254_001:0259a27": "若呪淨油七遍若二七遍。用塗臥所。乞財物",
    "T21n1254_001:0259a28": "等得如所願。",
    "T21n1254_001:0259a29": "呪一切賊法",
    "T21n1254_001:0259b01": "補魯那補魯那主嚕訶主嚕訶薩寫娑婆(二合引)",
    "T21n1254_001:0259b02": "訶",
    "T21n1254_001:0259b03": "更有呪縛賊呪。",
    "T21n1254_001:0259b04": "伽吒加吒僧伽吒我今為加吒終不為解加",
    "T21n1254_001:0259b05": "吒",
    "T21n1254_001:0259b06": "又若被賊。燒香誦呪。若有疑者并稱名。若",
    "T21n1254_001:0259b07": "不知者但當面誦呪呪之。賊即自縛自道盜",
    "T21n1254_001:0259b08": "物。得已然後解放大驗也。",
    "T21n1254_001:0259b09": "末利支提婆花鬘經"
}