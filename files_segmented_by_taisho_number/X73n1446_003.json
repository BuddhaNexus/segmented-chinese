{
    "X73n1446_003:0041a01": "玄沙語錄卷之下",
    "X73n1446_003:0041a03": "罽賓國王詣師子尊者前。斬之。出白乳。王臂自落。",
    "X73n1446_003:0041a04": "師云。大小師子尊者不能與頭作主。玄覺云。玄沙",
    "X73n1446_003:0041a05": "恁麼道。要人作主。不要人作主。若也要人作主。蘊",
    "X73n1446_003:0041a06": "即不空。若不要人作主。玄沙恁麼道。意在什麼處。",
    "X73n1446_003:0041a07": "試斷看。",
    "X73n1446_003:0041a08": "青原令石頭馳書呈南嶽大慧云。回日與子個鈯",
    "X73n1446_003:0041a09": "斧子住山去。石頭到後。便問。不慕諸聖。不重己靈",
    "X73n1446_003:0041a10": "時如何。慧云。子問太高生。何不向下問將來。頭云。",
    "X73n1446_003:0041a11": "寧可永劫受沉淪。不於諸聖求解脫。便歸。青原問。",
    "X73n1446_003:0041a12": "子返何速。書信達不。頭曰。信亦不通。書亦不達。乃",
    "X73n1446_003:0041a13": "舉前話。復云。去日蒙和尚許鈯斧子。而今便請。師",
    "X73n1446_003:0041a14": "垂下一足。石頭便作禮。",
    "X73n1446_003:0041a15": "師云。大小石頭被大慧推倒。至今起不得。",
    "X73n1446_003:0041a16": "灌溪因僧問。久嚮灌溪。到來只見漚麻池。溪云。汝",
    "X73n1446_003:0041a17": "只見漚麻池。要且不見灌溪。僧云。如何是灌溪。溪",
    "X73n1446_003:0041a18": "云。劈箭急。",
    "X73n1446_003:0041a19": "師云。更學三十年來會禪。",
    "X73n1446_003:0041a20": "魯祖見僧來便面壁。南泉聞。乃云。我尋常向僧道。",
    "X73n1446_003:0041a21": "佛未出世時會取。尚不得一個半個。他恁地。驢年",
    "X73n1446_003:0041a22": "去。羅山閑云。陳老師若見。背上與五火抄。",
    "X73n1446_003:0041a23": "師云。我當時若見。也與五火抄。雲居錫云。羅山．玄",
    "X73n1446_003:0041a24": "沙總與麼道。為復一般。為復別有道理。若擇得出。",
    "X73n1446_003:0041b01": "許上座佛法有去處。",
    "X73n1446_003:0041b02": "太原孚到投子。子云。久嚮太原孚上座。莫便是麼。",
    "X73n1446_003:0041b03": "孚作掌勢。子云。老僧招得。孚便出。子云。且聽諸方",
    "X73n1446_003:0041b04": "斷看。孚便回首。子便打。",
    "X73n1446_003:0041b05": "師云。莫是投子招得麼。",
    "X73n1446_003:0041b06": "溈山問仰山。甚處來。仰山云。田中來。溈山云。田中",
    "X73n1446_003:0041b07": "多少人。仰山插鍬。叉手而立。溈云。今日南山有人",
    "X73n1446_003:0041b08": "割茆。仰拽鍬而去。",
    "X73n1446_003:0041b09": "師云。我若見。即踏倒鍬子。有人問鏡清怤云。插鍬",
    "X73n1446_003:0041b10": "意旨何如。云。狗啣赦書。諸侯避道。又問。玄沙踏倒",
    "X73n1446_003:0041b11": "鍬意如何。云。不柰船何。打破戽斗。",
    "X73n1446_003:0041b12": "荷澤到思和尚處。問。什麼處來。澤云。曹溪。思云。曹",
    "X73n1446_003:0041b13": "溪意旨如何。澤振身而立。思曰。猶帶瓦礫在。澤云。",
    "X73n1446_003:0041b14": "和尚此間莫有真金與人不。思云。設有。與汝向什",
    "X73n1446_003:0041b15": "麼著。",
    "X73n1446_003:0041b16": "師云。果然。雲居錫云。只如玄沙道果然。是真金。是",
    "X73n1446_003:0041b17": "瓦礫。",
    "X73n1446_003:0041b18": "大耳三藏云。得他心通。肅宗命忠國師試驗三藏。",
    "X73n1446_003:0041b19": "纔見。師云。汝得他心通耶。藏云。不敢。師云。汝道老",
    "X73n1446_003:0041b20": "僧即今在什麼處。藏云。和尚是一國之師。何得在",
    "X73n1446_003:0041b21": "西川看競渡。師良久。再問。汝道老僧即今在什麼",
    "X73n1446_003:0041b22": "處。藏云。和尚是一國之師。何得向天津橋上看弄",
    "X73n1446_003:0041b23": "猢猻。至第三次問。三藏良久罔知去處。師叱云。這",
    "X73n1446_003:0041b24": "野狐精。他心通在什麼處。藏無對。",
    "X73n1446_003:0041c01": "師徵云。汝道前兩度還見麼。",
    "X73n1446_003:0041c02": "忠國師一日喚侍者。侍者應諾。如是三喚三應。師",
    "X73n1446_003:0041c03": "曰。將謂吾孤負汝。却是汝孤負吾。",
    "X73n1446_003:0041c04": "師云。却是侍者會。報慈問僧云。甚處是侍者會處。",
    "X73n1446_003:0041c05": "僧云。若不會。爭解與麼應。慈云。汝少會在。又云。若",
    "X73n1446_003:0041c06": "于此見得。便識玄沙。雲居錫云。且道侍者會不",
    "X73n1446_003:0041c07": "會。若道會。國師又道孤負吾。若道不會。玄沙又道",
    "X73n1446_003:0041c08": "却是侍者會。且作麼生商量。",
    "X73n1446_003:0041c09": "香嚴問僧。甚處來。僧云。溈山來。嚴問。和尚近日有",
    "X73n1446_003:0041c10": "何言句。僧云。有人問。如何是西來意。竪起拂子。嚴",
    "X73n1446_003:0041c11": "乃云。彼中兄弟作麼生會。僧云。彼中商量道。即色",
    "X73n1446_003:0041c12": "明心。附物顯理。嚴云。會便會。不會。著甚麼死急。僧",
    "X73n1446_003:0041c13": "却問嚴。師意如何。嚴還舉拂子。",
    "X73n1446_003:0041c14": "師云。只這香嚴脚跟相未點地在。雲居錫云。什麼",
    "X73n1446_003:0041c15": "處是香嚴脚跟未點地在。",
    "X73n1446_003:0041c16": "僧問香嚴。如何是道。嚴曰。枯木裏龍吟。僧曰。學人",
    "X73n1446_003:0041c17": "不會。嚴曰。髑髏裏眼睛。",
    "X73n1446_003:0041c18": "師別云。龍藏枯木。",
    "X73n1446_003:0041c19": "俱胝將順世。謂眾曰。吾得天龍一指頭禪。一生用",
    "X73n1446_003:0041c20": "不盡。言訖示滅。",
    "X73n1446_003:0041c21": "師曰。我當時若見。抝折指頭。玄覺云。且道玄沙恁",
    "X73n1446_003:0041c22": "麼道。意作麼生。雲居錫云。只如玄沙恁麼道。肯",
    "X73n1446_003:0041c23": "伊不肯伊。若肯伊。何言抝折指頭。若不肯。俱胝過",
    "X73n1446_003:0041c24": "在什麼處。",
    "X73n1446_003:0042a01": "忠國師因同肅宗到官前。乃指石師子云。陛下。這",
    "X73n1446_003:0042a02": "石師子奇特。下取一轉語。帝曰。朕下語不得。請師",
    "X73n1446_003:0042a03": "下語。師曰。山僧罪過。後躭源問忠國師。皇帝還會",
    "X73n1446_003:0042a04": "麼。師云。皇帝會且置。汝作麼生會。",
    "X73n1446_003:0042a05": "師云。大小國師被侍者勘破。",
    "X73n1446_003:0042a06": "雲巖一日掃地次。道吾云。太區區生。巖曰。須知有",
    "X73n1446_003:0042a07": "不區區者。吾云。恁麼則有第二月也。巖竪起掃帚",
    "X73n1446_003:0042a08": "云。這個是第幾月。吾休去。",
    "X73n1446_003:0042a09": "師代云。正是第二月。長慶問云。被他倒轉掃帚攔面",
    "X73n1446_003:0042a10": "摵。又作麼生。師休去。溈山云。道吾平地生堆。雲",
    "X73n1446_003:0042a11": "巖因行掉臂。玄沙道正是第二月。面皮厚多少。且",
    "X73n1446_003:0042a12": "道雲巖竪起掃帚。意作麼生。十分好個金剛鑽。攤",
    "X73n1446_003:0042a13": "向門前賣與誰。",
    "X73n1446_003:0042a14": "泉州王延彬因入佛殿。指鉢盂問殿主。這個是什",
    "X73n1446_003:0042a15": "麼鉢。主云。藥師鉢。彬云。只聞有降龍鉢。主云。待有",
    "X73n1446_003:0042a16": "龍即降。彬云。忽遇拏雲攫浪來。又作麼生。主云。他",
    "X73n1446_003:0042a17": "亦不顧。彬云。話墮也。",
    "X73n1446_003:0042a18": "師云。盡汝神力。走向什麼處去。",
    "X73n1446_003:0042a19": "師形短小。精神可掬。應機接物僅三十載。致青原．石",
    "X73n1446_003:0042a20": "頭之濬流轉導來際。所說法要有大小錄行世。得法",
    "X73n1446_003:0042a21": "弟子。羅漢琛．天龍真．國泰瑫．臥龍球．僊宗符．昇出希．",
    "X73n1446_003:0042a22": "螺峰奧．大章如庵主．蓮華興．南臺誠．睡龍和尚．天台",
    "X73n1446_003:0042a23": "德國清靜上座。師嘗問羅漢曰。三界惟心。汝作麼生",
    "X73n1446_003:0042a24": "會。羅漢指椅子曰。和尚喚這個作什麼。師曰。椅子。曰。",
    "X73n1446_003:0042b01": "和尚不會三界惟心。師曰。我喚這個作竹木。汝喚作",
    "X73n1446_003:0042b02": "什麼。曰。桂琛亦喚作竹木。師曰。盡大地覔一個會佛",
    "X73n1446_003:0042b03": "法底人不可得。琛自爾愈加激勵。臥龍問師。如何是",
    "X73n1446_003:0042b04": "第一月。師曰。用汝個月作麼。龍從此悟入。師嘗謂如",
    "X73n1446_003:0042b05": "庵主曰。子禪已逸格則。他時要一人侍立於後也無。",
    "X73n1446_003:0042b06": "如自此不務聚徒。不畜童侍。隱于小界山。刳大朽杉",
    "X73n1446_003:0042b07": "為庵。容身而已。靜上座始聞師示眾云。汝諸人但能",
    "X73n1446_003:0042b08": "一生如喪考妣。吾保汝究得徹去。靜乃躡前語而問",
    "X73n1446_003:0042b09": "曰。只如教中道。不得以所知心測度如來無上知見。",
    "X73n1446_003:0042b10": "又作麼生。師曰。汝道究得徹底。所知心還測度得知",
    "X73n1446_003:0042b11": "否。靜自此信入。梁開平二年戊辰十一月二十七日。",
    "X73n1446_003:0042b12": "師示疾而終。先時閩帥王氏遣子問疾。仍密請繼座",
    "X73n1446_003:0042b13": "者誰。師曰。球子得。王氏默領遺旨。又問鼓山曰。臥龍",
    "X73n1446_003:0042b14": "法席。孰當其任。鼓山舉城下具道眼者十有一人。王",
    "X73n1446_003:0042b15": "氏亦識之。至開堂日。官僚．僧侶雲集法筵。王氏忽問",
    "X73n1446_003:0042b16": "眾曰。誰是球上座。於是眾目屬球。王氏便請上堂。"
}