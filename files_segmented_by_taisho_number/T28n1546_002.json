{
    "T28n1546_002:0009b02": "2阿毘曇毘婆沙論卷第二",
    "T28n1546_002:0009b04": "迦旃延子造　五百羅漢釋",
    "T28n1546_002:0009b05": "北涼天竺沙門浮陀跋摩",
    "T28n1546_002:0009b06": "共道泰等譯",
    "T28n1546_002:0009b07": "雜犍度世第一法品之二",
    "T28n1546_002:0009b08": "世第一法，當言欲界繫耶，乃至廣說。問曰：",
    "T28n1546_002:0009b09": "何故作此論？答曰：先已說世第一法體性，及",
    "T28n1546_002:0009b10": "說所以名世第一法，未說在何界繫。如人言",
    "T28n1546_002:0009b11": "勝，已說勝事，未知住處，今欲說故，故作此",
    "T28n1546_002:0009b12": "論。或有說者，為止並義者意故。如摩訶僧",
    "T28n1546_002:0009b13": "祇部說：世第一法是欲界繫。如犢子部說：是",
    "T28n1546_002:0009b14": "色無色界繫。何以故？若地有聖道處，亦有世",
    "T28n1546_002:0009b15": "第一法。如曇摩掘部說：或言三界繫、或言不",
    "T28n1546_002:0009b16": "繫、或言非不繫法。為止如是等並義意故而",
    "T28n1546_002:0009b17": "作此論。問曰：以何等故，世第一法不當言欲",
    "T28n1546_002:0009b18": "界繫？應說其所以，不可但以言故此義便立。",
    "T28n1546_002:0009b19": "答曰：不以欲界道得斷諸蓋，亦不能制伏纏，",
    "T28n1546_002:0009b20": "亦不能令現前不行。所言斷制不行者，謂究",
    "T28n1546_002:0009b21": "竟斷制不行。何以故？以欲界中無道能令蓋",
    "T28n1546_002:0009b22": "纏究竟斷制不行故。問曰：以何等故，欲界中",
    "T28n1546_002:0009b23": "無道能究竟斷蓋制伏纏耶？答曰：或有說者，",
    "T28n1546_002:0009b24": "欲界中不善根強、善根弱，是故無道能斷蓋",
    "T28n1546_002:0009b25": "制纏；色界善根強、無不善根，是故有道能斷",
    "T28n1546_002:0009b26": "蓋制纏。復有說者，欲界不善根如舊住、善根",
    "T28n1546_002:0009b27": "如客，舊住有勢、客則無力，是故無道；色界善",
    "T28n1546_002:0009b28": "根如舊住、無不善，是故有道。復有說者，欲界",
    "T28n1546_002:0009b29": "善不善同一繫縛，是故無道；色界善根、欲",
    "T28n1546_002:0009c01": "界不善根不同繫縛，是以色界道能斷欲界",
    "T28n1546_002:0009c02": "蓋制纏。復有說者，欲界威儀無有忌難，猶",
    "T28n1546_002:0009c03": "如夫妻；色界威儀共相敬難，猶如母子。復有",
    "T28n1546_002:0009c04": "說者，欲界是破慚愧法，如居士子與旃陀羅",
    "T28n1546_002:0009c05": "子交；色界有慚愧，如王不與旃陀羅交。復有",
    "T28n1546_002:0009c06": "說者，欲界愛結愛欲界善根，以愛善根故不",
    "T28n1546_002:0009c07": "能生厭離想；欲界愛不能愛色界善根，以不",
    "T28n1546_002:0009c08": "愛故能生厭離想。以如是等因緣故，欲界中",
    "T28n1546_002:0009c09": "無道能斷蓋制纏，色界有道能斷蓋制纏。或",
    "T28n1546_002:0009c10": "有說者，言斷蓋者，是究竟斷；制伏諸纏不現",
    "T28n1546_002:0009c11": "前行者，是須臾斷。如究竟、須臾斷，如是有縛",
    "T28n1546_002:0009c12": "無縛、有影無影、有片無片亦如是。復有說者，",
    "T28n1546_002:0009c13": "言斷蓋者害其根本，言制伏不現前行者是",
    "T28n1546_002:0009c14": "制伏諸纏。復有說者，言斷蓋者拔諸煩惱，制",
    "T28n1546_002:0009c15": "伏不現前行者是制伏諸纏。問曰：欲界中雖",
    "T28n1546_002:0009c16": "無究竟斷蓋制纏道，可無須臾斷蓋制纏道",
    "T28n1546_002:0009c17": "耶？答曰：有，但不可信。何以故？不堅牢、不久",
    "T28n1546_002:0009c18": "住、不相續、不相著。不久住心中，不能久伏煩",
    "T28n1546_002:0009c19": "惱得正決定。猶如水上浮萍以小石投之，雖",
    "T28n1546_002:0009c20": "散隨合，蝦蟆入中數散數合。有如是等緣故，",
    "T28n1546_002:0009c21": "欲界雖有須臾斷道而不可信。色界斷道可",
    "T28n1546_002:0009c22": "信。何以故？牢固、久住、相續、相著。久住心中能",
    "T28n1546_002:0009c23": "制伏煩惱得正決定。猶如大石投浮萍中散",
    "T28n1546_002:0009c24": "而不合，龍象入中亦散不合。有如是等緣，是",
    "T28n1546_002:0009c25": "故色界道能拔諸蓋制纏害，諸煩惱制伏不",
    "T28n1546_002:0009c26": "行。問曰，若然者，如汝所說，世第一法應唯",
    "T28n1546_002:0009c27": "在未至禪。所以者何？斷欲界蓋制纏，對治道",
    "T28n1546_002:0009c28": "唯在未至禪，餘上地則不應有。答曰：對治有",
    "T28n1546_002:0009c29": "二種：一、斷對治；二、過患對治。若依未至禪斷",
    "T28n1546_002:0010a01": "欲界欲，有二種對治道；餘上地雖無斷對治，",
    "T28n1546_002:0010a02": "有過患對治。尊者瞿沙說曰：六地中盡有斷",
    "T28n1546_002:0010a03": "欲界欲二種對治道，所謂斷對治、過患對治。",
    "T28n1546_002:0010a04": "何以故？依未至禪斷欲界欲，其餘諸地而不",
    "T28n1546_002:0010a05": "斷者，先已斷故。猶如日光於一切時與闇相",
    "T28n1546_002:0010a06": "妨，日初出時已破夜闇，其餘日分雖與闇相",
    "T28n1546_002:0010a07": "違而不破者，先已破故。亦如六人同一怨家",
    "T28n1546_002:0010a08": "而共議言：隨於何處獲便害之。猶如有人次",
    "T28n1546_002:0010a09": "持六燈入於闇室，初燈破闇，其餘諸燈雖與",
    "T28n1546_002:0010a10": "闇相違而不破者，先已破故。如是六地中，盡",
    "T28n1546_002:0010a11": "有斷欲界欲二種對治道，乃至廣說。復次云",
    "T28n1546_002:0010a12": "何知六地中盡有斷欲界欲二種對治耶？若",
    "T28n1546_002:0010a13": "當六地中無斷欲界欲二種對治者，行者依",
    "T28n1546_002:0010a14": "上地得正決定，不應分別欲界亦不作證。然",
    "T28n1546_002:0010a15": "能分別作證，以是緣故知六地中盡有斷欲",
    "T28n1546_002:0010a16": "界欲二種對治。若以欲界道能斷蓋制纏，亦",
    "T28n1546_002:0010a17": "能除欲界結，乃至廣說。問曰：世第一法不能",
    "T28n1546_002:0010a18": "斷結，何以言若當以欲界道得斷蓋制纏，乃",
    "T28n1546_002:0010a19": "至廣說？答曰：世第一法雖不能斷結，而此",
    "T28n1546_002:0010a20": "善根妙勝第一在深遠處，宜應與彼地離欲",
    "T28n1546_002:0010a21": "界道同在一處，是故以道證之。問曰：以何等",
    "T28n1546_002:0010a22": "故世第一法不能斷結耶？答曰：彼善根微小、",
    "T28n1546_002:0010a23": "法身未長，雖爾有大威勢。以善根微小、法身",
    "T28n1546_002:0010a24": "未長，不能斷結。有大威勢故，不為諸結之所",
    "T28n1546_002:0010a25": "毀壞。如師子子身小未長，不能害狩，有大",
    "T28n1546_002:0010a26": "威勢，一切諸狩不能侵害。或有說者，世第",
    "T28n1546_002:0010a27": "一法是一剎那，故不能斷結。問曰：苦法忍亦",
    "T28n1546_002:0010a28": "一剎那，何以能斷結耶？答曰：彼雖一剎那，後",
    "T28n1546_002:0010a29": "有同性相續故，是以能斷。或有說者，彼是方",
    "T28n1546_002:0010b01": "便道，不以方便道能斷煩惱。但不以欲界道",
    "T28n1546_002:0010b02": "得斷蓋制纏，亦不能除欲界結，乃以色界道",
    "T28n1546_002:0010b03": "得斷蓋制纏，乃至廣說。作義者說曰：以何等",
    "T28n1546_002:0010b04": "故世第一法不欲界繫耶？或有說者，欲界卑",
    "T28n1546_002:0010b05": "賤，彼善根尊勝。復有說者，欲界薄淡，彼善根",
    "T28n1546_002:0010b06": "美妙。復有說者，欲界散亂，彼善根寂定。復有",
    "T28n1546_002:0010b07": "說者，欲界非修，彼善根修。復有說者，欲界非",
    "T28n1546_002:0010b08": "離欲法，彼善根隨順離欲法。復有說者，若",
    "T28n1546_002:0010b09": "世第一法是欲界繫者，有自緣過。云何名自",
    "T28n1546_002:0010b10": "緣過？如苦法忍緣欲界五陰，若世第一法是",
    "T28n1546_002:0010b11": "欲界繫者，亦應緣欲界繫五陰。若緣欲界繫",
    "T28n1546_002:0010b12": "五陰，彼應自緣。若不緣者，復違經文。如說：如",
    "T28n1546_002:0010b13": "苦法忍所緣，彼世第一法亦緣。便有如是自",
    "T28n1546_002:0010b14": "緣之過。作義者說曰：以何等故世第一法是",
    "T28n1546_002:0010b15": "色界繫？答曰：色界法能與三種道作次第緣，",
    "T28n1546_002:0010b16": "所謂見道、修道、無學道，餘界不能與三道作",
    "T28n1546_002:0010b17": "次第緣。若欲界能與三道作次第緣者，則有",
    "T28n1546_002:0010b18": "世第一法。如三道、三地、三根，初生法智分，次",
    "T28n1546_002:0010b19": "生比智分，如是等色界種種諸功德，應當廣",
    "T28n1546_002:0010b20": "說。以何等故世第一法不當言無色界繫？答",
    "T28n1546_002:0010b21": "曰：得正決定。先見欲界苦諦苦行，後色無色",
    "T28n1546_002:0010b22": "界俱。問曰：苦諦有四行，何以此中說見苦時",
    "T28n1546_002:0010b23": "但說苦行，不說無常、空、無我行耶？答曰：此文",
    "T28n1546_002:0010b24": "應作如是說，得正決定時先見欲界苦諦，不",
    "T28n1546_002:0010b25": "應言苦行。然不爾者，彼作經者有何等意？答",
    "T28n1546_002:0010b26": "曰：為現初始次第方便法故。如說苦行，無常、",
    "T28n1546_002:0010b27": "空、無我行亦應如苦行說。復有說者，以苦行",
    "T28n1546_002:0010b28": "唯在苦諦中，無常行在三諦中，空、無我行在",
    "T28n1546_002:0010b29": "一切法。復有說者，此苦與一切有法相違，",
    "T28n1546_002:0010c01": "能棄生死。猶如小兒，雖有種種美食在前，有",
    "T28n1546_002:0010c02": "人語言：此食是苦。即便捨之。復有說者，一切",
    "T28n1546_002:0010c03": "眾生老少愚智內道外道皆信是苦。復有說",
    "T28n1546_002:0010c04": "者，此苦麁現易以智知。所以者何？佛說苦智，",
    "T28n1546_002:0010c05": "為緣何法？即緣苦法。如智所知、覺所覺、行所",
    "T28n1546_002:0010c06": "行，根、根義、緣、所緣應如智說。復有說者，說苦",
    "T28n1546_002:0010c07": "文句久遠所傳，古昔諸佛皆說苦行，是以行",
    "T28n1546_002:0010c08": "者先見於苦。問曰：以何等故先見欲界苦，後",
    "T28n1546_002:0010c09": "色無色界俱？答曰：或有說者，欲界苦麁、現",
    "T28n1546_002:0010c10": "在、了了、易見，是以先見。色無色界苦細、不現、",
    "T28n1546_002:0010c11": "不了了、難見，是以後見。問曰：若然者，色界苦",
    "T28n1546_002:0010c12": "麁、無色界苦細，何以俱見耶？答曰：以定不定",
    "T28n1546_002:0010c13": "故。欲界不定，是以先見。色界苦雖麁，與無色",
    "T28n1546_002:0010c14": "界俱同定故，是以俱見。如是定不定，住離欲",
    "T28n1546_002:0010c15": "地、住不離欲地、住修地、不住修地，說亦如是。",
    "T28n1546_002:0010c16": "復有說者，欲界苦，是行者身生病苦痛，是以",
    "T28n1546_002:0010c17": "先見。色無色界苦，非行者身不生苦痛，是以",
    "T28n1546_002:0010c18": "後見。復有說者，欲界苦近是以先見，色無色",
    "T28n1546_002:0010c19": "界苦遠是以後見。如近遠，現見不現見、俱不",
    "T28n1546_002:0010c20": "俱、此身他身亦如是。復有說者，行者成就欲",
    "T28n1546_002:0010c21": "界凡夫性故是以先見，不成就色無色界凡",
    "T28n1546_002:0010c22": "夫性故是以後見。復有說者，行者於欲界苦",
    "T28n1546_002:0010c23": "現見故是以先見，色無色界苦不現見故是",
    "T28n1546_002:0010c24": "以後見。問曰：若色無色界苦不現見者，行者",
    "T28n1546_002:0010c25": "云何見耶？答曰：現見有二種：一、離欲現見；二、",
    "T28n1546_002:0010c26": "自身現見。行者於欲界苦有二種現見：一、離",
    "T28n1546_002:0010c27": "欲現見；二、自身現見。於色無色界苦有一種",
    "T28n1546_002:0010c28": "現見，所謂離欲現見。猶如商人有財兩擔，一",
    "T28n1546_002:0010c29": "自負之、二使人擔。於自所負有二種現見：一、",
    "T28n1546_002:0011a01": "知物現見；二、知輕重現見。於他所擔有一種",
    "T28n1546_002:0011a02": "現見，所謂知物現見。復有說者，欲界苦有三",
    "T28n1546_002:0011a03": "種：善、不善、無記，是以先見。色無色界苦有二",
    "T28n1546_002:0011a04": "種：善、無記，是以後見。復有說者，見欲界苦",
    "T28n1546_002:0011a05": "時斷二種結：不善、無記。見色無色界苦時唯",
    "T28n1546_002:0011a06": "斷無記。如不善、無記，有報、無報，生一果、生二",
    "T28n1546_002:0011a07": "果，無慚無愧相應、無慚無愧不相應，當知亦",
    "T28n1546_002:0011a08": "如是。復有說者，謗言無苦，先從欲界、後色無",
    "T28n1546_002:0011a09": "色界。若信有苦，亦應先從欲界、後色無色界。",
    "T28n1546_002:0011a10": "如誹謗、生信，無智有智、疑決定、邪見正見當",
    "T28n1546_002:0011a11": "知亦如是。若聖道起，先辯欲界事、後色無",
    "T28n1546_002:0011a12": "色界俱。問曰：見道、辦事有何差別？答曰：或有",
    "T28n1546_002:0011a13": "說者，無有差別。或有說者，亦有差別，知聚",
    "T28n1546_002:0011a14": "是見道、斷結是辦事。復有說者，知智是見道、",
    "T28n1546_002:0011a15": "斷智名辦事。如是智作證明、得作證明、解脫",
    "T28n1546_002:0011a16": "道道果當知亦如是。復有說者，能見緣境界",
    "T28n1546_002:0011a17": "是見道、所作是辦事。復有說者，一剎那是見",
    "T28n1546_002:0011a18": "道、後相續者名辦事。如一剎那後相續，入數",
    "T28n1546_002:0011a19": "數入當知亦如是。復有說者，無礙道所作名",
    "T28n1546_002:0011a20": "見道、解脫道所作名辦事。如無礙道所作、解",
    "T28n1546_002:0011a21": "脫道所作，遠惡修善、捨無義得有義、出下賤",
    "T28n1546_002:0011a22": "入勝處、棄愛熾然、離愛安樂當知亦如是。若",
    "T28n1546_002:0011a23": "得正決定時，先見無色界苦諦苦行，如是世",
    "T28n1546_002:0011a24": "第一法當言無色界繫，乃至廣說。問曰：得",
    "T28n1546_002:0011a25": "正決定時不先見色界苦，不妨世第一法得",
    "T28n1546_002:0011a26": "名色界繫。如是得正決定時不先見無色界",
    "T28n1546_002:0011a27": "苦諦苦行，世第一法是無色界繫有何過耶？",
    "T28n1546_002:0011a28": "答曰：色界中有遍緣知智能緣下地，是故得",
    "T28n1546_002:0011a29": "有世第一法；無色界中無遍緣知智能緣下",
    "T28n1546_002:0011b01": "地，是故無有世第一法。但聖道起先辦欲界",
    "T28n1546_002:0011b02": "事，乃至廣說不應言世第一法是無色界繫。",
    "T28n1546_002:0011b03": "作義者說曰：以何等故世第一法不當言無色",
    "T28n1546_002:0011b04": "界繫？或有說者，彼無色界非因、非地、非器，",
    "T28n1546_002:0011b05": "以非器等故，是以無世第一法。復有說者，若",
    "T28n1546_002:0011b06": "彼處有觀諦善根如煗、頂、忍者，是處應有世",
    "T28n1546_002:0011b07": "第一法，彼無色中無故無世第一法。復有說",
    "T28n1546_002:0011b08": "者，若有見道處則有世第一法，無色中無見",
    "T28n1546_002:0011b09": "道故無世第一法。復有說者，若地有智遍緣",
    "T28n1546_002:0011b10": "一切法亦有斷結對治道則有世第一法，欲",
    "T28n1546_002:0011b11": "界中雖有智能緣一切地而無斷結對治道。",
    "T28n1546_002:0011b12": "無色界中雖有斷結對治道而無智能緣一切",
    "T28n1546_002:0011b13": "地，是故欲界無色界無世第一法。復有說者，",
    "T28n1546_002:0011b14": "欲界善根不寂靜故無世第一法，無色界道",
    "T28n1546_002:0011b15": "極寂靜故無世第一法。復有說者，欲界善根",
    "T28n1546_002:0011b16": "羸弱故無世第一法，無色中非其境界故無",
    "T28n1546_002:0011b17": "世第一法。復次或有說者，入無色定除去色",
    "T28n1546_002:0011b18": "想，乃至廣說。問曰：不應言復次或有說者，",
    "T28n1546_002:0011b19": "若言復次或有說者，義則不定。應作是說，入",
    "T28n1546_002:0011b20": "無色定除去色想，乃至廣說。所以者何？同",
    "T28n1546_002:0011b21": "明一義故。不應如先說無色界苦諦苦行等，",
    "T28n1546_002:0011b22": "應作是說，入無色定除去色想，乃至廣說。何",
    "T28n1546_002:0011b23": "以故？此是根本義故。應作是說而不爾者，彼",
    "T28n1546_002:0011b24": "有何義？答曰：言語有二種：一者方便、二者根",
    "T28n1546_002:0011b25": "本。先所說者是方便語，後所說者是根本語。",
    "T28n1546_002:0011b26": "復有說者，先所說者明苦法忍緣欲界法，後",
    "T28n1546_002:0011b27": "所說者明世第一法與苦法忍同一緣，當知",
    "T28n1546_002:0011b28": "無色界不能緣欲界。問曰：除去色想，體性是",
    "T28n1546_002:0011b29": "何？答曰：七地，謂四無色定及三未至。問曰：",
    "T28n1546_002:0011c01": "此處言除去色想，四大犍度亦說除去色",
    "T28n1546_002:0011c02": "想，如波羅延說偈：",
    "T28n1546_002:0011c03": "「除去色想，　　能斷欲愛，　　於內外法，",
    "T28n1546_002:0011c04": "無不見者。」",
    "T28n1546_002:0011c05": "如《眾義經》說偈：",
    "T28n1546_002:0011c06": "「亦不有有想，　　亦不無無想，",
    "T28n1546_002:0011c07": "如是除色想，　　能斷渴愛因。」",
    "T28n1546_002:0011c08": "如是等有何差別？答曰：或有說者，此處說除",
    "T28n1546_002:0011c09": "去色想者，除下地色想；四大犍度言除去色",
    "T28n1546_002:0011c10": "想者，除有對色；如波羅延、《眾義經》所說偈除",
    "T28n1546_002:0011c11": "去色想者，斷緣色愛。或有說者，此處言除去",
    "T28n1546_002:0011c12": "色想者，是四念處；四大犍度言除去色想者，",
    "T28n1546_002:0011c13": "是身念處；如波羅延、《眾義經》所說除去色想",
    "T28n1546_002:0011c14": "者，是法念處。復有說者，此處言除去色想者，",
    "T28n1546_002:0011c15": "是四無色定及三未至；四大犍度言除去色",
    "T28n1546_002:0011c16": "想者，是第四禪；波羅延、《眾義經》所說偈除去",
    "T28n1546_002:0011c17": "色想者，除愛緣色。復有說者，此言除去色想",
    "T28n1546_002:0011c18": "者，此內外道共除色想法，餘三是不共除色",
    "T28n1546_002:0011c19": "想法。",
    "T28n1546_002:0011c20": "世第一法當言有覺有觀、無覺有觀、無覺無",
    "T28n1546_002:0011c21": "觀？問曰：何以作此論？答曰：復為止彼人意言",
    "T28n1546_002:0011c22": "世第一法是欲界繫故。復有說者，先已說世",
    "T28n1546_002:0011c23": "第一法體性、已說所以、已說界，未說地，今欲",
    "T28n1546_002:0011c24": "說故。復有說者，先雖明世第一法是色界繫，",
    "T28n1546_002:0011c25": "色界中有三種地：有覺有觀、無覺有觀、無覺",
    "T28n1546_002:0011c26": "無觀地，未說世第一法為在何地，今欲說故。",
    "T28n1546_002:0011c27": "所以者何？色界善根有在一地者，如淨解脫",
    "T28n1546_002:0011c28": "等；有在二地者，如喜等。今欲說世第一法所",
    "T28n1546_002:0011c29": "在地故，是以作論，世第一法或有覺有觀",
    "T28n1546_002:0012a01": "乃至廣說。云何有覺有觀？答曰：若依有覺有",
    "T28n1546_002:0012a02": "觀三昧得世第一法，如未至禪、初禪是也。問",
    "T28n1546_002:0012a03": "曰：上言依者有何義耶？答曰：或有說者，共俱",
    "T28n1546_002:0012a04": "生義是依義。彼世第一法生時，相應定力故，",
    "T28n1546_002:0012a05": "持彼心品使不散亂，是依義也。何以知之？有",
    "T28n1546_002:0012a06": "成文說共俱生義是依義，如說：若依空三昧",
    "T28n1546_002:0012a07": "得正決定，是中即說俱生是依義。如苦法忍",
    "T28n1546_002:0012a08": "與空三昧相應，是共俱生依義；空三昧亦與",
    "T28n1546_002:0012a09": "世第一法相應，是名依義。復有說者，與次第",
    "T28n1546_002:0012a10": "緣義是依義。如增上忍相應三昧，與世第一",
    "T28n1546_002:0012a11": "法作次第緣，是名依義。評曰：即依彼地，是名",
    "T28n1546_002:0012a12": "依義。如是說者好。云何無覺有觀？答曰：若依",
    "T28n1546_002:0012a13": "無覺有觀三昧得世第一法，是名無覺有觀，",
    "T28n1546_002:0012a14": "如禪中間是也。云何無覺無觀？答曰：若依無",
    "T28n1546_002:0012a15": "覺無觀三昧得世第一法，是名無覺無觀，如",
    "T28n1546_002:0012a16": "二禪乃至第四禪是也。問曰：何以說世第一",
    "T28n1546_002:0012a17": "法在三地耶？答曰：為止併義者意故。如彌沙",
    "T28n1546_002:0012a18": "塞部說：世第一法是有覺有觀，有相有勢無",
    "T28n1546_002:0012a19": "定，是凡夫性緣，有為有覺有觀者能分別故，",
    "T28n1546_002:0012a20": "有相者能緣故，有勢者難得故，無定者無相",
    "T28n1546_002:0012a21": "似心相續故，是凡夫者凡夫身中可得故。緣",
    "T28n1546_002:0012a22": "有為者，緣諸行故。為止如是併義者意故說",
    "T28n1546_002:0012a23": "在三地。若依未至地得正決定，彼一地見道",
    "T28n1546_002:0012a24": "修、一地世第一法修；若依初禪得正決定，彼",
    "T28n1546_002:0012a25": "二地見道修、一地世第一法修；若依禪中間",
    "T28n1546_002:0012a26": "得正決定，三地見道修、一地世第一法修；若",
    "T28n1546_002:0012a27": "依二禪得正決定，四地見道修、一地世第一",
    "T28n1546_002:0012a28": "法修；若依三禪得正決定，五地見道修、一地",
    "T28n1546_002:0012a29": "世第一法修；若依四禪得正決定，六地見道",
    "T28n1546_002:0012b01": "修、一地世第一法修。復有說者，若依未至禪",
    "T28n1546_002:0012b02": "得正決定，一地見道修、一地世第一法修；若",
    "T28n1546_002:0012b03": "依初禪得正決定，二地見道修、二地世第一",
    "T28n1546_002:0012b04": "法修；若依禪中間得正決定，三地見道修、三",
    "T28n1546_002:0012b05": "地世第一法修。何以故？皆是一地法故。此中",
    "T28n1546_002:0012b06": "有漏法，一種使所使故；此中諸善，展轉為因",
    "T28n1546_002:0012b07": "故。二禪以上如先說。評曰：彼不應作是說。何",
    "T28n1546_002:0012b08": "以故？若依無覺有觀三昧得正決定，得二種",
    "T28n1546_002:0012b09": "世第一法：有覺有觀、無覺有觀。若然者，則違",
    "T28n1546_002:0012b10": "經文，如說：云何名無覺有觀？若依禪中間得",
    "T28n1546_002:0012b11": "世第一法，是名無覺有觀。如先說者好。",
    "T28n1546_002:0012b12": "問曰：以何等故，見道自地他地修非世第",
    "T28n1546_002:0012b13": "一法耶？答曰：或有說者，見道展轉為因，非世",
    "T28n1546_002:0012b14": "第一法。復有說者，見道聖人身中修，以聖人",
    "T28n1546_002:0012b15": "身中修故，自地他地修。世第一法凡夫身中",
    "T28n1546_002:0012b16": "修，以凡夫身中修故，唯自地修非他地修。復",
    "T28n1546_002:0012b17": "有說者，見道有三事故修：一、從因生；二、能作",
    "T28n1546_002:0012b18": "對治；三、能辦事。從因生者，六地中展轉更相",
    "T28n1546_002:0012b19": "為因。對治者，若對治斷一地欲，餘地亦名對",
    "T28n1546_002:0012b20": "治。斷辦事者，如一地事辦，餘地亦辦。世第一",
    "T28n1546_002:0012b21": "法，不從因生者，不展轉為因故。非對治者，不",
    "T28n1546_002:0012b22": "斷結故。不辦事者，非如聖道能辦事故。修道",
    "T28n1546_002:0012b23": "亦以此三事故，自地他地修。彼亦展轉為因，",
    "T28n1546_002:0012b24": "如法智斷欲界結，比智亦修，彼比智非欲界",
    "T28n1546_002:0012b25": "對治道。法智現前時，亦名修亦名對治。辦事",
    "T28n1546_002:0012b26": "者，如第四禪地苦智修，如初禪地亦修；如",
    "T28n1546_002:0012b27": "初禪地道辦事，第四禪地道亦辦；如第四禪",
    "T28n1546_002:0012b28": "地道辦事，初禪地亦辦。復有說者，無漏法所",
    "T28n1546_002:0012b29": "作異、有漏法所作異。所以者何？世第一法為",
    "T28n1546_002:0012c01": "愛所繫，無漏法者不為愛所繫。復有說者，世",
    "T28n1546_002:0012c02": "第一法，有垢有過患、雜毒滓濁，是以不他",
    "T28n1546_002:0012c03": "地自地修。見道無垢無過、不雜毒不滓濁，",
    "T28n1546_002:0012c04": "是以自地他地修。復有說者，世第一法在界",
    "T28n1546_002:0012c05": "為界所繫、在地為地所繫。無漏法在界在地，",
    "T28n1546_002:0012c06": "不為界地所繫。復有說者，世第一法在身有",
    "T28n1546_002:0012c07": "繫，無漏法在身不繫。復有說者，世第一法必",
    "T28n1546_002:0012c08": "生報，無漏法不生報。問曰：同是有漏，以何等",
    "T28n1546_002:0012c09": "故，見道邊等智自地他地修，非世第一法耶？",
    "T28n1546_002:0012c10": "答曰：或有說者，見道邊等智，不用功而得，以",
    "T28n1546_002:0012c11": "見道力故修。如見道力能自地他地修，彼",
    "T28n1546_002:0012c12": "見道邊等智亦修。世第一法大功力得，是以",
    "T28n1546_002:0012c13": "唯自地修非他地修。復有說者，見道邊等智",
    "T28n1546_002:0012c14": "是見道眷屬常不相離，如見道自地他地修，",
    "T28n1546_002:0012c15": "彼亦如是。世第一法非見道眷屬相離，是",
    "T28n1546_002:0012c16": "以唯自地修非他地修。復有說者，見道邊等",
    "T28n1546_002:0012c17": "智，堅信堅法身中可得，若起上地法現在",
    "T28n1546_002:0012c18": "前，下地便修。世第一法凡夫身中可得，一切",
    "T28n1546_002:0012c19": "凡夫不能修於他地。問曰：以何等故，上地見",
    "T28n1546_002:0012c20": "道現在前時下地修，下地見道",
    "T28n1546_002:0012c21": "現在前時上地不修耶？答曰：或有說者，上地",
    "T28n1546_002:0012c22": "法勝，若現在前時下地則修。下地法劣，現在",
    "T28n1546_002:0012c23": "前時不修上地。猶如勝人不造詣劣人，劣人",
    "T28n1546_002:0012c24": "則應造詣勝人；彼亦如是。復有說者，若依上",
    "T28n1546_002:0012c25": "地得正決定，下地諸法先已得故，是以故修。",
    "T28n1546_002:0012c26": "若依下地得正決定，上地諸法或得不得，是",
    "T28n1546_002:0012c27": "以不修。復有說者，上地諸法從下地因生，下",
    "T28n1546_002:0012c28": "地諸法不從上地因生，是以不修。復有說者，",
    "T28n1546_002:0012c29": "下地法不能對治上地，上地法能對治下地，",
    "T28n1546_002:0013a01": "以不對治故是以不修。復有說者，若依上地",
    "T28n1546_002:0013a02": "得正決定，爾時離下地欲故，是以修。若依",
    "T28n1546_002:0013a03": "下地得正決定，上地或離欲或不離欲。設使",
    "T28n1546_002:0013a04": "離欲，於上地法不得自在；設得自在，應即上",
    "T28n1546_002:0013a05": "地得正決定而不能得，是以知不自在。復有",
    "T28n1546_002:0013a06": "說者，下地法攝屬上地是以故修，上地法不",
    "T28n1546_002:0013a07": "攝屬下地是以不修。復有說者，猶如六種守",
    "T28n1546_002:0013a08": "護法故，三十三天為備阿修羅故，安六種守",
    "T28n1546_002:0013a09": "護：一、依水住龍；二、杵手神；三、持花鬘神；四、常",
    "T28n1546_002:0013a10": "放逸神；",
    "T28n1546_002:0013a11": "五、四天王；六、三十三天。若依水住龍能壞阿",
    "T28n1546_002:0013a12": "修羅者，餘五無事。而水住龍若不能，杵手神",
    "T28n1546_002:0013a13": "助，餘四無事而住。若二不勝，持花鬘神助，餘",
    "T28n1546_002:0013a14": "三無事而住。若三不勝，放逸神助，餘二無事",
    "T28n1546_002:0013a15": "而住。若四不勝，四天王助，餘一無事而住。若",
    "T28n1546_002:0013a16": "五不勝，三十三天助，帝釋無事而住。彼若不",
    "T28n1546_002:0013a17": "勝，爾時帝釋躬身自出，執金剛杵雨金剛雹，",
    "T28n1546_002:0013a18": "時阿修羅眾即時退散。如是見道斷結對治，",
    "T28n1546_002:0013a19": "在六地中若依未至得正決定，即彼地見道",
    "T28n1546_002:0013a20": "斷。見道所斷結，其餘五地無事而住。若依初",
    "T28n1546_002:0013a21": "禪得正決定，上地則無事而住，未至禪得修，",
    "T28n1546_002:0013a22": "亦隨順初禪。若依中間、二禪、三禪亦如是。若",
    "T28n1546_002:0013a23": "依四禪得正決定，彼四禪中見道斷見道所",
    "T28n1546_002:0013a24": "斷結，下地得修，亦隨順第四禪。復有說者，猶",
    "T28n1546_002:0013a25": "如山陂有六重池次第而下，其在上池次流",
    "T28n1546_002:0013a26": "於下，下池不能逆流於上。如是上地無漏流",
    "T28n1546_002:0013a27": "注下地，是以故修。下地無漏不能流注上地，",
    "T28n1546_002:0013a28": "是以不修。問曰：世第一法頗有覺非有觀耶？",
    "T28n1546_002:0013a29": "有觀非有覺耶？亦有覺有觀耶？非有覺非有",
    "T28n1546_002:0013b01": "觀耶？答曰：有。云何有覺非有觀耶？答曰：如",
    "T28n1546_002:0013b02": "未至禪、初禪，覺相應觀是也。所以者何？觀不",
    "T28n1546_002:0013b03": "相應故。云何有觀非有覺？答曰：覺諸中間",
    "T28n1546_002:0013b04": "禪觀相應法。云何有覺有觀？答曰：如未至禪、",
    "T28n1546_002:0013b05": "初禪，除其覺觀，餘相應法所謂十大地、十善",
    "T28n1546_002:0013b06": "大地及心。云何非有覺非有觀？答曰：謂中間",
    "T28n1546_002:0013b07": "禪觀，諸餘覺觀不相應法，如二禪、三禪、四禪",
    "T28n1546_002:0013b08": "相應法及色、心不相應行。問曰：頗世第一法",
    "T28n1546_002:0013b09": "非有覺有觀、非無覺有觀、非無覺無觀耶？答",
    "T28n1546_002:0013b10": "曰：有。如未至禪、初禪地觀，彼非有覺有觀。所",
    "T28n1546_002:0013b11": "以者何？如說：云何覺觀相應法？答曰：若法與",
    "T28n1546_002:0013b12": "覺觀相應，彼觀唯與覺相應、不與觀相應。云",
    "T28n1546_002:0013b13": "何非無覺有觀？答曰：觀。所以者何？如說：云",
    "T28n1546_002:0013b14": "何無覺有觀相應法？答曰：若法不與覺相應、",
    "T28n1546_002:0013b15": "與觀相應法，彼觀唯與覺相應，不與觀相應。",
    "T28n1546_002:0013b16": "云何非無覺無觀？答曰：觀。所以者何？如說：",
    "T28n1546_002:0013b17": "云何無覺無觀相應法？答曰：若法不與覺觀",
    "T28n1546_002:0013b18": "相應。彼觀雖不與觀相應，與覺相應。問曰：",
    "T28n1546_002:0013b19": "頗世第一法，非與有覺有觀相應、非不是觀",
    "T28n1546_002:0013b20": "耶？答曰：有。禪中間觀，彼不與覺觀相應、非不",
    "T28n1546_002:0013b21": "是觀。問曰：頗世第一法，有覺有觀地、非覺唯",
    "T28n1546_002:0013b22": "觀耶？答曰：有。在未至及初禪地覺，唯與觀相",
    "T28n1546_002:0013b23": "應非覺。問曰：頗世第一法，在無覺有觀地、非",
    "T28n1546_002:0013b24": "覺非觀相應耶？答曰：有。禪中間觀。問曰：頗世",
    "T28n1546_002:0013b25": "第一法，在有覺有觀地，亦有覺有觀、無覺有觀、",
    "T28n1546_002:0013b26": "無覺無觀耶？答曰：有。云何有覺有觀？如未至",
    "T28n1546_002:0013b27": "禪及初禪地覺觀相應法。云何無覺有觀？即",
    "T28n1546_002:0013b28": "彼覺是也。云何無覺無觀？即彼色、心不相應",
    "T28n1546_002:0013b29": "行是也。問曰：頗世第一法，在無覺有觀地，無",
    "T28n1546_002:0013c01": "覺有觀、無覺無觀耶？答曰：有。云何無覺有觀？",
    "T28n1546_002:0013c02": "如禪中間無覺有觀相應法是。云何無覺無",
    "T28n1546_002:0013c03": "觀耶？彼觀色、心不相應行。世第一法，當言",
    "T28n1546_002:0013c04": "樂根相應，乃至廣說。問曰：何故作此論？答",
    "T28n1546_002:0013c05": "曰：先已說世第一法體性、所以、界地，未說相",
    "T28n1546_002:0013c06": "應，今欲說故。復有說者，先已說世第一法在",
    "T28n1546_002:0013c07": "三地，未說在六地，今欲以根明六地義分明",
    "T28n1546_002:0013c08": "了了，如觀掌中阿摩勒菓。云何世第一法樂",
    "T28n1546_002:0013c09": "根相應？答曰：若依第三禪得世第一法。何者",
    "T28n1546_002:0013c10": "樂根相應？何者非樂根相應？答曰：除樂根，諸",
    "T28n1546_002:0013c11": "餘樂根相應法。何者不相應？答曰：樂根色心",
    "T28n1546_002:0013c12": "不相應行。云何喜根相應？答曰：若依初禪二",
    "T28n1546_002:0013c13": "禪得世第一法。此中誰與相應、誰不與相",
    "T28n1546_002:0013c14": "應？除喜根，諸餘喜根相應法。誰不與相應？",
    "T28n1546_002:0013c15": "喜根色心不相應行。云何捨根相應？答曰：若",
    "T28n1546_002:0013c16": "依未至禪第四禪得世第一法是也。問曰：何",
    "T28n1546_002:0013c17": "以不說禪中間耶？答曰：應作是說：若依未至、",
    "T28n1546_002:0013c18": "中間禪、第四禪得世第一法，而不爾者，有何",
    "T28n1546_002:0013c19": "義？答曰：中間禪通名未至，是中誰與相應？",
    "T28n1546_002:0013c20": "誰不與相應？誰與相應？除捨根，諸餘捨根相",
    "T28n1546_002:0013c21": "應法；誰不與相應？捨根色、心不相應行。頗有",
    "T28n1546_002:0013c22": "世第一法，不與喜根、樂根、捨根相應耶？答曰：",
    "T28n1546_002:0013c23": "有，色、心不相應行。頗有相應法而不與世第",
    "T28n1546_002:0013c24": "一法相應耶？答曰：有，即三根體是也。世第一",
    "T28n1546_002:0013c25": "法，當言一心、為多心？乃至廣說。問曰：何以作",
    "T28n1546_002:0013c26": "此論？答曰：先已說世第一法體性、已說所以、",
    "T28n1546_002:0013c27": "已說界、已說地、已說根相應，未說現在前，今",
    "T28n1546_002:0013c28": "欲說故。或有說者，言世第一法是相續現前，",
    "T28n1546_002:0013c29": "為止彼人如是意、欲顯世第一法現在前一",
    "T28n1546_002:0014a01": "剎那故。或有說者，先說諸心心數法次第得",
    "T28n1546_002:0014a02": "正決定，或謂有心心數法多、彼剎那亦多，為",
    "T28n1546_002:0014a03": "決定此義故而作此論。復有說者，相續有三",
    "T28n1546_002:0014a04": "種：一、時相續；二、生相續；三、相似相續。或謂無",
    "T28n1546_002:0014a05": "二相續，唯有相似相續，如彌沙塞部所說。為",
    "T28n1546_002:0014a06": "止彼人意故，而作此論。世第一法，當言一心、",
    "T28n1546_002:0014a07": "為眾多心？答曰：當言一心，不當言眾多心。問",
    "T28n1546_002:0014a08": "曰：如世第一法現在前，未來心心數法修亦",
    "T28n1546_002:0014a09": "名世第一法，此中何以不說？答曰：彼亦應說，",
    "T28n1546_002:0014a10": "而不說者當知此義是有餘之說。如有餘義，",
    "T28n1546_002:0014a11": "簡略義亦如是。復有說者，彼未來者屬現在，",
    "T28n1546_002:0014a12": "若說現世，當知亦說未來。復有說者，若能與",
    "T28n1546_002:0014a13": "次第緣是中說之，如是義應如先以次第說。",
    "T28n1546_002:0014a14": "問曰：以何等故，世第一法當言一心？應說所以，",
    "T28n1546_002:0014a15": "不但以言故此義便立。答曰：此心心法次第",
    "T28n1546_002:0014a16": "便不起世間有漏心，唯生無漏苦法忍相應",
    "T28n1546_002:0014a17": "心，若當起者無有是處。為分別故，設使起者",
    "T28n1546_002:0014a18": "若小若相似若勝。若當小者不能得正決定。",
    "T28n1546_002:0014a19": "所以者何？不以衰退、未成道得正決定，應以",
    "T28n1546_002:0014a20": "勝進勢力道得正決定。若相似者亦不能得",
    "T28n1546_002:0014a21": "正決定。所以者何？先不以此道得正決定。如",
    "T28n1546_002:0014a22": "初剎那，後剎那亦爾。如初剎那留難停住不",
    "T28n1546_002:0014a23": "得正決定，後眾多剎那亦留難停住不得正",
    "T28n1546_002:0014a24": "決定。如初剎那不能取聖道，後眾多剎那亦",
    "T28n1546_002:0014a25": "不能取聖道。問曰：若然者，修道中若以下心",
    "T28n1546_002:0014a26": "亦不能取聖道。答曰：見道異本，曾得道異。若",
    "T28n1546_002:0014a27": "當勝者，亦不能得正決定。所以者何？前者則",
    "T28n1546_002:0014a28": "非世第一法。問曰：若非者，為是何法？答曰：是",
    "T28n1546_002:0014a29": "增上忍，後是世第一法。問曰：以何等故，修道",
    "T28n1546_002:0014b01": "中若相似若小，能與無漏作次第，見道唯勝？",
    "T28n1546_002:0014b02": "答曰：修道是本曾得道，不多用功力而現在",
    "T28n1546_002:0014b03": "前，是以若相似若小能作次第。見道是未曾",
    "T28n1546_002:0014b04": "得道，多用功力乃現在前，是以必用勝者。世",
    "T28n1546_002:0014b05": "第一法，於世第一法因威勢因者，共生因、相",
    "T28n1546_002:0014b06": "應因、相似因三因者是總說義。若別說者，過",
    "T28n1546_002:0014b07": "去於過去二因：相應、共生；過去於未來一相",
    "T28n1546_002:0014b08": "似因；未來於未來二因：相應、共生；現在於現",
    "T28n1546_002:0014b09": "在二因：相應、共生；現在於未來一相似因。不",
    "T28n1546_002:0014b10": "障礙生得法，是威勢緣。",
    "T28n1546_002:0014b11": "世第一法當言退、當言不退？乃至廣說。問曰：",
    "T28n1546_002:0014b12": "何故作此論？答曰：前已說世第一法體性、所以、",
    "T28n1546_002:0014b13": "界、地、根、一心，未說不退，今欲說故而作此論。",
    "T28n1546_002:0014b14": "或有說，世第一法是退者，為止彼人意故，又",
    "T28n1546_002:0014b15": "欲去他義，顯自義與法相相應故。問曰：世第",
    "T28n1546_002:0014b16": "一法當言退、當言不退耶？答曰：不退。問曰：",
    "T28n1546_002:0014b17": "云何不退？應說其所以，不可但以言故此義",
    "T28n1546_002:0014b18": "便立。答曰：世第一法，隨順諦、轉近諦、垂入",
    "T28n1546_002:0014b19": "諦。云何隨順諦？隨順見道故。云何轉近諦？轉",
    "T28n1546_002:0014b20": "近見道故。云何垂入諦？垂入見道故。復有說",
    "T28n1546_002:0014b21": "者，隨順道諦、轉近道諦、垂入道諦。復有說",
    "T28n1546_002:0014b22": "者，隨順苦法忍、轉近苦法忍、垂入苦法忍。世",
    "T28n1546_002:0014b23": "第一法，於苦法忍有二種轉近：一、隨順轉近；",
    "T28n1546_002:0014b24": "二、垂入轉近。彼中間不起不相似有漏心，使",
    "T28n1546_002:0014b25": "苦法忍不現在前。問曰：世第一法是有漏心。",
    "T28n1546_002:0014b26": "向言不起不相似有漏心，苦法忍是不相似",
    "T28n1546_002:0014b27": "心，何以言有漏是不相似心、無漏是相似心",
    "T28n1546_002:0014b28": "耶？答曰：世第一法惡賤有漏心，以惡賤故",
    "T28n1546_002:0014b29": "言不相似，無漏言相似。猶如有人為自親里",
    "T28n1546_002:0014c01": "之所苦惱，親近他人作親里想，於自所親作",
    "T28n1546_002:0014c02": "他人想；彼亦如是。復有說者，世第一法、苦",
    "T28n1546_002:0014c03": "法忍同辦一事故，所謂捨凡夫事、得住聖法。",
    "T28n1546_002:0014c04": "猶如士夫渡河渡谷渡山渡坑，乃至廣說。",
    "T28n1546_002:0014c05": "渡河者，從此至彼。渡谷者，從此岸至彼岸。渡",
    "T28n1546_002:0014c06": "山者，從此山至彼山。渡坑者，從高至下從",
    "T28n1546_002:0014c07": "下至高。猶如有人從高上墮，未至地頃便作",
    "T28n1546_002:0014c08": "是念：欲還本處。得如意不？答曰：不得。假使彼",
    "T28n1546_002:0014c09": "人，若以神足、若以呪術、若以藥草還至本處，",
    "T28n1546_002:0014c10": "可有是事。住世第一法時，無有一法能障苦",
    "T28n1546_002:0014c11": "法忍使不現前。譬如閻浮提有五大河：一名",
    "T28n1546_002:0014c12": "恒伽；二名夜摩那；三名薩羅由；四名阿夷羅",
    "T28n1546_002:0014c13": "跋提；五名摩醯，流趣大海，乃至廣說。問曰：",
    "T28n1546_002:0014c14": "前喻後喻有何差別？答曰：無有差別。所以者",
    "T28n1546_002:0014c15": "何？欲因二喻以明一義令分明故。復有說者，",
    "T28n1546_002:0014c16": "前者以內法具為喻，後者以外法具為喻。復",
    "T28n1546_002:0014c17": "有說者，前喻為止內留難法，後喻為止外留",
    "T28n1546_002:0014c18": "難法。復有說者，前喻為止不如法事，後喻為",
    "T28n1546_002:0014c19": "顯如法事。彼五河流趣大海，無能制者、無能",
    "T28n1546_002:0014c20": "遮者、無能住者、無能移者。彼五大河流趣大",
    "T28n1546_002:0014c21": "海，頗有人能遮住者不？答曰：無也。若以神足、",
    "T28n1546_002:0014c22": "呪術、藥草，使彼大河停住不流，未足為難。無",
    "T28n1546_002:0014c23": "有一法能障世第一法，使苦法忍不現在前。",
    "T28n1546_002:0014c24": "造此經時在於東方，此五大河在於東方，故",
    "T28n1546_002:0014c25": "以為喻。復有四大河，從阿耨達池出，流趣大",
    "T28n1546_002:0014c26": "海：一名𠷐伽；二名辛頭；三名博叉；四名",
    "T28n1546_002:0014c27": "私陀。彼𠷐伽河從金象口出，繞阿耨達池一",
    "T28n1546_002:0014c28": "匝流趣東海。彼辛頭河從銀牛口出，亦繞大",
    "T28n1546_002:0014c29": "池一匝流趣南海。彼博叉河從琉璃馬口出，",
    "T28n1546_002:0015a01": "繞大池一匝流趣西海。彼私陀河從頗梨師",
    "T28n1546_002:0015a02": "子口出，繞大池一匝流趣北海。彼𠷐伽河有",
    "T28n1546_002:0015a03": "四大河以為眷屬：一、夜摩那；二、薩羅由；三、阿",
    "T28n1546_002:0015a04": "夷羅跋提；四名摩醯。彼辛頭河亦有四大河",
    "T28n1546_002:0015a05": "以為眷屬：一名毘婆奢；二名伊羅跋提；三名",
    "T28n1546_002:0015a06": "奢多頭；四名毘德多。彼博叉河有四大河以",
    "T28n1546_002:0015a07": "為眷屬：一名婆那；二名毘多羅尼；三名朋",
    "T28n1546_002:0015a08": "𠍽；四名究仲婆。彼私陀河亦有四大河以為",
    "T28n1546_002:0015a09": "眷屬：一名薩梨；二名毘摩；三名那提；四名毘",
    "T28n1546_002:0015a10": "壽波婆。此中唯說廣大有名字者。然彼四河",
    "T28n1546_002:0015a11": "各有五百眷屬，合有二千流趣大海，頗有人",
    "T28n1546_002:0015a12": "能遮住者不？答曰：不能。無有是處，以分別故。",
    "T28n1546_002:0015a13": "假使有人，以神足、呪術、藥草，能令彼河停住",
    "T28n1546_002:0015a14": "不流，未足為難。無有一法能障世第一法，使",
    "T28n1546_002:0015a15": "苦法忍不現在前。復次世第一法，與苦法忍",
    "T28n1546_002:0015a16": "作次第緣。此文是根本義第一答。所以者何？",
    "T28n1546_002:0015a17": "彼世第一法生時，能與苦法忍次第緣果。若",
    "T28n1546_002:0015a18": "此法能與彼法次第緣果者，此法無有眾生、",
    "T28n1546_002:0015a19": "若法、若呪術藥草、若佛若辟支佛若聲聞能",
    "T28n1546_002:0015a20": "作障礙，使第二剎那不現在前者。無有一法",
    "T28n1546_002:0015a21": "速於心者，能於爾時為作障礙，使不能得正",
    "T28n1546_002:0015a22": "決定。彼言無有一法速於心者，即苦法忍相",
    "T28n1546_002:0015a23": "應心是也。作義者說曰：以何次第故，世第",
    "T28n1546_002:0015a24": "一法不當言退？答曰：或有說者，根本牢固故。",
    "T28n1546_002:0015a25": "彼行者修布施時，悉以迴向解脫，持戒、不淨、",
    "T28n1546_002:0015a26": "安般、念處、七處善、煗頂忍亦迴向解脫，是名",
    "T28n1546_002:0015a27": "根本牢固。復有說者，世第一法後次生見道",
    "T28n1546_002:0015a28": "無有退，見道者彼亦不退。復有說者，世第一",
    "T28n1546_002:0015a29": "法後次生忍智無有退，忍智者彼亦不退。復",
    "T28n1546_002:0015b01": "有說者，世第一法後乃至斷非想非非想處",
    "T28n1546_002:0015b02": "見道所斷結無有退，非想非非想處見道所",
    "T28n1546_002:0015b03": "斷結者彼亦不退。復有說者，世第一法是勝",
    "T28n1546_002:0015b04": "進分善根，無有退勝進分善根者。煗法有三",
    "T28n1546_002:0015b05": "種：退分、住分、勝進分；頂亦有三種；忍有二種：",
    "T28n1546_002:0015b06": "住分、勝進分；世第一法有一種，謂勝進分。問",
    "T28n1546_002:0015b07": "曰：此皆是達分善根，何以說三種？答曰：名",
    "T28n1546_002:0015b08": "數異耳。如定犍度說：此善根有三種：於此",
    "T28n1546_002:0015b09": "善根退者名退分；不退不進名住分；勝進者",
    "T28n1546_002:0015b10": "名勝進分。彼說三種，此說達分善根，名數異",
    "T28n1546_002:0015b11": "耳。復有說者，此善根是一剎那，無有退半剎",
    "T28n1546_002:0015b12": "那者。問曰：頗有二聖人同生一處，於世第一",
    "T28n1546_002:0015b13": "法一成就、一不成就耶？答曰：有。一依初禪",
    "T28n1546_002:0015b14": "得正決定、二依第二禪得正決定，彼俱命終",
    "T28n1546_002:0015b15": "生二禪中，彼依初禪得正決定則不成就。所",
    "T28n1546_002:0015b16": "以者何？以離地故失。依二禪者彼則成就。問",
    "T28n1546_002:0015b17": "曰：頗二阿羅漢俱在欲界中，於世第一法一",
    "T28n1546_002:0015b18": "成就、一不成就耶？答曰：有。一依初禪得正決",
    "T28n1546_002:0015b19": "定、二依二禪得正決定，彼俱命終生二禪中",
    "T28n1546_002:0015b20": "陰中得阿羅漢果。彼依初禪得正決定者則",
    "T28n1546_002:0015b21": "不成就。所以者何？以離地故失。問曰：頗有聖",
    "T28n1546_002:0015b22": "人不成就世第一法、成就世第一法解脫得",
    "T28n1546_002:0015b23": "耶？答曰：有。依初禪得正決定，彼命終生二禪",
    "T28n1546_002:0015b24": "中，以離地故不成就世第一法。彼成就世第",
    "T28n1546_002:0015b25": "一法解脫得，彼得以二禪所攝故，若命終生",
    "T28n1546_002:0015b26": "三禪以上則不成就世第一法。問曰：頗有聖",
    "T28n1546_002:0015b27": "人不成就世第一法亦不成就解脫得耶？答",
    "T28n1546_002:0015b28": "曰：有。依初禪得正決定，彼若命終生第三禪",
    "T28n1546_002:0015b29": "以上，則不成就世第一法及解脫得。",
    "T28n1546_002:0015c01": "如經說：諸比丘！我不見一法速疾迴轉過於",
    "T28n1546_002:0015c02": "心者，難以喻知。乃至廣說。問曰：言速疾迴轉",
    "T28n1546_002:0015c03": "者，為於世耶、為於緣耶？若於世者，一切有為",
    "T28n1546_002:0015c04": "法亦隨世速疾迴轉，不但心也。若於緣者，諸",
    "T28n1546_002:0015c05": "心心數法受緣亦速疾迴轉，不但心也。答曰：",
    "T28n1546_002:0015c06": "此中亦說世速疾迴轉亦說緣速疾迴轉，謂",
    "T28n1546_002:0015c07": "一身中非謂一剎那也。若一剎那言速疾迴",
    "T28n1546_002:0015c08": "轉者，則有少分速疾迴轉、少分不速疾迴轉，",
    "T28n1546_002:0015c09": "亦無於緣速疾迴轉。所以者何？如說：若法能",
    "T28n1546_002:0015c10": "緣彼法、或時不緣，無有是事。是以說世之與",
    "T28n1546_002:0015c11": "緣速疾迴轉，謂一身中非謂一剎那。彼一身",
    "T28n1546_002:0015c12": "中或生善心、或時染污、或時不隱沒無記、或",
    "T28n1546_002:0015c13": "依眼生乃至依意生，若緣色生乃至緣法生。",
    "T28n1546_002:0015c14": "問曰：若於世於緣名速疾迴轉者，心心數法",
    "T28n1546_002:0015c15": "亦於世於緣速疾迴轉，何以獨言心耶？答曰：",
    "T28n1546_002:0015c16": "或有說者，此是世尊有餘之說，亦是世尊為",
    "T28n1546_002:0015c17": "化眾生簡略之說。復有說者，於心法中誰為",
    "T28n1546_002:0015c18": "最勝？所謂心也，是以說心。猶如王來，餘人亦",
    "T28n1546_002:0015c19": "來，以王勝故但言王來。復有說者，以因心故",
    "T28n1546_002:0015c20": "名為心數，是故說心。以心大故，數法亦名大",
    "T28n1546_002:0015c21": "地，是故說心。復有說者，若修證心通法時，彼",
    "T28n1546_002:0015c22": "無礙道唯緣於心，是故說心。復有說者，心是",
    "T28n1546_002:0015c23": "遠行法。如說：",
    "T28n1546_002:0015c24": "「獨行遠逝，　　不在此身，　　若能調伏，",
    "T28n1546_002:0015c25": "是世梵志。」",
    "T28n1546_002:0015c26": "復有說者，心為尊導。如說：",
    "T28n1546_002:0015c27": "「心為前導，　　心尊心使，　　中心念善，",
    "T28n1546_002:0015c28": "亦言亦行，　　安樂自追，　　如影隨形。」",
    "T28n1546_002:0015c29": "或有說者，心猶如王。如說：",
    "T28n1546_002:0016a01": "「第六增上王，　　此染彼亦染，",
    "T28n1546_002:0016a02": "無染而生染，　　染者名愚小。」",
    "T28n1546_002:0016a03": "復有說者，心名城主。如說：比丘當知，言城主",
    "T28n1546_002:0016a04": "者即有漏識。復有說者，心是內法，遍一切處，",
    "T28n1546_002:0016a05": "能有所緣。內者，內入所攝。遍者，從阿毘地獄",
    "T28n1546_002:0016a06": "上至有頂。能有所緣者，緣一切法。復有說者，",
    "T28n1546_002:0016a07": "能起善、不善尸羅。如說：善、不善尸羅，皆因心",
    "T28n1546_002:0016a08": "起。復有說者，心起惡法生惡道中，心起善法",
    "T28n1546_002:0016a09": "生天人中。如世尊言：諸比丘！都提夜子叔",
    "T28n1546_002:0016a10": "迦摩納婆，以向如來生惡心故，身壞命終，如",
    "T28n1546_002:0016a11": "擲真珠頃當墮惡道。比丘！都提夜子叔迦摩",
    "T28n1546_002:0016a12": "納婆，以向如來起善心故，如擲真珠頃身壞",
    "T28n1546_002:0016a13": "命終當生善道。復有說者，此心為主，多所統",
    "T28n1546_002:0016a14": "攝。如說：此五情根各行境界，心悉能行種種",
    "T28n1546_002:0016a15": "境界。復有說者，如心行於緣，數法皆隨。猶如",
    "T28n1546_002:0016a16": "雄魚，其所住處雌魚皆隨。復有說者，心是",
    "T28n1546_002:0016a17": "數法所依之處。復有說者，心所依受身之處",
    "T28n1546_002:0016a18": "無不有心，數法不爾，有增有減。復有說者，若",
    "T28n1546_002:0016a19": "心不調伏、不守護、不淨修，數法亦爾；若心調",
    "T28n1546_002:0016a20": "伏、守護、淨修，數法亦爾。復有說者，若心不伏，",
    "T28n1546_002:0016a21": "數法不伏，以不伏故流行色聲香味觸法。若",
    "T28n1546_002:0016a22": "心折伏，數法亦伏，以折伏故不行色聲香味",
    "T28n1546_002:0016a23": "觸法。如濾水筒，上開則漏、上閉則止；彼亦如",
    "T28n1546_002:0016a24": "是。復有說者，世尊先說心速疾迴轉，當知餘",
    "T28n1546_002:0016a25": "有緣法亦速疾迴轉。如經說：我不見一法",
    "T28n1546_002:0016a26": "速疾迴轉過於心者，難以喻知。問曰：如餘經",
    "T28n1546_002:0016a27": "說以猨猴為喻，今何故言難以喻知？答曰：或",
    "T28n1546_002:0016a28": "有說者，此經難以喻知，不言不以喻知。所以",
    "T28n1546_002:0016a29": "者何？非凡人能作、不易作、不過時作、非無慧",
    "T28n1546_002:0016b01": "者作。非凡人作者，唯佛能作。不易作者，用",
    "T28n1546_002:0016b02": "功能作。不過時作者，佛日出世爾時能作。非",
    "T28n1546_002:0016b03": "無慧作者，非麁心亂意之所能作。又非凡作",
    "T28n1546_002:0016b04": "者，能知善心起住滅相，亦知出入及知方便，",
    "T28n1546_002:0016b05": "如佛緣覺及諸弟子善於總相別相。復有說",
    "T28n1546_002:0016b06": "者，言難以喻知者，喻若同、若相似。同者，如說",
    "T28n1546_002:0016b07": "心速疾迴轉，其猶如受。此是心法，經先已說；",
    "T28n1546_002:0016b08": "若非心法，喻不相似。復次難以喻知者，不以",
    "T28n1546_002:0016b09": "少功而能得知。復次難以喻知者，如心速疾",
    "T28n1546_002:0016b10": "能有所緣；彼喻亦爾。而無有法與心等者，猶",
    "T28n1546_002:0016b11": "如猨猴，從一枝至一枝頃；心想迴轉，有百千",
    "T28n1546_002:0016b12": "剎那。尊者波奢說曰：世尊為化眾生，還以心",
    "T28n1546_002:0016b13": "喻心，彼猨猴輕躁躁動皆心所為。問曰：彼",
    "T28n1546_002:0016b14": "心可以一法為定喻不？答曰：或有說者，有誰",
    "T28n1546_002:0016b15": "能作？唯佛能作。但無能知者，如佛化作。一剎",
    "T28n1546_002:0016b16": "那以喻心而無知者，是故比丘應善知心、應",
    "T28n1546_002:0016b17": "善知心迴轉，乃至廣說。問曰：善知心、善知心",
    "T28n1546_002:0016b18": "迴轉，有何差別？答曰：或有說者，無有差別，言",
    "T28n1546_002:0016b19": "善知心即是善知心迴轉。復有說者，有差別，",
    "T28n1546_002:0016b20": "若觀心總相是名善知心，觀心別相是名善",
    "T28n1546_002:0016b21": "知心迴轉。復有說者，若觀心是名善知心，若",
    "T28n1546_002:0016b22": "觀數法是名善知心迴轉。復有說者，若觀心",
    "T28n1546_002:0016b23": "念處是名善知心，若觀法念處是名善知心",
    "T28n1546_002:0016b24": "迴轉。復有說者，若觀識陰是名善知心，若觀",
    "T28n1546_002:0016b25": "餘陰是名善知心迴轉。復有說者，若觀意入",
    "T28n1546_002:0016b26": "是名善知心，若觀餘入是名善知心迴轉。復",
    "T28n1546_002:0016b27": "有說者，若觀七識界是名善知心，若觀餘界",
    "T28n1546_002:0016b28": "是名善知心迴轉。復有說者，若觀心自相是",
    "T28n1546_002:0016b29": "名善知心，若觀心所緣行處是名善知心迴",
    "T28n1546_002:0016c01": "轉。復有說者，若觀識是名善知心，若觀識住",
    "T28n1546_002:0016c02": "處是名善知心迴轉。尊者波奢說曰：若知有",
    "T28n1546_002:0016c03": "欲心是名善知心，若知轉離欲心是名善知",
    "T28n1546_002:0016c04": "心迴轉。如有欲心、轉離欲心，有瞋心轉離瞋",
    "T28n1546_002:0016c05": "心、有癡心轉離癡心、散亂心攝心、懈怠心精",
    "T28n1546_002:0016c06": "進心、有掉心無掉心、少心多心、有染心無染",
    "T28n1546_002:0016c07": "心、定心不定心、修心不修心、解脫心不解脫",
    "T28n1546_002:0016c08": "心、繫心不繫心，當知亦如是。尊者佛陀提婆",
    "T28n1546_002:0016c09": "說曰：世尊言善知心迴轉者，即是善知心異",
    "T28n1546_002:0016c10": "名說耳。如定犍度說：我弟子中善知心迴轉，",
    "T28n1546_002:0016c11": "摩訶般特迦是也。此即說心念處名善知心",
    "T28n1546_002:0016c12": "迴轉。",
    "T28n1546_002:0016c13": "問曰：頗住一剎那頃當得世第一法、不當得",
    "T28n1546_002:0016c14": "所依緣耶？當得所依緣、不當得世第一法耶？",
    "T28n1546_002:0016c15": "亦當得世第一法及所依緣耶？亦不當得世",
    "T28n1546_002:0016c16": "第一法及所依緣耶。答曰：有，應作四句。若依",
    "T28n1546_002:0016c17": "未來禪當得正決定，住增上忍一剎那頃當",
    "T28n1546_002:0016c18": "得世第一法。不當得所依緣者，除未至禪所",
    "T28n1546_002:0016c19": "攝世第一法現在前及所依緣，謂諸餘未來",
    "T28n1546_002:0016c20": "世第一法也。當得所依緣、不當得世第一法",
    "T28n1546_002:0016c21": "者，謂初禪二禪三禪四禪所攝世第一法所",
    "T28n1546_002:0016c22": "依緣也。當得世第一法及所依緣者，謂未來",
    "T28n1546_002:0016c23": "禪所攝世第一法現在前及所依緣也。亦不",
    "T28n1546_002:0016c24": "當得世第一法及所依緣者，謂初禪二禪三",
    "T28n1546_002:0016c25": "禪四禪所攝世第一法諸餘所依緣。問曰：頗",
    "T28n1546_002:0016c26": "住一剎那頃當得世第一法緣有緣法耶？當得",
    "T28n1546_002:0016c27": "緣無緣法耶？當得緣有緣無緣法耶？不當得",
    "T28n1546_002:0016c28": "緣有緣無緣法耶。答曰：有，住增上忍應作四",
    "T28n1546_002:0016c29": "句。初句者，謂世第一法能緣心心數法也。第",
    "T28n1546_002:0017a01": "二句者，謂世第一法能緣色、心不相應行也。",
    "T28n1546_002:0017a02": "第三句者，謂世第一法能緣心、心數法、色、心",
    "T28n1546_002:0017a03": "不相應行也。第四句者，除上爾所事。",
    "T28n1546_002:0017a04": "彼作經者說世第一法，凡作七論：五是根本，",
    "T28n1546_002:0017a05": "二因論生論。五根本者，從云何世第一法乃",
    "T28n1546_002:0017a06": "至根相應。二因論生論者，謂當言一心、當言",
    "T28n1546_002:0017a07": "不退。造毘婆沙者，因此造論廣現多文。",
    "T28n1546_002:0017a08": "阿毘曇毘婆沙論卷第二"
}