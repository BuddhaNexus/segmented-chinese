{
    "T36n1739_001:0721a02": "No. 1739 [cf. No. 279]",
    "T36n1739_001:0721a03": "新華嚴經論卷第一",
    "T36n1739_001:0721a05": "長者李通玄撰",
    "T36n1739_001:0721a06": "夫以有情之本，依智海以為源；含識之流，總",
    "T36n1739_001:0721a07": "法身而為體。只為情生智隔、想變體殊，達本",
    "T36n1739_001:0721a08": "情亡，知心體合。今此大方廣佛華嚴經者，明",
    "T36n1739_001:0721a09": "眾生之本際、示諸佛之果源，其為本也；不可",
    "T36n1739_001:0721a10": "以功成，其為源也；不可以行得，功亡本就，行",
    "T36n1739_001:0721a11": "盡源成。源本無功，能隨緣自在者，即此毘盧",
    "T36n1739_001:0721a12": "遮那也。以本性為光，智隨根應，大悲濟物，以",
    "T36n1739_001:0721a13": "此為名。依本如是設其教澤，滂流法界以潤",
    "T36n1739_001:0721a14": "含生，於是寄位四天、示形八相，菩提場內示",
    "T36n1739_001:0721a15": "蘭若以始成、普光法堂處報身之大宅，普賢",
    "T36n1739_001:0721a16": "長子舉果德於藏身、文殊小男創啟蒙於金",
    "T36n1739_001:0721a17": "色，以海印之三昧周法界而降靈、用普眼之",
    "T36n1739_001:0721a18": "法門示塵中之剎海，依正二報身土交參、因",
    "T36n1739_001:0721a19": "果兩門體用相徹，以釋天之寶網影十剎以",
    "T36n1739_001:0721a20": "重重、取離垢之摩尼明十身而隱隱，無邊剎",
    "T36n1739_001:0721a21": "境自他不隔於毫端、十世古今始終不移於",
    "T36n1739_001:0721a22": "當念。其為廣也，以虛空而為量；其為小也，處",
    "T36n1739_001:0721a23": "極微而無跡。十方無卷，匪虧於小相之中；纖",
    "T36n1739_001:0721a24": "塵不舒，含十方而非礙。恒居智海，分果德於",
    "T36n1739_001:0721a25": "五位之門；常住法堂，示進修於九天之上。此",
    "T36n1739_001:0721a26": "方如是，十剎同然。聖眾如雲，海會相入。智凡",
    "T36n1739_001:0721a27": "不礙，狀多鏡以納眾形；彼此無妨，若千燈而",
    "T36n1739_001:0721a28": "共一室。此經總有四十品之勝典，玄開果德",
    "T36n1739_001:0721a29": "之法門；百萬億之妙言，咸舉佛華之行海。十",
    "T36n1739_001:0721b01": "身十會，闡十十之法門；十處十方，啟十通而",
    "T36n1739_001:0721b02": "疎十辯。〈出現品〉內，示因果以結始終；給孤獨",
    "T36n1739_001:0721b03": "園，利人天而明法界。目連鶖子，隔視聽於對",
    "T36n1739_001:0721b04": "顏；六千比丘，啟十明於路上。覺城東際五眾",
    "T36n1739_001:0721b05": "咸臻，古佛廟前同登十智，善財發明導首，用",
    "T36n1739_001:0721b06": "彰來眾齊然。又成五位法門具德，行其軌範，",
    "T36n1739_001:0721b07": "令使啟蒙易達解行無疑，遂信首文殊之前、",
    "T36n1739_001:0721b08": "正證妙峯之頂。經過五眾，成一百一十之法",
    "T36n1739_001:0721b09": "門；至慈氏之園，結會一生之佛果。返示文殊",
    "T36n1739_001:0721b10": "之初友，明以果同因；後入普賢之身，彰體用",
    "T36n1739_001:0721b11": "圓極。此經名大方廣佛華嚴經者，大以無方",
    "T36n1739_001:0721b12": "為義，方以理智為功，廣即毫剎相含，佛乃體",
    "T36n1739_001:0721b13": "用無作，華喻行門可樂、能敷理事之功，嚴即",
    "T36n1739_001:0721b14": "依正莊嚴，經即貫穿縫綴。〈世主妙嚴品〉者，菩",
    "T36n1739_001:0721b15": "薩示生皆為世主，同臻海會故號妙嚴。品者，",
    "T36n1739_001:0721b16": "類會同流、法門均隔為品。此經總有四十品",
    "T36n1739_001:0721b17": "之勝典，此品建初，故稱第一。是故言大方廣",
    "T36n1739_001:0721b18": "佛華嚴經世主妙嚴品第一。",
    "T36n1739_001:0721b19": "釋此一部之經總作十門分別：",
    "T36n1739_001:0721b20": "　第一明依教分宗　第二明依宗教別",
    "T36n1739_001:0721b21": "　第三明教義差別　第四明成佛同別",
    "T36n1739_001:0721b22": "　第五明見佛差別　第六明說教時分",
    "T36n1739_001:0721b23": "　第七明淨土權實　第八明攝化境界",
    "T36n1739_001:0721b24": "　第九明因果延促　第十明會教始終",
    "T36n1739_001:0721b25": "第一明依教分宗者，夫如來成道體應真源，",
    "T36n1739_001:0721b26": "理事二門一多相徹，智境圓寂何法不周？只",
    "T36n1739_001:0721b27": "為器有差殊、軌儀各異，始終漸頓隨根不同，",
    "T36n1739_001:0721b28": "設法應宜大小全別，時分因果延促不同，化",
    "T36n1739_001:0721b29": "佛本身施詮各異，國土淨穢增減不同，地位",
    "T36n1739_001:0721c01": "因果自有投分。創學之流未諳教跡，執權成",
    "T36n1739_001:0721c02": "實迷不進修。若不咸舉眾宗類其損益，無以",
    "T36n1739_001:0721c03": "了其迷滯者矣。今略分十法以辯闡猷，使得",
    "T36n1739_001:0721c04": "學者知宗，遷權就實不滯其行，速證菩提。",
    "T36n1739_001:0721c05": "第一小乘戒經，為情有宗。第二菩薩戒，為情",
    "T36n1739_001:0721c06": "有及真俱示為宗。第三般若教，為說空彰實",
    "T36n1739_001:0721c07": "為宗。第四《解深密經》，為不空不有為宗。第五",
    "T36n1739_001:0721c08": "《楞伽經》，以五法、三自性、八識、二無我為宗。第",
    "T36n1739_001:0721c09": "六《維摩經》，以會融染淨二見，現不思議為宗。",
    "T36n1739_001:0721c10": "第七《法華經》，會權就實為宗。第八《大集經》，以",
    "T36n1739_001:0721c11": "守護正法為宗。第九《涅槃經》，明佛性為宗。第",
    "T36n1739_001:0721c12": "十《大方廣佛華嚴經》，即以此經名一切諸佛根",
    "T36n1739_001:0721c13": "本智慈，因圓果滿、一多相徹，法界理事自在",
    "T36n1739_001:0721c14": "緣起無礙佛乘為宗。已上分宗，皆是承前先",
    "T36n1739_001:0721c15": "德所立宗旨。設有小分增減不同，為見解各",
    "T36n1739_001:0721c16": "別，大義名目亦多相似。如西域及此方諸德",
    "T36n1739_001:0721c17": "各立宗教，後當更明。",
    "T36n1739_001:0721c18": "第一小乘戒為情有宗者，為如來創為凡夫",
    "T36n1739_001:0721c19": "造業處，言是應作、是不應作，說善不善。如此",
    "T36n1739_001:0721c20": "立教，未為實有。如此有教，且約凡情虛妄之",
    "T36n1739_001:0721c21": "處橫繫諸惡，以教制之，令生人天。是故戒序",
    "T36n1739_001:0721c22": "云「若欲生天上，及生人中者，常當護戒足，勿",
    "T36n1739_001:0721c23": "令有毀損。」眾生有為作業虛妄非實，未得法",
    "T36n1739_001:0721c24": "身智身，非為實有宗，且為情有宗。於小乘中",
    "T36n1739_001:0721c25": "為軌持教也。如《華嚴經》持戒即不然，經云「身",
    "T36n1739_001:0721c26": "是梵行耶？身業四威儀，乃至佛法僧，十眾七",
    "T36n1739_001:0721c27": "遮、和尚羯摩壇頭等是梵行耶？如是諦觀求",
    "T36n1739_001:0721c28": "梵行者，了不可得。」是故名為清淨梵行者，如",
    "T36n1739_001:0721c29": "〈梵行品〉說「如是清淨行者，名持佛性戒，得佛",
    "T36n1739_001:0722a01": "法身故。乃至初發心時便成正覺，以持佛性",
    "T36n1739_001:0722a02": "戒，故與佛體齊，理事平等，混真法界，如是持",
    "T36n1739_001:0722a03": "戒，不見自身能持戒者、不見他身有破戒者，",
    "T36n1739_001:0722a04": "非凡夫行、非賢聖行，不見自身發菩提心、不",
    "T36n1739_001:0722a05": "見諸佛成等正覺。若好若惡，若有少法可得，",
    "T36n1739_001:0722a06": "不名淨行。」當知是性戒即法身也，法身者則",
    "T36n1739_001:0722a07": "如來智慧也，如來智慧者即正覺也，是故不",
    "T36n1739_001:0722a08": "同小乘有取捨故。",
    "T36n1739_001:0722a09": "第二如《梵網經》菩薩戒為情有及真俱示為宗",
    "T36n1739_001:0722a10": "者，如來為凡夫之中有大心眾生，樂行慈悲，",
    "T36n1739_001:0722a11": "有忻求佛果者，謂毘盧遮那佛為本身，千百",
    "T36n1739_001:0722a12": "億為化身，頓令識末還本。故經言「如是千百",
    "T36n1739_001:0722a13": "億，各接微塵眾，俱來至我所。」又言「若人受佛",
    "T36n1739_001:0722a14": "戒，即入諸佛位，位同大覺已，真是諸佛子。」",
    "T36n1739_001:0722a15": "即為性戒，故即為真宗。此乃為大心眾生頓",
    "T36n1739_001:0722a16": "示法身性戒，下劣者得漸，一教應二根。如是",
    "T36n1739_001:0722a17": "千百億，各接微塵眾俱來至我所，明捨權而",
    "T36n1739_001:0722a18": "就實，此為實有教。當教之內頓示權實，故不",
    "T36n1739_001:0722a19": "同小乘前亦無常後亦無常，為但生人天故。",
    "T36n1739_001:0722a20": "雖然立實有宗，不同《華嚴經》毘盧遮那所說",
    "T36n1739_001:0722a21": "也。此經仍隨化身所化，方來至本身也。圓教",
    "T36n1739_001:0722a22": "之宗，一下頓示本身、法界大智報身，因果理",
    "T36n1739_001:0722a23": "事齊彰。又《華嚴經》中世界量與《梵網經》中蓮",
    "T36n1739_001:0722a24": "華形量亦不同，廣狹全別，廣如下文所說。",
    "T36n1739_001:0722a25": "第三般若教為說空彰實為宗者，如來初為",
    "T36n1739_001:0722a26": "人天凡夫說二乘教，繫著理事俱實，不能離",
    "T36n1739_001:0722a27": "障。為說空教，破所執著故。《般若經》中說十八",
    "T36n1739_001:0722a28": "種法，世間三寶、四諦、三世等一切皆空，空亦",
    "T36n1739_001:0722a29": "空，廣如經說。此乃空却無明諸障等業，無明",
    "T36n1739_001:0722b01": "總盡、障業皆無，自性涅槃自然顯著，此為真",
    "T36n1739_001:0722b02": "有不空名宗。雖然為真有，所說教門多有成",
    "T36n1739_001:0722b03": "壞，故未可為圓。如《華嚴經》具實報相好莊嚴，",
    "T36n1739_001:0722b04": "能虛能實。當部之內、當品之中，十菩薩等上",
    "T36n1739_001:0722b05": "下自相綸貫，空有之法不獨孤行。又以普賢、",
    "T36n1739_001:0722b06": "文殊交參，理事相徹互相交映，一部之典品",
    "T36n1739_001:0722b07": "品相徹、句句相參，一部之中四十品經同入",
    "T36n1739_001:0722b08": "一言之內。十萬頌之齊麾，一成即一切成、一",
    "T36n1739_001:0722b09": "壞即一切壞，總以性齊時齊故。如上等齊，說",
    "T36n1739_001:0722b10": "法亦齊。如是齊故，如今成佛與三世佛齊成",
    "T36n1739_001:0722b11": "佛故、為無三世故、為無時故，不同此教成壞",
    "T36n1739_001:0722b12": "別時故因果前後。",
    "T36n1739_001:0722b13": "第四《解深密經》為不空不有為宗者，如來說",
    "T36n1739_001:0722b14": "於有教、空教之後，說此一部之教，和會有無",
    "T36n1739_001:0722b15": "二見為不空不有教。說九識為純淨無染識，",
    "T36n1739_001:0722b16": "如暴水生多波浪，諸波浪等以水為依，五六",
    "T36n1739_001:0722b17": "七八等識皆以阿陀那識為依故。如《深密經》",
    "T36n1739_001:0722b18": "云「如淨鏡面，若有一影生緣現前，唯一影起；",
    "T36n1739_001:0722b19": "若二若多，影生緣現前有多影起。非此鏡面",
    "T36n1739_001:0722b20": "轉變為影，亦無受用滅盡可得。」此明五六七",
    "T36n1739_001:0722b21": "八識所依第九淨識處也。又云「如是菩薩，雖",
    "T36n1739_001:0722b22": "由法住智為依止，為建立故。」此經意欲令於",
    "T36n1739_001:0722b23": "識處，便明識體本唯不離真智故，如彼暴流",
    "T36n1739_001:0722b24": "不離水體而生波浪。又如明鏡，依彼淨體無",
    "T36n1739_001:0722b25": "所分別含多影像，不礙有而常無故。如是自",
    "T36n1739_001:0722b26": "心所見識相，不離本體無作淨智，所現影像",
    "T36n1739_001:0722b27": "都無自他內外等執，任用隨智無所分別。以",
    "T36n1739_001:0722b28": "破空有二繫為不空不有，故《深密經》頌曰「阿",
    "T36n1739_001:0722b29": "陀那識甚深細，一切種子如暴流。我於凡愚",
    "T36n1739_001:0722c01": "不開演，恐彼分別執為我。」阿陀那識甚深細",
    "T36n1739_001:0722c02": "者，引彼凡流就識成智，不同二乘及漸始學",
    "T36n1739_001:0722c03": "菩薩破相反成空，不同凡夫繫而實有，不同",
    "T36n1739_001:0722c04": "彼故不空不有。何法不空？為智能隨緣照機",
    "T36n1739_001:0722c05": "利物故。何法不有？為智正隨緣時無性相故、",
    "T36n1739_001:0722c06": "無生住異滅故。以是義故，名不空不有。此經",
    "T36n1739_001:0722c07": "雖復如是於心識之處令知空有無二，《華嚴",
    "T36n1739_001:0722c08": "經》即不然，但影本身法界一真之根本智佛",
    "T36n1739_001:0722c09": "體用故，混真性相法報之海，直為上根人頓",
    "T36n1739_001:0722c10": "示佛果德一真法界本智，以為開示悟入之",
    "T36n1739_001:0722c11": "門，不論隨妄而生識等。《法華經》以佛智慧示",
    "T36n1739_001:0722c12": "悟眾生使得清淨，故出現於世，故不為餘乘",
    "T36n1739_001:0722c13": "若二若三。又三乘之人，於佛性相之法，如來",
    "T36n1739_001:0722c14": "不許彼智解故。《法華經》云「種種性相義，我及",
    "T36n1739_001:0722c15": "十方佛，乃能知是事。」舍利弗、辟支佛及不退",
    "T36n1739_001:0722c16": "諸菩薩，皆悉不能知，以《法華經》會三乘權學",
    "T36n1739_001:0722c17": "來歸佛乘實法界故。門前三駕且受權乘，露",
    "T36n1739_001:0722c18": "地白牛方明實德，以是義故，於中有少分義",
    "T36n1739_001:0722c19": "意與《華嚴經》相扶。龍女所乘即是白牛之乘，",
    "T36n1739_001:0722c20": "又與善財同其所得。是故華嚴教門直彰本",
    "T36n1739_001:0722c21": "體，用法界佛果門，直授上根凡夫令其悟入。",
    "T36n1739_001:0722c22": "不同《深密經》中安立五六七八九識施設權門。",
    "T36n1739_001:0722c23": "如《深密經》權施第九阿陀那識，意有異途，為",
    "T36n1739_001:0722c24": "二乘之人久厭患生死，修空滅識直趣空寂。",
    "T36n1739_001:0722c25": "又第二時說般若時教，為迴二乘及漸學菩",
    "T36n1739_001:0722c26": "薩，多空破有，以六波羅蜜為行所乘。於中二",
    "T36n1739_001:0722c27": "乘雖少分迴心，及漸學菩薩樂空增勝，為彼",
    "T36n1739_001:0722c28": "權學菩薩三乘初對治門，還與小乘初對治",
    "T36n1739_001:0722c29": "門小分相似，但有一分慈悲增勝，未證法身",
    "T36n1739_001:0723a01": "佛性根本智等道理，但以空門而為所乘，六",
    "T36n1739_001:0723a02": "波羅蜜而為行相，初對治門還同二乘，無常",
    "T36n1739_001:0723a03": "不淨白骨微塵等觀方入空觀，二乘趣滅。菩",
    "T36n1739_001:0723a04": "薩留生，以空無我等觀，折伏我法不令增長，",
    "T36n1739_001:0723a05": "元來未是法身佛性根本智，為見未真故樂",
    "T36n1739_001:0723a06": "空增勝。以是義故，《解深密經》方便安立第九",
    "T36n1739_001:0723a07": "識為純淨識，云八識以淨識為依止故。即欲",
    "T36n1739_001:0723a08": "直為說第八種子識為如來藏者，為彼學徒",
    "T36n1739_001:0723a09": "畏苦習故，即說業種恒真怖難信故，是故權",
    "T36n1739_001:0723a10": "且安立第九阿陀那識為淨識故，欲令不滅",
    "T36n1739_001:0723a11": "識性長大菩提故。是故《維摩經》云「未具佛法，",
    "T36n1739_001:0723a12": "亦不滅受而取證也。」受既不滅，想識亦然。如",
    "T36n1739_001:0723a13": "《楞伽經》，直為根熟者說第八識業種為如來",
    "T36n1739_001:0723a14": "藏，下文更明。《維摩經》云「塵勞之稠為如來種」",
    "T36n1739_001:0723a15": "等，修道之士品類異途，解行差殊千端萬別。",
    "T36n1739_001:0723a16": "除二乘之外，菩薩之乘有四品不同：",
    "T36n1739_001:0723a17": "一修空無我菩薩、二漸見佛性菩薩、三頓見",
    "T36n1739_001:0723a18": "佛性菩薩、四以如來自性清淨智。以五位加",
    "T36n1739_001:0723a19": "行起差別智，滿普賢行成大慈悲菩薩，究竟",
    "T36n1739_001:0723a20": "不出剎那際，充滿十方佛果門。此略示名目，",
    "T36n1739_001:0723a21": "下文廣明。如《華嚴經》說「有一類菩薩，經百千",
    "T36n1739_001:0723a22": "億那由他劫行六波羅蜜，不生佛家，猶名假",
    "T36n1739_001:0723a23": "名菩薩。」廣會在下文。以雖見佛性，未知業障，",
    "T36n1739_001:0723a24": "猶名假名菩薩。",
    "T36n1739_001:0723a25": "第五《楞伽經》以五法、三自性、八識、二無我為宗",
    "T36n1739_001:0723a26": "者，此經於南海中楞伽山說。如來於此山下",
    "T36n1739_001:0723a27": "過，羅婆那夜叉王與摩諦菩薩乘化宮來，請",
    "T36n1739_001:0723a28": "佛如來於此山上說法。其山高峻，下瞻大海，",
    "T36n1739_001:0723a29": "傍無門戶，得神通者堪能昇往，乃表心地法",
    "T36n1739_001:0723b01": "門無心無證者方能昇也。下矚大海，表其心",
    "T36n1739_001:0723b02": "海本自清淨，因境風所轉識浪波動，欲明達",
    "T36n1739_001:0723b03": "境自空心海自寂，心境俱寂事無不照。猶如",
    "T36n1739_001:0723b04": "大海無風，日月參羅煥然明白。此經意直為",
    "T36n1739_001:0723b05": "根熟菩薩，頓說種子業識為如來藏，異彼二",
    "T36n1739_001:0723b06": "乘滅識趣寂者故。亦為異彼般若修空增勝",
    "T36n1739_001:0723b07": "者故，直明識體本性全真，便明識體即成智",
    "T36n1739_001:0723b08": "用。如彼大海無風，即境像更明；心海法門亦",
    "T36n1739_001:0723b09": "復如是，了真即識成智。此經異彼《深密經》義，",
    "T36n1739_001:0723b10": "別立九識接引初根，漸令留惑長大菩提故，",
    "T36n1739_001:0723b11": "不令其心植種於空，亦不令心猶如敗種。《解",
    "T36n1739_001:0723b12": "深密經》乃是入惑之初門，《楞伽》、《維摩》直示惑",
    "T36n1739_001:0723b13": "之本實。《楞伽》即明八識為如來藏，《淨名》即觀",
    "T36n1739_001:0723b14": "身實相、觀佛亦然。《淨名》與《楞伽》同，《深密》經文",
    "T36n1739_001:0723b15": "與此二部少別也。如《華嚴經》不爾，佛身及境",
    "T36n1739_001:0723b16": "界法門行相玄自不同。說《楞伽經》即是化身",
    "T36n1739_001:0723b17": "所說，境即是穢土峯所居，法門說識境界為",
    "T36n1739_001:0723b18": "真，問答即以大慧菩薩為首，化身明教是權，",
    "T36n1739_001:0723b19": "大慧且論議簡擇。如《華嚴》經教，佛身即是",
    "T36n1739_001:0723b20": "本真法報，境界即是華藏所居，法門即是佛",
    "T36n1739_001:0723b21": "果法界為門，問答即是文殊、普賢理事智之妙",
    "T36n1739_001:0723b22": "用，五位行相因果互融，十剎十身體徹相入。",
    "T36n1739_001:0723b23": "若論同別，未可具言，更待下文依位廣別。",
    "T36n1739_001:0723b24": "第六《維摩經》以不思議為宗者，《維摩經》與《華",
    "T36n1739_001:0723b25": "嚴經》十種別、一種同。十種別者：",
    "T36n1739_001:0723b26": "一淨土莊嚴別、二佛身諸相報化別、三不思",
    "T36n1739_001:0723b27": "議德神通別、四所設法門對根別、五諸有聞",
    "T36n1739_001:0723b28": "法來眾別、六說教安立法門別、七淨名菩薩",
    "T36n1739_001:0723b29": "建行別、八所闡法門處所別、九常隨佛眾別、",
    "T36n1739_001:0723c01": "十所付法藏流通別，一種入道方便同。",
    "T36n1739_001:0723c02": "一淨土莊嚴別者，如《維摩經》中所說淨土，如",
    "T36n1739_001:0723c03": "來以足指按地，即三千大千世界若干百千珍",
    "T36n1739_001:0723c04": "寶嚴飾，譬如寶莊嚴佛無量功德寶莊嚴土，",
    "T36n1739_001:0723c05": "一切大眾歎未曾有，而皆自見坐寶蓮花，而",
    "T36n1739_001:0723c06": "未說無盡佛剎莊嚴等事在一毫塵中。如《華",
    "T36n1739_001:0723c07": "嚴經》中，具說十佛毘盧遮那境界十蓮華藏",
    "T36n1739_001:0723c08": "世界海，一一世界海有無盡世界海，圓滿",
    "T36n1739_001:0723c09": "十方佛境界眾生境界，互相涉入不相障礙，",
    "T36n1739_001:0723c10": "眾寶莊嚴如光如影，廣如經說；不但獨言三",
    "T36n1739_001:0723c11": "千大千世界嚴淨。二佛身諸相報化別者，說",
    "T36n1739_001:0723c12": "此《維摩經》，是三十二大人之相化佛所說。說",
    "T36n1739_001:0723c13": "《華嚴經》，佛是九十七大人之相，及十華藏世",
    "T36n1739_001:0723c14": "界海微塵數大人之相，實報如來之所說也。",
    "T36n1739_001:0723c15": "三不思議德神通別者，如《維摩經》說菩薩神",
    "T36n1739_001:0723c16": "通，以須彌之高廣內芥子中，能以四大海水",
    "T36n1739_001:0723c17": "入一毛孔，又小室之內能容三萬二千師子",
    "T36n1739_001:0723c18": "之座，各各高八萬四千由旬。八千菩薩、五百",
    "T36n1739_001:0723c19": "聲聞、百千天人，維摩詰致其右手掌，擎其大",
    "T36n1739_001:0723c20": "眾往詣菴羅。又以手斷取東方妙喜佛國，來",
    "T36n1739_001:0723c21": "至此處示於大眾，送還本處。如是神變，且為",
    "T36n1739_001:0723c22": "權學三乘聲聞菩薩等眾現如斯事。何以故？",
    "T36n1739_001:0723c23": "為權教聲聞菩薩等見道未實、自他未亡，所",
    "T36n1739_001:0723c24": "現神變依根所見，皆有往來分齊限量。又是",
    "T36n1739_001:0723c25": "一時之間聖意，以神力變化起諸小根令漸",
    "T36n1739_001:0723c26": "增進故，非是法爾力故。如《華嚴經》中，以本法",
    "T36n1739_001:0723c27": "力，法如是故，能以一塵之內含容十方一切",
    "T36n1739_001:0723c28": "佛剎眾生剎總在塵中，世界不小、微塵不大，",
    "T36n1739_001:0723c29": "十方世界所有微塵，一一塵中總皆如是。如",
    "T36n1739_001:0724a01": "經所說，菩薩於一小眾生身中成等正覺、廣",
    "T36n1739_001:0724a02": "度眾生，其小眾生不知不覺。當知佛以權教",
    "T36n1739_001:0724a03": "引小根故，身外見佛現神通力而有來去；實",
    "T36n1739_001:0724a04": "教之中，以自本覺自覺本心，身心性相與佛",
    "T36n1739_001:0724a05": "無異，無有內外往來諸見。是故毘盧遮那佛",
    "T36n1739_001:0724a06": "不移本處而身遍坐一切道場，十方來眾不",
    "T36n1739_001:0724a07": "移本處而隨化往，都無來去，亦無神力所致，",
    "T36n1739_001:0724a08": "是故經言「法如是故」。經中每言「以佛神力，法",
    "T36n1739_001:0724a09": "如是故」者，以佛神力，推佛為尊，法如是故，推",
    "T36n1739_001:0724a10": "其本德都無變化。一一國剎身心性相，以依",
    "T36n1739_001:0724a11": "本故、不隨妄故，大小諸境皆如光如影，互相",
    "T36n1739_001:0724a12": "映徹周遍十方，都無往來、都無分齊。即一一",
    "T36n1739_001:0724a13": "眾生有諸毛孔之內周遍十方，不同權教以",
    "T36n1739_001:0724a14": "其神力分齊往來擎來送去，致斯妄見違本",
    "T36n1739_001:0724a15": "法身，障真菩提本覺性智。是故淨名菩薩現",
    "T36n1739_001:0724a16": "斯神變已方陳實教，《維摩經》云「觀身實相，觀",
    "T36n1739_001:0724a17": "佛亦然。我觀如來，前際不來、後際不去、今即",
    "T36n1739_001:0724a18": "不住。」如〈阿閦佛品〉廣明。是故權根小見，樂欲",
    "T36n1739_001:0724a19": "希奇，菩薩稱根粗施接引，令生樂學方授實",
    "T36n1739_001:0724a20": "門。不可執化成真，恒迷智境；識權就實，遷入",
    "T36n1739_001:0724a21": "法界之門。有作之法難成隨緣，無作易辦，作",
    "T36n1739_001:0724a22": "者勞而無功，不作隨緣自就。無功之功，功不",
    "T36n1739_001:0724a23": "虛棄；有功之功，功皆無常。多劫積修終歸",
    "T36n1739_001:0724a24": "敗壞，不如一念緣起無生，超彼三乘權學等",
    "T36n1739_001:0724a25": "見。",
    "T36n1739_001:0724a26": "四所設法門對根別者，此《維摩經》對二乘根，",
    "T36n1739_001:0724a27": "令迴向菩薩菩提，入大乘故。又對大乘中，滯",
    "T36n1739_001:0724a28": "淨菩薩悲智未滿者，令進修故。即如眾香世",
    "T36n1739_001:0724a29": "界諸來菩薩眾欲還本土，請佛世尊願賜小",
    "T36n1739_001:0724b01": "法。如來依根，見彼菩薩滯於淨土，悲智心劣，",
    "T36n1739_001:0724b02": "便為說法，令學有盡無盡解脫門。下文云「不",
    "T36n1739_001:0724b03": "離大慈大捨大悲，深發一切智心而不忽忘，",
    "T36n1739_001:0724b04": "教化眾生終不厭倦，於四攝法常念順行，在",
    "T36n1739_001:0724b05": "諸禪定如地獄想，於生死中如園觀想，見來",
    "T36n1739_001:0724b06": "求者如善師想。」廣如《維摩經》說。此經對此二",
    "T36n1739_001:0724b07": "乘三乘悲智未滿，令且漸修增長悲智，未即",
    "T36n1739_001:0724b08": "一下頓示佛門、未即說言十住初心便成正",
    "T36n1739_001:0724b09": "覺、未即示其廣大妙事，皆有分齊故。",
    "T36n1739_001:0724b10": "五諸有來眾聞法別者，如《維摩經》中所有來",
    "T36n1739_001:0724b11": "眾，除文殊慈氏等大菩薩眾、舍利弗等影響聲",
    "T36n1739_001:0724b12": "聞，餘外來眾總是三乘之中權學之眾。設有",
    "T36n1739_001:0724b13": "於中菩薩生於諸趣同類俱來，皆欲成就三",
    "T36n1739_001:0724b14": "乘權學漸令增進，未說圓滿諸佛本乘。如《華",
    "T36n1739_001:0724b15": "嚴經》中所有來眾，皆是乘如來乘佛智果德",
    "T36n1739_001:0724b16": "自體法身，具普賢行，而隨影現十方剎海一",
    "T36n1739_001:0724b17": "切道場，還成如來所乘本法，無有一箇三乘",
    "T36n1739_001:0724b18": "根機。設有根機，如盲如聾、不知不覺，猶如盲",
    "T36n1739_001:0724b19": "人對於日月、猶如聾人聞天樂音、如業貧人",
    "T36n1739_001:0724b20": "對天寶藏、如大福德處於地獄，亦如餓鬼臨",
    "T36n1739_001:0724b21": "大海邊。三乘之器道力未窮未迴心者，常居",
    "T36n1739_001:0724b22": "法界海中諸佛境界，與佛同德同身，終不能",
    "T36n1739_001:0724b23": "信，不能知別求佛見。如《華嚴經》云「佛子！設有",
    "T36n1739_001:0724b24": "菩薩於無量百千億那由他劫行六波羅蜜，修",
    "T36n1739_001:0724b25": "集種種菩提分法，若未聞此如來不思議功",
    "T36n1739_001:0724b26": "德法門，或時聞已。不信不解不順不入，不得",
    "T36n1739_001:0724b27": "名為真實菩薩，以不能生如來家故。」當知",
    "T36n1739_001:0724b28": "聞法眾，全別《維摩經》中娑婆之眾彼此未亡、",
    "T36n1739_001:0724b29": "香積諸徒垢淨全在。當知此類並是見解未",
    "T36n1739_001:0724c01": "真，守一方之淨剎，雖名菩薩，諦道未圓。如是",
    "T36n1739_001:0724c02": "之徒未詳佛意，雖有忻菩提之志願，滯淨剎",
    "T36n1739_001:0724c03": "以居心，彼與法身智身玄隔。是故《法華經》云",
    "T36n1739_001:0724c04": "「不退諸菩薩，其數如恒沙，亦復不能知。」即如",
    "T36n1739_001:0724c05": "《華嚴經》之樂自身與佛身無別、自智與佛智",
    "T36n1739_001:0724c06": "無差，性相含容、一多同別，居法界海之智水，",
    "T36n1739_001:0724c07": "示作魚龍；住涅槃之大宅，現陰陽而化物。主",
    "T36n1739_001:0724c08": "伴自在交映相參，師弟互融因果通徹，並如",
    "T36n1739_001:0724c09": "斯之眾也。",
    "T36n1739_001:0724c10": "六設教安立法門別者，此《維摩經》，以淨名居",
    "T36n1739_001:0724c11": "士現少許不思議之通變，令二乘迴心。又處",
    "T36n1739_001:0724c12": "於生死現身有疾，令知染淨無二。又表菩薩",
    "T36n1739_001:0724c13": "大悲有疾，具陳不二之門，建定慧觀智，用彰",
    "T36n1739_001:0724c14": "不求之法最要。故云「夫求法者，於一切法應",
    "T36n1739_001:0724c15": "無所求。」然未似《華嚴經》具陳十住、十行、十迴",
    "T36n1739_001:0724c16": "向、十地、等覺五位六位行相因果同別法門。",
    "T36n1739_001:0724c17": "七淨名菩薩示行別者，淨名為表大悲，示入",
    "T36n1739_001:0724c18": "生死現其病行。《華嚴經》毘盧遮那以大悲示",
    "T36n1739_001:0724c19": "入生死成正覺行，彰大智能出世故。八所闡",
    "T36n1739_001:0724c20": "法門處所別者，說《維摩經》，在毘耶離城菴羅",
    "T36n1739_001:0724c21": "園，及在淨名之室說。《華嚴經》在摩竭國菩提",
    "T36n1739_001:0724c22": "場中，及一切世界及一切塵中說。",
    "T36n1739_001:0724c23": "九常隨佛眾別者，說《維摩經》時，聲聞為常隨",
    "T36n1739_001:0724c24": "佛眾，但具五百。說《華嚴經》時，總是一乘大菩",
    "T36n1739_001:0724c25": "薩眾為常隨佛眾，具十佛剎微塵數大眾總",
    "T36n1739_001:0724c26": "是具普賢文殊體用等眾。",
    "T36n1739_001:0724c27": "十所付法藏流通別者，此《維摩經．囑累品》中",
    "T36n1739_001:0724c28": "說「佛告彌勒菩薩言：『彌勒！我今以是無量億",
    "T36n1739_001:0724c29": "阿僧祇劫所集阿耨多羅三藐三菩提法，付",
    "T36n1739_001:0725a01": "囑於汝。』」故即以其經付囑已成菩薩、已生佛",
    "T36n1739_001:0725a02": "家者。《華嚴經．如來出現品》中付囑流通，即以",
    "T36n1739_001:0725a03": "其經付囑凡夫初心始能見道生在佛家者。",
    "T36n1739_001:0725a04": "何以然者？此經難入，許人能證，以自證故方",
    "T36n1739_001:0725a05": "堪能說。表三乘是權，但以聖勸修證有得法",
    "T36n1739_001:0725a06": "未成實故，所有說法者亦未實故。《華嚴經》云",
    "T36n1739_001:0725a07": "「此經珍寶，不入一切餘眾生手，唯除如來法",
    "T36n1739_001:0725a08": "王真子，生如來家、種如來相諸善根者。佛子！",
    "T36n1739_001:0725a09": "若無此等佛之真子，如是法門不久散滅。」問",
    "T36n1739_001:0725a10": "曰：若許佛之真子，即十方世界無盡無邊。以",
    "T36n1739_001:0725a11": "世界微塵莫知其數，何須慮此經若無真子",
    "T36n1739_001:0725a12": "即便散滅？答曰：此經義者付囑凡夫，令覺悟",
    "T36n1739_001:0725a13": "入此法門故令生佛家，使其轉教佛種不斷，",
    "T36n1739_001:0725a14": "即令凡夫得入真境。若囑累諸大菩薩，凡夫",
    "T36n1739_001:0725a15": "無緣，諸聖自明。無凡夫修學者，凡夫道中佛",
    "T36n1739_001:0725a16": "種即斷，此經散滅。以此義故，付囑凡夫令修，",
    "T36n1739_001:0725a17": "不付已前大菩薩舊見道者。",
    "T36n1739_001:0725a18": "一種入道方便同者，《維摩經》云「夫求法者，於",
    "T36n1739_001:0725a19": "一切法應無所求」，及「觀身實相，觀佛亦然。我",
    "T36n1739_001:0725a20": "觀如來，前際不來、後際不去、今即無住」等，是",
    "T36n1739_001:0725a21": "初觀智門略同。於入道行相、門戶次第軌則",
    "T36n1739_001:0725a22": "全別，廣如下明。",
    "T36n1739_001:0725a23": "第七《法華經》會權入實為宗者，此經引彼三",
    "T36n1739_001:0725a24": "乘之人，歸一乘實教故。引眾流而歸大海，攝",
    "T36n1739_001:0725a25": "三乘而還一源，藏法師等前諸大德會為共",
    "T36n1739_001:0725a26": "教，一乘為三乘同聞法故；《華嚴經》為別教，一",
    "T36n1739_001:0725a27": "乘為不與三乘同聞故。參詳此理，會此二門，",
    "T36n1739_001:0725a28": "《法華經》引權器以歸真，《華嚴》者頓大根而直",
    "T36n1739_001:0725a29": "受。雖一乘名合，法事略同；論其軌範、有多差",
    "T36n1739_001:0725b01": "別。今欲備舉事廣難周，略舉十門用知綱目。",
    "T36n1739_001:0725b02": "十門者：",
    "T36n1739_001:0725b03": "一教主別、二放光別、三國土別、四請法主別、",
    "T36n1739_001:0725b04": "五大會莊嚴真化別、六序分之中列眾別、七",
    "T36n1739_001:0725b05": "龍女轉身成佛別、八龍女成佛所居國土別、",
    "T36n1739_001:0725b06": "九六千之眾發心別、十授諸聲聞遠記別。",
    "T36n1739_001:0725b07": "一教主別者，說此《法華經》即是化身佛說，還",
    "T36n1739_001:0725b08": "過去滅度多寶佛來證成此經，三世諸佛同",
    "T36n1739_001:0725b09": "共宣說。如《華嚴經》即不然，教主則是毘盧遮",
    "T36n1739_001:0725b10": "那為教主故，即是法報理智真身，具無量相",
    "T36n1739_001:0725b11": "海功德之所莊嚴，三世諸佛同為一際一時",
    "T36n1739_001:0725b12": "法界，報相重重無有障礙。古今一際，非三世",
    "T36n1739_001:0725b13": "故，舊佛非過去、今佛非新出，為根本智性相",
    "T36n1739_001:0725b14": "齊、理事不異故。如是本佛說，頓受大根故，不",
    "T36n1739_001:0725b15": "是化佛故，不似《法華經》有舊滅度多寶如來、",
    "T36n1739_001:0725b16": "今佛出世說《法華經》。以是義故，言教主別。",
    "T36n1739_001:0725b17": "二放光別者，說《法華經》雖放眉間毫相果光，",
    "T36n1739_001:0725b18": "所照境界但言萬八千土皆如金色，仍有限",
    "T36n1739_001:0725b19": "量，不稱無邊無量無盡故，但彰果法不彰因",
    "T36n1739_001:0725b20": "位。《華嚴》一部經典，教行因果，表法光明始終",
    "T36n1739_001:0725b21": "具十，後當更明。",
    "T36n1739_001:0725b22": "三國土別者，說《法華經》，三變世界令成淨土，",
    "T36n1739_001:0725b23": "移諸天人置於他土，然後安置他方來眾，變",
    "T36n1739_001:0725b24": "此穢境令成淨剎。說《華嚴經》時，即此娑婆世",
    "T36n1739_001:0725b25": "界即是蓮華藏世界，一一世界互相含入。如",
    "T36n1739_001:0725b26": "經云「一一世界滿十方，十方入一亦無餘，世",
    "T36n1739_001:0725b27": "界不增亦不減，無比功德故如是。」又云「諸佛",
    "T36n1739_001:0725b28": "成道，在一小眾生身中化無量眾，其彼小眾",
    "T36n1739_001:0725b29": "生不知不覺。」只為凡聖同體無移轉相，纖塵",
    "T36n1739_001:0725c01": "之內自他同體，不同《法華》之會移轉人天方",
    "T36n1739_001:0725c02": "明淨剎，此乃對權根自他滯見者之所建立。",
    "T36n1739_001:0725c03": "是故今明國土別也。",
    "T36n1739_001:0725c04": "四請法主別者，說《法華經》時，請法主者即是",
    "T36n1739_001:0725c05": "舍利弗，以為勸請之首。說《華嚴經》時，佛令文",
    "T36n1739_001:0725c06": "殊、普賢隨位菩薩，各自說自位法門為說法",
    "T36n1739_001:0725c07": "首。佛表果法，舉果為因，大悲行成根本智，果",
    "T36n1739_001:0725c08": "體自成，故無言不說也。以大悲行從無作根",
    "T36n1739_001:0725c09": "本智起故，文殊普賢表因位可說，說佛果法",
    "T36n1739_001:0725c10": "示悟眾生。〈阿僧祇品〉世間數法廣大難量，唯",
    "T36n1739_001:0725c11": "佛究竟，不屬五位中因果門故，是佛自位內",
    "T36n1739_001:0725c12": "法門，還佛自說。〈隨好光明功德品〉則是如來",
    "T36n1739_001:0725c13": "自成因果，後佛自說法爾之力，恒常福智光",
    "T36n1739_001:0725c14": "明之法門，示為不屬五位之內行相因果，故",
    "T36n1739_001:0725c15": "佛亦自說。此明佛果無二愚也。除此二品經",
    "T36n1739_001:0725c16": "外，諸餘三十八品，皆是五位之內行相法門，",
    "T36n1739_001:0725c17": "是故佛不自說，總令十信、十住、十行等當位",
    "T36n1739_001:0725c18": "之內菩薩自說，佛但放光表之。其所放光，表",
    "T36n1739_001:0725c19": "法之相，後當廣明。當說《華嚴經》時，一無聲聞",
    "T36n1739_001:0725c20": "及小菩薩為請法主，皆佛果位內諸大菩薩，",
    "T36n1739_001:0725c21": "自相問答安立佛果法門行相，為悟大根者",
    "T36n1739_001:0725c22": "故，頓將佛果直受為因。因即以果為因、果即",
    "T36n1739_001:0725c23": "以因為果，如種種子等。以定慧力，思之可見。",
    "T36n1739_001:0725c24": "是故今言請法主別。",
    "T36n1739_001:0725c25": "五大會莊嚴真化別者，如《法華》會，令三千大",
    "T36n1739_001:0725c26": "千世界清淨莊嚴，其諸化眾亦皆充滿，所來",
    "T36n1739_001:0725c27": "諸佛皆云是化。《華嚴經》即不爾，即有十處十",
    "T36n1739_001:0725c28": "會眾，皆滿十方不移本處而充法界，一一身",
    "T36n1739_001:0725c29": "相及身毛孔，國剎重重、菩薩佛身互相徹入，",
    "T36n1739_001:0726a01": "雜類眾生亦皆無礙，身土相徹如影含容。所",
    "T36n1739_001:0726a02": "來之眾不壞法身而隨相好，法身相好一際",
    "T36n1739_001:0726a03": "無差，即相全真無有化也。不同餘教說化說",
    "T36n1739_001:0726a04": "真有相參會，是故今言大會別也。",
    "T36n1739_001:0726a05": "六序分之中列眾別者，《法華》會中先列聲聞",
    "T36n1739_001:0726a06": "眾萬二千人俱。次列摩訶波闍波提比丘尼",
    "T36n1739_001:0726a07": "與眷屬六千人俱，此為姨母。次列耶輸陀羅",
    "T36n1739_001:0726a08": "比丘尼，此是佛為太子時夫人。佛為大子時",
    "T36n1739_001:0726a09": "有三夫人：一名瞿夷、二名耶輸、三名摩奴舍。",
    "T36n1739_001:0726a10": "瞿夷是善財童子十地法雲地善知識，表十",
    "T36n1739_001:0726a11": "地法悅能慈，故為法利生。法悅身心，是其妻",
    "T36n1739_001:0726a12": "義。次列菩薩八萬人俱，次列諸天龍鬼等。《華",
    "T36n1739_001:0726a13": "嚴經》即不然，先列菩薩上首，有十佛世界微",
    "T36n1739_001:0726a14": "塵數，不論其從者。次列執金剛神眾以後諸",
    "T36n1739_001:0726a15": "神龍天等眾部類，總有五十五眾，一一部從",
    "T36n1739_001:0726a16": "各別，各各部從各有佛世界微塵數眾，或有",
    "T36n1739_001:0726a17": "部從直言無量。且於初會通菩提場眾有五",
    "T36n1739_001:0726a18": "十五部眾，其於十會之眾，後當更明。大義論",
    "T36n1739_001:0726a19": "之，佛身眾海無邊法界，以重重一一諸身普",
    "T36n1739_001:0726a20": "含容而無際，一身即以法界為量，自他之境",
    "T36n1739_001:0726a21": "不亡法界，即自身遍周，能所之情見絕。約略",
    "T36n1739_001:0726a22": "論之，如是十會列眾，後當更明。從初七會都",
    "T36n1739_001:0726a23": "不聞聲聞之名，八會之中始有比丘之眾，至",
    "T36n1739_001:0726a24": "位方明行相。",
    "T36n1739_001:0726a25": "七龍女轉身成佛別者，如《法華經》，龍女於剎",
    "T36n1739_001:0726a26": "那之際，即轉女身具菩薩行，南方成佛。如《華",
    "T36n1739_001:0726a27": "嚴經》即不然，但使自無情見，大智逾明，即萬",
    "T36n1739_001:0726a28": "法體真，無轉變相。如《維摩經》中舍利弗謂天",
    "T36n1739_001:0726a29": "女曰：「何故不轉女身？」天女謂舍利弗：「我十二",
    "T36n1739_001:0726b01": "年來求女人相了不可得。當何所轉？」如菴提",
    "T36n1739_001:0726b02": "遮女謂舍利弗：「自男生我女。當知萬法本自",
    "T36n1739_001:0726b03": "體如，有何可轉？」如《華嚴經．入法界品》中，善財",
    "T36n1739_001:0726b04": "童子善知識，文殊、普賢、比丘、比丘尼、長者、童",
    "T36n1739_001:0726b05": "子、優婆夷、童女、仙人、外道五十三人，各各自",
    "T36n1739_001:0726b06": "具菩薩行、自具佛法，隨諸眾生見身不同，不",
    "T36n1739_001:0726b07": "云有轉。若以法眼觀，無俗不真；若以世間肉",
    "T36n1739_001:0726b08": "眼觀，無真不俗。以《法華經》對權教三根見未",
    "T36n1739_001:0726b09": "盡者令成信種，且將女相速轉成佛，令生奇",
    "T36n1739_001:0726b10": "特，方始發心趣真知見，不堪本法而起善根。",
    "T36n1739_001:0726b11": "此明且引三權令歸一實。又破彼時劫定執",
    "T36n1739_001:0726b12": "三僧祇，令於剎那證三世性本來一際，無始",
    "T36n1739_001:0726b13": "無終稱法平等，裂三乘之見網、撤菩薩之草",
    "T36n1739_001:0726b14": "菴、令歸法界之門、入佛之真實宅，故令龍女",
    "T36n1739_001:0726b15": "成佛。明非過去久修，年始八歲。又表今非舊",
    "T36n1739_001:0726b16": "學，轉女時分不逾剎那，具行佛果無虧毫念。",
    "T36n1739_001:0726b17": "法本如是，自體無時，權學三根自將見隔，自",
    "T36n1739_001:0726b18": "迷實法返稱為化，不知躬已事如斯，全處宅",
    "T36n1739_001:0726b19": "中猶懷滯見。云何界外玄指僧祇？此見不離，",
    "T36n1739_001:0726b20": "定乖永劫；迴心見謝，方始舊居。何如此時滅",
    "T36n1739_001:0726b21": "諸見業，徒煩多劫苦因方迴。《華嚴經》法界緣",
    "T36n1739_001:0726b22": "起門，明凡聖一真，猶存見隔，見在即凡，情",
    "T36n1739_001:0726b23": "亡即佛。稱性緣起，俯仰進退屈身謙敬皆菩",
    "T36n1739_001:0726b24": "薩行，無有一法可轉變相、有生住滅，是故不",
    "T36n1739_001:0726b25": "同龍女轉身成佛。",
    "T36n1739_001:0726b26": "八龍女成佛所居國土別者，即言南方無垢",
    "T36n1739_001:0726b27": "世界，非此娑婆。解云：心得應真，故稱無垢。正",
    "T36n1739_001:0726b28": "順本覺，故號南方，為南北為正故。又南方為",
    "T36n1739_001:0726b29": "明、為虛，南為离，离中虛。八卦中离法，心心",
    "T36n1739_001:0726c01": "虛無故，即還依世俗八卦表之。餘方雖無八",
    "T36n1739_001:0726c02": "卦之名，其方法是一法也。故雖然理既如是，",
    "T36n1739_001:0726c03": "有理即有事故，還須有國，眾所歸依。若有別",
    "T36n1739_001:0726c04": "住南方，自他彼此猶隔，此乃猶順三乘，分別",
    "T36n1739_001:0726c05": "引權根而生信解，遷就佛乘，故為三乘餘執",
    "T36n1739_001:0726c06": "勢分難摧。且有一分迴心，自他之情未絕。不",
    "T36n1739_001:0726c07": "同《華嚴》頓印法界之體，自他相徹，一一微塵",
    "T36n1739_001:0726c08": "之內住因陀羅網之門。是故今言所居國土",
    "T36n1739_001:0726c09": "別。",
    "T36n1739_001:0726c10": "九六千之眾發心別者，如《法華經》云「龍女成",
    "T36n1739_001:0726c11": "佛時，娑婆世界菩薩聲聞，舉眾皆遙見龍女",
    "T36n1739_001:0726c12": "成佛，普為時會人天說法。心大歡喜，悉遙敬",
    "T36n1739_001:0726c13": "禮。」又下文娑婆世界三千眾生住不退地，三",
    "T36n1739_001:0726c14": "千眾生達菩提心而得受記。智積菩薩及舍",
    "T36n1739_001:0726c15": "利弗，一切眾會默然信受。雖智積菩薩及舍",
    "T36n1739_001:0726c16": "利弗而為智士，寄在迷流，為利啟蒙，故遣教",
    "T36n1739_001:0726c17": "行益濟凡學，令成軌躅。娑婆之眾既遙敬禮，",
    "T36n1739_001:0726c18": "六千發意彼此未亡，俱順三乘權學有為菩",
    "T36n1739_001:0726c19": "提，未得普門法界本覺菩提自他同體。以是",
    "T36n1739_001:0726c20": "義故，有遙敬禮。《華嚴經》即不然，即以普門法",
    "T36n1739_001:0726c21": "界普見法門、如來藏身三昧境因陀羅網莊嚴",
    "T36n1739_001:0726c22": "法門，世界海旋重重妙智一時同得，為一證",
    "T36n1739_001:0726c23": "一切證、一斷一切斷故。即自身之內有十方諸",
    "T36n1739_001:0726c24": "佛剎剎海莊嚴，佛身之內即自身之境，重重",
    "T36n1739_001:0726c25": "隱現。十方世界法合如斯，猶如眾流歸於大",
    "T36n1739_001:0726c26": "海，雖未入海潤性無差，若入大海皆同醎味。",
    "T36n1739_001:0726c27": "一切眾生亦復如是，迷之與悟雖然有殊，本",
    "T36n1739_001:0726c28": "來佛海元本不出。云何《法華經》中娑婆之眾",
    "T36n1739_001:0726c29": "有遙敬禮？以此事儀法則與《華嚴》全別。只如",
    "T36n1739_001:0727a01": "〈法界品〉內六千之眾，剎那十眼逾明；五百小",
    "T36n1739_001:0727a02": "童，一生十身咸證，餘眾皆爾。善財南詢諸友，",
    "T36n1739_001:0727a03": "佛果慈氐已圓，復入普賢之身，法門總備、理",
    "T36n1739_001:0727a04": "事齊亘，無法不彰。法界既處塵中，何得有遙",
    "T36n1739_001:0727a05": "敬禮？是故今言六千之眾發心別。",
    "T36n1739_001:0727a06": "十授聲聞遠記別者，為《法華》之中，龍女雖",
    "T36n1739_001:0727a07": "復頓印法界無時之門，全彰佛果。三乘權學",
    "T36n1739_001:0727a08": "有信順之心，餘風未殄，未能頓證，遠劫方登，",
    "T36n1739_001:0727a09": "故受遠記。不同《華嚴》，迷則處凡，悟則是佛。設",
    "T36n1739_001:0727a10": "有餘習，以佛知見而用治之。無佛知見，但成",
    "T36n1739_001:0727a11": "折伏，不得入佛駛水之流，還經遠劫方能入",
    "T36n1739_001:0727a12": "也。為三乘初心信根下劣故，不能離縛，籠繫",
    "T36n1739_001:0727a13": "煩多樂著生死。雖求出世，根器下劣，滯住退",
    "T36n1739_001:0727a14": "還。如來於是，以生老病死、無常不淨、剎那滅",
    "T36n1739_001:0727a15": "壞、念念不住如是等觀，使令觀之，令生厭離，",
    "T36n1739_001:0727a16": "厭離心成，心居淨穢。如來於化教之中，為此",
    "T36n1739_001:0727a17": "根故，雖復勸修悲智以求佛果，仍推淨土在",
    "T36n1739_001:0727a18": "於餘方。為彼三乘見分未亡，見此娑婆恒常",
    "T36n1739_001:0727a19": "是穢，說因說果，破彼疑心暫化令淨，攝却神",
    "T36n1739_001:0727a20": "力還常見穢。三乘教即自有明文。即因斯無",
    "T36n1739_001:0727a21": "常觀智習性難迴，龍女雖頓示佛乘，雖信未",
    "T36n1739_001:0727a22": "能即證。以是義故，《法華》會內所受記別，皆蒙",
    "T36n1739_001:0727a23": "遠劫。《法華》漸引來歸，《華嚴》常時直授，發心即",
    "T36n1739_001:0727a24": "佛故。以此義故，行根不同。同門有二：一乘如",
    "T36n1739_001:0727a25": "來乘直至道場。如來乘者即一乘也。如《華嚴",
    "T36n1739_001:0727a26": "經．賢首品》中，「一切世間群生類，尠有欲求聲",
    "T36n1739_001:0727a27": "聞乘，求緣覺者轉復少，求大乘者甚希有，求",
    "T36n1739_001:0727a28": "大乘者猶為易，能信此法甚為難。」又經云「若",
    "T36n1739_001:0727a29": "有諸眾生，其心厭沒者，為說聲聞道，令離於",
    "T36n1739_001:0727b01": "眾苦。若復有眾生，其心少明利，為說因緣法，",
    "T36n1739_001:0727b02": "令得辟支佛。若復有眾生，樂學慈悲心，廣饒",
    "T36n1739_001:0727b03": "益眾生，為說菩薩道。若復有眾生，決定樂大",
    "T36n1739_001:0727b04": "事，為示於佛身，轉無盡佛法。」此乃《華嚴經》中",
    "T36n1739_001:0727b05": "分四乘義也。如《法華經》中，門前三駕且示權",
    "T36n1739_001:0727b06": "門，露地白牛方明正教。唯有一乘法，無二亦",
    "T36n1739_001:0727b07": "無三。二三門外之權宗，方明露地之實教。四",
    "T36n1739_001:0727b08": "乘契會，二教共同，施設化儀各有差殊。又《法",
    "T36n1739_001:0727b09": "華經》云「唯此一事實，餘二即非真。」准此一文，",
    "T36n1739_001:0727b10": "似立三乘。論其契會，還成四法。唯此一事實",
    "T36n1739_001:0727b11": "者，即佛乘事實。餘二者，即菩薩大乘，通緣覺",
    "T36n1739_001:0727b12": "聲聞是餘二，為緣覺聲聞厭苦相似故。足為",
    "T36n1739_001:0727b13": "龜鏡，可以明鑑。二龍女一剎那之際，印三世",
    "T36n1739_001:0727b14": "性。又從凡夫，即聖不移毫分，此乃與善財童",
    "T36n1739_001:0727b15": "子解行入道法門略同。善財一生成佛者，不",
    "T36n1739_001:0727b16": "離剎那際證三世性古今總齊，還與龍女一",
    "T36n1739_001:0727b17": "剎那際轉身具行成佛一時總畢，皆稱本法，",
    "T36n1739_001:0727b18": "法如是故。立時劫者，眾生情塵也，善財證此",
    "T36n1739_001:0727b19": "名為一生。三世時劫既盡，更有何生？故名為",
    "T36n1739_001:0727b20": "一生。諸餘施設十種不同，前已論訖。龍女轉",
    "T36n1739_001:0727b21": "身、善財不變，為轉無所轉有異故。",
    "T36n1739_001:0727b22": "新華嚴經論卷第一"
}