{
    "X33n0628_003:0374a09": "妙法蓮華經科拾卷第三",
    "X33n0628_003:0374a11": "姚秦三藏法師　鳩摩羅什奉　詔譯",
    "X33n0628_003:0374a12": "西蜀沙門　佛閑勖[、/(、*、)]大師　立科",
    "X33n0628_003:0374a13": "門人　智一雪墩　拾遺",
    "X33n0628_003:0374a14": "△第二如來與記二。初述成。二與記。今初。",
    "X33n0628_003:0374a15": "藥草喻品第五",
    "X33n0628_003:0374a16": "論云。三者求大乘人。一向決定增上慢心。起如是",
    "X33n0628_003:0374a17": "意。無別聲聞緣覺佛乘。如是顛取。對治此故。說雲",
    "X33n0628_003:0374a18": "雨譬喻。應知。又云。第三人者。令知種種乘。諸佛如",
    "X33n0628_003:0374a19": "來。平等說法。隨諸眾生。善根種子。而生芽故等。藥",
    "X33n0628_003:0374a20": "草者。古云。去疾神功名藥。秉潤之形曰草。喻行藥",
    "X33n0628_003:0374a21": "草秉教修生。則能秉之五蘊為草。依蘊之定慧名",
    "X33n0628_003:0374a22": "藥。品中詮此。雖別為當機。其實地為成就卉木而",
    "X33n0628_003:0374a23": "生。雨為成就卉木而潤。則若卉若木。皆正所為者。",
    "X33n0628_003:0374a24": "各有領受。如云而各滋茂。今約當機。如中藥草。故",
    "X33n0628_003:0374b01": "以總從別。為說藥草喻。△文二。初長文。二頌文。初",
    "X33n0628_003:0374b02": "四。初嘆許所說。二廣所不及。三正與述成。四結嘆",
    "X33n0628_003:0374b03": "能知。今初。",
    "X33n0628_003:0374b04": "爾時世尊告摩訶迦葉(至)真實功德誠如所言。",
    "X33n0628_003:0374b05": "連贊善哉者。一述其於前法喻。善領權實。一能藉",
    "X33n0628_003:0374b06": "喻。曲盡怖大及慈濟之狀。其所說者。悉是如來真",
    "X33n0628_003:0374b07": "實功德。故以誠如印之。△二廣所不及。",
    "X33n0628_003:0374b08": "如來復有無量無邊(至)無量億劫說不能盡。",
    "X33n0628_003:0374b09": "四子追述。僅得化儀一門之義。此外復有無量攝",
    "X33n0628_003:0374b10": "取眾生之善巧。豈四子所能窺。據此則世尊一代",
    "X33n0628_003:0374b11": "化儀。須憑本宗十門。庶無所遺。倘止用由小之大。",
    "X33n0628_003:0374b12": "一門之義而判。殆恐攝義未盡。縱加通別五時。亦",
    "X33n0628_003:0374b13": "難該刮。△三正與述成二。初略舉智教。二廣舉喻",
    "X33n0628_003:0374b14": "法初三。初標設教不虗。二以智教互顯。三約智釋",
    "X33n0628_003:0374b15": "不虗。今初。",
    "X33n0628_003:0374b16": "迦葉當知如來是諸法之王若有所說皆不虗也。",
    "X33n0628_003:0374b17": "如來是諸法之王。於諸法門。竪說橫說。俱得自在。",
    "X33n0628_003:0374b18": "此恐不信說不能盡之語。故舉法王。正以告之。而",
    "X33n0628_003:0374b19": "顯誠諦。意謂。人王之言。尚且不二。況法王耶。△二",
    "X33n0628_003:0374b20": "以智教互顯。",
    "X33n0628_003:0374b21": "於一切法以智方便(至)皆悉到於一切智地。",
    "X33n0628_003:0374b22": "一切法。即頓漸偏圓權實等法門。皆從妙智流出。",
    "X33n0628_003:0374b23": "此以智顯教也。其所說下。以教顯智。謂所說法門。",
    "X33n0628_003:0374b24": "雖有小大種種之別。究而言之。即世諦語言必徹",
    "X33n0628_003:0374c01": "所自。亦不使滯於權淺。故曰皆到智地。一切智地。",
    "X33n0628_003:0374c02": "即一切種智。由能以諸佛一切道法。發起眾生一",
    "X33n0628_003:0374c03": "切善種。故喻之以地。△三約智釋不虗二。初知法",
    "X33n0628_003:0374c04": "知機分釋。二能了能示合釋。今初。",
    "X33n0628_003:0374c05": "如來觀知一切諸法(至)深心所行通達無礙。",
    "X33n0628_003:0374c06": "初明能知諸法門。所有之力用。然近之歸趣。雖有",
    "X33n0628_003:0374c07": "種種。若遠之歸趣。則同到智地。此知法也。亦知下。",
    "X33n0628_003:0374c08": "知機也。深心即所行之習因。所行即現前之業行。",
    "X33n0628_003:0374c09": "其數雖逾塵沙。悉皆通達。以能雙鑒無礙。故令所",
    "X33n0628_003:0374c10": "說皆悉不虗。△二能了能知合釋。",
    "X33n0628_003:0374c11": "又於諸法究盡明了示諸眾生一切智慧。",
    "X33n0628_003:0374c12": "諸法即五蘊十界。詮義之境。各有本末。世尊以即",
    "X33n0628_003:0374c13": "實之權智。究而了之。即是實相。故以平等佛慧。示",
    "X33n0628_003:0374c14": "諸眾生。雖諸眾生。現住種種習因習果。畢竟終歸",
    "X33n0628_003:0374c15": "一切智地。上科以藥病相當。釋所說不虗。此科以",
    "X33n0628_003:0374c16": "妙智能徹法淵底。轉釋其所以。亦即含平等說法",
    "X33n0628_003:0374c17": "意。故下說雲雨無私喻。△二廣陳喻法二。初喻明",
    "X33n0628_003:0374c18": "二法合。初二。初無差而差。二縱奪結成。初二。初約",
    "X33n0628_003:0374c19": "能生所生論無差而差。二約能潤所潤論無差而",
    "X33n0628_003:0374c20": "差。今初。",
    "X33n0628_003:0374c21": "迦葉譬如三千大千世界(至)種類若干名色各異。",
    "X33n0628_003:0374c22": "大千界是總相。乃合山川溪谷土地之別相。所成",
    "X33n0628_003:0374c23": "者。今止通取平等能生義。如正因佛性是總相。乃",
    "X33n0628_003:0374c24": "合五蘊之別相。所成者。亦通取平等能生義。次明",
    "X33n0628_003:0375a01": "所生之卉木。同有治病之功。而卉叢中。別有一種",
    "X33n0628_003:0375a02": "力強。能治病者。得名藥草。然皆各有種子流類。各",
    "X33n0628_003:0375a03": "有名字色相。今於所生內。但通取此彼不同義也。",
    "X33n0628_003:0375a04": "如依平等正因。而有三乘五性。習因習果之別。二",
    "X33n0628_003:0375a05": "節合顯無差而差義。山者宣也。謂能宣通陰陽之",
    "X33n0628_003:0375a06": "氣。而發生萬物也。川穿也。凡通水處。俱名為川。山",
    "X33n0628_003:0375a07": "洞虗空。有水處名谿。不貯水者名谷。卉草之都名。",
    "X33n0628_003:0375a08": "木。樹之總稱。△二約能潤所潤論無差而差。",
    "X33n0628_003:0375a09": "密雲彌布遍覆三千(至)而得生長華果敷實。",
    "X33n0628_003:0375a10": "先明能潤無差。雲如佛身。充滿法界。澤如教法。依",
    "X33n0628_003:0375a11": "平等一音。而演大千。卉木如所化之機。以此雲雨",
    "X33n0628_003:0375a12": "普潤。令小中大之種子。各得增長根莖枝葉。如平",
    "X33n0628_003:0375a13": "等智地。被潤所有小中大之習因種子。而得增長",
    "X33n0628_003:0375a14": "小中大之信戒定慧。諸樹下。明所潤有差。謂上能",
    "X33n0628_003:0375a15": "潤之雲雨雖等。奈領受中之樹有小大。草有上中",
    "X33n0628_003:0375a16": "下。各有所受多少之不同。究能覆之雲是一。能潤",
    "X33n0628_003:0375a17": "之雨。亦復是一。而却各各稱其種性增長。此彼不",
    "X33n0628_003:0375a18": "同。如佛以一音說法。眾生隨類各解。所解既別。則",
    "X33n0628_003:0375a19": "依解所起之行。依行所得之果。俱迥異矣。二節合",
    "X33n0628_003:0375a20": "顯能潤所潤。無差而差。△二縱奪結成。",
    "X33n0628_003:0375a21": "雖一地所生一雨所潤而諸草木各有差別。",
    "X33n0628_003:0375a22": "一切眾生。雖等有能生智地。等被法雨所潤。唯其",
    "X33n0628_003:0375a23": "隨分受潤。故有三二之別。又若不蒙緣了二因。為",
    "X33n0628_003:0375a24": "之發起。即差別之相。亦不可得。△二法合二。初教",
    "X33n0628_003:0375b01": "以機異而似有差。二教以智一而實無差。初二。初",
    "X33n0628_003:0375b02": "略合前無差而差。二結示所說差即無差。初二。初",
    "X33n0628_003:0375b03": "即無差。二似有差。今初。",
    "X33n0628_003:0375b04": "迦葉當知如來亦復如是(至)皆應到此為聽法故。",
    "X33n0628_003:0375b05": "現身如大雲普覆。以大音聲。號召一切。令知有佛",
    "X33n0628_003:0375b06": "降神。十號皆約修因所成之果德。而以名身也。未",
    "X33n0628_003:0375b07": "度者下。明降神所以也。其未度苦者。誓令得度。未",
    "X33n0628_003:0375b08": "解業縛者。誓令解縛。未安立於道品。誓令其安。未",
    "X33n0628_003:0375b09": "證得涅槃。誓令證得。至現未等事。我具三明。能如",
    "X33n0628_003:0375b10": "實知之。又我具五眼四智。是能知能見者。一心朗",
    "X33n0628_003:0375b11": "鑒。是知道者。六根不隔。是開道者。八音無滯。是說",
    "X33n0628_003:0375b12": "道者。汝等下。明號召所以也。此上總顯如來以平",
    "X33n0628_003:0375b13": "等三業。普被一切。全無差別也。△二似有差。",
    "X33n0628_003:0375b14": "爾時無數千萬億種眾生(至)具足蒙潤各得生長。",
    "X33n0628_003:0375b15": "應召所來之眾。同依正因智地而生。而有九界之",
    "X33n0628_003:0375b16": "差者。即依習所成之種子。所發之現行也。如來於",
    "X33n0628_003:0375b17": "時下。先觀機也。前卉木。有大小根莖枝葉之別。今",
    "X33n0628_003:0375b18": "眾生。亦有諸根利鈍之異。隨其下。即以一音平等",
    "X33n0628_003:0375b19": "之旨。稱種種機。說種種法。如一雨普潤也。是諸下。",
    "X33n0628_003:0375b20": "明聞法漸入道者。先各得五果之別。於現世得安",
    "X33n0628_003:0375b21": "隱者。即增上果。後生善處。即異熟果。以道受樂。即",
    "X33n0628_003:0375b22": "士用果。亦得聞法。即等流果。離諸障礙。即離繫果。",
    "X33n0628_003:0375b23": "於諸下。結示任力所能。以見差別。如彼下。牒喻合",
    "X33n0628_003:0375b24": "明也。△二結示所說即無差。",
    "X33n0628_003:0375c01": "如來說法一相一味(至)究竟至於一切種智。",
    "X33n0628_003:0375c02": "一相是法。一味是喻。喻上所說之法。隨機增長。似",
    "X33n0628_003:0375c03": "有不同。實皆同飲甘露。了無異味也。所謂下。約斷",
    "X33n0628_003:0375c04": "三障。證三德。顯一相之旨。能令聞者。同圓種智也。",
    "X33n0628_003:0375c05": "解脫業縛。具八自在。即解脫相。離二死苦。即法身",
    "X33n0628_003:0375c06": "德相。滅煩惱惑。即般若德相。若能究竟。即歸三德",
    "X33n0628_003:0375c07": "圓融秘藏一切種智。亦即三一圓融之般若。以所",
    "X33n0628_003:0375c08": "說之法。雖有多種。然皆從般若妙智流出故。仍成",
    "X33n0628_003:0375c09": "一相一味。平等之法門也。△二教以智一而實無",
    "X33n0628_003:0375c10": "差三。初明眾生不知。二明如來能知。三正明教隨",
    "X33n0628_003:0375c11": "智一。今初。",
    "X33n0628_003:0375c12": "其有眾生聞如來法(至)所得功德不自覺知。",
    "X33n0628_003:0375c13": "眾生根信不同。聞法起解亦異。而不自知所得皆",
    "X33n0628_003:0375c14": "是佛因。△二明如來能知。",
    "X33n0628_003:0375c15": "所以者何唯有如來(至)而不自知上中下性。",
    "X33n0628_003:0375c16": "初約十界境。明佛能知由隨熏染故。成九界種類。",
    "X33n0628_003:0375c17": "非具一切種智者。奚能知此眾多種類。即是一種",
    "X33n0628_003:0375c18": "一相一體一性。念何下。且約三慧。該五類人。以明",
    "X33n0628_003:0375c19": "所知不謬。三事字。指三慧所緣之境體言。念思修",
    "X33n0628_003:0375c20": "三字。即指能緣之當體言。而皆以云何二字貫之",
    "X33n0628_003:0375c21": "者。乃審境起用也。如云此是云何之境。方起云何",
    "X33n0628_003:0375c22": "之念等。以何下。合上能所而言。即依所緣之境。而",
    "X33n0628_003:0375c23": "起三慧。三法字。即上三事字。不必約聞法。以聞法",
    "X33n0628_003:0375c24": "在未起。三慧之前故。以何下。明隨因所感之果。以",
    "X33n0628_003:0376a01": "何法為能得之因。便得何等之果。眾生現住種種",
    "X33n0628_003:0376a02": "習染之地。唯有如來如實見此種種差別。悉皆歸",
    "X33n0628_003:0376a03": "於平等智地。明了無礙。如彼牒喻合明也。△三正",
    "X33n0628_003:0376a04": "明教隨智一。",
    "X33n0628_003:0376a05": "如來知是一相一味之法(至)不即為說一切種智。",
    "X33n0628_003:0376a06": "會玄云。一相者。無異相故。無相相故。又般若云。皆",
    "X33n0628_003:0376a07": "同一相。所謂無相。無量義云。一相者無相。一味者",
    "X33n0628_003:0376a08": "一無漏味。殊勝資益。無別體故。何者是一相無相",
    "X33n0628_003:0376a09": "之體。所謂下出其體也。文有五句。前四四德。後一",
    "X33n0628_003:0376a10": "一性。解脫相是我德。脫二障縛。得自在故。離相樂",
    "X33n0628_003:0376a11": "德。離變易苦故。滅相淨德。性絕妄染故。常寂滅相",
    "X33n0628_003:0376a12": "常德。四相不遷故。終歸於空者。四德是不空藏。同",
    "X33n0628_003:0376a13": "歸空藏為體。是一相一性也。又究竟涅槃者。是方",
    "X33n0628_003:0376a14": "便淨。從因方便而修得故。常寂滅相。即性淨涅槃。",
    "X33n0628_003:0376a15": "本性淨故。終歸於空。顯一相無相也。佛知下。釋疑",
    "X33n0628_003:0376a16": "云。佛昔雖知始末皆一。最初不為說一者。由先觀",
    "X33n0628_003:0376a17": "眾生之心。欲於根未熟時。則將之護之。恐生誹謗",
    "X33n0628_003:0376a18": "故。不即為說一。以顯差即無差也。△四結嘆能知。",
    "X33n0628_003:0376a19": "汝等迦葉甚為希有(至)隨宜說法難解難知。",
    "X33n0628_003:0376a20": "世尊為此漸機。以四十餘年。皆說三乘。唯至今日。",
    "X33n0628_003:0376a21": "乃說一乘。為破三之始。歸一之初。四子能悟已往",
    "X33n0628_003:0376a22": "之隨宜。探從今之秘要。故致世尊之嘆述。前品四",
    "X33n0628_003:0376a23": "子。雖於十種化儀中。窺見攝末歸本一門之義。固",
    "X33n0628_003:0376a24": "為難得。世尊復恐彼以為盡能究竟。故上於述成",
    "X33n0628_003:0376b01": "中。即就彼所知。以廣所不及。初約雲雨。以喻能被",
    "X33n0628_003:0376b02": "之化法。非即如汝所謂先小後大。漸引之意。應知。",
    "X33n0628_003:0376b03": "本是一相一味。平等法門。次即以雲雨所被中。亦",
    "X33n0628_003:0376b04": "非即如汝一草之增長。此外更有三草二木。各得",
    "X33n0628_003:0376b05": "增長等義。皆非汝之所知也。若以大鈔。與今經合",
    "X33n0628_003:0376b06": "論。此一儀內。應共攝取七類機宜。謂三草二木。及",
    "X33n0628_003:0376b07": "先稟小人。今雖聞大。猶未迴心者。可作未來得度",
    "X33n0628_003:0376b08": "因緣。故及今直聞大法之人。在昔雖未稟小。而知",
    "X33n0628_003:0376b09": "先時曾說小法。此如龍女等。△二頌文二。初標智",
    "X33n0628_003:0376b10": "教不虗。二述成廣示。今初。",
    "X33n0628_003:0376b11": "爾時世尊欲重宣此義而說偈言。",
    "X33n0628_003:0376b12": "破有法王出現世間(至)以種種緣令得正見。",
    "X33n0628_003:0376b13": "有者。因果不亡為有。如來以二十五王三昧。破二",
    "X33n0628_003:0376b14": "十五有。為法中之王。所言自屬誠諦。本無先三後",
    "X33n0628_003:0376b15": "一之差。但隨眾生性欲。將之護之。而似有異耳。△",
    "X33n0628_003:0376b16": "二正與述成二。初喻明。二法合。初二。初頌無差而",
    "X33n0628_003:0376b17": "差。二頌差即無差。今初。",
    "X33n0628_003:0376b18": "迦葉當知譬如大雲(至)乾地普洽藥木並茂。",
    "X33n0628_003:0376b19": "大雲遍覆無差。大雨普澍亦無差。大地發生亦復",
    "X33n0628_003:0376b20": "無差。而諸藥木。雖曰並茂。其實增長各別。△二差",
    "X33n0628_003:0376b21": "即無差。",
    "X33n0628_003:0376b22": "其雲所出一味之水(至)所潤是一而各滋茂。",
    "X33n0628_003:0376b23": "被潤之草木。雖各增長有差。其實能潤之雨。本來",
    "X33n0628_003:0376b24": "一味平等。△二法合二。初教隨機似異。二教隨智",
    "X33n0628_003:0376c01": "實一。初三。初法雨平等。二稟受不同。三成實似異。",
    "X33n0628_003:0376c02": "今初。",
    "X33n0628_003:0376c03": "佛亦如是出現於世(至)等雨法雨而無懈倦。",
    "X33n0628_003:0376c04": "頌中具含三業平等意。初一頌。約喻標起身業平",
    "X33n0628_003:0376c05": "等。次明現身利物之益。皆以大慈平等普觀。且勸",
    "X33n0628_003:0376c06": "其來。以佛世難值故。為大眾下。頌口業平等。我觀",
    "X33n0628_003:0376c07": "下。雖明意業平等。亦即釋成說平等法之故。不因",
    "X33n0628_003:0376c08": "機分彼此。而起愛憎之心。亦不因深愛法者。而生",
    "X33n0628_003:0376c09": "貪著。不肯盡與。亦不緣陿劣所礙。而生放捨之心。",
    "X33n0628_003:0376c10": "恒為一切。平等說法。如為一人慇勤而說。即為眾",
    "X33n0628_003:0376c11": "多。莫不皆然。唯知演說曾無他事。亦不生厭。如雨",
    "X33n0628_003:0376c12": "普潤。縱機有不同。而我法雨等注。了無懈倦。△二",
    "X33n0628_003:0376c13": "稟受不同。",
    "X33n0628_003:0376c14": "一切眾生聞我法者(至)如彼草木所稟各異。",
    "X33n0628_003:0376c15": "初頌總標受潤。次別示三草二木。以補長文。人天",
    "X33n0628_003:0376c16": "戒善。雖不能斷惑。亦能暫伏貪等病苦。治令不起。",
    "X33n0628_003:0376c17": "故亦名藥。知無下。以緣覺攝聲聞。合頌中藥草。此",
    "X33n0628_003:0376c18": "二人。同有定慧藥力。能斷能證。名為中草。求世下。",
    "X33n0628_003:0376c19": "權人求佛。二利治病。故名上草。獨言精進者。以能",
    "X33n0628_003:0376c20": "遍策諸事度故。又諸下。此菩薩。雖知心佛眾生三",
    "X33n0628_003:0376c21": "無差別。而不妨於無所求中而求。故云專心佛道。",
    "X33n0628_003:0376c22": "於諸煩惱。自在能斷。留故不斷。以便潤生涉有。望",
    "X33n0628_003:0376c23": "下為優。具蔭庇力。故得名樹。雖列三賢。未能證聖。",
    "X33n0628_003:0376c24": "故以小名。安住下。由此菩薩。得聞法空。以二種觀",
    "X33n0628_003:0377a01": "道。能斷第六識俱生我執種子。並分別法執種子。",
    "X33n0628_003:0377a02": "及第六俱生法執種子一分。第七俱生我執現行。",
    "X33n0628_003:0377a03": "受變易身。安住神通。以不退輪。度無量億。初登聖",
    "X33n0628_003:0377a04": "位。望前三賢。為高為廣。故如大樹。此經被機。各品",
    "X33n0628_003:0377a05": "開合。數有多寡。如序品中。止言三乘。則前合人及",
    "X33n0628_003:0377a06": "天乘。於小乘內。復合一乘於大乘矣。法說及喻說。",
    "X33n0628_003:0377a07": "則從大乘。開出一乘。故有三車一車之喻。是為四",
    "X33n0628_003:0377a08": "矣。若今品喻中。乘雖列五。而人實有七。以初從小",
    "X33n0628_003:0377a09": "乘。開出人天。二合聲聞於緣覺。三從大乘。開出一",
    "X33n0628_003:0377a10": "乘。四從一乘。開出三賢。名為小樹。故乘五而人七",
    "X33n0628_003:0377a11": "也。此皆是由小之大之機。悉為攝末歸本一儀所",
    "X33n0628_003:0377a12": "收。又此漸機內。有自小漸入三乘者。有自小直入",
    "X33n0628_003:0377a13": "一乘者。今經多是自小直入一乘者。以是由小之",
    "X33n0628_003:0377a14": "大。淺深常定之機故。不屬隨機不定所收。然據流",
    "X33n0628_003:0377a15": "通分。露出菩提場一事。則此說經儀。亦應分屬本",
    "X33n0628_003:0377a16": "末無礙門。以諸聲聞。為眼耳所障故。從根本一乘。",
    "X33n0628_003:0377a17": "流出密意三乘。及顯了三乘。皆為所破。是故此經。",
    "X33n0628_003:0377a18": "名為破異一乘也。佛平下。帖顯也。△三成實似異",
    "X33n0628_003:0377a19": "三。初再廣不及。二總顯法喻。三別示增長。今初。",
    "X33n0628_003:0377a20": "佛以此喻方便開示(至)於佛智慧如海一滴。",
    "X33n0628_003:0377a21": "能潤佛智。廣大如海。今雖以種種言辭。取喻雲雨。",
    "X33n0628_003:0377a22": "演說一法。而於大智海中。亦但僅如取一滴以潤",
    "X33n0628_003:0377a23": "之。令其各得增長。殊非溟渤全體。此正指華嚴海",
    "X33n0628_003:0377a24": "空。為此滴之所歸。故彼經十力中。明世尊以常遍",
    "X33n0628_003:0377b01": "力。演大那羅延幢勇健法。以上所說校之。誠如彼",
    "X33n0628_003:0377b02": "之一滴。△二總顯法喻。",
    "X33n0628_003:0377b03": "我雨法雨充滿世間(至)漸次修行皆得道果。",
    "X33n0628_003:0377b04": "充滿世間者。如海幢比丘。頂出諸佛。雨三十二種",
    "X33n0628_003:0377b05": "法雨也。隨力而修。亦各得增長也。如彼下。且舉現",
    "X33n0628_003:0377b06": "喻。貼顯見所被。不止如上七類之增長。而更能充",
    "X33n0628_003:0377b07": "滿三世間也。△三別示增長二。初正示增長。二結",
    "X33n0628_003:0377b08": "成成實。今初。",
    "X33n0628_003:0377b09": "聲聞緣覺處於山林(至)是名大樹而得增長。",
    "X33n0628_003:0377b10": "此下別取上文。貼顯所被。以一味雨。充滿一切世",
    "X33n0628_003:0377b11": "間。普得增長義。亦如上聲聞緣覺。及大小二樹之",
    "X33n0628_003:0377b12": "增長。說者須細玩於佛智慧。如海一滴。充滿世間",
    "X33n0628_003:0377b13": "等句。神情庶得再廣所不及意矣。合觀一品。應有",
    "X33n0628_003:0377b14": "二種增長意。謂於法華有。以一味雨。令具三草二",
    "X33n0628_003:0377b15": "木之種子者。增長根莖等。此增長習因種子也。今",
    "X33n0628_003:0377b16": "聞法華後。復令草木各得增長。此因本有正因種",
    "X33n0628_003:0377b17": "子。受一雨潤。最後令諸草木。同得一乘之增長也。",
    "X33n0628_003:0377b18": "說者不可不知。問。若如來必先以三乘法。度三種",
    "X33n0628_003:0377b19": "根。最後方說一乘者。何得為一相一味。答。昔於一",
    "X33n0628_003:0377b20": "乘。分別說三。今復攝三。仍歸於一。寧非始終平等。",
    "X33n0628_003:0377b21": "了無異味。△二結成成實。",
    "X33n0628_003:0377b22": "如是迦葉佛所說法(至)潤於人華各得成實。",
    "X33n0628_003:0377b23": "△二教隨智實一。",
    "X33n0628_003:0377b24": "迦葉當知以諸因緣(至)漸漸修學悉當成佛。",
    "X33n0628_003:0377c01": "初二頌。約教結成廢立。以顯一乘也。謂在昔種種",
    "X33n0628_003:0377c02": "差別之開示。盡是方便。乃可廢之假名。今之所說。",
    "X33n0628_003:0377c03": "方為無差之實教。即立一乘實教也。以隨智演故。",
    "X33n0628_003:0377c04": "諸聲下二句。並廢其果。以但離虗妄。名為解脫。其",
    "X33n0628_003:0377c05": "實未得一切解脫故。汝等下二句。會果成因也。謂",
    "X33n0628_003:0377c06": "二乘所有智斷功德。即是菩薩克極果之因行。故",
    "X33n0628_003:0377c07": "云汝等所行等。漸漸下。立一乘果也。此則權教權",
    "X33n0628_003:0377c08": "果。皆屬可廢。唯立一實之因果矣。",
    "X33n0628_003:0377c09": "△二與記二。初記迦葉。次記三人。今初。",
    "X33n0628_003:0377c10": "授記品第六",
    "X33n0628_003:0377c11": "授記多義。具如舊說。△文二。初長文。二頌文。初二。",
    "X33n0628_003:0377c12": "初記因。二記果。今初。",
    "X33n0628_003:0377c13": "爾時世尊說是偈已(至)廣宣諸佛無量大法。",
    "X33n0628_003:0377c14": "△二記果。",
    "X33n0628_003:0377c15": "於最後身得成為佛(至)雖有魔及魔民皆護佛法。",
    "X33n0628_003:0377c16": "△二頌文。",
    "X33n0628_003:0377c17": "爾時世尊欲重宣此義而說偈言。",
    "X33n0628_003:0377c18": "告諸比丘我以佛眼(至)光明世尊其事如是。",
    "X33n0628_003:0377c19": "△次記三人二。初求記。二與記。初二。初長文。二頌",
    "X33n0628_003:0377c20": "文。今初。",
    "X33n0628_003:0377c21": "爾時大目犍連須菩提(至)即共同聲而說偈言。",
    "X33n0628_003:0377c22": "△二頌文。",
    "X33n0628_003:0377c23": "大雄猛世尊(至)願賜我等記如飢須教食。",
    "X33n0628_003:0377c24": "如飢遇食。仍求而後食。正寫中根之劣弱。不似身",
    "X33n0628_003:0378a01": "子一聞。當得作佛。便踴躍歡喜。更悔昔之不待也。",
    "X33n0628_003:0378a02": "△二與記三。初別記三人。二總記五百。三許說因",
    "X33n0628_003:0378a03": "緣。初三。初記須菩提。二記迦旃延。三記目犍連。",
    "X33n0628_003:0378a04": "今初。",
    "X33n0628_003:0378a05": "爾時世尊知諸大弟子(至)欲重宣此義而說偈言。",
    "X33n0628_003:0378a06": "諸比丘眾今告汝等(至)像法亦住二十小劫。",
    "X33n0628_003:0378a07": "長文共五節。初記因。二記果。三記劫國。四記壽命。",
    "X33n0628_003:0378a08": "五記正像。常處空說法者。或由四眾往昔聞說空",
    "X33n0628_003:0378a09": "法受化。宿緣所追。今得與佛同集法會。故佛處空",
    "X33n0628_003:0378a10": "說法。蓋藉外緣。令悟第一義空於當下也。又可令",
    "X33n0628_003:0378a11": "知事空皆真空。隨緣所現之假法也。頌文。初一誡",
    "X33n0628_003:0378a12": "聽。餘頌上五節如文。八解脫。亦名八背捨。背謂違",
    "X33n0628_003:0378a13": "背。捨即棄捨。即背此潔淨五欲。捨此著心也。若修",
    "X33n0628_003:0378a14": "此觀。則發無漏智慧。斷界內惑。證羅漢果。即轉名",
    "X33n0628_003:0378a15": "八解脫也。淨潔五欲者。以欲界色聲香味觸。即名",
    "X33n0628_003:0378a16": "為粗弊不淨。若上二界五塵。即名潔淨。無漏慧者。",
    "X33n0628_003:0378a17": "二乘人以此智慧。斷除惑業。不漏落於生死也。惑",
    "X33n0628_003:0378a18": "有二種。若意根對法塵所起之惑。名分別起。屬見",
    "X33n0628_003:0378a19": "所斷。若眼等五根。對色等五塵所起之惑。名俱生",
    "X33n0628_003:0378a20": "起。屬修所斷。△二記迦旃延。",
    "X33n0628_003:0378a21": "爾時世尊復告諸比丘眾(至)欲重宣此義而說偈言。",
    "X33n0628_003:0378a22": "諸比丘眾皆一心聽(至)無量無數莊嚴其國。",
    "X33n0628_003:0378a23": "△三記目犍連。",
    "X33n0628_003:0378a24": "爾時世尊復告大眾(至)欲重宣此義而說偈言。",
    "X33n0628_003:0378b01": "我此弟子大目犍連(至)四十小劫像法亦爾。",
    "X33n0628_003:0378b02": "多摩羅跋。是多阿摩羅跋羅之略。此云性無垢賢。",
    "X33n0628_003:0378b03": "旃檀此方所無。故存梵不翻。或義翻為與藥。以色",
    "X33n0628_003:0378b04": "有赤白之異。能除寒熱二病。故由此香體賢潔。爇",
    "X33n0628_003:0378b05": "則幽遠潛通。五內俱爽。塗則除病與樂。四大爭強",
    "X33n0628_003:0378b06": "如此佛稱本淨妙性。寂而能照。能使法界眾生。聞",
    "X33n0628_003:0378b07": "名見形者。皆得六根清淨無礙。△二總記五百。",
    "X33n0628_003:0378b08": "我諸弟子威德具足(至)於未來世咸得成佛。",
    "X33n0628_003:0378b09": "△三許說因緣。",
    "X33n0628_003:0378b10": "我及汝等宿世因緣吾今當說汝等善聽。",
    "X33n0628_003:0378b11": "△三因緣授記。",
    "X33n0628_003:0378b12": "化城喻品第七",
    "X33n0628_003:0378b13": "論云。實無而有。謂有增上慢心。以有世間三昧。三",
    "X33n0628_003:0378b14": "摩跋提。實無涅槃。生涅槃想。如是倒取。對治此故。",
    "X33n0628_003:0378b15": "為說化城譬喻。應知。又云。第四人者。方便令入涅",
    "X33n0628_003:0378b16": "槃城故。涅槃城者。所謂諸禪三昧。過彼城已。然後",
    "X33n0628_003:0378b17": "令入大般涅槃城故。拾云。神力所為。無而倐有。名",
    "X33n0628_003:0378b18": "之曰化。防非禦敵。稱之為城。如來以巧方便。無而",
    "X33n0628_003:0378b19": "說有。即以能詮之教。說名為化。依理所修之行。外",
    "X33n0628_003:0378b20": "能防分別起之非。內能禦俱生起之敵。名之曰城。",
    "X33n0628_003:0378b21": "其所證無為之樂。亦名曰城。菩薩始自發心。終至",
    "X33n0628_003:0378b22": "果位。須經過三界二乘。五百險道。如來為疲勞者",
    "X33n0628_003:0378b23": "乃於中途。巧設此城。令暫止息。小始二人入此城",
    "X33n0628_003:0378b24": "已。生安隱想。始教頓往。雖知有城。而不取證。且留",
    "X33n0628_003:0378c01": "種子。潤生設化。終教菩薩。知法如幻。權實雙融。出",
    "X33n0628_003:0378c02": "入自在。或取為攝生方便。頓人無入無不入。圓人",
    "X33n0628_003:0378c03": "能立能廢。入與不入。悉皆平等。熾然生死。即是涅",
    "X33n0628_003:0378c04": "槃。若順若逆。總名方便。△文二。初說因緣。二與授",
    "X33n0628_003:0378c05": "記。初二。初長文。二頌文。初三。初往昔因緣。二今說",
    "X33n0628_003:0378c06": "法華。三法喻釋成。初二。初結緣之由。二正明結緣。",
    "X33n0628_003:0378c07": "初二。初大通成道。二受請說法。初二。初明滅度久",
    "X33n0628_003:0378c08": "遠。二明樹下成道。今初。",
    "X33n0628_003:0378c09": "佛告諸比丘乃往過去(至)欲重宣此義而說偈言。",
    "X33n0628_003:0378c10": "我念過去世(至)無漏無所礙通達無量劫。",
    "X33n0628_003:0378c11": "欲明結緣之由。先示結緣之主。號曰大通智勝者。",
    "X33n0628_003:0378c12": "以此佛能通之大智。超勝九界。於體力性相等法。",
    "X33n0628_003:0378c13": "莫不究盡明了故。國名好城者。由彼國眾生。能以",
    "X33n0628_003:0378c14": "戒法。外防七支之非。內具定慧之樂。中表皆嚴故。",
    "X33n0628_003:0378c15": "劫名大相者。由彼時內有出世大人現相故。譬如",
    "X33n0628_003:0378c16": "下。約喻明過去之久遠也。地即是種。以有能生之",
    "X33n0628_003:0378c17": "德故。點與不點。盡抹為塵者。以最初被點之一界",
    "X33n0628_003:0378c18": "為首。至最後墨盡所點之一界止。其中間所有世",
    "X33n0628_003:0378c19": "界。有已經行過被點者。亦有雖經行過未曾被點",
    "X33n0628_003:0378c20": "者。今盡取來。抹以為塵。而作籌馬。以筭彼佛過去",
    "X33n0628_003:0378c21": "久遠之劫。以一塵為一劫。可為至多。而實彼佛滅",
    "X33n0628_003:0378c22": "度已來。所經劫數。復過於此。故前云甚大久遠。我",
    "X33n0628_003:0378c23": "以下。約見昔如今。以顯佛智之微妙。以三世往來",
    "X33n0628_003:0378c24": "之相。皆不離如來妙智。一念洞鑒之外故。△二明",
    "X33n0628_003:0379a01": "樹下成道。",
    "X33n0628_003:0379a02": "佛告諸比丘(至)成阿耨多羅三藐三菩提。",
    "X33n0628_003:0379a03": "大經云。如來得菩提。實不係於日。今於十劫坐待",
    "X33n0628_003:0379a04": "者。蓋有因見坐待之儀。而得大益者。示現也。菩提",
    "X33n0628_003:0379a05": "樹高一由旬者。佛壽既長。應形自大。故座甚高。即",
    "X33n0628_003:0379a06": "彼時眾生。所有身命。自與今五濁不侔矣。佛於下。",
    "X33n0628_003:0379a07": "乃忉利天敷座已。復於座前祝曰。佛當於我所敷",
    "X33n0628_003:0379a08": "座上。得成菩提之辭也。適坐一句。即彼佛順所請",
    "X33n0628_003:0379a09": "也。時諸下。略敘諸天始終興供之不怠也。諸比丘",
    "X33n0628_003:0379a10": "下。正明成道。所證理圓。故曰現前。能證智徹。故成",
    "X33n0628_003:0379a11": "三菩提。△二受請說法二。初受請。二說法。初二。初",
    "X33n0628_003:0379a12": "受十六王子請。二受諸梵天王請。初二。初同眾詣",
    "X33n0628_003:0379a13": "佛。二偈贊請法。今初。",
    "X33n0628_003:0379a14": "其佛未出家時(至)頭面禮足繞佛畢已。",
    "X33n0628_003:0379a15": "捨所珍詣佛句內。含王子以三種不堅。易三堅法",
    "X33n0628_003:0379a16": "意。由王子悟知世間財物。體非堅固。聚散無常。是",
    "X33n0628_003:0379a17": "故捨之。貿易出世安樂涅槃堅固法財。往詣句。即",
    "X33n0628_003:0379a18": "含知身假合。不可久存。知命無常。不可久保。故捨",
    "X33n0628_003:0379a19": "世間深重恩愛。而詣佛所。修菩薩行。貿易金剛不",
    "X33n0628_003:0379a20": "壞之身。並常住不朽之慧命。諸母未了恩愛如夢",
    "X33n0628_003:0379a21": "如幻。故泣涕送之。△偈贊請法二。初偈贊。二請法。",
    "X33n0628_003:0379a22": "今初。",
    "X33n0628_003:0379a23": "一心合掌瞻仰世尊以偈頌曰。",
    "X33n0628_003:0379a24": "大威德世尊(至)是故咸稽首歸命無上尊。",
    "X33n0628_003:0379b01": "佛不出世。人無智眼。世無慧日。五道皆闇。雖有昇",
    "X33n0628_003:0379b02": "沉。總屬盲瞑。故云從冥入於冥。以世出世間。一切",
    "X33n0628_003:0379b03": "善法。靡不皆從見聞三寶。而得有故。△二請法。",
    "X33n0628_003:0379b04": "爾時十六王子偈讚佛已(至)重說偈言。",
    "X33n0628_003:0379b05": "世雄無等倫(至)世尊悉知已當轉無上輪。",
    "X33n0628_003:0379b06": "王子請轉大法。世尊出定。諸人唯聞諦緣。故王子",
    "X33n0628_003:0379b07": "下文復請云。是諸大德聲聞。皆已成就。亦當為我",
    "X33n0628_003:0379b08": "等。說阿耨菩提之法。問。若據今經。豈智勝竟不說",
    "X33n0628_003:0379b09": "華嚴耶。答。今且約即法之化身。被隨宜之根而言。",
    "X33n0628_003:0379b10": "若據彼佛法報。則智勝。至今猶未滅度。正說華嚴。",
    "X33n0628_003:0379b11": "此屬德相門。無得與今相混。詳之。△二受諸梵天",
    "X33n0628_003:0379b12": "王請二。初動地放光感召諸界。二眾梵尋光見佛",
    "X33n0628_003:0379b13": "請法。今初。",
    "X33n0628_003:0379b14": "佛告諸比丘大通智勝佛(至)徧滿世界勝諸天光。",
    "X33n0628_003:0379b15": "十方各五百萬億國。皆智勝所化之境。是故正報",
    "X33n0628_003:0379b16": "見光作念。依報地震光流也。光能照所不照處。始",
    "X33n0628_003:0379b17": "見佛光無幽不燭之妙。非日月燈所可比也。△二",
    "X33n0628_003:0379b18": "眾梵尋光見佛請法三。初三方。二六方。三上方。初",
    "X33n0628_003:0379b19": "三。初東方。二東南。三南方。初四。初見光驚駭。二問",
    "X33n0628_003:0379b20": "決尋光。三見佛請法。四如來默許。今初。",
    "X33n0628_003:0379b21": "爾時東方五百萬億(至)以何因緣而現此相。",
    "X33n0628_003:0379b22": "△二問決尋光。",
    "X33n0628_003:0379b23": "是時諸梵天王(至)共詣西方推尋是相。",
    "X33n0628_003:0379b24": "△三見佛請法。",
    "X33n0628_003:0379c01": "見大通智勝如來(至)以大慈悲力度苦惱眾生。",
    "X33n0628_003:0379c02": "雨華如山。乃甚言其多。以見誠敬。不必泥也。轉法",
    "X33n0628_003:0379c03": "輪。開涅槃道。言意頗寬。未必定是請半字教也。然",
    "X33n0628_003:0379c04": "敘智勝成道。受請說法。不過述結緣之由。何必強",
    "X33n0628_003:0379c05": "以五時配合。況出定後。亦止先說諦緣。絕無說華",
    "X33n0628_003:0379c06": "嚴之事。後說法華。亦由王子重請乃說。若曰如一",
    "X33n0628_003:0379c07": "類二乘所見。先小後大之化儀。其庶乎。△四如來",
    "X33n0628_003:0379c08": "默許。",
    "X33n0628_003:0379c09": "爾時大通智勝如來默然許之。",
    "X33n0628_003:0379c10": "△二東南方四。初見光驚駭。二問決尋光。三見佛",
    "X33n0628_003:0379c11": "請法。四如來默許。今初。",
    "X33n0628_003:0379c12": "又諸比丘東南方(至)歡喜踴躍生希有心。",
    "X33n0628_003:0379c13": "△二問決尋光。",
    "X33n0628_003:0379c14": "即各相詣共議此事(至)共詣西北方推尋是相。",
    "X33n0628_003:0379c15": "多是佛出者。由此天於百八劫前。曾見佛光無礙。",
    "X33n0628_003:0379c16": "善燭幽微。自與諸天福光有異。故擬多是佛出所",
    "X33n0628_003:0379c17": "致。△三見佛請法。",
    "X33n0628_003:0379c18": "見大通智勝如來(至)諸惡道減少忍善者增益。",
    "X33n0628_003:0379c19": "如來六十四種梵音內。其第三十七云。如迦陵頻",
    "X33n0628_003:0379c20": "伽聲。如來音聲之美妙似之。諸經中。多舉此以贊",
    "X33n0628_003:0379c21": "佛者。乃舉中。以攝初後之六十三也。又校量如來",
    "X33n0628_003:0379c22": "相好中。從足下千輻輪相始。倍倍增高。乃至眉間",
    "X33n0628_003:0379c23": "毫相功德。不及無見頂相止。而無見頂功德。又不",
    "X33n0628_003:0379c24": "及聲輪所有功德。故多舉此以贊之。問。此天云過",
    "X33n0628_003:0380a01": "百八十劫。次天云百千。次云百三十劫。次云無量。",
    "X33n0628_003:0380a02": "既同為天。何見佛時之不齊也。答。十方諸佛。所有",
    "X33n0628_003:0380a03": "法身。無處無時。不互遍法界。但以能感之機宜。遲",
    "X33n0628_003:0380a04": "宜速宜。從何佛得度。則見彼佛現身。無緣者。雖有",
    "X33n0628_003:0380a05": "佛出。亦不能見。又復應知。此五百萬億國中。能感",
    "X33n0628_003:0380a06": "者。固不止此梵天一類。而能應者。亦不止智勝一",
    "X33n0628_003:0380a07": "佛。大鈔依無著。立功德名。明於法身中。所依意樂",
    "X33n0628_003:0380a08": "作事無差別功德。謂由諸佛所依智同。益生意樂",
    "X33n0628_003:0380a09": "同。報化作用同。至廣列諸佛。皆互相遍。△四如來",
    "X33n0628_003:0380a10": "默許。",
    "X33n0628_003:0380a11": "爾時大通智勝如來默然許之。",
    "X33n0628_003:0380a12": "△三南方四。初見光驚駭。三問決尋光。三見佛請",
    "X33n0628_003:0380a13": "法。四如來默許。今初。",
    "X33n0628_003:0380a14": "又諸比丘南方五百(至)歡喜踊躍生希有心。",
    "X33n0628_003:0380a15": "△二問決尋光。",
    "X33n0628_003:0380a16": "即各相詣共議此事(至)共詣北方推尋是相。",
    "X33n0628_003:0380a17": "△三見佛請法。",
    "X33n0628_003:0380a18": "見大通智勝如來(至)我等咸歸請當演深遠音。",
    "X33n0628_003:0380a19": "此中之大法鼓法螺法雨。雖不必與經初之大法",
    "X33n0628_003:0380a20": "鼓等。論同論異。然亦不必論對論滿矣。△四如來",
    "X33n0628_003:0380a21": "默許。",
    "X33n0628_003:0380a22": "爾時大通智勝如來默然許之。",
    "X33n0628_003:0380a23": "△二六方。",
    "X33n0628_003:0380a24": "西南方乃至下方亦復如是。",
    "X33n0628_003:0380b01": "△三上方三。初見光驚駭。二問決尋光。三見佛請",
    "X33n0628_003:0380b02": "法。今初。",
    "X33n0628_003:0380b03": "爾時上方五百萬億國土(至)歡喜曜踊生希有心。",
    "X33n0628_003:0380b04": "△二問決尋光。",
    "X33n0628_003:0380b05": "即各相詣共議此事(至)共詣下方推尋是相。",
    "X33n0628_003:0380b06": "△三見佛請法。",
    "X33n0628_003:0380b07": "見大通智勝如來(至)哀愍而敷演無量劫習法。",
    "X33n0628_003:0380b08": "△二說法二。初說諦緣權法。二說一乘實法。初二。",
    "X33n0628_003:0380b09": "初說法。二獲益。今初。",
    "X33n0628_003:0380b10": "爾時大通智勝如來(至)則老死憂悲苦惱滅。",
    "X33n0628_003:0380b11": "上科。明結緣遠由。此下明近由。緣佛受請說法。大",
    "X33n0628_003:0380b12": "眾中。有生疑者。故王子始得覆講結緣。三轉者。謂",
    "X33n0628_003:0380b13": "示勸證三。以四諦法。三番說故。世間車輪。有摧碾",
    "X33n0628_003:0380b14": "之用。佛說之法。能摧眾生一切惑業。故名轉法輪。",
    "X33n0628_003:0380b15": "初示轉者。謂此是苦。乃至此是道。二勸轉者。謂苦",
    "X33n0628_003:0380b16": "應知。集應斷。滅應證。道應修。三證轉者。謂苦我已",
    "X33n0628_003:0380b17": "知。不復更知。乃至道我已修。不復更修。是為三。十",
    "X33n0628_003:0380b18": "二行者。先泛明。次尅定。初中。先約四諦教。二約十",
    "X33n0628_003:0380b19": "六行。教十二者。即示勸證三轉也。行十二者。三轉",
    "X33n0628_003:0380b20": "皆生眼智明覺。又教十二為能轉。行十二為所轉。",
    "X33n0628_003:0380b21": "故行隨教。俱有十二也。二約十六行者。謂教行相",
    "X33n0628_003:0380b22": "循。共能摧惑。俱得名輪。但眼智等。無有別體。還指",
    "X33n0628_003:0380b23": "忍等。名教名行。故開此四心。則成十六。謂苦法忍",
    "X33n0628_003:0380b24": "為眼。苦法智為智。比忍為明。比智為覺。餘三諦亦",
    "X33n0628_003:0380c01": "爾。故成十六心。三根人。各得十六心。則成四十八",
    "X33n0628_003:0380c02": "行。次刻論者。謂能轉教輪者。唯是一權智。所轉者。",
    "X33n0628_003:0380c03": "方有十二教。若行法輪。則能轉之教。有十二。所轉",
    "X33n0628_003:0380c04": "之行。亦有十二。或通三人。或約一人。今就上中下",
    "X33n0628_003:0380c05": "三根三轉法輪。各於初見諦時。合言有十二。若沙",
    "X33n0628_003:0380c06": "下。沙門不聞佛說。尚不能知。何況能轉。餘縱聞名。",
    "X33n0628_003:0380c07": "必不解理。故皆不能轉。謂是下。先約四諦。總示世",
    "X33n0628_003:0380c08": "出世間二種因果。初二句。先示世間因果。苦以逼",
    "X33n0628_003:0380c09": "惱為義。謂行者不知三苦八苦等。是逼惱法。能令",
    "X33n0628_003:0380c10": "有為身心。速歸於盡。故指示曰。此是苦。又以不知",
    "X33n0628_003:0380c11": "過去惑業合集。是招苦之因。故示之曰。是苦集。次",
    "X33n0628_003:0380c12": "二句。示出世因果。滅者以滅無為義。謂惑業若滅。",
    "X33n0628_003:0380c13": "則無生死等苦。故云是苦滅體。即有餘無餘二種",
    "X33n0628_003:0380c14": "涅槃。道以能通為義。即以定慧力。伏滅惑業。通至",
    "X33n0628_003:0380c15": "涅槃。故示云。是苦滅道。然能通之道。有二。謂以盡",
    "X33n0628_003:0380c16": "智滅障。無生智證滅障所顯之理也。及廣下。廣四",
    "X33n0628_003:0380c17": "諦為十二因緣也。自無明緣行。至生緣老死等。示",
    "X33n0628_003:0380c18": "生起相。廣苦集也。自無明滅。至憂悲苦惱滅。示修",
    "X33n0628_003:0380c19": "斷相。廣滅道也。前略陳粗相。為下根。今細觀四諦。",
    "X33n0628_003:0380c20": "為中根也。言因緣者。以展轉感果為因。互相由藉",
    "X33n0628_003:0380c21": "為緣也。初無明者。體即是癡。迷暗為性。無所明了。",
    "X33n0628_003:0380c22": "故曰無明。即該過去世一切煩惱。行者。即過去世",
    "X33n0628_003:0380c23": "身口七支所造之業。以業由惑起。故曰無明緣行。",
    "X33n0628_003:0380c24": "此二乃過去世二支因也。識即意識。由上業行成",
    "X33n0628_003:0381a01": "就。牽生三界。投托母胎。故云行緣識。既在胎中。便",
    "X33n0628_003:0381a02": "有壽煖識。三七日一轉。而成名色。名即心等四蘊。",
    "X33n0628_003:0381a03": "色即四大。故云識緣名色。六入者。以自托胎後。至",
    "X33n0628_003:0381a04": "第五箇七日。六根開張。便有入塵之用。故云名色",
    "X33n0628_003:0381a05": "緣六入。觸謂出胎已後。至三四歲。六根便與六塵",
    "X33n0628_003:0381a06": "觸對。但不能生苦樂想。故云六入緣觸。受者領納",
    "X33n0628_003:0381a07": "意。從五六歲。至十二三。因根塵相觸對故。即能領",
    "X33n0628_003:0381a08": "納苦樂等境。而未起貪愛之心。故云觸緣受。此五",
    "X33n0628_003:0381a09": "乃現在果也。愛者從十五六。至十八九。貪於種種",
    "X33n0628_003:0381a10": "勝妙資具。色欲等境。然猶未能廣遍追求。由領納",
    "X33n0628_003:0381a11": "故。即起貪愛。故云受緣愛。取者從二十後。貪欲轉",
    "X33n0628_003:0381a12": "盛。於五塵境。四方馳求故。云愛緣取。此之愛取。又",
    "X33n0628_003:0381a13": "為未來生死之因體。即煩惱與過去無明同。有者。",
    "X33n0628_003:0381a14": "既著前境。即起善惡等業。積集牽引。當生三界故。",
    "X33n0628_003:0381a15": "云取緣有。亦為未來生死之因體。即是業與過去",
    "X33n0628_003:0381a16": "行同。合上愛取。乃現在三支因也。生者謂六道中",
    "X33n0628_003:0381a17": "受生也。以業熟故。還感後世之生故。云有緣生。老",
    "X33n0628_003:0381a18": "死者。因受生之蘊熟曰老。蘊壞名死故。云生緣老",
    "X33n0628_003:0381a19": "死。此生及老死二支。乃未來之果。復贅以憂悲苦",
    "X33n0628_003:0381a20": "惱者。皆緣老死而有也。無明下。廣滅道二諦。而說",
    "X33n0628_003:0381a21": "還滅也。逆順觀察。並由無明為本故無明滅則行",
    "X33n0628_003:0381a22": "滅。乃至生老等皆滅矣。雜含明四十四智。謂老死",
    "X33n0628_003:0381a23": "老死集老死滅老死滅道跡智。乃至行亦如是。又",
    "X33n0628_003:0381a24": "云。七十七智。謂生緣老死智。非餘生緣老死智。過",
    "X33n0628_003:0381b01": "去生緣老死智。非餘過去生緣老死智。未來生緣",
    "X33n0628_003:0381b02": "老死智。非餘未來生緣老死智。及法住智。無常有",
    "X33n0628_003:0381b03": "為心所緣生盡法變易法離欲法滅法斷此二。皆",
    "X33n0628_003:0381b04": "約還滅門。明智也。△二獲益。",
    "X33n0628_003:0381b05": "佛於天人大眾之中(至)無量無邊不可稱數。",
    "X33n0628_003:0381b06": "不受一切法者。無漏慧起。如大火聚。一切物不能",
    "X33n0628_003:0381b07": "到。到則自銷。故一切漏染黑闇。智明體中。求不可",
    "X33n0628_003:0381b08": "得。心得解脫。顯己少分。破能障定之所知故。△二",
    "X33n0628_003:0381b09": "說一乘實法六。初王子出家。二請說妙法。三眾求",
    "X33n0628_003:0381b10": "出家。四正為說法。五信否不一。六說已入定。今",
    "X33n0628_003:0381b11": "初。",
    "X33n0628_003:0381b12": "爾時大六王子(至)求阿耨多羅三藐三菩提。",
    "X33n0628_003:0381b13": "沙彌云息慈。謂息惡行。而慈濟眾生也。六根淨。而",
    "X33n0628_003:0381b14": "互用之功顯。故曰通利。二障寂而四智徹。故曰明",
    "X33n0628_003:0381b15": "了。深入佛慧矣。△二請說妙法。",
    "X33n0628_003:0381b16": "俱白佛言世尊(至)深心所念佛自證知。",
    "X33n0628_003:0381b17": "諸佛為攝漸機說法。必自淺之深。俾階不躐等以",
    "X33n0628_003:0381b18": "免駭疑。是故智勝。先說諦緣法門誘接。酧其權請。",
    "X33n0628_003:0381b19": "令得成就。茲緣界內障除。大機將發。又緣王子欲",
    "X33n0628_003:0381b20": "滿本願故。重請說大。第有言彼佛。初說圓頓等法。",
    "X33n0628_003:0381b21": "恐明文不若是。△三眾求出家。",
    "X33n0628_003:0381b22": "爾時轉輪聖王(至)亦求出家王即聽許。",
    "X33n0628_003:0381b23": "△四正為說法。",
    "X33n0628_003:0381b24": "爾時彼佛受沙彌請(至)皆共受持諷誦通利。",
    "X33n0628_003:0381c01": "若據少彌。智慧明了。自應即請即說。復過二萬劫",
    "X33n0628_003:0381c02": "者。待三乘機熟也。有云。此二萬劫中。不容默然。必",
    "X33n0628_003:0381c03": "說方等般若。引偈為證。然即勘此偈結云。說是法",
    "X33n0628_003:0381c04": "華經。如恒河沙偈。明指前說。皆係法華。何必硬插",
    "X33n0628_003:0381c05": "此說。又諸佛出世。雖曰佛佛道同。亦不過言其梗",
    "X33n0628_003:0381c06": "槩。即如智勝說法華。與今佛放光現瑞。因聲聞之",
    "X33n0628_003:0381c07": "請。而後說。已自不同。至所化中。固通被三乘。然三",
    "X33n0628_003:0381c08": "週之說。皆以聲聞而為當機。乃以教菩薩法。而教",
    "X33n0628_003:0381c09": "聲聞也。昔智勝說法華。王子以菩薩根性。而為當",
    "X33n0628_003:0381c10": "機所被者。雖亦通三乘。却是以教菩薩法。而教菩",
    "X33n0628_003:0381c11": "薩也。況又未有光瑞等之發起。何必配合。△五信",
    "X33n0628_003:0381c12": "否不一。",
    "X33n0628_003:0381c13": "說是經時十六菩薩沙彌(至)於八千劫未曾休廢。",
    "X33n0628_003:0381c14": "沙彌能信。聲聞中言亦有信者。則不能解者。與其",
    "X33n0628_003:0381c15": "餘生疑者。皆應聽覆說。而與之結緣者也。又聲聞",
    "X33n0628_003:0381c16": "中能信者。已回小向大。餘不生疑者。已廢權入實。",
    "X33n0628_003:0381c17": "仝階不退。此中共有四類人矣。說時經八千劫之",
    "X33n0628_003:0381c18": "久。與七載說者。自有廣略不同。△六說已入定。",
    "X33n0628_003:0381c19": "說是經已即入靜室住於禪定八萬四千劫。",
    "X33n0628_003:0381c20": "此正結緣之近由。由佛在定。諸未信及生疑者。無",
    "X33n0628_003:0381c21": "所請決。故諸沙彌。得以覆講結緣。亦由彼佛洞徹",
    "X33n0628_003:0381c22": "三際。知得度之緣。機在王子。是故入定。令其自詢",
    "X33n0628_003:0381c23": "能信能解者。△二正明結緣四。初知佛入定。二覆",
    "X33n0628_003:0381c24": "講法華。三出定印贊。四生世相值。今初。",
    "X33n0628_003:0382a01": "是時。十六菩薩沙彌知佛入室寂然禪定。",
    "X33n0628_003:0382a02": "△二覆講法華。",
    "X33n0628_003:0382a03": "各升法座(至)令發阿耨多羅三藐三菩提心。",
    "X33n0628_003:0382a04": "正明結緣也。多劫覆講。則能化之緣深。度令發心",
    "X33n0628_003:0382a05": "則所結之緣成。此結了因之緣者也。若析佛種從",
    "X33n0628_003:0382a06": "緣起義。則有二。一謂。發心雖是自力。而由王子之",
    "X33n0628_003:0382a07": "剖決。方斷疑生信。為能起佛種之緣。如以寶珠繫",
    "X33n0628_003:0382a08": "人衣裏。故南山云。繫珠明理性之常在。理性言繫",
    "X33n0628_003:0382a09": "者。以理即事故。一謂。一乘了因。雖是珠勝增上。而",
    "X33n0628_003:0382a10": "佛性種子。須待自發。故經云。一切智顯。猶在不失",
    "X33n0628_003:0382a11": "此約理智一如言也。此中發心。有四種人。謂聲聞",
    "X33n0628_003:0382a12": "緣覺。回小向大者。是二類。三即權教大乘。廢權入",
    "X33n0628_003:0382a13": "實者。四即博地凡夫。因聞一乘。直發大心者。前二",
    "X33n0628_003:0382a14": "乃上。聲聞中。未生信者。後二即上。其餘生疑人也。",
    "X33n0628_003:0382a15": "△三出定印贊。",
    "X33n0628_003:0382a16": "大通智勝佛過八萬四千劫已(至)如來之慧。",
    "X33n0628_003:0382a17": "問。智勝但贊王子之因深。宛似不知其遠本者。何",
    "X33n0628_003:0382a18": "耶。答若為開發遠本。則不見此經被機。能令速至",
    "X33n0628_003:0382a19": "菩提之殊益。是故權指果後之因。令生渴仰。△四",
    "X33n0628_003:0382a20": "生世相值二。初正示相值。二結會古今。今初。",
    "X33n0628_003:0382a21": "佛告諸比丘是十六菩薩(至)諸佛世尊於今不盡。",
    "X33n0628_003:0382a22": "此明在昔聞覆說。發大心之四種人。雖經塵劫。至",
    "X33n0628_003:0382a23": "於今日。猶有盡與未盡之別。若更細論者。謂有於",
    "X33n0628_003:0382a24": "智勝所。始聞說三。雖發三乘菩提之心。尚在凡夫",
    "X33n0628_003:0382b01": "地中。因聞覆說。乃回小向大。次由怖畏佛道長遠。",
    "X33n0628_003:0382b02": "復生退屈。王子中間。知其先心所好。還以小接。欲",
    "X33n0628_003:0382b03": "使小根先熟。然後教以大智。此即三週之當機。是",
    "X33n0628_003:0382b04": "已盡者。亦有於未來方成熟者。即未盡人也。復有",
    "X33n0628_003:0382b05": "聞三。已見諦。已得涅槃。次聞覆說。發起大心者。無",
    "X33n0628_003:0382b06": "論中間退與不退。根最鈍人。八萬劫外。三昧酒醒。",
    "X33n0628_003:0382b07": "俱已前至寶所。此雖已盡者。而亦有影響來。今輔",
    "X33n0628_003:0382b08": "佛揚化者。有權現三乘。引接同類。而被發跡來者。",
    "X33n0628_003:0382b09": "有聞命從地湧出者。有臨聞退席。作顯發眾來者。",
    "X33n0628_003:0382b10": "有因變淨被移。作結緣眾來者。此上七類。並是由",
    "X33n0628_003:0382b11": "小之大之機也。又以此經。能兼被頓圓機故。復有",
    "X33n0628_003:0382b12": "凡夫於智勝所。止聞一乘及聞覆說。乃得開解。始",
    "X33n0628_003:0382b13": "發大心。復有二類。一是戒乘俱急者。已能早登不",
    "X33n0628_003:0382b14": "退前影響等類中。諒亦不少此輩。一是自發心來。",
    "X33n0628_003:0382b15": "雖未退屈。尚在沉淪。乘急戒緩者。然亦緣本覺內",
    "X33n0628_003:0382b16": "熏增長。如來累劫之冥加。雖在三途。而仗因緣成",
    "X33n0628_003:0382b17": "熟力故。是以一聞妙法。即能頓超聖位。速至道場",
    "X33n0628_003:0382b18": "者。必不止龍女一人已也。要之。此上且約累劫師",
    "X33n0628_003:0382b19": "弟。相值始終。皆是釋尊一佛所化之機。以論盡與",
    "X33n0628_003:0382b20": "不盡。復有一類發心。雖從我佛。及中生退轉後。而",
    "X33n0628_003:0382b21": "為四萬諸佛之所引攝者。於此人中。復可論盡與",
    "X33n0628_003:0382b22": "不盡。是故此中應有兩重人。論盡與不盡。經中結",
    "X33n0628_003:0382b23": "緣意。乃約曾發大心。後生退轉者。言與但遇小之",
    "X33n0628_003:0382b24": "說無涉。古注似未深詳。又須知此土結緣。乃本師",
    "X33n0628_003:0382c01": "於智勝一佛。前因覆說。所度之眾。已自不可思議。",
    "X33n0628_003:0382c02": "況自凡夫地。發大心來。迄至於今。無問道前道後。",
    "X33n0628_003:0382c03": "其間有重重無盡。因結緣所化者。自充滿於法界",
    "X33n0628_003:0382c04": "矣。評曰。如上所釋。庶使三週得記者。俱有交割。及",
    "X33n0628_003:0382c05": "諸雲集。皆非無因而突來者。△二結會師弟古今",
    "X33n0628_003:0382c06": "二。初會師之古今。二會資之古今。今初。",
    "X33n0628_003:0382c07": "諸比丘我今語汝(至)成阿耨多羅三藐三菩提。",
    "X33n0628_003:0382c08": "十六王子。准大鈔。應作二義分別。一約佛平等德。",
    "X33n0628_003:0382c09": "顯三同義。則諸佛各別有體。二就佛平等中。顯此",
    "X33n0628_003:0382c10": "諸佛皆即遮那之身。以華藏剎海。尚是遮那之化",
    "X33n0628_003:0382c11": "境。況此近者。且如最中央一剎。即有十三佛剎。微",
    "X33n0628_003:0382c12": "塵數世界。圍繞阿閦無量壽等。既未出一佛剎塵",
    "X33n0628_003:0382c13": "界外。豈非本師耶。又復應知。十六之說本。屬方便",
    "X33n0628_003:0382c14": "以釋尊成道。尚在五百萬億塵點之前。詎智勝三",
    "X33n0628_003:0382c15": "千塵點。所能校者。舊有以八卦。約義就名。貼釋八",
    "X33n0628_003:0382c16": "方者然作引接儒者。意自無不可。若後學即推為",
    "X33n0628_003:0382c17": "凖繩。則不可矣。△二會資之古今。",
    "X33n0628_003:0382c18": "諸比丘我等為沙彌時(至)除諸如來方便說法。",
    "X33n0628_003:0382c19": "初節總明能發大心者。此諸下。料簡也。於今有退",
    "X33n0628_003:0382c20": "大。尚住聲聞者。行文貴省。即影出上發大心人中。",
    "X33n0628_003:0382c21": "有必不退。已住一乘者。雖亦有在聲聞地者。而我",
    "X33n0628_003:0382c22": "尋常。還以大乘教化。以是漸根故。應先教以諦緣",
    "X33n0628_003:0382c23": "法門。令其漸入佛道。所以下。釋退大意。爾時下。正",
    "X33n0628_003:0382c24": "結會即昔四退之餘也。我滅下。釋無佛無聞。永入",
    "X33n0628_003:0383a01": "滅度疑也。謂未來弟子。出無佛世。因不聞此經。便",
    "X33n0628_003:0383a02": "不知不覺。即聲聞行。是菩薩行。生滿足想。捨身取",
    "X33n0628_003:0383a03": "滅。以入二涅槃。便當入大涅槃。彼變易身必生餘",
    "X33n0628_003:0383a04": "淨土國中。於因緣成熟時。必求佛慧。唯以佛乘得",
    "X33n0628_003:0383a05": "度。除諸下。約設權以斷疑也。△二明今說法華二。",
    "X33n0628_003:0383a06": "初正為說實。二釋廢立意。今初。",
    "X33n0628_003:0383a07": "諸比丘若如來(至)唯一佛乘得滅度耳。",
    "X33n0628_003:0383a08": "涅槃時到。言應火將盡也。眾又下。明感薪亦將盡",
    "X33n0628_003:0383a09": "也。又清淨。言五濁障除也。堅固言善根成就。聞大",
    "X33n0628_003:0383a10": "不驚也。進可了達二空。更能深入禪定。故集眾為",
    "X33n0628_003:0383a11": "說無二乘。無二乘滅度。廢權教權果也。唯一等。立",
    "X33n0628_003:0383a12": "一乘之教與果也。△二釋廢立意。",
    "X33n0628_003:0383a13": "比丘當知如來方便(至)是人若聞則便信受。",
    "X33n0628_003:0383a14": "如來能深知習染之性。怖大樂小。且又深著弊欲。",
    "X33n0628_003:0383a15": "奚可卒為言大。故先以治障趨寂法教之。令其易",
    "X33n0628_003:0383a16": "信。△三喻法釋成。問。此經三週。一法二喻。皆約開",
    "X33n0628_003:0383a17": "顯廢立說。寧有差別否。答。世尊說法。不離教理行",
    "X33n0628_003:0383a18": "果。但三週內。雖隨便取之。而於用義。則各不同。如",
    "X33n0628_003:0383a19": "法說初云。世尊法久後。要當說真實。至廣顯則曰。",
    "X33n0628_003:0383a20": "唯有一乘法。除佛方便說等。既皆用一說字立言。",
    "X33n0628_003:0383a21": "豈非約教法。以顯廢立耶。其後之二週。雖同用果",
    "X33n0628_003:0383a22": "法。但果有能所證。智理之別。是故喻說中。諸子出",
    "X33n0628_003:0383a23": "宅。不見有三車者。廢三果也。唯賜以大白者。立一",
    "X33n0628_003:0383a24": "乘智果也。以一乘妙智。能如車輪。催碾惑業。運載",
    "X33n0628_003:0383b01": "行人。直至道場。故此下化城。則以二乘所證之涅",
    "X33n0628_003:0383b02": "槃。以喻化城之可滅。廢三果也。以佛所證涅槃之",
    "X33n0628_003:0383b03": "理果。喻同寶所立一乘也。故廢立等。言雖同。而取",
    "X33n0628_003:0383b04": "義則別。智者審之。分二。初喻說。二法說。初三。初喻",
    "X33n0628_003:0383b05": "往昔因緣。二喻中間相值。三喻今說法華。今初。",
    "X33n0628_003:0383b06": "譬如五百由旬(至)將導眾人欲過此難。",
    "X33n0628_003:0383b07": "生公云。三界路阻。二乘道險。乃菩薩五百由旬之",
    "X33n0628_003:0383b08": "惡道也。珍寶處即寶所也。然有二。若約究竟言。則",
    "X33n0628_003:0383b09": "以極果為寶所。乃唯佛與佛。能究盡者。約分證言。",
    "X33n0628_003:0383b10": "即以終實之初住。為寶所。經云。無上寶聚。不求自",
    "X33n0628_003:0383b11": "得。又云。得佛法分。如佛子所應得者。皆以得之是",
    "X33n0628_003:0383b12": "也。多眾欲過。即前已決疑。發大心者。導師即第十",
    "X33n0628_003:0383b13": "六王子也。聰慧下。釋得名為導師之義。以具權實",
    "X33n0628_003:0383b14": "妙智。能諳通之與塞。謂於險道中。能斷能伏。唯進",
    "X33n0628_003:0383b15": "無退名通。若自力怯弱。二障猛利名塞。又於險道",
    "X33n0628_003:0383b16": "中。發菩提心。即是通相。生退屈者。即是塞相。將眾",
    "X33n0628_003:0383b17": "過難者。如於昔結緣者。雖未得度。而本緣未失。還",
    "X33n0628_003:0383b18": "為所將也。△二喻中間相值。",
    "X33n0628_003:0383b19": "所將人眾中路懈退(至)生已度想生安隱想。",
    "X33n0628_003:0383b20": "中路者。但以結緣發心時為始。至成佛為終。被將",
    "X33n0628_003:0383b21": "者。於此兩楹之間。凡生懈怠者。俱名中路欲退。仁",
    "X33n0628_003:0383b22": "王云。十信菩薩。於十千劫內。善根微弱。猶彼鵝毛。",
    "X33n0628_003:0383b23": "隨風東西。不定聚攝。白導下。譬冥感也。生佛法性。",
    "X33n0628_003:0383b24": "本互相遍。況本有不一不異義。又況本有所結之",
    "X33n0628_003:0383c01": "緣。是故諸佛心內眾生。若一念發心。則生滅心滅。",
    "X33n0628_003:0383c02": "菩提心生。固成能感。若一念退。則生滅心生。亦能",
    "X33n0628_003:0383c03": "感者。由諸如來。咸以大悲。而為其體。獨於所退。猶",
    "X33n0628_003:0383c04": "屬關切。即此冥感。如白導師。疲極約自力言。怖畏",
    "X33n0628_003:0383c05": "約前境言。導師下。因退而設方便也。作是下。依無",
    "X33n0628_003:0383c06": "現有。化作一城。且令暫息。如出三界。說有涅槃。令",
    "X33n0628_003:0383c07": "其權證。告眾下。正以小接也。先示相而復勸修也。",
    "X33n0628_003:0383c08": "是時下。入城如見諦。已度想如證涅槃。生安隱想。",
    "X33n0628_003:0383c09": "則忘失先心矣。△三喻今說法華。",
    "X33n0628_003:0383c10": "爾時導師知此人眾(至)我所化作為止息耳。",
    "X33n0628_003:0383c11": "知無疲倦。如大機當發也。即滅化城。如廢權果。寶",
    "X33n0628_003:0383c12": "處在近。顯一乘實理也。△二法合三。初往昔結緣。",
    "X33n0628_003:0383c13": "二中間相值。三今說法華。今初。",
    "X33n0628_003:0383c14": "諸比丘如來亦復如是(至)險難長遠應去應度。",
    "X33n0628_003:0383c15": "初句。合所將及能將。知諸句。合知通塞。應去是通",
    "X33n0628_003:0383c16": "相。應度是塞相。合昔結緣後中間。或用權或用實。",
    "X33n0628_003:0383c17": "將導之意。又此險道。須出二種生死。斷二種煩惱。",
    "X33n0628_003:0383c18": "方能出離。故曰長遠。△二中間相值。",
    "X33n0628_003:0383c19": "若眾生但聞一佛乘者(至)為止息故說二涅槃。",
    "X33n0628_003:0383c20": "先明生退。及接小之所以。佛知下。正明接小說二",
    "X33n0628_003:0383c21": "也。中道說二者。以於二障二死之間。說有二乘涅",
    "X33n0628_003:0383c22": "槃故。△三今說法華。",
    "X33n0628_003:0383c23": "若眾生住於二地(至)此城非實我化作耳。",
    "X33n0628_003:0383c24": "二地即上二涅槃。令其自審所得。則廢立之旨。逾",
    "X33n0628_003:0384a01": "宛切矣。△二頌文四。初結緣由。二正結緣。三說法",
    "X33n0628_003:0384a02": "華。四法喻釋成。今初。",
    "X33n0628_003:0384a03": "爾時世尊欲重宣此義而說偈言。",
    "X33n0628_003:0384a04": "大通智勝佛(至)一心一處坐八萬四千劫。",
    "X33n0628_003:0384a05": "釋意見長文駁方等等注中。△二正結緣三。初明",
    "X33n0628_003:0384a06": "覆說。二明相值。三會古今。今初。",
    "X33n0628_003:0384a07": "是諸沙彌等(至)有六百萬億恒河沙等眾。",
    "X33n0628_003:0384a08": "△二明相值。",
    "X33n0628_003:0384a09": "彼佛滅度後是諸聞法者在在諸佛土常與師俱生。",
    "X33n0628_003:0384a10": "△三會古今。",
    "X33n0628_003:0384a11": "是十六沙彌(至)是故以方便引汝趣佛慧。",
    "X33n0628_003:0384a12": "△三說法華。",
    "X33n0628_003:0384a13": "以是本因緣今說法華經令汝入佛道慎勿懷驚懼。",
    "X33n0628_003:0384a14": "△四法喻釋成二。初喻釋。二法合。初三。初頌所將。",
    "X33n0628_003:0384a15": "二頌中退。三頌滅化。今初。",
    "X33n0628_003:0384a16": "譬如險惡道(至)明了心決定在險濟眾難。",
    "X33n0628_003:0384a17": "古謂水澄渟表定。草差別表慧。即菩提資糧也。△",
    "X33n0628_003:0384a18": "二頌中退。",
    "X33n0628_003:0384a19": "眾人皆疲倦(至)皆生安隱想自謂已得度。",
    "X33n0628_003:0384a20": "舍宅乃[木*(占@夕)]止之所。盡智所止。煩惱皆息。園林是游",
    "X33n0628_003:0384a21": "觀之處。無生智契理游觀。渠流漸次開通。內外無",
    "X33n0628_003:0384a22": "滯。如無疑解脫。了內外名也。浴池專注不散。澡雪",
    "X33n0628_003:0384a23": "其身。如滅定。不外流溢。為怡神之鄉。重門由空觀。",
    "X33n0628_003:0384a24": "更入無相無願也。樓閣如超越三昧。皆涅槃城中。",
    "X33n0628_003:0384b01": "所具之德也。△三頌滅化。",
    "X33n0628_003:0384b02": "導師知息已(至)汝今勤精進當共至寶所。",
    "X33n0628_003:0384b03": "△二法合三。初合結緣。二合開權。三合說實。今",
    "X33n0628_003:0384b04": "初。",
    "X33n0628_003:0384b05": "我亦復如是為一切導師。",
    "X33n0628_003:0384b06": "△二合開權。",
    "X33n0628_003:0384b07": "見諸求道者(至)言汝等苦滅所作皆已辦。",
    "X33n0628_003:0384b08": "△三合說實。",
    "X33n0628_003:0384b09": "既知到涅槃(至)既知是息已引入於佛慧。",
    "X33n0628_003:0384b11": "妙法蓮華經科拾卷第三"
}