{
    "X30n0602_004:0317c06": "妙法蓮華經解卷第四之一",
    "X30n0602_004:0317c08": "溫陵開元蓮寺比丘　戒環　解",
    "X30n0602_004:0317c09": "妙法蓮華經五百弟子授記品第八",
    "X30n0602_004:0317c10": "△二下根領悟得記二。初無學眾領悟得記二。",
    "X30n0602_004:0317c11": "初略敘標科。",
    "X30n0602_004:0317c12": "三周說法各隨機領悟而述成與記。前化城品因",
    "X30n0602_004:0317c13": "緣說一周以被下根。滿慈與五百羅漢等於此領",
    "X30n0602_004:0317c14": "悟。佛為述成與記。五故曰百授記品。然此先記滿",
    "X30n0602_004:0317c15": "慈。次記五百千二之眾。而特取五百名品者。滿慈",
    "X30n0602_004:0317c16": "乃大弟子。內祕外現為眾標領。雖先與記非是當",
    "X30n0602_004:0317c17": "機。又千二居末不當名品故也。十大弟子無非上",
    "X30n0602_004:0317c18": "根。領悟得記本無先後。但各專一德隨機總眾耳。",
    "X30n0602_004:0317c19": "滿慈說法第一。而五百羅漢常說無上道故。號為",
    "X30n0602_004:0317c20": "普明。是當說法之機故。以滿慈總之。如阿難羅云。",
    "X30n0602_004:0317c21": "亦大弟子而總學眾。各有以也。△二依文正解五。",
    "X30n0602_004:0317c22": "初滿慈領悟。",
    "X30n0602_004:0317c23": "爾時富樓那彌多羅尼子(至)瞻仰尊顏目不蹔捨。",
    "X30n0602_004:0317c24": "聞智慧方便隨宜說法。通領三周之說也。又聞大",
    "X30n0602_004:0318a01": "記。通領舍利弗等受記事也。復聞因緣。即別領大",
    "X30n0602_004:0318a02": "通王子之事。復聞神力。別領導師神化之事。罕聞",
    "X30n0602_004:0318a03": "故得未曾有。惑除故心淨踊躍。於是避座致恭。而",
    "X30n0602_004:0318a04": "後申歎發誓。",
    "X30n0602_004:0318a05": "而作是念(至)能知我等深心本願。",
    "X30n0602_004:0318a06": "前乃經家敘置。此正滿慈之辭。言奇特希有至處",
    "X30n0602_004:0318a07": "處貪著。總嘆三周說法也。我等於佛功德言不能",
    "X30n0602_004:0318a08": "宣。總歎授記。乃至導師神化之德不能備宣也。唯",
    "X30n0602_004:0318a09": "佛世尊已下申本願而誓護持也。深心本願。謂精",
    "X30n0602_004:0318a10": "進護持助宣佛法。乃至過去未來助宣之事。非謂",
    "X30n0602_004:0318a11": "願求記也。△二如來述成。",
    "X30n0602_004:0318a12": "爾時佛告諸比丘(至)無能盡其言論之辨。",
    "X30n0602_004:0318a13": "述成其深心本願也。問眾見不者。以眾等徒知滿",
    "X30n0602_004:0318a14": "慈之迹。而不知其深行。故開端以示之。說法第一",
    "X30n0602_004:0318a15": "述其正行也。種種功德述其眾行也。精進護持述",
    "X30n0602_004:0318a16": "其本願也。言論之辯述其才辨也。",
    "X30n0602_004:0318a17": "汝等勿謂(至)常作佛事教化眾生。",
    "X30n0602_004:0318a18": "上總述此廣陳也。舉九十億佛所。即廣陳護宣遠",
    "X30n0602_004:0318a19": "因也。於佛空法明了通達者。非若二乘滯於斷空",
    "X30n0602_004:0318a20": "也。得四無礙清淨說法者。如所如說不泥名相也。",
    "X30n0602_004:0318a21": "菩薩神通非二乘比也。隨其壽命言盡形壽也。令",
    "X30n0602_004:0318a22": "立菩提者。令於正道有立也。為淨佛土故化眾生",
    "X30n0602_004:0318a23": "者。藉利他行成己行也。故淨名云菩薩隨所化眾",
    "X30n0602_004:0318a24": "生而取佛土。所謂淨佛土者。自淨其心以致佛土",
    "X30n0602_004:0318b01": "之淨也。為淨佛土而必須教化眾生者。要即塵勞",
    "X30n0602_004:0318b02": "而能淨。非若二乘厭塵勞以求淨也。由是觀之。其",
    "X30n0602_004:0318b03": "木乃大權聖人示現弘法耳。故偈以內祕外現頌",
    "X30n0602_004:0318b04": "之。",
    "X30n0602_004:0318b05": "諸比丘(至)漸漸具足菩薩之道。",
    "X30n0602_004:0318b06": "上陳遠因。此舉三世。皆明說法宣化之深行也。七",
    "X30n0602_004:0318b07": "佛即毗婆尸。尸棄。毗舍浮。拘留孫。拘那含。迦葉。釋",
    "X30n0602_004:0318b08": "迦是也。上三屬前劫。下四屬今劫。三劫三千佛。始",
    "X30n0602_004:0318b09": "於妙光佛末法出家修道。聞五十三佛名深心仰",
    "X30n0602_004:0318b10": "慕。復化他人滿三千眾。深心敬禮。即超多劫生死",
    "X30n0602_004:0318b11": "之罪。得證佛果。其初千人於莊嚴劫成佛。華光為",
    "X30n0602_004:0318b12": "首至毗舍浮是也。其次千人於賢劫成佛。拘留孫",
    "X30n0602_004:0318b13": "為首至樓至是也。其後千人於星宿劫成佛。日光",
    "X30n0602_004:0318b14": "為首至須彌相是也。△三滿慈得記二。一正記。",
    "X30n0602_004:0318b15": "過無量阿僧祇劫(至)天人師佛世尊。",
    "X30n0602_004:0318b16": "滿慈既於多佛植因之遠。而猶過僧祇劫乃得菩",
    "X30n0602_004:0318b17": "提。號法明者。謂於無數劫量法門。一時明達即成",
    "X30n0602_004:0318b18": "佛道。非如情見久遠劫也。華嚴記發心菩薩過千",
    "X30n0602_004:0318b19": "不可說劫。當得作佛號清淨心。論謂明達如是劫",
    "X30n0602_004:0318b20": "量法門總清淨故。正此意也。餘記劫數深意並同。",
    "X30n0602_004:0318b21": "其佛以恒河沙等(至)無有婬欲。",
    "X30n0602_004:0318b22": "此皆依報清淨之相。由因中常修梵行。廣化眾生",
    "X30n0602_004:0318b23": "令立正道。故果地無邪穢之事。而交接皆上善之",
    "X30n0602_004:0318b24": "人也。",
    "X30n0602_004:0318c01": "得大神通(至)普皆金色三十二相而自莊嚴。",
    "X30n0602_004:0318c02": "既以化生離諸欲染故。本來體相淨妙若此。如是",
    "X30n0602_004:0318c03": "妙體人固有之。特為麤濁欲惡染蔽而已。故阿難",
    "X30n0602_004:0318c04": "曰。欲氣麤濁腥臊交遘。不能發生勝淨妙明紫金",
    "X30n0602_004:0318c05": "光聚。苟斷欲愛不受胎生。則本來體相無復染蔽。",
    "X30n0602_004:0318c06": "通光莊嚴自能發現。以世考之。精華之氣或化列",
    "X30n0602_004:0318c07": "星。吐納之人猶能輕舉。則滓濁既盡妙體精明。飛",
    "X30n0602_004:0318c08": "行自在無足疑矣。",
    "X30n0602_004:0318c09": "其國眾生常以二食。一者法喜食。二者禪悅食。",
    "X30n0602_004:0318c10": "不由胎藏故不假段食。唯飡采法喜禪悅而已。",
    "X30n0602_004:0318c11": "有無量阿僧祇千萬億那由他諸菩薩眾(至)及八解",
    "X30n0602_004:0318c12": "脫。",
    "X30n0602_004:0318c13": "上明國土人民。此明同德法侶。滿慈具足菩薩神",
    "X30n0602_004:0318c14": "通之力。得四無礙智。審諦說法教化眾生。明了通",
    "X30n0602_004:0318c15": "達。故報緣法眾其德皆類。",
    "X30n0602_004:0318c16": "其佛國土(至)起七寶塔徧滿其國。",
    "X30n0602_004:0318c17": "結前也。劫有法寶真明故名寶明。國無女人惡道",
    "X30n0602_004:0318c18": "故名善淨。由三世說法續佛壽命故。佛壽無量法",
    "X30n0602_004:0318c19": "住甚久。滅後起塔徧滿其國。又以餘德散沾也。△",
    "X30n0602_004:0318c20": "二重頌三。初頌述成二。初述權應。",
    "X30n0602_004:0318c21": "爾時世尊欲重宣此義。而說偈言。",
    "X30n0602_004:0318c22": "諸比丘諦聽(至)心則懷疑惑。",
    "X30n0602_004:0318c23": "此通舉諸大弟子權應之德。述成滿慈內祕外現",
    "X30n0602_004:0318c24": "之行也。自善學方便至度無量眾悉得成就。皆權",
    "X30n0602_004:0319a01": "應之德也。小欲懈怠漸令作佛。言善化也。少欲厭",
    "X30n0602_004:0319a02": "生死則外現之事。實自淨佛土則內祕之事。示三",
    "X30n0602_004:0319a03": "毒現邪見等者。諸大弟子權迹皆由示化彼類。如",
    "X30n0602_004:0319a04": "舍利弗與羅度爭勝。即示瞋也。難陀愛婦示貪也。",
    "X30n0602_004:0319a05": "調達害佛示癡也。是謂三毒。憍陳如三迦葉等昔",
    "X30n0602_004:0319a06": "為外道。即現邪見也。其大權難測。故聞者疑惑。△",
    "X30n0602_004:0319a07": "二述護法。",
    "X30n0602_004:0319a08": "今此富樓那(至)護持法寶藏。",
    "X30n0602_004:0319a09": "通頌三世宣護之行也。現居弟子上者。謂於諸佛",
    "X30n0602_004:0319a10": "所。皆示現為眾標領也。度大神通。言已超越小聖",
    "X30n0602_004:0319a11": "也。△三頌正記。",
    "X30n0602_004:0319a12": "其後得成佛(至)亦無諸惡道。",
    "X30n0602_004:0319a13": "通頌劫國眾德文義同前。以是等為僧者。言其國",
    "X30n0602_004:0319a14": "僧眾皆三明四智。無凡流也。△三頌結前。",
    "X30n0602_004:0319a15": "富樓那比丘(至)我今但略說。",
    "X30n0602_004:0319a16": "△四千二百得記四。初請記。",
    "X30n0602_004:0319a17": "爾時千二百阿羅漢(至)不亦快乎。",
    "X30n0602_004:0319a18": "△二通許。",
    "X30n0602_004:0319a19": "佛知此等心之所念(至)三菩提記。",
    "X30n0602_004:0319a20": "迦葉為眾上首。故告之。△三別授二。初記憍陳。",
    "X30n0602_004:0319a21": "於此眾中(至)天人師佛世尊。",
    "X30n0602_004:0319a22": "憍陳最初得度為眾首。故特記之。號普明者。偈云。",
    "X30n0602_004:0319a23": "常放大光明一切之所敬。又云。常說無上道。故號",
    "X30n0602_004:0319a24": "曰普明。謂以智慧明破諸癡暗。普使眾生明了法",
    "X30n0602_004:0319b01": "性。即今住世應真之首也。△二記五百。",
    "X30n0602_004:0319b02": "其五百阿羅漢優樓頻螺迦葉(至)盡同一號名曰普",
    "X30n0602_004:0319b03": "明。",
    "X30n0602_004:0319b04": "五百威德具足為千二之傑。故又別記。目連記末",
    "X30n0602_004:0319b05": "云。我諸弟子威德具足其數五百。即此也。餘七百",
    "X30n0602_004:0319b06": "眾但於前通許於頌通記。優樓頻螺等即序分所",
    "X30n0602_004:0319b07": "列羅漢上首。詳略互舉也。同號普明以德同故。△",
    "X30n0602_004:0319b08": "四重頌三。初頌記陳如。",
    "X30n0602_004:0319b09": "爾時世尊欲重宣此義。而說偈言。",
    "X30n0602_004:0319b10": "憍陳如比丘(至)故號為普明。",
    "X30n0602_004:0319b11": "頌正報也。常放大法光明。普照迷暗也。",
    "X30n0602_004:0319b12": "其國土清淨(至)有如是神力。",
    "X30n0602_004:0319b13": "頌依報也。",
    "X30n0602_004:0319b14": "佛壽六萬劫。正法住倍壽。像法復倍是。",
    "X30n0602_004:0319b15": "頌化緣也。△二頌記五百。",
    "X30n0602_004:0319b16": "法滅天人憂。其五百比丘。次第當作佛。同號曰普明。",
    "X30n0602_004:0319b17": "前法既滅天人失望。則後佛繼出安隱天人。",
    "X30n0602_004:0319b18": "轉次而授記(至)亦如我今日。",
    "X30n0602_004:0319b19": "此詳記五百次第出興事也。我滅度之後等。乃五",
    "X30n0602_004:0319b20": "百轉次相授之辭。以轉次不一不可定指。故云某",
    "X30n0602_004:0319b21": "甲。非謂釋迦指五百眾。釋迦次補自當彌勒也。",
    "X30n0602_004:0319b22": "國土之嚴淨(至)皆如上所說。",
    "X30n0602_004:0319b23": "五百依正之果皆如憍陳。△三通記餘眾。",
    "X30n0602_004:0319b24": "迦葉汝已知。五百自在者。餘諸聲聞眾。亦當復如是。",
    "X30n0602_004:0319c01": "引五百之事。而例記七百之眾。通為千二之記。",
    "X30n0602_004:0319c02": "其不在此會。汝當為宣說。",
    "X30n0602_004:0319c03": "令迦葉宣揚勝事。以勉後進。△五五百自慶四。",
    "X30n0602_004:0319c04": "初陳情。",
    "X30n0602_004:0319c05": "爾時五百阿羅漢(至)而便自以小智為足。",
    "X30n0602_004:0319c06": "悔責者。悔昔之失慶今之得也。如來智慧。即一切",
    "X30n0602_004:0319c07": "種智我等應得。而悔不早悟。△二設喻二。一喻",
    "X30n0602_004:0319c08": "昔因。",
    "X30n0602_004:0319c09": "世尊譬如有人至親友家(至)若少有所得便以為足。",
    "X30n0602_004:0319c10": "親友繫珠。譬佛預十六菩薩時。為說法華結大乘",
    "X30n0602_004:0319c11": "因也。醉酒而臥。譬我預千萬億眾時。皆生疑惑昏",
    "X30n0602_004:0319c12": "昏如醉也。官事當行。即佛化將畢餘處利生。公而",
    "X30n0602_004:0319c13": "不黨。故譬官事。起已遊行轉迷也。到於他國棄本",
    "X30n0602_004:0319c14": "也。為衣食等樂小也。△二喻今緣。",
    "X30n0602_004:0319c15": "於後親友會遇見之(至)常可如意無所乏短。",
    "X30n0602_004:0319c16": "親友會遇譬今復值佛。咄叱警戒譬呵小進大。言",
    "X30n0602_004:0319c17": "丈夫者。指大乘種性而警進之也。餘意如下合顯。",
    "X30n0602_004:0319c18": "貿易所須譬即性發揮當得大利也。以時物遷貨",
    "X30n0602_004:0319c19": "曰貿。以有易無曰易。△三合顯二。一合昔因。",
    "X30n0602_004:0319c20": "佛亦如是(至)一切智願猶在不失。",
    "X30n0602_004:0319c21": "令發智心而廢忘不覺。如繫珠醉臥也。既得羅漢",
    "X30n0602_004:0319c22": "而未離法縛。是資生艱難也。智願不失。如衣珠現",
    "X30n0602_004:0319c23": "在。△二合今緣。",
    "X30n0602_004:0319c24": "今者世尊覺悟我等(至)而汝謂為實得滅度。",
    "X30n0602_004:0320a01": "合咄吒警戒也。",
    "X30n0602_004:0320a02": "世尊我今乃知實是菩薩(至)甚大歡喜得未曾有。",
    "X30n0602_004:0320a03": "合貨寶如意也。△四重頌四。初頌陳情。",
    "X30n0602_004:0320a04": "爾時阿若憍陳如等欲重宣此義。而說偈言。",
    "X30n0602_004:0320a05": "我等聞無上(至)便自以為足。",
    "X30n0602_004:0320a06": "頌得記歡喜悔過自責也。△二頌設喻二。初頌",
    "X30n0602_004:0320a07": "喻昔因。",
    "X30n0602_004:0320a08": "譬如貧窮人(至)有無價寶珠。",
    "X30n0602_004:0320a09": "△二頌喻今緣。",
    "X30n0602_004:0320a10": "與珠之親友(至)五慾而自恣。",
    "X30n0602_004:0320a11": "△三頌合顯二。初頌合昔因。",
    "X30n0602_004:0320a12": "我等亦如是(至)自足不求餘。",
    "X30n0602_004:0320a13": "△二頌合今緣。",
    "X30n0602_004:0320a14": "今佛覺悟我。言非實滅度。得佛無上慧。爾乃為真滅。",
    "X30n0602_004:0320a15": "△四頌總慶。",
    "X30n0602_004:0320a16": "我今從佛聞。受記莊嚴事。及轉次受決。身心徧歡喜。",
    "X30n0602_004:0320a17": "以記為決。謂決定道果也。",
    "X30n0602_004:0320a18": "妙法蓮華經授學無學人記品第九",
    "X30n0602_004:0320a19": "△二有學眾得記二。初略敘科名。",
    "X30n0602_004:0320a20": "此記小聲聞眾也。舊說裂此為二。謂學與無學。然",
    "X30n0602_004:0320a21": "無學即羅漢。已在千二之記。不當重列。此即學於",
    "X30n0602_004:0320a22": "無學小聲聞而已。研真斷惑名學。真窮惑盡名無",
    "X30n0602_004:0320a23": "學。此未得無學而亦預佛記者。若有聞法者。無一",
    "X30n0602_004:0320a24": "不成佛故也。△二依科釋文二。初請佛授記二。",
    "X30n0602_004:0320b01": "初二師請記。",
    "X30n0602_004:0320b02": "爾時阿難羅睺羅而作是念(至)我願既滿眾望亦足。",
    "X30n0602_004:0320b03": "阿難多聞護持法藏。羅云密行。皆大弟子。而與學",
    "X30n0602_004:0320b04": "眾同授記者。示彼亦內祕外現密行之儔也。觀學",
    "X30n0602_004:0320b05": "眾記云。當供微塵數佛護持法藏。即與阿難羅云",
    "X30n0602_004:0320b06": "同德。故以二師總之。阿難羅云親邇於佛。既為眾",
    "X30n0602_004:0320b07": "所見知。若不得記則無塞眾望也。菩薩為通達佛",
    "X30n0602_004:0320b08": "道無所不現。故淨名佛道品以法喜為妻慈悲為",
    "X30n0602_004:0320b09": "女誠善為男。而釋迦所以有耶輸羅云。皆為示現",
    "X30n0602_004:0320b10": "非同世俗妻子也。△二學眾請記。",
    "X30n0602_004:0320b11": "爾時學無學聲聞弟子(至)住立一面。",
    "X30n0602_004:0320b12": "△二大眾得記七。一阿難得記。",
    "X30n0602_004:0320b13": "爾時佛告阿難(至)然後得阿耨多羅三藐三菩提。",
    "X30n0602_004:0320b14": "山海慧自在通王者。高莫逾於山。深莫浚於海。阿",
    "X30n0602_004:0320b15": "難宿持法藏多聞博達。智慧等之。於諸法中得大",
    "X30n0602_004:0320b16": "通達。自在如王。故得果以因為號。當供多佛護持",
    "X30n0602_004:0320b17": "法藏然後成佛。蓋其本願也。",
    "X30n0602_004:0320b18": "教化二十千萬億恒河沙諸菩薩等(至)劫名妙音徧",
    "X30n0602_004:0320b19": "滿。",
    "X30n0602_004:0320b20": "阿難當來作成如此其多者。為宿持法藏化緣深",
    "X30n0602_004:0320b21": "故。幡表尊勝之德。阿難多聞第一故。國名常立勝",
    "X30n0602_004:0320b22": "幡。宣傳法藏故。劫名妙音徧滿。為由法音宣流",
    "X30n0602_004:0320b23": "也。",
    "X30n0602_004:0320b24": "其佛壽命無量千萬億阿僧祇劫(至)復倍正法。",
    "X30n0602_004:0320c01": "佛壽無量劫。而正像之法又復倍倍者。由其宣傳",
    "X30n0602_004:0320c02": "法藏因力綿遠也。問。壽劫之說悠然不窮。何所據",
    "X30n0602_004:0320c03": "依視不覩睫。況渺冥乎。曰萬物死生而不亡者存。",
    "X30n0602_004:0320c04": "壽有終窮乎。古今代謝而曾無紀極。劫有終窮乎。",
    "X30n0602_004:0320c05": "聖人離死生至道無代謝。則雖倍倍之劫。未足盡",
    "X30n0602_004:0320c06": "其靈長矣。",
    "X30n0602_004:0320c07": "阿難是山海慧目在通王佛(至)稱其功德。",
    "X30n0602_004:0320c08": "為其護持法藏報得殊勝。名聞十方故。",
    "X30n0602_004:0320c09": "爾時世尊欲重宣此義。而說偈言。",
    "X30n0602_004:0320c10": "我今僧中說(至)種佛道因緣。",
    "X30n0602_004:0320c11": "頌文大意同前。佛有大威德名聞滿十方。頌諸佛",
    "X30n0602_004:0320c12": "共歎也。壽命無有量以愍眾生故。非徒羨久生也。",
    "X30n0602_004:0320c13": "眾生於法中種佛道因緣者。能持法藏故群類資",
    "X30n0602_004:0320c14": "焉。△二初心生疑。",
    "X30n0602_004:0320c15": "爾時會中新發意菩薩八千人(至)而諸聲聞得如是",
    "X30n0602_004:0320c16": "決。",
    "X30n0602_004:0320c17": "阿難果號劫國教化作成等事。特異眾記。初心不",
    "X30n0602_004:0320c18": "知遠因。故疑其何緣而得。△三佛為決疑。",
    "X30n0602_004:0320c19": "爾時世尊知諸菩薩心之所念(至)故獲斯記。",
    "X30n0602_004:0320c20": "此告其遠因。以同佛發心功深願廣。宜得是記也。",
    "X30n0602_004:0320c21": "校其遠因則功已齊佛。但彼願護持法藏。故常樂",
    "X30n0602_004:0320c22": "多聞。佛願成道利生。故常勤精進。由是佛已成道。",
    "X30n0602_004:0320c23": "而阿難尚須護法教化。然後成佛。葢其本願如是。",
    "X30n0602_004:0320c24": "非由根智勝劣而有先後也。俱舍論說。空王佛乃",
    "X30n0602_004:0321a01": "釋迦三僧祇劫中間所逢之佛。△四阿難獲益。",
    "X30n0602_004:0321a02": "阿難面於佛前(至)如今所聞亦識本願。",
    "X30n0602_004:0321a03": "即時憶念等者。因佛與記又敘往因。於是得法性",
    "X30n0602_004:0321a04": "覺自在三昧。能憶過佛法藏。又識本昔願持之因",
    "X30n0602_004:0321a05": "也。",
    "X30n0602_004:0321a06": "爾時阿難而說偈言。",
    "X30n0602_004:0321a07": "世尊甚希有(至)護持諸佛法。",
    "X30n0602_004:0321a08": "謝記自勵也。既識本願所以無疑。而益勤方便。△",
    "X30n0602_004:0321a09": "五羅云得記。",
    "X30n0602_004:0321a10": "爾時佛告羅睺羅(至)猶如今也。",
    "X30n0602_004:0321a11": "蹈七寶華乃妙淨密行之應也。作長子者。常以密",
    "X30n0602_004:0321a12": "行繼續佛道也。如華嚴以普賢為長子。亦表大行",
    "X30n0602_004:0321a13": "能建佛家法也。葢弘道以德行為尚。故儒門四科",
    "X30n0602_004:0321a14": "亦先德行。",
    "X30n0602_004:0321a15": "是蹈七寶華佛國土莊嚴(至)當得阿耨多羅三藐三",
    "X30n0602_004:0321a16": "菩提。",
    "X30n0602_004:0321a17": "多聞密行常相資故。羅云國劫正像之果並同阿",
    "X30n0602_004:0321a18": "難。而當來亦為阿難長子。",
    "X30n0602_004:0321a19": "爾時世尊欲重宣此義。而說偈言。",
    "X30n0602_004:0321a20": "我為太子時(至)以求無上道。",
    "X30n0602_004:0321a21": "記羅云繼續佛道綿緜不絕也。隱大權之跡而示",
    "X30n0602_004:0321a22": "現為佛子。功德不可數。唯佛能知之。是謂密行也。",
    "X30n0602_004:0321a23": "△六二千得記。",
    "X30n0602_004:0321a24": "爾時世尊見學無學二千人(至)天人師佛世尊。",
    "X30n0602_004:0321b01": "此亦昔日所化故今與記。其意柔軟謂根機已熟。",
    "X30n0602_004:0321b02": "問。其見不默示昔因也。而阿難多聞博達固已默",
    "X30n0602_004:0321b03": "知。二千果號皆同以因同也。了學無學即證實相。",
    "X30n0602_004:0321b04": "是謂實相。",
    "X30n0602_004:0321b05": "壽命一劫。國土莊嚴。聲聞菩薩。正法像法。皆悉同等。",
    "X30n0602_004:0321b06": "言二千同時成佛。依報法化皆同。",
    "X30n0602_004:0321b07": "爾時世尊欲重宣此義。而說偈言。",
    "X30n0602_004:0321b08": "是二千聲聞(至)漸入於涅槃。",
    "X30n0602_004:0321b09": "名聞周徧漸入涅槃者。出興功成則反一無迹。佛",
    "X30n0602_004:0321b10": "佛然也。△七學眾讚謝。",
    "X30n0602_004:0321b11": "爾時學無學二千人聞佛授記。歡喜踊躍而說偈言",
    "X30n0602_004:0321b12": "世尊慧燈明。我聞授記音。心歡喜充滿。如甘露見灌。",
    "X30n0602_004:0321b13": "慧燈明讚也。聞記歡喜謝也。",
    "X30n0602_004:0321b15": "妙法蓮華經解卷第四之一",
    "X30n0602_004:0321b17": "妙法蓮華經解卷第四之二",
    "X30n0602_004:0321b19": "溫陵開元蓮寺比丘　戒環　解",
    "X30n0602_004:0321b20": "妙法蓮華經法師品第十",
    "X30n0602_004:0321b21": "△二授廣記圓該前記二。初分科略敘。",
    "X30n0602_004:0321b22": "能持正法足以師人。謂之法師。此授廣記以圓該",
    "X30n0602_004:0321b23": "前記。而號法師品者。所以廣記持經之人。而推尊",
    "X30n0602_004:0321b24": "之故也。經舉現前八部四眾等類。及佛滅後聞經",
    "X30n0602_004:0321c01": "隨喜。皆與授記。是謂廣記。前雖對三周法授三根",
    "X30n0602_004:0321c02": "記。而收機未盡。故此圓該。乃圓教之統要也。既為",
    "X30n0602_004:0321c03": "統要。允屬正宗。而舊科於此遂分流通。亦隨所見。",
    "X30n0602_004:0321c04": "△二依科釋文二。初廣記推尊五。初授廣記二。",
    "X30n0602_004:0321c05": "初現前廣記。",
    "X30n0602_004:0321c06": "爾時世尊因藥王菩薩(至)當得阿耨多羅三藐三菩",
    "X30n0602_004:0321c07": "提。",
    "X30n0602_004:0321c08": "將授廣記而因藥王告大士者。以廣記渺漠法利",
    "X30n0602_004:0321c09": "勝妙。非深知宿契及大菩薩。無能證知故也。藥王",
    "X30n0602_004:0321c10": "即喜見菩薩。久持此經燒身然臂。可謂深知宿契",
    "X30n0602_004:0321c11": "矣。八萬大士即經首八萬菩薩。現前八部四眾皆",
    "X30n0602_004:0321c12": "與授記者。所謂若有聞法者。無一不成佛也。△二",
    "X30n0602_004:0321c13": "後世廣記。",
    "X30n0602_004:0321c14": "佛告藥王(至)我亦與授阿耨多羅三藐三菩提記。",
    "X30n0602_004:0321c15": "言滅後有人。則其機未兆。亦懸記之。則此品廣記",
    "X30n0602_004:0321c16": "無所不圓。無所不該矣。△二推尊其人。",
    "X30n0602_004:0321c17": "若復有人(至)愍眾生故生此人間。",
    "X30n0602_004:0321c18": "自受持讀誦至合掌恭敬。為六種法師。一受持。二",
    "X30n0602_004:0321c19": "讀。三誦。四解說。五書寫。六供養。能備六種難故。必",
    "X30n0602_004:0321c20": "由供佛宿福及大願也。",
    "X30n0602_004:0321c21": "藥王若有人問(至)於未來世必得作佛。",
    "X30n0602_004:0321c22": "令藥王宣明勝因也。",
    "X30n0602_004:0321c23": "何以故若善男子善女人(至)生於惡世廣演此經。",
    "X30n0602_004:0321c24": "釋上以顯緣勝人尊故當作佛。但於一句能具六",
    "X30n0602_004:0322a01": "種法師之功。猶足推尊瞻奉而當成菩提。況於一",
    "X30n0602_004:0322a02": "經盡能受持。則其緣愈勝其人愈尊。其作佛必矣。",
    "X30n0602_004:0322a03": "自捨淨報者。當是淨土果人示生惡世。",
    "X30n0602_004:0322a04": "若是善男善女人(至)廣為人說。",
    "X30n0602_004:0322a05": "使即將命之人。遣有付托之義。此令敬持經人。視",
    "X30n0602_004:0322a06": "同將如來命。為如來付托讚揚大事。宜在尊尚也。",
    "X30n0602_004:0322a07": "△三戒勿輕毀。",
    "X30n0602_004:0322a08": "藥王若有惡人以不善心(至)其罪甚重。",
    "X30n0602_004:0322a09": "萬德慈尊不可毀也。然毀之其罪尚輕者。以無能",
    "X30n0602_004:0322a10": "損故。毀持經之人其罪尤重者。以斷佛種故。△四",
    "X30n0602_004:0322a11": "勉人信向。",
    "X30n0602_004:0322a12": "藥王其有讀誦法華經者(至)天上寶聚應以奉獻。",
    "X30n0602_004:0322a13": "以佛莊嚴而自莊嚴者。謂具佛眾德也。則為如來",
    "X30n0602_004:0322a14": "肩所荷擔者。謂佛所尊重也。佛尚尊之。則人者固",
    "X30n0602_004:0322a15": "當隨方欽向尊重之也。",
    "X30n0602_004:0322a16": "所以者何(至)三菩提故。",
    "X30n0602_004:0322a17": "徵釋所應尊重之意也。△五重偈頌五。初頌教",
    "X30n0602_004:0322a18": "師承人法。",
    "X30n0602_004:0322a19": "爾時世尊欲重宣此義。而說偈言。",
    "X30n0602_004:0322a20": "若欲住佛道(至)并供養持者。",
    "X30n0602_004:0322a21": "自然智即本覺真智也。欲住佛道成就此智。必藉",
    "X30n0602_004:0322a22": "法師發明。故當勤供養持法華者。一切種智即諸",
    "X30n0602_004:0322a23": "佛果智也。欲求佛果疾得此智。必依此經修證。故",
    "X30n0602_004:0322a24": "當持是經并供持者。△二頌推尊其人。",
    "X30n0602_004:0322b01": "若有能受持。妙法華經者。當知佛所使。愍念諸眾生。",
    "X30n0602_004:0322b02": "頌於諸佛所成就大願。愍眾生故生此人間。",
    "X30n0602_004:0322b03": "諸有能受持(至)供養說法者。",
    "X30n0602_004:0322b04": "頌是人自捨清淨業報等。自在所欲生者。所欲生",
    "X30n0602_004:0322b05": "處隨願自在。",
    "X30n0602_004:0322b06": "吾滅後惡世(至)冀得須臾聞。",
    "X30n0602_004:0322b07": "此令推尊。以求妙法。",
    "X30n0602_004:0322b08": "若能於後世。受持是經者。我遣在人中。行於如來事。",
    "X30n0602_004:0322b09": "非如來遣。則莫之能。△三頌誡勿輕毀。",
    "X30n0602_004:0322b10": "若於一劫中(至)其罪復過彼。",
    "X30n0602_004:0322b11": "如科。",
    "X30n0602_004:0322b12": "有人求佛道(至)其福復過彼。",
    "X30n0602_004:0322b13": "顯讚美之福也。△四頌勉信向。",
    "X30n0602_004:0322b14": "於八十億劫(至)我今獲大利。",
    "X30n0602_004:0322b15": "頌華香伎樂人中上供等文。於八十億劫。言不倦",
    "X30n0602_004:0322b16": "持久之志。以冀須臾之聞。須臾聞之即得菩提。故",
    "X30n0602_004:0322b17": "為大利。△五結告顯勝。",
    "X30n0602_004:0322b18": "藥王今告汝。我所說諸經。而於此經中。法華最第一。",
    "X30n0602_004:0322b19": "故宜信向也。△二顯勝勸持十一。初深妙難解。",
    "X30n0602_004:0322b20": "爾時佛復告藥王(至)此法華經最為難信難解。",
    "X30n0602_004:0322b21": "已說即般若等。今說即法華。當說即涅槃。而獨法",
    "X30n0602_004:0322b22": "華所詮皆妙法。所示皆實相。非眾生知見所以難",
    "X30n0602_004:0322b23": "信。是諸佛祕要所以難解也。△二非機勿授。",
    "X30n0602_004:0322b24": "藥王此經是諸佛祕要之藏(至)況滅度後。",
    "X30n0602_004:0322c01": "祕密法要妄授則上慢退席。顯說則窮子怖父。而",
    "X30n0602_004:0322c02": "怨誹憎嫉生焉。如來現在尚爾。況滅後惡世可不",
    "X30n0602_004:0322c03": "擇機。△三能持為勝。",
    "X30n0602_004:0322c04": "藥王當知(至)則為如來手摩其頭。",
    "X30n0602_004:0322c05": "是經難得聞。信受者亦難。故凡書持讀說非假如",
    "X30n0602_004:0322c06": "來覆護。及自有信願善根。莫之能矣。為如來衣覆。",
    "X30n0602_004:0322c07": "謂得佛忍力也。與如來共宿。謂栖心同佛也。為如",
    "X30n0602_004:0322c08": "來摩頂。謂蒙佛慰安也。如此故能於後惡世持說",
    "X30n0602_004:0322c09": "是法。△四在處應敬。",
    "X30n0602_004:0322c10": "藥王在在處處(至)此中已有如來全身。",
    "X30n0602_004:0322c11": "三周開示及餘助顯。無非如來全身也。",
    "X30n0602_004:0322c12": "此塔應以一切華香(至)三菩提。",
    "X30n0602_004:0322c13": "為其因正而緣勝故也。△五為道津要。",
    "X30n0602_004:0322c14": "藥王多有人在家出家(至)乃能善行菩薩之道。",
    "X30n0602_004:0322c15": "行菩薩道而不聞是經。如欲濟渴而不知須水也。",
    "X30n0602_004:0322c16": "其有眾生求佛道者(至)三菩提。",
    "X30n0602_004:0322c17": "如人鑿井已近泉源。△六設譬津要。",
    "X30n0602_004:0322c18": "藥王譬如有人渴乏須水(至)其心決定知水必近。",
    "X30n0602_004:0322c19": "高原鑿水譬修菩薩道不得其要。猶見乾土。施功",
    "X30n0602_004:0322c20": "不已譬從乾慧地由漸而進。轉見濕土喻歷聞般",
    "X30n0602_004:0322c21": "若。逐漸至泥喻初聞法華。然尚滯修習則於佛智",
    "X30n0602_004:0322c22": "水近之而已。若夫脫然造其真源。則妙湛圓發不",
    "X30n0602_004:0322c23": "勞功用。視前所為皆滓濁矣。經不言此者。所謂引",
    "X30n0602_004:0322c24": "而不發使其自進。葢無功用處不容言諭也。△七",
    "X30n0602_004:0323a01": "合顯所譬。",
    "X30n0602_004:0323a02": "菩薩亦復如是(至)今佛教化成就菩薩而為開示。",
    "X30n0602_004:0323a03": "佛果菩提皆屬此經。則未聞未解安可得道。開方",
    "X30n0602_004:0323a04": "便門猶鑿井也。示真實相猶見水也。法華經藏即",
    "X30n0602_004:0323a05": "眾生如來藏也。於眾生則蘊在塵勞。於菩薩則蘊",
    "X30n0602_004:0323a06": "在萬行。於寶所則過乎五百由旬。可謂深固幽遠",
    "X30n0602_004:0323a07": "也。人無能到故。唯菩薩可以開示。△八辨明非機。",
    "X30n0602_004:0323a08": "藥王若有菩薩(至)當知是為增上慢者。",
    "X30n0602_004:0323a09": "大根有新發意。小根有增上慢。皆非機也。△九具",
    "X30n0602_004:0323a10": "體乃說。",
    "X30n0602_004:0323a11": "藥王若有善男子善女人(至)云何應說。",
    "X30n0602_004:0323a12": "先標次釋。",
    "X30n0602_004:0323a13": "是善男子善女人(至)廣說是法華經。",
    "X30n0602_004:0323a14": "夫說法教化之道。必己有所處然後能安人。己有",
    "X30n0602_004:0323a15": "所服然後能伏人。己有所據然後能達人。如來以",
    "X30n0602_004:0323a16": "慈悲為室柔忍為衣法空為座。入慈悲室則己有",
    "X30n0602_004:0323a17": "所處也。著柔忍衣則己有所服也。坐法空座則己",
    "X30n0602_004:0323a18": "有所據也。如此則具佛之體乃可廣說斯經。苟未",
    "X30n0602_004:0323a19": "體此。自無主正。何以為人哉。故曰。安住是中然後",
    "X30n0602_004:0323a20": "以不懈怠廣說是法。今夫據寶華座而聖讀庸行",
    "X30n0602_004:0323a21": "者。宜深鑒乎此。一切法空者非斷空也。即一切法",
    "X30n0602_004:0323a22": "廓然了達之謂也。△十佛化護助。",
    "X30n0602_004:0323a23": "藥王我於餘國(至)我還為說令得具足。",
    "X30n0602_004:0323a24": "此佛力變化讚揚大事也。餘國則他方世界。在異",
    "X30n0602_004:0323b01": "國而令見。所謂隱顯化眾生。△十一以偈重宣六。",
    "X30n0602_004:0323b02": "初頌顯勝勸持。",
    "X30n0602_004:0323b03": "爾時世尊欲重宣此義。而說偈言。",
    "X30n0602_004:0323b04": "欲捨諸懈怠。應當聽此經。是經難得聞。信受者亦難。",
    "X30n0602_004:0323b05": "欲於正道易進而無懈者。當依此為津要。△二頌",
    "X30n0602_004:0323b06": "譬津要。",
    "X30n0602_004:0323b07": "如人渴須水(至)決定知近水。",
    "X30n0602_004:0323b08": "△三頌合顯。",
    "X30n0602_004:0323b09": "藥王汝當知(至)近於佛智慧。",
    "X30n0602_004:0323b10": "決了聲聞直入佛慧。△四頌具體乃說。",
    "X30n0602_004:0323b11": "若人說此經(至)念佛故應忍。",
    "X30n0602_004:0323b12": "以佛為念當忍諸惡。所謂著如來衣。△五頌佛化",
    "X30n0602_004:0323b13": "護助。",
    "X30n0602_004:0323b14": "我千萬億土(至)能令大眾喜。",
    "X30n0602_004:0323b15": "皆餘國遣化護助事也。若人具是德。謂具慈悲柔",
    "X30n0602_004:0323b16": "忍德也。空處讀經得見我身者。令於法空座行柔",
    "X30n0602_004:0323b17": "忍德。使心空境寂。則此中全身昭然可見。是謂清",
    "X30n0602_004:0323b18": "淨光明身也。若未具是德。徒誦此經而欲以色相",
    "X30n0602_004:0323b19": "見我是行邪道。△六結勸師承。",
    "X30n0602_004:0323b20": "若親近法師。速得菩薩道。隨順是師學。得見恒沙佛。",
    "X30n0602_004:0323b21": "恒沙諸佛全身在此。",
    "X30n0602_004:0323b22": "妙法蓮華經見寶塔品第十一",
    "X30n0602_004:0323b23": "△三會諸佛圓證前法二。初標科敘義。",
    "X30n0602_004:0323b24": "自開會至此。三周法備四眾記圓。法身已全本願",
    "X30n0602_004:0323c01": "已足。故感過去多寶踊願塔現全身。盡集十方說",
    "X30n0602_004:0323c02": "法分身諸佛圓會圓證。所以然者。示十方三世過",
    "X30n0602_004:0323c03": "現諸佛說示修證之道。圓備於此。△二依科釋文",
    "X30n0602_004:0323c04": "二十三。初寶塔踊現。",
    "X30n0602_004:0323c05": "爾時佛前有七寶塔(至)高至四天王宮。",
    "X30n0602_004:0323c06": "寶塔殊勝乃果行依報。諸莊嚴具彰果行德用也。",
    "X30n0602_004:0323c07": "種種莊校即萬德之像。五千欄楯即總持之力。龕",
    "X30n0602_004:0323c08": "室千萬應慈悲無量也。幢幡無數應摧邪表正也。",
    "X30n0602_004:0323c09": "垂寶瓔珞即眾善下化。寶鈴萬億即法音廣振。四",
    "X30n0602_004:0323c10": "面出香表神通四達如意周徧。七寶幡葢高至天",
    "X30n0602_004:0323c11": "宮。表眾德尊勝也。△二諸天供塔。",
    "X30n0602_004:0323c12": "三十三天雨天曼陀羅華(至)恭敬尊重讚歎。",
    "X30n0602_004:0323c13": "知有如來全身故。△三印讚釋迦。",
    "X30n0602_004:0323c14": "爾時寶塔中出大音聲(至)皆是真實。",
    "X30n0602_004:0323c15": "平等大慧。即一乘實智也。△四四眾喜怪。",
    "X30n0602_004:0323c16": "爾時四眾見大寶塔(至)恭敬合掌却住一面。",
    "X30n0602_004:0323c17": "聞歎大慧真實之說故得法喜。△五樂說問緣。",
    "X30n0602_004:0323c18": "爾時有菩薩摩訶薩(至)又於其中發是音聲。",
    "X30n0602_004:0323c19": "△六釋迦明告。",
    "X30n0602_004:0323c20": "爾時佛告大樂說菩薩(至)讚言善哉。",
    "X30n0602_004:0323c21": "多寶滅度全身不散。如入禪定。而能隨願在處證",
    "X30n0602_004:0323c22": "經。此示法身無滅無生自在之力。使聞妙法者了",
    "X30n0602_004:0323c23": "無滅生頓悟實相。故示現作證如此。",
    "X30n0602_004:0323c24": "彼佛成道已(至)應起一大塔。",
    "X30n0602_004:0324a01": "敘塔緣起也。",
    "X30n0602_004:0324a02": "其佛以神通願力(至)讚言善哉善哉。",
    "X30n0602_004:0324a03": "不獨此處。",
    "X30n0602_004:0324a04": "大樂說(至)讚言善哉善哉。",
    "X30n0602_004:0324a05": "結示今緣也。△七願見多寶。",
    "X30n0602_004:0324a06": "是時大樂說菩薩(至)我等願欲見此佛身。",
    "X30n0602_004:0324a07": "欲表圓證當現全身。此非小緣。故假如來神力發",
    "X30n0602_004:0324a08": "起。△八當集分身。",
    "X30n0602_004:0324a09": "佛告大樂說菩薩摩訶薩(至)然後我身乃出現耳。",
    "X30n0602_004:0324a10": "必待十方說法諸佛畢集。然後出現者。表圓會圓",
    "X30n0602_004:0324a11": "證也。分身諸佛即千百億化。水月應物者。",
    "X30n0602_004:0324a12": "大樂說(至)今應當集。",
    "X30n0602_004:0324a13": "當副多寶之願也。△九願見分身。",
    "X30n0602_004:0324a14": "大樂說白佛言(至)禮拜供養。",
    "X30n0602_004:0324a15": "△十釋迦光召。",
    "X30n0602_004:0324a16": "爾時佛放白毫一光(至)徧滿諸國為眾說法。",
    "X30n0602_004:0324a17": "此皆釋迦分身在十方說法者。",
    "X30n0602_004:0324a18": "南西北方四維上下。白毫相光所照之處。亦復如是。",
    "X30n0602_004:0324a19": "徧照十方咸召使集。△十一因召將至。",
    "X30n0602_004:0324a20": "爾時十方諸佛各告眾菩薩言(至)并供養多寶如來",
    "X30n0602_004:0324a21": "寶塔。",
    "X30n0602_004:0324a22": "△十二初變淨土。",
    "X30n0602_004:0324a23": "時娑婆世界即變清淨(至)移諸天人置於他土。",
    "X30n0602_004:0324a24": "變士將容分身之眾也。瑠璃為地等者。現佛國之",
    "X30n0602_004:0324b01": "淨相。無諸聚落等者。滅眾生之染緣。移天人置他",
    "X30n0602_004:0324b02": "土。如淨名說菩薩斷取大千擲沙界外。其中眾生",
    "X30n0602_004:0324b03": "不覺不知。△十三東方來集。",
    "X30n0602_004:0324b04": "是時諸佛各將一大菩薩以為侍者(至)猶故未盡。",
    "X30n0602_004:0324b05": "一方即東方也。釋迦分身譬如一燈然百千燈。真",
    "X30n0602_004:0324b06": "應無盡而器界有窮。故雖大千不能容受。△十四",
    "X30n0602_004:0324b07": "再變淨土。",
    "X30n0602_004:0324b08": "時釋迦牟尼佛(至)諸天寶華徧布其地。",
    "X30n0602_004:0324b09": "目真隣陀此云石。△十五復變淨土。",
    "X30n0602_004:0324b10": "釋迦牟尼佛(至)諸天寶華徧布其地。",
    "X30n0602_004:0324b11": "淨名丈室能廣容多座。釋迦化土如自在天宮。涌",
    "X30n0602_004:0324b12": "出之眾有無量河沙。各詣靈山未聞迫窄。而此必",
    "X30n0602_004:0324b13": "三變淨土。乃能容受分身者。特因事顯法耳。葢淨",
    "X30n0602_004:0324b14": "土妙境生佛本共。法身化體物我無虧。唯眾生識",
    "X30n0602_004:0324b15": "心自染自局。故聖人因分身之來。特與開示。初於",
    "X30n0602_004:0324b16": "娑婆一變者。滅眾生染緣也。次於八方再變者。遣",
    "X30n0602_004:0324b17": "識心限礙也。後於八方復變者。廓法界真境也。三",
    "X30n0602_004:0324b18": "變之後分身畢集。多寶全現者。示染緣既滅礙心",
    "X30n0602_004:0324b19": "既遣真境既廓。則法身化體當處現前。一多圓融",
    "X30n0602_004:0324b20": "隨念自在。妙法大旨明此而已。故茲因事特與開",
    "X30n0602_004:0324b21": "示也。淨名直示不思議境。故即丈室而廣容。法華",
    "X30n0602_004:0324b22": "意在引權入實。故自穢土而三變。宗趣有異故建",
    "X30n0602_004:0324b23": "立不同。得旨歸根夫何異也。△十六分身畢集。",
    "X30n0602_004:0324b24": "爾時東方釋迦牟尼佛所分之身(至)徧滿其中。",
    "X30n0602_004:0324c01": "前初變土東方已集。此復舉者。言東方集後十方",
    "X30n0602_004:0324c02": "次第而集。△十七問訊咨請。",
    "X30n0602_004:0324c03": "是時諸佛各在寶樹下坐師子座(至)亦復如是。",
    "X30n0602_004:0324c04": "分身之來不躬覲佛者。體同故也。皆遣侍者致問",
    "X30n0602_004:0324c05": "開塔者。願同故也。與音預。同欲也。△十八開塔見",
    "X30n0602_004:0324c06": "佛。",
    "X30n0602_004:0324c07": "爾時釋迦牟尼佛(至)如却關鑰開大城門。",
    "X30n0602_004:0324c08": "右表順道開發也。一指聊舉關鍵脫然。如來全身",
    "X30n0602_004:0324c09": "於是可見。",
    "X30n0602_004:0324c10": "即時一切眾會(至)而來至此。",
    "X30n0602_004:0324c11": "信知諸佛雖不實滅。而言滅度。△十九眾喜散華。",
    "X30n0602_004:0324c12": "爾時四眾等(至)及釋迦牟尼佛上。",
    "X30n0602_004:0324c13": "△二十多寶分座。",
    "X30n0602_004:0324c14": "爾時多寶佛於寶塔中(至)坐其半座結加趺坐。",
    "X30n0602_004:0324c15": "妙法實際一切圓融。物我不分古今一致。是以過",
    "X30n0602_004:0324c16": "去多寶與現在釋迦。於寶塔中共坐一座。以示三",
    "X30n0602_004:0324c17": "界之相無有生死若退若出。亦無在世及滅度者。",
    "X30n0602_004:0324c18": "非實非虗非如非異。斯妙法之極致也。故作證如",
    "X30n0602_004:0324c19": "此。△二十一眾獲親近。",
    "X30n0602_004:0324c20": "爾時大眾(至)接諸大眾皆在虗空。",
    "X30n0602_004:0324c21": "塔在空中故。升空乃可親近。△二十二釋迦宣傳。",
    "X30n0602_004:0324c22": "以大音聲普告四眾(至)付囑有在。",
    "X30n0602_004:0324c23": "說證事圓於是付囑。言有在者。傳布法利期在得",
    "X30n0602_004:0324c24": "人也。日月燈明說是經已。即於眾唱滅授記付托。",
    "X30n0602_004:0325a01": "今佛至此。亦云不久涅槃付囑有在。足知三周開",
    "X30n0602_004:0325a02": "示至此乃畢。此後顯妙勸持別是一番。故雖唱滅",
    "X30n0602_004:0325a03": "結經。而復有後說至神力品。涌出之眾方請流通。",
    "X30n0602_004:0325a04": "則神力品前猶屬正宗明矣。此乃經之節目歷然",
    "X30n0602_004:0325a05": "可辨。△二十三以偈重頌八。初頌多寶作證。",
    "X30n0602_004:0325a06": "爾時世尊欲重宣此義。而說偈言。",
    "X30n0602_004:0325a07": "聖主世尊(至)以難遇故。",
    "X30n0602_004:0325a08": "因多寶勉眾也。△二頌多寶本願。",
    "X30n0602_004:0325a09": "彼佛本願。我滅度後。在在所往。常為聽法。",
    "X30n0602_004:0325a10": "△三頌分身來意。",
    "X30n0602_004:0325a11": "又我分身(至)故來至此。",
    "X30n0602_004:0325a12": "化佛為欲聽法及見多寶故。捨妙土諸事而來作",
    "X30n0602_004:0325a13": "證令法久住。△四頌三變淨土。",
    "X30n0602_004:0325a14": "為坐諸佛。以神通力。移無量眾。令國清淨。",
    "X30n0602_004:0325a15": "△五頌分身畢集。",
    "X30n0602_004:0325a16": "諸佛各各(至)令法久住。",
    "X30n0602_004:0325a17": "此皆頌美化佛來儀也。如風吹枝。言眾生喜心靡",
    "X30n0602_004:0325a18": "然向佛也。△六頌釋迦宣傳。",
    "X30n0602_004:0325a19": "告諸大眾(至)當知此意。",
    "X30n0602_004:0325a20": "初四句詢求其人。次下令發願持經。則多寶釋迦",
    "X30n0602_004:0325a21": "及分身佛。當為作證。",
    "X30n0602_004:0325a22": "諸佛子等(至)及諸化佛。",
    "X30n0602_004:0325a23": "再求其人也。此中已有如來全身。故能護能說則",
    "X30n0602_004:0325a24": "為供我見我及多寶化佛也。嚴飾世界指化佛來",
    "X30n0602_004:0325b01": "儀也。△七顯難勸持二。初令眾諦思。",
    "X30n0602_004:0325b02": "諸善男子(至)未足為難。",
    "X30n0602_004:0325b03": "諸餘經典。教理行果未圓未頓故也。△二引喻顯",
    "X30n0602_004:0325b04": "難六。一說難。",
    "X30n0602_004:0325b05": "若接須彌(至)是則為難。",
    "X30n0602_004:0325b06": "接須彌動大千則神通等於菩薩。立有頂說餘經。",
    "X30n0602_004:0325b07": "則大辨壓於諸天。未若惡世說此之為難。何以故。",
    "X30n0602_004:0325b08": "惡世心高不啻如須彌之難接。無明堅厚不啻如",
    "X30n0602_004:0325b09": "大千之難動。慢心增上不啻如有頂之難壓故。有",
    "X30n0602_004:0325b10": "頂天即色界頂也。△二書難。",
    "X30n0602_004:0325b11": "假使有人(至)是則為難。",
    "X30n0602_004:0325b12": "掊把也。有象可把虗空難掊。即言可書離言莫寫。",
    "X30n0602_004:0325b13": "葢由此經言辭相寂故。△三讀難。",
    "X30n0602_004:0325b14": "若以大地(至)是則為難。",
    "X30n0602_004:0325b15": "以大地置足甲升梵天。喻末世下根能舉重任。以",
    "X30n0602_004:0325b16": "極高明之道。是誠不易也。△四持難。",
    "X30n0602_004:0325b17": "假使劫燒(至)是則為難。",
    "X30n0602_004:0325b18": "末世暴惡過於劫燒。於中持經易遭魔難。故能持",
    "X30n0602_004:0325b19": "為難。△五聽難。",
    "X30n0602_004:0325b20": "若持八萬(至)是則為難。",
    "X30n0602_004:0325b21": "持八萬藏。未如一乘之頓。得六神通。孰若證性之",
    "X30n0602_004:0325b22": "圓。△六奉難。",
    "X30n0602_004:0325b23": "若人說法(至)是則為難。",
    "X30n0602_004:0325b24": "諸餘法化終滯權乘。奉持斯經疾得佛道。△八頌",
    "X30n0602_004:0325c01": "結勸持。",
    "X30n0602_004:0325c02": "我為佛道(至)則持佛身。",
    "X30n0602_004:0325c03": "結顯勸持也。則持佛身者。所謂此中已有如來全",
    "X30n0602_004:0325c04": "身。",
    "X30n0602_004:0325c05": "諸善男子(至)自說誓言。",
    "X30n0602_004:0325c06": "前已詢求持人。今自說誓此復諄諄者。欲以妙法",
    "X30n0602_004:0325c07": "付囑有在故也。",
    "X30n0602_004:0325c08": "此經難持(至)無上佛道。",
    "X30n0602_004:0325c09": "此及下文皆結顯勸持也。古之所謂持經非手執",
    "X30n0602_004:0325c10": "口誦而已。要以是道內自攝持。由是得無畏力故",
    "X30n0602_004:0325c11": "是則勇猛。超不退地故是則精進。內外自正故是",
    "X30n0602_004:0325c12": "名持戒。塵勞自淨故是為頭陀。如此乃可疾得佛",
    "X30n0602_004:0325c13": "道。所以蹔持為難而諸佛喜歎也。若雖書持讀說",
    "X30n0602_004:0325c14": "而不能造此。其猶蠹虫食木野禽鳴春。風氣宣使",
    "X30n0602_004:0325c15": "曾無意謂。又何貴於書持而稱難。若此學者當明",
    "X30n0602_004:0325c16": "深旨。以盡持經之道。",
    "X30n0602_004:0325c17": "能於來世(至)世間之眼。",
    "X30n0602_004:0325c18": "化澆漓世必藉淳風。開人天眼實資解義。",
    "X30n0602_004:0325c19": "於恐畏世。能須臾說。一切天人。皆應供養。",
    "X30n0602_004:0325c20": "所謂若見此法師生心如佛想。此尊師重道勉進",
    "X30n0602_004:0325c21": "弘持也。三周開示文終於此。總而言之。初於法說",
    "X30n0602_004:0325c22": "歎二智明十如。全提妙法開佛知見。次喻說斥羊",
    "X30n0602_004:0325c23": "鹿示白牛。明迷此則墮火宅。悟此則造佛地。後因",
    "X30n0602_004:0325c24": "緣說顯所迷之通智。示教導之遠因。滅化城指寶",
    "X30n0602_004:0326a01": "所。皆所以開而示之。使見自己本來佛性。以見是",
    "X30n0602_004:0326a02": "性則無不成佛。故領悟之後各示佛記。而卒於圓",
    "X30n0602_004:0326a03": "該圓證之事。是為三周開示之終也。",
    "X30n0602_004:0326a05": "妙法蓮華經解卷第四之二",
    "X30n0602_004:0326a07": "妙法蓮華經解卷第四之三",
    "X30n0602_004:0326a09": "溫陵開元蓮寺比丘　戒環　解",
    "X30n0602_004:0326a10": "△二顯妙勸持二。初分科略敘。",
    "X30n0602_004:0326a11": "顯法妙利勸進弘持。令深證妙法也。",
    "X30n0602_004:0326a12": "妙法蓮華經提婆達多品第十二",
    "X30n0602_004:0326a13": "△二依科釋文七。初顯法妙利二。初釋尊獲因二。",
    "X30n0602_004:0326a14": "初略敘科名。",
    "X30n0602_004:0326a15": "提婆達多亦曰調達。此云天授。為斛飯王子禱天",
    "X30n0602_004:0326a16": "而生也。昔為仙人授佛妙法。如來因之遂致成佛。",
    "X30n0602_004:0326a17": "今欲明其所授而顯法妙利。故以名品。△二正釋",
    "X30n0602_004:0326a18": "文義七。一敘昔求法。",
    "X30n0602_004:0326a19": "爾時佛告諸菩薩(至)心不退轉。",
    "X30n0602_004:0326a20": "欲以正道優於天下。",
    "X30n0602_004:0326a21": "為欲滿足六波羅蜜(至)不惜軀命。",
    "X30n0602_004:0326a22": "欲以正行率彼貪迷。",
    "X30n0602_004:0326a23": "時世人民壽命無量。為於法故。捐捨國位。委政太子。",
    "X30n0602_004:0326a24": "由道之優裕故。君遂無為。",
    "X30n0602_004:0326b01": "擊鼓宣令四方求法(至)吾當終身供給走使。",
    "X30n0602_004:0326b02": "兼忘天下惟道是從。△二仙人應求。",
    "X30n0602_004:0326b03": "時有仙人來白王言(至)若不違我當為宣說。",
    "X30n0602_004:0326b04": "△三屈己尊道。",
    "X30n0602_004:0326b05": "王聞仙言歡喜踊躍(至)精勤給侍令無所乏。",
    "X30n0602_004:0326b06": "此終身供給也。以身為床座。示忘身為法無疲厭",
    "X30n0602_004:0326b07": "也。△四以偈重宣。",
    "X30n0602_004:0326b08": "爾時世尊欲重宣此義。而說偈言。",
    "X30n0602_004:0326b09": "我念過去劫(至)身心無懈惓。",
    "X30n0602_004:0326b10": "屈己如此。使天下知有至貴者不在國爵也。阿私",
    "X30n0602_004:0326b11": "此云無比。其形與法皆無比也。樹生曰菓。藤生曰",
    "X30n0602_004:0326b12": "蓏。",
    "X30n0602_004:0326b13": "普為諸眾生(至)今故為汝說。",
    "X30n0602_004:0326b14": "皆頌往昔求法也。△五結成因行。",
    "X30n0602_004:0326b15": "佛告諸比丘(至)皆因提婆達多善知識故。",
    "X30n0602_004:0326b16": "△六轉記提婆。",
    "X30n0602_004:0326b17": "告諸四眾(至)世界名天道。",
    "X30n0602_004:0326b18": "號天王者。釋迦資之以成道。是為天中天之法王",
    "X30n0602_004:0326b19": "也。",
    "X30n0602_004:0326b20": "時天王佛住世二十中劫(至)得無生忍至不退轉。",
    "X30n0602_004:0326b21": "記其當來住世利被三乘。",
    "X30n0602_004:0326b22": "時天王佛般涅槃後(至)至不退轉。",
    "X30n0602_004:0326b23": "滅後正法亦被三乘。△七聞品獲益。",
    "X30n0602_004:0326b24": "佛告諸比丘(至)若在佛前蓮華化生。",
    "X30n0602_004:0326c01": "此品明釋迦因行求法以致成佛。故聞者淨信不",
    "X30n0602_004:0326c02": "疑。斯可遠惡道生佛家也。△二龍女獲果二。初",
    "X30n0602_004:0326c03": "略敘科名。",
    "X30n0602_004:0326c04": "前明釋尊資成佛因。此明龍女資成佛果。皆顯一",
    "X30n0602_004:0326c05": "乘妙利也。△二正解文義十七。一智積發起。",
    "X30n0602_004:0326c06": "於時下方多寶世尊所從菩薩(至)當還本土。",
    "X30n0602_004:0326c07": "作證事畢。於是告還發起後緣。△二釋迦開端。",
    "X30n0602_004:0326c08": "釋迦牟尼佛告智積曰(至)可還本土。",
    "X30n0602_004:0326c09": "△三文殊來儀。",
    "X30n0602_004:0326c10": "爾時文殊師利(至)却坐一面。",
    "X30n0602_004:0326c11": "序眾之初文殊預會。今又從海涌出者。智體周徧",
    "X30n0602_004:0326c12": "十方對現。如響應聲無去來相。但隨機顯法耳。今",
    "X30n0602_004:0326c13": "顯龍宮所化之事。故示從海出也。△四智積問化。",
    "X30n0602_004:0326c14": "智積菩薩問文殊師利(至)自當證知。",
    "X30n0602_004:0326c15": "△五海眾涌出。",
    "X30n0602_004:0326c16": "所言未竟(至)今皆修行大乘空義。",
    "X30n0602_004:0326c17": "此文殊於龍宮所化之眾也。龍宮非人所居。則所",
    "X30n0602_004:0326c18": "化眾生皆龍類。而一聞妙法遂成菩薩。足知一切",
    "X30n0602_004:0326c19": "眾生莫不具佛知見。只欠開悟耳。言本聲聞人等",
    "X30n0602_004:0326c20": "者。明所化之機亦具三乘而由權入實也。△六文",
    "X30n0602_004:0326c21": "殊指答。",
    "X30n0602_004:0326c22": "文殊師利謂智積曰。於海教化其事如是。",
    "X30n0602_004:0326c23": "△七智積偈讚。",
    "X30n0602_004:0326c24": "爾時智積菩薩以偈讚曰。",
    "X30n0602_004:0327a01": "大智德勇徤。化度無量眾。今此諸大會。及我皆已見。",
    "X30n0602_004:0327a02": "謂已見智德徤化之事。此領自當證知之語。",
    "X30n0602_004:0327a03": "演暢實相義。開闡一乘法。廣導諸眾生。令速成菩提。",
    "X30n0602_004:0327a04": "上讚所化。此讚能化。△八文殊再答。",
    "X30n0602_004:0327a05": "文殊師利言。我於海中唯常宣說妙法華經。",
    "X30n0602_004:0327a06": "此答前偈也。前含問意而譯文不顯。正法華則顯",
    "X30n0602_004:0327a07": "矣。彼前偈云。至仁慧無量化海眾寶數。惟為露聖",
    "X30n0602_004:0327a08": "旨分別說其意。普首答曰。在海中唯演正法華經。",
    "X30n0602_004:0327a09": "△九智積重問。",
    "X30n0602_004:0327a10": "智積問文殊師利言(至)修行此經速得佛不。",
    "X30n0602_004:0327a11": "△十文殊顯示。",
    "X30n0602_004:0327a12": "文殊師利言(至)志意和雅能至菩提。",
    "X30n0602_004:0327a13": "即修行此經速得佛之證也。龍宮無數菩薩。皆是",
    "X30n0602_004:0327a14": "文殊化度。而獨舉八歲龍女成佛者。明佛性不間",
    "X30n0602_004:0327a15": "男女。不在老成不擇異類。但根智之利所造之深。",
    "X30n0602_004:0327a16": "剎那迴光則菩提可至。亦乃破三乘遠繫。而進其",
    "X30n0602_004:0327a17": "濡滯也。△十一束教疑難。",
    "X30n0602_004:0327a18": "智積菩薩言(至)不信此女於須臾便成正覺。",
    "X30n0602_004:0327a19": "此執別教之迹。疑圓頓之理。△十二龍女讚顯。",
    "X30n0602_004:0327a20": "言論未訖時(至)以偈讚曰。",
    "X30n0602_004:0327a21": "深達罪福相(至)無不宗奉者。",
    "X30n0602_004:0327a22": "因智積滯相故。讚文殊深達也。唯其滯相則以畜",
    "X30n0602_004:0327a23": "類佛身罪福有異。故不信此女須臾成佛。唯其深",
    "X30n0602_004:0327a24": "達則大智徧照十方廓然。生佛等同罪福不二。則",
    "X30n0602_004:0327b01": "微妙淨體觸處端嚴不擇龍女矣。",
    "X30n0602_004:0327b02": "又聞成菩提。唯佛當證知。",
    "X30n0602_004:0327b03": "言文殊許之成道。其事超絕。非小智所測。",
    "X30n0602_004:0327b04": "我闡大乘教。度脫苦眾生。",
    "X30n0602_004:0327b05": "因其許可誓度群生。△十三小乘對辨。",
    "X30n0602_004:0327b06": "時舍利弗語龍女言(至)速得成佛。",
    "X30n0602_004:0327b07": "鶖子依小乘教迹辨難。示為小智釋疑故也。言佛",
    "X30n0602_004:0327b08": "道懸曠女身多障。皆小乘教迹也。梵王淨行。帝釋",
    "X30n0602_004:0327b09": "少欲。魔王堅固。輪王大仁。佛具萬德。而女人多染",
    "X30n0602_004:0327b10": "多欲。懦弱妬害。具足煩惱。皆反於上。故致五障。△",
    "X30n0602_004:0327b11": "十四龍女現變。",
    "X30n0602_004:0327b12": "爾時龍女有一寶珠(至)演說妙法。",
    "X30n0602_004:0327b13": "珠表妙圓真心。持以上佛。表捨法愛也。法愛不存",
    "X30n0602_004:0327b14": "則妙心無垢。成佛之要無速於此。故即往南方無",
    "X30n0602_004:0327b15": "垢世界成等正覺也。經云。法性如大海不說有是",
    "X30n0602_004:0327b16": "非。凡夫賢聖人平等無高下。唯在心垢滅取證如",
    "X30n0602_004:0327b17": "反掌。所以龍女纔捨法愛遂速成佛也。△十五四",
    "X30n0602_004:0327b18": "眾具瞻。",
    "X30n0602_004:0327b19": "爾時娑婆世界(至)心大歡喜悉遙敬禮。",
    "X30n0602_004:0327b20": "△十六彼此蒙益。",
    "X30n0602_004:0327b21": "無量眾生聞法解悟(至)無垢世界六反震動。",
    "X30n0602_004:0327b22": "彼眾蒙益彼土瑞應也。道記者。印證其得道也。",
    "X30n0602_004:0327b23": "娑婆世界三千眾生(至)而得受記。",
    "X30n0602_004:0327b24": "此眾蒙益。亦得道記也。△十七結顯勸信。",
    "X30n0602_004:0327c01": "智積菩薩及舍利弗。一切眾會默然信受。",
    "X30n0602_004:0327c02": "智積鶖子聞龍女事。初皆驚疑而終皆默信。葢妙",
    "X30n0602_004:0327c03": "法功利顯然神速。孰當不信哉。",
    "X30n0602_004:0327c04": "妙法蓮華經持品第十三",
    "X30n0602_004:0327c05": "△二聖眾願持二。初分科略敘。",
    "X30n0602_004:0327c06": "因前宣付。又因上顯勸故。眾願持說以廣道化。故",
    "X30n0602_004:0327c07": "名持品。於文初。藥王等願此方持。次聲聞眾願他",
    "X30n0602_004:0327c08": "方持。後大菩薩願十方持者。此方堪忍難化。非藥",
    "X30n0602_004:0327c09": "王洪願不能。他方為善國土故聲聞能之。十方廣",
    "X30n0602_004:0327c10": "漠故須八十萬億大菩薩也。△二依科解文三。",
    "X30n0602_004:0327c11": "初誓此方持。",
    "X30n0602_004:0327c12": "爾時藥王菩薩(至)當奉持讀誦說此經典。",
    "X30n0602_004:0327c13": "此由寶塔品末顯難勸持。故藥王等發大願力不",
    "X30n0602_004:0327c14": "憚其難。而願佛無慮。",
    "X30n0602_004:0327c15": "後惡世眾生善根轉少(至)種種供養不惜自命。",
    "X30n0602_004:0327c16": "此領入劫燒接須彌喻難之意。而發誓也。雖末世",
    "X30n0602_004:0327c17": "惡暴有如劫燒。上慢心高有如須彌。難可教化而",
    "X30n0602_004:0327c18": "誓無所避。故云當起大忍不惜身命。△二誓他方",
    "X30n0602_004:0327c19": "持二。一聲聞僧眾。",
    "X30n0602_004:0327c20": "爾時眾中五百阿羅漢(至)心不實故。",
    "X30n0602_004:0327c21": "此領立有頂舉大地喻難之意。而聲聞自量其力。",
    "X30n0602_004:0327c22": "誓化他方善國土也。△二聲聞尼眾。",
    "X30n0602_004:0327c23": "爾時佛姨母摩訶波闍波提(至)俱為法師。",
    "X30n0602_004:0327c24": "摩訶波提此云大愛道。欲誓持經未奉親記。故翹",
    "X30n0602_004:0328a01": "竚瞻仰。憍曇彌此云尼眾主。女人出家自愛道始。",
    "X30n0602_004:0328a02": "故號尼主。",
    "X30n0602_004:0328a03": "汝如是漸漸具菩薩道當得作佛(至)三菩提。",
    "X30n0602_004:0328a04": "果號喜見者。因為法師以法喜悅人故。",
    "X30n0602_004:0328a05": "爾時羅睺羅母耶輸陀羅(至)佛壽無量阿僧祇劫。",
    "X30n0602_004:0328a06": "耶輸示迹。葢表大悲法喜稱適大智。智悲雙運。然",
    "X30n0602_004:0328a07": "後萬德具足千相光嚴。故其果號具足千萬光相。",
    "X30n0602_004:0328a08": "爾時摩訶波闍波提(至)而說偈言。",
    "X30n0602_004:0328a09": "世尊導師。安隱天人。我等聞記。心安具足。",
    "X30n0602_004:0328a10": "謝記也。下誓持。",
    "X30n0602_004:0328a11": "諸比丘尼說是偈已(至)廣宣此經。",
    "X30n0602_004:0328a12": "亦量力故怯於娑婆。△三十方誓持三。一顧盻",
    "X30n0602_004:0328a13": "付託。",
    "X30n0602_004:0328a14": "爾時世尊視八十萬億那由他諸菩薩摩訶薩。",
    "X30n0602_004:0328a15": "此方他方不該不徧。故青蓮迴盻意被十方也。八",
    "X30n0602_004:0328a16": "十萬億即十方來集之眾。△二利智嘿從。",
    "X30n0602_004:0328a17": "是諸菩薩皆是阿鞞跋致(至)在於他方遙見守護。",
    "X30n0602_004:0328a18": "彼一娑婆尚怯弊惡則十方誠難。故歸功佛力復",
    "X30n0602_004:0328a19": "求加護。△三同聲說偈四。初勇敢發願。",
    "X30n0602_004:0328a20": "即時諸菩薩俱同發聲。而說偈言。",
    "X30n0602_004:0328a21": "唯願不為慮。於佛滅度後。恐怖惡世中。我等當廣說。",
    "X30n0602_004:0328a22": "此亦挾前顯難勸持之意說偈。故其辭皆敘末世",
    "X30n0602_004:0328a23": "諸難。△二廣陳忍力四。一誓忍無智。",
    "X30n0602_004:0328a24": "有諸無智人。惡口罵詈等。及加刀杖者。我等皆當忍。",
    "X30n0602_004:0328b01": "無智昏惑故邪正相宼。△二誓忍邪慢。",
    "X30n0602_004:0328b02": "惡世中比丘。邪智心諂曲。未得謂為得。我慢心充滿。",
    "X30n0602_004:0328b03": "此大林之荊棘。大田之根莠也。",
    "X30n0602_004:0328b04": "或有阿練若(至)如六通羅漢。",
    "X30n0602_004:0328b05": "此寄法借勢矯言偽行。以竊名苟利濫膺恭敬者",
    "X30n0602_004:0328b06": "也。阿練若此云寂靜處。",
    "X30n0602_004:0328b07": "是人懷惡心(至)分別於是經。",
    "X30n0602_004:0328b08": "以愚嫉賢以偽謗真。正末世之情耳。",
    "X30n0602_004:0328b09": "常在大眾中(至)皆當忍受之。",
    "X30n0602_004:0328b10": "此皆溢惡之言。所謂好出我等過也。謗謂自作此",
    "X30n0602_004:0328b11": "經。故刺言汝皆是佛。皆輕慢之言。△三誓忍怖惡。",
    "X30n0602_004:0328b12": "濁劫惡世中(至)護持佛所囑。",
    "X30n0602_004:0328b13": "惡鬼入身如楞嚴說。惡魔能飛精附人訐露人事。",
    "X30n0602_004:0328b14": "罵者操法禁之近於覊。詈者肆言冈之異於罰。△",
    "X30n0602_004:0328b15": "四誓忍擯逐。",
    "X30n0602_004:0328b16": "世尊自當知(至)皆當忍是事。",
    "X30n0602_004:0328b17": "隨宜說法意趣難解。故濁流昧之。惡口而謗顰蹙",
    "X30n0602_004:0328b18": "而嫌。乃至擯逐而不容。以念前勸持之勅故皆當",
    "X30n0602_004:0328b19": "忍之。△三觸處流布。",
    "X30n0602_004:0328b20": "諸聚落城邑(至)願佛安隱住。",
    "X30n0602_004:0328b21": "世尊使者。言假佛威力故能無畏而善說。願佛安",
    "X30n0602_004:0328b22": "隱不以為慮也。△四結誓盡誠。",
    "X30n0602_004:0328b23": "我於世尊前。諸來十方佛。發如是誓言。佛自知我心。",
    "X30n0602_004:0328b24": "諸來十方。即多寶及分身也。",
    "X30n0602_004:0328c02": "妙法蓮華經解卷第四之三"
}