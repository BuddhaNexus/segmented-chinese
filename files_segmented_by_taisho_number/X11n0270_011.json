{
    "X11n0270_011:0830c04": "大佛頂如來密因修證了義諸菩薩萬行首楞嚴經",
    "X11n0270_011:0830c05": "要解卷第十一",
    "X11n0270_011:0830c06": "唐天竺沙門般剌蜜諦譯",
    "X11n0270_011:0830c07": "烏萇國沙門彌伽釋迦譯語",
    "X11n0270_011:0830c08": "菩薩戒弟子前正議大夫同中書",
    "X11n0270_011:0830c09": "門下平章事清河房融筆授",
    "X11n0270_011:0830c10": "溫陵開元蓮寺比丘戒環解",
    "X11n0270_011:0830c11": "△五特標耳根。總諸圓通二十五門。此最當機。故",
    "X11n0270_011:0830c12": "特標也。文三。一敘本修證二。初敘圓證。",
    "X11n0270_011:0830c13": "爾時觀世音菩薩。即從座起。頂禮佛足。而白佛言。世",
    "X11n0270_011:0830c14": "尊。憶念我昔無數恒河沙劫。於時有佛出現於世。名",
    "X11n0270_011:0830c15": "觀世音。我於彼佛發菩提心。彼佛教我從聞思修入",
    "X11n0270_011:0830c16": "三摩地。",
    "X11n0270_011:0830c17": "觀音者。觀世言音。圓悟圓應之號也。於音言觀者。",
    "X11n0270_011:0830c18": "以觀智照之。不以耳識聞之也。所謂入流亡所。則",
    "X11n0270_011:0830c19": "以觀不以聞可知矣。所師之佛亦名觀音者。因果",
    "X11n0270_011:0830c20": "相符古今一道也。",
    "X11n0270_011:0830c21": "初於聞中入流亡所。所入既寂。動靜二相了然不生。",
    "X11n0270_011:0830c22": "如是漸增。聞所聞盡。盡聞不住。覺所覺空。空覺極圓。",
    "X11n0270_011:0830c23": "空所空滅。生滅既滅。寂滅現前。",
    "X11n0270_011:0830c24": "釋從三慧入圓通也。達耳之謂聞。著心之謂思。治",
    "X11n0270_011:0831a01": "習之謂修。三者圓明。是名三慧。入流亡所者。不隨",
    "X11n0270_011:0831a02": "聲塵。頓入法流。而亡其所入也。音聲之性。由動靜",
    "X11n0270_011:0831a03": "顯故。所入既寂。則動靜不生。此聞慧也。既達乎耳。",
    "X11n0270_011:0831a04": "復著於心。如水之漸。如土之增。使能聞所聞情境",
    "X11n0270_011:0831a05": "俱泯。而盡聞之心亦復不住。以合真覺。此思慧也。",
    "X11n0270_011:0831a06": "既著於心。還以治習。使能覺所覺皆合妙空。則空",
    "X11n0270_011:0831a07": "覺不二。是謂極圓。能空所空亦復不立。乃為盡道。",
    "X11n0270_011:0831a08": "此修慧也。夫然後生滅滅生。情境俱盡。而真寂真",
    "X11n0270_011:0831a09": "滅圓通之體。於是現前。即所謂入三摩地也。以圓",
    "X11n0270_011:0831a10": "覺配之。入流亡所等。即應當遠離幻妄境界也。如",
    "X11n0270_011:0831a11": "是漸增等。即心如幻者亦復遠離也。覺所覺空。即",
    "X11n0270_011:0831a12": "遠離為幻亦復遠離也。空所空滅。即離遠離幻亦",
    "X11n0270_011:0831a13": "復遠離也。生滅既滅。則得無所離即除諸幻也。寂",
    "X11n0270_011:0831a14": "滅現前。即譬如磨鏡垢盡明現也。造至於此。則圓",
    "X11n0270_011:0831a15": "通之體極矣。△二敘圓用二。一總。",
    "X11n0270_011:0831a16": "忽然超越世出世間。十方圓明。獲二殊勝。一者上合",
    "X11n0270_011:0831a17": "十方諸佛本妙覺心。與佛如來同一慈力。二者下合",
    "X11n0270_011:0831a18": "十方一切六道眾生。與諸眾生同一悲仰。",
    "X11n0270_011:0831a19": "由根境圓融故。世出世法。不能限礙。而十方法界",
    "X11n0270_011:0831a20": "圓明洞達也。惟其圓洞。故上合諸佛下合群生無",
    "X11n0270_011:0831a21": "間然者。上合諸佛。故能愍物興慈。應機與樂。即三",
    "X11n0270_011:0831a22": "十二應是也。下合群生。故知其悲仰。隨與拔苦。即",
    "X11n0270_011:0831a23": "十四無畏是也。△二別三。一三十二應。此現十法",
    "X11n0270_011:0831a24": "界身。圓應群機也。開有三十二。合惟四聖六凡。攝",
    "X11n0270_011:0831b01": "盡群類。文三。一總舉。",
    "X11n0270_011:0831b02": "世尊。由我供養觀音如來。蒙彼如來授我如幻聞熏",
    "X11n0270_011:0831b03": "聞修金剛三昧。與佛如來同慈力故。令我身成三十",
    "X11n0270_011:0831b04": "二應入諸國土。",
    "X11n0270_011:0831b05": "幻人作為。本於無作。故此言如幻三昧。後言無作",
    "X11n0270_011:0831b06": "妙力。此之三昧。由聞慧熏修以成。而無能沮壞。故",
    "X11n0270_011:0831b07": "稱金剛。依此三昧。隨緣應化。凡皆如幻而已。△二",
    "X11n0270_011:0831b08": "詳列二。一四聖四。一佛。",
    "X11n0270_011:0831b09": "世尊。若諸菩薩。入三摩地。進修無漏。勝解現圓。我現",
    "X11n0270_011:0831b10": "佛身。而為說法。令其解脫。",
    "X11n0270_011:0831b11": "修正定。取正果。曰進修無漏。境智雙忘。情解俱泯。",
    "X11n0270_011:0831b12": "名勝解現圓。斯可以得佛。故現佛身為說果法也。",
    "X11n0270_011:0831b13": "第十地菩薩。坐華王座。垂成正覺。亦須別佛說教。",
    "X11n0270_011:0831b14": "斷最後無明。方成佛道。△二辟支。",
    "X11n0270_011:0831b15": "若諸有學。寂靜妙明。勝妙現圓。我於彼前現獨覺身。",
    "X11n0270_011:0831b16": "而為說法。令其解脫。",
    "X11n0270_011:0831b17": "有學小聲聞也。獨覺亦曰麟喻。喻麟之獨也。出無",
    "X11n0270_011:0831b18": "佛世。觀物變易。自覺無生。故號獨覺。樂獨善寂。求",
    "X11n0270_011:0831b19": "自然慧。故曰寂靜妙明。能妙萬物。以明自性。故曰",
    "X11n0270_011:0831b20": "勝妙。△三緣覺。",
    "X11n0270_011:0831b21": "若諸有學。斷十二緣。緣斷勝性。勝妙現圓。我於彼前",
    "X11n0270_011:0831b22": "現緣覺身。而為說法。令其解脫。",
    "X11n0270_011:0831b23": "知迷勝性。由十二緣。於是斷之。自無明滅。至憂悲",
    "X11n0270_011:0831b24": "苦惱滅。則緣斷而性現矣。性因緣斷而現。故曰緣",
    "X11n0270_011:0831c01": "斷勝性。由觀緣悟道。名緣覺乘。△四聲聞。",
    "X11n0270_011:0831c02": "若諸有學。得四諦空。修道入滅。勝性現圓。我於彼前",
    "X11n0270_011:0831c03": "現聲聞身。而為說法。令其解脫。",
    "X11n0270_011:0831c04": "斷四諦下麤惑。名得四諦空。依道諦修而證滅諦",
    "X11n0270_011:0831c05": "果。名修道入滅。此未能妙物。獨證空性。故曰勝性",
    "X11n0270_011:0831c06": "現圓也。四聖不舉菩薩者。兼在佛位。△二六凡三。",
    "X11n0270_011:0831c07": "一天。",
    "X11n0270_011:0831c08": "若諸眾生。欲心明悟不犯欲塵。欲身清淨。我於彼前",
    "X11n0270_011:0831c09": "現梵王身。而為說法。令其解脫。若諸眾生。欲為天主",
    "X11n0270_011:0831c10": "統領諸天。我於彼前現帝釋身。而為說法。令其成就。",
    "X11n0270_011:0831c11": "梵天超出欲界故。心能明悟。不犯欲塵。身根清淨。",
    "X11n0270_011:0831c12": "即得生彼也。帝釋為忉利天主。統三十三天。",
    "X11n0270_011:0831c13": "若諸眾生。欲身自在遊行十方。我於彼前現自在天",
    "X11n0270_011:0831c14": "身。而為說法。令其成就。若諸眾生。欲身自在飛行虗",
    "X11n0270_011:0831c15": "空。我於彼前現大自在天身。而為說法。令其成就。",
    "X11n0270_011:0831c16": "自在遊行。名自在天。即欲頂他化也。飛行虗空。名",
    "X11n0270_011:0831c17": "大自在天。即色頂摩醯也。初舉梵王。至此乃自欲",
    "X11n0270_011:0831c18": "天色天。而超至色頂。意兼無色。以明無剎不現也。",
    "X11n0270_011:0831c19": "若諸眾生。愛統鬼神救護國土。我於彼前現天大將",
    "X11n0270_011:0831c20": "軍身。而為說法。令其成就。若諸眾生。愛統世界保護",
    "X11n0270_011:0831c21": "眾生。我於彼前現四天王身。而為說法。令其成就。若",
    "X11n0270_011:0831c22": "諸眾生。愛生天宮驅使鬼神。我於彼前現四天王國",
    "X11n0270_011:0831c23": "太子身。而為說法。令其成就。",
    "X11n0270_011:0831c24": "上舉正統。此舉臣輔也。天將軍。為帝釋上將。統領",
    "X11n0270_011:0832a01": "鬼神。四天王。臣於帝釋。統領世界。四天太子。即那",
    "X11n0270_011:0832a02": "吒之類。能驅鬼神。△二人三。一王臣士庶。",
    "X11n0270_011:0832a03": "若諸眾生。樂為人王。我於彼前現人王身。而為說法。",
    "X11n0270_011:0832a04": "令其成就。若諸眾生。愛主族姓世間推讓。我於彼前",
    "X11n0270_011:0832a05": "現長者身。而為說法。令其成就。若諸眾生。愛談名言",
    "X11n0270_011:0832a06": "清淨自居。我於彼前現居士身。而為說法。令其成就。",
    "X11n0270_011:0832a07": "自金輪至粟散。皆人王也。粟散即邦國小王。散於",
    "X11n0270_011:0832a08": "天下。如粟之多。長者具十德。謂姓貴。位高。大富。威",
    "X11n0270_011:0832a09": "猛。智深。年耆。行淨。禮備。上嘆。下歸。故為族姓之主",
    "X11n0270_011:0832a10": "世間推讓也。隱居求志行義達道名居士。名言典",
    "X11n0270_011:0832a11": "雅之言也。",
    "X11n0270_011:0832a12": "若諸眾生。愛治國土剖斷邦邑。我於彼前現宰官身。",
    "X11n0270_011:0832a13": "而為說法。令其成就。若諸眾生。愛諸數術攝衛自居。",
    "X11n0270_011:0832a14": "我於彼前現婆羅門身。而為說法。令其成就。",
    "X11n0270_011:0832a15": "剖判也。合和占相推步盈虗。皆數術也。△二入道",
    "X11n0270_011:0832a16": "四眾。",
    "X11n0270_011:0832a17": "若有男子。好學出家持諸戒律。我於彼前現比丘身。",
    "X11n0270_011:0832a18": "而為說法。令其成就。若有女子。好學出家持諸禁戒。",
    "X11n0270_011:0832a19": "我於彼前現比丘尼身。而為說法。令其成就。若有男",
    "X11n0270_011:0832a20": "子。樂持五戒。我於彼前現優婆塞身。而為說法。令其",
    "X11n0270_011:0832a21": "成就。若有女子。五戒自居。我於彼前現優婆夷身。而",
    "X11n0270_011:0832a22": "為說法。令其成就。",
    "X11n0270_011:0832a23": "戒謂比丘戒二百五十。尼倍之。言律言禁者。比丘",
    "X11n0270_011:0832a24": "所持常律而已。尼則禁切尤詳。優婆塞優婆夷。謂",
    "X11n0270_011:0832b01": "近事佛法男女。五戒。殺盜婬妄酒也。此為諸戒根",
    "X11n0270_011:0832b02": "本。萬善樞機。五分真體。前四能具戒定慧解脫。後",
    "X11n0270_011:0832b03": "一能具解脫知見。葢使昏昏為昭昭故也。△三主",
    "X11n0270_011:0832b04": "婦童真。",
    "X11n0270_011:0832b05": "若有女人。內政立身以修家國。我於彼前現女主身",
    "X11n0270_011:0832b06": "及國夫人命婦大家。而為說法。令其成就。",
    "X11n0270_011:0832b07": "天子三公九卿等掌外政。三后九妃等掌內政。所",
    "X11n0270_011:0832b08": "以修治家國。女主即后妃也。命婦即公侯之妻。受",
    "X11n0270_011:0832b09": "錫命者。漢班惠姬為皇后傅。號稱大家。",
    "X11n0270_011:0832b10": "若有眾生。不壞男根。我於彼前現童男身。而為說法。",
    "X11n0270_011:0832b11": "令其成就。若有處女。愛樂處身不求侵暴。我於彼前",
    "X11n0270_011:0832b12": "現童女身。而為說法。令其成就。",
    "X11n0270_011:0832b13": "△三神。",
    "X11n0270_011:0832b14": "若有諸天。樂出天倫。我現天身。而為說法。令其成就。",
    "X11n0270_011:0832b15": "若有諸龍。樂出龍倫。我現龍身。而為說法。令其成就。",
    "X11n0270_011:0832b16": "若有藥叉。樂度本倫。我於彼前現藥叉身。而為說法。",
    "X11n0270_011:0832b17": "令其成就。若乾闥婆。樂脫其倫。我於彼前現乾闥婆",
    "X11n0270_011:0832b18": "身。而為說法。令其成就。若阿修羅。樂脫其倫。我於彼",
    "X11n0270_011:0832b19": "前現阿修羅身。而為說法。令其成就。若緊那羅。樂脫",
    "X11n0270_011:0832b20": "其倫。我於彼前現緊那羅身。而為說法。令其成就。若",
    "X11n0270_011:0832b21": "摩呼羅伽。樂脫其倫。我於彼前現摩呼羅伽身。而為",
    "X11n0270_011:0832b22": "說法。令其成就。若諸眾生。樂人修人。我現人身。而為",
    "X11n0270_011:0832b23": "說法。令其成就。若諸非人有形無形有想無想。樂度",
    "X11n0270_011:0832b24": "其倫。我於彼前皆現其身。而為說法。令其成就。",
    "X11n0270_011:0832c01": "此天龍八部等類也。樂人修人者。此類似人而非。",
    "X11n0270_011:0832c02": "故樂生人道。諸非人。指有形無形有想無想。即休",
    "X11n0270_011:0832c03": "咎精明空散消沉類也。六凡不舉獄鬼畜者。此類",
    "X11n0270_011:0832c04": "方沉幽昏。未能聞法。則以施無畏力拔之。△三結。",
    "X11n0270_011:0832c05": "是名妙淨三十二應入國土身。皆以三昧聞熏聞修",
    "X11n0270_011:0832c06": "無作妙力。自在成就。",
    "X11n0270_011:0832c07": "迹示同類。心絕愛見。名妙淨。依無作智起大神用。",
    "X11n0270_011:0832c08": "名妙力。無作無為隨緣汎應。名自在成就。△二十",
    "X11n0270_011:0832c09": "四無畏三。一總舉。",
    "X11n0270_011:0832c10": "世尊。我復以此聞熏聞修金剛三昧無作妙力。與諸",
    "X11n0270_011:0832c11": "十方三世六道一切眾生同悲仰故。令諸眾生於我",
    "X11n0270_011:0832c12": "身心獲十四種無畏功德。",
    "X11n0270_011:0832c13": "由我不自觀音。而彼獲脫苦。由我知見旋復。而彼",
    "X11n0270_011:0832c14": "能不燒。故曰於我身心獲無畏德。△二詳列三。一",
    "X11n0270_011:0832c15": "脫外業七。一脫眾苦。",
    "X11n0270_011:0832c16": "一者由我不自觀音以觀觀者。令彼十方苦惱眾生",
    "X11n0270_011:0832c17": "觀其音聲即得解脫。",
    "X11n0270_011:0832c18": "不自觀音者。不隨聞塵所起知見也。以觀觀者。謂",
    "X11n0270_011:0832c19": "旋倒聞機反照自性也。不起知見。則無所妄反照",
    "X11n0270_011:0832c20": "自性。則一切真寂。無復苦惱可得。此則真觀。淨觀。",
    "X11n0270_011:0832c21": "大智慧觀。能破癡暗。能伏災難。故令苦眾生蒙我",
    "X11n0270_011:0832c22": "真觀。即得解脫。△二脫三災。",
    "X11n0270_011:0832c23": "二者知見旋復。令諸眾生設入大火火不能燒。三者",
    "X11n0270_011:0832c24": "觀聽旋復。令諸眾生大水所漂水不能溺。",
    "X11n0270_011:0833a01": "內外四大。常相交感。見覺屬火。聞聽屬水。故見業",
    "X11n0270_011:0833a02": "交則見猛火。聞業交則見波濤。今知見旋復。則無",
    "X11n0270_011:0833a03": "見業。觀聽旋復。則無聞業。故水火不能燒溺也。於",
    "X11n0270_011:0833a04": "聽言觀。猶於音言觀也。大水所漂。意兼風災。△三",
    "X11n0270_011:0833a05": "脫鬼害。",
    "X11n0270_011:0833a06": "四者斷滅妄想。心無殺害。令諸眾生入諸鬼國鬼不",
    "X11n0270_011:0833a07": "能害。",
    "X11n0270_011:0833a08": "自此至脫囚離怨之事。皆由六根消復。心無所召。",
    "X11n0270_011:0833a09": "故境不能為也。△四脫形戮。",
    "X11n0270_011:0833a10": "五者熏聞。成聞六根消復。同於聲聽。能令眾生臨當",
    "X11n0270_011:0833a11": "被害刀段段壞。使其兵戈猶如割水。亦如吹光。性無",
    "X11n0270_011:0833a12": "搖動。",
    "X11n0270_011:0833a13": "以聞慧熏其聞根。以成圓聞。一根既圓。則六根消",
    "X11n0270_011:0833a14": "復。同於聲聽。無復形礙。故如割水吹光也。△五脫",
    "X11n0270_011:0833a15": "幽邪。",
    "X11n0270_011:0833a16": "六者聞熏精明。明徧法界。則諸幽暗性不能全。能令",
    "X11n0270_011:0833a17": "眾生藥叉羅剎鳩槃茶鬼及毗舍遮富單那等。雖近",
    "X11n0270_011:0833a18": "其旁。目不能視。",
    "X11n0270_011:0833a19": "聞熏精明。爍彼幽暗。故不能視。△六脫囚繫。",
    "X11n0270_011:0833a20": "七者音性圓消。觀聽返入。離諸塵妄。能令眾生禁繫",
    "X11n0270_011:0833a21": "枷鎻所不能著。",
    "X11n0270_011:0833a22": "音性圓消。則內無所繫。觀聽返入。則外無所累。故",
    "X11n0270_011:0833a23": "枷鎻自脫。△七脫冤賊。",
    "X11n0270_011:0833a24": "八者滅音圓聞。徧生慈力。能令眾生經過險路賊不",
    "X11n0270_011:0833b01": "能劫。",
    "X11n0270_011:0833b02": "音聞兩立。則物我成敵。滅音圓聞。則內外無待。故",
    "X11n0270_011:0833b03": "能遍生慈力。無復怨敵矣。△二脫內業三。一脫欲。",
    "X11n0270_011:0833b04": "九者熏聞離塵。色所不劫。能令一切多婬眾生遠離",
    "X11n0270_011:0833b05": "貪欲。",
    "X11n0270_011:0833b06": "眾生以欲習合塵。故為色劫。能以金剛三昧熏聞",
    "X11n0270_011:0833b07": "成性。遂能離塵。性成則欲愛乾枯。離塵則根境不",
    "X11n0270_011:0833b08": "偶。故雖有妖色。不能劫動。△二脫恚。",
    "X11n0270_011:0833b09": "十者純音無塵。根境圓融。無對所對。能令一切忿恨",
    "X11n0270_011:0833b10": "眾生離諸瞋恚。",
    "X11n0270_011:0833b11": "瞋由違情而起。對境而生。音性純淨。無復妄塵。故",
    "X11n0270_011:0833b12": "圓融無違。無能所對。無違無對。則不嗔矣。△三脫",
    "X11n0270_011:0833b13": "癡。",
    "X11n0270_011:0833b14": "十一者消塵旋明。法界身心猶如琉璃朗徹無礙。能",
    "X11n0270_011:0833b15": "令一切昏鈍性障諸阿顛迦永離癡暗。",
    "X11n0270_011:0833b16": "癡由妄塵所蔽。無明所覆。銷塵則無蔽。旋明則無",
    "X11n0270_011:0833b17": "覆。故外之法界。內之身心。凝瑩朗徹。離癡暗矣。性",
    "X11n0270_011:0833b18": "障即癡也。阿顛迦云無善心。內業有十。而壞滅法",
    "X11n0270_011:0833b19": "身。唯婬怒癡為甚。故舉三以兼餘。△三示福應。",
    "X11n0270_011:0833b20": "十二者融形復聞。不動道場。涉入世間。不壞世界。能",
    "X11n0270_011:0833b21": "遍十方。供養微塵諸佛如來。各各佛邊為法王子。能",
    "X11n0270_011:0833b22": "令法界無子眾生欲求男者。誕生福德智慧之男。",
    "X11n0270_011:0833b23": "融形則礙滅。復聞則性真。故涉入世間而無動無",
    "X11n0270_011:0833b24": "壞。能遍十方。供微塵佛。稟承其法。各為法子。供佛",
    "X11n0270_011:0833c01": "足福。稟法足慧。而繼紹法王。有男子之道。故能應",
    "X11n0270_011:0833c02": "其求也。",
    "X11n0270_011:0833c03": "十三者六根圓通。明照無二。含十方界。立大圓鏡空",
    "X11n0270_011:0833c04": "如來藏。承順十方微塵如來祕密法門。受領無失。能",
    "X11n0270_011:0833c05": "令法界無子眾生欲求女者。誕生端正福德柔順眾",
    "X11n0270_011:0833c06": "人愛敬有相之女。",
    "X11n0270_011:0833c07": "圓故無二。通故含界。明照則大圓鏡智之質也。含",
    "X11n0270_011:0833c08": "界則空如來藏之體也。具此故。能承順法門。受領",
    "X11n0270_011:0833c09": "無失。承順即坤儀柔德。受領即閨門能事。有女之",
    "X11n0270_011:0833c10": "道。故能應其求也。",
    "X11n0270_011:0833c11": "十四者此三千大千世界。百億日月。現住世間諸法",
    "X11n0270_011:0833c12": "王子。有六十二億恒河沙數。修法垂範。教化眾生。隨",
    "X11n0270_011:0833c13": "順眾生。方便智慧各各不同。",
    "X11n0270_011:0833c14": "先舉多佛。次顯多福也。一剎一日月。百億日月即",
    "X11n0270_011:0833c15": "百億剎土也。",
    "X11n0270_011:0833c16": "由我所得圓通本根發妙耳門。然後身心微妙含容。",
    "X11n0270_011:0833c17": "周徧法界。能令眾生持我名號。與彼共持六十二億",
    "X11n0270_011:0833c18": "恒河沙諸法王子。二人福德。正等無異。世尊。我一名",
    "X11n0270_011:0833c19": "號。與彼眾多名號無異。由我修習得真圓通。",
    "X11n0270_011:0833c20": "圓通本根。妙含法界。一多平等。彼我無二。故令持",
    "X11n0270_011:0833c21": "我名福等於彼。當知。修習得真圓通。則一身多身。",
    "X11n0270_011:0833c22": "他方此界。一福德一名物。各各圓遍。無復涯異也。",
    "X11n0270_011:0833c23": "△二結。",
    "X11n0270_011:0833c24": "是名十四施無畏力。福備眾生。",
    "X11n0270_011:0834a01": "△三四不思議二。一總舉。",
    "X11n0270_011:0834a02": "世尊。我又獲是圓通修證無上道故。又能善獲四不",
    "X11n0270_011:0834a03": "思議無作妙德。",
    "X11n0270_011:0834a04": "現眾多容。誦一一呪。攝化眾生。圓應所求。理出於",
    "X11n0270_011:0834a05": "無為。神應於不測。名不思議無作妙德。然前亦現",
    "X11n0270_011:0834a06": "形應求。獨此名不思議者。前則略顯。此復深明。如",
    "X11n0270_011:0834a07": "於一身現八萬首臂。固莫得而思議也。△二詳列",
    "X11n0270_011:0834a08": "四。一現容。",
    "X11n0270_011:0834a09": "一者由我初獲妙妙聞心。心精遺聞。見聞覺知不能",
    "X11n0270_011:0834a10": "分隔。成一圓融清淨寶覺。故我能現眾多妙容。能說",
    "X11n0270_011:0834a11": "無邊祕密神呪。",
    "X11n0270_011:0834a12": "從真妙圓。重發真妙。曰妙妙聞心。旋聞脫聲。獨返",
    "X11n0270_011:0834a13": "真源。曰心精遺聞。由獲妙遺聞故。眾塵不隔。一覺",
    "X11n0270_011:0834a14": "圓融。而應現無滯矣。言初獲者。指本因也。",
    "X11n0270_011:0834a15": "其中或現一首三首五首七首九首十一首。如是乃",
    "X11n0270_011:0834a16": "至一百八首。千首萬首。八萬四千爍迦羅首。二臂四",
    "X11n0270_011:0834a17": "臂六臂八臂十臂十二臂。十四十六十八二十至二",
    "X11n0270_011:0834a18": "十四。如是乃至一百八臂。千臂萬臂。八萬四千母陀",
    "X11n0270_011:0834a19": "羅臂。二目三目四目九目。如是乃至一百八目。千目",
    "X11n0270_011:0834a20": "萬目。八萬四千清淨寶目。或慈或威。或定或慧。救護",
    "X11n0270_011:0834a21": "眾生。得大自在。",
    "X11n0270_011:0834a22": "首為六用之總。臂表提接之悲。目表照了之智。各",
    "X11n0270_011:0834a23": "依本數充之。以至八萬四千者。表依根本六用根",
    "X11n0270_011:0834a24": "本智悲。而泛應塵勞。得大自在。此十一地等覺妙",
    "X11n0270_011:0834b01": "行也。華嚴十地已前。猶依本智。長養大悲。至十一",
    "X11n0270_011:0834b02": "地。長養功終。純是大悲。為法界體。與智圓現故。觀",
    "X11n0270_011:0834b03": "音手眼通身徧身。而以大悲稱也。一體之中。塵勞",
    "X11n0270_011:0834b04": "萬法。慈威定慧。無所不備。而繼二十四聖示現者。",
    "X11n0270_011:0834b05": "明彼所現。雖各一端圓。而會之咸極於此。使悟入",
    "X11n0270_011:0834b06": "者。不止二十五門。頓了八萬塵勞。法界理事。曾不",
    "X11n0270_011:0834b07": "離吾一圓融淨覺之體。能同能異。即一即多。無邊",
    "X11n0270_011:0834b08": "剎海德用遍周。十方身土境相相入。邪正吉凶之",
    "X11n0270_011:0834b09": "術。養生安物之方。法法圓通。塵塵具足矣。或曰八",
    "X11n0270_011:0834b10": "萬四千特表法耳。一身何所施乎。是特以有思惟",
    "X11n0270_011:0834b11": "心。測度菩薩圓通境界也。夫身含十虗。毛端現剎。",
    "X11n0270_011:0834b12": "彼空與剎。又不啻如首臂而已。彼現八萬四千首",
    "X11n0270_011:0834b13": "臂。猶人之八萬四千毛孔耳。未足異也。聖人之言。",
    "X11n0270_011:0834b14": "即理即事。既曰不思議德。無以限意思之議之。爍",
    "X11n0270_011:0834b15": "迦羅云金剛堅固不壞也。母陀羅云印。各有妙印",
    "X11n0270_011:0834b16": "也。清淨寶目。離塵合覺也。慈以攝化。威以折伏。定",
    "X11n0270_011:0834b17": "以復湛。慧以開覺。通指眾多妙容也。△二說呪。",
    "X11n0270_011:0834b18": "二者由我聞思脫出六塵。如聲度垣。不能為礙。故我",
    "X11n0270_011:0834b19": "妙能。現一一形。誦一一呪。其形其呪。能以無畏施諸",
    "X11n0270_011:0834b20": "眾生。是故十方微塵國土。皆名我為施無畏者。",
    "X11n0270_011:0834b21": "以聞思慧脫塵不礙故。現形誦呪。神變妙力。一一",
    "X11n0270_011:0834b22": "無礙。是謂妙能。△三攝化。",
    "X11n0270_011:0834b23": "三者由我修習本妙圓通清淨本根。所遊世界。皆令",
    "X11n0270_011:0834b24": "眾生捨身珍寶求我哀愍。",
    "X11n0270_011:0834c01": "本根清淨。則一切無著故。能令眾生捨諸慳著也。",
    "X11n0270_011:0834c02": "求我哀愍者。哀愍為受。而施作佛事也。△四應求。",
    "X11n0270_011:0834c03": "四者我得佛心。證於究竟。能以珍寶種種供養十方",
    "X11n0270_011:0834c04": "如來。旁及法界六道眾生。求妻得妻。求子得子。求三",
    "X11n0270_011:0834c05": "昧得三昧。求長壽得長壽。如是乃至求大涅槃得大",
    "X11n0270_011:0834c06": "涅槃。",
    "X11n0270_011:0834c07": "得佛心證。慧足也。珍寶供養。福足也。福慧兩足故。",
    "X11n0270_011:0834c08": "餘波傍及。使彼所求世出世法無不隨願。△二結",
    "X11n0270_011:0834c09": "答圓通。",
    "X11n0270_011:0834c10": "佛問圓通。我從耳門圓照三昧。緣心自在。因入流相。",
    "X11n0270_011:0834c11": "得三摩提。成就菩提。斯為第一。",
    "X11n0270_011:0834c12": "初於聞中。入流亡所。是從耳門得圓照也。由得圓",
    "X11n0270_011:0834c13": "照故。隨緣應化得大自在。次又漸增以至圓空覺",
    "X11n0270_011:0834c14": "證寂滅。是因入流相。成就菩提也。△三結顯圓號。",
    "X11n0270_011:0834c15": "世尊。彼佛如來。歎我善得圓通法門。於大會中。授記",
    "X11n0270_011:0834c16": "我為觀世音號。由我觀聽十方圓明。故觀音名徧十",
    "X11n0270_011:0834c17": "方界。",
    "X11n0270_011:0834c18": "因能觀聽故果號觀音。實洞十方故名亦遍界。△",
    "X11n0270_011:0834c19": "三瑞應。",
    "X11n0270_011:0834c20": "爾時世尊。於師子座。從其五體同放寶光。遠灌十方",
    "X11n0270_011:0834c21": "微塵如來及法王子諸菩薩頂。彼諸如來。亦於五體",
    "X11n0270_011:0834c22": "同放寶光。從微塵方來灌佛頂。并灌會中諸大菩薩",
    "X11n0270_011:0834c23": "及阿羅漢。林木池沼皆演法音。交光相羅如寶絲網。",
    "X11n0270_011:0834c24": "是諸大眾得未曾有。一切普獲金剛三昧。即時天雨",
    "X11n0270_011:0835a01": "百寶蓮華。青黃赤白。間錯紛糅。十方虗空成七寶色。",
    "X11n0270_011:0835a02": "此娑婆界大地山河俱時不現。唯見十方微塵國土",
    "X11n0270_011:0835a03": "合成一界。梵唄詠歌。自然敷奏。",
    "X11n0270_011:0835a04": "前說圓通之法。此顯圓通之瑞而應之也。諸佛五",
    "X11n0270_011:0835a05": "體同放寶光者。表證性明極。則寶覺圓融全體發",
    "X11n0270_011:0835a06": "現也。互相灌頂者。頂為圓極之相。表諸佛證性圓",
    "X11n0270_011:0835a07": "極。於此會中菩薩羅漢。即二十四聖之儔。佛光亦",
    "X11n0270_011:0835a08": "灌其頂者。印其修證等無優劣也。林木池沼皆演",
    "X11n0270_011:0835a09": "法音交光相羅者。圓通現前。則一切聲是佛聲。一",
    "X11n0270_011:0835a10": "切色是佛色。無非悟入之處。無非圓通之理也。大",
    "X11n0270_011:0835a11": "眾普獲金剛三昧者。因此皆能破惑障悟圓通也。",
    "X11n0270_011:0835a12": "天雨寶華。空現寶色。地隱山河。界含塵剎者。表證",
    "X11n0270_011:0835a13": "圓通性。則無作妙行自然分披。寶明空覺自然發",
    "X11n0270_011:0835a14": "現。有為習漏。當不復生眾塵廓然。無復隔越也。梵",
    "X11n0270_011:0835a15": "唄詠歌自然敷奏者。能使法界永離眾苦。常得妙",
    "X11n0270_011:0835a16": "樂也。聖人所演圓通法門。奧旨妙利。詳悉若是。故",
    "X11n0270_011:0835a17": "眾瑞詳而應之。",
    "X11n0270_011:0835a19": "大佛頂如來密因修證了義諸菩薩萬行首楞嚴經",
    "X11n0270_011:0835a20": "要解卷第十一",
    "X11n0270_011:0835a22": "音切",
    "X11n0270_011:0835a23": "驅(丘于切)。暴(簿報切)。割(音葛)。忿(敷蘊切)。垣(胡官切)。"
}