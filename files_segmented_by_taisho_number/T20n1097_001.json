{
    "T20n1097_001:0421b15": "不空羂索陀羅尼自在王呪經",
    "T20n1097_001:0421b16": "卷上",
    "T20n1097_001:0421b18": "唐天竺三藏寶思惟奉　詔譯",
    "T20n1097_001:0421b19": "南謨囉哆那怛囉夜耶　南謨阿唎耶　阿弭",
    "T20n1097_001:0421b20": "哆婆耶　怛他孽多耶　南謨阿唎耶　跋嚧",
    "T20n1097_001:0421b21": "吉帝　失筏囉耶　菩地薩埵耶　摩訶薩埵",
    "T20n1097_001:0421b22": "耶　摩訶迦嚧尼迦耶　怛跌他　唵阿慕伽",
    "T20n1097_001:0421b23": "　鉢囉底喝多[合*牛][合*牛][口*半]吒　娑婆訶",
    "T20n1097_001:0421b24": "如是所說不空陀羅尼自在王呪。即是一切",
    "T20n1097_001:0421b25": "祕密神呪之主。若有人能誦此神呪成就之",
    "T20n1097_001:0421b26": "者。即能通達一切神呪。但是呪法所有事業",
    "T20n1097_001:0421b27": "皆得圓滿。",
    "T20n1097_001:0421b28": "成就尊者說不空神呪功德分第一",
    "T20n1097_001:0421b29": "爾時聖觀自在菩薩摩訶薩。復說不空羂索",
    "T20n1097_001:0421c01": "神呪王法。若成就者福不唐捐。能令無量無",
    "T20n1097_001:0421c02": "邊諸眾生界。一切業障悉皆清淨。能集無量",
    "T20n1097_001:0421c03": "福德資糧。增長善根方便善巧。通達無邊智",
    "T20n1097_001:0421c04": "慧境界。六波羅蜜多皆得圓滿。復能證得無",
    "T20n1097_001:0421c05": "上菩提。四無所畏十八不共一切佛法。及四",
    "T20n1097_001:0421c06": "聖諦神足根力菩提分法。復能示現靜慮解",
    "T20n1097_001:0421c07": "脫諸三摩地三摩鉢底。復能證得聲聞辟支",
    "T20n1097_001:0421c08": "佛及如來地。成就般若聰慧利根。有大威德",
    "T20n1097_001:0421c09": "精進勢力。具足辯才騰空隱形。為斫羯囉伐",
    "T20n1097_001:0421c10": "賴底曷囉闍一切自在。能成呪仙獲世安樂。",
    "T20n1097_001:0421c11": "得吉祥瓶及如意珠。隨應所作一切皆得。驅",
    "T20n1097_001:0421c12": "策使者進退無違。令羅剎娑隨意而轉。復能",
    "T20n1097_001:0421c13": "入於阿素洛窟。或燒眾香或置藥眼中。能見",
    "T20n1097_001:0421c14": "地下一切伏藏。所為事業自在成就。療治眾",
    "T20n1097_001:0421c15": "病調伏鬼神守護壇場。令諸龍王歡喜悅樂。",
    "T20n1097_001:0421c16": "降雨止雨皆得自在。復能於彼一切人中而",
    "T20n1097_001:0421c17": "得自在。能令一切眾罪厄難悉皆銷滅。資財",
    "T20n1097_001:0421c18": "寶物所求皆得。復能成就無邊陀羅尼門及",
    "T20n1097_001:0421c19": "三摩地門。此大不空羂索神呪之法。於諸呪",
    "T20n1097_001:0421c20": "中功德最上殊勝廣大。能令一切天龍藥叉",
    "T20n1097_001:0421c21": "健闥縛阿素洛揭路茶緊捺洛莫呼洛伽。諸",
    "T20n1097_001:0421c22": "部多鬼一切餓鬼。畢舍遮拘畔茶羅剎娑。星",
    "T20n1097_001:0421c23": "宿鬼障礙鬼等。承事供養尊重讚歎。復為帝",
    "T20n1097_001:0421c24": "釋諸梵王等之所擁護。復為一切成呪仙者",
    "T20n1097_001:0421c25": "共所慶慰。復為常離一切散亂無所著者之",
    "T20n1097_001:0421c26": "所承習。受持所說供養恭敬尊重讚歎。",
    "T20n1097_001:0421c27": "成就受持供養神呪法分第二",
    "T20n1097_001:0421c28": "爾時聖觀自在菩薩摩訶薩。復說神呪之法。",
    "T20n1097_001:0421c29": "若有欲誦此神呪時。應先洗浴著新淨衣。潔",
    "T20n1097_001:0422a01": "淨誦呪受菩薩戒。起慈悲心哀愍眾生意樂。",
    "T20n1097_001:0422a02": "作真實語遠離嫉妬。利益安樂一切有情。直",
    "T20n1097_001:0422a03": "心淨信愛樂功德。捨離貪愛瞋恚愚癡。憶念",
    "T20n1097_001:0422a04": "三寶期心報恩。應廣供養聖觀自在菩薩摩",
    "T20n1097_001:0422a05": "訶薩。燒香散花塗香末香。莊嚴幢幡及諸",
    "T20n1097_001:0422a06": "華蓋。於尊者前一心淨信意樂堅固。應誦聖",
    "T20n1097_001:0422a07": "者不空羂索心神呪王一百八遍。即入不空",
    "T20n1097_001:0422a08": "陀羅尼三摩地門。作蓮花印禁出入息默然",
    "T20n1097_001:0422a09": "而住。由是此人所應作事皆得具足。即於夢",
    "T20n1097_001:0422a10": "中得見聖觀自在菩薩。或現苾芻形或現婆",
    "T20n1097_001:0422a11": "羅門形或現童子形。或現帝王形或現宰官",
    "T20n1097_001:0422a12": "形。讚誦呪人作如是言。善哉丈夫汝能受持",
    "T20n1097_001:0422a13": "我之所說。汝所愛樂皆得圓滿。汝今持呪心",
    "T20n1097_001:0422a14": "何所欲。隨意求索能令汝願速得成就。由是",
    "T20n1097_001:0422a15": "得滅一切業障。永不墮於地獄畜生。常生一",
    "T20n1097_001:0422a16": "切諸善趣中。般若現前辯才無滯增長正念。",
    "T20n1097_001:0422a17": "諸天隨順而為伴侶。所作自在無有障礙具",
    "T20n1097_001:0422a18": "大威神。復能持呪隨心所欲。不為一切怨賊",
    "T20n1097_001:0422a19": "侵奪。賢聖讚歎。常為國王大臣婆羅門居士",
    "T20n1097_001:0422a20": "等之所敬重。一切眾生之所愛樂。供養恭敬",
    "T20n1097_001:0422a21": "承事禮拜善言讚歎。常與一切驚怖之者作",
    "T20n1097_001:0422a22": "歸依處。能得一切善人腹心。若有常誦此神",
    "T20n1097_001:0422a23": "呪者。三業惡障皆悉銷滅。若誦萬遍。所須",
    "T20n1097_001:0422a24": "飲食臥具湯藥衣服什物無所乏少。安樂無",
    "T20n1097_001:0422a25": "病長壽自在。",
    "T20n1097_001:0422a26": "成就親見聖觀自在菩薩法分第三",
    "T20n1097_001:0422a27": "若人欲得親見聖觀自在菩薩。應往寂靜山",
    "T20n1097_001:0422a28": "寺塔廟之中。或園林河邊深山巖谷阿蘭若",
    "T20n1097_001:0422a29": "處。著新淨衣持八戒齋。受菩薩戒三業清淨。",
    "T20n1097_001:0422b01": "入三摩地修四梵行無所悋惜。於諸持戒福",
    "T20n1097_001:0422b02": "德人邊常求歡喜。然後於聖觀自在菩薩像",
    "T20n1097_001:0422b03": "前受其呪法既受法已。即便於彼清淨之處。",
    "T20n1097_001:0422b04": "吉祥草上結加趺坐。應誦不空羂索心呪一",
    "T20n1097_001:0422b05": "心不動。若晝若夜不驚不怖。乃至忽聞虛空",
    "T20n1097_001:0422b06": "之中。有虎嘯聲亦不驚怖。若見聞空中諸天",
    "T20n1097_001:0422b07": "音樂歌舞唱伎不應驚異。或見天雨曼陀羅",
    "T20n1097_001:0422b08": "華摩訶曼陀羅華。鉢特摩華嗢鉢羅華。俱沒",
    "T20n1097_001:0422b09": "陀華奔茶利華等亦不驚怪。是時聖觀自在",
    "T20n1097_001:0422b10": "菩薩。至其人前唱言善哉善哉。汝能如是供",
    "T20n1097_001:0422b11": "養於我。誦持神呪何所求耶。其誦呪人即從",
    "T20n1097_001:0422b12": "坐起。於尊者前燒香散華。水和粳米及諸雜",
    "T20n1097_001:0422b13": "華。供養聖觀自在菩薩。右遶三匝頭面禮足。",
    "T20n1097_001:0422b14": "菩薩爾時隨其意樂悉皆與之。",
    "T20n1097_001:0422b15": "成就畫像幀法分第四",
    "T20n1097_001:0422b16": "爾時尊者說畫像法及成就呪法。若畫聖觀",
    "T20n1097_001:0422b17": "自在菩薩形像之時。應織絹[疊*毛]隨其長短不",
    "T20n1097_001:0422b18": "截兩頭。所用綵色和以香膠勿取餘膠。畫師",
    "T20n1097_001:0422b19": "先受八戒齋法。然後方畫聖觀自在菩薩形",
    "T20n1097_001:0422b20": "像。其身黃白首戴華冠紺髮分被兩肩前後。",
    "T20n1097_001:0422b21": "慈顏和悅放百千光。清淨殊勝面有三目。以",
    "T20n1097_001:0422b22": "純白綖交絡肩臆。以瑿泥耶鹿王皮而覆肩",
    "T20n1097_001:0422b23": "上。莊飾寶帶以繫其腰。尊者四臂。左邊上手",
    "T20n1097_001:0422b24": "執持蓮華。下手執持澡瓶。右邊上手施無畏",
    "T20n1097_001:0422b25": "下手執數珠。皆以珍寶而嚴飾之。身著天衣",
    "T20n1097_001:0422b26": "立蓮華上。有大威德瓔珞短長。交髆垂下耳",
    "T20n1097_001:0422b27": "璫臂印。及以環釧皆寶飾之。頂上畫作無量",
    "T20n1097_001:0422b28": "壽佛。於其幀內畫種種華。若欲作壇於春秋",
    "T20n1097_001:0422b29": "時。白月八日或十五日。吉祥星下選擇好",
    "T20n1097_001:0422c01": "時無風無雲。即於城外擇取好處隨其方地。",
    "T20n1097_001:0422c02": "有諸樹木根莖枝葉。華果茂盛條蔓交加。周",
    "T20n1097_001:0422c03": "遍皆有流泉浴池。處處青草皆悉充遍。應用",
    "T20n1097_001:0422c04": "黃土為泥塗地。種種修理盡令如法。不於荊",
    "T20n1097_001:0422c05": "棘瓦礫骨石諸惡土地。其壇四面以金精赤",
    "T20n1097_001:0422c06": "土雄黃石灰及紫金色。青黃赤白及以紫色。",
    "T20n1097_001:0422c07": "畫其界道於壇方面各開一門。門外各有二",
    "T20n1097_001:0422c08": "吉祥柱。於其壇內應畫螺形萬字香印。門內",
    "T20n1097_001:0422c09": "各有二吉祥瓶。隨其處所應作浴池。池內周",
    "T20n1097_001:0422c10": "遍嗢鉢羅華俱沒頭華奔茶利迦華。於池四",
    "T20n1097_001:0422c11": "邊應畫鵝形。如貫華鬘周匝圍遶。應置像幀",
    "T20n1097_001:0422c12": "壇場之內。散種種華燒種種香。幢幡寶蓋而",
    "T20n1097_001:0422c13": "供養之。或用金銀諸寶及以赤銅作吉祥瓶。",
    "T20n1097_001:0422c14": "盛滿一切諸妙香藥末尼真珠金銀等寶和雜",
    "T20n1097_001:0422c15": "盛之。以雜華繩繫其瓶項。取燒稻穀作華。散",
    "T20n1097_001:0422c16": "以嚴飾壇上。應以白縵覆之。於壇四角各立",
    "T20n1097_001:0422c17": "一人。身被甲仗而守護之。是時呪師每日三",
    "T20n1097_001:0422c18": "時。洗浴清潔著新淨衣。三業清淨受持律儀。",
    "T20n1097_001:0422c19": "於聖觀自在菩薩像前。應以乳糜酥酪粆",
    "T20n1097_001:0422c20": "糖石蜜。盛滿器中而供養之。後以栴檀沈水",
    "T20n1097_001:0422c21": "蘇合龍腦。如是等香和雜燒之而為供養。於",
    "T20n1097_001:0422c22": "像幀前。敷吉祥草結加趺坐。作蓮華印安心",
    "T20n1097_001:0422c23": "合掌。敬禮一切諸佛菩薩。即誦護身呪。呪曰",
    "T20n1097_001:0422c24": "第二。",
    "T20n1097_001:0422c25": "唵　阿慕伽　鉢囉底訶多囉叉囉叉(自稱名)[合*牛]",
    "T20n1097_001:0422c26": "泮吒",
    "T20n1097_001:0422c27": "若欲護身時取自髮一莖。應以此呪呪二十",
    "T20n1097_001:0422c28": "一遍。常護自身無能損害。",
    "T20n1097_001:0422c29": "呪。",
    "T20n1097_001:0423a01": "鬼神呪呪曰第三。",
    "T20n1097_001:0423a02": "唵　阿慕伽　漫陀　[合*牛][合*牛]　泮吒",
    "T20n1097_001:0423a03": "若呪鬼神先誦此呪。呪五色綖一百八遍繫",
    "T20n1097_001:0423a04": "壇四面。然後呪水一百八遍。或呪芥子或呪",
    "T20n1097_001:0423a05": "淨灰。隨四方面壇內散之。即令一切惡鬼神",
    "T20n1097_001:0423a06": "等無能惱亂。",
    "T20n1097_001:0423a07": "禁惡鬼呪呪曰第四。",
    "T20n1097_001:0423a08": "唵　阿慕伽　鉢囉底訶多唵[合*牛]泮吒",
    "T20n1097_001:0423a09": "若禁惡鬼應誦此呪。呪水一百八遍。或呪白",
    "T20n1097_001:0423a10": "芥子或呪淨灰。隨四方面壇外散之。令諸惡",
    "T20n1097_001:0423a11": "鬼不得其便。",
    "T20n1097_001:0423a12": "禁惡魔呪呪曰第五。",
    "T20n1097_001:0423a13": "唵　阿慕伽　帝曬路枳耶　毘闍耶　俱嚕",
    "T20n1097_001:0423a14": "磨[合*牛]泮吒",
    "T20n1097_001:0423a15": "若呪魔時應誦此呪。呪水一百八遍。或白芥",
    "T20n1097_001:0423a16": "子及呪淨灰。於其壇外散灑十方。即禁諸惡",
    "T20n1097_001:0423a17": "魔不能嬈亂。",
    "T20n1097_001:0423a18": "禁諸惡魔鬼呪呪曰第六。",
    "T20n1097_001:0423a19": "唵　阿慕伽　囉叉(自稱名)娑婆訶",
    "T20n1097_001:0423a20": "若欲禁諸惡魔鬼時。應以此呪呪水一百八",
    "T20n1097_001:0423a21": "遍。或白芥子及呪淨灰。點自頂上額上心上",
    "T20n1097_001:0423a22": "及兩肩上。遍灑其身。即令一切惡鬼惡魔不",
    "T20n1097_001:0423a23": "能惱亂。",
    "T20n1097_001:0423a24": "呪同伴人呪呪曰第七。",
    "T20n1097_001:0423a25": "唵　阿慕伽　[合*牛]佉",
    "T20n1097_001:0423a26": "若欲呪同伴人時。應誦此呪。呪水一百八遍。",
    "T20n1097_001:0423a27": "或白芥子及呪淨灰。於其壇內散灑同伴。即",
    "T20n1097_001:0423a28": "護彼人。惡魔鬼眾無能惱亂。",
    "T20n1097_001:0423a29": "呪香呪呪曰第八。",
    "T20n1097_001:0423b01": "唵　阿慕伽　淡磨淡磨　[合*牛]泮吒",
    "T20n1097_001:0423b02": "若燒香時。先以此呪。呪種種香二十一遍。然",
    "T20n1097_001:0423b03": "後燒香恭敬供養。",
    "T20n1097_001:0423b04": "呪飲食及華果呪呪曰第九。",
    "T20n1097_001:0423b05": "唵　阿慕伽　[起巳+乞]醯利儜　[起巳+乞]醯唎儜　[合*牛]泮",
    "T20n1097_001:0423b06": "吒",
    "T20n1097_001:0423b07": "若以飲食及華果等欲散之時。先誦此呪呪",
    "T20n1097_001:0423b08": "一百八遍。然後於其壇外。隨四方面而遍散",
    "T20n1097_001:0423b09": "之。",
    "T20n1097_001:0423b10": "隨作事成就呪呪曰第十。",
    "T20n1097_001:0423b11": "唵　阿慕伽　毘闍耶　[合*牛]泮吒",
    "T20n1097_001:0423b12": "隨作何事若誦此呪悉皆成就。",
    "T20n1097_001:0423b13": "世尊能持呪者。作是法已。於其壇內。應誦不",
    "T20n1097_001:0423b14": "空陀羅尼自在王呪。若見聖觀自在菩薩像",
    "T20n1097_001:0423b15": "幀動時。或煙出時或焰出時。如常誦呪不應",
    "T20n1097_001:0423b16": "驚怖。若見幀動得富貴自在。若見煙出成就",
    "T20n1097_001:0423b17": "曷囉闍位。若見焰出騰空自在得成呪仙。其",
    "T20n1097_001:0423b18": "誦呪者若見焰出。心無驚怖身不動搖。即得",
    "T20n1097_001:0423b19": "聖觀自在菩薩。現其人前而安慰之。其人見",
    "T20n1097_001:0423b20": "已所求皆遂。即得菩薩諸三摩地。於阿耨多",
    "T20n1097_001:0423b21": "羅三藐三菩提得不退轉。現身憶念宿世生",
    "T20n1097_001:0423b22": "事。及得無量百千功德。",
    "T20n1097_001:0423b23": "成就使者能辦事法分第五",
    "T20n1097_001:0423b24": "爾時聖觀自在菩薩。復說使者能辦事法。此",
    "T20n1097_001:0423b25": "之使者即是聖觀自在菩薩。不空羂索王神",
    "T20n1097_001:0423b26": "呪之使。若欲驅使。應以綵色及[疊*毛]布幀上。畫",
    "T20n1097_001:0423b27": "使者形又作藥叉童子像。頭髮直竪如盛火",
    "T20n1097_001:0423b28": "焰。面目瞋怒綠眼平鼻。形貌赤色身服赤衣。",
    "T20n1097_001:0423b29": "口出四牙二上二下。其舌於口或入或出。一",
    "T20n1097_001:0423c01": "手持劍一手執索。嚴身之具皆悉周備。欲作",
    "T20n1097_001:0423c02": "法時。於白月八日或十四日持齋潔淨。安置",
    "T20n1097_001:0423c03": "幀像四衢道中或空室內。應以華香及諸飲",
    "T20n1097_001:0423c04": "食。除血肉等種種供養。其持呪者先應誦呪",
    "T20n1097_001:0423c05": "自防護身。於[疊*毛]幀前誦不空王呪一百八遍。",
    "T20n1097_001:0423c06": "是時使者現其人前。語持呪者言欲何所須。",
    "T20n1097_001:0423c07": "若見處分皆能成辦。其持呪者隨心所欲使",
    "T20n1097_001:0423c08": "者依行。于時使者隨所見聞悉皆具說。若持",
    "T20n1097_001:0423c09": "呪人日索金錢百文應時即得。然不應別用",
    "T20n1097_001:0423c10": "及生悋惜。但應供養佛法僧寶。如是之事但",
    "T20n1097_001:0423c11": "當自知。不得輒向人說之。亦復不得共人結",
    "T20n1097_001:0423c12": "怨。應食淨食不得雜食。每食之時先減己身",
    "T20n1097_001:0423c13": "一分飲食。供養使者然後自食。常須憶念不",
    "T20n1097_001:0423c14": "得忘之。心常捨離貪瞋癡等不得妄語。出誠",
    "T20n1097_001:0423c15": "諦言為他說法。於一切眾生常起饒益慈悲",
    "T20n1097_001:0423c16": "之心。復以香華衣服幢幡寶蓋。塗香末香燒",
    "T20n1097_001:0423c17": "香散華。恒常供養聖觀自在菩薩作報恩心。",
    "T20n1097_001:0423c18": "若能如是即彼使者日日供承。得五百人所",
    "T20n1097_001:0423c19": "須資具。飲食衣服塗香末香。燒香散華一切",
    "T20n1097_001:0423c20": "具足。乃至持呪之者盡形已來。隨意皆得無",
    "T20n1097_001:0423c21": "所乏少。◎",
    "T20n1097_001:0423c22": "不空羂索陀羅尼自在王呪經卷上"
}