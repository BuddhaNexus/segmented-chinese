{
    "X72n1440_002:0652c06": "鼓山為霖禪師還山錄卷二",
    "X72n1440_002:0652c08": "侍者　心亮　錄",
    "X72n1440_002:0652c09": "結冬示眾普說。師云。佛出世。祖西來。選佛壇場處處",
    "X72n1440_002:0652c10": "開。冬夏安居窮底事。一悟心空及第回。還有與麼人",
    "X72n1440_002:0652c11": "麼。良久云。昔日初祖達磨大師見東土有大乘根器。",
    "X72n1440_002:0652c12": "乃特航海而來。直指人心見性成佛。且道如何是他",
    "X72n1440_002:0652c13": "直指處。豈不見梁武帝問。朕即位以來。印經造寺度",
    "X72n1440_002:0652c14": "僧不可勝數。有何功德。祖云無功德。這箇豈不是直",
    "X72n1440_002:0652c15": "指。又問。如何是聖諦第一義。祖云廓然無聖。帝云對",
    "X72n1440_002:0652c16": "朕者誰。祖云不識。豈不是直指。二祖問。弟子心未寧。",
    "X72n1440_002:0652c17": "乞師安心。祖云。將心來。與汝安。二祖云覔心了不可",
    "X72n1440_002:0652c18": "得。祖云與汝安心竟。豈不是直指。自是以來。六代傳",
    "X72n1440_002:0652c19": "衣五宗競出。莫不用此道接人。故見性得道者不可",
    "X72n1440_002:0652c20": "紀極。如六祖問南嶽什麼處來。嶽云嵩山來。祖云什",
    "X72n1440_002:0652c21": "麼物恁麼來。青原思禪師羣居論道。師唯默然。龐居",
    "X72n1440_002:0652c22": "士問石頭。不與萬法為侶者是甚麼人。頭以手掩其",
    "X72n1440_002:0652c23": "口。又問馬祖。祖云。待汝一口吸盡西江水。即向汝道。",
    "X72n1440_002:0652c24": "僧問馬祖。如何是佛。祖云即心是佛。問雲門。門云乾",
    "X72n1440_002:0653a01": "屎橛。又云麻三觔。僧問趙州。如何是祖師西來意。州",
    "X72n1440_002:0653a02": "云庭前栢樹子。臨濟三問黃蘗佛法的的大意。三度",
    "X72n1440_002:0653a03": "賜棒。如上皆是古人劈腹剜心覿面提持兩手分付。",
    "X72n1440_002:0653a04": "無奈後人不唧[口*留]。聞說栢樹子。便向栢樹子作活計。",
    "X72n1440_002:0653a05": "聞說乾屎橛。即向乾屎橛上討。聞說即心是佛。便向",
    "X72n1440_002:0653a06": "心中作妄想。此所謂刻舟求劒。錯過古人。孤負不少。",
    "X72n1440_002:0653a07": "所以此事也須是箇出世福慧男子方堪領荷。方可",
    "X72n1440_002:0653a08": "入作。苟非其人。三門外無他立地處。況入門耶。所以",
    "X72n1440_002:0653a09": "此事看來大難大難。雖然如是。若是箇皮下有血的",
    "X72n1440_002:0653a10": "漢子。一聞此語徹骨痛心。發起真實志願。決要此一",
    "X72n1440_002:0653a11": "著子明白。了却無量劫來未了之生死。悟明無量劫",
    "X72n1440_002:0653a12": "來未明之自心。續佛慧命。傳化將來。報佛恩德。若能",
    "X72n1440_002:0653a13": "如此要期。敢保究竟成就。所以古德云。聖賢都是凡",
    "X72n1440_002:0653a14": "夫作。何不依他[打-丁+羕]子修。復云。從上古德參方求道。雖",
    "X72n1440_002:0653a15": "無箇作工夫的名字。然大事未明一心在道。念念不",
    "X72n1440_002:0653a16": "肯放過。所以悟明有日。直至宋朝始有看話頭作工",
    "X72n1440_002:0653a17": "夫之說。當時只教人提起箇話頭。看是什麼道理。如",
    "X72n1440_002:0653a18": "大慧禪師每教人看箇狗子無佛性話。謂盡大地是",
    "X72n1440_002:0653a19": "箇無字。正當無明煩惱現前時。一提提起云無。如百",
    "X72n1440_002:0653a20": "沸湯中攙一杓冷水相似。當下清凉去。提話頭大約",
    "X72n1440_002:0653a21": "如是。後來尊宿又令人痛起疑情。以箇疑情發起悟",
    "X72n1440_002:0653a22": "機。故云不疑言句是為大患。大疑大悟。小疑小悟。不",
    "X72n1440_002:0653a23": "疑不悟。如此作工夫得道者亦不可勝數。至元始有",
    "X72n1440_002:0653a24": "作死工夫之說。雪巖高峯諸大老自己既從死工夫",
    "X72n1440_002:0653b01": "上悟明。故每以死工夫示人。依之開悟得道者亦多。",
    "X72n1440_002:0653b02": "總之有一片真實為生死心。自然相應耳。故云。參禪",
    "X72n1440_002:0653b03": "無別訣。只要生死切。一分切便有一分工夫。十分切",
    "X72n1440_002:0653b04": "便有十分工夫。若不知有生死大事。此人無參禪分。",
    "X72n1440_002:0653b05": "雖然如是。有箇不落生死的人。畢竟是何面目。良久",
    "X72n1440_002:0653b06": "云。大眾久立珍重。",
    "X72n1440_002:0653b07": "示眾。師云。南泉道不是心。眼裏無瞳看得真。不是佛。",
    "X72n1440_002:0653b08": "百千相好難形出。不是物。大悲千手摩不著。古人恁",
    "X72n1440_002:0653b09": "麼舉揚。老僧恁麼判斷。正如大慧和尚謂。如福州人",
    "X72n1440_002:0653b10": "喫茘枝剝了皮。去了核。送在你口中。只是不解吞。老",
    "X72n1440_002:0653b11": "僧謂。縱然吞得下。又須吐得出。直饒吞吐分明。到鼓",
    "X72n1440_002:0653b12": "山門下始好喫棒。是事且止。只如堂中結制以來已",
    "X72n1440_002:0653b13": "經半月了也。諸人還曾諦審諦觀自己分上切要事",
    "X72n1440_002:0653b14": "麼。如何是自己分上切要事。前日舉出箇生死兩字。",
    "X72n1440_002:0653b15": "豈不是自己切要事。又舉出箇不落生死底人令汝",
    "X72n1440_002:0653b16": "參究。豈不是切要事。如今人把生死二字只作口頭",
    "X72n1440_002:0653b17": "語看得尋常。將謂此身百年可保。只向髑髏上作計",
    "X72n1440_002:0653b18": "較。殊不知無常殺鬼念念不饒。一旦開交千載長往。",
    "X72n1440_002:0653b19": "豈不空過一生。若謂我再出頭來於佛法中參禪學",
    "X72n1440_002:0653b20": "道。只恐不能必也。若如實知得有箇不落生死的人。",
    "X72n1440_002:0653b21": "自解憤憤地切切究明豈肯自寬。如人識得自己室",
    "X72n1440_002:0653b22": "中有箇寶藏。自然解將一把沒柄鋤頭東掘西掘。忽",
    "X72n1440_002:0653b23": "然掘著。噁元來只在這裏。自得大受用。慶快平生去",
    "X72n1440_002:0653b24": "也。可怪今時人拾得一片瓦礫便謂是真金。生奇特",
    "X72n1440_002:0653c01": "想。生滿足想。豈不自誤。雖然如是。只如古人道。不是",
    "X72n1440_002:0653c02": "心不是佛不是物。且道此語是真金是瓦礫。鴛鴦枕",
    "X72n1440_002:0653c03": "上雙行淚。半是思君半恨君。珍重。",
    "X72n1440_002:0653c04": "示眾。師云。前日舉出生死兩字未曾勦絕。今日不免",
    "X72n1440_002:0653c05": "再為眾葛藤一上。昔有僧問投子和尚曰。四山相逼",
    "X72n1440_002:0653c06": "時如何。投子云五蘊皆空。大眾。且道投子恁麼答話。",
    "X72n1440_002:0653c07": "為是禪為是教。若道是禪。五蘊皆空有甚麼難會。若",
    "X72n1440_002:0653c08": "道是教。五蘊皆空豈易會耶。須知五蘊即四山。四山",
    "X72n1440_002:0653c09": "即五蘊。果然悟得五蘊皆空。更有什麼四山可得。所",
    "X72n1440_002:0653c10": "以當時觀音老人修般若時。照見五蘊皆空。便千了",
    "X72n1440_002:0653c11": "百當。更有甚麼苦厄可度。若道度苦厄。却成增語。今",
    "X72n1440_002:0653c12": "時人只管念將去。全不理會。可不哀耶。古德頌云。五",
    "X72n1440_002:0653c13": "蘊山頭一段空。空與五蘊是一是二。同門出入不相",
    "X72n1440_002:0653c14": "逢。逢即髑髏粉碎。無量劫來賃屋住。客作漢說他作",
    "X72n1440_002:0653c15": "麼。到頭不識主人公。主人公作麼生識。如今人問他",
    "X72n1440_002:0653c16": "主人公。箇箇道我會也。十箇五雙只是認箇目前鑒",
    "X72n1440_002:0653c17": "覺昭昭靈靈時即有。若睡著時即無。生時即有。死了",
    "X72n1440_002:0653c18": "即無。殊不知這箇鑒覺是無量劫來生死根本。認作",
    "X72n1440_002:0653c19": "主人公豈不大錯。楞嚴經中呵為認賊為子是也。故",
    "X72n1440_002:0653c20": "長沙和尚云。學道之人不識真。只為從前認識神。無",
    "X72n1440_002:0653c21": "量劫來生死本。癡人喚作本來人。更有一等却引祖",
    "X72n1440_002:0653c22": "師語自印證云。在眼曰見。在耳曰聞。在手執捉。在足",
    "X72n1440_002:0653c23": "運奔。徧現俱該沙界。收攝在一微塵。識者喚作佛性。",
    "X72n1440_002:0653c24": "不識喚作精魂。若果然識得。喚作佛性不為分外。如",
    "X72n1440_002:0654a01": "或未然。只是箇弄精魂漢。有甚麼共語處。須知當時",
    "X72n1440_002:0654a02": "祖師此語雖是醍醐亦是毒藥。還有人揀擇得出麼。",
    "X72n1440_002:0654a03": "若揀不出。更聽重說偈言。醍醐毒藥齊拈出。幾箇男",
    "X72n1440_002:0654a04": "兒識得真。捉住虗空敲骨髓。敲出後如何。良久云。鼻",
    "X72n1440_002:0654a05": "孔依然搭上脣。珍重。",
    "X72n1440_002:0654a06": "開戒示眾。師云。諸仁者多是千里數百里䟦涉溪山",
    "X72n1440_002:0654a07": "遠來求戒。即此一念已得戒了也。是謂本源自性清",
    "X72n1440_002:0654a08": "淨戒。無持無犯。無染無淨。無得無失。萬德具足不假",
    "X72n1440_002:0654a09": "外求。但以無量劫來內為結使所纏。外為境緣所惑。",
    "X72n1440_002:0654a10": "不得透露。今日纔發一念清淨求戒之心。則此戒全",
    "X72n1440_002:0654a11": "體現前。如雲開月出清光普照。有何遮障。然此本源",
    "X72n1440_002:0654a12": "自性戒亦名金剛寶戒。謂堅固不壞也。亦名無作戒",
    "X72n1440_002:0654a13": "體。謂不從緣生唯從緣顯也。所以三世諸佛已誦今",
    "X72n1440_002:0654a14": "誦當誦。誦此戒也。三世菩薩已學今學當學。學此戒",
    "X72n1440_002:0654a15": "也。三師授受。受此戒也。七眾證明。證此戒也。戒外無",
    "X72n1440_002:0654a16": "戒。又何戒哉。諸仁者。若向這裏見得徹。信得及。則知",
    "X72n1440_002:0654a17": "登壇羯磨全體金剛道場。展鉢披衣盡是舍那心地。",
    "X72n1440_002:0654a18": "處處戒光照耀。時時戒法流通。可謂眾生受佛戒。即",
    "X72n1440_002:0654a19": "入諸佛位。位同大覺已。真是諸佛子。諸仁者。既到這",
    "X72n1440_002:0654a20": "裏如八十翁翁入場屋。豈是等閒。須是發真實心。發",
    "X72n1440_002:0654a21": "廣大心。發度生死心。發度眾生心。發求無上菩提心。",
    "X72n1440_002:0654a22": "受此玅戒。始於今日直至成佛。於其中間。驀直行去",
    "X72n1440_002:0654a23": "了無紆曲。若能如此要期。始名真正佛子。真比丘僧",
    "X72n1440_002:0654a24": "也。如或心行不真實。願力不廣大。甚至衣鉢苟簡。逐",
    "X72n1440_002:0654b01": "隊登壇。雖則於這片實地上投箇種子。若望開花結",
    "X72n1440_002:0654b02": "果不知又在何時。諸仁者。人身難得。佛法難遇。一念",
    "X72n1440_002:0654b03": "回光即登戒品。還知麼。更聽重說偈言。本源自性清",
    "X72n1440_002:0654b04": "淨戒。大寶霾塵久不知。一念淨心全體現。黧奴白牯",
    "X72n1440_002:0654b05": "笑嘻嘻。大眾久立珍重。",
    "X72n1440_002:0654b06": "乙丑除夕示眾。大地眾生未登聖果。總在凡夫界中。",
    "X72n1440_002:0654b07": "一年三百六十日。日日十二時。舉足動步。開口動舌。",
    "X72n1440_002:0654b08": "起心動念。與理不相應處無非是罪。此罪若有體性。",
    "X72n1440_002:0654b09": "盡虗空界不能容受。以性空故。所以我佛世尊開懺",
    "X72n1440_002:0654b10": "悔門。令其改往修來復還元淨。且道如何懺悔。普賢",
    "X72n1440_002:0654b11": "觀經云。一切業障海。皆從妄想生。若欲懺悔者。端坐",
    "X72n1440_002:0654b12": "念實相。且道實相作麼生念。昔日世尊因靈山會上",
    "X72n1440_002:0654b13": "五百比丘得四禪定。具五神通。未得法忍。以宿命智",
    "X72n1440_002:0654b14": "通各各見過去世時殺父害母及諸眾罪。於自心內",
    "X72n1440_002:0654b15": "各各懷疑。於甚深法不能證入。於是文殊師利承佛",
    "X72n1440_002:0654b16": "神力。手握利劒持逼如來。世尊乃謂文殊曰。住住。勿",
    "X72n1440_002:0654b17": "應作逆。勿得害吾。吾若被害。為善被害。文殊師利。爾",
    "X72n1440_002:0654b18": "從本以來。無有我人。但以內心見有我人。內心起時",
    "X72n1440_002:0654b19": "我必被害。即名為害。於是五百比丘自悟本心如夢",
    "X72n1440_002:0654b20": "如幻。於夢幻中無有我人。亦無能生所生父母。於是",
    "X72n1440_002:0654b21": "五百比丘同聲讚歎曰。文殊大智士。深達法源底。自",
    "X72n1440_002:0654b22": "手握利劒。持逼如來身。如劒佛亦爾。一相無有二。無",
    "X72n1440_002:0654b23": "相無所生。是中云何殺。大眾。且道五百比丘過去生",
    "X72n1440_002:0654b24": "中殺父害母。與文殊握劒持逼如來相去幾何。若向",
    "X72n1440_002:0654c01": "這裏見得。直下一刀兩斷。福相不可得。何處覔罪來。",
    "X72n1440_002:0654c02": "如或未然。且向葛藤裏薦取去。大眾。好箇世尊云住",
    "X72n1440_002:0654c03": "住勿應作逆。好箇文殊師利爾從本以來無有我人。",
    "X72n1440_002:0654c04": "但以內心見有我人。內心起時吾必被害。即名為害。",
    "X72n1440_002:0654c05": "好箇五百比丘自悟本心如夢如幻。於夢幻中無有",
    "X72n1440_002:0654c06": "我人及能生所生父母。又好箇如劒佛亦爾。一相無",
    "X72n1440_002:0654c07": "有二。無相無所生。是中云何殺。若向這四箇好字見",
    "X72n1440_002:0654c08": "得徹。信得及。無量劫來煩惱障業障報障當處清淨。",
    "X72n1440_002:0654c09": "如湯消冰。一念化成無上知覺。何況修行證入者乎。",
    "X72n1440_002:0654c10": "如或不信不解。恣己愚情造諸眾罪。無所忌憚。正恐",
    "X72n1440_002:0654c11": "袈裟下失人身。又非地獄所比。可不悲哉。",
    "X72n1440_002:0654c12": "丙寅元宵示眾。夜夜燃燈出世。朝朝日面放光。一年",
    "X72n1440_002:0654c13": "三百餘日。為君子細商量。且道商量箇甚麼。良久云。",
    "X72n1440_002:0654c14": "天地玄黃。宇宙洪荒。",
    "X72n1440_002:0654c15": "示眾。師云。古人得道之後。或依眾遣日。或深山蓄養。",
    "X72n1440_002:0654c16": "惟恐名迹落於人間。一旦果熟香飄。龍天推出。舍己",
    "X72n1440_002:0654c17": "從人。乃是不獲已。豈似今人有少聞見。惟恐人不知。",
    "X72n1440_002:0654c18": "亟亟然求售於人。則其志趣卑陋可知矣。又古人行",
    "X72n1440_002:0654c19": "脚只為見人。未發明者。朝參暮請。求一言半句以開",
    "X72n1440_002:0654c20": "發性地。已發明者。求師決擇定其宗旨。豈似今時人",
    "X72n1440_002:0654c21": "只在名色上著脚。入一叢林出一叢林。總無真實求",
    "X72n1440_002:0654c22": "法之心。只是隨羣喫飯打野梩日過。佛法興衰有自",
    "X72n1440_002:0654c23": "來矣。今日特為大眾舉出洞山與密師伯參見隱山",
    "X72n1440_002:0654c24": "一段因緣作箇榜[打-丁+羕]。使智者知慚識愧。見賢思齊。不",
    "X72n1440_002:0655a01": "至墮于流俗。孤負平生。乃云。昔有老宿見馬祖得旨",
    "X72n1440_002:0655a02": "後。隱於潭州之龍山。不知幾許年。人無知者。一日洞",
    "X72n1440_002:0655a03": "山與密師伯偕行。經由山下見溪澗中菜葉流出。二",
    "X72n1440_002:0655a04": "人相謂曰。深山無人。何有菜葉隨流。莫有道人居否。",
    "X72n1440_002:0655a05": "乃議撥艸瞻風。沿溪行五七里。忽見一茅屋。中有老",
    "X72n1440_002:0655a06": "宿羸形異貌。乃放下行李問訊。老宿曰。此山無路。闍",
    "X72n1440_002:0655a07": "黎從何處來(著語云。從空拋直釣)。洞山曰。無路且置。和尚從何",
    "X72n1440_002:0655a08": "而入(反釣釣漁人)。老宿曰。我不從雲水來(不向外邊求。)洞山又",
    "X72n1440_002:0655a09": "問。和尚住此山多少年(意在鈎頭)。老宿曰。春秋不涉(山中無歷",
    "X72n1440_002:0655a10": "日)。又問。此山先住。和尚先住(且道山與和尚是同是別)。老宿曰不",
    "X72n1440_002:0655a11": "知(一椎粉碎)。洞山曰為甚麼不知(入海窮到底)。老宿曰我不從",
    "X72n1440_002:0655a12": "人天來(亦不從佛位來)。又問。和尚見甚麼道理便住此山(敲骨",
    "X72n1440_002:0655a13": "打髓)。老宿曰。我見兩箇泥牛鬬入海。直至如今絕消息",
    "X72n1440_002:0655a14": "(家破人亡後。徧界絕行蹤)。洞山始具威儀禮拜。又問。如何是主中",
    "X72n1440_002:0655a15": "賓。老宿曰青山覆白雲(豈不見洞山後來道。青山白雲父。白雲青山兒。白雲終日",
    "X72n1440_002:0655a16": "倚。青山總不知)。又問。如何是主中主。老宿曰長年不出戶(從來",
    "X72n1440_002:0655a17": "一雙足。曾不到人間)。又問賓主相去幾何。老宿曰長江水上波",
    "X72n1440_002:0655a18": "(是一是二)。又問賓主相見有何言說。老宿曰清風拂白月",
    "X72n1440_002:0655a19": "(木人方歌石女起舞)。洞山與密師伯禮謝辭退。老宿乃述偈曰。",
    "X72n1440_002:0655a20": "三間茅屋從來住(空中樓閣)。一道神光萬境閒(心外無法滿目青山)。",
    "X72n1440_002:0655a21": "莫把是非來辨我(龜毛縛太虛)。浮生穿鑿不相關(徒勞心力)。從",
    "X72n1440_002:0655a22": "茲燒菴深入不見。後人號為隱山和尚(也是虛空安耳朵)。大",
    "X72n1440_002:0655a23": "眾。隱山是得道後住山第一箇[打-丁+羕]子。洞山與密師伯",
    "X72n1440_002:0655a24": "是行脚見人第一箇[打-丁+羕]子。洞山前四問辨主。後四問",
    "X72n1440_002:0655b01": "請益。洞山隱山既是作家相見。一問一答。絲來線去",
    "X72n1440_002:0655b02": "各有來由。句句歸根不帶枝葉。洞上四賓主話源出",
    "X72n1440_002:0655b03": "於此。雖然如是。只如隱山燒菴深入不見。且道他畢",
    "X72n1440_002:0655b04": "竟向甚麼處去。良久云。只在此山中。雲深不知處。大",
    "X72n1440_002:0655b05": "眾珍重。",
    "X72n1440_002:0655b06": "示眾。昔先師老人嘗云。予相依博山師兄凡三年。未",
    "X72n1440_002:0655b07": "聞一語滲入情識。博山有造於予者大矣。霈上座親",
    "X72n1440_002:0655b08": "依先師會下二十餘年。一言一行未見落於世諦。其",
    "X72n1440_002:0655b09": "所造就豈淺鮮哉。所以古人常教人離心意識參。出",
    "X72n1440_002:0655b10": "凡聖路學。最為親切。今時人不肯遵行。只在心意識",
    "X72n1440_002:0655b11": "上搬弄。全不知有離心意識一著子。只在凡聖路上",
    "X72n1440_002:0655b12": "行。不知有出凡聖底路頭。故九峯虔和尚云。擬將心",
    "X72n1440_002:0655b13": "意學禪宗。大似西行却向東。所以愈行愈遠愈親愈",
    "X72n1440_002:0655b14": "疎。法門之衰有自來矣。雖然如是。只如離心意識作",
    "X72n1440_002:0655b15": "麼生參。霈上座道。實無參者。出凡聖路作麼生學。箇",
    "X72n1440_002:0655b16": "中無學路。只如箇中無學路。是學不是學。實無參者。",
    "X72n1440_002:0655b17": "是參不是參。只須恁麼學始是真學。恁麼參始是真",
    "X72n1440_002:0655b18": "參。到這裏始有參學分。不然只在門外打之遶。有甚",
    "X72n1440_002:0655b19": "麼了期。豈不見昔日藥山一日在石上坐次。石頭問",
    "X72n1440_002:0655b20": "曰汝在這裏作麼。曰一物不為。頭曰恁麼則閒坐也。",
    "X72n1440_002:0655b21": "曰若閒坐即為也。頭曰。汝道不為。不為箇甚麼。曰千",
    "X72n1440_002:0655b22": "聖亦不識。頭以偈讚曰。從來共住不知名。任運相將",
    "X72n1440_002:0655b23": "祇麼行。自古上賢猶不識。造次凡流豈可明。又一日",
    "X72n1440_002:0655b24": "藥山坐次。有僧問兀兀地思量箇甚麼。山曰思量箇",
    "X72n1440_002:0655c01": "不思量底。曰不思量底作麼生思量。山曰非思量。大",
    "X72n1440_002:0655c02": "眾。好箇一物不為。若閒坐即為也。好箇千聖亦不識。",
    "X72n1440_002:0655c03": "又好箇思量箇不思量底。不思量底如何思量非思",
    "X72n1440_002:0655c04": "量。若向這裏的的識得古人落處。離心意識參。出凡",
    "X72n1440_002:0655c05": "聖路學。有什麼難。且道古人的的意畢竟作麼生。良",
    "X72n1440_002:0655c06": "久云。大眾。人身難得。正法難逢。只須領荷。毋得自輕",
    "X72n1440_002:0655c07": "好。珍重。",
    "X72n1440_002:0655c08": "示眾。昨日維那請益覺經四句未曾結局。今日於大",
    "X72n1440_002:0655c09": "眾前不免重葛藤一上。圓覺經中道。居一切時不起",
    "X72n1440_002:0655c10": "妄念。於諸妄心亦不息滅。住妄想境不加了知。於無",
    "X72n1440_002:0655c11": "了知不辨真實。圭峯宗密禪師云。忘心頓證。大眾。若",
    "X72n1440_002:0655c12": "要頓證的須忘心。若不忘心何由頓證。所以動念息",
    "X72n1440_002:0655c13": "念了知辨別皆墮心病。不能證也。後大慧杲禪師頌",
    "X72n1440_002:0655c14": "云。荷葉團團團似鏡。菱角尖尖尖似錐。風吹柳絮毛",
    "X72n1440_002:0655c15": "毬走。雨打梨花蛺蝶飛。若也直下見得。所謂頌即是",
    "X72n1440_002:0655c16": "經。經即是頌。非欺我也。今日鼓山亦有一頌。須彌騎",
    "X72n1440_002:0655c17": "日月。大海跨泥牛。走遍塵沙國。從來不記秋。且道此",
    "X72n1440_002:0655c18": "頌與圭峯大慧是同是別。若也揀得出。許渠具眼。大",
    "X72n1440_002:0655c19": "眾。如來禪祖師禪一齊拈出布施了也。更有佛祖未",
    "X72n1440_002:0655c20": "出世已前一著子。如何通得箇消息去。良久云。寧可",
    "X72n1440_002:0655c21": "截舌。不犯國諱。",
    "X72n1440_002:0655c22": "示眾。舉大般若經曼殊室利分。佛告文殊曰。汝於佛",
    "X72n1440_002:0655c23": "法豈不趣求。文殊答曰。我不見有法非佛法者。何以",
    "X72n1440_002:0655c24": "趣求。世尊曰汝於佛法已成就耶。文殊答言。我都不",
    "X72n1440_002:0656a01": "見法可名佛法。何所成就。世尊曰汝豈不得無著性",
    "X72n1440_002:0656a02": "耶。文殊答曰。我即無著。豈無著性復得無著。師云。世",
    "X72n1440_002:0656a03": "尊三問問。問在文殊足下藏身。文殊三答答。答在毗",
    "X72n1440_002:0656a04": "盧頂上獨步。須知毗盧頂上不離文殊足下。文殊足",
    "X72n1440_002:0656a05": "下只在毗盧頂上。忽有箇人類精奇底向這裏直下",
    "X72n1440_002:0656a06": "見得徹。信得及。擔荷得去。從文殊一門深入。驀直歸",
    "X72n1440_002:0656a07": "家。更有何事。雖然如是。只如最初入門一句作麼生。",
    "X72n1440_002:0656a08": "良久云。誰為文殊。誰是文殊。",
    "X72n1440_002:0656a09": "示眾。師云。昔臨濟老人於黃檗手中喫棒。向大愚脇",
    "X72n1440_002:0656a10": "下還拳。如空合空了無縫罅。後來壽昌師翁頌云。醍",
    "X72n1440_002:0656a11": "醐上味出乎乳。滴水攙中總不成。三十棒頭開正眼。",
    "X72n1440_002:0656a12": "何曾傳得祖師心。可謂徹骨徹髓矣。雖然如是。更須",
    "X72n1440_002:0656a13": "知臨濟中夏上黃檗一段因緣。今日不免舉似大眾",
    "X72n1440_002:0656a14": "去也。臨濟中夏上黃檗山(師云貧兒思舊債)。見檗看經。乃云。",
    "X72n1440_002:0656a15": "將謂是箇人。原來是箇唵黑豆老和尚(敲空作響)。住數日",
    "X72n1440_002:0656a16": "告辭。檗曰。子破夏來。何不終夏去(仁義道中)。濟曰某甲暫",
    "X72n1440_002:0656a17": "來禮拜和尚。檗便打趂令去(理合如是)。濟行數里。疑此事",
    "X72n1440_002:0656a18": "却回終夏(這一疑疑殺天下不疑者)。後又辭檗。檗曰甚麼處去。濟",
    "X72n1440_002:0656a19": "曰不是河南便歸河北(全身拋擲)。檗便打。濟約住與一掌。",
    "X72n1440_002:0656a20": "檗大笑(似水投水更無異味)。檗喚侍者將百丈先師禪板几案",
    "X72n1440_002:0656a21": "來(勾賊破家)。濟云侍者將火來(一狀領過)。檗云。不然。子但將去。",
    "X72n1440_002:0656a22": "已後坐斷天下人舌頭去在(憐兒不覺醜)。大眾。舉已舉了。",
    "X72n1440_002:0656a23": "判已判了。只如臨濟當時行數里。疑此事却回終夏。",
    "X72n1440_002:0656a24": "且道他畢竟疑箇什麼。聽取一頌。自是峯頭更有峯。",
    "X72n1440_002:0656b01": "木人飛上絕行蹤。可憐天下無疑者。甘坐朦朧薄霧",
    "X72n1440_002:0656b02": "中。大眾珍重。",
    "X72n1440_002:0656b03": "示眾。舉乾峯和尚上堂云。法身有三種病。二種光。須",
    "X72n1440_002:0656b04": "一一透得始解歸家穩坐。更須知有向上一竅。雲門",
    "X72n1440_002:0656b05": "出眾問云。菴內人為甚不知菴外事。峯呵呵大笑。門",
    "X72n1440_002:0656b06": "云猶是學人疑處。峯云子是什麼心行。門云也要和",
    "X72n1440_002:0656b07": "尚相委。峯云。只須恁麼。始解歸家穩坐。門應諾諾。師",
    "X72n1440_002:0656b08": "云。雲門得道後徧參洞上尊宿。深得洞上宗旨。疎山",
    "X72n1440_002:0656b09": "乾峯皆有機緣。乾峯三種病二種光。雲門出世特為",
    "X72n1440_002:0656b10": "發明云。光不透脫有兩般病。一切處不明。面前有物。",
    "X72n1440_002:0656b11": "是一。透得一切法空。隱隱地似有箇物相似。亦是光",
    "X72n1440_002:0656b12": "不透脫。法身亦有兩般病。到得法身。法執不忘。己見",
    "X72n1440_002:0656b13": "猶存。墮在法身邊。是一。直饒透得。放過即不可。子細",
    "X72n1440_002:0656b14": "點檢將來。有什麼氣息。亦是病。古德嘗有言。老僧不",
    "X72n1440_002:0656b15": "解說禪。只是識病。二種光三種病。雲門若非親見乾",
    "X72n1440_002:0656b16": "峯。親悟親證。焉能一一拈示於人。作箇人天眼目。雖",
    "X72n1440_002:0656b17": "然。只如乾峯云。法身有三種病。那一種。雲門為什麼",
    "X72n1440_002:0656b18": "不舉出。子細簡點來。更須知有向上一竅。豈不是病。",
    "X72n1440_002:0656b19": "何故。不見道。堯舜之君猶有化在。且道究竟事作麼",
    "X72n1440_002:0656b20": "生。召大眾云。喫茶去。",
    "X72n1440_002:0656b21": "示眾。師云。若論此事。只在目前。一切成現。若是夙有",
    "X72n1440_002:0656b22": "靈骨底。如放爆竹相似。輕輕點著便爾全身爆散。聲",
    "X72n1440_002:0656b23": "震寰宇。豈不見溈山於百丈一星火中煇天鑑地。臨",
    "X72n1440_002:0656b24": "濟於黃檗三頓棒下徹骨徹髓。洞山因過水覩影而",
    "X72n1440_002:0656c01": "五位昭然。雲門為睦州折足而命根頓斷。法眼向庭",
    "X72n1440_002:0656c02": "前片石究竟唯識唯心透頂透底。從此五宗諸祖以",
    "X72n1440_002:0656c03": "及從上老古錐。自利利他莫不皆用目前成現這一",
    "X72n1440_002:0656c04": "著子徹困為人。如打地和尚有人問著。只是打地。秘",
    "X72n1440_002:0656c05": "魔和尚有人問著。只是擎叉。乃至普化搖鈴。禾山打",
    "X72n1440_002:0656c06": "鼓。皆是劈腹剜心全體拋出。無奈孤負者多。知恩者",
    "X72n1440_002:0656c07": "少。至於今日一隊不唧[口*留]漢。只是認定箇冊子。全不",
    "X72n1440_002:0656c08": "知冊子裏說底是什麼。如韓獹逐塊相似。何堪共語。",
    "X72n1440_002:0656c09": "雖然如是。十室之邑必有忠信。三五百眾中豈無一",
    "X72n1440_002:0656c10": "二賢達。於言前得旨句外明宗者乎。若有。喚來與痛",
    "X72n1440_002:0656c11": "椎一上。庶此一綫之脉不至廢墜。豈不慶幸。如或不",
    "X72n1440_002:0656c12": "然。三十年後切莫道曾在鼓山親近來好。",
    "X72n1440_002:0656c13": "示眾。師云。昔日長慶會下有子昭首座。與大法眼禪",
    "X72n1440_002:0656c14": "師同參。聞法眼出世特往相見。問曰。和尚久參長慶。",
    "X72n1440_002:0656c15": "為甚麼却嗣地藏。法眼曰。我不會長慶一轉因緣。昭",
    "X72n1440_002:0656c16": "曰何不舉來。眼曰。長慶道。萬象之中獨露身。意作麼",
    "X72n1440_002:0656c17": "生。昭豎起拂子。眼曰此是當年學得底。畢竟意作麼",
    "X72n1440_002:0656c18": "生。子昭無語。法眼云。只如萬象之中獨露身。為撥萬",
    "X72n1440_002:0656c19": "象不撥萬象。昭曰不撥。眼曰兩箇。昭隨聲云撥。眼曰",
    "X72n1440_002:0656c20": "萬象之中獨露身聻。昭於是發明。遂嗣法眼。更不開",
    "X72n1440_002:0656c21": "堂。師云。嗣法乃出世大事因緣。上續佛祖慧命。下開",
    "X72n1440_002:0656c22": "後學智眼。差之毫釐失之千里。苟少差遲自悞悞他。",
    "X72n1440_002:0656c23": "其害非細。當時法眼不會長慶一轉因緣。不敢冐嗣",
    "X72n1440_002:0656c24": "長慶。其不欺心如此。子昭於法眼言下發明。遂嗣法",
    "X72n1440_002:0657a01": "眼。其虗心如此。二尊宿乃從上參禪嗣法榜[打-丁+羕]。後學",
    "X72n1440_002:0657a02": "有志者可不於此憤心企及哉。雖然如是。長慶道。萬",
    "X72n1440_002:0657a03": "象之中獨露身。撥萬象不撥萬象。猶是藥病對治之",
    "X72n1440_002:0657a04": "言。且道長慶意畢竟作麼生。良久云。春潮帶雨晚來",
    "X72n1440_002:0657a05": "急。野渡無人舟自橫。",
    "X72n1440_002:0657a06": "示眾。師云。前日恒濤禪人入方丈問。萬象之中獨露",
    "X72n1440_002:0657a07": "身是何意旨。老僧陵凴答曰露。渠云在甚麼處露。老",
    "X72n1440_002:0657a08": "僧道在汝眼裏露。耳裏露。鼻孔裏露。舌頭上露。乃至",
    "X72n1440_002:0657a09": "四大髑髏無明妄想。以及殿閣樓臺僧堂厨庫。大地",
    "X72n1440_002:0657a10": "山河何處不露。渠曰不會。老僧曰。會也露。不會也露。",
    "X72n1440_002:0657a11": "渠禮拜而去。雖然如是。只如今日有箇無眼耳鼻舌",
    "X72n1440_002:0657a12": "身意底來。向他道在甚麼處露。良久云。遍界不曾藏。",
    "X72n1440_002:0657a13": "佛眼覰不見。",
    "X72n1440_002:0657a14": "示眾。師云。昨夜夢中作得四首夢頌。今日不免舉似",
    "X72n1440_002:0657a15": "大眾。乃云。夢中人所作。夢中中聚觀。俄傾二俱散。曉",
    "X72n1440_002:0657a16": "月上欄杆。其二曰。夢境元無有。夢境亦不無。有無俱",
    "X72n1440_002:0657a17": "是夢。何用費工夫。其三曰。開眼作夢時。即是閉眼夢。",
    "X72n1440_002:0657a18": "親見本來人。方知元不動。其四曰。夢裏千般事。事事",
    "X72n1440_002:0657a19": "盡無生。的悟無生旨。泥牛海底行。大眾。昨夜夢中作",
    "X72n1440_002:0657a20": "的。今日舉的。大眾聽的。且道是同是別。良久云。目前",
    "X72n1440_002:0657a21": "無闍黎。座上無老僧。",
    "X72n1440_002:0657a22": "結冬示眾。師云。今朝十月十五。打動喧空石鼓。四大",
    "X72n1440_002:0657a23": "天王提出寶刀謹守門戶。直得蚖蛇蝮蝎藏竄無門。",
    "X72n1440_002:0657a24": "虎豹豺狼迴避洞府。風以時。雨以時。百穀苗稼處處",
    "X72n1440_002:0657b01": "豐熟。空王拱默無為。智臣一何所事。正當恁麼時。安",
    "X72n1440_002:0657b02": "家樂業一句作麼生。夜明簾外風光靜。鼓腹謳歌頌",
    "X72n1440_002:0657b03": "太平。",
    "X72n1440_002:0657b04": "七期示眾。師云。今時人參不得禪。葢為不信有離心",
    "X72n1440_002:0657b05": "意識一著子。只向心意識上搬弄。工夫不得成片。縱",
    "X72n1440_002:0657b06": "稍有所見。不得與見處相應。搬弄到臘月三十日一",
    "X72n1440_002:0657b07": "場懡[怡-台+羅]。今時人大約如是。然者箇心意識來自無始。",
    "X72n1440_002:0657b08": "根蒂既深。卒難為他倒斷。所以從上諸佛諸祖苦心",
    "X72n1440_002:0657b09": "苦口。遺下許多長言短語。所謂將這蜜果子換却你",
    "X72n1440_002:0657b10": "苦葫蘆。換去一箇即得一箇。換得盡始是丈夫。只如",
    "X72n1440_002:0657b11": "佛祖有什麼長言短語。釋迦老子云。心之可畏甚於",
    "X72n1440_002:0657b12": "毒蛇惡獸冤賊大火。越逸未足喻也。釋迦老子只是",
    "X72n1440_002:0657b13": "要我等識得。不至認賊為子耳。永嘉云。損法財。滅功",
    "X72n1440_002:0657b14": "德。莫不由茲心意識。是以禪門了却心。頓入無生知",
    "X72n1440_002:0657b15": "見力。且道這箇心作麼生了。不見道。過去心不可得。",
    "X72n1440_002:0657b16": "現在心不可得。未來心不可得。只這不可得。是三世",
    "X72n1440_002:0657b17": "諸佛歷代祖師放身捨命處。華嚴論主云。但能一念",
    "X72n1440_002:0657b18": "緣起無生。超彼三乘權學等見。即今與大眾聚會說",
    "X72n1440_002:0657b19": "話。豈不是一念緣起。作麼生說箇無生底道理。良久",
    "X72n1440_002:0657b20": "云。纔生不可得。不貴未生前。雖然如是。只如今日搬",
    "X72n1440_002:0657b21": "出這一絡索與大眾打葛藤。且道是心意識非心意",
    "X72n1440_002:0657b22": "識。會麼。泥牛逢石虎。相看各自休。珍重。",
    "X72n1440_002:0657b23": "示眾。雪峯祖師云。望州亭相見了也。烏石嶺相見了",
    "X72n1440_002:0657b24": "也。僧堂前相見了也。意作麼生。乃云。甚麼處不是雪",
    "X72n1440_002:0657c01": "峯。鼓山則不然。望州亭不相見。烏石嶺不相見。僧堂",
    "X72n1440_002:0657c02": "前不相見。意作麼生。乃云。甚麼處是鼓山。雖然如是。",
    "X72n1440_002:0657c03": "只如今日大家在這裏。眼眼相覰耳耳相聞。是相見",
    "X72n1440_002:0657c04": "是不相見。師襄無目看還的。師曠能聰聽似聾。",
    "X72n1440_002:0657c05": "元宵示眾。師云。今夜元宵屆節。然燈古佛出現於世。",
    "X72n1440_002:0657c06": "放大光明。普為大地眾生一時受記成佛。釋迦不先",
    "X72n1440_002:0657c07": "我等不後。一道清淨平等平等。何者。以實無有法名",
    "X72n1440_002:0657c08": "阿耨菩提。然燈佛為我授記。若有法名阿耨菩提。然",
    "X72n1440_002:0657c09": "燈佛則不為我授記。大眾。還信麼還肯麼。若自信自",
    "X72n1440_002:0657c10": "肯。說箇授記也是頭上安頭。若也不信。無奈然燈佛",
    "X72n1440_002:0657c11": "鋪箇漫天網子無你迴避處。知麼。家家門前火把子。",
    "X72n1440_002:0657c12": "時時照見夜行人。珍重。",
    "X72n1440_002:0657c13": "示眾。舉壽昌師翁示博山和尚偈云。空拶空兮功莫",
    "X72n1440_002:0657c14": "大。有追有也德猶微。謗他迦葉安生理。得便宜處失",
    "X72n1440_002:0657c15": "便宜。大眾。師翁指出一條大道。不特為博山發藥。直",
    "X72n1440_002:0657c16": "令天下後世人驀直歸家。可謂婆心徹困。恩大難酬。",
    "X72n1440_002:0657c17": "今日不肖兒孫如何為他發明。空拶空兮。步步踏上",
    "X72n1440_002:0657c18": "通宵路。有追有也。心心投入荊棘林。要知迦葉安生",
    "X72n1440_002:0657c19": "處。爆破全身喪古今。爆破後如何。喝一喝云。喚甚麼",
    "X72n1440_002:0657c20": "作迦葉。",
    "X72n1440_002:0657c21": "佛涅槃日示眾。無憂樹下虗空生。雙林樹下虗空滅。",
    "X72n1440_002:0657c22": "試問虗空生不生。試問虗空滅不滅。箇中定當得分",
    "X72n1440_002:0657c23": "明。何妨證龜而作鼈。稽首南無釋迦尊。稽首南無乾",
    "X72n1440_002:0657c24": "屎橛。須知我法玅難思。大家止止不須說。喝一喝。",
    "X72n1440_002:0658a01": "示眾。舉僧問古德。深山巖崖中還有佛法也無。古德",
    "X72n1440_002:0658a02": "云有。僧云如何是深山巖崖中佛法。古德云。奇怪石",
    "X72n1440_002:0658a03": "頭形似虎。火燒松樹勢如龍。師云。頭頭上明。物物上",
    "X72n1440_002:0658a04": "了。則不無古德。若是深山巖崖佛法。猶隔山在。今日",
    "X72n1440_002:0658a05": "有人問鼓山。深山巖崖中還有佛法也無。亦答云有。",
    "X72n1440_002:0658a06": "若問如何是深山巖崖中佛法。但向他道。深固幽遠",
    "X72n1440_002:0658a07": "無人能到。且道與古人是同是別。若揀辨得出。許渠",
    "X72n1440_002:0658a08": "具眼。",
    "X72n1440_002:0658a09": "示眾。舉僧問雲門。如何是一大藏教。門云對一說。又",
    "X72n1440_002:0658a10": "一日僧問。不是目前機亦非目前事時如何。門云倒",
    "X72n1440_002:0658a11": "一說。師云。一是什麼而可對。對是什麼而可對一。又",
    "X72n1440_002:0658a12": "一是什麼而可倒。倒是什麼而可倒一。韶陽老人以",
    "X72n1440_002:0658a13": "慈悲之故乃有落草之談。今日鼓山則不然。若有人",
    "X72n1440_002:0658a14": "問如何是一大藏教。但向他道茶裏飯裏。若問不是",
    "X72n1440_002:0658a15": "目前機亦非目前事時如何。向他道眼裏耳裏。且道",
    "X72n1440_002:0658a16": "與雲門是同是別。會麼。易分雪裏粉。難辨墨中煤。珍",
    "X72n1440_002:0658a17": "重。",
    "X72n1440_002:0658a18": "結夏示眾。師云。年年四月十五。不論西天東土。三月",
    "X72n1440_002:0658a19": "禁足護生。家家謹守門戶。且道生作麼生護。豈不見",
    "X72n1440_002:0658a20": "龐居士云。護生須是殺。殺盡始安居。會得箇中意。鐵",
    "X72n1440_002:0658a21": "船水上浮。鼓山道。法法無生法。心心寂滅心。千聖同",
    "X72n1440_002:0658a22": "源處。日午打三更。大眾。且恁麼安居好。珍重。",
    "X72n1440_002:0658a23": "示眾。舉溈山一日坐法堂上。庫頭擊木魚。火頭擲下",
    "X72n1440_002:0658a24": "火叉拊掌大笑。溈山云。眾中也有恁麼人。遂喚來問。",
    "X72n1440_002:0658b01": "汝作麼生。火頭云。某甲不喫粥肚饑。所以歡喜。溈山",
    "X72n1440_002:0658b02": "乃點頭。後來鏡清云。將知溈山眾裏無人。臥龍云。將",
    "X72n1440_002:0658b03": "知溈山眾裏有人。鼓山道。溈山眾裏有人。畫出虗空",
    "X72n1440_002:0658b04": "眉目。溈山眾裏無人。摟却金剛眼睛。只如庫頭擊木",
    "X72n1440_002:0658b05": "魚。火頭擲火叉。溈山點頭意。畢竟作麼生。三箇柴頭",
    "X72n1440_002:0658b06": "品字煨。不用援毫文彩露。雖然如是。只如鼓山今日",
    "X72n1440_002:0658b07": "坐法堂上。大眾簇簇上來禮拜了排班立。聽老僧口",
    "X72n1440_002:0658b08": "喃喃地談今論古說黃道白。為是有人。為是無人。若",
    "X72n1440_002:0658b09": "道無人。為什麼聞鐘聲即來。若道有人。為什麼聞鐘",
    "X72n1440_002:0658b10": "聲不來。來是阿誰。不來又是阿誰。良久云。大眾歸堂",
    "X72n1440_002:0658b11": "各自參詳好。",
    "X72n1440_002:0658b12": "示眾。舉龍興宗靖禪師初參雪峯發明心要。即承印",
    "X72n1440_002:0658b13": "可。乃誓充飯頭服勞十餘載。一日袒一膊於眾堂中",
    "X72n1440_002:0658b14": "釘簾。雪峯見而記曰。汝向後住持有千眾。其中無一",
    "X72n1440_002:0658b15": "人衲子也。靖禮謝悔過。後辭歸台州。錢王請住龍興。",
    "X72n1440_002:0658b16": "眾滿千餘。皆三宗誦習之徒。果如雪峯所記。師云。時",
    "X72n1440_002:0658b17": "當末法。叢林凋晚。人根淺陋。求一真實三宗誦習者",
    "X72n1440_002:0658b18": "不可得。況衲僧乎。且道衲僧畢竟有什麼長處。良久",
    "X72n1440_002:0658b19": "云。若不同床睡。焉知被底穿。",
    "X72n1440_002:0658b20": "示眾。舉僧問洞山和尚。尋常令學人行鳥道。如何是",
    "X72n1440_002:0658b21": "鳥道。山云不逢一人。曰如何行。山云只須足下無私",
    "X72n1440_002:0658b22": "去。曰行鳥道莫便是本來面目否。山云闍黎為甚却",
    "X72n1440_002:0658b23": "認奴作郎。曰如何是本來面目。山云不行鳥道。師云。",
    "X72n1440_002:0658b24": "洞山恁麼道。可謂棒打石人頭。嚗嚗論實事。親切為",
    "X72n1440_002:0658c01": "人也。雖然更有一頌。不免舉似大眾。鳥道行兮與不",
    "X72n1440_002:0658c02": "行。看來猶自涉途程。本來面目無藏處。任使僧繇畵",
    "X72n1440_002:0658c03": "不成。",
    "X72n1440_002:0658c04": "示眾。師云。若論此事雖是現成底。然參究悟明亦係",
    "X72n1440_002:0658c05": "乎因緣時節。躁求不得也。故古德云。知有此事。但念",
    "X72n1440_002:0658c06": "念不休。又云。以歲月磨之。無有不得者。所以昔日雪",
    "X72n1440_002:0658c07": "峯山登投子九上洞山求師決擇。後乃於鼇三店上",
    "X72n1440_002:0658c08": "成道。長慶稜禪師二十餘年往來雪峯玄沙之門。坐",
    "X72n1440_002:0658c09": "破七箇蒲團。後因捲簾始大悟。雲巖二十年在百丈",
    "X72n1440_002:0658c10": "心燈不續。後見藥山乃克了當。此是從上大善知識",
    "X72n1440_002:0658c11": "用工如此之久。得道如是之遲。故能續佛慧命。震耀",
    "X72n1440_002:0658c12": "古今。豈似今時學人入耳出口。亟亟然求售於人。究",
    "X72n1440_002:0658c13": "竟濟得甚麼邊事。於自己分上有甚麼交涉。又世尊",
    "X72n1440_002:0658c14": "甞以彈琴示學人用心。謂緩固不可而急亦不得。心",
    "X72n1440_002:0658c15": "若調適乃可得道。於道若暴。暴即身疲。其身若疲。意",
    "X72n1440_002:0658c16": "即生惱。意若生惱。行即退矣。其行既退。罪必加矣。但",
    "X72n1440_002:0658c17": "清淨安樂。道不失矣。大眾。此清淨安樂四字。乃釋迦",
    "X72n1440_002:0658c18": "老子劈腹剜心尅骨示人。若也知得信得。即粉骨碎",
    "X72n1440_002:0658c19": "身無由報答。若也不知不信。是自誤也。豈獨今生。只",
    "X72n1440_002:0658c20": "恐無量百千萬劫皆從這裏錯去。知麼。珍重。",
    "X72n1440_002:0658c21": "示眾。舉昔雪峯因僧來參。問甚麼處來。僧云浙中。峯",
    "X72n1440_002:0658c22": "云船來陸來。僧云二途俱不涉。峯云爭得到這裏。僧",
    "X72n1440_002:0658c23": "云有什麼隔礙。峯打了趂出。僧後十年再來。峯問甚",
    "X72n1440_002:0658c24": "麼處來。僧云湖南來。峯云與此間相去多少。僧云不",
    "X72n1440_002:0659a01": "隔。峯豎拂子云還隔這箇麼。僧云若隔爭得到這裏。",
    "X72n1440_002:0659a02": "峯亦打了趂出。僧住後每見人必罵雪峯。同行聞得",
    "X72n1440_002:0659a03": "特去相訪。問你為什麼罵雪峯。僧舉前兩段因緣。同",
    "X72n1440_002:0659a04": "行痛罵與伊點破。其僧悲泣每中夜焚香望雪峯禮",
    "X72n1440_002:0659a05": "拜。師云。奪食驅耕是雪峯老人尋常手段。滿把黃金",
    "X72n1440_002:0659a06": "當面擲。亦是徹困婆心。這僧兩番錯過焉得不罵。若",
    "X72n1440_002:0659a07": "非同行點破。罵到彌勒下生也未有了日在。雖然如",
    "X72n1440_002:0659a08": "是。今日要這箇會罵的僧也難得。敢問大眾。只如雪",
    "X72n1440_002:0659a09": "峯兩處行令。甚麼處是奪食驅耕。甚麼處是滿把黃",
    "X72n1440_002:0659a10": "金當面擲。若向這裏簡辨得出。許渠具眼。",
    "X72n1440_002:0659a11": "結冬示眾。今朝十月十五。冬月安居得所。大家脫落",
    "X72n1440_002:0659a12": "身心。石頭原是猛虎。一箭射透那邊。法法了無間然。",
    "X72n1440_002:0659a13": "泥牛[跳-兆+孛]跳過海。木馬驟飛上天。且道是阿誰分上事。",
    "X72n1440_002:0659a14": "良久云。上大人丘乙己。",
    "X72n1440_002:0659a15": "誕日示眾。師云。世尊拈花。遠觀山有色。迦葉微笑。近",
    "X72n1440_002:0659a16": "聽水無聲。吾有正法眼藏。涅槃玅心。付囑摩訶迦葉。",
    "X72n1440_002:0659a17": "護持傳化。無令斷絕。落花有意隨流水。流水無心戀",
    "X72n1440_002:0659a18": "落花。雖然如是。只如無憂樹下右脇降誕又作麼生。",
    "X72n1440_002:0659a19": "昨夜鐵牛懷犢子。天明生得白烏鴉。",
    "X72n1440_002:0659a20": "戊辰元旦示眾。師云。昨日舊年尾。今日新年頭。新新",
    "X72n1440_002:0659a21": "常不住。歲月去如流。其中有一人。歲月沒交涉。新舊",
    "X72n1440_002:0659a22": "更非他。常在動用中。動用中葢覆不得。若端的識得",
    "X72n1440_002:0659a23": "此人。如子得母。始有參學分。如或不然。長年門外打",
    "X72n1440_002:0659a24": "之遶。向文字上搬弄。根境中作活。流落天涯跉[跳-兆+屏]辛",
    "X72n1440_002:0659b01": "苦。是誰之咎。雖然如是。且道此人畢竟如何識得他。",
    "X72n1440_002:0659b02": "良久云。了了見時無一物。未生前驗更分明。",
    "X72n1440_002:0659b03": "示眾。師云。前日落堂論箇不二法門尚未勦絕。今日",
    "X72n1440_002:0659b04": "於大眾前不免重為舉似。貴在大家知有。乃云。盡大",
    "X72n1440_002:0659b05": "地是箇不二門。盡古今人總在裏許。出入往來了無",
    "X72n1440_002:0659b06": "遮障。所以當時毗耶離城一會。三十二菩薩恁麼說。",
    "X72n1440_002:0659b07": "維摩居士恁麼默。文殊大士恁麼贊。為後來者作箇",
    "X72n1440_002:0659b08": "指路底牌子。若不撩起便行。翻成鈍置。直饒更道箇",
    "X72n1440_002:0659b09": "說時默。默時說。大施門開無壅塞。子細看來。求親反",
    "X72n1440_002:0659b10": "疎。爭似今日現前大眾聞鐘聲即上來。禮拜了便下",
    "X72n1440_002:0659b11": "去。歸堂底歸堂。歸寮底歸寮。驀直而行。有什麼阻滯。",
    "X72n1440_002:0659b12": "雖然如是。只是不得動著脚指頭。動著三十棒。",
    "X72n1440_002:0659b13": "垂問(五則)",
    "X72n1440_002:0659b14": "一問。父母未生前即不問。死了燒了道一句來。",
    "X72n1440_002:0659b15": "二問。釋迦未出世。達磨未西來。什麼人主持佛法。",
    "X72n1440_002:0659b16": "三問。禪道佛法拈向一邊。實地上道一句看。",
    "X72n1440_002:0659b17": "四問。如何是無垢佛。",
    "X72n1440_002:0659b18": "五問。如何是離垢佛。"
}