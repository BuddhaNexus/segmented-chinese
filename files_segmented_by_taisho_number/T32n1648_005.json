{
    "T32n1648_005:0418a03": "解脫道論卷第五",
    "T32n1648_005:0418a05": "阿羅漢優波底沙梁言大光造",
    "T32n1648_005:0418a06": "梁扶南三藏僧伽婆羅譯",
    "T32n1648_005:0418a07": "行門品之二",
    "T32n1648_005:0418a08": "此明求第二禪。思惟初禪過患二禪功德。",
    "T32n1648_005:0418a09": "爾時坐禪人欲樂起第二禪已。於初禪身得",
    "T32n1648_005:0418a10": "自在。何以故。若於初禪未得自在。雖復思",
    "T32n1648_005:0418a11": "惟欲除覺觀。望得二禪還復退失。遂不堪起",
    "T32n1648_005:0418a12": "第二禪定。亦復不能入於初禪。如世尊說。為",
    "T32n1648_005:0418a13": "諸比丘作山犢喻。山犢愚癡不知食處。未解",
    "T32n1648_005:0418a14": "行步。欲詣嶮遠。便自作念。我今當往未甞",
    "T32n1648_005:0418a15": "至處。噉未甞草。飲未甞水。前足未立復舉後",
    "T32n1648_005:0418a16": "脚。蹉搖不安莫能前進。遂不得至未甞至",
    "T32n1648_005:0418a17": "處。亦不得噉未甞食草。及不得飲未甞之水。",
    "T32n1648_005:0418a18": "更復思惟。既不能去。政當資昔飲食如是比",
    "T32n1648_005:0418a19": "丘愚癡未達。不知所行處。不解離欲入於初",
    "T32n1648_005:0418a20": "禪。不修此法不多學習。輒自作念。欲入第",
    "T32n1648_005:0418a21": "二禪離於覺觀。不解自安。復更思惟。我不",
    "T32n1648_005:0418a22": "能得入第二禪離於覺觀。欲退入初禪離欲。",
    "T32n1648_005:0418a23": "愚癡比丘如彼山犢不解行步。是故應修初",
    "T32n1648_005:0418a24": "禪令心得自在。於未食時及食後時。初夜後",
    "T32n1648_005:0418a25": "夜隨心所樂。隨欲久近隨意無礙。為起入觀。",
    "T32n1648_005:0418a26": "若從一時乃至多時。多入多出。若從一時乃",
    "T32n1648_005:0418a27": "至多時。於彼初禪成得自在。得自在樂。起",
    "T32n1648_005:0418a28": "第二禪越於初禪。復更思惟。此初禪麁第二",
    "T32n1648_005:0418a29": "禪細。於初禪見有過患。於第二禪見有功德。",
    "T32n1648_005:0418b01": "問云何初禪過患。答近五蓋怨令覺觀動。",
    "T32n1648_005:0418b02": "身成懈怠心成散亂。其一切法是為麁定。不",
    "T32n1648_005:0418b03": "任為神通證。既樂初禪不成勝分。是初禪",
    "T32n1648_005:0418b04": "過患。第二禪功德是其對治。已觀初禪過患。",
    "T32n1648_005:0418b05": "復見第二禪功德。是一切入相作意修行第",
    "T32n1648_005:0418b06": "二禪事。不作意和合初禪。不作意於覺。不",
    "T32n1648_005:0418b07": "作意於觀。以從定生喜樂自在。令心受持。彼",
    "T32n1648_005:0418b08": "坐禪人如是作意。不久覺觀成滅。以定所起",
    "T32n1648_005:0418b09": "喜樂自在。令心安住。此明二禪四枝義。彼",
    "T32n1648_005:0418b10": "坐禪人覺觀滅故。成其內信。心成一性無覺",
    "T32n1648_005:0418b11": "無觀。從定生喜樂入第二禪。是地一切入",
    "T32n1648_005:0418b12": "功德。覺觀滅者以善分別。覺觀滅亦名斷。問",
    "T32n1648_005:0418b13": "云何為覺觀滅。答亦是初禪覺觀過患。及一",
    "T32n1648_005:0418b14": "切覺觀根覺觀過患。及覺觀根與覺觀併除",
    "T32n1648_005:0418b15": "故。成覺觀滅。復次以斷下麁禪得上勝禪。",
    "T32n1648_005:0418b16": "復令現次第滅。內者現證名內。內有三種。一",
    "T32n1648_005:0418b17": "內內。二內定。三內行處。云何為內內。謂六內",
    "T32n1648_005:0418b18": "入。內定者。於自觀身。此謂內定。內行處者。",
    "T32n1648_005:0418b19": "於內自思意不出外攝義是性。是謂內行處。",
    "T32n1648_005:0418b20": "於此經中內內是可樂。信者信正信思惟增",
    "T32n1648_005:0418b21": "長信此謂信。於內定是謂內信。內信者。何",
    "T32n1648_005:0418b22": "相何味何起何處。不亂為內信相。寂寂為",
    "T32n1648_005:0418b23": "味。不濁是起。覺觀為處。心成一性者。謂心住",
    "T32n1648_005:0418b24": "正定。此謂心成一性。心成一性者何義。心者",
    "T32n1648_005:0418b25": "是意。一者說於念。名性者如聲論說生性。性",
    "T32n1648_005:0418b26": "者說自然義。此第二禪一心能滅覺觀。以一",
    "T32n1648_005:0418b27": "性得起。此謂心成一性。心成一性者。何相何",
    "T32n1648_005:0418b28": "味何起何處。專正為相。寂寂為味。無浪為起。",
    "T32n1648_005:0418b29": "覺觀滅為處。問信及心成一性。何故非初禪",
    "T32n1648_005:0418c01": "所攝。答初禪以覺觀為浪動故。成濁。內信",
    "T32n1648_005:0418c02": "心成一性者成不清淨。如水有風浪見於面",
    "T32n1648_005:0418c03": "像不復清淨。如是初禪覺觀為浪。浪動濁故。",
    "T32n1648_005:0418c04": "內信及心一性成不清淨。是故以禪枝非",
    "T32n1648_005:0418c05": "初禪所攝。無覺無觀者。謂斷覺無覺離觀無",
    "T32n1648_005:0418c06": "觀。問覺觀滅無覺無觀。此二種斷覺觀。何",
    "T32n1648_005:0418c07": "故說二。答覺觀滅者為現內信。心一性為因",
    "T32n1648_005:0418c08": "無覺無觀。為現寂寂所成喜樂妙相。復次覺",
    "T32n1648_005:0418c09": "觀滅者。以此覺觀見覺觀過患。斷彼過患法。",
    "T32n1648_005:0418c10": "無覺無觀者。斷色界覺觀。復次無覺無觀者",
    "T32n1648_005:0418c11": "有二種。一不以覺觀滅無覺無觀。以覺觀滅",
    "T32n1648_005:0418c12": "無覺無觀。於是五識及第三禪等。不以覺觀",
    "T32n1648_005:0418c13": "滅成無覺無觀。第二禪以方便寂寂故。以覺",
    "T32n1648_005:0418c14": "觀滅成無覺無觀。是說二義。從定生者名",
    "T32n1648_005:0418c15": "定。初禪從彼智生。第二禪成從初禪定生。復",
    "T32n1648_005:0418c16": "次定者。於第二禪與一心共生故。定生喜樂。",
    "T32n1648_005:0418c17": "喜樂者初已分別。第二禪者依初得名。此第",
    "T32n1648_005:0418c18": "二禪入正受者。謂入第二禪。禪者內信喜樂",
    "T32n1648_005:0418c19": "一心。是名為禪。入正受住者。成得第二禪",
    "T32n1648_005:0418c20": "離於二枝。成就二枝三種善十相具足。二",
    "T32n1648_005:0418c21": "十三功德相應。是天住是功德。生光耀天。",
    "T32n1648_005:0418c22": "如初廣說。天住者。從定生喜樂。越人住故",
    "T32n1648_005:0418c23": "名為天住。是故世尊告比丘言。如池生水非",
    "T32n1648_005:0418c24": "四方來。亦非雨出無有時節。是從泉出清冷",
    "T32n1648_005:0418c25": "浸灌盈溢流遠。如是比丘此身從定生喜樂。",
    "T32n1648_005:0418c26": "令得清涼無不潤澤。從定生喜周遍身心。猶",
    "T32n1648_005:0418c27": "如泉水。彼坐禪人入第二禪其身可知。如不",
    "T32n1648_005:0418c28": "從四方無流水來無天雨水。如是覺觀滅可",
    "T32n1648_005:0418c29": "知。如是從泉出流。令身成滿不起波浪。如是",
    "T32n1648_005:0419a01": "從定生喜樂。此名色身令滿不起亂心。如以",
    "T32n1648_005:0419a02": "冷水令身清涼遍一切處。如是從定生喜樂。",
    "T32n1648_005:0419a03": "一切名色身成滿足修定果報。如是天居生",
    "T32n1648_005:0419a04": "光耀功德。此第二禪有三種。下中上。是坐",
    "T32n1648_005:0419a05": "禪人修下禪。命終生少光天壽命二劫。修中",
    "T32n1648_005:0419a06": "禪生無量光天壽命四劫。修上禪生光耀天",
    "T32n1648_005:0419a07": "壽命八劫。",
    "T32n1648_005:0419a08": "念二禪過患。爾時坐禪人。已修第二禪身得",
    "T32n1648_005:0419a09": "自在。第二禪麁三禪寂寂。知二禪過患。見",
    "T32n1648_005:0419a10": "三禪功德。起第三禪。云何二禪過患。謂近",
    "T32n1648_005:0419a11": "覺觀是定之怨。與喜滿相應故禪成麁。以喜",
    "T32n1648_005:0419a12": "成滿心大踊躍。不能起餘禪枝。若著於喜",
    "T32n1648_005:0419a13": "是則為失。若知是失則成不失。若不堪作神",
    "T32n1648_005:0419a14": "通證。若樂二禪不成勝分。是知第二禪過患。",
    "T32n1648_005:0419a15": "見第三禪功德。是其對治。已觀二禪過患。復",
    "T32n1648_005:0419a16": "見三禪功德。是依一切入相作意。令喜心滅。",
    "T32n1648_005:0419a17": "以由喜樂受持心。如是作意。不久以無喜樂",
    "T32n1648_005:0419a18": "令心得安解三禪枝。彼坐禪人不染喜故。得",
    "T32n1648_005:0419a19": "捨念智。以身受樂。是聖所說。得捨念智樂",
    "T32n1648_005:0419a20": "住第三禪正受。是地一切入功德不染喜故。",
    "T32n1648_005:0419a21": "喜者先已分別。不染者斷喜得捨住。云何為",
    "T32n1648_005:0419a22": "捨。是捨是護。不退不進是心平等。此謂捨。",
    "T32n1648_005:0419a23": "於是捨有八種。謂受捨。精進捨。見捨。菩提",
    "T32n1648_005:0419a24": "覺捨。無量捨。六分捨。禪枝捨清淨捨。五根",
    "T32n1648_005:0419a25": "為受捨。有時不作意捨相。為精進捨。苦集",
    "T32n1648_005:0419a26": "我今當斷成得捨。為見捨。修菩提覺。是為",
    "T32n1648_005:0419a27": "菩提捨。慈悲喜捨。是為無量捨。以眼見色不",
    "T32n1648_005:0419a28": "苦不喜成捨。是為六分捨。無染故成捨住",
    "T32n1648_005:0419a29": "者。是禪枝捨。捨念清淨。是清淨捨。於此八",
    "T32n1648_005:0419b01": "捨除受捨。餘七捨法。是為平等捨。復次有三",
    "T32n1648_005:0419b02": "種捨。一相應乘。二少經營。三無經營。於一",
    "T32n1648_005:0419b03": "切禪行是禪平等方便。不急疾不遲緩。是名",
    "T32n1648_005:0419b04": "相應乘捨。此下捨近第二禪。能斷大踊躍心。",
    "T32n1648_005:0419b05": "若心無經營。是名少經營捨。此捨近第三禪。",
    "T32n1648_005:0419b06": "是其能斷一切踊躍心。以不動身心。無經營",
    "T32n1648_005:0419b07": "事心。是名無事捨。此捨近第四禪。捨者何",
    "T32n1648_005:0419b08": "相何味何起何處。平等為相。無所著為味。無",
    "T32n1648_005:0419b09": "經營為起。無染為處。問何故說此捨於此",
    "T32n1648_005:0419b10": "禪。非第二禪及初禪。答是處喜滿未滅心著。",
    "T32n1648_005:0419b11": "以緣喜樂是故未滅。以大踊躍充遍身心。是",
    "T32n1648_005:0419b12": "故於二種禪不說捨。以不滿故。於此第三禪",
    "T32n1648_005:0419b13": "無喜染故。以滅相著故成起禪枝。以由禪",
    "T32n1648_005:0419b14": "枝自在故。說捨念正智。云何為念。念隨念",
    "T32n1648_005:0419b15": "彼念覺憶持不忘。念者念根念力正念此謂",
    "T32n1648_005:0419b16": "念。問念者何相何味何起何處。答隨念為相。",
    "T32n1648_005:0419b17": "不忘為味。守護為起。四念為處。云何為智。知",
    "T32n1648_005:0419b18": "解為慧。是正智此謂為智。於是正智有四種。",
    "T32n1648_005:0419b19": "有義智。自相智。不愚癡智。行處智。於是有義",
    "T32n1648_005:0419b20": "智者有四威儀。自相智者。入於空處。不愚癡",
    "T32n1648_005:0419b21": "智者。知於世間八法。行處智者。謂於事處。",
    "T32n1648_005:0419b22": "於此經中行處智是可取。問智者何相何味",
    "T32n1648_005:0419b23": "何起何處。答不愚癡為相。緣著為味。擇取",
    "T32n1648_005:0419b24": "諸法為起。正作意為處。問何故此念正智一",
    "T32n1648_005:0419b25": "切處不妙。答若人失念不起正智。不堪起禪",
    "T32n1648_005:0419b26": "外行。問何故說第三禪。不說第二禪及初禪。",
    "T32n1648_005:0419b27": "答於此喜為首。麁禪枝滅故。正定細故。此",
    "T32n1648_005:0419b28": "定入細處。以此正智堪能起第三禪。是故以",
    "T32n1648_005:0419b29": "禪枝自在。復次此禪易起到彼樂處。最氣味",
    "T32n1648_005:0419c01": "地亦作愚心。是名著處。是故於此禪。知得",
    "T32n1648_005:0419c02": "自在堪為斷喜。又說喜樂者共為親友。是故",
    "T32n1648_005:0419c03": "此念智分別。無喜有樂於事成住。如彼犢子",
    "T32n1648_005:0419c04": "隨逐其母。不捉兩耳觸突隨母。如是無喜有",
    "T32n1648_005:0419c05": "樂。以念智分別樂得住行處。若不緩分別。反",
    "T32n1648_005:0419c06": "入於喜成禪退分。以此禪枝自在故說念",
    "T32n1648_005:0419c07": "智。以此捨念智成就。是故說有捨念智以身",
    "T32n1648_005:0419c08": "受樂。問云何心樂。答心攝受是心樂。從心觸",
    "T32n1648_005:0419c09": "生攝受是心樂受。是謂為樂。問云何身。答想",
    "T32n1648_005:0419c10": "陰行陰識陰。此謂為身。此樂以身受謂身受",
    "T32n1648_005:0419c11": "樂。問何故此樂無喜。非以身為受。答於第",
    "T32n1648_005:0419c12": "三禪樂根滅。何故世尊說於第三禪樂根滅",
    "T32n1648_005:0419c13": "是樂聖人所說。聖者佛及弟子。開合制教分",
    "T32n1648_005:0419c14": "別顯示。此謂聖所說。問何故聖說於此身非",
    "T32n1648_005:0419c15": "餘處。答此第三禪易起到彼樂處。彼無受樂。",
    "T32n1648_005:0419c16": "聖者向於樂住。是聖人成就。是故聖人說此",
    "T32n1648_005:0419c17": "禪勝成捨。有念樂住者捨念樂。此已分別成",
    "T32n1648_005:0419c18": "就。入住第三禪。第三者依第二名為第三。",
    "T32n1648_005:0419c19": "第三禪者是捨念正智樂一心。此謂禪成就。",
    "T32n1648_005:0419c20": "入住者彼已得第二禪。離一分五分。成就三",
    "T32n1648_005:0419c21": "種善。十相具足二十二功德相應。天居生",
    "T32n1648_005:0419c22": "遍淨天。如初禪廣說。天居者無喜樂住。越",
    "T32n1648_005:0419c23": "人住名天居。是故世尊告諸比丘。如是比丘。",
    "T32n1648_005:0419c24": "於欝波羅池花。分陀利池花。若欝波羅花。",
    "T32n1648_005:0419c25": "波頭摩花。分陀利花。水生水增長。從水起",
    "T32n1648_005:0419c26": "住水中。從根至首以令水滿其中。如是比丘。",
    "T32n1648_005:0419c27": "此身以無喜樂令滿潤澤。以無喜之樂遍滿",
    "T32n1648_005:0419c28": "身心。於是如欝多羅波頭摩分陀利花從水",
    "T32n1648_005:0419c29": "而起。如是入第三禪。其身當知如藕生水。從",
    "T32n1648_005:0420a01": "根至首一切皆滿。如是入第三禪。其身以無",
    "T32n1648_005:0420a02": "喜之樂。遍滿身心修定果報。如是天居生",
    "T32n1648_005:0420a03": "遍淨天功德。此第三禪亦成三種。謂上中下。",
    "T32n1648_005:0420a04": "於是坐禪人修行下禪。命終生少淨天。彼壽",
    "T32n1648_005:0420a05": "命十六劫。修行中禪生無量淨天。彼天壽命",
    "T32n1648_005:0420a06": "三十二劫。修行上禪生遍淨天。壽命六十四",
    "T32n1648_005:0420a07": "劫。念三禪過。爾時坐禪人。如是已作。第三",
    "T32n1648_005:0420a08": "禪身得自在樂。起第四禪越第三禪。第三禪",
    "T32n1648_005:0420a09": "麁第四禪妙。見第三禪過患。復見第四禪",
    "T32n1648_005:0420a10": "功德。云何三禪過患。謂近喜為怨。正定以",
    "T32n1648_005:0420a11": "樂枝麁。不能堪忍為得神通。第三禪不成",
    "T32n1648_005:0420a12": "勝分。如是見第三禪過患。見第四禪功德。",
    "T32n1648_005:0420a13": "是其對治。彼坐禪人。如是已見第三禪過患。",
    "T32n1648_005:0420a14": "見第四禪功德。唯彼作一切入相作意。令現",
    "T32n1648_005:0420a15": "滅樂滅。以由捨心受持如是作意不久。以由",
    "T32n1648_005:0420a16": "捨心得安解四禪枝。彼坐禪人斷樂故。先",
    "T32n1648_005:0420a17": "已斷苦故。以初喜憂盡故。不苦不樂捨念清",
    "T32n1648_005:0420a18": "淨成就住第四禪。是地一切入功德。斷樂者",
    "T32n1648_005:0420a19": "名身樂斷。斷苦者名身苦斷。前喜憂滅者。喜",
    "T32n1648_005:0420a20": "名心樂。憂名心苦。皆盡滅也。問樂苦憂已斷",
    "T32n1648_005:0420a21": "何處滅。答初禪時滅。於此第四禪。佛說苦滅。",
    "T32n1648_005:0420a22": "問何處苦根起無餘時滅。答佛告比丘。初禪",
    "T32n1648_005:0420a23": "成就離欲。是處苦根起無餘時滅。問何故於",
    "T32n1648_005:0420a24": "初禪苦根滅。答以喜滿故身樂。身樂故苦根",
    "T32n1648_005:0420a25": "滅。以斷對治故。是故於初禪苦根滅。於第二",
    "T32n1648_005:0420a26": "禪憂根滅。成斷憂根。如佛所說。何處喜根",
    "T32n1648_005:0420a27": "起無餘時滅。於此比丘覺觀滅故。第三禪正",
    "T32n1648_005:0420a28": "受住。是處憂根起無餘時滅。何故第二禪憂",
    "T32n1648_005:0420a29": "根滅。若有覺觀久隨覺觀。成身懈怠成心懶",
    "T32n1648_005:0420b01": "惰。若心懶惰憂根即起。於第二禪覺觀滅。說",
    "T32n1648_005:0420b02": "憂根滅。於第三禪是處樂滅。如世尊說。何處",
    "T32n1648_005:0420b03": "樂根起無餘時滅。於此比丘厭於喜故。第三",
    "T32n1648_005:0420b04": "禪入正受住。是處樂根已起無餘時滅。問何",
    "T32n1648_005:0420b05": "故於第三禪樂根滅。答喜滅故喜為因樂成",
    "T32n1648_005:0420b06": "滅。是故於第三禪樂根滅。問若苦樂憂於三",
    "T32n1648_005:0420b07": "禪處已滅。何故於此四禪說滅。答三禪是四",
    "T32n1648_005:0420b08": "禪道路。於三禪已滅受。是故於第四禪說",
    "T32n1648_005:0420b09": "滅。復次以不苦不樂受。為現對治。是故說苦",
    "T32n1648_005:0420b10": "樂對治不苦不樂受。復次四禪共對治受收",
    "T32n1648_005:0420b11": "合故。復次捨煩惱現無餘斷。不苦不樂受者。",
    "T32n1648_005:0420b12": "意不攝受心不棄捨。此謂不苦不樂受。不苦",
    "T32n1648_005:0420b13": "不樂受者。何相何味何起何處。中間為相。住",
    "T32n1648_005:0420b14": "中為味。除是起喜滅是處。云何捨念清淨者。",
    "T32n1648_005:0420b15": "是謂中性為捨。此謂為捨。念者謂念隨念正",
    "T32n1648_005:0420b16": "念。此謂為念。以捨為念成分明清白。此謂",
    "T32n1648_005:0420b17": "捨念清淨。問何故此念以捨分明清白。答此",
    "T32n1648_005:0420b18": "捨離一切煩惱故。受相似相應故。成不動無",
    "T32n1648_005:0420b19": "經營。以此無經營與捨相應故。此念至無動",
    "T32n1648_005:0420b20": "成無經營。是故此念已捨成分明清白。四者",
    "T32n1648_005:0420b21": "依彼三禪。此第四成就。入定者此謂四禪捨",
    "T32n1648_005:0420b22": "念一心。此謂禪成就。入住者。成得彼第四",
    "T32n1648_005:0420b23": "禪。離一分三分。成就三種善。十相具足二十",
    "T32n1648_005:0420b24": "二功德相應。報居天上生果實天。功德如初",
    "T32n1648_005:0420b25": "廣說。天居者捨樂住出於人住。此謂天居。",
    "T32n1648_005:0420b26": "是故世尊告諸比丘。有人坐以白疊覆身。從",
    "T32n1648_005:0420b27": "頭至足。一切身分無處不著。如以白疊無",
    "T32n1648_005:0420b28": "不覆處。如是比丘以清白心。令滿一切身分。",
    "T32n1648_005:0420b29": "以清白心無所不著。譬如有人白疊自覆。是",
    "T32n1648_005:0420c01": "坐禪人亦復如是。離一切上煩惱。在第四禪",
    "T32n1648_005:0420c02": "可知。如以白疊覆身。從頭至足不寒不熱時",
    "T32n1648_005:0420c03": "節調和身心清淨。如是入第四禪不苦不樂。",
    "T32n1648_005:0420c04": "是為捨樂。令滿於身修定果報。如是天居",
    "T32n1648_005:0420c05": "生果實天功德。修第四禪命終凡夫。生果實",
    "T32n1648_005:0420c06": "天。若心厭患生無想天。壽命五十劫。若沙",
    "T32n1648_005:0420c07": "門或生果實天。或生五淨居處。如是果實功",
    "T32n1648_005:0420c08": "德。問何故於三禪處下中上。說果地勝不說",
    "T32n1648_005:0420c09": "第四禪。答依三禪所得有麁有妙。是故以勝",
    "T32n1648_005:0420c10": "枝說果地勝。此第四禪已到妙枝彼岸。從",
    "T32n1648_005:0420c11": "此更無妙枝。是故於此無勝果地念四禪過。",
    "T32n1648_005:0420c12": "爾時坐禪人。於第四禪已得自在樂。遊虛",
    "T32n1648_005:0420c13": "空定越於色界。復更思惟。色定麁虛空定細。",
    "T32n1648_005:0420c14": "彼坐禪人見色過患。復見虛空定功德。云何",
    "T32n1648_005:0420c15": "色過患。如取器仗相打鬪諍。兩舌妄語截手",
    "T32n1648_005:0420c16": "脚等。種種諸事。眼痛疾患寒熱飢渴諸苦。是",
    "T32n1648_005:0420c17": "謂色欲過患。云何第四禪過患。此近喜成怨",
    "T32n1648_005:0420c18": "依於色事。是名為麁。於是著樂不成勝分。依",
    "T32n1648_005:0420c19": "虛空寂寂解脫。於此定成麁。於色見第四禪",
    "T32n1648_005:0420c20": "過患。見虛空定功德。是其對治。彼坐禪人如",
    "T32n1648_005:0420c21": "是已見於色。及見第四禪過患。已見虛空定",
    "T32n1648_005:0420c22": "功德。念入第四禪明無邊虛空定。從此定起",
    "T32n1648_005:0420c23": "除地一切入相。修虛空定地相成失。於虛空",
    "T32n1648_005:0420c24": "所作事無邊作意。若如此現作意不久地相成",
    "T32n1648_005:0420c25": "失。從地相心起成越於虛空。以虛空入相自",
    "T32n1648_005:0420c26": "在心得安。彼坐禪人已起。一切色相有對想",
    "T32n1648_005:0420c27": "滅。於種種想不作意故。正受入住無邊空處。",
    "T32n1648_005:0420c28": "一切者。說於無餘起。色相者。云何色相。入色",
    "T32n1648_005:0420c29": "界定想智正智。此謂色相。越者。從此起有",
    "T32n1648_005:0421a01": "對想滅者。云何是有對想。色想聲想香想味",
    "T32n1648_005:0421a02": "想觸想。此謂有對想。滅者。彼種種想盡不作",
    "T32n1648_005:0421a03": "意者。云何種種想。不入定人。或意界和合。",
    "T32n1648_005:0421a04": "或意識界和合想智正智。此謂種種想。此種",
    "T32n1648_005:0421a05": "種想不作意。此謂種種想不作意。問何故止",
    "T32n1648_005:0421a06": "說越想。不說受行識。答若越於想。彼一切",
    "T32n1648_005:0421a07": "皆亦成越。何以故。若不離想心不得越。復",
    "T32n1648_005:0421a08": "次世尊欲說越色事。說越色想。一切定事皆",
    "T32n1648_005:0421a09": "由想故。問若不爾。入色定有對想種種想非",
    "T32n1648_005:0421a10": "為無也。答有人入色界定。有對想有種種想。",
    "T32n1648_005:0421a11": "以斷故。問何故於彼不修道。答為厭於色。",
    "T32n1648_005:0421a12": "是故於彼不滅於彼不盡故。入初禪聲是其",
    "T32n1648_005:0421a13": "刺如是。佛所說於此為厭色以修行道。是故",
    "T32n1648_005:0421a14": "於此成斷。於此斷故。無色定不動行想。寂",
    "T32n1648_005:0421a15": "寂解脫想。如迦蘭欝頭藍弗入無想定。五百",
    "T32n1648_005:0421a16": "車從前去來不見不聞。是故說於處滅。於是",
    "T32n1648_005:0421a17": "起一切色想。說斷色界法有對想。滅種種想。",
    "T32n1648_005:0421a18": "不作意者。說斷欲界法。復次越一切色想",
    "T32n1648_005:0421a19": "者。說得無色界。有對想滅者。說斷彼定外",
    "T32n1648_005:0421a20": "亂。為顯現無動種種想。不作意者說斷定內",
    "T32n1648_005:0421a21": "亂。說顯現寂寂解脫相。問無邊虛空者云何",
    "T32n1648_005:0421a22": "為空。答是空入空界空穴。不為四大所觸。此",
    "T32n1648_005:0421a23": "謂為空。於空正安心令滿無邊。此謂無邊。無",
    "T32n1648_005:0421a24": "邊空者。是無邊空入。入虛空處心心數法。此",
    "T32n1648_005:0421a25": "謂虛空入。虛空入者何義。是虛空無邊性。是",
    "T32n1648_005:0421a26": "無邊性空處。此說虛空義。如住天處名天處。",
    "T32n1648_005:0421a27": "彼虛空處定。此謂虛空處入。正住者得虛空",
    "T32n1648_005:0421a28": "處定。越色事三分。成就三種善。十相具足",
    "T32n1648_005:0421a29": "二十二功德相應。寂寂居住修定果報。此功",
    "T32n1648_005:0421b01": "德生虛空處。如初廣說。功德生虛空者。已修",
    "T32n1648_005:0421b02": "虛空處。命終生虛空天。壽命二千劫。",
    "T32n1648_005:0421b03": "念虛空定過。爾時彼坐禪人。於虛空處已得",
    "T32n1648_005:0421b04": "自在樂。起識一切入定。越虛空一切入。思惟",
    "T32n1648_005:0421b05": "虛空定麁。見識處細。復見虛空過患。復見",
    "T32n1648_005:0421b06": "識處功德。云何虛空過患。此定近色為怨。於",
    "T32n1648_005:0421b07": "虛空定是事成麁。與有對想種種想不相遠",
    "T32n1648_005:0421b08": "離。成彼念著不得勝分。如是見虛空過患。",
    "T32n1648_005:0421b09": "是識一切入功德。是其對治。明無邊識定",
    "T32n1648_005:0421b10": "治彼坐禪人已見如是虛空過患。已見識處",
    "T32n1648_005:0421b11": "功德。安詳念入安祥念起。修虛空識令滿",
    "T32n1648_005:0421b12": "作意。令識無邊。由識處想心受持。如是現",
    "T32n1648_005:0421b13": "作意。不久從虛空處想。心起越於識處。由識",
    "T32n1648_005:0421b14": "處想而心得安。彼坐禪人起一切虛空故。思",
    "T32n1648_005:0421b15": "惟無邊識。成就入正受。於一切識處住。一",
    "T32n1648_005:0421b16": "切者。說於無餘。越虛空處者。越虛空處。越",
    "T32n1648_005:0421b17": "者謂正度。是謂越一切虛空處。無邊識者。唯",
    "T32n1648_005:0421b18": "彼虛空以識作意令滿無邊。是謂無邊識處。",
    "T32n1648_005:0421b19": "問色非色法。云何執為無邊。答唯無色法",
    "T32n1648_005:0421b20": "故成無邊。何以故。非色之法無有邊際。不",
    "T32n1648_005:0421b21": "可得故。復次虛空無邊故說無邊。無邊者。作",
    "T32n1648_005:0421b22": "無邊意故成無邊。是故不妨識。入處者是入",
    "T32n1648_005:0421b23": "識處。心心數法。此謂識處。識處者何義。是",
    "T32n1648_005:0421b24": "識無邊。此謂識無邊。識處者。如天住處名",
    "T32n1648_005:0421b25": "天處。此識已受持定。此謂識處定。入正受",
    "T32n1648_005:0421b26": "處者。得彼於識處定者越虛空事。三分成就。",
    "T32n1648_005:0421b27": "以三種善十相具足。二十二功德相應。住於",
    "T32n1648_005:0421b28": "寂寂修定果報。是功德生識處。如初廣說。生",
    "T32n1648_005:0421b29": "識入功德者。修行識處入。命終生識處天。壽",
    "T32n1648_005:0421c01": "命四千劫(識入已竟)。",
    "T32n1648_005:0421c02": "念無邊識定過。患爾時坐禪人已得識處。自",
    "T32n1648_005:0421c03": "在欲起無所有處定越於識處。復更思惟。識",
    "T32n1648_005:0421c04": "處定麁。無所有處定細。復見識處過患。復",
    "T32n1648_005:0421c05": "見無所有處定功德。云何識處過患。此定近",
    "T32n1648_005:0421c06": "虛空為怨。識事為麁。以思惟無邊想成彼念",
    "T32n1648_005:0421c07": "著。不得勝分。無所有處功德。是其對治。彼",
    "T32n1648_005:0421c08": "坐禪人如是已見識處過患。復見無所有處",
    "T32n1648_005:0421c09": "功德。從識處定安詳而起。彼識不復修行。不",
    "T32n1648_005:0421c10": "復分別。成失彼識。已見無所有處相自在。心",
    "T32n1648_005:0421c11": "願受持如是現作意。不久從識處想起。以由",
    "T32n1648_005:0421c12": "無所有處想。其心得安。彼明無邊識定。坐",
    "T32n1648_005:0421c13": "禪人越一切識處。見無所有入正受處住。一",
    "T32n1648_005:0421c14": "切者說於無餘。越識處者。成越此識超入正",
    "T32n1648_005:0421c15": "度。此謂越一切識處。無所有者。不復修行。",
    "T32n1648_005:0421c16": "不復分別成失彼識但見無所有。此謂無所",
    "T32n1648_005:0421c17": "有處。入無所有處定。心心數法。此謂無所",
    "T32n1648_005:0421c18": "有處。無所有處者何義。是識無性是無所有。",
    "T32n1648_005:0421c19": "無所有處者。說受持言無所有受持正定。此",
    "T32n1648_005:0421c20": "謂無所有處定。入正受住者。成得無所有定。",
    "T32n1648_005:0421c21": "越識事三分。成就三種善。十相具足。二十",
    "T32n1648_005:0421c22": "二功德相。應住於寂寂修定果報。是功德生",
    "T32n1648_005:0421c23": "無所有處。如初廣說。生無所有功德者。修行",
    "T32n1648_005:0421c24": "無所有處定。命終生無所有天。壽命六千",
    "T32n1648_005:0421c25": "劫(無所有定竟)。",
    "T32n1648_005:0421c26": "念無所有處過患。爾時坐禪人。於無所有處",
    "T32n1648_005:0421c27": "已得自在。欲起非想非非想處定越無所有",
    "T32n1648_005:0421c28": "處。復更思惟無所有處麁。見非想非非想處",
    "T32n1648_005:0421c29": "細。復見無所有處過患。復見非想非非想",
    "T32n1648_005:0422a01": "處定功德。云何無所有定過患。此定近識為",
    "T32n1648_005:0422a02": "怨。與分明想共故成麁。成彼念著不得勝",
    "T32n1648_005:0422a03": "上。如是見無所有處過患。復見非想非非",
    "T32n1648_005:0422a04": "想入功德。是其對治。復次見此想是患是癰",
    "T32n1648_005:0422a05": "是刺。無想是政是寂寂是妙。所謂非想非",
    "T32n1648_005:0422a06": "非想。彼坐禪人如是已見。念入無所有處安",
    "T32n1648_005:0422a07": "詳而起。彼無所有處寂寂作意修行餘定。如",
    "T32n1648_005:0422a08": "是現作意。不久從無所有處想心起。由非非",
    "T32n1648_005:0422a09": "想處想而心得安。彼明非非想定。坐禪人",
    "T32n1648_005:0422a10": "越一切無所有處故。成就入住非非相處。一",
    "T32n1648_005:0422a11": "切者說於無餘。越無所有處者。成越無所有",
    "T32n1648_005:0422a12": "處超入正度。此謂越一切無所有處。非非想",
    "T32n1648_005:0422a13": "者。彼無所有處。寂寂作意修行餘定。此謂",
    "T32n1648_005:0422a14": "非非想處非非想處者。入非非想處心心數",
    "T32n1648_005:0422a15": "法。是謂非非想處。非非想處者何義。滅分明",
    "T32n1648_005:0422a16": "想故。成於無想細想有餘故。成非想非非想",
    "T32n1648_005:0422a17": "是其處。是謂非非想。入正住者。成得非非",
    "T32n1648_005:0422a18": "想處定。越無所有處三分。成就三種善。十",
    "T32n1648_005:0422a19": "想具足。二十二功德相應。住於寂寂明修定",
    "T32n1648_005:0422a20": "果報。以是功德生非非想天。如初廣說。是",
    "T32n1648_005:0422a21": "功德生非非想天者。修行非非想處定。命終",
    "T32n1648_005:0422a22": "生非非想天。壽命八萬四千劫。問何故說非",
    "T32n1648_005:0422a23": "非想處。何故不說為識處。答離無邊執故。",
    "T32n1648_005:0422a24": "起想細故。不成識處。問何故依此定不成",
    "T32n1648_005:0422a25": "漏盡。答離分明想。不堪得見道。復次此定最",
    "T32n1648_005:0422a26": "細微。非非想不能分別。是故不成漏盡處",
    "T32n1648_005:0422a27": "(非非想定已竟)。",
    "T32n1648_005:0422a28": "重明上義。問於是定處云何散句。答所謂滅",
    "T32n1648_005:0422a29": "聲。顛倒起越外行覺受疑不應得。滅者入初",
    "T32n1648_005:0422b01": "禪語言斷。入第四禪。出入息斷。次第滅聲",
    "T32n1648_005:0422b02": "者。若人入定。聞有音聲不得言說。何以故。",
    "T32n1648_005:0422b03": "是入定人。耳識不和合故。復次入色定人。是",
    "T32n1648_005:0422b04": "聲成亂。如世尊所說。入禪人聲是其刺。顛倒",
    "T32n1648_005:0422b05": "者。入地一切入。於非地想而作地想。問若然",
    "T32n1648_005:0422b06": "何故不成顛倒。答此四顛倒想不異故。知此",
    "T32n1648_005:0422b07": "地想是其相。是故不成顛倒。起者以五因",
    "T32n1648_005:0422b08": "緣從於定起。以威儀苦以最多境界以障礙",
    "T32n1648_005:0422b09": "起。以方便不平等以隨意。若入無色定。以",
    "T32n1648_005:0422b10": "最多境界不得起。住不動故。入滅禪定及入",
    "T32n1648_005:0422b11": "果定。以初作行得起。不以餘因。越者。越",
    "T32n1648_005:0422b12": "有二種。分越事越。從色禪越色定。是謂分",
    "T32n1648_005:0422b13": "越。從色禪越無色定。復從無色定越無色定。",
    "T32n1648_005:0422b14": "是謂事越。外行者。一切定外行成就五分。",
    "T32n1648_005:0422b15": "覺者第二禪等性。除無間成無覺觀。受者第",
    "T32n1648_005:0422b16": "四禪等性。除無間共捨起。有人樂相似無",
    "T32n1648_005:0422b17": "間。疑者。未斷一切貪欲等蓋。住非非想處。",
    "T32n1648_005:0422b18": "說於有餘。如畏毒蛇上樹。有四種人不得起",
    "T32n1648_005:0422b19": "定。必墮惡趣。無因作五逆邪見(散句已竟地一切入已滿)。",
    "T32n1648_005:0422b20": "問云何水一切入。何修何相何味何起何功",
    "T32n1648_005:0422b21": "德。云何取其相。答心緣水相。此謂水一切",
    "T32n1648_005:0422b22": "入。心住不亂。此謂修行。於水一切入專意",
    "T32n1648_005:0422b23": "為相。不除水想是味。心不作二意是處。於",
    "T32n1648_005:0422b24": "水一切入不共五功德。於地出沒自在。於地",
    "T32n1648_005:0422b25": "出宮殿。令動令降雨。令身能起水。令化江",
    "T32n1648_005:0422b26": "海。於地一切入所說功德。亦共有明修水一",
    "T32n1648_005:0422b27": "切入。處處皆見水。云何取其相者。若取水",
    "T32n1648_005:0422b28": "一切入。於水現取相。若自然水。若自作水。",
    "T32n1648_005:0422b29": "於是舊坐禪人。於非水處取水相。彼人處處",
    "T32n1648_005:0422c01": "見水。若於井於瓶。若於池沼江湖淮海。是",
    "T32n1648_005:0422c02": "其所觀隨意即見。彼分水相得起。不如新坐",
    "T32n1648_005:0422c03": "禪人。新坐禪人於作處取相。不能於非作",
    "T32n1648_005:0422c04": "處明修水一切入方便。彼坐禪人。從初以觀",
    "T32n1648_005:0422c05": "如是寂寂處。若寺舍若石室若樹下。是處不",
    "T32n1648_005:0422c06": "闇不日光炙。無塵無風。無蚊蚋等。無諸障",
    "T32n1648_005:0422c07": "礙。於如是處。若鉢若瓫埋淨地中。令與地",
    "T32n1648_005:0422c08": "平。周迴一尋。盛以兩水。不雜以餘色。水令",
    "T32n1648_005:0422c09": "滿鉢瓫。應於此處作意水想。以三行取相。",
    "T32n1648_005:0422c10": "以平等觀。以方便。以離亂。餘事如地一切",
    "T32n1648_005:0422c11": "入。廣說至非非想處(水一切入已竟)。",
    "T32n1648_005:0422c12": "問云何火一切入。何修何相何味何處何功",
    "T32n1648_005:0422c13": "德。云何取相。答心於火相。此謂火一切入。",
    "T32n1648_005:0422c14": "彼時心住不亂。此謂修行。火相巧於放意為",
    "T32n1648_005:0422c15": "相。不除火想為味。作意無雙為處。何功德者。",
    "T32n1648_005:0422c16": "不共五功德。於火一切入經營。起煙炎以光",
    "T32n1648_005:0422c17": "明想起。滅餘色光隨意所燒。以作光明曉了",
    "T32n1648_005:0422c18": "於火界。如地一切入所說功德。因修火一",
    "T32n1648_005:0422c19": "切入。處處皆見火。云何取其相者。若現取火",
    "T32n1648_005:0422c20": "一切入。於火取相。或於自作處。或自然處。",
    "T32n1648_005:0422c21": "於是舊坐禪人取於自然相。彼處處見或草",
    "T32n1648_005:0422c22": "火或薪火或林火或屋火。熾燃焰盛。從此為",
    "T32n1648_005:0422c23": "初。以作於觀。或自樂不樂。即見彼分火相",
    "T32n1648_005:0422c24": "得起。不如新坐禪人。新坐禪人唯於作處取",
    "T32n1648_005:0422c25": "相。不能於非作處。彼修火一切入方便。新坐",
    "T32n1648_005:0422c26": "禪人從初經營。斷截樵薪。於清淨處積聚",
    "T32n1648_005:0422c27": "焚燒。或日出時或日入時。從下焚燒。於草",
    "T32n1648_005:0422c28": "薪皆不作意。於上生烟火皆不作意。於聚",
    "T32n1648_005:0422c29": "焰中現作火想。以三行取相。以平等觀。以方",
    "T32n1648_005:0423a01": "便。以離亂。如初廣說(火一切入已竟)。",
    "T32n1648_005:0423a02": "問云何風一切入。何修何相何味何處何功",
    "T32n1648_005:0423a03": "德。云何取其相。答心於風相。此謂風一切",
    "T32n1648_005:0423a04": "入。修心住不亂。此謂修風一切入。放意為",
    "T32n1648_005:0423a05": "相。不除風想為味。作意無雙為處。何功德者。",
    "T32n1648_005:0423a06": "不同三功德。於風一切入風行自在。能令風",
    "T32n1648_005:0423a07": "起。作意受持令清涼。如地一切入所說功",
    "T32n1648_005:0423a08": "德。修風一切入方便。云何取其相者。新坐禪",
    "T32n1648_005:0423a09": "人現取風一切入。以二行取於風相。或見或",
    "T32n1648_005:0423a10": "觸。云何。以見取相彼坐禪。人或甘蔗園。或於",
    "T32n1648_005:0423a11": "竹林或多草處。以風鼓動。彼已見作風想。以",
    "T32n1648_005:0423a12": "三行取相。以平等觀。以方便。以離亂。如是已",
    "T32n1648_005:0423a13": "見取相。云何以觸取相。新坐禪人如是寂寂。",
    "T32n1648_005:0423a14": "坐處作意想。隨風來處。是處穿壁作孔。竹荻",
    "T32n1648_005:0423a15": "為筒安置其內。當筒處坐。使風觸其身。作",
    "T32n1648_005:0423a16": "意取風相。如是以觸取相。若舊坐禪人於處",
    "T32n1648_005:0423a17": "處分即見風相起。若行住坐臥風觸其身。隨",
    "T32n1648_005:0423a18": "風所動於初已作觀。若自樂不樂。即見彼分",
    "T32n1648_005:0423a19": "風相得起。不如新坐禪人(風一切入已竟)。",
    "T32n1648_005:0423a20": "問云何青一切入。何修何相何味何處何功",
    "T32n1648_005:0423a21": "德。云何取其相。答心於青相。此謂青一切",
    "T32n1648_005:0423a22": "入。修彼心住不亂。此謂修。於青相放意為",
    "T32n1648_005:0423a23": "相。不除青想為味。作意無雙為處。何功德",
    "T32n1648_005:0423a24": "者。不同五功德。於青一切入。心緣隨逐。得淨",
    "T32n1648_005:0423a25": "解脫。得青除入如青花。心受持令化種種青",
    "T32n1648_005:0423a26": "色。修青一切入。處處皆見青。云何取其相者。",
    "T32n1648_005:0423a27": "取青一切入相。若作處若自然處。舊坐禪人",
    "T32n1648_005:0423a28": "取不作處相。彼坐禪人於處處見。或青花",
    "T32n1648_005:0423a29": "或青衣或青色。於其目前常見。隨若樂若不",
    "T32n1648_005:0423b01": "樂。即見彼分青相得起。不如新坐禪人。新坐",
    "T32n1648_005:0423b02": "禪人取於作處相。不能取非作處。修青一切",
    "T32n1648_005:0423b03": "入方便。彼坐禪人於衣於板於壁處。以阿多",
    "T32n1648_005:0423b04": "思花色青色。以此色作曼陀羅花。或三角或",
    "T32n1648_005:0423b05": "四角。以異色繞其外。於此作青相。以三行",
    "T32n1648_005:0423b06": "取相。以平等觀。以方便。以離亂。餘如初廣說",
    "T32n1648_005:0423b07": "(青一切入已竟)。",
    "T32n1648_005:0423b08": "問云何黃一切入。何修何相何味何處何功",
    "T32n1648_005:0423b09": "德。云何取相。答心於黃相。此謂黃一切入。",
    "T32n1648_005:0423b10": "修彼心住不亂。此謂修。於黃一切入放意是",
    "T32n1648_005:0423b11": "相。不除黃想為味。作意無雙為處。何功德",
    "T32n1648_005:0423b12": "者。不同五功德。於黃一切入。心隨逐得淨",
    "T32n1648_005:0423b13": "解脫。得黃除入作意。如金花種種黃色。修",
    "T32n1648_005:0423b14": "黃一切入。處處皆見黃。云何取彼相者。現",
    "T32n1648_005:0423b15": "取黃一切入。取於黃相。若自作處。若自然處。",
    "T32n1648_005:0423b16": "於是取非作處相。彼坐禪人於處處見。或",
    "T32n1648_005:0423b17": "黃花或黃衣黃色。從此常見。隨樂不樂。即",
    "T32n1648_005:0423b18": "見彼分黃相得起。非如新坐禪人。新坐禪者",
    "T32n1648_005:0423b19": "取於已作處相。不能於非作處。修黃一切",
    "T32n1648_005:0423b20": "入方便。彼坐禪人或衣或板或壁。以迦尼",
    "T32n1648_005:0423b21": "羅花色黃色。作曼陀羅花。或三角或四角。",
    "T32n1648_005:0423b22": "異色繞其外。於彼作黃相。以三行取相。以平",
    "T32n1648_005:0423b23": "等觀。以方便。以除亂。餘如初廣說(黃一切入已竟)。",
    "T32n1648_005:0423b24": "問云何赤一切入。何修何相何味何處何功",
    "T32n1648_005:0423b25": "德。云何取其相。答心於赤相。此謂赤一切",
    "T32n1648_005:0423b26": "入。彼修心住不亂。此謂修。於赤相放意為相。",
    "T32n1648_005:0423b27": "不離赤想為味。作意無二為處。何功德者。不",
    "T32n1648_005:0423b28": "共四功德。於赤一切入隨心得淨解脫。得赤",
    "T32n1648_005:0423b29": "除入。化種種赤色。不共功德者。如說於地",
    "T32n1648_005:0423c01": "一切入。修赤一切入處處皆見赤。云何取其",
    "T32n1648_005:0423c02": "相者。現取赤一切入。取於赤相。若作處若自",
    "T32n1648_005:0423c03": "然處。舊坐禪人於自然處取相。於處處見相。",
    "T32n1648_005:0423c04": "或赤花或赤衣或赤色。從此為初常見。隨樂",
    "T32n1648_005:0423c05": "不樂。即見彼分赤相得起。不如新坐禪人新",
    "T32n1648_005:0423c06": "坐禪人於作處取相。不能於非作處。修赤",
    "T32n1648_005:0423c07": "一切入方便。彼坐禪人或衣處或板或壁處。",
    "T32n1648_005:0423c08": "如槃偷時婆花生赤色。或以朱丹作曼陀羅",
    "T32n1648_005:0423c09": "花。或三角或四角。以異色界其外。於此作",
    "T32n1648_005:0423c10": "赤相。以三行取相。以平等觀。以方便。以離",
    "T32n1648_005:0423c11": "亂。如初廣說(赤一切入已竟)。",
    "T32n1648_005:0423c12": "問云何白一切入。何修何相何味何處何功",
    "T32n1648_005:0423c13": "德。云何取其相。答心於白相。此謂白一切",
    "T32n1648_005:0423c14": "入。彼修心住不亂。此謂修。於白相放意為相。",
    "T32n1648_005:0423c15": "不離白想為味。作意無二為處。何功德者。",
    "T32n1648_005:0423c16": "不共八功德。於白一切入。隨心得淨解脫。得",
    "T32n1648_005:0423c17": "白除入。伏懈怠眠。除闇作明。白一切入。得起",
    "T32n1648_005:0423c18": "天眼。餘功德如地一切入所說。修白一切",
    "T32n1648_005:0423c19": "入。處處皆見白。云何取其相者。現取白一",
    "T32n1648_005:0423c20": "切入。於白取相。若作處若自然處。舊坐禪人",
    "T32n1648_005:0423c21": "於自然處取相。彼於處處見相。或白花或白",
    "T32n1648_005:0423c22": "衣或白色。或月光或日光或星色或鏡圓。從",
    "T32n1648_005:0423c23": "彼為初常見。隨樂不樂。即見彼分。白相得",
    "T32n1648_005:0423c24": "起。不如新坐禪人。新坐禪人於作處取相。非",
    "T32n1648_005:0423c25": "不作處取相。修白一切入方便。彼坐禪人。",
    "T32n1648_005:0423c26": "或於衣處或板或壁處。以太白星等色。以此",
    "T32n1648_005:0423c27": "色作曼陀羅花。或三角四角。以異色界其外。",
    "T32n1648_005:0423c28": "於此作白相。以三行取相。以平等觀。以方",
    "T32n1648_005:0423c29": "便。以離亂。如初廣說(白一切入已竟)。",
    "T32n1648_005:0424a01": "問云何光明一切入。何修何相何味何處何",
    "T32n1648_005:0424a02": "功德。云何取其相。答心作光明相。此謂光明",
    "T32n1648_005:0424a03": "一切入。彼修心住不亂。此謂修。光明放",
    "T32n1648_005:0424a04": "意為相。不離光明想為味。作意無二為處。何",
    "T32n1648_005:0424a05": "功德者。與白功德等。修光明一切入。處處",
    "T32n1648_005:0424a06": "見光明。云何取其相者。現取光明一切入。於",
    "T32n1648_005:0424a07": "光明取相。若作處若自然處。舊坐禪人於自",
    "T32n1648_005:0424a08": "然處取相。彼於處處見相。或月光或日光。",
    "T32n1648_005:0424a09": "或燈光或珠光。從彼初常見。隨樂不樂。即",
    "T32n1648_005:0424a10": "見彼分光明即起。不如新坐禪人。新坐禪人",
    "T32n1648_005:0424a11": "於作處取相。不能於非作處。修光明一切入",
    "T32n1648_005:0424a12": "方便。彼坐禪人如是或作東西壁。坐令水滿",
    "T32n1648_005:0424a13": "鉢。安置日光所至處。從彼水光起曼陀羅。從",
    "T32n1648_005:0424a14": "曼陀羅光起著壁光。於此見光明相。以三行",
    "T32n1648_005:0424a15": "取相。以平等觀。以方便。以離亂。如初廣說",
    "T32n1648_005:0424a16": "(光明一切入已竟)。",
    "T32n1648_005:0424a17": "解脫道論卷第五"
}