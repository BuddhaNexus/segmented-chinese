{
    "T34n1723_002:0671c17": "妙法蓮華經玄贊卷第二(本)",
    "T34n1723_002:0671c19": "沙門基撰",
    "T34n1723_002:0671c20": "經「菩薩摩訶薩八萬人」。贊曰：第五聖德難",
    "T34n1723_002:0671c21": "思眾。文有三：一標類舉數，二歎德，三列",
    "T34n1723_002:0671c22": "名。此初也。梵云菩提薩埵摩訶薩埵，略云",
    "T34n1723_002:0671c23": "菩薩摩訶薩。菩薩修行略有二門：一自利，",
    "T34n1723_002:0671c24": "大智為首；二利他，大悲為先。菩提，覺義，智所",
    "T34n1723_002:0671c25": "求果；薩埵，有情義，悲所度生。依弘誓語故",
    "T34n1723_002:0671c26": "名菩薩。以二為境名為菩薩，有財釋也。",
    "T34n1723_002:0671c27": "又覺是所求果，有情是自身，求三菩提之",
    "T34n1723_002:0671c28": "有情者，故名菩薩。或菩提是所求果，薩埵",
    "T34n1723_002:0671c29": "者勇猛義，不憚處、時求大菩提，有志有",
    "T34n1723_002:0672a01": "能，故名菩薩。二皆依主。又菩提即般若，薩",
    "T34n1723_002:0672a02": "埵謂方便，如是二法能利能樂一切有情，",
    "T34n1723_002:0672a03": "故名菩薩，亦菩提亦薩埵。或及初解皆持",
    "T34n1723_002:0672a04": "業釋。摩訶，大也。薩埵，如前。今此菩薩位居",
    "T34n1723_002:0672a05": "八地已上，為簡前小及二乘位，故言摩訶",
    "T34n1723_002:0672a06": "薩。無著《般若論》云：「諸菩薩有七種大故，此",
    "T34n1723_002:0672a07": "大眾生名摩訶薩埵，如菩薩地說。」下大乘章",
    "T34n1723_002:0672a08": "中別當具列。",
    "T34n1723_002:0672a09": "經「皆於阿耨多羅三藐三菩提不退轉」。贊",
    "T34n1723_002:0672a10": "曰：自下第二歎德，有十三句，論以二門釋：",
    "T34n1723_002:0672a11": "一上支下支門，二攝取事門。支者分義，上",
    "T34n1723_002:0672a12": "支分謂總相，下支分謂別相，故論云：「應知阿",
    "T34n1723_002:0672a13": "耨多羅三藐三菩提不退轉者，是總相；餘是",
    "T34n1723_002:0672a14": "別相。」此總相也。無上正覺，體即佛果所有五",
    "T34n1723_002:0672a15": "法，謂淨法界，及四智心品。無著《金剛般若論》",
    "T34n1723_002:0672a16": "說「阿耨多羅三藐三菩提顯示菩提、及菩",
    "T34n1723_002:0672a17": "提道」。阿耨多羅此顯菩提自相，解脫相故。",
    "T34n1723_002:0672a18": "三藐三菩提顯示菩提者人平等相，以菩提",
    "T34n1723_002:0672a19": "法故得知是佛。《大智度論》說「智、及智處俱",
    "T34n1723_002:0672a20": "說名般若，菩薩地說菩提、菩提斷皆名菩",
    "T34n1723_002:0672a21": "提」。故阿云無，耨多羅云上，三云正，藐云",
    "T34n1723_002:0672a22": "等。又三云正，菩提云覺，即是無上正等正",
    "T34n1723_002:0672a23": "覺。此有四覺：一無上覺，是總也，即顯菩提、",
    "T34n1723_002:0672a24": "清淨法界。二正覺，簡外道邪覺故。三等覺，",
    "T34n1723_002:0672a25": "簡二乘但了生空偏覺故。四又正覺，簡菩",
    "T34n1723_002:0672a26": "薩，菩薩因覺未滿、果位非正覺故。此顯菩",
    "T34n1723_002:0672a27": "提道即四智品，下一覺字貫通上四，由具",
    "T34n1723_002:0672a28": "下三一切莫過，超遍等喻，真理所覺名無",
    "T34n1723_002:0672a29": "上覺。然諸經論多說真理名無上菩提體，",
    "T34n1723_002:0672b01": "以根本故。今此雙取佛果理、智俱名無上",
    "T34n1723_002:0672b02": "菩提，於此二果俱不退轉。云何不退轉？由",
    "T34n1723_002:0672b03": "具下十因不退轉，故於佛果能不退轉，決",
    "T34n1723_002:0672b04": "定當證念念進修名不退轉。退者失也。轉者",
    "T34n1723_002:0672b05": "動也。八地以上任運進修於大菩提，修習不",
    "T34n1723_002:0672b06": "退無煩惱故，亦復不為一切有相功用所",
    "T34n1723_002:0672b07": "動，名不退轉。由此八地名不動地，相用煩",
    "T34n1723_002:0672b08": "惱不能動故。不退有四：一信不退，十信",
    "T34n1723_002:0672b09": "第六名不退心，自後不退生邪見故。二位",
    "T34n1723_002:0672b10": "不退，十住第七名不退位，自後不退入二",
    "T34n1723_002:0672b11": "乘故。三證不退，初地以上即名不退，所證",
    "T34n1723_002:0672b12": "得法不退失故。四行不退，八地已上名不",
    "T34n1723_002:0672b13": "退地，為、無為法皆能修故。今此菩薩皆八地",
    "T34n1723_002:0672b14": "已上故，言於無上正等覺不退轉，定當證",
    "T34n1723_002:0672b15": "故，故不退者非即不轉。又不退有二：一",
    "T34n1723_002:0672b16": "已得不退，初地即得；二未得不退，八地方",
    "T34n1723_002:0672b17": "得。無上正覺是未得法故，八地以上能不退",
    "T34n1723_002:0672b18": "轉，情祈正覺心進不動，法駛流中任運轉",
    "T34n1723_002:0672b19": "故，名不退轉，此不退者即是不轉。",
    "T34n1723_002:0672b20": "經「皆得陀羅尼(至)轉不退轉法輪」。贊曰：下別",
    "T34n1723_002:0672b21": "支分，有十二句，以十種示現分二：初九",
    "T34n1723_002:0672b22": "自利，後一利他。初九又二：初八有為德，後一",
    "T34n1723_002:0672b23": "無為德。初中又二：初五福慧，後三悲智。初五",
    "T34n1723_002:0672b24": "又二：初三內行，後二善緣。初中有三：初一",
    "T34n1723_002:0672b25": "熏修自利，次一利他，後一利法。善緣二中，",
    "T34n1723_002:0672b26": "初一遇緣修行，後一讚美除疑。三悲智中，",
    "T34n1723_002:0672b27": "初一慈悲，後二智慧，此中有三，一住聞法",
    "T34n1723_002:0672b28": "不退轉，謂皆得陀羅尼，陀羅尼者此云總",
    "T34n1723_002:0672b29": "持，總持有二，一攝、二散。攝者持也。此即聞",
    "T34n1723_002:0672c01": "持，聞於文義任持不忘，即所聞之能持名",
    "T34n1723_002:0672c02": "之為攝。聞即總持，體念、慧也。《十地經》云：「八",
    "T34n1723_002:0672c03": "地以上菩薩於一切法能堪、能思、能持。」彼",
    "T34n1723_002:0672c04": "論解云：「堪謂聞慧，思謂思慧，持謂修慧，於",
    "T34n1723_002:0672c05": "一修慧分三用故。」散者施也。此有四種：一",
    "T34n1723_002:0672c06": "法，二義，三能得菩薩忍，四明呪；施與眾生",
    "T34n1723_002:0672c07": "故。此中二種，初是能持，即聞持是；後是所",
    "T34n1723_002:0672c08": "持，餘四種是。復分為二：一自利，聞持等也；",
    "T34n1723_002:0672c09": "二他利，法義等四。因、果別故。二樂說不退",
    "T34n1723_002:0672c10": "轉，謂樂說辨才。辨才即是四辨、七辨而樂",
    "T34n1723_002:0672c11": "說故。四辨者即四無礙解：一法無礙解，二",
    "T34n1723_002:0672c12": "義無礙解，此二如次即是解教、理無滯智。",
    "T34n1723_002:0672c13": "三詞無礙，解即解諸方言音無滯智，四辨說",
    "T34n1723_002:0672c14": "無礙解，即說法等七辨無滯智。七辨者：一捷",
    "T34n1723_002:0672c15": "辨，須言即言，無謇吃故。二迅辨，懸河湕泠，",
    "T34n1723_002:0672c16": "不遲訥故。三應辨，應時應機，不增減故。",
    "T34n1723_002:0672c17": "四無疎謬辨，凡說契經不邪錯故。五無",
    "T34n1723_002:0672c18": "斷盡辨，相續連環終無竭故。六凡所演說",
    "T34n1723_002:0672c19": "豐義味辨，一一句言多事理故。七一切世",
    "T34n1723_002:0672c20": "間最上妙辨，具甚深如雷清徹遠聞等五種",
    "T34n1723_002:0672c21": "聲故。四無礙解至〈方便品〉釋，多以後得智",
    "T34n1723_002:0672c22": "及正體智為體外緣起故。三說不退轉，謂",
    "T34n1723_002:0672c23": "轉不退轉法輪。法輪是所說，常說此不退轉",
    "T34n1723_002:0672c24": "法故，謂轉如前四位二種不退轉法，名轉",
    "T34n1723_002:0672c25": "不退轉法輪。又《彌勒所問經》云：「說自分功",
    "T34n1723_002:0672c26": "德名轉不退法輪，說外分功德名轉不轉",
    "T34n1723_002:0672c27": "法輪。」又說智名不退，說福名不轉。又說",
    "T34n1723_002:0672c28": "般若名不退，說方便名不轉。又說有為",
    "T34n1723_002:0672c29": "事名不退，說無為理名不轉。此法如輪",
    "T34n1723_002:0673a01": "故名法輪。輪有三義：一圓滿義，八正道等，",
    "T34n1723_002:0673a02": "轂、輞、輻等皆圓滿故。二不定義，佛從見道",
    "T34n1723_002:0673a03": "轉生修道，從修道後生無學道，自得此已",
    "T34n1723_002:0673a04": "復為他說，安置聖道於他身中，如是展轉",
    "T34n1723_002:0673a05": "他得聖已，復為他說，喻輪不定故名為輪。",
    "T34n1723_002:0673a06": "三摧壞義，蟷蜋拒轍輪能摧之，聖道在心能",
    "T34n1723_002:0673a07": "摧煩惱，能摧未伏能鎮已伏，如王輪寶故",
    "T34n1723_002:0673a08": "喻如輪。法輪有五：一輪自性，擇法覺支、",
    "T34n1723_002:0673a09": "正見等是。二法輪因，能生聖道教、聞、思等。",
    "T34n1723_002:0673a10": "三輪眷屬，聖道助伴五蘊諸法。四法輪境，",
    "T34n1723_002:0673a11": "聖道所緣四諦等理。五法輪果，因道所證",
    "T34n1723_002:0673a12": "菩提、涅槃。轉者說也。法既名輪說亦稱轉，",
    "T34n1723_002:0673a13": "今隨所應說八地後行不退位此五法輪，故",
    "T34n1723_002:0673a14": "名為轉。又此五體即是四法。教、理、行、果",
    "T34n1723_002:0673a15": "皆名法輪。轉者動也顯也、運也起也。動宣",
    "T34n1723_002:0673a16": "言教顯揚妙理，運聖道於聲前、起真智於",
    "T34n1723_002:0673a17": "言後，圓摧障惱名轉法輪。下〈方便品〉當具",
    "T34n1723_002:0673a18": "顯示。",
    "T34n1723_002:0673a19": "經「供養無量(至)之所稱歎」。贊曰：此有三句，初",
    "T34n1723_002:0673a20": "之二句合為第四依止善知識不退轉，供養",
    "T34n1723_002:0673a21": "無量百千諸佛，於諸佛所殖眾德本，論名",
    "T34n1723_002:0673a22": "殖眾善根，以己身心業依色身攝取故。菩",
    "T34n1723_002:0673a23": "薩修行莫過身心，今舉殊勝色身之業供",
    "T34n1723_002:0673a24": "養諸佛、深植德本，攝取己之身心一切所有",
    "T34n1723_002:0673a25": "善業。供養有十。〈菩薩地〉說：一現前供養，於",
    "T34n1723_002:0673a26": "對現前佛設利羅及制多等，一切三寶親面",
    "T34n1723_002:0673a27": "供養。二不現前供養，於餘佛制多等作佛",
    "T34n1723_002:0673a28": "等想修不現前供養。三現前不現前供養，現",
    "T34n1723_002:0673a29": "對前時復作是念：「一佛制多等法性即三世",
    "T34n1723_002:0673b01": "十方諸佛制多等法性，故我今者現前供養",
    "T34n1723_002:0673b02": "一佛制多等，即是供養三世十方佛制多等。」",
    "T34n1723_002:0673b03": "修現前不現前供養。四於如是所，唯自供",
    "T34n1723_002:0673b04": "養。五若起悲心以隨力物施貧苦等，願",
    "T34n1723_002:0673b05": "彼安樂令他供養。六俱供養，自既作時復勸",
    "T34n1723_002:0673b06": "教他作此供養。七財敬供養，以華香等敬",
    "T34n1723_002:0673b07": "問禮拜，乃至以珍寶等修財敬供養。八廣",
    "T34n1723_002:0673b08": "大供養，即以財敬長時多妙，乃至淨念迴",
    "T34n1723_002:0673b09": "向菩提，自力集財從他求得，發願想化為",
    "T34n1723_002:0673b10": "百千身，恭敬禮拜，一一化身出百千手持",
    "T34n1723_002:0673b11": "散華香，出百千聲歌讚功德，復出百千妙",
    "T34n1723_002:0673b12": "莊嚴具而為供養，於瞻部洲乃至十方，所",
    "T34n1723_002:0673b13": "有供養普生隨喜，雖少用功而興無邊廣",
    "T34n1723_002:0673b14": "大供養。九無染供養，不以輕慢、矯詐、放逸、",
    "T34n1723_002:0673b15": "不淨等物，修無染供養。十正行供養，若有",
    "T34n1723_002:0673b16": "須臾修四無量，乃至少時信忍離言真如法",
    "T34n1723_002:0673b17": "性，起無分別住無相心，即為守護菩薩淨",
    "T34n1723_002:0673b18": "戒，乃至修行四攝事等。修正行供養，應念",
    "T34n1723_002:0673b19": "此為最上最妙，過前供養百千萬倍不可",
    "T34n1723_002:0673b20": "比喻。修供養時應念：如來是大福田、具大",
    "T34n1723_002:0673b21": "恩德，有情中尊、難遇獨出、眾義依止。如佛既",
    "T34n1723_002:0673b22": "爾，於法、僧亦然。如《幽贊》上卷說。「殖」種也積",
    "T34n1723_002:0673b23": "也立也。眾通平、去二音。五斷一切疑不退",
    "T34n1723_002:0673b24": "轉，常為諸佛之所稱歎。「為」者使也被也。由",
    "T34n1723_002:0673b25": "諸菩薩八地已上，位至斷於理、事疑盡，煩",
    "T34n1723_002:0673b26": "惱、所知二疑俱盡，故第八地名決定地，乃",
    "T34n1723_002:0673b27": "被諸佛常所稱歎。或由佛歎能斷眾疑，眾",
    "T34n1723_002:0673b28": "疑菩薩住於何位，及所得證。今顯上位及",
    "T34n1723_002:0673b29": "所得證，故除眾疑。",
    "T34n1723_002:0673c01": "經「以慈修身(至)到於彼岸」。贊曰：此中四句。",
    "T34n1723_002:0673c02": "六為何等事說彼彼法，入彼彼事不退轉，",
    "T34n1723_002:0673c03": "謂以慈修身。論云「以大慈悲而修身心」，",
    "T34n1723_002:0673c04": "此釋所由。諸菩薩為何等事，外為他說",
    "T34n1723_002:0673c05": "法，內入證諸法？以大慈悲熏修身心，拔",
    "T34n1723_002:0673c06": "苦與樂故，顯行二利但為慈、悲，不由餘",
    "T34n1723_002:0673c07": "事。慈悲各有三，如下當說。七入一切智如",
    "T34n1723_002:0673c08": "實境界不退轉，謂善入佛慧。此言顛倒，應",
    "T34n1723_002:0673c09": "云入如實境界之一切智不退轉，即入觀",
    "T34n1723_002:0673c10": "照智，與下第九別，若依論文便無異也。八",
    "T34n1723_002:0673c11": "依我空、法空不退轉，通達大智達二我",
    "T34n1723_002:0673c12": "無智也。九入如實境界不退轉，到於彼岸",
    "T34n1723_002:0673c13": "窮實性故。",
    "T34n1723_002:0673c14": "經。「名稱普聞(至)百千眾生」。贊曰：此有二句，",
    "T34n1723_002:0673c15": "合為一句。十應作所作住持不退轉，名",
    "T34n1723_002:0673c16": "稱普聞無量世界，故能住持佛法令法不",
    "T34n1723_002:0673c17": "滅。眾生聞名信向修學，能度無數百千眾",
    "T34n1723_002:0673c18": "生，故名應作所作，菩薩所應作謂利眾生",
    "T34n1723_002:0673c19": "故。上來上支。下支門下明攝取事門。論有",
    "T34n1723_002:0673c20": "二釋。論攝取事門者，攝取諸功德事。初番釋",
    "T34n1723_002:0673c21": "云：示現諸菩薩住何等清淨地中，因何等",
    "T34n1723_002:0673c22": "方便，何等境界中作所應作故，此為總標。",
    "T34n1723_002:0673c23": "論下牒釋十三句中，應分為三：於無上正",
    "T34n1723_002:0673c24": "等正覺不退轉一句，是住何等清淨地中；",
    "T34n1723_002:0673c25": "次有十句是因何等方便；後之二句是何",
    "T34n1723_002:0673c26": "等境界中所作應作故。論牒釋中唯解初二",
    "T34n1723_002:0673c27": "句標，不釋第三句何等境界中作所應作。地",
    "T34n1723_002:0673c28": "清淨者，八地以上三地，無相行寂靜清淨故，",
    "T34n1723_002:0673c29": "此中以無相理名無上正等正覺故。後三",
    "T34n1723_002:0674a01": "地皆於無相行任運寂靜離障清淨名不退",
    "T34n1723_002:0674a02": "轉，非諸垢染有相等之所退轉故。第二句",
    "T34n1723_002:0674a03": "因何等方便者，有四種：一攝取妙法方便，",
    "T34n1723_002:0674a04": "任持妙法以樂說力為人說故。此攝三句，",
    "T34n1723_002:0674a05": "任持妙法者皆得陀羅尼。由得聞持任持",
    "T34n1723_002:0674a06": "妙法令不捨離，住在自心持之不忘故名",
    "T34n1723_002:0674a07": "任持。以樂說力者樂說辨才故，為人說者",
    "T34n1723_002:0674a08": "轉不退轉法輪，為人說此不退輪故。二攝",
    "T34n1723_002:0674a09": "取善知識方便，以依善知識作所應作",
    "T34n1723_002:0674a10": "故。此攝三句，以依善知識者，供養無量",
    "T34n1723_002:0674a11": "百千諸佛，作所應作者，於諸佛所植眾德",
    "T34n1723_002:0674a12": "本，德本即善根，是所應作故，由此常為諸",
    "T34n1723_002:0674a13": "佛之所稱歎。三攝取眾生方便，以不捨",
    "T34n1723_002:0674a14": "眾生故。此攝一句，以慈修身，由以大慈",
    "T34n1723_002:0674a15": "悲熏習身心，故能不捨一切眾生，常能救",
    "T34n1723_002:0674a16": "度。四攝取智方便，以教化眾生令入彼",
    "T34n1723_002:0674a17": "智故。此攝三句，善入佛慧通達大智到",
    "T34n1723_002:0674a18": "於彼岸，由自有三智能令眾生攝取三智",
    "T34n1723_002:0674a19": "故。自成三智者是諸眾生攝取三智之因，",
    "T34n1723_002:0674a20": "初智知如實智，自利智也。次智是知事智，",
    "T34n1723_002:0674a21": "利他智也。後智是真理智，智實性也。論中",
    "T34n1723_002:0674a22": "唯解此初標二句，不釋何等境界中作所",
    "T34n1723_002:0674a23": "應作。此攝二句，名稱普聞無量世界，是",
    "T34n1723_002:0674a24": "何等境界；能度無數百千眾生，是所應作。",
    "T34n1723_002:0674a25": "由菩薩具三智等故，名聞遠振十方世界，",
    "T34n1723_002:0674a26": "能於此無量世界境界中，度百千眾生作",
    "T34n1723_002:0674a27": "所應作，度眾生者是諸菩薩之所應作故。",
    "T34n1723_002:0674a28": "此初番訖。第二復次云，復有攝取事門，示",
    "T34n1723_002:0674a29": "現諸地攝取勝功德，不同二乘功德，故此",
    "T34n1723_002:0674b01": "二句為總標。下自別釋二句者，一示現諸",
    "T34n1723_002:0674b02": "地，二攝取勝功德。不同二乘功德，故十三",
    "T34n1723_002:0674b03": "句中初四句是示現諸地，後九句是攝取勝",
    "T34n1723_002:0674b04": "功德。初四句示現諸地者，皆於無上菩提不",
    "T34n1723_002:0674b05": "退轉一句是第八地故，次二句是第九地，次",
    "T34n1723_002:0674b06": "一句是第十地。故論下釋示現諸地云「八地",
    "T34n1723_002:0674b07": "無功用智不同下上故」，不同下者，下功用",
    "T34n1723_002:0674b08": "行不能動故；不同上者，上無相行不能動",
    "T34n1723_002:0674b09": "故，自然而行故。上者勝行，無相行也；下者",
    "T34n1723_002:0674b10": "劣行，功用行也。唯識釋不動地云「相用煩",
    "T34n1723_002:0674b11": "惱不能動故」，此論解不退轉，謂功用不動，",
    "T34n1723_002:0674b12": "無相行不動，任運進修，空、有雙證，不為二",
    "T34n1723_002:0674b13": "動名不退轉。於九地中得勝進陀羅尼門，",
    "T34n1723_002:0674b14": "具足四無礙解自在故，九地得聞持等滿",
    "T34n1723_002:0674b15": "名為勝進，具足七辨等為他說法。前第三",
    "T34n1723_002:0674b16": "地雖得聞持猶未圓滿，今說滿位，於第十",
    "T34n1723_002:0674b17": "地轉不退轉法輪，得受佛位如轉輪王子，",
    "T34n1723_002:0674b18": "以八九十地同示現諸地故。論自結云「下",
    "T34n1723_002:0674b19": "之九句名攝取功德，上之三地皆同得之」。",
    "T34n1723_002:0674b20": "釋第二攝取勝功德者，示現依何處？依",
    "T34n1723_002:0674b21": "何心？依何智？依何等境界行？依何等能",
    "T34n1723_002:0674b22": "辨故？此有五句，論為初標，下自別釋依何",
    "T34n1723_002:0674b23": "處攝三句：供養無量百千諸佛，於諸佛所",
    "T34n1723_002:0674b24": "植眾德本，常為諸佛之所稱歎。論云依善知",
    "T34n1723_002:0674b25": "識處所故。依何心者攝一句，以慈修身，論",
    "T34n1723_002:0674b26": "云我依度眾生心教化，畢竟利益一切眾",
    "T34n1723_002:0674b27": "生故。諸菩薩所作皆云我以度眾生為心",
    "T34n1723_002:0674b28": "故。言我依眾生心，由畢竟能利益一切諸",
    "T34n1723_002:0674b29": "眾生故。依何智者攝三句，善入佛慧、通達",
    "T34n1723_002:0674c01": "大智，到於彼岸。論云依三種智：一授記密",
    "T34n1723_002:0674c02": "智，為眾生說深密義智，記者記別、解釋之",
    "T34n1723_002:0674c03": "義，即佛慧也。二諸通智，以大神通利益眾",
    "T34n1723_002:0674c04": "生智，即通達大智。三真實智，證真如智，即",
    "T34n1723_002:0674c05": "到於彼岸，彼岸即真理故，能到者智證之義。",
    "T34n1723_002:0674c06": "依何等境界行者，名稱普聞無量世界一句",
    "T34n1723_002:0674c07": "也。諸世界有二：一器、二有情，皆是菩薩修行",
    "T34n1723_002:0674c08": "所行之境界。依何等能辦者，能度無數百千",
    "T34n1723_002:0674c09": "眾生。菩薩以三智於彼界中能辦何等事，",
    "T34n1723_002:0674c10": "謂能度眾生，隨合別配後之二句，論乃解",
    "T34n1723_002:0674c11": "云依何等境界行，依何等能辦者，即三種",
    "T34n1723_002:0674c12": "智攝應知者，文意謂以三智於世界境中",
    "T34n1723_002:0674c13": "能辦利益眾生事用故，言三種智攝。此翻",
    "T34n1723_002:0674c14": "意略不能具顯，其意必爾。",
    "T34n1723_002:0674c15": "經「其名曰(至)得大勢菩薩」。贊曰：下列名，為",
    "T34n1723_002:0674c16": "二：初列、後結。合有十八菩薩，皆以願行",
    "T34n1723_002:0674c17": "為名，分為七對。此中初三拔苦與樂對。",
    "T34n1723_002:0674c18": "曼殊室利云妙吉祥，與眾生樂，是北方常",
    "T34n1723_002:0674c19": "喜世界歡喜藏摩尼寶積佛，聞名能滅四重",
    "T34n1723_002:0674c20": "等罪。又云過去為龍種上智尊王佛，當來",
    "T34n1723_002:0674c21": "亦言成佛，《華嚴經》說在此清涼五臺山，與",
    "T34n1723_002:0674c22": "一萬菩薩俱。阿縛盧枳帝濕伐邏耶云觀",
    "T34n1723_002:0674c23": "自在，觀三業歸依而拔眾生苦，略云觀",
    "T34n1723_002:0674c24": "音。《觀音授記經》云：「阿彌陀佛滅度後次當作",
    "T34n1723_002:0674c25": "佛，名普光功德山王佛。此佛滅已，大勢至",
    "T34n1723_002:0674c26": "菩薩次當作佛，名善住功德寶王佛。」「得",
    "T34n1723_002:0674c27": "大勢」者，所至之處世界振動有大威勢，眾生",
    "T34n1723_002:0674c28": "遇者自然苦息、獲大勝樂，有前二能。",
    "T34n1723_002:0674c29": "經「常精進(至)菩薩」。贊曰：此二自利他對，自",
    "T34n1723_002:0675a01": "行常勤他利不倦。",
    "T34n1723_002:0675a02": "經「寶掌(至)菩薩」。贊曰：此三濟貧救對，寶掌",
    "T34n1723_002:0675a03": "濟貧苦眾生，手中出寶。　藥王為大藥樹",
    "T34n1723_002:0675a04": "救治王諸疾。　勇施一人通能二事，勇出",
    "T34n1723_002:0675a05": "財、藥，財、藥俱攝。",
    "T34n1723_002:0675a06": "經「寶月(至)菩薩」。贊曰：此三導明破闇對，寶",
    "T34n1723_002:0675a07": "月能導智明如月可重。　月光破諸癡暗",
    "T34n1723_002:0675a08": "猶如月光。　滿月能為二事。",
    "T34n1723_002:0675a09": "經「大力(至)菩薩」。贊曰：此二神通小大對。由",
    "T34n1723_002:0675a10": "作神通警策有緣皆令發意，能動百千",
    "T34n1723_002:0675a11": "世界名大力。　能動無數世界名無量",
    "T34n1723_002:0675a12": "力。",
    "T34n1723_002:0675a13": "經「越三界(至)菩薩」。贊曰：此二離染進善對，",
    "T34n1723_002:0675a14": "越三二界離染也；越者離度義。颰陀婆羅",
    "T34n1723_002:0675a15": "云賢護，護守善法令不失故。",
    "T34n1723_002:0675a16": "經「彌勒(至)菩薩」。贊曰：此三世間出世間對。",
    "T34n1723_002:0675a17": "彌勒姓慈，拔離生死世間。寶積、導師引至",
    "T34n1723_002:0675a18": "彼岸出世。寶積引至菩提，菩提法寶積而與",
    "T34n1723_002:0675a19": "之。導師為大導師，引至涅槃圓寂。故此",
    "T34n1723_002:0675a20": "三別合成七對。",
    "T34n1723_002:0675a21": "經「如是等(至)八萬人俱」。贊曰：此結也。肇公",
    "T34n1723_002:0675a22": "云「此皆菩薩無生身，無生身者無處不生故",
    "T34n1723_002:0675a23": "言無生，無生故塞三界門，無處不生故垂",
    "T34n1723_002:0675a24": "形六道。」",
    "T34n1723_002:0675a25": "經「爾時釋提桓因(至)二萬天子俱」。贊曰：上",
    "T34n1723_002:0675a26": "明內護五眾，下明外護十眾。於中人非人",
    "T34n1723_002:0675a27": "為二：非人中天、非天為二，天中欲、色界為",
    "T34n1723_002:0675a28": "二。欲界有三：一帝釋，二四王，三自在，此初",
    "T34n1723_002:0675a29": "也。或地居、空居為二，地居中帝釋、四王為",
    "T34n1723_002:0675b01": "二，此初也。梵云釋迦提婆因達羅，釋迦姓",
    "T34n1723_002:0675b02": "也，此翻為能；提婆天也；因達羅帝也。正云",
    "T34n1723_002:0675b03": "能天帝。釋提桓因云天帝釋，俱訛倒也。此",
    "T34n1723_002:0675b04": "在妙高山頂而住，三十三天之帝主，過去字",
    "T34n1723_002:0675b05": "憍尸迦，此云繭兒，名阿摩揭陀，此云無毒",
    "T34n1723_002:0675b06": "害，即摩揭陀國過去帝釋修因之處用為國",
    "T34n1723_002:0675b07": "名，彼國古名致甘露處，即劫初帝釋與阿修",
    "T34n1723_002:0675b08": "羅戰，以山為[禾*(替-曰+貝)]，[禾*(替-曰+貝)]乳海，得甘露致於此",
    "T34n1723_002:0675b09": "地，因以為名焉。帝釋往昔有三十二人以",
    "T34n1723_002:0675b10": "為同伴，有善法夫人、圓生夫人、歡喜夫人、",
    "T34n1723_002:0675b11": "設支夫人同修勝業，故生天中，有善法堂、",
    "T34n1723_002:0675b12": "圓生樹、歡喜園、阿修羅女、設支夫人，此等因",
    "T34n1723_002:0675b13": "緣如《宗輪疏》。",
    "T34n1723_002:0675b14": "經「復有名月天子(至)萬天子俱」。贊曰：此四王",
    "T34n1723_002:0675b15": "眾，三光乃是四王天攝，更無別天。有經：觀",
    "T34n1723_002:0675b16": "音名寶意作日天子，即此寶光。大勢至",
    "T34n1723_002:0675b17": "名寶吉祥作月天子，即此名月。虛空藏",
    "T34n1723_002:0675b18": "名寶光作星天子，此名普香。日宮火精作，",
    "T34n1723_002:0675b19": "徑五十一踰繕那。月宮水精作，徑五十踰",
    "T34n1723_002:0675b20": "繕那。星亦水精作，極大者十八乃至小者",
    "T34n1723_002:0675b21": "四俱盧舍，一俱盧舍三里餘，此並空中旋繞",
    "T34n1723_002:0675b22": "四洲。四大天王：東方持國、南方增長、西方",
    "T34n1723_002:0675b23": "醜目、北方多聞。居妙高之半腹第四層級，亦",
    "T34n1723_002:0675b24": "住七金山之頂。三光四天高下去地四萬踰",
    "T34n1723_002:0675b25": "繕那，壽量形相如餘處說。",
    "T34n1723_002:0675b26": "經「自在天子(至)三萬天子俱」。贊曰：下空居天、",
    "T34n1723_002:0675b27": "夜摩天、覩史多天名自在天子，得異熟",
    "T34n1723_002:0675b28": "果隨意所念勝下二天，下二天果依樹而",
    "T34n1723_002:0675b29": "得，今隨欲得，名為自在。樂變化天、他化自",
    "T34n1723_002:0675c01": "在天名天自在天子，不樂異熟果，樂自樂",
    "T34n1723_002:0675c02": "他變為樂具而受用之，名大自在。又解他",
    "T34n1723_002:0675c03": "化天主名自在天，第四禪主名大自在天。又",
    "T34n1723_002:0675c04": "自在天是帝釋臣，大自在天是帝釋之師，若",
    "T34n1723_002:0675c05": "後二解無四空居欲界天也。",
    "T34n1723_002:0675c06": "經「娑婆世界主(至)二萬天子俱」。贊曰：此色界",
    "T34n1723_002:0675c07": "天。梵云索訶，此云堪忍，諸菩薩等行利樂",
    "T34n1723_002:0675c08": "時，多諸怨嫉眾苦逼惱，堪耐勞倦而忍受",
    "T34n1723_002:0675c09": "故，因以為名。「娑婆」者訛也。初禪大小等於",
    "T34n1723_002:0675c10": "欲界一四天下，一千初禪始等二禪；二禪為",
    "T34n1723_002:0675c11": "火災頂，一千二禪始等三禪；三禪為水災",
    "T34n1723_002:0675c12": "頂，一千三禪始等四禪；四禪為風災頂，乃",
    "T34n1723_002:0675c13": "是三千大千世界，號為娑婆世界也。故娑婆",
    "T34n1723_002:0675c14": "界主大梵王，即第四禪主。梵摩云寂靜、清",
    "T34n1723_002:0675c15": "淨、淨潔皆得，亦云梵潔也。今唯言梵，但略",
    "T34n1723_002:0675c16": "云爾。「尸棄」者，火災頂即初禪主，火災尖頂",
    "T34n1723_002:0675c17": "故。「光明」者，二禪主小光、無量光、極光淨天主",
    "T34n1723_002:0675c18": "故，等表三禪主也。然《大般若》五百七十云：",
    "T34n1723_002:0675c19": "「堪忍界主持髻梵王」，故尸棄者頂髻也，即",
    "T34n1723_002:0675c20": "持髻梵王是堪忍界主，梵王之別名；光明是",
    "T34n1723_002:0675c21": "餘禪主。",
    "T34n1723_002:0675c22": "經「有八龍王(至)眷屬俱」。贊曰：下明非天眾，",
    "T34n1723_002:0675c23": "有五：初龍眾也。第一名喜，次名賢喜，此二",
    "T34n1723_002:0675c24": "兄弟善應人心，風不鳴條、雨不破塊，初能",
    "T34n1723_002:0675c25": "令人喜，後性賢令喜，故以為名。「娑伽羅」",
    "T34n1723_002:0675c26": "者，即醎海之龍。「和修吉」者，此云九頭，繞妙",
    "T34n1723_002:0675c27": "高，食細龍之類也。「德叉迦」者，此云多舌，",
    "T34n1723_002:0675c28": "舌有多故，或由嗜語故名多舌。「阿那婆",
    "T34n1723_002:0675c29": "達多」者，此云無熱惱，無熱惱池之龍，離三",
    "T34n1723_002:0676a01": "熱惱故。一非火沙所爍，二無風吹衣露",
    "T34n1723_002:0676a02": "形，三無妙翅鳥所食。無此三種所生火惱，",
    "T34n1723_002:0676a03": "名無熱惱。《華嚴經》云：「大地菩薩為此池龍，",
    "T34n1723_002:0676a04": "興大悲雲蔭覆一切眾生，離苦法門而得",
    "T34n1723_002:0676a05": "自在，於鱗甲中流出諸水日夜無竭，濟瞻",
    "T34n1723_002:0676a06": "部洲諸有情類。」「摩那斯」者，此云慈心，《華嚴",
    "T34n1723_002:0676a07": "經》云：「將降雨時先雲七日，待眾事了，然後始",
    "T34n1723_002:0676a08": "雨，故名慈心。」「優鉢羅」者，此云紅蓮華，居",
    "T34n1723_002:0676a09": "池為名。",
    "T34n1723_002:0676a10": "經「有四緊那羅(至)眷屬俱」。贊曰：梵云緊捺",
    "T34n1723_002:0676a11": "洛，此云歌神，「緊那羅」訛也。初歌四諦，次歌",
    "T34n1723_002:0676a12": "緣起，次歌六度，後歌一乘；或初三種歌三",
    "T34n1723_002:0676a13": "乘之教行，後一歌一乘之理果，故名持法；",
    "T34n1723_002:0676a14": "或歌一乘教、理、行、果如次配之，隨佛所",
    "T34n1723_002:0676a15": "說一會之法所宜歌故，如世樂音歌君德",
    "T34n1723_002:0676a16": "故。",
    "T34n1723_002:0676a17": "經「有四乾闥婆王(至)眷屬俱」。贊曰：「樂」音五孝",
    "T34n1723_002:0676a18": "反。梵云末奴是若颯縛羅，此云可意音，亦",
    "T34n1723_002:0676a19": "名如意音。樂者令人愛樂也。《正法華》云：「一",
    "T34n1723_002:0676a20": "名柔軟天子，二名和音天子也。」梵云健闥",
    "T34n1723_002:0676a21": "縛，此云尋香行，即作樂神。「乾闥婆」訛也。西",
    "T34n1723_002:0676a22": "域由此呼散樂為健闥縛，專尋香氣作樂",
    "T34n1723_002:0676a23": "乞求故。樂中有二類：一非絲竹也，鼓磬之",
    "T34n1723_002:0676a24": "類；二是絲竹，簫箏之輩。非絲竹之下者名",
    "T34n1723_002:0676a25": "樂，上者名樂音；絲竹之下者名美，上者名",
    "T34n1723_002:0676a26": "美音。或此同前歌神音曲，如次同彼。",
    "T34n1723_002:0676a27": "經「有四阿修羅王(至)眷屬俱」。贊曰：梵云阿",
    "T34n1723_002:0676a28": "素洛，此云非天。索洛者，天之異名；阿之言",
    "T34n1723_002:0676a29": "非，以多諂詐無天行故名曰非天，如人",
    "T34n1723_002:0676b01": "不仁亦名非人。《瑜伽》、《佛地論》說為天趣攝，",
    "T34n1723_002:0676b02": "《雜心》名鬼趣，《正法念經》是鬼畜趣，《伽陀經》說",
    "T34n1723_002:0676b03": "鬼畜天三。有云羅睺阿修羅是師子兒，畜生",
    "T34n1723_002:0676b04": "所攝。今依大乘《瑜伽》為正。此有五類，一極",
    "T34n1723_002:0676b05": "弱者在人間山地中住，即今西方山中有大",
    "T34n1723_002:0676b06": "深窟，多是非天之宮。以下四類《十地經》說。二",
    "T34n1723_002:0676b07": "妙高山北大海之下二萬一千由旬有羅睺",
    "T34n1723_002:0676b08": "宮。三次下二萬一千由旬有勇健宮。四次",
    "T34n1723_002:0676b09": "下二萬一千由旬有華鬘宮。五次下二萬",
    "T34n1723_002:0676b10": "一千由旬有毘摩質多羅宮。准此已下八萬",
    "T34n1723_002:0676b11": "四千深於須彌矣，與《起世經》相違，彼說須",
    "T34n1723_002:0676b12": "彌東西去山一千由旬外有毘摩質多宮，縱",
    "T34n1723_002:0676b13": "廣八萬由旬，七重城等是別聚落，亦復無",
    "T34n1723_002:0676b14": "失。羅睺此云執日，非天與天鬪時，將四天",
    "T34n1723_002:0676b15": "王天先與其戰。日月天子放盛光明射非",
    "T34n1723_002:0676b16": "天之眼，此為非天箭鋒，以手執日障蔽其",
    "T34n1723_002:0676b17": "光，故云執日。今為第四應知，初列婆稚者，",
    "T34n1723_002:0676b18": "舊云被縛，非天前軍為天所縛。正云跋稚",
    "T34n1723_002:0676b19": "迦，此云團圓，《正法華》中最勝是，即當勇健。",
    "T34n1723_002:0676b20": "次執日後與天鬪時，有勇健力。䟦陀縛義，",
    "T34n1723_002:0676b21": "此非被縛。「佉羅騫馱」者，佉騫皆去聲，馱平",
    "T34n1723_002:0676b22": "聲呼，古云廣肩膊，形貌更大，次勇健後，當",
    "T34n1723_002:0676b23": "華鬘是。梵云吠摩質呾利，此云綺畫，明文",
    "T34n1723_002:0676b24": "其身，或云寶錦用冠其服。云「毘摩質多羅」",
    "T34n1723_002:0676b25": "訛也。此為最大天帝釋之婦公、舍支之父，",
    "T34n1723_002:0676b26": "說此因緣如《宗輪疏》。",
    "T34n1723_002:0676b27": "經「有四迦樓羅王(至)眷屬俱」。贊曰：梵云揭",
    "T34n1723_002:0676b28": "路荼，此云妙翅鳥，羽色妙不唯全金故。舊",
    "T34n1723_002:0676c01": "云「迦樓羅翻為金翅鳥」皆訛謬也。《增一阿",
    "T34n1723_002:0676c02": "含》說：「佛告諸比丘：有四生妙翅鳥，謂卵、胎、",
    "T34n1723_002:0676c03": "濕、化。有四生龍亦卵、胎、濕、化。比丘當知，",
    "T34n1723_002:0676c04": "若卵生鳥欲食龍時，上鐵叉樹自投於海，",
    "T34n1723_002:0676c05": "是時此鳥以翅闢水令兩向分，而取卵生",
    "T34n1723_002:0676c06": "龍出而食之。設欲取胎生龍等，鳥即喪亡。",
    "T34n1723_002:0676c07": "如是胎生鳥唯食胎、卵二生龍；濕生鳥食",
    "T34n1723_002:0676c08": "前三生龍，於化生龍，設欲食者鳥即喪亡。",
    "T34n1723_002:0676c09": "化生鳥能食四生龍。設使龍身而事佛者，是",
    "T34n1723_002:0676c10": "妙翅鳥不能食噉。所以者何？如來恒行慈、",
    "T34n1723_002:0676c11": "悲、喜、捨四等之心，是四等心有大筋力、有",
    "T34n1723_002:0676c12": "大勇猛，不可阻壞，故妙翅鳥不能食之。故",
    "T34n1723_002:0676c13": "諸比丘當行四等之心。」今此次第即四生鳥。",
    "T34n1723_002:0676c14": "亦云大威德者，諸龍怖故威德廣大，大身兩",
    "T34n1723_002:0676c15": "翅相去三百三十六萬里，大滿腹恒食飽，如",
    "T34n1723_002:0676c16": "意頷下有珠。",
    "T34n1723_002:0676c17": "經「韋提希子(至)眷屬俱」。贊曰：此人王眾，佛",
    "T34n1723_002:0676c18": "以住此王城說法故獨舉之。梵云吠題呬",
    "T34n1723_002:0676c19": "弗呾多，古云思惟子，今云吠是勝義，題呬",
    "T34n1723_002:0676c20": "云身，即東毘提訶之名。彼毘提訶男聲中呼，",
    "T34n1723_002:0676c21": "此吠題呬女聲中呼。此是山名，亦是彼山",
    "T34n1723_002:0676c22": "中神名，從彼乞得因以為名，「韋提希」訛也。",
    "T34n1723_002:0676c23": "梵云阿社多設咄路，此云未生怨，「阿闍世」訛",
    "T34n1723_002:0676c24": "也，未生以前已結怨故；亦名折指，由造",
    "T34n1723_002:0676c25": "逆業，聞小乘經懺悔已後，猶墮拍毱地獄，",
    "T34n1723_002:0676c26": "後得獨覺果。《涅槃經》云：「闍王不遇耆婆，來",
    "T34n1723_002:0676c27": "月七日當墮地獄，聞大乘經懺悔已後不",
    "T34n1723_002:0676c28": "墮地獄。」又有經云，懺悔已後得柔順忍。以",
    "T34n1723_002:0676c29": "母標名，故言韋提希子阿闍世王。如《涅槃",
    "T34n1723_002:0677a01": "經》等具陳其事。",
    "T34n1723_002:0677a02": "經「各禮佛足退坐一面」。贊曰：列眾中第二",
    "T34n1723_002:0677a03": "明其儀軌。尊敬情深，各禮佛足方受正法",
    "T34n1723_002:0677a04": "退坐一面。",
    "T34n1723_002:0677a05": "經「爾時世尊(至)尊重讚歎」。贊曰：眾成就中文",
    "T34n1723_002:0677a06": "段為二：上來列眾，此明佛所威儀。論解眾",
    "T34n1723_002:0677a07": "成就中有四，上已解三，此為第四。「四眾」者，",
    "T34n1723_002:0677a08": "古云魔、梵、沙門、婆羅門，此說色欲二天之",
    "T34n1723_002:0677a09": "勝、人中上首。故顗師云：一影響眾，在座默",
    "T34n1723_002:0677a10": "然；二發教眾，如鶖子與彌勒三請是；三當",
    "T34n1723_002:0677a11": "機眾，稟教悟解；四結緣眾，時未悟解結後",
    "T34n1723_002:0677a12": "因緣。又有四眾，謂聲聞、菩薩，並客、舊二眾。",
    "T34n1723_002:0677a13": "古人疏有多義，然此後文。又觀四眾比丘、比",
    "T34n1723_002:0677a14": "丘尼、優婆塞、優婆夷為四，周迴曰圍，坐匝",
    "T34n1723_002:0677a15": "稱繞，進財行為供，有攝資名養，修謹曰",
    "T34n1723_002:0677a16": "恭，崇仰曰敬，敬甚曰尊，尊深曰重，是理",
    "T34n1723_002:0677a17": "談美曰讚，觸事諭德曰歎。論解有四：一",
    "T34n1723_002:0677a18": "眾圍繞，二前後，三供養恭敬，四尊重讚歎。論",
    "T34n1723_002:0677a19": "牒經同此經之中少前後義，今准應言。爾時",
    "T34n1723_002:0677a20": "世尊為諸四眾前後圍繞，供養恭敬尊重，讚",
    "T34n1723_002:0677a21": "歎文方具足。其前後者，各見佛對其前為",
    "T34n1723_002:0677a22": "之說法，即以面向為前，所不向為後，",
    "T34n1723_002:0677a23": "望一一人皆有前後，不以方處為前後",
    "T34n1723_002:0677a24": "也。",
    "T34n1723_002:0677a25": "經「為諸菩薩(至)佛所護念」。贊曰：此即第三如",
    "T34n1723_002:0677a26": "來欲說法時至成就。略有三義：一依人，先",
    "T34n1723_002:0677a27": "為菩薩說大乘經，名「無量義」，後為聲聞方",
    "T34n1723_002:0677a28": "說一乘。二依利，先以一乘利他教理化根",
    "T34n1723_002:0677a29": "熟菩薩，後以一乘自利行果方化初根迴心",
    "T34n1723_002:0677b01": "聲聞。三依法，先談法體後談功能，故未說",
    "T34n1723_002:0677b02": "《法華》已前先說《無量義》，名為時至。「大乘經」",
    "T34n1723_002:0677b03": "者，此是通句，餘是別句。《十二門論》六義名大",
    "T34n1723_002:0677b04": "乘：一出二乘，二佛最大此乘能至，三佛之",
    "T34n1723_002:0677b05": "所乘，四能滅大苦與大利樂，五觀音等大",
    "T34n1723_002:0677b06": "士所乘，六能盡諸法源底。《攝大乘》云「亦乘亦",
    "T34n1723_002:0677b07": "大故名大乘」，即萬行是，或乘大性故名大",
    "T34n1723_002:0677b08": "乘，即真如是，乘運載義。無著《金剛般若論》說",
    "T34n1723_002:0677b09": "七種大，名雖少別，義與對法第十一同。對",
    "T34n1723_002:0677b10": "法云「即此乘性由與七種大性共相應故名",
    "T34n1723_002:0677b11": "為大乘。一境大性，以菩薩道緣百千教為",
    "T34n1723_002:0677b12": "所緣故彼名法大。二行大性，具二利故彼",
    "T34n1723_002:0677b13": "名心大。三智大性，了二無我故彼名信解",
    "T34n1723_002:0677b14": "大。四精進大性，三大阿僧企耶修習百千難",
    "T34n1723_002:0677b15": "行行故，彼名淨心大。五方便善巧大性，由",
    "T34n1723_002:0677b16": "具智悲不住生死及涅槃故，彼名資糧",
    "T34n1723_002:0677b17": "大。六證得大性，成就十力四無畏等諸功德",
    "T34n1723_002:0677b18": "故，彼名果報大。七業大性，窮生死際建立",
    "T34n1723_002:0677b19": "佛事故名為大乘，彼名時大。」乘體根本即",
    "T34n1723_002:0677b20": "真如理，是無相故，與《勝鬘》同。《勝鬘經》云：「一",
    "T34n1723_002:0677b21": "乘即大乘，大乘即佛性，佛性即涅槃界」，末",
    "T34n1723_002:0677b22": "通萬行亦乘亦大。七大性體，通有為故，至",
    "T34n1723_002:0677b23": "一乘章當具顯示。此為總句，「名無量義」等",
    "T34n1723_002:0677b24": "三句，是所說大乘經別名，《正法華》中唯有二",
    "T34n1723_002:0677b25": "句，論牒經有十七名，正合論文應云，為諸",
    "T34n1723_002:0677b26": "菩薩說大乘經，名無量義、最勝經典、大乘",
    "T34n1723_002:0677b27": "方廣、教菩薩法、佛所護念、諸佛祕法、諸佛德",
    "T34n1723_002:0677b28": "藏、諸佛密處、能生諸佛、諸佛道場、諸佛法",
    "T34n1723_002:0677b29": "輪、堅固舍利、善方便、宣說巧一乘、第一義",
    "T34n1723_002:0677c01": "處、妙法蓮華、最上法門。論云：「一無量義者，",
    "T34n1723_002:0677c02": "成就字、義故，以此法門說彼甚深妙境界",
    "T34n1723_002:0677c03": "法故，深妙境界即佛最勝之境界故，能詮",
    "T34n1723_002:0677c04": "教法說彼義故，教亦無量，由此字教及所",
    "T34n1723_002:0677c05": "詮義皆名無量。」《無量義經》云：「以諸眾生性欲",
    "T34n1723_002:0677c06": "無量，故其所說法亦無量，法無量故義亦無",
    "T34n1723_002:0677c07": "量，義無量者從一法生，其一法者即是無",
    "T34n1723_002:0677c08": "相。如是無相，無相不相，無相不相名為",
    "T34n1723_002:0677c09": "實相，菩薩摩訶薩安住如是真實相已，所",
    "T34n1723_002:0677c10": "發慈悲，明諦不虛，於眾生所真能拔苦，",
    "T34n1723_002:0677c11": "苦既拔已復為說法，令諸眾生受於快樂。",
    "T34n1723_002:0677c12": "善男子！菩薩若能如是修一法門無量義",
    "T34n1723_002:0677c13": "者，必得疾成無上菩提。善男子！譬如一種",
    "T34n1723_002:0677c14": "子能生百千萬，百千萬中一一復生百千萬",
    "T34n1723_002:0677c15": "數，如是展轉乃至無量。此經典者亦復如",
    "T34n1723_002:0677c16": "是。從於一法生百千義，百千義中一一復",
    "T34n1723_002:0677c17": "生百千萬數，如是展轉乃至無量無邊之",
    "T34n1723_002:0677c18": "義，是故此經名無量義。」論不唯取所生教",
    "T34n1723_002:0677c19": "理名為無量，無量之體即真智境。體能成",
    "T34n1723_002:0677c20": "就，成就彼字、義故。二最勝經典，此於三",
    "T34n1723_002:0677c21": "藏中最勝妙藏故。三大乘方廣，無量大乘",
    "T34n1723_002:0677c22": "法門，隨大乘眾生根機之法，此經具有住持",
    "T34n1723_002:0677c23": "成就故。四教菩薩法，為化根熟菩薩隨",
    "T34n1723_002:0677c24": "彼法器而能成就，不化二乘等故。五佛所",
    "T34n1723_002:0677c25": "護念，依佛有此依餘無故。六諸佛祕法，",
    "T34n1723_002:0677c26": "此法甚深唯佛所知，祕是藏義故。七諸佛",
    "T34n1723_002:0677c27": "德藏，諸佛功德禪定之藏，在此經故。八",
    "T34n1723_002:0677c28": "諸佛密處，若根未熟非法器故，而不與之。",
    "T34n1723_002:0677c29": "九能生諸佛，聞此法門能成報化身菩",
    "T34n1723_002:0678a01": "提故。十諸佛道場，此法門能成無上菩提",
    "T34n1723_002:0678a02": "非餘經故，能顯諸佛法身智故。十一諸",
    "T34n1723_002:0678a03": "佛法輪，破諸闇故。十二堅固舍利，三佛如",
    "T34n1723_002:0678a04": "來功德法身，此經具有而不壞故。十三善",
    "T34n1723_002:0678a05": "巧方便，依此法門得成佛已，復為眾生",
    "T34n1723_002:0678a06": "說天人等五乘之法，成佛智慧巧方便故。",
    "T34n1723_002:0678a07": "十四宣說一乘，顯示如來無上菩提究竟之",
    "T34n1723_002:0678a08": "體，二乘非究竟故。十五第一義處，此法門",
    "T34n1723_002:0678a09": "即是如來法身究竟住處故，佛之法身名第",
    "T34n1723_002:0678a10": "一義，此法身住處名第一義處。十六妙法",
    "T34n1723_002:0678a11": "蓮華，論有二釋：一出水義，以所詮義名華；",
    "T34n1723_002:0678a12": "二華開義，以能詮教名華，即證智甚深、阿",
    "T34n1723_002:0678a13": "含甚深也。出水有二義：一出水義，不可盡",
    "T34n1723_002:0678a14": "出離小乘濁泥水故，此談華體；頓悟菩薩",
    "T34n1723_002:0678a15": "性離泥水，法體性常故不可盡，此談一乘理",
    "T34n1723_002:0678a16": "性，出二乘故名出水。二復有義，蓮華出泥",
    "T34n1723_002:0678a17": "水喻諸聲聞入如來大眾中坐，如諸菩薩",
    "T34n1723_002:0678a18": "坐蓮華上聞說無上智慧、清淨境界證如",
    "T34n1723_002:0678a19": "來密藏，此意說言，菩薩坐蓮華上聞說",
    "T34n1723_002:0678a20": "無上智慧、境界，能證如來甚深密藏，聲聞迴",
    "T34n1723_002:0678a21": "心已去得入大眾中坐，亦如菩薩坐於蓮",
    "T34n1723_002:0678a22": "華聞說慧、境亦證密藏。前解菩薩頓悟體",
    "T34n1723_002:0678a23": "出，此解漸悟後時用出，正以教理化諸菩",
    "T34n1723_002:0678a24": "薩，傍化二乘故作此說。華開義者，眾生於",
    "T34n1723_002:0678a25": "大乘中起懸崖想，心怯弱故不能生信，開",
    "T34n1723_002:0678a26": "示如來淨妙法身令生淨信。十七最上法",
    "T34n1723_002:0678a27": "門，攝成就故。攝成就者，攝取無量名句字身，",
    "T34n1723_002:0678a28": "頻婆羅、阿閦婆等偈故。此為根本，攝餘一",
    "T34n1723_002:0678a29": "切名句字義故，名為最上。此乃所詮，是餘能",
    "T34n1723_002:0678b01": "所詮最上法之門，能詮亦是餘能所詮法之",
    "T34n1723_002:0678b02": "門，由攝一切名句字等故。頻婆羅是小乘",
    "T34n1723_002:0678b03": "五十二數中第十八數，阿閦婆是第二十數，",
    "T34n1723_002:0678b04": "此是餘大乘經教偈頌數，此皆能攝故名法",
    "T34n1723_002:0678b05": "門，即是二十千萬億偈。論云「十七句中此是",
    "T34n1723_002:0678b06": "總句，餘是別句。」此經但有三：一無量義體",
    "T34n1723_002:0678b07": "用勝故，二教菩薩法化根熟故，三佛所護念",
    "T34n1723_002:0678b08": "依佛有故，三義增勝故偏說之。問：其《無量",
    "T34n1723_002:0678b09": "義經》第十六亦名妙法蓮華，今說《無量義經》",
    "T34n1723_002:0678b10": "竟入無量義處三昧，從三昧起方說此經，",
    "T34n1723_002:0678b11": "亦名妙法蓮華，二名何別？答：有五解：一云",
    "T34n1723_002:0678b12": "蓮華有二時得名，如蓮華未出水時性能",
    "T34n1723_002:0678b13": "出水故，亦名蓮華。彼經亦爾，說彼智慧之",
    "T34n1723_002:0678b14": "性能出於水，性能開敷時猶未化二乘趣",
    "T34n1723_002:0678b15": "一乘故。今者此經正化彼入大乘之位超",
    "T34n1723_002:0678b16": "出二乘，如蓮華出水已亦名蓮華，彼經正",
    "T34n1723_002:0678b17": "名「無量義」，傍名「妙法蓮華」，正逗菩薩，傍令",
    "T34n1723_002:0678b18": "聲聞聞之信解不愚於法後方化入；此經",
    "T34n1723_002:0678b19": "正名「妙法蓮華」，亦得傍名「無量義」，正化聲",
    "T34n1723_002:0678b20": "聞入一乘故，時、位有殊體性無二，故將",
    "T34n1723_002:0678b21": "說此經先入無量義處三昧。二云《無量義",
    "T34n1723_002:0678b22": "經》名「法華」，與此名、體無二。彼時唯教菩薩，",
    "T34n1723_002:0678b23": "未有二乘趣一乘故，說教理所依真如妙",
    "T34n1723_002:0678b24": "理正名「無量義」，傍名「妙法蓮華」，此時化彼",
    "T34n1723_002:0678b25": "二乘趣一乘故，說能依行果正名「妙法蓮",
    "T34n1723_002:0678b26": "華」，如出水故，傍亦得名「無量義」也。三云彼",
    "T34n1723_002:0678b27": "據智慧體名「法華」，此約智慧功能名「法華」，",
    "T34n1723_002:0678b28": "會二歸一故。四云又彼以教理名為蓮華，",
    "T34n1723_002:0678b29": "菩薩已修一乘之因趣一乘果故，不為說",
    "T34n1723_002:0678c01": "行果一乘名為「法華」，由但不知應病與藥",
    "T34n1723_002:0678c02": "之教理故，但說教理名為「法華」。今此會中",
    "T34n1723_002:0678c03": "二乘未能應病與藥，故不為說教理蓮華，",
    "T34n1723_002:0678c04": "但為彼說行果二種，名為「蓮華」，令趣入故。",
    "T34n1723_002:0678c05": "故下經云「乘此寶乘直至道場」，因行華也。",
    "T34n1723_002:0678c06": "「唯以佛之知見示悟眾生等」，果蓮華也。又",
    "T34n1723_002:0678c07": "開示悟入中，論自解云「開者無上義，示者同",
    "T34n1723_002:0678c08": "義，悟者不知義，入者令入不退轉地義」，前",
    "T34n1723_002:0678c09": "三為果、後一為因。《勝鬘》亦爾，唯說一乘因",
    "T34n1723_002:0678c10": "果名一乘故。五云彼以教理二種名為蓮",
    "T34n1723_002:0678c11": "華，此經對彼二乘教理行果竝名蓮華，義",
    "T34n1723_002:0678c12": "周圓故如前已說。前三義釋彼此體同，後二",
    "T34n1723_002:0678c13": "義釋此寬彼狹，由此義故彼《無量義經》唯",
    "T34n1723_002:0678c14": "以二義名為「無量」：一法、二義。論云成就字、",
    "T34n1723_002:0678c15": "義故。字者教法，義者所詮。彼《無量義經》云",
    "T34n1723_002:0678c16": "「以眾生性欲無量故法亦無量，法無量故義",
    "T34n1723_002:0678c17": "亦無量，義無量者從一法生，其一法者即是",
    "T34n1723_002:0678c18": "無相。」然今此經雖初讚理教，後文多以行",
    "T34n1723_002:0678c19": "果名為蓮華實體。上下諸處經文，亦通教",
    "T34n1723_002:0678c20": "理行果故，後解為善。法華既爾，一乘亦然，",
    "T34n1723_002:0678c21": "准此應悉。",
    "T34n1723_002:0678c22": "經「佛說此經已(至)身心不動」。贊曰：下文第四",
    "T34n1723_002:0678c23": "所依說法隨順威儀住成就，住者依止安處",
    "T34n1723_002:0678c24": "之義。此明依止安處說法所依威儀隨順",
    "T34n1723_002:0678c25": "說法之軌則也；此正應言住說法所依",
    "T34n1723_002:0678c26": "隨順威儀成就。說無量義經訖結加趺坐，",
    "T34n1723_002:0678c27": "表智處深理方可說法，如說《般若》先住",
    "T34n1723_002:0678c28": "對面念後起方說經。坐有二相：一降伏坐，",
    "T34n1723_002:0678c29": "以左押右；二吉祥坐，以右押左。今將說",
    "T34n1723_002:0679a01": "法作吉祥坐。「加」者重也，即交重足坐。有為",
    "T34n1723_002:0679a02": "「跏」者，不知所從。此明依止安處何等軌儀",
    "T34n1723_002:0679a03": "而說於法。今依三種軌儀：一依三昧成就，",
    "T34n1723_002:0679a04": "故入於三昧身心不動是；二依器世間，天",
    "T34n1723_002:0679a05": "雨四華地六動是；三依眾生世間，四眾八",
    "T34n1723_002:0679a06": "部歡喜等是。入定證真、起通警物、眾生喜",
    "T34n1723_002:0679a07": "仰故此分三，不唯安坐名為威儀。梵云三",
    "T34n1723_002:0679a08": "摩地，此云等持，平等持心而至於境，即是",
    "T34n1723_002:0679a09": "定也。云「三昧」者訛也。觀無相理定名無量",
    "T34n1723_002:0679a10": "義處三昧，處謂處所，無量義者無量義教",
    "T34n1723_002:0679a11": "所詮眾義，因真理生故說真理名之為",
    "T34n1723_002:0679a12": "處。論解一依三昧成就有二義：一者成就",
    "T34n1723_002:0679a13": "自在力身心不動故，謂若不入三昧有分",
    "T34n1723_002:0679a14": "別動搖，於此不能證說自在，今入三昧身",
    "T34n1723_002:0679a15": "心不動離於分別動搖，於法便得能證說",
    "T34n1723_002:0679a16": "自在故，云成就自在力，身心不動故。二者",
    "T34n1723_002:0679a17": "離一切障隨自在力故，謂得入三昧離諸",
    "T34n1723_002:0679a18": "定障，隨順於法證說自在，若有定障於證",
    "T34n1723_002:0679a19": "及說不自在故。論次別釋前自在力有",
    "T34n1723_002:0679a20": "二：一隨順眾生不見對治攝取覺菩提分",
    "T34n1723_002:0679a21": "法故，釋初自在力，謂諸眾生不能任運見",
    "T34n1723_002:0679a22": "無漏對治道，思覺方得；今佛亦爾，隨順眾生",
    "T34n1723_002:0679a23": "不能任運見對治道，今亦入定思惟攝取，",
    "T34n1723_002:0679a24": "覺察無漏對治道菩提分故。二為對治無",
    "T34n1723_002:0679a25": "始世來堅執煩惱故，釋隨自在力，堅執煩惱",
    "T34n1723_002:0679a26": "謂分別動搖，分別動搖故是非心起，是非",
    "T34n1723_002:0679a27": "心起故愛恚惑生，愛恚惑生故諸業起，諸業",
    "T34n1723_002:0679a28": "起故眾苦轉，今為治此分別動搖法執之",
    "T34n1723_002:0679a29": "心，故入三昧離堅執惑。論又解云「由入定",
    "T34n1723_002:0679b01": "故能動世界，及知過去無量無邊劫事，不",
    "T34n1723_002:0679b02": "入定者神變不起，不知過去世，示相故",
    "T34n1723_002:0679b03": "也。」問：佛無不定心，行住恒在定，不起滅",
    "T34n1723_002:0679b04": "定而現威儀，何須今入？答：有十義：一入出",
    "T34n1723_002:0679b05": "隨緣，動、靜利物故。二若不入定無由放",
    "T34n1723_002:0679b06": "光現諸瑞故，若不入定恐非佛瑞。三欲",
    "T34n1723_002:0679b07": "說法時示審機故。四顯法殊妙故入定觀，",
    "T34n1723_002:0679b08": "令尊重故。五顯慧必由證理入定方能起",
    "T34n1723_002:0679b09": "之，師範後學令修定、慧故。六示定、慧滿，",
    "T34n1723_002:0679b10": "說法示慧滿、入定顯定滿故。七者為末世",
    "T34n1723_002:0679b11": "軌，說法必先自靜心故。八者示善思惟聰明",
    "T34n1723_002:0679b12": "之相，亦令餘人審諦事故。九入定現瑞發",
    "T34n1723_002:0679b13": "三問答故，不爾便無彌勒等問。十顯示三",
    "T34n1723_002:0679b14": "密，入定意密，放光等身密，說法語密故。頌曰：",
    "T34n1723_002:0679b15": "「隨、瑞、審、妙、師，滿、未、思、問、密」。問：將說",
    "T34n1723_002:0679b16": "《法華》何故須入無量義定？何因不入法華",
    "T34n1723_002:0679b17": "三昧？答曰：即如將說《般若》亦先入定，《能斷",
    "T34n1723_002:0679b18": "經》云：「端身正願住對面念後方說經」，此亦",
    "T34n1723_002:0679b19": "如是，先入無量義三昧後說《法華》，法華體",
    "T34n1723_002:0679b20": "即無量義故。法華三昧即無量義三昧，《無量",
    "T34n1723_002:0679b21": "義經》為菩薩說，《法華經》為聲聞說；無量義",
    "T34n1723_002:0679b22": "談體，出生無量義，法華談功能，能出二乘，",
    "T34n1723_002:0679b23": "體、能雖殊其實無二，故將說《法華》先入無",
    "T34n1723_002:0679b24": "量義三昧。下文亦有悟法華三昧，不言悟",
    "T34n1723_002:0679b25": "無量義三昧者，但是隨機濟物之要，宜",
    "T34n1723_002:0679b26": "逐便匠生之巧用，名雖有二體實不異。又",
    "T34n1723_002:0679b27": "教、理、行、果異故，如前。又先觀察真如法體，",
    "T34n1723_002:0679b28": "後說因果功能法華。",
    "T34n1723_002:0679b29": "經「是時天雨(至)及諸大眾」。贊曰：下明器世",
    "T34n1723_002:0679c01": "間有二：一雨華，二動地。今此雨華。「曼陀羅」",
    "T34n1723_002:0679c02": "者，此云適意，見者心悅故。「曼殊沙」者，此云柔",
    "T34n1723_002:0679c03": "軟，華體柔軟亦令見者離諸剛照礦三業故。",
    "T34n1723_002:0679c04": "「摩訶」大也。新翻經云「適意華，大適意華、柔軟",
    "T34n1723_002:0679c05": "華、大柔軟華」，如次即是此之四華，欲明法",
    "T34n1723_002:0679c06": "悅諸人心、調三業也。亦有云天雨為「芋」音。",
    "T34n1723_002:0679c07": "華有五德：一掩蔽臭惡，表聞法已障垢雲",
    "T34n1723_002:0679c08": "銷。二嚴淨國土，表聞法已眾善飾身，故下",
    "T34n1723_002:0679c09": "經云「而此世界悉皆嚴淨」。三敷榮見臺，表佛",
    "T34n1723_002:0679c10": "將欲開闡一乘。四華後菓結，表聞經已後",
    "T34n1723_002:0679c11": "得菩提。五香氣遠騰聞者歡悅，表內德周備",
    "T34n1723_002:0679c12": "名滿十方，眾生聞者莫不崇仰。唯雨此華",
    "T34n1723_002:0679c13": "非餘華者，表聞此經發心歡悅，離執二",
    "T34n1723_002:0679c14": "乘硬強心故。又將開一乘教理行果為其",
    "T34n1723_002:0679c15": "真實，亦開二乘四法以為權迹故。雨四華",
    "T34n1723_002:0679c16": "亦為度四生、興四念住、修四正懃、獲四",
    "T34n1723_002:0679c17": "神足、行四法迹、證四諦理、截四流、斷四",
    "T34n1723_002:0679c18": "繫、去四軛、得四妙智、悟四涅槃、證於",
    "T34n1723_002:0679c19": "四德故。雨此四華不增不減，散佛以申",
    "T34n1723_002:0679c20": "供養，表佛四事已周，及眾以蔭羣生，顯眾",
    "T34n1723_002:0679c21": "當亦成四。",
    "T34n1723_002:0679c22": "經「普佛世界六種震動」。贊曰：釋迦所王三",
    "T34n1723_002:0679c23": "千大千名佛世界，此皆普動，故言普佛世界",
    "T34n1723_002:0679c24": "皆動，此動處也。下頌中言而「此世界六種震",
    "T34n1723_002:0679c25": "動」，故知唯是動釋迦界非十方界。或此普",
    "T34n1723_002:0679c26": "動與光照同，不爾放光何故乃寬、動界",
    "T34n1723_002:0679c27": "乃狹？下文據近，顯化此界捨權就實故；若",
    "T34n1723_002:0679c28": "依初解唯此界動，明捨權就實故。「震」者動",
    "T34n1723_002:0679c29": "也起也。六動有三。《長阿含》說：一六時動，謂",
    "T34n1723_002:0680a01": "入胎、出胎、出家、成道、轉法輪、入涅槃，今時",
    "T34n1723_002:0680a02": "動者轉法輪時。二六方動，《大般若經》第八袟",
    "T34n1723_002:0680a03": "說：謂東涌西沒，西涌東沒，南涌北沒，北涌南",
    "T34n1723_002:0680a04": "沒，中涌邊沒，邊涌中沒，今或是此。三六相動，",
    "T34n1723_002:0680a05": "《大般若》說，謂動、涌、震、擊、吼、爆，搖颺不安",
    "T34n1723_002:0680a06": "為動，鱗隴凹凸為涌，或六方出沒名涌，隱",
    "T34n1723_002:0680a07": "隱有聲為震。舊云自下昇高為起，今云",
    "T34n1723_002:0680a08": "有所扣打為擊，砰磕發響為吼。舊云令生",
    "T34n1723_002:0680a09": "覺悟為覺，今云出聲驚異為爆。此各有三，",
    "T34n1723_002:0680a10": "名十八相動。《般若經》云「謂動、等動、等極動，",
    "T34n1723_002:0680a11": "乃至爆、等爆、等極爆。」但爾小動名動，諸處",
    "T34n1723_002:0680a12": "通動名等動，遍大傾動名等極動，餘皆准",
    "T34n1723_002:0680a13": "知。今此舉總但名六動，唯是十八變中一",
    "T34n1723_002:0680a14": "振動也。《勝思惟梵天經》說有七因：一驚怖",
    "T34n1723_002:0680a15": "諸魔，二令時眾不起散心，三令放逸者而",
    "T34n1723_002:0680a16": "自覺悟，四令念法相，五令觀說處，六令成",
    "T34n1723_002:0680a17": "就者得解脫，七令隨順問正義。今亦可爾",
    "T34n1723_002:0680a18": "故示動相。",
    "T34n1723_002:0680a19": "經「爾時會中(至)一心觀佛」。贊曰：此眾生世",
    "T34n1723_002:0680a20": "間有四：一四眾，二八部，三二王，後結歡喜。",
    "T34n1723_002:0680a21": "梵云鄔波索迦、鄔波斯迦者，鄔波近也，迦",
    "T34n1723_002:0680a22": "云事，索是男聲，斯是女聲，以諸男、女成就",
    "T34n1723_002:0680a23": "戒者，堪可親近奉事比丘、比丘尼眾故，",
    "T34n1723_002:0680a24": "云近事男、近事女。古云優婆塞、優婆夷名",
    "T34n1723_002:0680a25": "清信男、清信女，訛也。「夜叉」者，此云勇健，",
    "T34n1723_002:0680a26": "飛騰空中攝地行類諸羅剎也。羅剎云暴",
    "T34n1723_002:0680a27": "惡，亦云可畏，彼皆訛音，梵語正云藥叉邏",
    "T34n1723_002:0680a28": "剎娑。梵云莫呼洛伽，此云大腹，大蟒田",
    "T34n1723_002:0680a29": "蛟腹行之類，「摩睺羅伽」訛也。餘如前說。",
    "T34n1723_002:0680b01": "轉輪聖王有四，《仁王經》頌言：「十善菩薩發大",
    "T34n1723_002:0680b02": "心，長別三界苦輪海，中下品善粟散王，上品",
    "T34n1723_002:0680b03": "十善鐵輪王，習種銅輪二天下，銀輪三天性",
    "T34n1723_002:0680b04": "種性，道種堅德轉輪王，七寶金光四天下。」此",
    "T34n1723_002:0680b05": "與餘經三種姓別，亦與《十地經》金輪位異，",
    "T34n1723_002:0680b06": "應會釋之。如《正法念經》第二，《瑜伽》第四廣",
    "T34n1723_002:0680b07": "說業果等相，隨其所應感得金、銀、銅、鐵",
    "T34n1723_002:0680b08": "四輪七寶等物而為化也。覩神變之希奇",
    "T34n1723_002:0680b09": "得未曾有，發勝心以冥道歡喜合掌，澄情",
    "T34n1723_002:0680b10": "寂聽故一心，冀發金言故觀佛。",
    "T34n1723_002:0680b11": "經「爾時佛放眉間白豪相光」。贊曰：下第五",
    "T34n1723_002:0680b12": "依止說因成就。論有二釋：一云彼諸大眾現",
    "T34n1723_002:0680b13": "見異相不可思議事，如來應為我說，渴仰",
    "T34n1723_002:0680b14": "欲聞生希有心，名依止說因成就，是故放",
    "T34n1723_002:0680b15": "大光明示現諸世界中種種事故。夫佛說法",
    "T34n1723_002:0680b16": "必為濟生，生發希渴之心名為說因，此將",
    "T34n1723_002:0680b17": "說法所依止因，因生希渴而為說故，放光",
    "T34n1723_002:0680b18": "遠照異相難知，大眾覩光遂興正念，佛將",
    "T34n1723_002:0680b19": "為說渴仰冀聞，既生希有之心次應當為",
    "T34n1723_002:0680b20": "說法，是故放光能生眾生渴仰心，故名為",
    "T34n1723_002:0680b21": "說因。二云先示現外事六種震動等，後示現",
    "T34n1723_002:0680b22": "此法門內證深密法故，所以先現神通外事，",
    "T34n1723_002:0680b23": "表佛說此法門乃是由內證深密法；又由",
    "T34n1723_002:0680b24": "內證深密，所以外現神變，神變既彰表佛",
    "T34n1723_002:0680b25": "將說所證之法，故名說因。雖先雨華動地，",
    "T34n1723_002:0680b26": "未是殊絕之能，今放神光希奇更甚，由內",
    "T34n1723_002:0680b27": "證深密故外現難思。由此說因，獨標斯瑞，",
    "T34n1723_002:0680b28": "此中有三：一放光、二照境、三所見，此初也。",
    "T34n1723_002:0680b29": "「眉」者面首之媚，表所說勝大乘完媚。「間」謂",
    "T34n1723_002:0680c01": "兩中，表說中道。「白」為眾色之本，顯此法是",
    "T34n1723_002:0680c02": "三乘之源，所以喻白蓮華、白牛馳駕也。「豪」者",
    "T34n1723_002:0680c03": "長毛，亦有為豪毛也。《觀佛三昧海經》第一云：",
    "T34n1723_002:0680c04": "「太子時舒長五尺，樹下長一丈四尺五寸，成",
    "T34n1723_002:0680c05": "佛已長丈五尺，有十楞現，中外俱空旋之",
    "T34n1723_002:0680c06": "圓卷如秋滿月，分明晈色映雪珂，圍如三",
    "T34n1723_002:0680c07": "寸。」光有七義：一令生淨信知是勝人；二",
    "T34n1723_002:0680c08": "破暗瞑癡愚併蕩；三能導明引出世故；四",
    "T34n1723_002:0680c09": "表內發智光；五濟眾苦，由放光照眾苦",
    "T34n1723_002:0680c10": "息除；六警群情，由覩光明有緣皆至；七",
    "T34n1723_002:0680c11": "令厭色境，諸眾生等貪生死之境久沈生",
    "T34n1723_002:0680c12": "死，覩佛光明遂厭生死之色故佛放光。《涅",
    "T34n1723_002:0680c13": "槃》從面門而放四光，《上生》舉佛身而縱金",
    "T34n1723_002:0680c14": "色，今從眉間放其白光，各有表矣。神境",
    "T34n1723_002:0680c15": "智通有十八變：一振動、二熾燃、三流布、四",
    "T34n1723_002:0680c16": "示現、五轉變、六往來、七卷、八舒、九眾像入",
    "T34n1723_002:0680c17": "身、十同類往趣、十一隱、十二顯、十三所作自",
    "T34n1723_002:0680c18": "在、十四制他神通、十五能施辨才、十六能施",
    "T34n1723_002:0680c19": "憶念、十七能施安樂、十八放大光明。雨四",
    "T34n1723_002:0680c20": "華者自在之變，振六種者振動之變，此放光",
    "T34n1723_002:0680c21": "者流布之變，見六道等示現之變，下〈神力品〉",
    "T34n1723_002:0680c22": "當具顯示。",
    "T34n1723_002:0680c23": "經「照於東方(至)阿迦尼吒天」。贊曰：第二照境",
    "T34n1723_002:0680c24": "也。一世界者一三千界，照萬八千佛之世",
    "T34n1723_002:0680c25": "界唯照東方者，西域以東為上，表《法華經》",
    "T34n1723_002:0680c26": "唯被佛性大乘機根不被餘性，故不照餘。",
    "T34n1723_002:0680c27": "譬如日出先照高原，佛日亦爾，先照根熟",
    "T34n1723_002:0680c28": "故舉東方，有所表矣。《正法華》中亦照東方，",
    "T34n1723_002:0680c29": "殊無照彼餘方之文。「萬」者數盈滿，「八」者",
    "T34n1723_002:0681a01": "數不足，表此說一乘真實之盈滿，顯彼二乘",
    "T34n1723_002:0681a02": "權迹之不足。又「萬」表涅槃寶所萬德，「八」表菩",
    "T34n1723_002:0681a03": "提牛車八正，由此二體皆一乘故。此經將演",
    "T34n1723_002:0681a04": "此經能至，聞者圓成，故唯照爾不增不減。",
    "T34n1723_002:0681a05": "下照地獄者，表有苦而皆拔；上至天者，勸",
    "T34n1723_002:0681a06": "有樂者而求一乘。慈悲普廣有緣皆照，地",
    "T34n1723_002:0681a07": "獄眾生雖不至會、雖無容預之心，亦照令",
    "T34n1723_002:0681a08": "其苦息。梵云阿鼻至，此云無間。無間地",
    "T34n1723_002:0681a09": "獄，八地獄中此最下故，受苦不輟故名無",
    "T34n1723_002:0681a10": "間。梵云捺落迦，此云苦器，亦云不可樂，亦",
    "T34n1723_002:0681a11": "云非法行處，造非法行處也。在於處處，今",
    "T34n1723_002:0681a12": "言地獄，從本大處以為言耳。梵云阿迦",
    "T34n1723_002:0681a13": "抳瑟揥，此云質礙究竟，阿迦質礙義，抳瑟揥",
    "T34n1723_002:0681a14": "究竟義，阿迦尼訛也。色究竟天有形之頂、光",
    "T34n1723_002:0681a15": "可至處，不照無色彼無處故。「靡」者無也。",
    "T34n1723_002:0681a16": "傍照一萬八千，上下括於五趣無不周遍；",
    "T34n1723_002:0681a17": "振動唯在此界，偏警有緣；放光遂至一萬",
    "T34n1723_002:0681a18": "八千，顯明權實故也。亦如光照五趣皆蒙，",
    "T34n1723_002:0681a19": "緣集聞經唯在四趣。",
    "T34n1723_002:0681a20": "經「於此世界(至)六趣眾生」。贊曰：下明所照",
    "T34n1723_002:0681a21": "有七：一六趣、二佛、三法、四四眾、五菩薩、六",
    "T34n1723_002:0681a22": "入涅槃、七起塔。此七分三：一覩生死沈淪，",
    "T34n1723_002:0681a23": "二覩三寶出現，三覩滅後行化，欲令欣厭",
    "T34n1723_002:0681a24": "以發心故。此生死沈淪六趣眾生，以六門",
    "T34n1723_002:0681a25": "分別：一釋名、二出體、三開合、四處所、五壽",
    "T34n1723_002:0681a26": "量、六因果相。釋名者，六者數名，趣謂所趣。",
    "T34n1723_002:0681a27": "五蘊假者起煩惱業所歸趣處，立以趣名，",
    "T34n1723_002:0681a28": "帶數釋也。《地持》云「所受自然故名為天」，《俱舍》",
    "T34n1723_002:0681a29": "云「光潔自在神用名天」。《涅槃經》云「以多思故",
    "T34n1723_002:0681b01": "名之為人」。《雜心》云「意寂靜故名之為人」。《雜",
    "T34n1723_002:0681b02": "心》云「以從他求，又常飢虛恐怯多思故名",
    "T34n1723_002:0681b03": "餓鬼」。《俱舍》云「以傍行故名為傍生」，或名畜",
    "T34n1723_002:0681b04": "生，畜者育畜之義，人之資具、人所畜養之生，",
    "T34n1723_002:0681b05": "故名畜生。梵云捺落迦，此云苦器，如前已",
    "T34n1723_002:0681b06": "釋。那落迦，此云惡者，造惡之者生苦器中，",
    "T34n1723_002:0681b07": "故名苦器。無地獄名，處所不定，非唯地故。",
    "T34n1723_002:0681b08": "《地持》云「增上可厭」，《雜心》亦云「不可樂故名為",
    "T34n1723_002:0681b09": "地獄」。梵云阿素落，此云非天，前已解訖。",
    "T34n1723_002:0681b10": "出體者，六趣皆以第八異熟識而為自體，",
    "T34n1723_002:0681b11": "無覆無記性攝，故《唯識》云「此第八識是界、趣、",
    "T34n1723_002:0681b12": "生，施設本故」。又云「此識足為界、趣、生體，無",
    "T34n1723_002:0681b13": "勞別執有實命根」。又有情流轉五趣、四生，",
    "T34n1723_002:0681b14": "然趣、生之體即異熟識故。開合者，六趣總",
    "T34n1723_002:0681b15": "為一，謂一期生死。次開為二，謂善趣、惡趣，",
    "T34n1723_002:0681b16": "分段生死、變易生死。或開為三，謂三界。或開",
    "T34n1723_002:0681b17": "為四，謂四生、四有。四有者：一生有、二本有、",
    "T34n1723_002:0681b18": "三死有、四中有。及四種生死：謂方便生死、因",
    "T34n1723_002:0681b19": "緣生死、有有生死、無有生死。或開為五，謂",
    "T34n1723_002:0681b20": "五趣，除阿素洛。或開為六，如此文等說有",
    "T34n1723_002:0681b21": "六趣。《雜心》非天鬼趣所攝，《瑜伽》、《佛地》天趣",
    "T34n1723_002:0681b22": "所攝，《正法念經》鬼、畜生攝。《伽陀經》中鬼、畜、",
    "T34n1723_002:0681b23": "天攝。今依大乘唯天趣攝，以《瑜伽》、《佛地》",
    "T34n1723_002:0681b24": "為正，行多不實諂詐為先，不同諸天直實",
    "T34n1723_002:0681b25": "行故，名曰非天，如人不仁亦名非人，不言",
    "T34n1723_002:0681b26": "非鬼非畜生故，今此離之故分為六。或開",
    "T34n1723_002:0681b27": "為七，謂七有，五趣及業有、中有。或開為九，",
    "T34n1723_002:0681b28": "謂九有或九有情居。或開為二十五有，如",
    "T34n1723_002:0681b29": "下當說。餘門如下第二卷經火宅頌中當釋。",
    "T34n1723_002:0681c01": "《瑜伽》第四、《正法念經》亦具陳述，此說萬八千",
    "T34n1723_002:0681c02": "界六趣之生於此悉見。",
    "T34n1723_002:0681c03": "經「又見彼土(至)修行得道者」。贊曰：此覩三",
    "T34n1723_002:0681c04": "寶出現有三：一佛、二法、三僧。僧中有二：一",
    "T34n1723_002:0681c05": "聲聞、二菩薩，此聲聞中有其四眾。論云「修",
    "T34n1723_002:0681c06": "行者未得聖果，得道者已得聖果」，四眾之",
    "T34n1723_002:0681c07": "中有此二類，因目覩佛身耳便聞法，並見",
    "T34n1723_002:0681c08": "彼眾隨佛修行。",
    "T34n1723_002:0681c09": "經「復見諸菩薩(至)行菩薩道」。贊曰：此菩薩",
    "T34n1723_002:0681c10": "也。「因緣」者是所以義，謂為求出生死速",
    "T34n1723_002:0681c11": "證佛果成就眾生，為此因緣修菩薩道，或",
    "T34n1723_002:0681c12": "為嚴淨佛土成就眾生修菩提分行菩薩",
    "T34n1723_002:0681c13": "道，或為修四攝六度行菩薩道，如是等種",
    "T34n1723_002:0681c14": "種所以。「信解」者，信而且解，住地前位未",
    "T34n1723_002:0681c15": "得聖果。「相貌」者，三業相儀，行菩薩道貌",
    "T34n1723_002:0681c16": "儀也。應為「貌」字，「貌」「猊」皆非。住於十地已",
    "T34n1723_002:0681c17": "得道果，由種種所由行菩薩道故入二位。",
    "T34n1723_002:0681c18": "又「因緣」者外遇良緣值善友也，善知識",
    "T34n1723_002:0681c19": "者是大因緣故。「信解」「相貌」是內修行，內修",
    "T34n1723_002:0681c20": "行中內心行名信解，身語行名相貌；心觀",
    "T34n1723_002:0681c21": "妙理名信解，捨頭目等名為相貌。「行菩",
    "T34n1723_002:0681c22": "薩道」者，論云「依四攝法教化眾生方便攝",
    "T34n1723_002:0681c23": "取」，故信解、相貌皆是行菩薩道。四攝法者：",
    "T34n1723_002:0681c24": "一布施，如後當釋。二愛語，常說悅意、諦實、",
    "T34n1723_002:0681c25": "如法、別義之語，遠離頻蹙含咲先言，命進",
    "T34n1723_002:0681c26": "問安隨宜慰愈，見有昌盛而不自知覺",
    "T34n1723_002:0681c27": "善法增而申慶悅，說佛法教恒為勝益，",
    "T34n1723_002:0681c28": "於已怨仇起清淨意，於極癡者誓除疑惑，",
    "T34n1723_002:0681c29": "於真福田諂誑惡行都無嫌恨修難愛語，",
    "T34n1723_002:0682a01": "欲除障蓋為說先作，心調善者為說諦法，",
    "T34n1723_002:0682a02": "多放逸者誨令出離，有疑惑者談說決擇，",
    "T34n1723_002:0682a03": "依四淨語起八聖語。三者利行，由愛語故",
    "T34n1723_002:0682a04": "先示正理，隨所學處悲無染心勸導、調",
    "T34n1723_002:0682a05": "伏、安處、建立，能令獲得現利財位、後利出",
    "T34n1723_002:0682a06": "家，俱利離欲、輕安、解脫。習近惡友未植",
    "T34n1723_002:0682a07": "善根，著大財位深極放逸，外道僻執邪見",
    "T34n1723_002:0682a08": "誹謗，常起八纏十惡業者，於此一切皆能",
    "T34n1723_002:0682a09": "開解起大悲心，雖受大苦心無勞倦倍",
    "T34n1723_002:0682a10": "生歡喜，雖處財位最勝第一，而自卑屈如",
    "T34n1723_002:0682a11": "僕如奴，如旃茶羅如孝子等。無染無偽",
    "T34n1723_002:0682a12": "真實哀憐慈愍之心，永不退轉。四者同事，",
    "T34n1723_002:0682a13": "以此義利若勸他學亦自修學，教他知已",
    "T34n1723_002:0682a14": "所修同事，善根堅固不生退轉，令作是念：",
    "T34n1723_002:0682a15": "「此所教我定有利樂，彼自行故。」不爾便",
    "T34n1723_002:0682a16": "言：「汝自不善，何能教我？汝且於他諮受此",
    "T34n1723_002:0682a17": "事。」故須自行。菩薩利他行雖無量，舉此四",
    "T34n1723_002:0682a18": "攝攝一切行，故不論餘，章義如《無垢稱疏》",
    "T34n1723_002:0682a19": "第二卷。",
    "T34n1723_002:0682a20": "經「復見諸佛(至)起七寶塔」。贊曰：此覩滅後",
    "T34n1723_002:0682a21": "行化，有二：一入滅、二起塔。梵云波利抳縛",
    "T34n1723_002:0682a22": "諵，此云圓寂，即是圓滿體寂滅義，「涅槃」訛",
    "T34n1723_002:0682a23": "也。涅槃以六門分別：一體、二名、三得時、四",
    "T34n1723_002:0682a24": "得人、五能障、六入意。體者，涅槃有四：一自",
    "T34n1723_002:0682a25": "性清淨涅槃、二有餘依涅槃、三無餘依涅槃、",
    "T34n1723_002:0682a26": "四無住處涅槃，此四之體即大般涅槃，有三：",
    "T34n1723_002:0682a27": "一總四之體皆一真如，真如具三方成涅槃，",
    "T34n1723_002:0682a28": "能生圓覺名摩訶般若，體覺性故，在二乘",
    "T34n1723_002:0682a29": "身不生圓覺，非為覺性、不名般若。《大智",
    "T34n1723_002:0682b01": "度論》云：「說智及智處皆名為般若」，故《華嚴》",
    "T34n1723_002:0682b02": "云：「自性清淨心亦名無師智」。二出所知障",
    "T34n1723_002:0682b03": "名為法身，《勝鬘》云：「在纏名如來藏，出纏名",
    "T34n1723_002:0682b04": "法身」，在二乘等不名法身，非功德法所依",
    "T34n1723_002:0682b05": "止故。三眾苦都盡離二死故名為解脫，在",
    "T34n1723_002:0682b06": "二乘等分段死盡，雖離二縛非圓解脫，",
    "T34n1723_002:0682b07": "然二乘者亦微得此，三乘同坐解脫之床，",
    "T34n1723_002:0682b08": "由此二乘亦名得涅槃，然非大涅槃，義不",
    "T34n1723_002:0682b09": "具足故。又依《涅槃經》第二卷，大涅槃要三",
    "T34n1723_002:0682b10": "事具足名入大涅槃。般若能證二空之智，",
    "T34n1723_002:0682b11": "法身即是所證二理，解脫即是由智證理。",
    "T34n1723_002:0682b12": "障盡所得假擇滅，體如伊字三點。涅槃亦",
    "T34n1723_002:0682b13": "爾，由智證法身而得擇滅，法身為本依之",
    "T34n1723_002:0682b14": "有二故，如伊字二點在上、一點在下。別不",
    "T34n1723_002:0682b15": "成者，三事條然有其別體，許別時得理亦",
    "T34n1723_002:0682b16": "不成。三事涅槃不異不一要俱時得方名",
    "T34n1723_002:0682b17": "入故，縱不成者般若為最下品，解脫為次",
    "T34n1723_002:0682b18": "中品，法身為次上品，三法俱時三品而得，此",
    "T34n1723_002:0682b19": "亦不成。竪上下名縱，傍前後名橫。若三別",
    "T34n1723_002:0682b20": "體前後證之理亦不成，由起大智證法身",
    "T34n1723_002:0682b21": "理，離縛解脫，三事不一不異名入大涅槃，",
    "T34n1723_002:0682b22": "非如二乘執三別體有其三品，前後別得，",
    "T34n1723_002:0682b23": "或俱時得，成入涅槃。餘別出體釋名等義",
    "T34n1723_002:0682b24": "如《唯識》第十卷抄。今明彼佛示入無餘，非",
    "T34n1723_002:0682b25": "入大涅槃，初得成佛彼已得故。所應度者",
    "T34n1723_002:0682b26": "此已度訖故入涅槃，其未得度者亦皆為",
    "T34n1723_002:0682b27": "作得度因緣，故起寶塔供養舍利。梵云",
    "T34n1723_002:0682b28": "設利羅，體也。「舍利」者訛。窣覩波云高顯，言",
    "T34n1723_002:0682b29": "「塔」訛也。又論本科照境已下文云：「依器",
    "T34n1723_002:0682c01": "世間者，傍照萬八千，竪朗下二界是。眾生",
    "T34n1723_002:0682c02": "世間者，所見六趣眾生是。數種種者，下云示",
    "T34n1723_002:0682c03": "現種種觀故，即餘五所見，觀見此中種種",
    "T34n1723_002:0682c04": "事故。」論開為四：一者食，謂所見佛資長義，",
    "T34n1723_002:0682c05": "任持義是食義，然資長眾生殊勝善法，住持",
    "T34n1723_002:0682c06": "眾生善根不壞，故佛名食。又云是示現依",
    "T34n1723_002:0682c07": "止住食，若爾菩薩八地以上，對法亦名示現",
    "T34n1723_002:0682c08": "住食，應入此攝。又受用義是食義，受用法",
    "T34n1723_002:0682c09": "樂能食故名食。二聞法，如名可知。三修行，",
    "T34n1723_002:0682c10": "謂四眾修行得道，及菩薩行菩薩道者。四者",
    "T34n1723_002:0682c11": "樂，謂所見入滅，生滅滅已彼寂為樂故。又樂",
    "T34n1723_002:0682c12": "有五：一自性樂，二因樂，三苦對治樂，四受斷",
    "T34n1723_002:0682c13": "樂，五無惱害樂。此復有四：一出離、二遠離、",
    "T34n1723_002:0682c14": "三寂靜、四覺法。此入涅槃是後四中寂靜樂",
    "T34n1723_002:0682c15": "也。示現種種觀者，此顯寶塔無數恒沙觀",
    "T34n1723_002:0682c16": "知此故。又觀見此種種事故名種種觀量。",
    "T34n1723_002:0682c17": "種種者解下頌中入涅槃已起七寶塔，寶",
    "T34n1723_002:0682c18": "塔高妙五千由旬等是。又重科所見七事",
    "T34n1723_002:0682c19": "云：「六趣眾生是具足煩惱差別，佛下足六",
    "T34n1723_002:0682c20": "事具足清淨差別，具足清淨差別中有佛、",
    "T34n1723_002:0682c21": "法、弟子差別，示現三寶差別故，弟子中復",
    "T34n1723_002:0682c22": "乘差別、聲聞、菩薩二乘別故，即此清淨中有",
    "T34n1723_002:0682c23": "世界有佛，見三寶者名為有佛，有世界無",
    "T34n1723_002:0682c24": "佛見入涅槃，及為起塔名為無佛。」◎",
    "T34n1723_002:0682c25": "法華玄贊卷第二(本)",
    "T34n1723_002:0682c26": "保安三年十月十九日移點已了，以興福寺",
    "T34n1723_002:0682c27": "圓如房之本，法隆寺僧覺印為令法久住為",
    "T34n1723_002:0682c28": "之。",
    "T34n1723_002:0683a02": "妙法蓮華經玄贊卷第二(末)",
    "T34n1723_002:0683a04": "沙門基撰",
    "T34n1723_002:0683a05": "◎經「爾時彌勒(至)而有此瑞」。贊曰：第六大段",
    "T34n1723_002:0683a06": "大眾現前欲聞法成就。文段有三：初彌勒示",
    "T34n1723_002:0683a07": "相懷疑，次眾人實生心惑，後慈氏雙申兩",
    "T34n1723_002:0683a08": "意。發問先因，彌勒道滿當主因成，現世逢",
    "T34n1723_002:0683a09": "緣不少、植業良多，豈復覩豪光而不知、觀",
    "T34n1723_002:0683a10": "等持而不了，但是示有不知之相，發問以",
    "T34n1723_002:0683a11": "警群情，故名彌勒示相懷疑。眾人以根、",
    "T34n1723_002:0683a12": "地人下，不測大聖之徵祥，觀外相以疑",
    "T34n1723_002:0683a13": "生，故名眾人實生心惑。彌勒挾自他之",
    "T34n1723_002:0683a14": "兩意發問，文殊一人徵先所由，故為第三",
    "T34n1723_002:0683a15": "段也。初中有四：一牒瑞徵因，二舉奇詢",
    "T34n1723_002:0683a16": "答，三推功上德，四謙己方陳，此初文也。",
    "T34n1723_002:0683a17": "妙用無方曰神，神通轉異名變，外應群物",
    "T34n1723_002:0683a18": "立以瑞名，瑞即信也符應也。此問放光有",
    "T34n1723_002:0683a19": "何符應？所以牒說因以為問。",
    "T34n1723_002:0683a20": "經「今佛世尊(至)誰能答者」。贊曰：此舉奇詢",
    "T34n1723_002:0683a21": "答，牒隨順威儀住以為問。入三昧，三昧",
    "T34n1723_002:0683a22": "理深名不可思議，　動地雨華名現希有事，",
    "T34n1723_002:0683a23": "　或雨華、動地、放光、遠照、外應物機皆名",
    "T34n1723_002:0683a24": "神變。　牒瑞徵因所攝，　唯入三昧名為",
    "T34n1723_002:0683a25": "希有事，　誰能答者詢訪答人。",
    "T34n1723_002:0683a26": "經「復作此念(至)我今當問」。贊曰：文殊師利等",
    "T34n1723_002:0683a27": "推功上德，「我今當問」者謙己方陳。文殊師利",
    "T34n1723_002:0683a28": "道果久成，示居因末紹佛法王之位，獨得",
    "T34n1723_002:0683a29": "法王子名，已曾親近得遇良緣，供養諸佛深",
    "T34n1723_002:0683b01": "植德本，進財進行名供養故。文殊師利住",
    "T34n1723_002:0683b02": "第四依供養八恒，並前三依合值二十六",
    "T34n1723_002:0683b03": "恒河沙佛故，必應見此希有之相。謙己",
    "T34n1723_002:0683b04": "不知，我今當問。論云：「問於一人，多人欲",
    "T34n1723_002:0683b05": "聞生希有心，是故唯問文殊師利。」心多未",
    "T34n1723_002:0683b06": "了疑出多人，解在非多答唯在一。論云：「示",
    "T34n1723_002:0683b07": "現佛與弟子互相隨順，證、說等法皆不相",
    "T34n1723_002:0683b08": "違。」為現大相因故者，大相謂所說妙法，因",
    "T34n1723_002:0683b09": "謂神變，今現瑞相為說之因。又大相者即",
    "T34n1723_002:0683b10": "現瑞相，瑞相即因，與所說法為因故。又因",
    "T34n1723_002:0683b11": "者所以，問現神變等大相之所以也。何故",
    "T34n1723_002:0683b12": "唯問文殊不問餘人？有二法故推於文",
    "T34n1723_002:0683b13": "殊：一現見諸法，文殊證知諸法故。二離諸",
    "T34n1723_002:0683b14": "因緣，自心成就彼法故。謂文殊師利離諸",
    "T34n1723_002:0683b15": "搆畫，及離比知並從他聞之因緣故，所以",
    "T34n1723_002:0683b16": "推之。示現種種瑞相者，示現彼彼事，事非",
    "T34n1723_002:0683b17": "一故名為彼彼。如彼事現沒住滅，所見六",
    "T34n1723_002:0683b18": "趣眾生現在彼生死中沒，名為現沒；所見",
    "T34n1723_002:0683b19": "佛、法、四眾並諸菩薩，現在彼住名為現住；",
    "T34n1723_002:0683b20": "見佛入涅槃，並為起塔，現在入涅槃，故名",
    "T34n1723_002:0683b21": "現滅。所見七事無不攝盡。或住即現在，滅",
    "T34n1723_002:0683b22": "即沒無，見入涅槃并為起塔名滅沒，所餘",
    "T34n1723_002:0683b23": "五事皆名現住。論以文殊能記彼事，是故",
    "T34n1723_002:0683b24": "問之。文殊師利所作成就因果成就，所作者",
    "T34n1723_002:0683b25": "謂彼所修作法，此有二種：一福德、二智慧，",
    "T34n1723_002:0683b26": "內德滿也。因成就者謂一切智成就。緣即",
    "T34n1723_002:0683b27": "放光、雨華、動地，外德滿故。重復釋言因者",
    "T34n1723_002:0683b28": "相也，謂現大瑞相，此因之果者謂所說大",
    "T34n1723_002:0683b29": "法，文殊外因既滿、內德復圓，故能知佛亦說",
    "T34n1723_002:0683c01": "妙法果，故今推問。",
    "T34n1723_002:0683c02": "經「爾時比丘(至)今當問誰」。贊曰：眾人實生",
    "T34n1723_002:0683c03": "心惑也。是佛光明牒說因放光，神通之相",
    "T34n1723_002:0683c04": "牒威儀中雨華、動地。外相眾人共覩，所以",
    "T34n1723_002:0683c05": "牒之生疑，入定非眾所知，所以不牒為問，",
    "T34n1723_002:0683c06": "以根、人、地並居下故不能測知佛之入定，",
    "T34n1723_002:0683c07": "既不知入于何定，亦依何處以生疑，故不",
    "T34n1723_002:0683c08": "問也。",
    "T34n1723_002:0683c09": "經「爾時彌勒(至)文殊師利言」。贊曰：下第三段",
    "T34n1723_002:0683c10": "雙申兩意發問先因有二：初長行，後重頌。",
    "T34n1723_002:0683c11": "長行有二：此初雙申兩意。",
    "T34n1723_002:0683c12": "經「以何因緣(至)國界莊嚴」。贊曰：此後發問",
    "T34n1723_002:0683c13": "先因。「而有此瑞」，總也。「神通相」者，牒威儀中雨",
    "T34n1723_002:0683c14": "華、動地。「放光明」等，牒說因也。彌勒挾自、他",
    "T34n1723_002:0683c15": "以為問，覩外瑞而共同故，雙牒瑞以生徵，",
    "T34n1723_002:0683c16": "不牒入定以為問；外人不疑入定，下亦不",
    "T34n1723_002:0683c17": "頌入定故也。「悉見彼佛國界莊嚴」者，論總",
    "T34n1723_002:0683c18": "解經意云：「種種佛國土者，示現彼國土中",
    "T34n1723_002:0683c19": "種種差別，示現為化四眾、六趣眾生所現",
    "T34n1723_002:0683c20": "穢國，及淨妙國土無煩惱眾生住處，為化",
    "T34n1723_002:0683c21": "十地菩薩所現淨國。於彼國土佛為上首",
    "T34n1723_002:0683c22": "者，諸菩薩等依佛住故，佛於二國得自在",
    "T34n1723_002:0683c23": "故。」長牒前文，所以所見之中先說佛為上",
    "T34n1723_002:0683c24": "首。凡說重頌有十所由：一為利、鈍兩根，二",
    "T34n1723_002:0683c25": "為前後兩眾，三為直、曲兩樂，四為難、易兩",
    "T34n1723_002:0683c26": "解，五為真、俗兩隨，六為取、捨兩分(長行取善、頌文捨惡)。",
    "T34n1723_002:0683c27": "七為標、釋兩則(長行標、頌文釋)。八為智、辨兩殊(長行智無盡、頌",
    "T34n1723_002:0683c28": "中辯無盡)。九為解、持兩異(長行為解法、頌中為持法)。十為說、行",
    "T34n1723_002:0683c29": "兩別(長行為樂說者、頌文為樂行者)。頌此十曰：「利鈍與",
    "T34n1723_002:0684a01": "前後，　直曲難真俗，　取捨及標釋，　智辨",
    "T34n1723_002:0684a02": "解說行。　長行與頌六義不同。廣略或有無，",
    "T34n1723_002:0684a03": "　合離與前後，　文質並隱顯，　是曲直差",
    "T34n1723_002:0684a04": "別。」至下文中一一當顯。",
    "T34n1723_002:0684a05": "經「於是彌勒(至)大光普照」。贊曰：梵云伽陀，",
    "T34n1723_002:0684a06": "此翻為頌，頌者美也歌也。頌中文句極美麗",
    "T34n1723_002:0684a07": "故、歌頌之故。訛略云偈。此祇焰頌，進詮體",
    "T34n1723_002:0684a08": "義劣於名句，退為所依不及聲文，故於",
    "T34n1723_002:0684a09": "百法不別建立。然以聲上屈曲為體，即名",
    "T34n1723_002:0684a10": "句文更無別性，不同小乘頌依於文及文",
    "T34n1723_002:0684a11": "士者，此乃室盧迦三十二字處中頌也。凡有",
    "T34n1723_002:0684a12": "六十二頌，分之為二：初五十四頌頌前瑞",
    "T34n1723_002:0684a13": "相，後八頌頌正興問。初中復三：初一頌頌",
    "T34n1723_002:0684a14": "前說因中放光能照，次三頌頌前威儀中雨",
    "T34n1723_002:0684a15": "華動地等，後五十頌頌說因中照境所見。此",
    "T34n1723_002:0684a16": "初也，先頌放光、後頌雨華，六不同中前後",
    "T34n1723_002:0684a17": "不同，隨文便故。",
    "T34n1723_002:0684a18": "經「雨曼陀羅(至)地皆嚴淨」。贊曰：下三頌頌",
    "T34n1723_002:0684a19": "威儀中三事：一頌半雨華，半頌動地，一頌四",
    "T34n1723_002:0684a20": "眾歡喜。此頌雨華，不頌入定，自知不問，眾",
    "T34n1723_002:0684a21": "亦不疑。長行四華，此頌二者，合、離不同，華",
    "T34n1723_002:0684a22": "為栴檀，香風似赤白檀，香氣可遠聞故悅",
    "T34n1723_002:0684a23": "可眾心。地皆嚴淨乃與長行有無不同。",
    "T34n1723_002:0684a24": "經「而此世界(至)得未曾有」。贊曰：初二句頌",
    "T34n1723_002:0684a25": "動地，後一頌頌四眾歡喜。",
    "T34n1723_002:0684a26": "經「眉間光明(至)上至有頂」。贊曰：下五十頌",
    "T34n1723_002:0684a27": "頌照境所見，分齊為二：初一頌半頌照境，",
    "T34n1723_002:0684a28": "後四十八頌半頌所見。此頌器世間，即照境",
    "T34n1723_002:0684a29": "也。「皆如金色」顯可重故，光雖白色表一",
    "T34n1723_002:0684b01": "乘為本，所照如金彰一乘可重，或示現諸",
    "T34n1723_002:0684b02": "佛淨土之相，令修一乘外果之因，故如金",
    "T34n1723_002:0684b03": "色，至下當知。下文殊頌中亦現淨土故，或",
    "T34n1723_002:0684b04": "豪雖白、光乃金色。",
    "T34n1723_002:0684b05": "經「諸世界中(至)於此悉見」。贊曰：下四十八頌",
    "T34n1723_002:0684b06": "半頌所見六事，前七事中不頌入滅。文分",
    "T34n1723_002:0684b07": "為六：初一頌半頌六趣眾生，次半頌頌見",
    "T34n1723_002:0684b08": "佛，次六頌半頌聞法，次一頌半頌四眾，次三",
    "T34n1723_002:0684b09": "十一頌半頌行菩薩道，後七頌頌滅後起",
    "T34n1723_002:0684b10": "塔。此初也，即眾生世間中，具足煩惱差別。生",
    "T34n1723_002:0684b11": "死是總，通惑、業、苦；所趣是別，即六趣果。或",
    "T34n1723_002:0684b12": "所趣果體即生死，以業、煩惱、假者有情為",
    "T34n1723_002:0684b13": "能趣故。經自釋言「善惡業緣受報好醜」，受報",
    "T34n1723_002:0684b14": "好醜是所趣果，善惡業緣為能趣因，由善業",
    "T34n1723_002:0684b15": "為異熟因、貪等為潤緣，受人天好總報；人",
    "T34n1723_002:0684b16": "天好總報，行善眾生所歸處故。由惡業為異",
    "T34n1723_002:0684b17": "熟因、貪等為潤緣，受三惡趣醜總報；三惡",
    "T34n1723_002:0684b18": "趣醜總報行，惡眾生所歸處故，名為所趣。",
    "T34n1723_002:0684b19": "於此悉見中有業、煩惱，名為能趣。外器世",
    "T34n1723_002:0684b20": "間名趣資具，內異熟果名為所趣。如有頌",
    "T34n1723_002:0684b21": "言：「獸歸林藪，　鳥歸虛空，　聖歸涅槃，",
    "T34n1723_002:0684b22": "　法歸分別。」即以所歸為所趣，假者有",
    "T34n1723_002:0684b23": "情以善惡趣為生死所趣。論明具足清淨",
    "T34n1723_002:0684b24": "差別，即數種種。",
    "T34n1723_002:0684b25": "經「又覩諸佛聖主師子」。贊曰：此半頌明見",
    "T34n1723_002:0684b26": "佛。師子即聖主，聖主即諸佛，以下釋上。無",
    "T34n1723_002:0684b27": "畏自在名師子，冥真洞俗名聖主，眾聖之",
    "T34n1723_002:0684b28": "主即諸佛也。",
    "T34n1723_002:0684b29": "經「演說經典(至)開悟眾生」。贊曰：下六頌半",
    "T34n1723_002:0684c01": "頌聞法，分二：初三頌半頌聞四辨，後三",
    "T34n1723_002:0684c02": "頌頌聞三乘。此即初也。初半聞義無礙，",
    "T34n1723_002:0684c03": "一頌聞法無礙，一頌聞詞無礙，一頌聞辨",
    "T34n1723_002:0684c04": "才無礙。義深名「微妙」，上乘名「第一」，義無礙",
    "T34n1723_002:0684c05": "解也。教離垢染名「清淨」，善順人心名「柔",
    "T34n1723_002:0684c06": "軟」，法無礙解也。契理名「深妙」，應機名「樂聞」，",
    "T34n1723_002:0684c07": "妙順諸方名各於世界，詞無礙解也。種",
    "T34n1723_002:0684c08": "種因緣法之道理，以無量喻諸譬況也。法",
    "T34n1723_002:0684c09": "喻雙開略有二義：一照明佛法，二開悟眾",
    "T34n1723_002:0684c10": "生，辨才無礙解也。",
    "T34n1723_002:0684c11": "經「若人遭苦(至)為說淨道」。贊曰：此聞三乘，",
    "T34n1723_002:0684c12": "聲聞、獨覺、菩薩如次配此三頌，「厭」音於艶",
    "T34n1723_002:0684c13": "反，厭淤猶足而不欲復為也。有作「厭」於",
    "T34n1723_002:0684c14": "鹽反，飽也。",
    "T34n1723_002:0684c15": "經「文殊師利(至)今當略說」。贊曰：此一頌半頌",
    "T34n1723_002:0684c16": "見四眾。因結於前，便明覩彼四眾修行得",
    "T34n1723_002:0684c17": "道相狀眾多。「見聞若斯」結前所見，「及千億",
    "T34n1723_002:0684c18": "事」明見四眾。今此經中宗明一乘，不能具",
    "T34n1723_002:0684c19": "列餘四眾行，故例眾多。「我今略說」，上明聲",
    "T34n1723_002:0684c20": "聞、下明菩薩，即乘差別。",
    "T34n1723_002:0684c21": "經「我見彼土(至)而求佛道」。贊曰：下三十一頌",
    "T34n1723_002:0684c22": "半頌行菩薩道，分三：初一頌頌種種因緣，",
    "T34n1723_002:0684c23": "次十七頌頌種種相貌，後十三頌半頌種種",
    "T34n1723_002:0684c24": "信解。前長行中以外緣內行說凡至聖階",
    "T34n1723_002:0684c25": "降先後，今頌先依外緣、後明自行，自行以",
    "T34n1723_002:0684c26": "勝劣為前後，相貌者十地無漏有漏雜修，",
    "T34n1723_002:0684c27": "次第修六波羅蜜行，信解者唯有漏修，亂修",
    "T34n1723_002:0684c28": "非次第，勝劣既殊故前後別。然修六度略",
    "T34n1723_002:0684c29": "有三位，見道以前，初劫之中，於一行中唯",
    "T34n1723_002:0685a01": "修一行，亂修有漏即此信解。初地至七地，",
    "T34n1723_002:0685a02": "滿第二劫中，於一行中修一切行，有漏無",
    "T34n1723_002:0685a03": "漏二皆雜修。八地至十地，滿第三劫中，一切",
    "T34n1723_002:0685a04": "行中修一切行，純無漏修，後二劫修即此",
    "T34n1723_002:0685a05": "相貌。《十地經》言：「初地行檀乃至十地而修",
    "T34n1723_002:0685a06": "智度，於餘度中隨力隨分非不修習」，故此",
    "T34n1723_002:0685a07": "相貌即十地修，有次第故、行廣大故。信解即",
    "T34n1723_002:0685a08": "是見道已前，行非勝故、說亂修故。此頌因",
    "T34n1723_002:0685a09": "緣。「恒沙菩薩」者，梵云殑伽，訛略云恒，河",
    "T34n1723_002:0685a10": "神之名，河從彼稱，殑音其矜反，去聲也。經",
    "T34n1723_002:0685a11": "中說恒河沙為喻，無熱惱池出四大河，此",
    "T34n1723_002:0685a12": "即一也。一由沙多；二由世人共為福水，入",
    "T34n1723_002:0685a13": "洗罪滅沒死生天；三雖經劫壞名字常定；",
    "T34n1723_002:0685a14": "四佛多近此宣說妙法；五眾人共委，故多",
    "T34n1723_002:0685a15": "為喻，仍取初出池口方四十里沙以為",
    "T34n1723_002:0685a16": "喻。",
    "T34n1723_002:0685a17": "經「或有行施(至)求佛智慧」。贊曰：下十七頌",
    "T34n1723_002:0685a18": "頌相貌，中分二：初十五頌頌六度，次習二",
    "T34n1723_002:0685a19": "益圓成。後之兩頌八風不動、三悲接物。頌",
    "T34n1723_002:0685a20": "六度中分六：初六頌施，次二戒，次一忍，次",
    "T34n1723_002:0685a21": "一勤，次二定，後三慧。此施有三：初四外財，",
    "T34n1723_002:0685a22": "次一內外，後一內財。外財四中，一施七寶，",
    "T34n1723_002:0685a23": "次施八珍，次施成度，後施雜物。七寶中：",
    "T34n1723_002:0685a24": "一金，《說文》「金有五色，黃為其長，久[卄/墾]不",
    "T34n1723_002:0685a25": "生、百練不輕、徙革不違。西方之行出於",
    "T34n1723_002:0685a26": "土，從土左右，所以金字象金在土形」，今亦",
    "T34n1723_002:0685a27": "聲也。二銀，白金也。三珊瑚，紅赤色石脂，似樹",
    "T34n1723_002:0685a28": "形。四真珠，即赤真珠。《佛地論》云：「赤虫所出，",
    "T34n1723_002:0685a29": "或珠體赤名赤真珠」。五摩尼者，如意神珠。",
    "T34n1723_002:0685b01": "既無琉璃，便開珠二。六車璩，梵云牟娑洛",
    "T34n1723_002:0685b02": "揭婆，青白間色。七馬瑙，梵云遏濕摩揭婆，此",
    "T34n1723_002:0685b03": "云杵藏，或言胎藏者，堅實故也。色如馬腦，",
    "T34n1723_002:0685b04": "故從彼名作馬腦字。以是寶類故字從玉；",
    "T34n1723_002:0685b05": "或如石類，字或從石。此七不同，隨方所重，",
    "T34n1723_002:0685b06": "如《上生疏》。次頌八珍：一金剛。二諸珍，帝",
    "T34n1723_002:0685b07": "青、大青之類。三奴，古者罪人，役官入賤為",
    "T34n1723_002:0685b08": "奴，或為仅字。四婢，女之卑稱。五車，輿輪之",
    "T34n1723_002:0685b09": "總名。夏后氏奚仲所作，古音居，言行所以",
    "T34n1723_002:0685b10": "居人，今車舍也，言行者所居如舍。六乘，",
    "T34n1723_002:0685b11": "駕也，謂可乘者，《周禮》「乘，載也」，謂象馬之徒。",
    "T34n1723_002:0685b12": "七寶飾輦，輓車人在前引之。古卿大夫亦",
    "T34n1723_002:0685b13": "乘，自漢已後天子乘之，故今天子皇后所",
    "T34n1723_002:0685b14": "乘車曰輦。八寶飾輿，余據余居二反，《說文》",
    "T34n1723_002:0685b15": "「車輿也」。又車無輪曰輿，乘也載也。有作「輿」，",
    "T34n1723_002:0685b16": "非也。皆以珍嚴，故言「寶飾」。次一頌施成度",
    "T34n1723_002:0685b17": "義。《成唯識》云「具七攝受方成度相，若闕便",
    "T34n1723_002:0685b18": "非」。應說頌曰：「安住、與依止，　意樂、及事",
    "T34n1723_002:0685b19": "業，　巧便、向、清淨，　度成由此七。」此中但",
    "T34n1723_002:0685b20": "舉一迴向菩提，餘六准而可悉。「願得佛乘",
    "T34n1723_002:0685b21": "三界第一」即迴向意。次一雜物，「駟」音息利反，",
    "T34n1723_002:0685b22": "古人四馬一乘逐也，可以馳逐；房星四謂之",
    "T34n1723_002:0685b23": "天駟，故人效之。「欄」鈎欄也、門遮也。欄、闌皆",
    "T34n1723_002:0685b24": "得。有作蘭香草也，非此義。「楯」音食尹時名",
    "T34n1723_002:0685b25": "二反，闌檻也。縱曰檻，橫曰楯。「華」音戶華反。",
    "T34n1723_002:0685b26": "依此俗釋，黃帝與蚩尤戰於涿鹿之野，",
    "T34n1723_002:0685b27": "常有五色雲氣金枝玉葉止於帝上，有花",
    "T34n1723_002:0685b28": "蘤之形，因而作華蓋，華美之蓋也。據實理",
    "T34n1723_002:0685b29": "釋，西域暑熱，人多持蓋以花飾之，名為",
    "T34n1723_002:0685c01": "花蓋，華是花音也。「軒」音虛言反，安車也。曲",
    "T34n1723_002:0685c02": "輈轓車耳。以物增嚴名為飾也。有作「幰」",
    "T34n1723_002:0685c03": "飾虛偃反，布張車上禦熱名幰。車四馬",
    "T34n1723_002:0685c04": "駕，傍飾欄楯、上施華蓋，張幰嚴飾，以為布",
    "T34n1723_002:0685c05": "施。上四外財，次一內外。身等為內、妻子為",
    "T34n1723_002:0685c06": "外。次一唯內，施而心欣。施有五相，至心及",
    "T34n1723_002:0685c07": "信心、隨時、自手施、如法行、捨物，是名",
    "T34n1723_002:0685c08": "施五種，即七攝受中第四事業。不應施亦五",
    "T34n1723_002:0685c09": "相，不淨、亂眾生、惱害眾生物及壞淨心者，",
    "T34n1723_002:0685c10": "皆不應施與。即五相中如法施也。施有",
    "T34n1723_002:0685c11": "五利：親近、恒樂見、宗敬、好名聞、復作後時",
    "T34n1723_002:0685c12": "因，是名施善利。此上皆如《發菩提心經》說。",
    "T34n1723_002:0685c13": "於此施中應起四智：一若有財心不樂施，",
    "T34n1723_002:0685c14": "起覺悟智；二財尠闕心不樂施，起忍苦智；",
    "T34n1723_002:0685c15": "三財悅意心不樂施，起知倒智；四欣世果",
    "T34n1723_002:0685c16": "而行施者，起不堅智。施以無貪及彼所起",
    "T34n1723_002:0685c17": "三業為性，如〈菩薩地〉說。",
    "T34n1723_002:0685c18": "經「文殊師利(至)而被法服」。贊曰：此二頌戒。",
    "T34n1723_002:0685c19": "戒有三種：一律儀戒，即七眾所受；二攝善法",
    "T34n1723_002:0685c20": "戒，所修三乘一切善法；三饒益有情戒，即利",
    "T34n1723_002:0685c21": "有情三業萬行。《勝鬘經》云：「波羅提木叉毘尼",
    "T34n1723_002:0685c22": "出家受具足為大乘故說」。〈菩薩地〉言：「律儀",
    "T34n1723_002:0685c23": "戒者捨輪王位如棄草葉，出家受具足等，",
    "T34n1723_002:0685c24": "皆名律儀戒」，故此所說即律儀戒。律儀戒",
    "T34n1723_002:0685c25": "為本方有後二，若破律儀三戒俱捨，故四",
    "T34n1723_002:0685c26": "波羅夷皆律儀戒。此明初出家方能受具足",
    "T34n1723_002:0685c27": "等，故說最初律儀戒也。有本言「披法服」，",
    "T34n1723_002:0685c28": "「披」音敷羈反，方言披散也，今亦梙著之義；",
    "T34n1723_002:0685c29": "今正應言「而被法服」，「被」音皮義反，服用被",
    "T34n1723_002:0686a01": "帶之義。出家寬曠猶如虛空，在家迫迮猶如",
    "T34n1723_002:0686a02": "牢獄，故說出家持戒有五利：一十方佛護",
    "T34n1723_002:0686a03": "念，二捨命時歡喜，三持戒者為親友，四功",
    "T34n1723_002:0686a04": "德圓滿，五生生常得戒成其性。《智度論》說「戒",
    "T34n1723_002:0686a05": "為德瓶」，即此第四。頌曰：「護念終歡喜，",
    "T34n1723_002:0686a06": "　戒友功德圓，　生常戒成性，　是名戒五",
    "T34n1723_002:0686a07": "種。」",
    "T34n1723_002:0686a08": "經「或見菩薩(至)樂誦經典」。贊曰：此一頌忍。",
    "T34n1723_002:0686a09": "讀誦經典、思惟法義、諦察法忍，舉難偏說，",
    "T34n1723_002:0686a10": "攝餘二忍謂耐怨害忍、安受苦忍。",
    "T34n1723_002:0686a11": "經「又見薩薩(至)思惟佛道」。贊曰：此一頌勤。",
    "T34n1723_002:0686a12": "此通被甲攝善二種，略無利樂有情精進。精",
    "T34n1723_002:0686a13": "進有五：謂被甲、加行、無下、無退、無足，即經",
    "T34n1723_002:0686a14": "所說有勢、有勤、有勇、堅猛、不捨善軛。最初",
    "T34n1723_002:0686a15": "發起猛利樂欲名被甲，次起堅固勇悍方",
    "T34n1723_002:0686a16": "便名加行，次為證得不自輕蔑亦無怯懼",
    "T34n1723_002:0686a17": "名無下，次能忍受寒熱等苦於劣等善不",
    "T34n1723_002:0686a18": "生喜足名無退，次能證入諸諦現觀等欣",
    "T34n1723_002:0686a19": "求後後勝品功德名無足。二乘究竟道欣大",
    "T34n1723_002:0686a20": "菩提故，諸佛究竟道樂利樂他故，初一名",
    "T34n1723_002:0686a21": "被甲，後四名攝善，此中合名「勇猛精進」。",
    "T34n1723_002:0686a22": "經「又見離欲(至)讚諸法王」。贊曰：此二頌定。",
    "T34n1723_002:0686a23": "離憒鬧故常處空閑。由安住靜慮故深修",
    "T34n1723_002:0686a24": "禪定，引發靜慮故得五神通。由辦事靜慮",
    "T34n1723_002:0686a25": "故讚諸法王，此三必由離欲方得。",
    "T34n1723_002:0686a26": "經「復見菩薩(至)聞悉受持」。贊曰：下三頌頌",
    "T34n1723_002:0686a27": "慧。此一加行智，妙達實相故智深，音樂不",
    "T34n1723_002:0686a28": "壞故志固。又思慮遠故智深，不休息故志",
    "T34n1723_002:0686a29": "固。加功能問，聞並能持。",
    "T34n1723_002:0686b01": "經「又見佛子(至)而擊法鼓」。贊曰：此二頌頌",
    "T34n1723_002:0686b02": "二智。定慧具足，根本後得二智滿故。後得智",
    "T34n1723_002:0686b03": "中以喻講法，講法有四意：一欣樂說法，二",
    "T34n1723_002:0686b04": "化諸菩薩不化二乘，三破十魔眾，四而擊",
    "T34n1723_002:0686b05": "法鼓。擊法鼓者開權顯實，至下當知。魔羅",
    "T34n1723_002:0686b06": "云破壞號也，略云魔。名波卑夜，云惡者，",
    "T34n1723_002:0686b07": "波旬訛也。《雜藏》中佛說魔軍有十，今為頌",
    "T34n1723_002:0686b08": "言：「欲、憂愁、飢渴，　愛、睡眠、怖畏，　疑、毒、",
    "T34n1723_002:0686b09": "及名利，　自高輕慢彼，　汝等軍如是。　一切",
    "T34n1723_002:0686b10": "無能破，　我智箭定刀，　摧坏瓶投水。」",
    "T34n1723_002:0686b11": "或正智擊真如、後智擊俗理，說法發響令",
    "T34n1723_002:0686b12": "眾得聞，此六度中皆具二利。然以布施唯",
    "T34n1723_002:0686b13": "明利他，後慧通彰二利，中四但說自利略",
    "T34n1723_002:0686b14": "無利他之說，實非無也。",
    "T34n1723_002:0686b15": "經「又見菩薩(至)不以為喜」。贊曰：下二頌八風",
    "T34n1723_002:0686b16": "不動，三悲接物。二頌如次，此八風不動。「宴」",
    "T34n1723_002:0686b17": "音焉見反，安也息也。有作「晏」字，焉澗反，亦默",
    "T34n1723_002:0686b18": "也。八風者：一利、二衰、三毀、四譽、五稱、六譏、",
    "T34n1723_002:0686b19": "七苦、八樂。今此但舉於四生喜，得財、位、名、",
    "T34n1723_002:0686b20": "利。面讚為譽，背讚名稱，適悅名樂。於此",
    "T34n1723_002:0686b21": "四中菩薩不以為喜，恭敬之言義貫通故。",
    "T34n1723_002:0686b22": "翻此四種衰、毀、譏、苦亦不生憂，身心寂",
    "T34n1723_002:0686b23": "然語言宴默離八風故，此如《瑜伽》第二袟",
    "T34n1723_002:0686b24": "解。",
    "T34n1723_002:0686b25": "經「又見菩薩(至)令入佛道」。贊曰：此三悲接",
    "T34n1723_002:0686b26": "物。悲謂拔苦，有情緣悲緣有情起，行有多",
    "T34n1723_002:0686b27": "種生亦無窮，偏舉一行濟重苦生，故言放",
    "T34n1723_002:0686b28": "光濟地獄苦，餘二悲行：法緣、無緣，准此亦",
    "T34n1723_002:0686b29": "成，下當具顯。",
    "T34n1723_002:0686c01": "經「又見佛子(至)勤求佛道」。贊曰：下十三頌半",
    "T34n1723_002:0686c02": "頌地前凡夫信解行道，六度亂脩即為六",
    "T34n1723_002:0686c03": "也。一頌勤、一頌戒、一頌半忍、二頌定、五頌",
    "T34n1723_002:0686c04": "施、三頌慧。此勤也。飲食知量、減劣睡眠，初",
    "T34n1723_002:0686c05": "夜後夜覺悟瑜伽，《遺教》亦言：「初夜後夜亦勿",
    "T34n1723_002:0686c06": "有廢，中夜誦經以自消息，無以睡眠因緣，",
    "T34n1723_002:0686c07": "令一生空過無所得也。」「甞」試也，謂暫為之；",
    "T34n1723_002:0686c08": "今不暫為故言未甞。經行林中，西域地",
    "T34n1723_002:0686c09": "濕疊塼為道，於中往來消食誦經，如經",
    "T34n1723_002:0686c10": "布綃之來去，故言經行。此乃策勵脩四正",
    "T34n1723_002:0686c11": "斷：於已生惡不善法脩律儀斷，於未生惡",
    "T34n1723_002:0686c12": "不善法修斷斷，於已生善法修防護斷，",
    "T34n1723_002:0686c13": "於未生善法修修習斷，以求佛道。故《華嚴》",
    "T34n1723_002:0686c14": "云：「佛子善諦聽，　我說如實義，　或有速",
    "T34n1723_002:0686c15": "出要，　或有難解脫，　若欲求除滅，　無",
    "T34n1723_002:0686c16": "量諸過惡，　應當一切時，　勇猛大精進，",
    "T34n1723_002:0686c17": "　譬如微小火，　焳濕即能滅，　於佛法教",
    "T34n1723_002:0686c18": "中，　懈怠者亦爾。　譬如人鑽火　未出、數休息，",
    "T34n1723_002:0686c19": "　火勢隨止滅，　懈怠者亦爾。　譬如淨火",
    "T34n1723_002:0686c20": "珠，　離緣而求火，　畢竟不可得，　懈怠者",
    "T34n1723_002:0686c21": "亦爾。　譬如明淨日，　閉目求見色，　於",
    "T34n1723_002:0686c22": "佛教法中，　懈怠者亦爾。」由初發心精進",
    "T34n1723_002:0686c23": "為最，信為欲依，欲為精進依故。此但以精",
    "T34n1723_002:0686c24": "進為首，十信心中信後精進故。",
    "T34n1723_002:0686c25": "經「又見具戒(至)以求佛道」。贊曰：此一頌戒。三",
    "T34n1723_002:0686c26": "業威儀常無缺減，勿輕小罪以為無殃，水",
    "T34n1723_002:0686c27": "渧雖微漸盈大器，深見怖畏及慚愧故。「淨如",
    "T34n1723_002:0686c28": "寶珠」者，一內外無瑕，二戒德圓備，三威光晃",
    "T34n1723_002:0686c29": "曜，四眾所愛樂。由此鵝珠被縛草繫，捨身",
    "T34n1723_002:0687a01": "雁墮知事之前，龍生伊蘭之樹，瓶隨所欲，",
    "T34n1723_002:0687a02": "律儀為本故也。",
    "T34n1723_002:0687a03": "經「又見佛子(至)以求佛道」。贊曰：此一頌半耐",
    "T34n1723_002:0687a04": "怨害忍。少得謂多得，名增上慢。恃族姓、色",
    "T34n1723_002:0687a05": "力、聰叡、財富、道德、名譽，得高勝他遂行打",
    "T34n1723_002:0687a06": "罵。菩薩以五種觀皆悉能忍：一親屬想，二",
    "T34n1723_002:0687a07": "唯法想，三有苦想，四無常想，五攝受想。頌曰：",
    "T34n1723_002:0687a08": "「應觀彼害者，　親屬、唯有法，　有苦、及",
    "T34n1723_002:0687a09": "無常，　攝受、故應忍。」上來略標，並廣如《幽",
    "T34n1723_002:0687a10": "贊》，恐繁不述。「捶」音之累反，擊也。「打」音頂。",
    "T34n1723_002:0687a11": "經「又見菩薩(至)以求佛道」。贊曰：此二頌定。",
    "T34n1723_002:0687a12": "所離有四：一戲謂分別戲論，二咲謂談謔，",
    "T34n1723_002:0687a13": "三離自愚癡，四離惡眷屬，離親屬尋故。",
    "T34n1723_002:0687a14": "不離有二：一翻第四親近善緣，二一心除",
    "T34n1723_002:0687a15": "亂翻前三種。故《遺教經》云：「汝等比丘，當離",
    "T34n1723_002:0687a16": "憒閙獨處閑居，思滅苦本。若樂眾者即受",
    "T34n1723_002:0687a17": "眾惱」，廣說如經。",
    "T34n1723_002:0687a18": "經「或見菩薩(至)求無上道」。贊曰：此五頌施。",
    "T34n1723_002:0687a19": "分三：初三頌四事施，次一頌上妙施，後一頌",
    "T34n1723_002:0687a20": "意樂施。「四事」者，飲食、湯藥、衣服、臥具。「肴」者，",
    "T34n1723_002:0687a21": "非穀而食之曰肴。「肴」菹也，應作「肴」字。食也",
    "T34n1723_002:0687a22": "啖也。菜之類是。亦云荳實。「膳」具食也。今時美",
    "T34n1723_002:0687a23": "物亦曰珍膳，俗解肴膳肉也。今則不然，菩",
    "T34n1723_002:0687a24": "薩設以供養佛故應為「膳」字，有作「餚饍」非",
    "T34n1723_002:0687a25": "也。「旃檀」者，赤謂牛頭栴檀，黑謂紫檀之類，",
    "T34n1723_002:0687a26": "白謂白檀之屬。上妙施中，父、母，病法師，最",
    "T34n1723_002:0687a27": "後身菩薩；設非證聖者，施果亦無量。又云",
    "T34n1723_002:0687a28": "若有戒足雖羸劣，而能辨說利多人，如佛",
    "T34n1723_002:0687a29": "大師應供養，愛彼善說故相似故，以清",
    "T34n1723_002:0687b01": "淨好園林施。意樂施中有六意樂：一廣大、",
    "T34n1723_002:0687b02": "二無厭、三歡喜、四恩德、五無染、六善好。此",
    "T34n1723_002:0687b03": "中有三：一歡喜、二無厭、三善好，即求無上",
    "T34n1723_002:0687b04": "道前施四事即廣大施，荷彼前恩名恩德",
    "T34n1723_002:0687b05": "施，三時無悔不為染雜名無染施。以飲",
    "T34n1723_002:0687b06": "食施足法食故，不墮飢饉劫故；以醫藥",
    "T34n1723_002:0687b07": "施當得法藥無諸病故；以衣服施得七",
    "T34n1723_002:0687b08": "寶衣，柔和善順具慚愧故；以臥具施當具",
    "T34n1723_002:0687b09": "資緣入空寂舍慈悲室故；以園林施當住",
    "T34n1723_002:0687b10": "覺苑總持園故，及得無漏法林樹故；以華",
    "T34n1723_002:0687b11": "施得七覺華故；以菓施得四聖果故；以浴",
    "T34n1723_002:0687b12": "池施當得捨垢八解池故。",
    "T34n1723_002:0687b13": "經「或有菩薩(至)求無上道」。贊曰：此三頌慧。",
    "T34n1723_002:0687b14": "初一後得智，法施無盡故。《迦葉經》云：「若恒沙",
    "T34n1723_002:0687b15": "世界，珍寶滿其中，以施諸如來，不如以法",
    "T34n1723_002:0687b16": "施，施寶雖福多，不及一法施，一偈福尚勝，",
    "T34n1723_002:0687b17": "況多難思議。」次一正智，證無相故。「二相」者",
    "T34n1723_002:0687b18": "分別也。無二相者即是餘經不二法門，如",
    "T34n1723_002:0687b19": "彼三類說不二義，地前學作有相無相、利他",
    "T34n1723_002:0687b20": "自利，二智行故，後一加行求正道故。「教」音",
    "T34n1723_002:0687b21": "古孝反，訓也示也。「詔」音諸耀反，導也，謂教",
    "T34n1723_002:0687b22": "導之。詔照也。闇於成事即有所犯，以此",
    "T34n1723_002:0687b23": "示之使照然可見。又有本作「教招」，教無平",
    "T34n1723_002:0687b24": "音，「招」誘進也。",
    "T34n1723_002:0687b25": "經「文殊師利(至)供養舍利」。贊曰：下第六段",
    "T34n1723_002:0687b26": "有七頌頌起塔。有二：初一頌供養舍利，",
    "T34n1723_002:0687b27": "後六頌造塔供養。後文分三：初三頌造塔",
    "T34n1723_002:0687b28": "嚴飾，次一頌八部供養，後二頌顯造塔殊",
    "T34n1723_002:0687b29": "勝。又七頌分二：初五頌頌長行，後二頌結",
    "T34n1723_002:0687c01": "造塔勝。初中復二：初四頌菩薩供養，後一",
    "T34n1723_002:0687c02": "頌八部供養。菩薩供養復二：初一頌供養",
    "T34n1723_002:0687c03": "舍利，後三起塔。准此頌文，長行應言供養",
    "T34n1723_002:0687c04": "舍利起七寶塔。此初也。",
    "T34n1723_002:0687c05": "經「又見佛子(至)寶鈴和鳴」。贊曰：此三頌起",
    "T34n1723_002:0687c06": "塔：一頌數，一頌量，一頌嚴。〈菩薩地〉說：「若佛",
    "T34n1723_002:0687c07": "滅後造一或多佛制多等而為供養，當獲",
    "T34n1723_002:0687c08": "無量大福德果，受大梵福，無數大劫不墮",
    "T34n1723_002:0687c09": "惡趣，亦獲無上菩提資糧。」梵云踰繕那，",
    "T34n1723_002:0687c10": "限量義，訛云由旬。《俱舍》頌云：「極微、微、金、",
    "T34n1723_002:0687c11": "水，　兔、羊、牛、隙塵，　蟣、虱、麥、指節，　後後",
    "T34n1723_002:0687c12": "增七倍，　二十四指肘，　四肘為弓量，　五",
    "T34n1723_002:0687c13": "百俱盧舍，　此八踰繕那。」十六里餘，若依",
    "T34n1723_002:0687c14": "餘經乃四十里。　「縱」音即容子用二反，竪也。",
    "T34n1723_002:0687c15": "「廣」橫也。古為從字，切韻唯有縱、蹤、[車*從]三字。",
    "T34n1723_002:0687c16": "有本作「從」，不知所出。俗解南北曰縱，東西",
    "T34n1723_002:0687c17": "曰橫。　「露」謂不覆，　「幔」謂覆也。顯所莊嚴",
    "T34n1723_002:0687c18": "或露或覆，下寶塔品當具釋之。此明報土",
    "T34n1723_002:0687c19": "寶塔之量，上位所見；不爾，此洲詎安多塔？",
    "T34n1723_002:0687c20": "有云幔幕也。在傍曰帷、在上曰幕，幕覆也。",
    "T34n1723_002:0687c21": "露謂覆露，同諸經文，珠交露蓋。有作「縵」",
    "T34n1723_002:0687c22": "字，繒帛無文，非是幔體。「寶鈴和鳴」聲和調",
    "T34n1723_002:0687c23": "也。",
    "T34n1723_002:0687c24": "經「諸天龍神(至)常以供養」。贊曰：此明八部",
    "T34n1723_002:0687c25": "供養。",
    "T34n1723_002:0687c26": "經「文殊師利(至)其華開敷」。贊曰：此二頌結",
    "T34n1723_002:0687c27": "造塔勝，因造塔故國界殊特，塔逈高嚴，",
    "T34n1723_002:0687c28": "眾寶綵飾，如天帝釋圓生樹王花開之時，",
    "T34n1723_002:0687c29": "端嚴絕比，逈光諸樹，故以為喻。",
    "T34n1723_002:0688a01": "經「佛放一光(至)照無量國」。贊曰：下大文第二",
    "T34n1723_002:0688a02": "段，有八頌頌請，分二：初四頌牒奇興問，",
    "T34n1723_002:0688a03": "後四頌推事請答。初中復二：初二頌牒近",
    "T34n1723_002:0688a04": "遠兩立奇，後二頌舉見二事問。此初也。初",
    "T34n1723_002:0688a05": "頌牒見近奇，後頌牒見遠奇。",
    "T34n1723_002:0688a06": "經「我等見此(至)放斯光明」。贊曰：此二頌舉",
    "T34n1723_002:0688a07": "見二事問。初頌牒自他之兩見，後頌舉此",
    "T34n1723_002:0688a08": "彼之被瞻。疑意若斯，放光何故？此被瞻者",
    "T34n1723_002:0688a09": "欣我問故，彼被瞻者希仁答故。",
    "T34n1723_002:0688a10": "經「佛子時答(至)演斯光明」。贊曰：下推事請",
    "T34n1723_002:0688a11": "答，分四：初一頌推時請答，次一頌推事請",
    "T34n1723_002:0688a12": "答，次一頌舉事極大，後一頌正請彼答。此",
    "T34n1723_002:0688a13": "初也。四眾欣渴冀聞勝道，願決令喜今正",
    "T34n1723_002:0688a14": "是時，凡說法者必逗機故。",
    "T34n1723_002:0688a15": "經「佛坐道場(至)此非小緣」。贊曰：初頌推二",
    "T34n1723_002:0688a16": "事請答：一妙法、二授記。後頌明事極大，見",
    "T34n1723_002:0688a17": "佛及淨土，此非小緣故。",
    "T34n1723_002:0688a18": "經「文殊當知(至)為說何等」。贊曰：正請彼答。",
    "T34n1723_002:0688a19": "唯見瞻仁，獨悕仁答。前瞻此彼問答之者",
    "T34n1723_002:0688a20": "雙瞻，此獨瞻仁願決眾之疑網故也。",
    "T34n1723_002:0688a21": "經「爾時文殊(至)及諸大士」。贊曰：下第七文殊",
    "T34n1723_002:0688a22": "師利答成就。論云：「文殊師利以宿命智，現",
    "T34n1723_002:0688a23": "見過去因果相成就十種事，如現在前，是故",
    "T34n1723_002:0688a24": "能答，非比度非構虛能答也。」論云：「因相",
    "T34n1723_002:0688a25": "者，文殊自見已身於彼彼佛土修行諸行，",
    "T34n1723_002:0688a26": "是今時之因菩提因行故，果者過去所依自",
    "T34n1723_002:0688a27": "體。」論云：「文殊自見已身是過去妙光法師，",
    "T34n1723_002:0688a28": "於彼佛所聞此法門為眾生說，是前前世",
    "T34n1723_002:0688a29": "過去之果，果謂所依自體，非是所見因之",
    "T34n1723_002:0688b01": "果也。彼因者今時佛果之因，彼果者乃是",
    "T34n1723_002:0688b02": "過去無量生因之果。」大分為三：初標名總",
    "T34n1723_002:0688b03": "告，次正答所徵，後有二頌語眾勸知陳",
    "T34n1723_002:0688b04": "佛今說。此即初也。",
    "T34n1723_002:0688b05": "經「善男子等如我惟忖(至)演大法義」。贊曰：正",
    "T34n1723_002:0688b06": "答所徵也。然依論本，此答之中成就十事：",
    "T34n1723_002:0688b07": "第一現見大義因，即此文是。第二「諸善男子",
    "T34n1723_002:0688b08": "我於過去」下，現見世間文字章句甚深意因。",
    "T34n1723_002:0688b09": "第三「諸善男子如過去無量無邊」下，現見希",
    "T34n1723_002:0688b10": "有因。第四「次復有佛亦名日月燈明」下，現",
    "T34n1723_002:0688b11": "見勝妙因。第五「其最後佛未出家」下，現見受",
    "T34n1723_002:0688b12": "用大因。第六「佛滅度後妙光菩薩持妙法蓮",
    "T34n1723_002:0688b13": "華」下，現見攝取諸佛轉法輪因。第七「日月",
    "T34n1723_002:0688b14": "燈明佛八子皆師妙光」下，現見善堅實如來",
    "T34n1723_002:0688b15": "法輪因。第八「是諸王子供養無量」下，現見",
    "T34n1723_002:0688b16": "能進入因。第九「其最後成佛者名曰燃燈」下，",
    "T34n1723_002:0688b17": "現見憶念因。第十「彌勒當知爾時妙光菩薩」",
    "T34n1723_002:0688b18": "下，現見自身所逕事因。因者所以文殊",
    "T34n1723_002:0688b19": "現量智見其事證其所由，以答彌勒，故說",
    "T34n1723_002:0688b20": "為因。或此十事多居往代，為今時因，故名",
    "T34n1723_002:0688b21": "為因。此十因中總為五對：一義教對，二希",
    "T34n1723_002:0688b22": "勝對，三轉嗣對，四堅進對，五他自對。配經",
    "T34n1723_002:0688b23": "十相如次應知，此中總分為四：一示相籌",
    "T34n1723_002:0688b24": "量答，二舉古成今答，三指陳別事答，四古",
    "T34n1723_002:0688b25": "今相即答。初二後一如文次第，自餘中間七",
    "T34n1723_002:0688b26": "因總為指陳別事，至文當知。今此即示相",
    "T34n1723_002:0688b27": "籌量答。「惟」者思也念也謀也。「忖」者度也。論名",
    "T34n1723_002:0688b28": "現見大義因成就者，",
    "T34n1723_002:0688b29": "義者義理，成於八種大義理之所由，所由",
    "T34n1723_002:0688c01": "因也。八大義者，經有五句，論有八句，應言",
    "T34n1723_002:0688c02": "欲說大法，雨大法雨，擊大法鼓，不斷大",
    "T34n1723_002:0688c03": "法鼓，建大法幢，燃大法炬，吹大法螺，演大",
    "T34n1723_002:0688c04": "法義。論中第七方說不斷大法鼓，今以義",
    "T34n1723_002:0688c05": "推故第四說亦不相違。雨大法雨，二皆宇音，",
    "T34n1723_002:0688c06": "或初芋音。吹有二音，昌為尺偽二反，今從",
    "T34n1723_002:0688c07": "初反。「螺」音落過反，水蟲也，或作蠃字。論云：「疑",
    "T34n1723_002:0688c08": "者斷疑，即欲說大法欲破先疑住外凡",
    "T34n1723_002:0688c09": "位令進修故，已斷疑者增長淳熟彼智",
    "T34n1723_002:0688c10": "身故。即雨大法雨，先住內凡而無疑者，",
    "T34n1723_002:0688c11": "滋善萌芽令入聖位欲增善故。」此本論意",
    "T34n1723_002:0688c12": "上下相連鉤鎖相起以釋經文，下皆准知。",
    "T34n1723_002:0688c13": "論云：「根熟者，為說二種密境界，謂聲聞菩薩",
    "T34n1723_002:0688c14": "二密境界，二句示現，即擊大法鼓、不斷大",
    "T34n1723_002:0688c15": "法鼓，以遠聞故次第配之。」即明今者開",
    "T34n1723_002:0688c16": "往聲聞乘為權密境界，顯今所說菩薩乘為",
    "T34n1723_002:0688c17": "實密境界，名二密境界，令根熟者捨權取",
    "T34n1723_002:0688c18": "實，故論云：「入密境界者，令進取上上清淨",
    "T34n1723_002:0688c19": "義故，即建大法幢，建立菩提妙智極高顯",
    "T34n1723_002:0688c20": "故。猶如於幢由知權實有捨有取，行大",
    "T34n1723_002:0688c21": "乘行得菩提智離障淨故。」論云：「進取上上",
    "T34n1723_002:0688c22": "清淨義者，進取一切智現見故，即然大法",
    "T34n1723_002:0688c23": "炬。」既得真智建立菩提，照於真境證涅",
    "T34n1723_002:0688c24": "槃故，如炬照物。論云：「取一切智現見者，",
    "T34n1723_002:0688c25": "為一切法建立名字章句義故，即吹大法",
    "T34n1723_002:0688c26": "蠡，既得真境必須說教義，教詮一切法故，",
    "T34n1723_002:0688c27": "名為一切法建立名字等，如俗作樂，曲",
    "T34n1723_002:0688c28": "終滿位吹大螺吼。今既得果事圓滿位，",
    "T34n1723_002:0688c29": "為他說法亦復如是。」故《涅槃》說「吹貝知時」。",
    "T34n1723_002:0689a01": "論云：「建立名字章句義者，令入不可說證",
    "T34n1723_002:0689a02": "智轉法輪故，即演大法義，說於教者，令",
    "T34n1723_002:0689a03": "所應度入於證智，成轉法輪摧於煩惱。」",
    "T34n1723_002:0689a04": "此八句中分為四對：一破惡進善對，二開權",
    "T34n1723_002:0689a05": "顯實對，三得智證真對，四說法利生對。如",
    "T34n1723_002:0689a06": "是循環名為法輪。自既得果，欲令有情證",
    "T34n1723_002:0689a07": "聖真智破滅煩惱。論既鉤鎖解經，故此相",
    "T34n1723_002:0689a08": "乘為對可披解意。尋釋來由，經有五句",
    "T34n1723_002:0689a09": "唯二對半，有破惡進善、說法利生、開權一",
    "T34n1723_002:0689a10": "門；自餘顯實、得智證真，文對皆闕，仍不",
    "T34n1723_002:0689a11": "次第，讀者應知。",
    "T34n1723_002:0689a12": "經「諸善男子(至)即說大法」。贊曰：下現見世",
    "T34n1723_002:0689a13": "間文字章句意甚深因者，此說大教故，教是",
    "T34n1723_002:0689a14": "世間戲論名字章句故。意者意況，說教之",
    "T34n1723_002:0689a15": "所以也。即是舉古成今答。文中有三：一舉",
    "T34n1723_002:0689a16": "過去，二結成今，三釋其意。此初也。",
    "T34n1723_002:0689a17": "經「是故當知(至)亦復如是」。贊曰：此結成今。",
    "T34n1723_002:0689a18": "經「欲令眾生(至)故現斯瑞」。贊曰：此釋其意。",
    "T34n1723_002:0689a19": "放光何意？欲令聞知難信法故。昔說二",
    "T34n1723_002:0689a20": "真、今談一實，令捨舊極取今新極，故名",
    "T34n1723_002:0689a21": "難信。不但信難，義旨亦難。",
    "T34n1723_002:0689a22": "經「諸善男子(至)阿僧祇劫」。贊曰：下有八因",
    "T34n1723_002:0689a23": "總為二文：初長行，後偈頌。長行分二：初七因",
    "T34n1723_002:0689a24": "指陳別事答，後一因古今相即答。初文分",
    "T34n1723_002:0689a25": "三：初一讚揚希有答，次一顯後勝妙答，後",
    "T34n1723_002:0689a26": "五委陳同事答。初讚揚希有答，論名現見",
    "T34n1723_002:0689a27": "希有因，無量時不可得故。於中有四：一讚",
    "T34n1723_002:0689a28": "時久遠希，二讚佛名號希，三讚法勝妙希，",
    "T34n1723_002:0689a29": "四讚生利答希。此即初也。論云：「不可思議不",
    "T34n1723_002:0689b01": "可稱不可量者，示現過彼阿僧祇劫不可",
    "T34n1723_002:0689b02": "得故。」梵云阿僧企耶，訛云阿僧祇，言無數",
    "T34n1723_002:0689b03": "也。《俱舍論》說：「第五十二數，從一積十至此",
    "T34n1723_002:0689b04": "數極，名阿僧祇，本數六十，餘八傳忘。」《華嚴",
    "T34n1723_002:0689b05": "經》說百二十數，此乃第一百一十二。劫臘波",
    "T34n1723_002:0689b06": "略名為劫，此云分別，時分分別之義。「不可",
    "T34n1723_002:0689b07": "思議」者，過情計之境。「不可稱」者，過言議境。",
    "T34n1723_002:0689b08": "「不可量」者，非喻算境。今經云「無量」者，過算",
    "T34n1723_002:0689b09": "分喻分。「無邊」者，過時分。「不思議」者，過情計分；",
    "T34n1723_002:0689b10": "即同《般若》過四分也。〈菩薩地〉說劫有二種：",
    "T34n1723_002:0689b11": "「一日夜年數，二阿僧祇劫」。《瑜伽》復說：「或說一",
    "T34n1723_002:0689b12": "增減為一劫，謂飢饉、疫病、刀兵；或有二十",
    "T34n1723_002:0689b13": "劫為一劫，謂梵眾天；或四十為一劫，謂梵",
    "T34n1723_002:0689b14": "輔天；或此六十為一劫，謂大梵天；或此八十",
    "T34n1723_002:0689b15": "為一劫，謂火災劫，少光天數此壽命二劫；",
    "T34n1723_002:0689b16": "或七火方一水災劫，謂極光淨天；或八七火、",
    "T34n1723_002:0689b17": "一七水災方一風災劫，謂遍淨天。數此至",
    "T34n1723_002:0689b18": "不可數為一阿僧祇。」凡經此三大阿僧祇",
    "T34n1723_002:0689b19": "劫修因方得作佛，並賢劫等合有十類劫",
    "T34n1723_002:0689b20": "之差別。古《攝論》文或地前分三，十地各分",
    "T34n1723_002:0689b21": "三，合成三十三阿僧祇劫，七地已前為小，",
    "T34n1723_002:0689b22": "八九十地為中，地前為大。雖有此等劫量",
    "T34n1723_002:0689b23": "不同，今依本論，法華一會所說諸劫多依",
    "T34n1723_002:0689b24": "五種：一夜、二晝、三月、四時、五年。今依無量",
    "T34n1723_002:0689b25": "無邊不可思議之阿僧祇年，非餘大劫也，欲",
    "T34n1723_002:0689b26": "顯諸佛無數大劫時一出故，文殊所見極",
    "T34n1723_002:0689b27": "大遠故。",
    "T34n1723_002:0689b28": "經「爾時有佛(至)佛世尊」。贊曰：此讚佛名號",
    "T34n1723_002:0689b29": "希。「日月燈明」是別名，「如來」已下是通名。日",
    "T34n1723_002:0689c01": "有二能：一導明、二成就。月有二能：一除熱、",
    "T34n1723_002:0689c02": "二清涼。燈有二能：一破暗、二傳照。顯佛能",
    "T34n1723_002:0689c03": "導迷至覺，成器熟根，除煩惱之熱、得涅",
    "T34n1723_002:0689c04": "槃之涼，永破愚癡、化生傳法，表別名希",
    "T34n1723_002:0689c05": "有也。依《瑜伽》八十三解十號云：一如來、二",
    "T34n1723_002:0689c06": "應、三正等覺、四明行圓滿、五善逝、六世間",
    "T34n1723_002:0689c07": "解、七無上丈夫調御士、八天人師、九佛、十薄",
    "T34n1723_002:0689c08": "伽梵。如來者初總序，是下九號之總序也。",
    "T34n1723_002:0689c09": "《涅槃經》云：「如過去諸佛所說經法，六波羅蜜、",
    "T34n1723_002:0689c10": "三十七品、十一空等來至菩提，故言如來。」",
    "T34n1723_002:0689c11": "且今釋迦，如過去諸佛，依諸教法修六度",
    "T34n1723_002:0689c12": "等行，觀十一空等理，來至菩提果，故言如",
    "T34n1723_002:0689c13": "來，即報身佛。《般若》云：「如來者無所從來亦",
    "T34n1723_002:0689c14": "無所去，故名如來。」即法身佛。《成實論》云：「乘",
    "T34n1723_002:0689c15": "如實道來成正覺故名如來。」義雖略得，非",
    "T34n1723_002:0689c16": "此宗義。論云：「應正等覺，謂永解脫一切煩惱",
    "T34n1723_002:0689c17": "障及所知障故」。阿羅漢者，此正云應。《成唯",
    "T34n1723_002:0689c18": "識》云：「應已永害煩惱賊，應無分段生，應",
    "T34n1723_002:0689c19": "受妙供養。」如前本論釋經有十五義，是",
    "T34n1723_002:0689c20": "《瑜伽》及此經但取害煩惱賊名阿羅漢，",
    "T34n1723_002:0689c21": "永斷所知障名為正等覺。故《瑜伽》云：「阿羅",
    "T34n1723_002:0689c22": "漢是共德，正等覺下是不共德。」舊云正遍",
    "T34n1723_002:0689c23": "知，即正覺、等覺、正等覺，如次簡外道、小乘、",
    "T34n1723_002:0689c24": "菩薩三種。明行圓滿者，即明行足，明謂三",
    "T34n1723_002:0689c25": "明：一宿住隨念智明，二生死智明，三漏盡",
    "T34n1723_002:0689c26": "智明。行謂遮行、行行。行行謂清淨三業現",
    "T34n1723_002:0689c27": "行正命。又四種增上心法現法樂住是住行，",
    "T34n1723_002:0689c28": "此二是行行攝。密護根門是遮行。此二行",
    "T34n1723_002:0689c29": "及三明皆圓滿，由此如來顯示三不護、無",
    "T34n1723_002:0690a01": "忘失法，由不造過，得世間靜慮，遮自苦行。",
    "T34n1723_002:0690a02": "此中由不造過者，三業清淨故，即三不護密",
    "T34n1723_002:0690a03": "護根門故，無忘失法得世間靜慮，現法樂",
    "T34n1723_002:0690a04": "住，遮自苦行也。故言明行圓滿。善逝者，",
    "T34n1723_002:0690a05": "謂於長夜具一切種自利、利他二功德故。",
    "T34n1723_002:0690a06": "逝者往也。謂成菩提已，於生死長夜具一",
    "T34n1723_002:0690a07": "切種二利功德善事往矣。故名善逝。世間",
    "T34n1723_002:0690a08": "解者，有情及器二世間中皆善通達故，由",
    "T34n1723_002:0690a09": "悟入有情世間依前後際宿住生死智，依",
    "T34n1723_002:0690a10": "一切時八萬四千行差別故，即知三際眾生",
    "T34n1723_002:0690a11": "心行差別，及善了知器世間等，於東方等十",
    "T34n1723_002:0690a12": "方世界無邊成壞善了知故。又於一切世間",
    "T34n1723_002:0690a13": "諸法自性、因緣、愛味、過患、出離、能趣行等",
    "T34n1723_002:0690a14": "皆善知故，謂知自性果也。因緣，因也，此為",
    "T34n1723_002:0690a15": "總句，餘四四諦如次配之。無上丈夫調御",
    "T34n1723_002:0690a16": "士者，舊云無上士調御丈夫，智無等故無",
    "T34n1723_002:0690a17": "過上，故名無上；於現法中佛身具相好，",
    "T34n1723_002:0690a18": "是大丈夫；又多分調御無量丈夫最第一",
    "T34n1723_002:0690a19": "故，極尊勝故，由此後釋。舊云無上士調御",
    "T34n1723_002:0690a20": "丈夫。天人師者，以彼天、人解甚深義勤",
    "T34n1723_002:0690a21": "修正行有力能故，餘趣不能故不稱師。",
    "T34n1723_002:0690a22": "言佛陀者，謂畢竟斷一切煩惱、所知、並習",
    "T34n1723_002:0690a23": "氣，現等正覺，證得無上正等覺故，即具二",
    "T34n1723_002:0690a24": "智覺自他也。薄伽梵者，舊云世尊，坦然",
    "T34n1723_002:0690a25": "安坐妙菩提座，任運摧滅一切魔軍，大勢力",
    "T34n1723_002:0690a26": "故即破四魔。如《佛地論》頌：「自在、熾盛、與端",
    "T34n1723_002:0690a27": "嚴，　名稱、吉祥、及尊貴，　具足如是諸六",
    "T34n1723_002:0690a28": "義，應知總名為薄伽。」薄伽者聲也，梵謂",
    "T34n1723_002:0690a29": "具德，若有為此薄伽聲，自能破四魔，必",
    "T34n1723_002:0690b01": "具六德：一自在義，永不繫屬諸煩惱故；二",
    "T34n1723_002:0690b02": "熾盛義，炎猛智火所燒練故；三端嚴義，三十",
    "T34n1723_002:0690b03": "二相等所莊嚴故；四名稱義，佛之勝名無不",
    "T34n1723_002:0690b04": "知故；五吉祥義，恒起方便利有情故；六尊",
    "T34n1723_002:0690b05": "貴義，世出世間咸尊重故。今名世尊，闕前五",
    "T34n1723_002:0690b06": "義。",
    "T34n1723_002:0690b07": "經「演說正法(至)梵行之相」。贊曰：下讚法勝",
    "T34n1723_002:0690b08": "妙希。八十三云：「具十德也。一初善，謂聽聞",
    "T34n1723_002:0690b09": "時生歡喜故。二中善，謂修行時無有艱苦，",
    "T34n1723_002:0690b10": "遠離二邊依中道行故。三後善，謂極究竟",
    "T34n1723_002:0690b11": "離諸垢故，及一切究竟離欲為後邊故。」法",
    "T34n1723_002:0690b12": "性離垢故，能學之者亦離垢故，修行究竟得",
    "T34n1723_002:0690b13": "果離垢。故《智度論》云：「讚布施為初善，讚",
    "T34n1723_002:0690b14": "持戒為中善，讚二果報生天淨土名後善。",
    "T34n1723_002:0690b15": "復說聲聞、獨覺、大乘亦名三善。」《寶篋經》云：",
    "T34n1723_002:0690b16": "「知苦斷集名初善，修正道名中善，證滅",
    "T34n1723_002:0690b17": "名後善，是名聲聞初、中、後善；若不捨菩提",
    "T34n1723_002:0690b18": "心，不念下乘，迴向一切智是名菩薩初中",
    "T34n1723_002:0690b19": "後善。」今依《瑜伽》為正。四文巧，此云「其語",
    "T34n1723_002:0690b20": "巧妙」，謂善縎綴名身等故，及八語具皆圓",
    "T34n1723_002:0690b21": "滿故。五妙義，此云「其義深遠」，謂能引發利",
    "T34n1723_002:0690b22": "益安樂故。六純一，此云「純一無雜」，謂不與",
    "T34n1723_002:0690b23": "一切外道共故，唯佛法有、外道所無。七圓",
    "T34n1723_002:0690b24": "滿，此云「具足」，無限量故、最尊勝故，義豐",
    "T34n1723_002:0690b25": "且勝故名圓滿。八清淨，謂自性解脫故，",
    "T34n1723_002:0690b26": "依一剎那自體解脫故，或法自性解脫故。",
    "T34n1723_002:0690b27": "九鮮白，謂相續解脫故，設多剎那亦解脫",
    "T34n1723_002:0690b28": "故，或學之者亦解脫故。十梵行，謂八聖",
    "T34n1723_002:0690b29": "道支滅諦名梵，道諦名行，與滅為因，此",
    "T34n1723_002:0690c01": "具八道名梵行相。當知此道由純一等四",
    "T34n1723_002:0690c02": "種妙相所顯說故，是梵行相此中第六純",
    "T34n1723_002:0690c03": "一無雜、第七具足、第八清、第九白，餘如文",
    "T34n1723_002:0690c04": "可解，准義配同新經所說。",
    "T34n1723_002:0690c05": "經「為求聲聞者(至)成一切種智」。贊曰：下讚",
    "T34n1723_002:0690c06": "生利益希。有佛出世唯說一法或不說法，",
    "T34n1723_002:0690c07": "今說三乘故名希有。「應」音於興反，又於證",
    "T34n1723_002:0690c08": "反，應當應契，隨其機器說法契應，根、法相",
    "T34n1723_002:0690c09": "當故。眾生根性有下、中、上，總知四諦染淨",
    "T34n1723_002:0690c10": "因果，由最劣故名得聲聞；總知生死十",
    "T34n1723_002:0690c11": "二因緣因果，次勝名得緣覺；能行二利",
    "T34n1723_002:0690c12": "總、別俱知，脩行以六度，究竟作佛，名為菩",
    "T34n1723_002:0690c13": "薩，當成種智。辟支迦佛陀者，此云獨覺，",
    "T34n1723_002:0690c14": "略云辟支佛。",
    "T34n1723_002:0690c15": "經「次復有佛(至)姓頗羅墮」。贊曰：下第二顯",
    "T34n1723_002:0690c16": "後勝妙答。論名現見勝妙因，以諸佛菩薩",
    "T34n1723_002:0690c17": "自示現受用勝名姓等，故名勝妙。文有四",
    "T34n1723_002:0690c18": "妙，此中有二：一名同妙，二姓同妙。「頗羅墮」",
    "T34n1723_002:0690c19": "者，婆羅門十八姓中之一姓也。",
    "T34n1723_002:0690c20": "經「彌勒當知(至)初中後善」。贊曰：此有二妙：",
    "T34n1723_002:0690c21": "一號同妙，二法同妙。略說三善貫餘七",
    "T34n1723_002:0690c22": "德。",
    "T34n1723_002:0690c23": "經「其最後佛(至)有八王子」。贊曰：下第三段委",
    "T34n1723_002:0690c24": "陳同事答。有五因：一受用大因，二攝取諸",
    "T34n1723_002:0690c25": "佛轉法輪因，三善堅實如來法輪因，四能",
    "T34n1723_002:0690c26": "進入因，五憶念因。於中有二：初一因佛在",
    "T34n1723_002:0690c27": "宣揚，後四因滅後行化。受用大因者，",
    "T34n1723_002:0690c28": "論云：「是時王子受勝妙樂，各捨出家，復彼",
    "T34n1723_002:0690c29": "大眾於爾許時不生疲倦心故。」此解受用",
    "T34n1723_002:0691a01": "因中文之大意有二受用：一在家受欲樂，",
    "T34n1723_002:0691a02": "二出家受法樂。此文有四：一示相同今，二",
    "T34n1723_002:0691a03": "唱滅異即，三當成佛記，四現入涅槃。",
    "T34n1723_002:0691a04": "示相同今有六，無初序分成就，餘六同此",
    "T34n1723_002:0691a05": "序品之事。此下第一同今眾成；第二「是時日",
    "T34n1723_002:0691a06": "月燈明」下同今時成；第三「說是」下同今威",
    "T34n1723_002:0691a07": "儀成；第四「爾時如來放眉間」下同今說因成；",
    "T34n1723_002:0691a08": "第五「彌勒當知爾時會中有二十億菩薩」下",
    "T34n1723_002:0691a09": "同今欲聞成；第六「時有菩薩名曰妙光」下同",
    "T34n1723_002:0691a10": "今答成。同眾成中有二：一在俗、二出家。",
    "T34n1723_002:0691a11": "在俗有三：一標有子，二列八名，三明王",
    "T34n1723_002:0691a12": "化。此初也。法爾諸佛必先有子，後方出家，",
    "T34n1723_002:0691a13": "為降世間受樂者故示現欲樂不可寶故，",
    "T34n1723_002:0691a14": "顯佛能具丈夫德故。",
    "T34n1723_002:0691a15": "經「一名有意(至)八名法意」。贊曰：此列八名。",
    "T34n1723_002:0691a16": "分為四雙：一大智大悲雙，二了有了空雙，",
    "T34n1723_002:0691a17": "三進善破惡雙，四達偽知真雙，如次配之。",
    "T34n1723_002:0691a18": "經「是八王子(至)各領四天下」。贊曰：此明王",
    "T34n1723_002:0691a19": "化。無一世界有二輪王，如何今言各領四",
    "T34n1723_002:0691a20": "天下？今解八子相繼統領，非一時也。然以",
    "T34n1723_002:0691a21": "義通，劫減佛興、劫增輪王方出，如何彼佛有",
    "T34n1723_002:0691a22": "子而作輪王？此乃應紹輪帝王四天下，",
    "T34n1723_002:0691a23": "如釋迦佛應為金輪王，非正已受，劫漸減",
    "T34n1723_002:0691a24": "故，由此增至八萬歲儴佉方出。第十劫初",
    "T34n1723_002:0691a25": "減彌勒方出，輪王命長故見彌勒。或此報佛",
    "T34n1723_002:0691a26": "與化佛殊，報佛未必於減劫出，故可有",
    "T34n1723_002:0691a27": "子得作輪王。妙光化八子堅固菩提得",
    "T34n1723_002:0691a28": "入八地，故知報佛亦為菩薩先說無量義",
    "T34n1723_002:0691a29": "竟，為聲聞後說法華，如《鼓音王經》阿彌陀",
    "T34n1723_002:0691b01": "佛有妻子故。",
    "T34n1723_002:0691b02": "經「是諸王子(至)亦隨出家」。贊曰：下明出家。",
    "T34n1723_002:0691b03": "有三：一形隨真侶，二行出塵中，三得遇良",
    "T34n1723_002:0691b04": "緣，堅修福慧。此初也。捨輪王位如富者脫",
    "T34n1723_002:0691b05": "屣，趣出家如貧人得寶，寬曠無依去羈",
    "T34n1723_002:0691b06": "網故。",
    "T34n1723_002:0691b07": "經「發大乘意(至)皆為法師」。贊曰：行出塵中",
    "T34n1723_002:0691b08": "也。既發大心恒勤持戒，能宣妙理皆為法",
    "T34n1723_002:0691b09": "師。發心者住定，梵行者持戒，法師者具慧，",
    "T34n1723_002:0691b10": "三藏備矣。",
    "T34n1723_002:0691b11": "經「已於千萬佛所殖諸善本」。贊曰：得遇良",
    "T34n1723_002:0691b12": "緣堅修福慧也。",
    "T34n1723_002:0691b13": "經「是時日月(至)佛所護念」。贊曰：第二同時",
    "T34n1723_002:0691b14": "成也。夫說《法華》必先說《無量義》，故名時至，",
    "T34n1723_002:0691b15": "示為菩薩說也。",
    "T34n1723_002:0691b16": "經「說是經已(至)身心不動」。贊曰：下第三同",
    "T34n1723_002:0691b17": "威儀成。有三：一佛入定，二器世間，三有情",
    "T34n1723_002:0691b18": "世間。此初也。",
    "T34n1723_002:0691b19": "經「是時天雨(至)六種震動」。贊曰：器世間也。",
    "T34n1723_002:0691b20": "經「爾時會中(至)一心觀佛」。贊曰：有情世間",
    "T34n1723_002:0691b21": "也。",
    "T34n1723_002:0691b22": "經「爾時如來(至)是諸佛土」。贊曰：第四同說",
    "T34n1723_002:0691b23": "因成。有三：一放光，二照境，三所見，「如今所",
    "T34n1723_002:0691b24": "見是諸佛土」是也。",
    "T34n1723_002:0691b25": "經「彌勒當知(至)樂欲聞法」。贊曰：第五同欲",
    "T34n1723_002:0691b26": "聞成。有二：一樂欲聞法，二欲知光緣。此",
    "T34n1723_002:0691b27": "初也。問：何故釋迦放光現瑞，四眾生疑，樂",
    "T34n1723_002:0691b28": "欲聞法知光緣由，燈明說法乃言菩薩與",
    "T34n1723_002:0691b29": "今不同？答：此依本位總名四眾，彼說發心",
    "T34n1723_002:0691c01": "並名菩薩。又此舉劣者但言四眾，彼舉勝",
    "T34n1723_002:0691c02": "眾故言菩薩。下頌中云「爾時四部眾乃至是",
    "T34n1723_002:0691c03": "事何因緣」，故知影顯。如經說八子以為眾",
    "T34n1723_002:0691c04": "成，舉勝者故。又彼實是菩薩化言四眾，報",
    "T34n1723_002:0691c05": "身化故；此實是四眾，化身化故。",
    "T34n1723_002:0691c06": "經「是諸菩薩(至)所為因緣」。贊曰：欲知光因",
    "T34n1723_002:0691c07": "緣推覓答者。「為」音通平、去皆得。",
    "T34n1723_002:0691c08": "經「時有菩薩(至)八百弟子」。贊曰：第六同答",
    "T34n1723_002:0691c09": "成。有四：一傳燈眷屬，二因說此經，三時節",
    "T34n1723_002:0691c10": "短長，四大眾安樂。此初也。",
    "T34n1723_002:0691c11": "經「是時日月燈明佛(至)佛所護念」。贊曰：第二",
    "T34n1723_002:0691c12": "因說此經。釋迦說《法華》，因彌勒等問，文殊",
    "T34n1723_002:0691c13": "為答。燈明說《法華》，因大眾樂欲，妙光為答。",
    "T34n1723_002:0691c14": "故頌中言「佛從三昧起，讚妙光令喜」，即因",
    "T34n1723_002:0691c15": "妙光說《法華經》。又釋迦今化四眾樂聞，因",
    "T34n1723_002:0691c16": "鶖子方說；燈明往化菩薩樂聞，因妙光方",
    "T34n1723_002:0691c17": "說。今佛從定起正告鶖子，聲聞眾中隨深",
    "T34n1723_002:0691c18": "智慧與佛相應；彼佛從定起正告妙光，菩",
    "T34n1723_002:0691c19": "薩眾中隨深智慧與佛相應。此為聲聞，彼",
    "T34n1723_002:0691c20": "為菩薩。其《妙法蓮華》亦名「教菩薩法」、「佛所護",
    "T34n1723_002:0691c21": "念」，與《無量義經》名字不殊，但以體義、利",
    "T34n1723_002:0691c22": "頓漸機，所望有異報化事殊，不名無量義，",
    "T34n1723_002:0691c23": "如前已解。然彼示現化諸聲聞亦無有失，",
    "T34n1723_002:0691c24": "或說化身實化聲聞，說餘勝事即說報佛，",
    "T34n1723_002:0691c25": "亦無失也。",
    "T34n1723_002:0691c26": "經「六十小劫(至)謂如食頃」。贊曰：第三時節短",
    "T34n1723_002:0691c27": "長。論解：既以日月年等為劫，故名為小，",
    "T34n1723_002:0691c28": "不可別生分別。但是佛觀根熟應物時",
    "T34n1723_002:0691c29": "長，眾樂情深亦能久聽翫，法樂之心極，所",
    "T34n1723_002:0692a01": "以謂如食頃，如俗觀碁斧柯便爛。",
    "T34n1723_002:0692a02": "經「是時眾中(至)而生懈倦」。贊曰：第四大眾安",
    "T34n1723_002:0692a03": "樂，法食資持禪悅生樂，盡業縛之麁重，何",
    "T34n1723_002:0692a04": "得生於懈倦焉。懈懶、倦疲也。有作「惓」，無所",
    "T34n1723_002:0692a05": "從。",
    "T34n1723_002:0692a06": "經「日月燈明(至)無餘涅槃」。贊曰：上來合是示",
    "T34n1723_002:0692a07": "相同今，此即第二唱滅異即。佛之入滅不",
    "T34n1723_002:0692a08": "同二乘，示現同之言入無餘，所應化了",
    "T34n1723_002:0692a09": "故尋唱滅。沙門息義以得法故，暫爾寧",
    "T34n1723_002:0692a10": "息，亦息惡也。正言室羅磨拏，或室摩那拏，",
    "T34n1723_002:0692a11": "此云功勞，謂修道有多功勞也。婆羅門，",
    "T34n1723_002:0692a12": "淨行義。",
    "T34n1723_002:0692a13": "經「時有菩薩(至)即授其記」。贊曰：第三當成佛",
    "T34n1723_002:0692a14": "記。有二：一標、二記。此初也。含持眾善故名",
    "T34n1723_002:0692a15": "德藏。",
    "T34n1723_002:0692a16": "經「告諸比丘(至)三佛陀」。贊曰：此授記也。多",
    "T34n1723_002:0692a17": "陀如義，阿伽度來義，阿羅訶應義，三正義，藐",
    "T34n1723_002:0692a18": "等義。又三正義，佛陀覺義，即是如來、應、正等",
    "T34n1723_002:0692a19": "覺，十號之中初三號也。《增一阿含》云：「佛告",
    "T34n1723_002:0692a20": "比丘：諸佛出世必為五事：一轉法輪，二度",
    "T34n1723_002:0692a21": "父母，三無信之人立於信地，四未發菩薩",
    "T34n1723_002:0692a22": "意令發菩薩意，五授當佛記。」此中亦爾。其",
    "T34n1723_002:0692a23": "佛三號多分依斷、恩、智三德如次以明，故",
    "T34n1723_002:0692a24": "不說餘。",
    "T34n1723_002:0692a25": "經「佛授記已(至)入無餘涅槃」。贊曰：第四現",
    "T34n1723_002:0692a26": "入涅槃。何故入滅，要於中夜？於生死夜",
    "T34n1723_002:0692a27": "證寂靜故，如《涅槃經》。",
    "T34n1723_002:0692a28": "經「佛滅度後(至)為人演說」。贊曰：上來合是",
    "T34n1723_002:0692a29": "受用大因，佛在宣揚。自下四因滅後行化，",
    "T34n1723_002:0692b01": "即分為四，此即攝取諸佛轉法輪因，論云「法",
    "T34n1723_002:0692b02": "輪不斷故」。",
    "T34n1723_002:0692b03": "經。「日月燈明佛八子(至)三菩提」。贊曰：第三善",
    "T34n1723_002:0692b04": "堅實如來法輪因也。論云：「佛滅度後無量時",
    "T34n1723_002:0692b05": "說，故教化之令其堅固，即入八地。」堅固乃",
    "T34n1723_002:0692b06": "是不退義故，不爾如何今已成佛？或入初",
    "T34n1723_002:0692b07": "地得不壞信名堅固故。",
    "T34n1723_002:0692b08": "經「是諸王子(至)皆成佛道」。贊曰：第四能進入",
    "T34n1723_002:0692b09": "因。論云：「彼諸王子得大菩提故，供養者修",
    "T34n1723_002:0692b10": "財、法行，諸佛者所遇良緣，要遇良緣深修",
    "T34n1723_002:0692b11": "妙行方成佛故。」",
    "T34n1723_002:0692b12": "經「其最後成佛者名曰燃燈」。贊曰：第五憶",
    "T34n1723_002:0692b13": "念因。論云「為他說法利益他故」。文分為二：",
    "T34n1723_002:0692b14": "一八子成佛，二八百弟子成佛。此初也。理",
    "T34n1723_002:0692b15": "應此文屬前能進入因，但以別明成佛者",
    "T34n1723_002:0692b16": "名，故合入此。",
    "T34n1723_002:0692b17": "經「八百弟子(至)故號求名」。贊曰：下八百弟",
    "T34n1723_002:0692b18": "子成佛有二：一染因，二淨因。此初也。內妙",
    "T34n1723_002:0692b19": "業不純，外多貪聲譽，故號求名。論云：「汝號",
    "T34n1723_002:0692b20": "求名，示現知過去事故，不爾便成指斥他",
    "T34n1723_002:0692b21": "失。」",
    "T34n1723_002:0692b22": "經「是人亦以(至)尊重讚歎」。贊曰：此明淨因。",
    "T34n1723_002:0692b23": "福、慧雙植得遇良緣，三業修習財、法供養、",
    "T34n1723_002:0692b24": "身恭敬、意尊重、語讚歎。論云「種諸善根，復",
    "T34n1723_002:0692b25": "示現得彼法具足故。」",
    "T34n1723_002:0692b26": "經「彌勒當知(至)汝身是也」。贊曰：上委陳同",
    "T34n1723_002:0692b27": "事答，下明古今相即答。自身所[這-言+至]事因也。",
    "T34n1723_002:0692b28": "論云「以文殊自身受勝妙樂故」。此中有二：",
    "T34n1723_002:0692b29": "一即人，二即法。此初也。",
    "T34n1723_002:0692c01": "經「今見此瑞(至)佛所護念」。贊曰：此即法總",
    "T34n1723_002:0692c02": "結答也。",
    "T34n1723_002:0692c03": "經「爾時文殊師利(至)令入佛智慧」。贊曰：下",
    "T34n1723_002:0692c04": "有四十三頌，頌前指陳別事古今相即，不",
    "T34n1723_002:0692c05": "頌初二因，後有二頌不入答中。第三語",
    "T34n1723_002:0692c06": "眾勸知，非頌前義，由此還分為二：初四",
    "T34n1723_002:0692c07": "十頌頌指陳別事，後三頌頌古今相即。長",
    "T34n1723_002:0692c08": "行指陳別事有七因分三，今不頌次復有",
    "T34n1723_002:0692c09": "佛等勝妙因，故頌六因，但分為二：初二頌",
    "T34n1723_002:0692c10": "頌讚揚希有，後三十八頌頌委陳同事。讚",
    "T34n1723_002:0692c11": "揚希有中此亦有四：初二句頌時，次二句",
    "T34n1723_002:0692c12": "頌名，次一句頌法，後三句頌生利益。",
    "T34n1723_002:0692c13": "經「佛未出家時(至)亦隨修梵行」。贊曰：下三十",
    "T34n1723_002:0692c14": "八頌委陳同事中五因分二：初二十九頌頌",
    "T34n1723_002:0692c15": "受用大因佛在宣揚，後九頌頌餘四因滅後",
    "T34n1723_002:0692c16": "行化。初中分四：初二十頌半頌示相同今，",
    "T34n1723_002:0692c17": "次四頌頌唱滅異即，次二頌半頌當成佛",
    "T34n1723_002:0692c18": "記，後二頌頌現入涅槃。初二十半示相同",
    "T34n1723_002:0692c19": "今中有六：初一眾成，次一時成，次二頌半",
    "T34n1723_002:0692c20": "威儀成，次十頌半說因成，次一頌半欲聞",
    "T34n1723_002:0692c21": "成，後四頌答成。此初也。上二句頌在俗，後",
    "T34n1723_002:0692c22": "二句頌出家。",
    "T34n1723_002:0692c23": "經「時佛說大乘(至)而為廣分別」。贊曰：第二時",
    "T34n1723_002:0692c24": "成。",
    "T34n1723_002:0692c25": "經「佛說此經已(至)經名無量義」。贊曰：下第三",
    "T34n1723_002:0692c26": "有二頌半威儀成中有二：一頌入定，一頌",
    "T34n1723_002:0692c27": "半器及有情世間。此初也。",
    "T34n1723_002:0692c28": "經「天雨曼陀羅(至)即時大震動」。贊曰：器及眾",
    "T34n1723_002:0692c29": "生，世間也。此中合有五：入定、雨華、作樂、",
    "T34n1723_002:0693a01": "供養、地動，與長行前後有無廣略不同。「一",
    "T34n1723_002:0693a02": "切諸佛土即時大震動」者，亦唯日月燈明佛",
    "T34n1723_002:0693a03": "國震動，非十方界，前云「而此世界六振動」",
    "T34n1723_002:0693a04": "故，今此燈明佛國一切皆動，化身報身下位",
    "T34n1723_002:0693a05": "非一，可言諸佛。",
    "T34n1723_002:0693a06": "經「佛放眉間光(至)萬八千佛土」。贊曰：下十頌",
    "T34n1723_002:0693a07": "半說因成有三：二句放光，二句照境，九頌",
    "T34n1723_002:0693a08": "半如今所見是諸佛土。此初二也。",
    "T34n1723_002:0693a09": "經「示一切眾生生死業報處」。贊曰：下九頌",
    "T34n1723_002:0693a10": "半如今所見中有五：初半頌六趣眾生，三頌",
    "T34n1723_002:0693a11": "見佛，一頌聞法，一頌見四眾，四頌見菩薩，",
    "T34n1723_002:0693a12": "不頌入滅起塔。此初也。處謂所趣報，是業",
    "T34n1723_002:0693a13": "因所歸處故。或處謂道理，善因感善果惡因",
    "T34n1723_002:0693a14": "感惡果，有是理故。或處謂處所，受善惡果",
    "T34n1723_002:0693a15": "之處所也。",
    "T34n1723_002:0693a16": "經「有見諸佛土(至)斯由佛光照」。贊曰：下三頌",
    "T34n1723_002:0693a17": "見佛分三：一見淨土，一見供養，一正見",
    "T34n1723_002:0693a18": "佛。此初也。釋迦光照皆如金色，日月燈明",
    "T34n1723_002:0693a19": "琉璃頗梨色者，欲顯大乘純一可重故唯金",
    "T34n1723_002:0693a20": "色，眾德圓備故種種色，互影彰故。梵云吠琉",
    "T34n1723_002:0693a21": "璃，略云琉璃，有種種色。頗胝迦云水精，亦",
    "T34n1723_002:0693a22": "云水玉，或云白珠，訛云頗梨，「梨」力私反。《智",
    "T34n1723_002:0693a23": "度論》云：「出山石窟中，過千年氷化為頗梨。」",
    "T34n1723_002:0693a24": "西方暑熱土地無氷，何物化焉？此但石類，處",
    "T34n1723_002:0693a25": "處皆有。",
    "T34n1723_002:0693a26": "經「及見諸天人(至)端嚴甚微妙」。贊曰：此二頌",
    "T34n1723_002:0693a27": "中初見八部供養，後見佛也。",
    "T34n1723_002:0693a28": "經「如淨琉璃中(至)敷演深法義」。贊曰：此聞法",
    "T34n1723_002:0693a29": "也。佛放光自映，或眾映佛，此方遙見如琉",
    "T34n1723_002:0693b01": "璃中現金像說法也。",
    "T34n1723_002:0693b02": "經「一一諸佛土(至)悉見彼大眾」。贊曰：此見",
    "T34n1723_002:0693b03": "四眾。",
    "T34n1723_002:0693b04": "經「或有諸比丘(至)說法求佛道」。贊曰：此四頌",
    "T34n1723_002:0693b05": "見菩薩種種因緣、信解、相貌、行菩薩道，唯",
    "T34n1723_002:0693b06": "頌信解，亂修行故。一頌勤、戒，欲顯在家、出",
    "T34n1723_002:0693b07": "家並得行菩薩行，故言比丘，或稱菩薩，精",
    "T34n1723_002:0693b08": "進遍策，戒是學本，故初舉之。一頌施、忍，言",
    "T34n1723_002:0693b09": "「等」者，施、忍非一，類有多故。一頌禪定，一頌",
    "T34n1723_002:0693b10": "智慧。",
    "T34n1723_002:0693b11": "經「爾時四部眾(至)是事何因緣」。贊曰：下一頌",
    "T34n1723_002:0693b12": "半頌第五欲聞成也。長行云「二十億菩薩樂",
    "T34n1723_002:0693b13": "欲聞法」，此言「四部」，互相顯故。前據發心，此",
    "T34n1723_002:0693b14": "未發故。",
    "T34n1723_002:0693b15": "經「天人所奉尊(至)唯汝能證知」。贊曰：下四頌",
    "T34n1723_002:0693b16": "第六答成。長行有四，此文有二，初二頌因",
    "T34n1723_002:0693b17": "說此經，後二頌時節短長，略無傳燈眷屬",
    "T34n1723_002:0693b18": "大眾安樂。此初也。「適」近也始也。纔從定起能",
    "T34n1723_002:0693b19": "引眾生至菩提位，出世智慧照達真俗名",
    "T34n1723_002:0693b20": "世間眼。",
    "T34n1723_002:0693b21": "經「世尊既讚歎(至)悉皆能受持」。贊曰：時節短",
    "T34n1723_002:0693b22": "長也。",
    "T34n1723_002:0693b23": "經「佛說是法華(至)當入於涅槃」。贊曰：上頌",
    "T34n1723_002:0693b24": "示相同今，下四頌頌第二唱滅異即。分",
    "T34n1723_002:0693b25": "三：二頌唱滅，一頌誡勸所化，一頌大眾悲",
    "T34n1723_002:0693b26": "惱。此初也。化緣既終便唱今滅。",
    "T34n1723_002:0693b27": "經「汝一心精進(至)億劫時一遇」。贊曰：此誡",
    "T34n1723_002:0693b28": "勸所化，精進為出世之根，放逸為生死之",
    "T34n1723_002:0693b29": "本，理須修斷，況乎諸佛億劫方遇，今既得",
    "T34n1723_002:0693c01": "遇而不修斷者哉！故經云諸佛出現樂、演",
    "T34n1723_002:0693c02": "說正法樂、僧眾和合樂，同修勇進樂。",
    "T34n1723_002:0693c03": "經「世尊諸子等(至)佛滅一何速」。贊曰：大眾悲",
    "T34n1723_002:0693c04": "惱也。世間空虛、眾生福盡故生悲惱。",
    "T34n1723_002:0693c05": "經「聖主法之王(至)汝等勿憂怖」。贊曰：下二頌",
    "T34n1723_002:0693c06": "半第三當成佛記，有二：一頌勸勿生憂，有",
    "T34n1723_002:0693c07": "當來佛可依投故，示同入滅實常樂故；後",
    "T34n1723_002:0693c08": "一頌半正明授記。此初也。",
    "T34n1723_002:0693c09": "經「是德藏菩薩(至)亦度無量眾」。贊曰：此授記",
    "T34n1723_002:0693c10": "也。",
    "T34n1723_002:0693c11": "經「佛此夜滅度(至)以求無上道」。贊曰：第四二",
    "T34n1723_002:0693c12": "頌現入涅槃中：初一頌現入涅槃，後一頌",
    "T34n1723_002:0693c13": "見失良醫精勤慕道。",
    "T34n1723_002:0693c14": "經「是妙光法師(至)廣宣法華經」。贊曰：上二",
    "T34n1723_002:0693c15": "十九頌頌受用大因佛在宣揚，下有九頌",
    "T34n1723_002:0693c16": "頌餘四因滅後行化，分四：初一頌攝取",
    "T34n1723_002:0693c17": "諸佛轉法輪因，次一頌善堅實如來法輪",
    "T34n1723_002:0693c18": "因，次一頌能進入因，後六頌憶念因。此初",
    "T34n1723_002:0693c19": "也。",
    "T34n1723_002:0693c20": "經「是諸八王子(至)當見無數佛」。贊曰：此第二",
    "T34n1723_002:0693c21": "善堅實如來法輪因。若依小乘於三無數",
    "T34n1723_002:0693c22": "劫，逆次逢勝觀、燃燈、寶髻佛，初釋迦牟尼",
    "T34n1723_002:0693c23": "初劫初逢釋迦牟尼佛，更逢七萬五千佛。第",
    "T34n1723_002:0693c24": "二劫初逢寶髻佛，更逢七萬六千佛。第三劫",
    "T34n1723_002:0693c25": "初逢燃燈佛，更逢七萬七千佛。第三劫滿百",
    "T34n1723_002:0693c26": "劫修相好業，初逢勝觀佛，即毘婆尸。由翹",
    "T34n1723_002:0693c27": "足讚歎底沙超於九劫，所以經中往往言",
    "T34n1723_002:0693c28": "過去九十一劫有毘婆尸佛。若依大乘，第四",
    "T34n1723_002:0693c29": "依菩薩供養八恒河沙諸佛，始今解涅槃十",
    "T34n1723_002:0694a01": "六分義。古來配在第十地中，今亦未定，只",
    "T34n1723_002:0694a02": "言八恒河沙，何必即是第十地也。真諦釋言：",
    "T34n1723_002:0694a03": "「初劫遇五恒，第二劫逢六恒，第三劫逢七",
    "T34n1723_002:0694a04": "恒河沙佛。」所以今言得入八地，仍言當見",
    "T34n1723_002:0694a05": "無數諸佛。",
    "T34n1723_002:0694a06": "經「供養諸佛已(至)轉次而授記」。贊曰：此第三",
    "T34n1723_002:0694a07": "能進入因，後得作佛故。",
    "T34n1723_002:0694a08": "經「最後天中天(至)度脫無量眾」。贊曰：此第四。",
    "T34n1723_002:0694a09": "後有六頌憶念因，分二：初一頌憶八子，後",
    "T34n1723_002:0694a10": "五頌憶八百弟子。此初也。",
    "T34n1723_002:0694a11": "經「是妙光法師(至)號之為求名」。贊曰：下五頌",
    "T34n1723_002:0694a12": "憶八百弟子，分二：初二頌半憶染因，後二",
    "T34n1723_002:0694a13": "頌半憶淨因。此初也。寶族姓以為貴、愛利",
    "T34n1723_002:0694a14": "譽以為先，所習多廢故號求名，具六失",
    "T34n1723_002:0694a15": "故，如文可知。「懈」音古隘反，懶也倦也。「怠」音",
    "T34n1723_002:0694a16": "徒亥反，亦懈也疲也。或作「駘」亦疲也慢也墮",
    "T34n1723_002:0694a17": "也。第二貪著已得利名，第三更求未得名",
    "T34n1723_002:0694a18": "利。「族」云類也。《周禮》「四閭為族」，鄭玄「百家",
    "T34n1723_002:0694a19": "也」。",
    "T34n1723_002:0694a20": "經「亦行眾善業(至)其數無有量」。贊曰：頌淨",
    "T34n1723_002:0694a21": "因，有二：初五句憶淨五因，後五句憶淨二",
    "T34n1723_002:0694a22": "果。",
    "T34n1723_002:0694a23": "經「彼佛滅度後(至)今則我身是」。贊曰：上四十",
    "T34n1723_002:0694a24": "頌頌指陳別事，下三頌頌古今相即。有三：",
    "T34n1723_002:0694a25": "初一頌即人，次一頌即法，後一頌結成。此",
    "T34n1723_002:0694a26": "初也。",
    "T34n1723_002:0694a27": "經「我見燈明佛(至)欲說法華經」。贊曰：此即",
    "T34n1723_002:0694a28": "法。",
    "T34n1723_002:0694a29": "經「今相如本瑞(至)助發實相義」。贊曰：此結",
    "T34n1723_002:0694b01": "成也。放光警覺、有緣皆集，眾見此已深生",
    "T34n1723_002:0694b02": "渴仰，起此神變表法非虛，顯證深密，故",
    "T34n1723_002:0694b03": "名放光助實相義。",
    "T34n1723_002:0694b04": "經「諸人今當知(至)充足求佛道」。贊曰：上四",
    "T34n1723_002:0694b05": "十三頌頌長行，下之二頌大文第三語眾勸",
    "T34n1723_002:0694b06": "知陳佛今說，有二：初一頌明佛說法雨道",
    "T34n1723_002:0694b07": "芽生令進善也，後一頌明佛說法令求道",
    "T34n1723_002:0694b08": "者疑惑皆除斷滅眾惡。此初也。",
    "T34n1723_002:0694b09": "經「諸求三乘人(至)令盡無有餘」。贊曰：此斷疑",
    "T34n1723_002:0694b10": "也。此後二頌雨大法雨，說大法也。",
    "T34n1723_002:0694b11": "妙法蓮華經玄贊卷第二(末)",
    "T34n1723_002:0694b12": "保安三年四月四日書了，法隆寺僧覺印之。",
    "T34n1723_002:0694b13": "同年十月廿二日移點了，興福寺圓如房本。",
    "T34n1723_002:0694b14": "法隆寺僧覺印為令法久住為之，以左點可",
    "T34n1723_002:0694b15": "為指南(云云)。"
}