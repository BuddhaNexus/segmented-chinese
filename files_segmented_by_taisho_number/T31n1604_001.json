{
    "T31n1604_001:0589b21": "大乘莊嚴經論卷第一",
    "T31n1604_001:0589b23": "太子右庶子安平男臣李百藥",
    "T31n1604_001:0589b24": "奉　勅序",
    "T31n1604_001:0589b25": "臣聞。天帝受無上之法。景福會昌。輪王致正",
    "T31n1604_001:0589b26": "真之道。神祇合德。是則聖人執契。玄化潛通。",
    "T31n1604_001:0589b27": "至誠所感。冥功斯應。皇情西顧。法海東流。如",
    "T31n1604_001:0589b28": "開洪範之圖。似得圓光之夢。持綫妙典。發金",
    "T31n1604_001:0589b29": "口而祕綸言。書葉舊章。自龍宮而升麟閣。昔",
    "T31n1604_001:0589c01": "迦維馭世。大啟法門。懸明鏡於無象。運虛舟",
    "T31n1604_001:0589c02": "於彼岸。空有兼謝。生滅俱忘。絕智希夷之表。",
    "T31n1604_001:0589c03": "遺形動寂之外。然隨緣利見。應跡生知。震大",
    "T31n1604_001:0589c04": "地而萃人天。放神光而掩日月。百億須彌。俱",
    "T31n1604_001:0589c05": "霑聲教。三千世界。盡入隄封。愍三毒之韁",
    "T31n1604_001:0589c06": "鎖。矜五蔭之纏蓋。惜飛電於浮生。歎懸藤於",
    "T31n1604_001:0589c07": "逝水。八關云闢。開慧識於幽塗。三乘方軌。運",
    "T31n1604_001:0589c08": "慈心於朽宅。龍興霧集。神動天隨大道為心。",
    "T31n1604_001:0589c09": "望法雲而遐舉。聞聲悟道。漸初地而依仁。遷",
    "T31n1604_001:0589c10": "[木*奈]苑之喬枝。入祇園之隩室。酌智水之餘",
    "T31n1604_001:0589c11": "潤。承慧日之末光。既而稅駕連河。歸真雙樹。",
    "T31n1604_001:0589c12": "聖靈逾遠。像教浸微。大義或乖。斯文將墜。穿",
    "T31n1604_001:0589c13": "鑿異端。分析多緒。是末非古。殊塗別派。天親",
    "T31n1604_001:0589c14": "初學之輩。尚致西河之疑。龍樹究竟之儔。彌",
    "T31n1604_001:0589c15": "深東魯之歎。仰惟法寶。盡諦無為。故經文云。",
    "T31n1604_001:0589c16": "佛以法為師。佛從法生。佛依法住。豈止研幾",
    "T31n1604_001:0589c17": "盡性。妙物窮神。出入無間。苞含元氣而已。",
    "T31n1604_001:0589c18": "若夫惟天為大。寒暑運其功。謂地蓋厚。山澤",
    "T31n1604_001:0589c19": "通其氣。是以姬文以大聖之姿。幽贊易道。丘",
    "T31n1604_001:0589c20": "明懷同恥之德。祖述微言。諸經著論。俯同斯",
    "T31n1604_001:0589c21": "旨。大乘莊嚴論者。無著菩薩纂焉。菩薩以",
    "T31n1604_001:0589c22": "如來滅度之後。含章秀發。三十二相。具體而",
    "T31n1604_001:0589c23": "微。八千億結。承風俱解。弘通正法。莊飾經",
    "T31n1604_001:0589c24": "王。明真如功德之宗。顯大士位行之地。破小",
    "T31n1604_001:0589c25": "乘執著。成大乘綱紀。其菩提一品。最為微妙。",
    "T31n1604_001:0589c26": "轉八識以成四智。束四智以具三身。詳諸經",
    "T31n1604_001:0589c27": "論所未曾有。可謂聞所未聞。見所未見。",
    "T31n1604_001:0589c28": "聖上受飛行之寶命。總步驟於前王。屈天師",
    "T31n1604_001:0589c29": "之尊。智周萬物。應人皇之運。道照三明。慈",
    "T31n1604_001:0590a01": "惠外宣。神機內湛。端扆而役百靈。垂拱而",
    "T31n1604_001:0590a02": "朝萬國。彌綸造化之初。含吐陰陽之際。功成",
    "T31n1604_001:0590a03": "作樂。既章韶舞。治定制禮。言動翠華。金輪所",
    "T31n1604_001:0590a04": "王。封疆之固惟遠。芥城雖滿。龜鼎之祚無",
    "T31n1604_001:0590a05": "窮。光闡大猷。開導群品。凡諸內典。盡令翻",
    "T31n1604_001:0590a06": "譯。摩伽陀國三藏法師波羅頗蜜多羅。唐",
    "T31n1604_001:0590a07": "言明友。即中天竺剎利王之種姓也以大唐",
    "T31n1604_001:0590a08": "貞觀元年十二月入京。法師戒行精勤。才識",
    "T31n1604_001:0590a09": "明敏。至德隣于初果。多能亞夫將聖。繼澄什",
    "T31n1604_001:0590a10": "之清塵。來儀上國。摽生遠之逸氣。高步玄",
    "T31n1604_001:0590a11": "門。帝心簡在。皇儲禮敬。其博聞強記。探幽洞",
    "T31n1604_001:0590a12": "微。京城大德。莫不推許。粵以貞觀四年。恭承",
    "T31n1604_001:0590a13": "明詔。又",
    "T31n1604_001:0590a14": "勅尚書左僕射[邱丘+千]國公房玄齡。散騎常侍行",
    "T31n1604_001:0590a15": "太子左庶子杜正倫銓定。義學法師慧乘慧",
    "T31n1604_001:0590a16": "朗法常智解曇藏智首道岳惠明僧辯僧珍法",
    "T31n1604_001:0590a17": "琳靈佳慧賾慧淨玄謨僧伽等。於勝光寺共",
    "T31n1604_001:0590a18": "成勝業。又勅太府卿蘭陵男蕭璟監掌修緝。",
    "T31n1604_001:0590a19": "三藏法師云。外國凡大小乘學。悉以此論為",
    "T31n1604_001:0590a20": "本。若於此不通。未可弘法。是以覃思專精。特",
    "T31n1604_001:0590a21": "加研究。慧淨法師。聰敏博識。受旨綴文。玄謨",
    "T31n1604_001:0590a22": "法師。善達方言。又兼義解。至心譯語。一無紕",
    "T31n1604_001:0590a23": "謬以七年獻春此始。撰定斯畢。勒成十有三",
    "T31n1604_001:0590a24": "卷二十四品。勅太子右庶子安平男李百藥",
    "T31n1604_001:0590a25": "序之云爾。",
    "T31n1604_001:0590b01": "大乘莊嚴經論卷第一",
    "T31n1604_001:0590b03": "無著菩薩造",
    "T31n1604_001:0590b04": "大唐天竺三藏波羅頗蜜多羅譯",
    "T31n1604_001:0590b05": "緣起品第一",
    "T31n1604_001:0590b06": "偈曰。",
    "T31n1604_001:0590b07": "　義智作諸義　　言句皆無垢",
    "T31n1604_001:0590b08": "　救濟苦眾生　　慈悲為性故",
    "T31n1604_001:0590b09": "　巧說方便法　　所謂最上乘",
    "T31n1604_001:0590b10": "　為發大心者　　略以五義現",
    "T31n1604_001:0590b11": "釋曰。莊嚴大乘經論。誰能莊嚴。答義智能莊",
    "T31n1604_001:0590b12": "嚴。問義智云何莊嚴。答開作諸義。問以何開",
    "T31n1604_001:0590b13": "作。答以言及句。問以何等言。以何等句。答以",
    "T31n1604_001:0590b14": "無垢言以無垢句。無垢言者。謂能至涅槃",
    "T31n1604_001:0590b15": "城。無垢句者。謂字句相應。若離無垢言句。則",
    "T31n1604_001:0590b16": "於諸義不能開曉。問以何義故莊嚴。答為救",
    "T31n1604_001:0590b17": "濟苦眾生故。問眾生自苦。何因救濟。答為菩",
    "T31n1604_001:0590b18": "薩者大悲為體生憐愍故。問若救他苦莊嚴",
    "T31n1604_001:0590b19": "何法。答莊嚴如來巧說方便法。問何等方便",
    "T31n1604_001:0590b20": "法。答所謂最上乘。問為誰故莊嚴。答為發大",
    "T31n1604_001:0590b21": "乘心者。問以幾義莊嚴。答略以五義示現。問",
    "T31n1604_001:0590b22": "何者五義。偈曰。",
    "T31n1604_001:0590b23": "　譬如金成器　　譬如花正敷",
    "T31n1604_001:0590b24": "　譬如食美膳　　譬如解文字",
    "T31n1604_001:0590b25": "　譬如開寶篋　　是各得歡喜",
    "T31n1604_001:0590b26": "　五義法莊嚴　　歡喜亦如是",
    "T31n1604_001:0590b27": "釋曰。此中五譬即譬彼五義莊嚴。如其次第。",
    "T31n1604_001:0590b28": "能令發大心者信向故。受教故。思惟故。修習",
    "T31n1604_001:0590b29": "故。證得故。問其義云何。答金成譬。為令信向",
    "T31n1604_001:0590c01": "轉彼心故。華敷譬。為令受教開示彼故。食膳",
    "T31n1604_001:0590c02": "譬。為令思惟得法味故。解文譬。為令修習更",
    "T31n1604_001:0590c03": "不思故。開篋譬。為令證得真實菩提分寶自",
    "T31n1604_001:0590c04": "覺證故。由此五義分別大乘。能令彼人得生",
    "T31n1604_001:0590c05": "愛樂。問若彼法自性功德具足。何義更須莊",
    "T31n1604_001:0590c06": "嚴為。答此問。偈曰。",
    "T31n1604_001:0590c07": "　譬如莊美質　　臨鏡生勝喜",
    "T31n1604_001:0590c08": "　妙法莊嚴已　　得喜更第一",
    "T31n1604_001:0590c09": "釋曰。譬如美質加莊像。現在於鏡則生勝",
    "T31n1604_001:0590c10": "喜。何以故。為有悅故。菩薩亦爾。莊嚴妙法",
    "T31n1604_001:0590c11": "義入自心則生勝喜。何以故。為有問故。問",
    "T31n1604_001:0590c12": "彼法有何功德須此莊嚴。強欲令他恭敬信",
    "T31n1604_001:0590c13": "受耶。偈曰。",
    "T31n1604_001:0590c14": "　譬如飲藥苦　　病差則為樂",
    "T31n1604_001:0590c15": "　住文及解義　　苦樂亦如是",
    "T31n1604_001:0590c16": "　譬如難事王　　因事得威力",
    "T31n1604_001:0590c17": "　如是難解義　　因解得法財",
    "T31n1604_001:0590c18": "　譬如見生寶　　不別則不愛",
    "T31n1604_001:0590c19": "　如是聞妙法　　不覺亦不喜",
    "T31n1604_001:0590c20": "釋曰。此三偈次第顯示妙法有三功德。一顯",
    "T31n1604_001:0590c21": "斷障因功德。二顯自在因功德。三顯妙喜",
    "T31n1604_001:0590c22": "因功德。問此義云何。答如飲苦藥。初時則苦。",
    "T31n1604_001:0590c23": "以難服故。後時則樂。以病差故。此法亦爾。住",
    "T31n1604_001:0590c24": "文時苦。味難得故。解義時樂。障病破故。如事",
    "T31n1604_001:0590c25": "嚴王。初時則苦。難得意故。後時則樂。與威力",
    "T31n1604_001:0590c26": "故。此法亦爾。思惟時苦。深難解故。思度時",
    "T31n1604_001:0590c27": "樂。長聖財故。如見生寶。未別時則不愛。謂",
    "T31n1604_001:0590c28": "無用故。識別時則深重。知有用故。此法亦爾。",
    "T31n1604_001:0590c29": "修行時則不喜。謂空無用故。修度時則深悅。",
    "T31n1604_001:0591a01": "知有大用故。緣起品究竟。",
    "T31n1604_001:0591a02": "大乘莊嚴經論成宗品第二",
    "T31n1604_001:0591a03": "釋曰。有人疑此大乘非佛所說。云何有此功",
    "T31n1604_001:0591a04": "德可得。我今決彼疑網。成立大乘真是佛說。",
    "T31n1604_001:0591a05": "偈曰。",
    "T31n1604_001:0591a06": "　不記亦同行　　不行亦成就",
    "T31n1604_001:0591a07": "　體非體能治　　文異八因成",
    "T31n1604_001:0591a08": "釋曰。成立大乘略有八因。一者不記。二者同",
    "T31n1604_001:0591a09": "行。三者不行。四者成就。五者體。六者非體。",
    "T31n1604_001:0591a10": "七者能治。八者文異。第一不記者。先法已盡",
    "T31n1604_001:0591a11": "後佛正出。若此大乘非是正法。何故世尊初",
    "T31n1604_001:0591a12": "不記耶。譬如未來有異世尊即記。此不記故",
    "T31n1604_001:0591a13": "知是佛說。第二同行者。聲聞乘與大乘非先",
    "T31n1604_001:0591a14": "非後一時同行。汝云何知此大乘獨非佛說。",
    "T31n1604_001:0591a15": "第三不行者。大乘深廣非忖度人之所能信。",
    "T31n1604_001:0591a16": "況復能行外道制諸論。彼種不可得。是故",
    "T31n1604_001:0591a17": "不行。由彼不行故是佛說。第四成就者。若汝",
    "T31n1604_001:0591a18": "言餘得菩提者說有大乘。非是今佛說有大",
    "T31n1604_001:0591a19": "乘。若作此執則反成我義。彼得菩提亦即是",
    "T31n1604_001:0591a20": "佛如是說故。第五體者。若汝言餘佛有大乘",
    "T31n1604_001:0591a21": "體此佛無大乘體。若作此執亦成我義。大乘",
    "T31n1604_001:0591a22": "無異體是一故。第六非體者。若汝言此佛無",
    "T31n1604_001:0591a23": "大乘體。則聲聞乘亦無體。若汝言聲聞乘是",
    "T31n1604_001:0591a24": "佛說故有體大乘非佛說故無體。若作此執",
    "T31n1604_001:0591a25": "有大過失。若無佛乘而有佛出說聲聞乘者",
    "T31n1604_001:0591a26": "理不應故。第七能治者。由依此法修行得無",
    "T31n1604_001:0591a27": "分別智。由無分別智能破諸煩惱。由此因故",
    "T31n1604_001:0591a28": "不得言無大乘。第八文異者。大乘甚深非如",
    "T31n1604_001:0591a29": "文義。不應一向隨文取義言非佛語。復次若",
    "T31n1604_001:0591b01": "汝言初不記者。由佛無功用心捨故。若作",
    "T31n1604_001:0591b02": "此執是義不然。偈曰。",
    "T31n1604_001:0591b03": "　諸佛三因緣　　現見亦護法",
    "T31n1604_001:0591b04": "　如來智無礙　　捨者不應爾",
    "T31n1604_001:0591b05": "釋曰。若此大乘非佛說者。是為大障。諸佛有",
    "T31n1604_001:0591b06": "三因緣。何故不記。一無功用智恒起是眼恒",
    "T31n1604_001:0591b07": "見。二恒作正勤守護正法。三如來智力無有",
    "T31n1604_001:0591b08": "障礙。由此三因。汝言捨而不記者。不應道理。",
    "T31n1604_001:0591b09": "復次若汝言有體者。即聲聞乘是大乘體。何",
    "T31n1604_001:0591b10": "以故。即以此乘得大菩提故。若作此執是義",
    "T31n1604_001:0591b11": "不然。偈曰。",
    "T31n1604_001:0591b12": "　非全非不違　　非行非教授",
    "T31n1604_001:0591b13": "　是故聲聞乘　　非即是大乘",
    "T31n1604_001:0591b14": "釋曰。有四因緣非即以聲聞乘為大乘體。非",
    "T31n1604_001:0591b15": "全故。非不違故。非行故。非教授故。非全者。",
    "T31n1604_001:0591b16": "聲聞乘無有利他教授。但為自厭離欲解脫",
    "T31n1604_001:0591b17": "而教授故。非不違者。若言聲聞乘以自方便",
    "T31n1604_001:0591b18": "而教授他。即是他利教授。是義不然。何以故。",
    "T31n1604_001:0591b19": "雖以自利安他。彼亦自求涅槃勤行方便。不",
    "T31n1604_001:0591b20": "可以此得大菩提故。非行者。若汝言若能久",
    "T31n1604_001:0591b21": "行聲聞乘行則得大菩提果。是義不然。非方",
    "T31n1604_001:0591b22": "便故。聲聞乘非大菩提。方便不以久行。非方",
    "T31n1604_001:0591b23": "便能得大乘果。譬如搆角求乳。不可得故。",
    "T31n1604_001:0591b24": "非教授者。如大乘教授聲聞乘無。是故聲聞",
    "T31n1604_001:0591b25": "乘不得即是大乘。復次今更示汝相違義。偈",
    "T31n1604_001:0591b26": "曰。",
    "T31n1604_001:0591b27": "　發心與教授　　方便及住持",
    "T31n1604_001:0591b28": "　時節下上乘　　五事一切異",
    "T31n1604_001:0591b29": "釋曰。聲聞乘與大乘有五種相違。一發心異。",
    "T31n1604_001:0591c01": "二教授異。三方便異。四住持異。五時節異。聲",
    "T31n1604_001:0591c02": "聞乘若發心若教授若勤方便。皆為自得涅",
    "T31n1604_001:0591c03": "槃故。住持亦少。福智聚小故。時節亦少。乃至",
    "T31n1604_001:0591c04": "三生得解脫故。大乘不爾。發心教授勤方便。",
    "T31n1604_001:0591c05": "皆為利他故。住持亦多。福智聚大故。時節亦",
    "T31n1604_001:0591c06": "多。經三大阿僧祇劫故。如是一切相違。是",
    "T31n1604_001:0591c07": "故不應以小乘行而得大乘果。復次若汝言",
    "T31n1604_001:0591c08": "佛語有三相。一者入修多羅。二者顯示毘",
    "T31n1604_001:0591c09": "尼。三者不違法空。汝以一切法無自性而為",
    "T31n1604_001:0591c10": "教授。違此三相故非佛語。若作此執是義不",
    "T31n1604_001:0591c11": "然。偈曰。",
    "T31n1604_001:0591c12": "　入自大乘經　　現自煩惱滅",
    "T31n1604_001:0591c13": "　廣大甚深義　　不違自法空",
    "T31n1604_001:0591c14": "釋曰。今此大乘亦不違三相。入自大乘修多",
    "T31n1604_001:0591c15": "羅故。現自煩惱毘尼故。由菩薩以分別為煩",
    "T31n1604_001:0591c16": "惱故。廣大甚深即是菩薩法空。不違此空得",
    "T31n1604_001:0591c17": "大菩提故。是故此乘與三相不相違。復次前",
    "T31n1604_001:0591c18": "說不行者。我今更示此義令汝信受。偈曰。",
    "T31n1604_001:0591c19": "　有依及不定　　緣俗亦不普",
    "T31n1604_001:0591c20": "　退屈忖度人　　寧解大乘義",
    "T31n1604_001:0591c21": "釋曰。由有五因彼忖度者不能得入大乘境",
    "T31n1604_001:0591c22": "界。彼智有依故。不定故。緣俗故。不普故。退",
    "T31n1604_001:0591c23": "屈故。彼有依者。智依教生。非證智故。不",
    "T31n1604_001:0591c24": "定者。有時更有。異智生故。緣俗者。忖度世",
    "T31n1604_001:0591c25": "諦。不及第一義諦故。不普者。雖緣世諦但得",
    "T31n1604_001:0591c26": "少解。不解一切故。退屈者。諍論辯窮即默然",
    "T31n1604_001:0591c27": "故。大乘者即無所依乃至終不退屈。不退屈",
    "T31n1604_001:0591c28": "者。無量經中有百千偈說大乘法。由得此法",
    "T31n1604_001:0591c29": "辯才無盡。是故大乘非忖度人境。問汝說聲",
    "T31n1604_001:0592a01": "聞乘非佛菩提方便。若爾何者是耶。偈曰。",
    "T31n1604_001:0592a02": "　廣大及甚深　　成熟無分別",
    "T31n1604_001:0592a03": "　說此二方便　　即是無上乘",
    "T31n1604_001:0592a04": "釋曰。廣大者。謂諸神通。由極勤方便令他信",
    "T31n1604_001:0592a05": "解故。甚深者。謂無分別智。由難行故如其次",
    "T31n1604_001:0592a06": "第。一為成熟眾生。二為成熟佛法。即說此",
    "T31n1604_001:0592a07": "二為無上菩提方便。此二方便即是無上乘",
    "T31n1604_001:0592a08": "體。問若爾有人於中怖畏。過失云何。偈曰。",
    "T31n1604_001:0592a09": "　不應怖而怖　　由怖被燒然",
    "T31n1604_001:0592a10": "　怖引非福故　　長時過患起",
    "T31n1604_001:0592a11": "釋曰。若人非怖畏處妄生怖畏。是人即墮極",
    "T31n1604_001:0592a12": "熱惡道而被燒然。何以故。由此怖畏引大非",
    "T31n1604_001:0592a13": "福聚生。由此罪故能令是人經無量劫受大",
    "T31n1604_001:0592a14": "熱惱。問彼人復有何因生此怖畏。偈曰。",
    "T31n1604_001:0592a15": "　非性非法朋　　少慧少因力",
    "T31n1604_001:0592a16": "　怖此深妙法　　退失大菩提",
    "T31n1604_001:0592a17": "釋曰。若人生怖由四因緣。一非種性。離菩",
    "T31n1604_001:0592a18": "薩性故二非法朋。離善知識故三少慧力。未",
    "T31n1604_001:0592a19": "解大乘法空故。四少因力。先世不種諸波羅",
    "T31n1604_001:0592a20": "蜜自性善根故。由此因緣於甚深妙法橫生",
    "T31n1604_001:0592a21": "怖想。由此想故於大菩提福智二聚應得不",
    "T31n1604_001:0592a22": "得。是名為退。汝今應知。此退過患最極深重。",
    "T31n1604_001:0592a23": "已說怖過及怖因。次說不應怖畏因。偈曰。",
    "T31n1604_001:0592a24": "　無異即互無　　有異即險處",
    "T31n1604_001:0592a25": "　無譬種種說　　續說多門說",
    "T31n1604_001:0592a26": "　非有如文義　　諸佛甚深體",
    "T31n1604_001:0592a27": "　聰慧正觀人　　應知不應怖",
    "T31n1604_001:0592a28": "釋曰。無異即互無者。若汝言聲聞乘即是大",
    "T31n1604_001:0592a29": "乘無異大乘體。若如是者。即聲聞辟支佛乘",
    "T31n1604_001:0592b01": "復無有體。何以故。由得佛故。如是一切皆是",
    "T31n1604_001:0592b02": "佛乘。何因怖耶。有異即險處者。若汝許有異",
    "T31n1604_001:0592b03": "大乘體。此體即是一切智道。最為第一險處。",
    "T31n1604_001:0592b04": "由難度故此應仰信。何因怖耶。無譬者。於一",
    "T31n1604_001:0592b05": "時中無二大乘並出可以相比。何因怖一不",
    "T31n1604_001:0592b06": "怖二耶。種種說者。今此大乘非獨說空。亦說",
    "T31n1604_001:0592b07": "大福智聚。應解此意。何因獨怖空耶。續說",
    "T31n1604_001:0592b08": "者一切時中決定相續說空汝非乍聞。何因",
    "T31n1604_001:0592b09": "怖耶。多門說者彼彼經中多門異說顯大要",
    "T31n1604_001:0592b10": "用。破諸分別得無分別智。若異此說無大用",
    "T31n1604_001:0592b11": "者。如來但應言空不說如法性實際等。既說",
    "T31n1604_001:0592b12": "有多門何因獨怖空耶。非有如文義者。大乘",
    "T31n1604_001:0592b13": "甚深不如文義。何因隨文取義而怖空耶。",
    "T31n1604_001:0592b14": "諸佛甚深體者。佛性甚深卒難覺識應求了",
    "T31n1604_001:0592b15": "別何因怖耶。由如是等因緣故。聰慧正觀人",
    "T31n1604_001:0592b16": "於此大乘不應怖畏。已說不應怖畏因。次說",
    "T31n1604_001:0592b17": "能行此法智。偈曰。",
    "T31n1604_001:0592b18": "　隨次聞思修　　得法及得慧",
    "T31n1604_001:0592b19": "　此智行此法　　未得勿非毀",
    "T31n1604_001:0592b20": "釋曰。若人最初依善知識能起正聞。次於正",
    "T31n1604_001:0592b21": "義能起正憶。次於真實境界得生正智。次",
    "T31n1604_001:0592b22": "從彼彼得證法果。次從彼後起解脫智。是人",
    "T31n1604_001:0592b23": "此智隨深入遠能行此法。汝若自無此智。不",
    "T31n1604_001:0592b24": "應決定言非佛語。已說能行此法智。次遮怖",
    "T31n1604_001:0592b25": "畏此法句。偈曰。",
    "T31n1604_001:0592b26": "　不解解不深　　深非思度解",
    "T31n1604_001:0592b27": "　解深得解脫　　諸怖不應爾",
    "T31n1604_001:0592b28": "釋曰。不解者。若汝言如是深法非我所解。如",
    "T31n1604_001:0592b29": "是起怖畏者不應爾。解不深者。若汝言佛解",
    "T31n1604_001:0592c01": "亦不深。如其解深何故說深。如是起怖畏者",
    "T31n1604_001:0592c02": "不應爾。深非思度解者。若汝言何故此深。非",
    "T31n1604_001:0592c03": "思量境界。如是起怖畏者不應爾。解深得解",
    "T31n1604_001:0592c04": "脫者。若汝言何故獨解深義能得解脫。非思",
    "T31n1604_001:0592c05": "量人能得解脫。如是起怖畏者不應爾。如是",
    "T31n1604_001:0592c06": "已遮怖畏此法句。次以不信成立大乘。偈曰。",
    "T31n1604_001:0592c07": "　由小信界伴　　不解深大法",
    "T31n1604_001:0592c08": "　由汝不解故　　成我無上乘",
    "T31n1604_001:0592c09": "釋曰。小信者。狹劣信解故。小界者。阿梨",
    "T31n1604_001:0592c10": "耶識中熏習小種子故。小伴者。相似信界為",
    "T31n1604_001:0592c11": "眷屬故。此三若小則不信別有大乘。由此不",
    "T31n1604_001:0592c12": "信則成我所立是無上法。已說成立大乘次",
    "T31n1604_001:0592c13": "遮謗毀大乘。偈曰。",
    "T31n1604_001:0592c14": "　隨聞而得覺　　未聞慎勿毀",
    "T31n1604_001:0592c15": "　無量餘未聞　　謗者成癡業",
    "T31n1604_001:0592c16": "釋曰。汝隨少聞得有覺悟。不應隨聞復生謗",
    "T31n1604_001:0592c17": "毀。汝於未聞無信可爾。何以故。不積善故未",
    "T31n1604_001:0592c18": "聞者多慎勿謗毀。汝無簡別若生謗毀更增",
    "T31n1604_001:0592c19": "癡業。壞前聞故。已遮謗毀。次遮邪思。偈曰。",
    "T31n1604_001:0592c20": "　如文取義時　　師心退真慧",
    "T31n1604_001:0592c21": "　謗說及輕法　　緣此大過生",
    "T31n1604_001:0592c22": "釋曰。師心者。謂自見取。非智者。邊求義故。",
    "T31n1604_001:0592c23": "退真慧者。如實真解未得退故。謗說者。毀善",
    "T31n1604_001:0592c24": "說故。輕法者。嫉所聞故。緣此非福次身受大",
    "T31n1604_001:0592c25": "苦報。是名大過起。已遮邪思。次遮惡意。偈",
    "T31n1604_001:0592c26": "曰。",
    "T31n1604_001:0592c27": "　惡意自性惡　　不善不應起",
    "T31n1604_001:0592c28": "　況移於善處　　應捨大過故",
    "T31n1604_001:0592c29": "釋曰。惡意者。是憎嫉心。自性惡者。此心是自",
    "T31n1604_001:0593a01": "性罪。尚不可於過失法中起。何況於非過法",
    "T31n1604_001:0593a02": "中起。是故急應須捨大過患故。成宗品究竟。",
    "T31n1604_001:0593a03": "大乘莊嚴經論歸依品第三",
    "T31n1604_001:0593a04": "釋曰。如此已成立大乘。次依大乘攝勝歸依。",
    "T31n1604_001:0593a05": "偈曰。",
    "T31n1604_001:0593a06": "　若人歸三寶　　大乘歸第一",
    "T31n1604_001:0593a07": "　一切遍勇猛　　得果不及故",
    "T31n1604_001:0593a08": "釋曰。一切歸依三寶中。應知大乘歸依最為",
    "T31n1604_001:0593a09": "第一。何以故。由四種大義自性勝故。何者四",
    "T31n1604_001:0593a10": "義。一者一切遍義。二者勇猛義。三者得果義。",
    "T31n1604_001:0593a11": "四者不及義。此義後當說。由此四義多有留",
    "T31n1604_001:0593a12": "難。諸歸依者或能不能。能者為勝。已說歸依",
    "T31n1604_001:0593a13": "勝。次勸勝歸依。偈曰。",
    "T31n1604_001:0593a14": "　難起亦難成　　應須大志意",
    "T31n1604_001:0593a15": "　為成自他利　　當作勝歸依",
    "T31n1604_001:0593a16": "釋曰。難起者。所謂勝願。由弘誓故。難成者。",
    "T31n1604_001:0593a17": "所謂勝行。由經無量劫故。由如此難應須發",
    "T31n1604_001:0593a18": "大志意。何以故。為欲成就他利與自利故。他",
    "T31n1604_001:0593a19": "利者。所謂願行。由願行是名聞因故。自利者。",
    "T31n1604_001:0593a20": "所謂大義。由大義是自體果故。前說四義。今",
    "T31n1604_001:0593a21": "當先說一切遍義。偈曰。",
    "T31n1604_001:0593a22": "　眾生遍乘遍　　智遍寂滅遍",
    "T31n1604_001:0593a23": "　是名智慧者　　四種一切遍",
    "T31n1604_001:0593a24": "釋曰。大乘歸依者有四種一切遍。一者眾生",
    "T31n1604_001:0593a25": "一切遍。欲度一切眾生故。二者乘一切遍。善",
    "T31n1604_001:0593a26": "解三乘故。三者智一切遍。通達二無我故。四",
    "T31n1604_001:0593a27": "者寂滅一切遍。生死涅槃體是一味。過惡功",
    "T31n1604_001:0593a28": "德不分別故。已說一切遍義。次說勇猛義。偈",
    "T31n1604_001:0593a29": "曰。",
    "T31n1604_001:0593b01": "　悕望佛菩提　　不退難行行",
    "T31n1604_001:0593b02": "　諸佛平等覺　　勇猛勝有三",
    "T31n1604_001:0593b03": "釋曰。大乘歸依有三種勝勇猛。一願勝勇猛。",
    "T31n1604_001:0593b04": "歸依佛時求大菩提多生歡喜知勝功德故。",
    "T31n1604_001:0593b05": "二者行勝勇猛。起修行時不退不屈難行行",
    "T31n1604_001:0593b06": "故。三者果勝勇猛。至成佛時與一切諸佛平",
    "T31n1604_001:0593b07": "等覺故。復次由此勇猛。彼諸佛子恒得善",
    "T31n1604_001:0593b08": "生。偈曰。",
    "T31n1604_001:0593b09": "　發心與智度　　聚滿亦大慈",
    "T31n1604_001:0593b10": "　種子及生母　　胎藏乳母勝",
    "T31n1604_001:0593b11": "釋曰。菩薩善生有四義。一者種子勝。以菩提",
    "T31n1604_001:0593b12": "心為種子故。二者生母勝。以般若波羅蜜為",
    "T31n1604_001:0593b13": "生母故。三者胎藏勝。以福智二聚住持為胎",
    "T31n1604_001:0593b14": "藏故。四者乳母勝。以大悲長養為乳母故。",
    "T31n1604_001:0593b15": "復次善生者。由勇猛故恒得勝身。偈曰。",
    "T31n1604_001:0593b16": "　妙相成生力　　大樂大方便",
    "T31n1604_001:0593b17": "　如此四成就　　是名為勝身",
    "T31n1604_001:0593b18": "釋曰。菩薩身勝有四種。一者色勝。得妙相嚴",
    "T31n1604_001:0593b19": "身勝轉輪王等相故。二者力勝。得成熟眾生",
    "T31n1604_001:0593b20": "自在力故。三者樂勝。得寂滅上品佛地無邊",
    "T31n1604_001:0593b21": "樂故。四者智勝。得救一切眾生大巧方便故",
    "T31n1604_001:0593b22": "此四成就是名佛子善生。所謂色成就力成",
    "T31n1604_001:0593b23": "就樂成就智成就。復次由此勇猛得與王子",
    "T31n1604_001:0593b24": "相似。偈曰。",
    "T31n1604_001:0593b25": "　光授法自在　　巧說善治攝",
    "T31n1604_001:0593b26": "　由此四因故　　佛種則不斷",
    "T31n1604_001:0593b27": "釋曰。由四因緣王種不斷。一者入位受職。二",
    "T31n1604_001:0593b28": "者增上無違。三者善能決判。四者分明賞罰。",
    "T31n1604_001:0593b29": "善生佛子亦爾。一者蒙光授。謂一切諸佛與",
    "T31n1604_001:0593c01": "大光明令受職故。二者法自在。謂於一切法",
    "T31n1604_001:0593c02": "中智慧自在他無違故。三者能巧說。謂對佛",
    "T31n1604_001:0593c03": "眾中善說法故。四者善治罰謂於學戒者過",
    "T31n1604_001:0593c04": "惡能治功德能攝故。復次由此勇猛得與大",
    "T31n1604_001:0593c05": "臣相似。偈曰。",
    "T31n1604_001:0593c06": "　入度見覺分　　持密利眾生",
    "T31n1604_001:0593c07": "　由此四因故　　得似於大臣",
    "T31n1604_001:0593c08": "釋曰。有四種因是大臣功德。一者入王禁宮。",
    "T31n1604_001:0593c09": "二者見王妙寶。三者祕王密語。四者自在賞",
    "T31n1604_001:0593c10": "賜。勇猛菩薩亦爾。一者常得善入諸波羅蜜。",
    "T31n1604_001:0593c11": "二者常見處處經中大菩提分寶。由不忘法",
    "T31n1604_001:0593c12": "故。三者常持如來身口意密。四者常能利益",
    "T31n1604_001:0593c13": "無邊眾生。已說勇猛義。次說得果義。偈曰。",
    "T31n1604_001:0593c14": "　福德及尊重　　有樂亦苦滅",
    "T31n1604_001:0593c15": "　證樂證法陰　　習盡有滅捨",
    "T31n1604_001:0593c16": "釋曰。大乘歸依者得此八果。一者信解時得",
    "T31n1604_001:0593c17": "大福德聚。二者發心時得三有尊重。三者故",
    "T31n1604_001:0593c18": "意受生時得三有中樂。四者解自他平等時",
    "T31n1604_001:0593c19": "得大苦聚滅。亦得滅一切眾生苦力。五者入",
    "T31n1604_001:0593c20": "無生忍時覺證最上樂。六者得菩提時證大",
    "T31n1604_001:0593c21": "法陰。法陰者所謂法身。如此法身名為大。名",
    "T31n1604_001:0593c22": "為勝。名為常。名為善聚。是無邊修多羅等法",
    "T31n1604_001:0593c23": "藏故名大。一切法中最上故名勝。永無有盡",
    "T31n1604_001:0593c24": "故名常。為力無畏等善法積聚故名善聚。七",
    "T31n1604_001:0593c25": "者得熏習聚盡永滅無餘。八者得有滅捨。有",
    "T31n1604_001:0593c26": "捨者不住生死。滅捨者不住涅槃。已說得果",
    "T31n1604_001:0593c27": "義。次說不及義。偈曰。",
    "T31n1604_001:0593c28": "　大體及大義　　無邊及無盡",
    "T31n1604_001:0593c29": "　由善世出世　　成熟神通故",
    "T31n1604_001:0594a01": "釋曰。大乘歸依者。所有善根由四因故。一切",
    "T31n1604_001:0594a02": "聲聞辟支佛所不能及。一者大體。二者大義。",
    "T31n1604_001:0594a03": "三者無邊。四者無盡問此云何。答大體者。謂",
    "T31n1604_001:0594a04": "世間善根。已得超過二乘故。大義者。謂出世",
    "T31n1604_001:0594a05": "善根。二乘出世但自利故。無邊者。謂成熟善",
    "T31n1604_001:0594a06": "根。能成熟無邊眾生故。無盡者。謂神通善根。",
    "T31n1604_001:0594a07": "至無餘涅槃亦無盡故。已說歸依勝義。次說",
    "T31n1604_001:0594a08": "歸依差別。偈曰。",
    "T31n1604_001:0594a09": "　希望及大悲　　種智亦不退",
    "T31n1604_001:0594a10": "　三出及二得　　差別有六種",
    "T31n1604_001:0594a11": "釋曰。歸依差別有六種。一自性。二因。三果。",
    "T31n1604_001:0594a12": "四業。五相應。六品類。悕望為自性。至心求佛",
    "T31n1604_001:0594a13": "體故。大悲為因。為一切眾生故。種智為果。",
    "T31n1604_001:0594a14": "得無上菩提故。不退為業。行利他難行行不",
    "T31n1604_001:0594a15": "退不屈故。三出為相應。具足三乘出離行故。",
    "T31n1604_001:0594a16": "二得為品類。世俗得法性得麁細差別故。已",
    "T31n1604_001:0594a17": "說功德差別。次說行差別。偈曰。",
    "T31n1604_001:0594a18": "　歸依有大義　　功德聚增長",
    "T31n1604_001:0594a19": "　意悲遍世間　　廣流大聖法",
    "T31n1604_001:0594a20": "釋曰。大義謂自他利行。自利行者。謂功德增",
    "T31n1604_001:0594a21": "長復有多種。若思度。若數數。若時節。皆無有",
    "T31n1604_001:0594a22": "量。由不可思度故。不可數知故。畢竟恒行。時",
    "T31n1604_001:0594a23": "無分齊故。他利行者。作意及悲遍一切眾生",
    "T31n1604_001:0594a24": "故。廣勤方便流大聖法故。大聖法者大乘法",
    "T31n1604_001:0594a25": "故。歸依品究竟。",
    "T31n1604_001:0594a26": "大乘莊嚴經論種性品第四",
    "T31n1604_001:0594a27": "釋曰。已說歸依義。次說種性差別。偈曰。",
    "T31n1604_001:0594a28": "　有勝性相類　　過惡及功德",
    "T31n1604_001:0594a29": "　金譬與寶譬　　九種各四種",
    "T31n1604_001:0594b01": "釋曰。種性有九種差別。一有體。二最勝。三",
    "T31n1604_001:0594b02": "自性。四相貌。五品類。六過惡。七功德。八金",
    "T31n1604_001:0594b03": "譬。九寶譬。如是九義一一各有四種差別。此",
    "T31n1604_001:0594b04": "偈總舉。餘偈別釋。此中先分別有體。偈曰。",
    "T31n1604_001:0594b05": "　由界及由信　　由行及由果",
    "T31n1604_001:0594b06": "　由此四差別　　應知有性體",
    "T31n1604_001:0594b07": "釋曰。種性有體由四種差別。一由界差別。二",
    "T31n1604_001:0594b08": "由信差別。三由行差別。四由果差別。由界差",
    "T31n1604_001:0594b09": "別者眾生有種種界無量差別。如多界修多",
    "T31n1604_001:0594b10": "羅說。由界差別故。應知三乘種性有差別。由",
    "T31n1604_001:0594b11": "信差別者。眾生有種種信可得。或有因力起。",
    "T31n1604_001:0594b12": "或有緣力起。能於三乘隨信一乘非信一切。",
    "T31n1604_001:0594b13": "若無性差別則亦無信差別。由行差別者。眾",
    "T31n1604_001:0594b14": "生行行或有能進或有不能進。若無性差別",
    "T31n1604_001:0594b15": "則亦無行差別。由果差別者。眾生菩提有下",
    "T31n1604_001:0594b16": "中上。子果相似故。若無性差別則亦無果差",
    "T31n1604_001:0594b17": "別。由此四差別。是故應知。種性有體。已說種",
    "T31n1604_001:0594b18": "性有體。次說種性最勝。偈曰。",
    "T31n1604_001:0594b19": "　明淨及普攝　　大義亦無盡",
    "T31n1604_001:0594b20": "　由善有四勝　　種性得第一",
    "T31n1604_001:0594b21": "釋曰。菩薩種性由四種因緣。得為最勝。一",
    "T31n1604_001:0594b22": "由善根明淨。二由善根普攝。三由善根大義。",
    "T31n1604_001:0594b23": "四由善根無盡。何以故。非諸聲聞等善根如",
    "T31n1604_001:0594b24": "是明淨故。非一切人善根攝力無畏等故。餘",
    "T31n1604_001:0594b25": "人善根無他利故。餘人善根涅槃時盡故。菩",
    "T31n1604_001:0594b26": "薩善根不爾。由此為因。種性最勝。已說種性",
    "T31n1604_001:0594b27": "最勝。次說種性自性。偈曰。",
    "T31n1604_001:0594b28": "　性種及習種　　所依及能依",
    "T31n1604_001:0594c01": "　應知有非有　　功德度義故",
    "T31n1604_001:0594c02": "釋曰。菩薩種性有四種自性。一性種自性。二",
    "T31n1604_001:0594c03": "習種自性。三所依自性。四能依自性。彼如其",
    "T31n1604_001:0594c04": "次第。復次彼有者。因體有故。非有者。果體非",
    "T31n1604_001:0594c05": "有故。問若爾云何名性。答功德度義故。度",
    "T31n1604_001:0594c06": "者出生功德義。由此道理。是故名性。已說種",
    "T31n1604_001:0594c07": "性自性。次說種性相貌。偈曰。",
    "T31n1604_001:0594c08": "　大悲及大信　　大忍及大行",
    "T31n1604_001:0594c09": "　若有如此相　　是名菩薩性",
    "T31n1604_001:0594c10": "釋曰。菩薩種性有四種相貌。一大悲為相。",
    "T31n1604_001:0594c11": "哀愍一切苦眾生故。二大信為相。愛樂一切",
    "T31n1604_001:0594c12": "大乘法故。三大忍為相。能耐一切難行行故。",
    "T31n1604_001:0594c13": "四大行為相。遍行諸波羅蜜自性善根故。已",
    "T31n1604_001:0594c14": "說種性相貌。次說種性品類。偈曰。",
    "T31n1604_001:0594c15": "　決定及不定　　不退或退墮",
    "T31n1604_001:0594c16": "　遇緣如次第　　品類有四種",
    "T31n1604_001:0594c17": "釋曰。菩薩種性品類。略說有四種。一者決",
    "T31n1604_001:0594c18": "定。二者不定。三者不退。四者退墮。如其次",
    "T31n1604_001:0594c19": "第。決定者遇緣不退。不定者遇緣退墮。已說",
    "T31n1604_001:0594c20": "種性品類。次說種性過失。偈曰。",
    "T31n1604_001:0594c21": "　應知菩薩性　　略說有四失",
    "T31n1604_001:0594c22": "　習惑與惡友　　貧窮屬他故",
    "T31n1604_001:0594c23": "釋曰。菩薩種性過失。略說有四種。一者習",
    "T31n1604_001:0594c24": "惑。功德不行煩惱多行故。二者惡友。離善知",
    "T31n1604_001:0594c25": "識狎弊人故。三者貧窮。所須眾具皆乏少故。",
    "T31n1604_001:0594c26": "四者屬他。繫屬於人不自在故。已說種性過",
    "T31n1604_001:0594c27": "失。次說種性功德。偈曰。",
    "T31n1604_001:0594c28": "　功德亦四種　　雖墮於惡道",
    "T31n1604_001:0594c29": "　遲入復速出　　苦薄及悲深",
    "T31n1604_001:0595a01": "釋曰。菩薩種性。雖有如前過失。若墮惡道應",
    "T31n1604_001:0595a02": "知於中復有四種功德。一者遲入。不數墮故。",
    "T31n1604_001:0595a03": "二者速出不久住故。三者苦薄。逼惱輕故。四",
    "T31n1604_001:0595a04": "者悲深。哀愍眾生亦成就故。已說種性功德。",
    "T31n1604_001:0595a05": "次說種性金譬。偈曰。",
    "T31n1604_001:0595a06": "　譬如勝金性　　出生有四種",
    "T31n1604_001:0595a07": "　諸善及諸智　　諸淨諸通故",
    "T31n1604_001:0595a08": "釋曰。勝金性者所出有四義。一者極多。二者",
    "T31n1604_001:0595a09": "光明。三者無垢。四者調柔。菩薩種性亦爾。一",
    "T31n1604_001:0595a10": "者為無量善根依止。二者為無量智慧依止。",
    "T31n1604_001:0595a11": "三者為一切煩惱障智障得清淨依止。四者",
    "T31n1604_001:0595a12": "為一切神通變化依止。已說種性金性譬。次",
    "T31n1604_001:0595a13": "說種性寶性譬。偈曰。",
    "T31n1604_001:0595a14": "　譬如妙寶性　　四種成就因",
    "T31n1604_001:0595a15": "　大果及大智　　大定大義故",
    "T31n1604_001:0595a16": "釋曰。妙寶性者四種成就依止。一者真成就",
    "T31n1604_001:0595a17": "依止。二者色成就依止。三者形成就依止。四",
    "T31n1604_001:0595a18": "者量成就依止。菩薩種性亦爾。一者為大菩",
    "T31n1604_001:0595a19": "提因。二者為大智因。三者為大定因。定者",
    "T31n1604_001:0595a20": "由心住故。四者為大義因。成就無邊眾生故。",
    "T31n1604_001:0595a21": "已廣分別性位。次分別無性位。偈曰。",
    "T31n1604_001:0595a22": "　一向行惡行　　普斷諸白法",
    "T31n1604_001:0595a23": "　無有解脫分　　善少亦無因",
    "T31n1604_001:0595a24": "釋曰。無般涅槃法者。是無性位。此略有二種。",
    "T31n1604_001:0595a25": "一者時邊般涅槃法。二者畢竟無涅槃法。",
    "T31n1604_001:0595a26": "時邊般涅槃法者有四種人。一者一向行惡",
    "T31n1604_001:0595a27": "行。二者普斷諸善法。三者無解脫分善根。四",
    "T31n1604_001:0595a28": "者善根不具足。畢竟無涅槃法者無因故。彼",
    "T31n1604_001:0595a29": "無般涅槃性。此謂但求生死不樂涅槃人。已",
    "T31n1604_001:0595b01": "說無性。次說令入。偈曰。",
    "T31n1604_001:0595b02": "　廣演深大法　　令信令極忍",
    "T31n1604_001:0595b03": "　究竟大菩提　　二知二性勝",
    "T31n1604_001:0595b04": "釋曰。廣演深大法者。為利他故。謂無智者。令",
    "T31n1604_001:0595b05": "得大信。已大信者令成就極忍能行不退。已",
    "T31n1604_001:0595b06": "極忍者令究竟成就無上菩提。二知者。謂諸",
    "T31n1604_001:0595b07": "凡夫及諸聲聞。若得如是彼諸二人。則知自",
    "T31n1604_001:0595b08": "性性德圓滿性最為殊勝。問云何勝。偈曰。",
    "T31n1604_001:0595b09": "　增長菩提樹　　生樂及滅苦",
    "T31n1604_001:0595b10": "　自他利為果　　此勝如吉根",
    "T31n1604_001:0595b11": "釋曰。如是種性能增長極廣功德大菩提樹。",
    "T31n1604_001:0595b12": "能得大樂。能滅大苦。能得自他利樂以為大",
    "T31n1604_001:0595b13": "果。是故此性最為第一。譬如吉祥樹根。菩",
    "T31n1604_001:0595b14": "薩種性亦爾。種性品究竟。",
    "T31n1604_001:0595b15": "大乘莊嚴經論卷第一"
}