{
    "T17n0721_047:0276c02": "12正法念處經卷第四十七",
    "T17n0721_047:0276c04": "元魏婆羅門瞿曇般若流支譯",
    "T17n0721_047:0276c05": "觀天品之二十六夜摩天之十二",
    "T17n0721_047:0276c06": "「爾時，第三夜摩天王牟修樓陀示其天眾佛",
    "T17n0721_047:0276c07": "塔經文，令彼天眾心純熟已，復示生死衰惱",
    "T17n0721_047:0276c08": "之處，無量百千諸過充滿恩愛別離，近不",
    "T17n0721_047:0276c09": "愛者，所謂老死憂悲啼哭，眾過皆滿，具足失",
    "T17n0721_047:0276c10": "壞，生死乃是具足一切諸衰惱處。「爾時，天王",
    "T17n0721_047:0276c11": "既見天眾心善調伏，然後復以憐愍心故，利",
    "T17n0721_047:0276c12": "益眾生，如是告言：『汝等天眾，今者應知一切",
    "T17n0721_047:0276c13": "諸天放逸行故，必致衰惱，後死到時心則生",
    "T17n0721_047:0276c14": "悔，極大熱惱得大殃禍。當於彼時，無有方",
    "T17n0721_047:0276c15": "便而可得脫。業繩繫縛，如是將去，獨而無伴。",
    "T17n0721_047:0276c16": "若人、若龍或地獄人，將入地獄，死羂所縛，無",
    "T17n0721_047:0276c17": "有同侶，唯除善法、若不善法，在於一切諸眾",
    "T17n0721_047:0276c18": "生海。』時彼天眾復白天主牟修樓陀，而作是",
    "T17n0721_047:0276c19": "言：『如是，如是！當於爾時無一同侶，除法、非",
    "T17n0721_047:0276c20": "法。』「爾時，天主牟修樓陀告天眾言：『汝等天眾",
    "T17n0721_047:0276c21": "應如是知，更無同伴。』",
    "T17n0721_047:0276c22": "又復告言：『汝等天眾，若欲增長信心種子，欲",
    "T17n0721_047:0276c23": "得安樂，畢竟除苦。今此天中，又復更有閻浮",
    "T17n0721_047:0276c24": "那陀金寶妙塔，真珠網覆，有七寶柱而為莊",
    "T17n0721_047:0276c25": "嚴，種種雜寶、種種光明，是迦那迦牟尼佛塔。",
    "T17n0721_047:0276c26": "我今共汝一切天眾，往詣彼塔。到彼塔已，禮",
    "T17n0721_047:0276c27": "拜供養入彼佛塔。入彼塔已，隨彼塔中所有",
    "T17n0721_047:0276c28": "諸法，一切遍看，見已攝取，得已修行，以自利",
    "T17n0721_047:0276c29": "益，出於生死，次第乃至到於涅槃。』",
    "T17n0721_047:0277a01": "「爾時，天眾既聞天主牟修樓陀如是語已，心",
    "T17n0721_047:0277a02": "生敬重，離放逸心，諸根寂靜，俱向大仙名迦",
    "T17n0721_047:0277a03": "那迦牟尼佛塔。塔之光明，如前所說。爾時，天",
    "T17n0721_047:0277a04": "眾一切皆共牟修樓陀夜摩天王詣彼佛塔。",
    "T17n0721_047:0277a05": "「到佛塔已，夜摩天王牟修樓陀告天眾言：『彼",
    "T17n0721_047:0277a06": "迦那迦牟尼如來說一切法皆悉無常，利益",
    "T17n0721_047:0277a07": "世間憐愍眾生。此佛塔內，化在壁上，汝等天",
    "T17n0721_047:0277a08": "眾若得見者，則生厭離。見無常法，必生厭離。",
    "T17n0721_047:0277a09": "彼佛世尊所說、所化，此佛塔中壁上化現。』「時",
    "T17n0721_047:0277a10": "彼天王如是說已，共彼天眾入佛塔中。彼佛",
    "T17n0721_047:0277a11": "塔量廣十由旬，彼佛塔內一切生死皆悉無",
    "T17n0721_047:0277a12": "常，一切具足無不失壞。自業行故，不得自",
    "T17n0721_047:0277a13": "在，異異不同，五道差別各各化現佛塔壁中，",
    "T17n0721_047:0277a14": "如鏡相似，彼色明了，亦如正見，處處各各了",
    "T17n0721_047:0277a15": "了分別，如雜色畫。",
    "T17n0721_047:0277a16": "「彼處一廂見八地獄，謂活、黑繩、合、喚、大喚、",
    "T17n0721_047:0277a17": "熱及大熱，至阿鼻等。見天墮中，自業風吹，首",
    "T17n0721_047:0277a18": "下足上普身炎然，一切身上火色猶如金舒",
    "T17n0721_047:0277a19": "迦樹，上從天處下墮，次第至地獄中，高聲唱",
    "T17n0721_047:0277a20": "喚。自心所誑，善業盡故，為放逸怨之所誑故。",
    "T17n0721_047:0277a21": "天中成就第一樂已，入於地獄大苦惱處，唯",
    "T17n0721_047:0277a22": "獨無伴，離於知識親舊弟兄，墮於地獄，無能",
    "T17n0721_047:0277a23": "救者。",
    "T17n0721_047:0277a24": "「彼諸天眾最初如是塔中壁上了了而見，四",
    "T17n0721_047:0277a25": "天王天墮於地獄。四天王天有殺生過、有偷",
    "T17n0721_047:0277a26": "盜過。四天王天云何殺生？謂彼天眾共阿修",
    "T17n0721_047:0277a27": "羅戰鬪之時，殺阿修羅。天得勝時，阿修羅壞，",
    "T17n0721_047:0277a28": "取其頭冠、取其鐵刀，隨彼所有一切皆取。此",
    "T17n0721_047:0277a29": "業因緣，或復更有餘業因緣墮於地獄，為心",
    "T17n0721_047:0277b01": "所誑，作如是業。於彼天中，隨何時退，於彼退",
    "T17n0721_047:0277b02": "時，陰盡滅時，攀緣中陰，生地獄中，續彼樂",
    "T17n0721_047:0277b03": "處，受中陰身，甚大苦惱。彼於如是中陰之",
    "T17n0721_047:0277b04": "中，苦惱叵耐，何況已入地獄之中，受無量",
    "T17n0721_047:0277b05": "種極大苦惱。此為大業，如是戲弄此諸眾生。",
    "T17n0721_047:0277b06": "天處退已，生地獄中。彼諸天眾於佛塔內，如",
    "T17n0721_047:0277b07": "是皆見世尊所化。",
    "T17n0721_047:0277b08": "「又彼天眾於彼塔中異處，復見四天王天退",
    "T17n0721_047:0277b09": "天處已，生餓鬼中。彼天如是食樂失已，生曠",
    "T17n0721_047:0277b10": "野中，復得如是飢渴苦惱。如是天衣久時著",
    "T17n0721_047:0277b11": "已，後復頭髮覆面覆身，闇眼處生。彼身猶如",
    "T17n0721_047:0277b12": "被燒樹相，裸露無衣，或有身著火炎衣者，在",
    "T17n0721_047:0277b13": "曠野中飢渴燒身，唱聲叫喚，乃至少水如露",
    "T17n0721_047:0277b14": "渧許，亦不可得，生三十六餓鬼之地。夜摩",
    "T17n0721_047:0277b15": "天眾彼佛塔內壁中而見，烏鳥獯狐嘴啄其",
    "T17n0721_047:0277b16": "面、若眼口等，如是處見。如是天處，地觸軟",
    "T17n0721_047:0277b17": "滑，遊戲行已，後時復生餓鬼之地，熱火堅地、",
    "T17n0721_047:0277b18": "熱惱土塵和合為地，多饒黑虫，有金剛嘴。",
    "T17n0721_047:0277b19": "夜摩天眾彼佛塔內壁中而見，彼鬼叫喚，天",
    "T17n0721_047:0277b20": "處退來。「又復天中嗅好香來，或曼陀羅、居世",
    "T17n0721_047:0277b21": "奢等異異勝香、百千種香，一切嗅來，復於後",
    "T17n0721_047:0277b22": "時，在於不淨屎尿氣臭死屍塚墓穢惡處行。",
    "T17n0721_047:0277b23": "如是餓鬼嗅無量種不淨之物穢惡臭氣，於",
    "T17n0721_047:0277b24": "彼鼻中有炎蟻子，彼炎蟻子滿其鼻中。彼諸",
    "T17n0721_047:0277b25": "餓鬼，餓鬼中生，於彼塔內一處壁中，如是而",
    "T17n0721_047:0277b26": "見。",
    "T17n0721_047:0277b27": "「又復如是，前生天中無量種種酥陀之食，可",
    "T17n0721_047:0277b28": "愛色味香觸具足，復受戲弄餓鬼之身。如是",
    "T17n0721_047:0277b29": "生已，第一不淨、第一臭氣屎味難得，於百",
    "T17n0721_047:0277c01": "年中不曾一得如是屎食。彼佛塔內一處壁",
    "T17n0721_047:0277c02": "中，如是而見。如彼食屎，塔內壁中如是而見。",
    "T17n0721_047:0277c03": "「又彼天身所著之衣第一柔軟、第一滑觸，無",
    "T17n0721_047:0277c04": "量諸寶間錯而成，如天所應，甚為可愛。已於",
    "T17n0721_047:0277c05": "天中著如是衣，復有天風吹種種花以坌其",
    "T17n0721_047:0277c06": "身，復於後時善業盡故，生餓鬼中，裸形無衣，",
    "T17n0721_047:0277c07": "自身生毛。毛甚稠穊，堅䩕色黃，而覆其身。",
    "T17n0721_047:0277c08": "百千黑虫遍體食之，多饒如是種種火虫食",
    "T17n0721_047:0277c09": "其身體，生餓鬼中，飢渴燒身，恒常羸瘦，以啼",
    "T17n0721_047:0277c10": "哭故，眼面皆爛。久受無量餓鬼之苦，放逸所",
    "T17n0721_047:0277c11": "誑，從天處退，墮餓鬼地。",
    "T17n0721_047:0277c12": "「又夜摩天中山樹具足地處天眾，於彼塔",
    "T17n0721_047:0277c13": "中，壁上異處次第復見，四天王天退墮種種",
    "T17n0721_047:0277c14": "諸畜生道。種種方處，略而言之，生於三處——水、",
    "T17n0721_047:0277c15": "陸、空行。彼水行者，迭相食噉受大苦惱，或受",
    "T17n0721_047:0277c16": "寒苦或受熱苦。彼陸行者，日炙焦燃受大苦",
    "T17n0721_047:0277c17": "惱，飢渴燒身，迭相殺害，或畏繫縛受大苦",
    "T17n0721_047:0277c18": "惱，百千種受，不可得說。如是畜生，業風所",
    "T17n0721_047:0277c19": "吹，受諸苦惱。彼空行者，若細、若麁、若大身",
    "T17n0721_047:0277c20": "鳥，常樂相殺，受大苦惱。彼天退已，生畜生",
    "T17n0721_047:0277c21": "中，以放逸怨之所誑故。",
    "T17n0721_047:0277c22": "「如是餘天若不放逸，不放逸行，作勝善業，修",
    "T17n0721_047:0277c23": "福德者。從天退已，生於人中，如自善業，如是",
    "T17n0721_047:0277c24": "受報。若不善業生人中者，一切如是，種種為",
    "T17n0721_047:0277c25": "作，入於衰惱，有下中上、有貧有富。依方時",
    "T17n0721_047:0277c26": "法，若醜若美好惡等色，彼佛塔內壁中而見。",
    "T17n0721_047:0277c27": "若有善業樂修多作，若修持戒、八聖道業，不",
    "T17n0721_047:0277c28": "穿不孔，堅固不犯，善調心意，三業大力，善業",
    "T17n0721_047:0277c29": "力勢，決定受得可愛果報。歸依三寶因緣力",
    "T17n0721_047:0278a01": "故，或時布施眾生無畏，或以法施，因緣勢力。",
    "T17n0721_047:0278a02": "或復其餘更異相似作諸善業，淨法熏思，寂",
    "T17n0721_047:0278a03": "靜心力。次動口業，或清淨心諫勸父母修施",
    "T17n0721_047:0278a04": "戒智，自身先有善業力故，能勸父母。或施病",
    "T17n0721_047:0278a05": "人、貧窮之人，或以飲食供給病人，或以藥草",
    "T17n0721_047:0278a06": "施與病人無醫師者病藥所須，布施力故。或",
    "T17n0721_047:0278a07": "不殺生或不偷盜，或不邪婬、不飲酒等。或",
    "T17n0721_047:0278a08": "於曠野嶮遠之處，善心造井，若水池等，施所",
    "T17n0721_047:0278a09": "須者，此業勢力。或時供養佛法僧寶，此業力",
    "T17n0721_047:0278a10": "故。禮拜合掌，作善業故。或於饒人破壞國土，",
    "T17n0721_047:0278a11": "多人畏處，畏曠野死或畏刀者，施其無畏。",
    "T17n0721_047:0278a12": "或施緣覺阿羅漢人床敷臥具、病藥所須，如",
    "T17n0721_047:0278a13": "是業故。或於妻子正護與樂。或於儉時，布",
    "T17n0721_047:0278a14": "施飢者，飲食養之。此業最善，乃至涅槃，三種",
    "T17n0721_047:0278a15": "菩提，如願得果，何況生天。若天上退，還生天",
    "T17n0721_047:0278a16": "中。彼復更見天中轉行，如是彼天在佛塔內",
    "T17n0721_047:0278a17": "壁中而見。「彼處天中種種業網，無量因緣，業",
    "T17n0721_047:0278a18": "繩縛取無量眾生，於生死中施設張之，眾生",
    "T17n0721_047:0278a19": "入中，則為所縛。",
    "T17n0721_047:0278a20": "「爾時，彼處夜摩天眾，彼佛塔內壁中既見四",
    "T17n0721_047:0278a21": "天王天無量種退，得大衰惱，如彼世尊名迦",
    "T17n0721_047:0278a22": "那迦牟尼如來所化，見已復更觀察三十三",
    "T17n0721_047:0278a23": "天。彼佛塔內壁中既見四天王天如是衰惱，",
    "T17n0721_047:0278a24": "次復思惟三十三天為如是不？時，夜摩天彼",
    "T17n0721_047:0278a25": "佛塔內復到異處，於淨壁中見彼世尊。如",
    "T17n0721_047:0278a26": "彼世間生死之實，業鎖所繫，若樂若苦，如化",
    "T17n0721_047:0278a27": "而見。如是次見三十三天亦復如是，如業受",
    "T17n0721_047:0278a28": "樂，如自業行，若善業行、不善業行，彼天如業",
    "T17n0721_047:0278a29": "受樂、受苦，或墮地獄、餓鬼、畜生，或人、或天，種",
    "T17n0721_047:0278b01": "種差別，無量業羂所繫縛已，復於三十三天",
    "T17n0721_047:0278b02": "之中，流轉而行。在生死處，業風所吹，於三界",
    "T17n0721_047:0278b03": "中無處有業不受果報，何況三十三天之處。",
    "T17n0721_047:0278b04": "「彼夜摩天——彼佛塔內清淨壁中——復見五道自",
    "T17n0721_047:0278b05": "業所作，自業羂縛，復於後時，入活、黑繩、合、喚、",
    "T17n0721_047:0278b06": "大喚、熱及大熱七大地獄，唯除阿鼻最大地",
    "T17n0721_047:0278b07": "獄。何以故？天中不作阿鼻之業。此因緣故，",
    "T17n0721_047:0278b08": "天則不生阿鼻地獄，天唯生在七大地獄。「三",
    "T17n0721_047:0278b09": "十三天退已，若生活地獄者，以殺生故或餘",
    "T17n0721_047:0278b10": "業故。天、阿修羅戰鬪之時，殺阿修羅，則是殺",
    "T17n0721_047:0278b11": "生地境界住。一切諸天皆有殺生，四天王天、",
    "T17n0721_047:0278b12": "三十三天，二皆殺生、二皆偷盜，自上四天則",
    "T17n0721_047:0278b13": "不如是。彼地界住四天王天、三十三天，如是",
    "T17n0721_047:0278b14": "作業。三十三天是微細業，餘天不爾。如是生",
    "T17n0721_047:0278b15": "於三十三天微細之業及生退等，山樹具足",
    "T17n0721_047:0278b16": "地處天眾彼佛塔內壁中見之。「三十三天歡",
    "T17n0721_047:0278b17": "喜園中、波梨耶多光明林中、雜殿堂中，種種",
    "T17n0721_047:0278b18": "嬉戲受境界樂，善業盡故，不知足羂之所繫",
    "T17n0721_047:0278b19": "縛，入地獄中。四天王天退墮地獄所受苦惱，",
    "T17n0721_047:0278b20": "三十三天墮地獄苦十倍更多。何以故？諸有",
    "T17n0721_047:0278b21": "天中境界之樂，若樂勝者，離別之苦亦如是",
    "T17n0721_047:0278b22": "勝。極為大苦，相續流轉，以如是業，轉轉上",
    "T17n0721_047:0278b23": "勝。如天身中一切身分處處柔軟，彼眼等",
    "T17n0721_047:0278b24": "中以柔軟故，所受苦惱亦多而勝。如是彼",
    "T17n0721_047:0278b25": "處四天王天所受之樂，三十三天樂則勝彼；",
    "T17n0721_047:0278b26": "三十三天境界失壞，所有憂苦亦多亦勝。心",
    "T17n0721_047:0278b27": "苦惱大，心苦惱多，苦樂二種甚多甚勝，不",
    "T17n0721_047:0278b28": "可譬喻。「天中甚樂，地獄極苦，業羂所縛，如",
    "T17n0721_047:0278b29": "墮嶮岸，受無量種勝重苦惱。夜摩天眾彼佛",
    "T17n0721_047:0278c01": "塔內壁中而見，三十三天放逸所壞，彼夜摩",
    "T17n0721_047:0278c02": "天如是見已，心極愁惱。",
    "T17n0721_047:0278c03": "「又夜摩天彼佛塔內異處壁中而復更見，三",
    "T17n0721_047:0278c04": "十三天退彼天已，墮餓鬼中。在歡喜林、光明",
    "T17n0721_047:0278c05": "林中、間雜殿處、遊戲之處，受天快樂，天酥",
    "T17n0721_047:0278c06": "陀食，具足資身，充飽受樂，如是久時受勝樂",
    "T17n0721_047:0278c07": "已，復食不淨糞屎之食，諸不淨虫遍其身體。",
    "T17n0721_047:0278c08": "如是觀見放逸行天，三十三天墮餓鬼中，夜",
    "T17n0721_047:0278c09": "摩諸天如是見已，心極愁惱。",
    "T17n0721_047:0278c10": "「又夜摩天彼佛塔內異處壁中而復更見，三",
    "T17n0721_047:0278c11": "十三天或退天已，生畜生道，在大海中作彌",
    "T17n0721_047:0278c12": "那魚或作貝虫、摩伽羅魚、舒摩羅魚，在如是",
    "T17n0721_047:0278c13": "等惡虫中生，迭相殺害，飢渴燒身受無量苦；",
    "T17n0721_047:0278c14": "如是空行鳥等畜生，迭相殺害，常有怖畏，心",
    "T17n0721_047:0278c15": "恒畏死，受諸苦惱；如是澤中種種獸等，相殺",
    "T17n0721_047:0278c16": "相食，受諸苦惱。",
    "T17n0721_047:0278c17": "「如是說已，四天王天以善業故，生於人中，如",
    "T17n0721_047:0278c18": "是次第，三十三天如善業故，若生人中同業",
    "T17n0721_047:0278c19": "之處，受諸苦惱，生死所縛。若天退時，受無量",
    "T17n0721_047:0278c20": "種天中苦惱，如是苦惱，不可得說，何況人中",
    "T17n0721_047:0278c21": "在胎藏內所有苦惱。人世界中欲出胎時受",
    "T17n0721_047:0278c22": "諸苦惱，嬰孩時苦，出胎在地，未能行時，倒地",
    "T17n0721_047:0278c23": "等苦、匍匐時苦，身體無力，於作不作一切不",
    "T17n0721_047:0278c24": "知，愚癡啼哭，如是苦惱。如是種種苦惱之",
    "T17n0721_047:0278c25": "事，不可具說。彼佛塔內壁上而見，如鏡中見，",
    "T17n0721_047:0278c26": "山樹具足地處天眾一切皆見。",
    "T17n0721_047:0278c27": "「彼諸餓鬼如是飢渴，繫屬於他，不得自在，有",
    "T17n0721_047:0278c28": "寒有熱，風吹日曝，處處而行在於曠野。如是",
    "T17n0721_047:0278c29": "等苦有無量種，皆悉具受，不可盡說。如是天",
    "T17n0721_047:0279a01": "中山樹具足地處天眾，彼佛塔內壁中而見。",
    "T17n0721_047:0279a02": "如是已見，種種苦惱有無量種世間生死，在",
    "T17n0721_047:0279a03": "彼壁中，如善巧畫。彼諸天眾見希有已，心生",
    "T17n0721_047:0279a04": "厭離，生如是心：『天勝於人。』「人第一道，所謂是",
    "T17n0721_047:0279a05": "天；天第一道，所謂人中。人欲死時，則願生",
    "T17n0721_047:0279a06": "天；天欲退時，願生人中。人樂於天，天樂於",
    "T17n0721_047:0279a07": "人，於此天人二道中生。如是苦惱，何況其餘",
    "T17n0721_047:0279a08": "惡道之中，業所戲弄。",
    "T17n0721_047:0279a09": "「又復如是，山樹具足地處天眾，彼佛塔內異",
    "T17n0721_047:0279a10": "處壁中，見善法堂三十三天退彼天處，如業",
    "T17n0721_047:0279a11": "行故，生五道中。彼天退者，如前所說，業因緣",
    "T17n0721_047:0279a12": "故。若天中退，亦生天中，猶不離苦，如本生",
    "T17n0721_047:0279a13": "退，若愛別離，於退生畏。如是畏退，無量種",
    "T17n0721_047:0279a14": "苦。彼天既見無量苦惱，次復觀察彼佛塔內",
    "T17n0721_047:0279a15": "異處壁中，見帝釋身退彼天處，妙寶天鬘、天",
    "T17n0721_047:0279a16": "衣莊嚴，種種光明。彼莊嚴具火煉金色，有",
    "T17n0721_047:0279a17": "勝光明，不可譬喻。勝欲具足，五欲具足，一切",
    "T17n0721_047:0279a18": "捨離。自業所牽，惡道門開，放逸所使，墮於地",
    "T17n0721_047:0279a19": "獄、餓鬼、畜生。自業所作，或善業牽、不善業牽，",
    "T17n0721_047:0279a20": "故如是退。「彼佛塔內淨寶壁中，見於往世先",
    "T17n0721_047:0279a21": "退帝釋，彼諸帝釋有三十二。",
    "T17n0721_047:0279a22": "初帝釋者，名菴舒摩。既作三十三天王已，自",
    "T17n0721_047:0279a23": "福盡故，生大海中作摩伽羅大身之魚。本在",
    "T17n0721_047:0279a24": "人中作獵魚師，常多殺魚，亦常禮佛。以禮佛",
    "T17n0721_047:0279a25": "業，是故得生三十三天，為帝釋王；殺生因緣，",
    "T17n0721_047:0279a26": "海中作魚，以餘業故，生畜生中。",
    "T17n0721_047:0279a27": "「又夜摩中山樹具足地處天眾，彼佛塔內異",
    "T17n0721_047:0279a28": "處壁中次第復見。第二帝釋名三浮提，本在",
    "T17n0721_047:0279a29": "人中曾作善業，與病者食，或清淨心與比",
    "T17n0721_047:0279b01": "丘食。彼業因緣，是故得生三十三天，為帝釋",
    "T17n0721_047:0279b02": "王，後時福盡，餘業因緣不善業故，作蜥蜴虫。",
    "T17n0721_047:0279b03": "彼前世時，邪見心故，外道齋中殺蜥蜴虫，",
    "T17n0721_047:0279b04": "以彼因緣生地獄中，出地獄已，餘業因緣，作",
    "T17n0721_047:0279b05": "蜥蜴虫。",
    "T17n0721_047:0279b06": "「又夜摩中山樹具足地處天眾，彼佛塔內異",
    "T17n0721_047:0279b07": "處壁中次第復見，第三帝釋，波羅迦奢是其",
    "T17n0721_047:0279b08": "名字。受天境界，五欲樂已，於彼欲退。本人",
    "T17n0721_047:0279b09": "中時，供養父母，病時瞻視，彼業因緣是故得",
    "T17n0721_047:0279b10": "生三十三天，為帝釋王。本業盡故，彼天處退，",
    "T17n0721_047:0279b11": "生餓鬼中。彼過去時，於異處生，時世飢儉，多",
    "T17n0721_047:0279b12": "儲穀等，貴糶與他，誑惑他已，心更悕望後時",
    "T17n0721_047:0279b13": "大儉。以彼因緣，是故生於黑繩地獄，彼餘",
    "T17n0721_047:0279b14": "業故，生在針咽餓鬼之中。",
    "T17n0721_047:0279b15": "「又夜摩中山樹具足地處天眾，彼佛塔內異",
    "T17n0721_047:0279b16": "處壁中，見無量種生死衰惱，生希有心。如是",
    "T17n0721_047:0279b17": "無量種種見已，次第復見第四帝釋，名曰作",
    "T17n0721_047:0279b18": "愛，天處退已，生於猪中。如是見已，觀彼善",
    "T17n0721_047:0279b19": "業，何業因緣為帝釋王？彼前世時，於他邪",
    "T17n0721_047:0279b20": "見婆羅門人病困欲死，與藥令服，憐愍心",
    "T17n0721_047:0279b21": "言：『當服此藥。』以是業緣，生於善道三十三",
    "T17n0721_047:0279b22": "天，作帝釋王。善業盡故，墮地獄中，彼處既",
    "T17n0721_047:0279b23": "出，以餘業故，生在猪中。彼天復觀如是業果，",
    "T17n0721_047:0279b24": "以何因緣復生猪中？彼前世時，恒常憙獵，",
    "T17n0721_047:0279b25": "多殺眾生，或多殺鹿或多殺猪。彼業因緣命",
    "T17n0721_047:0279b26": "終生於活地獄中，彼業既盡，以餘業故，生在",
    "T17n0721_047:0279b27": "猪中。",
    "T17n0721_047:0279b28": "「又夜摩中山樹具足地處天眾，彼佛塔內異",
    "T17n0721_047:0279b29": "處壁中，次第復見第五帝釋，名為善意。以何",
    "T17n0721_047:0279c01": "業故，生於彼處為帝釋王？彼前世時，曾見他",
    "T17n0721_047:0279c02": "人師子欲殺，救令得脫，以憐愍心，將來歸家，",
    "T17n0721_047:0279c03": "多日供養種種飲食。彼業因緣，是故生於三",
    "T17n0721_047:0279c04": "十三天，為帝釋王，名為善意。彼處退已，生",
    "T17n0721_047:0279c05": "於焦熱大地獄中。以何因緣生彼地獄？本前",
    "T17n0721_047:0279c06": "生時於王眾中，妄語言說是業因緣，墮彼地",
    "T17n0721_047:0279c07": "獄。「善意帝釋彼處退已，復有帝釋次第而生，",
    "T17n0721_047:0279c08": "名憍尸迦，彼夜摩中山樹具足地處天眾，彼",
    "T17n0721_047:0279c09": "佛塔內異處壁中而得見之。彼何善業？謂前",
    "T17n0721_047:0279c10": "世時，是多財寶富婆羅門一居奢內置婆",
    "T17n0721_047:0279c11": "羅門，設大齋會，集尊重人飲食供養，施其財",
    "T17n0721_047:0279c12": "物。彼業因緣，是故當來作帝釋王，名憍尸迦。",
    "T17n0721_047:0279c13": "又本復作無量福德，當作帝釋，名憍尸迦。",
    "T17n0721_047:0279c14": "「又夜摩中山樹具足地處天眾，彼佛塔內異",
    "T17n0721_047:0279c15": "處壁中，見彼天處、帝釋王處，有佛世尊釋迦",
    "T17n0721_047:0279c16": "牟尼說法勢力，令彼帝釋閉塞惡道，天中退",
    "T17n0721_047:0279c17": "已，生於人中，如是七返，如是道行。諸夜摩",
    "T17n0721_047:0279c18": "天如是見已，生希有心。",
    "T17n0721_047:0279c19": "「一切諸餘帝釋天王——彼佛塔內異處壁中——皆",
    "T17n0721_047:0279c20": "悉見其生處惡道，唯獨不見彼憍尸迦帝釋",
    "T17n0721_047:0279c21": "惡道。此何因緣？爾時，彼處一切天眾白其天",
    "T17n0721_047:0279c22": "主牟修樓陀，而作是言：『一切諸餘帝釋惡道，",
    "T17n0721_047:0279c23": "如是皆見，何故不見彼憍尸迦帝釋惡道？以",
    "T17n0721_047:0279c24": "何因緣，見其七返而無第八？』",
    "T17n0721_047:0279c25": "「爾時，天主牟修樓陀聞已告言：『汝等今聽，為",
    "T17n0721_047:0279c26": "汝說彼憍尸迦道。以此因緣，我今欲為汝等",
    "T17n0721_047:0279c27": "說故，將汝等來入此佛塔。入此塔已，我為汝",
    "T17n0721_047:0279c28": "等說於正法。何以故？汝等一切皆悉如是放",
    "T17n0721_047:0279c29": "逸而行，天欲誑故，心癡迷惑，不聞正法。是故",
    "T17n0721_047:0280a01": "我為利益汝等，將汝等來入佛塔中，令汝等",
    "T17n0721_047:0280a02": "輩，現離憍慢。汝放逸行，此身空過，於後退",
    "T17n0721_047:0280a03": "時心則生悔。如是因緣，我於今者，勸汝等",
    "T17n0721_047:0280a04": "輩聽聞正法。「『以何因緣，此中唯見彼憍尸",
    "T17n0721_047:0280a05": "迦二道生處不生惡道，又亦更無第八返生？",
    "T17n0721_047:0280a06": "此佛塔內如是不見彼憍尸迦先放逸行、大放",
    "T17n0721_047:0280a07": "逸行，命欲盡時，善業盡相、退相出現，有善知",
    "T17n0721_047:0280a08": "識而語之言：「汝憍尸迦退相已現，今欲破壞，",
    "T17n0721_047:0280a09": "汝清淨心以自利益。」如是說已，憍尸迦言：「為",
    "T17n0721_047:0280a10": "我示道，令我聞法，此處不退。」「『爾時，仙人善友",
    "T17n0721_047:0280a11": "知識為憍尸迦如是說言：「憍尸迦聽！有善方",
    "T17n0721_047:0280a12": "便，令憍尸迦此處不退。此閻浮提有佛出世，",
    "T17n0721_047:0280a13": "名甘蔗胤種姓中生，一切悉知、一切悉見，",
    "T17n0721_047:0280a14": "一切業果皆悉普證，示導一切眾生正道。無",
    "T17n0721_047:0280a15": "上法王為汝說法，令汝此處當不退失。彼知",
    "T17n0721_047:0280a16": "識所，如是得聞，既得聞已，為聞法故，速疾！",
    "T17n0721_047:0280a17": "速疾！向閻浮提到世尊所。」「『時，憍尸迦於一念",
    "T17n0721_047:0280a18": "頃到世尊所，見佛世尊，為說正法，安慰為說，",
    "T17n0721_047:0280a19": "聞已得益，示涅槃城。彼所說法，初中後善，義",
    "T17n0721_047:0280a20": "善語善，獨法具足清淨鮮白，謂苦、苦報、苦滅、",
    "T17n0721_047:0280a21": "苦證，說四聖諦——苦、集、滅、道。彼憍尸迦既得聞",
    "T17n0721_047:0280a22": "已，復問世尊釋迦牟尼而作是言：「大仙瞿曇！",
    "T17n0721_047:0280a23": "今我有妨，退相已現，我於此處不久當退。」如",
    "T17n0721_047:0280a24": "是問已，彼佛世尊言：「憍尸迦！如是，如是！如汝",
    "T17n0721_047:0280a25": "意念，汝退相現。汝天妨礙，善業盡故，放逸行",
    "T17n0721_047:0280a26": "故，以汝身心愛自在故，欲到異處，在大生死",
    "T17n0721_047:0280a27": "曠野之中不可得渡，彼岸叵到。一切世間",
    "T17n0721_047:0280a28": "愚癡凡夫無足力故，生老病死悲啼號哭，愁",
    "T17n0721_047:0280a29": "憂苦惱，無可愛樂，恩愛離別怨憎集會，毒蛇",
    "T17n0721_047:0280b01": "師子種種可畏，滿彼曠野，遇日所炙、愚癡黑",
    "T17n0721_047:0280b02": "闇、無邊欲染以為妨礙愚癡凡夫。諸獸充",
    "T17n0721_047:0280b03": "滿無量百千分別樹林，障閉擁塞，無正法水，",
    "T17n0721_047:0280b04": "離善知識。所說正道，多有無量邪見外道、",
    "T17n0721_047:0280b05": "邪意異路滿彼曠野，不能遠離。前際後際",
    "T17n0721_047:0280b06": "中間寬遠，五道之苦不可忍耐，闇苦覆地。汝",
    "T17n0721_047:0280b07": "憍尸迦於此生死曠野之處，心生怖畏而不",
    "T17n0721_047:0280b08": "免離。汝於先來染著欲樂，是故不覺，欲樂盡",
    "T17n0721_047:0280b09": "故，今者則知。汝退至時，欲不能救，退時臨",
    "T17n0721_047:0280b10": "到，將墮異處。」「『彼憍尸迦聞佛說已，整服一",
    "T17n0721_047:0280b11": "廂，去頭天冠，頂禮佛足，却住一面，白言：「世",
    "T17n0721_047:0280b12": "尊！頗有方便令我不退此處以不？令我不退，",
    "T17n0721_047:0280b13": "復得於此三十三天為王以不？」彼佛告言：「我",
    "T17n0721_047:0280b14": "有方便令汝不退。何以故？更無異人而能如",
    "T17n0721_047:0280b15": "是決定作業生於此中，坐汝坐處，而為三十",
    "T17n0721_047:0280b16": "三天之王。如是因緣，是我所見。我今見汝，於",
    "T17n0721_047:0280b17": "此坐處，久坐不離。我於今者，見有因緣，汝",
    "T17n0721_047:0280b18": "則不退，所謂得聞我所說法。」彼憍尸迦聞佛",
    "T17n0721_047:0280b19": "語已，合掌在額，心生歡喜而白佛言：「唯願世",
    "T17n0721_047:0280b20": "尊善為我說，我今諦聽。」彼憍尸迦如是語已，",
    "T17n0721_047:0280b21": "彼佛世尊為說欲味過患出離，廣說如是勝",
    "T17n0721_047:0280b22": "修多羅。彼憍尸迦如是聞已，即時獲得須陀",
    "T17n0721_047:0280b23": "洹果。時憍尸迦既得果已，次第退生，閉塞",
    "T17n0721_047:0280b24": "惡道。以此因緣，夜摩天眾此佛塔內壁中",
    "T17n0721_047:0280b25": "不見彼憍尸迦第八生處。彼帝釋王得涅槃",
    "T17n0721_047:0280b26": "故，過第七返，第八返生則不可得。如是因緣，",
    "T17n0721_047:0280b27": "我為汝等天眾已說。』「爾時，天主牟修樓陀而",
    "T17n0721_047:0280b28": "說偈言：",
    "T17n0721_047:0280b29": "「『欲則非財物，　　以不資益故，",
    "T17n0721_047:0280c01": "戒信財中勝，　　畢竟得涅槃。",
    "T17n0721_047:0280c02": "此欲非財物，　　令入有曠野，",
    "T17n0721_047:0280c03": "若令解脫欲，　　乃是真財物。",
    "T17n0721_047:0280c04": "若不救惡處，　　若樂不寂靜，",
    "T17n0721_047:0280c05": "彼唯大癡故，　　非財而名財。",
    "T17n0721_047:0280c06": "如是得言物，　　所示欲非物，",
    "T17n0721_047:0280c07": "若離非物欲，　　得彼真財物。",
    "T17n0721_047:0280c08": "若說寂靜道，　　彼示道第一，",
    "T17n0721_047:0280c09": "彼何者勝道？　　智慧者能到。",
    "T17n0721_047:0280c10": "若有不近欲，　　若不為愛誑，",
    "T17n0721_047:0280c11": "彼行善道處，　　不近於欲火。",
    "T17n0721_047:0280c12": "欲常不可足，　　欲亦非寂靜，",
    "T17n0721_047:0280c13": "共愛而和合，　　如火得薪焰。",
    "T17n0721_047:0280c14": "天人若龍等，　　不知足則失，",
    "T17n0721_047:0280c15": "為地獄火燒，　　彼失乃是失。』",
    "T17n0721_047:0280c16": "「如是天主牟修樓陀以如是等無量種法，教",
    "T17n0721_047:0280c17": "示天眾，擁護救攝。爾時天眾極生厭離，厭離",
    "T17n0721_047:0280c18": "欲已，復白天王牟修樓陀而作是言：『惟，大天",
    "T17n0721_047:0280c19": "王！我已觀見他未來世生處諸道，今復自觀",
    "T17n0721_047:0280c20": "我未來世當生何道？』牟修樓陀天王答言：『如",
    "T17n0721_047:0280c21": "是當觀。』「天眾聞已，彼佛塔內則於異處壁中",
    "T17n0721_047:0280c22": "觀察，見夜摩天退墮地獄，謂活、黑繩、合、喚、大",
    "T17n0721_047:0280c23": "喚、熱、大熱等。見無量種墮彼地獄，有頭在下",
    "T17n0721_047:0280c24": "如是墮者，有舒兩臂而墮中者。天身未滅，",
    "T17n0721_047:0280c25": "如是預見地獄生處，亦見天處業盡退時，彼",
    "T17n0721_047:0280c26": "地獄中身體爛熟，炎鐵地上無量烏鷲滿彼",
    "T17n0721_047:0280c27": "地處，彼處種種無量怖畏，焰沙滿地，地獄眾",
    "T17n0721_047:0280c28": "生在地獄地極燒極炙。彼天如是墮地獄中，",
    "T17n0721_047:0280c29": "頭則在下如是受苦，第一急苦、第一堅苦，有",
    "T17n0721_047:0281a01": "無量種受諸苦惱。閻魔羅使種種呵責，既",
    "T17n0721_047:0281a02": "呵責已，與種種苦。彼諸天等，皆見自身如是",
    "T17n0721_047:0281a03": "受苦。如是見已，彼佛塔內異處壁中，復見過",
    "T17n0721_047:0281a04": "去夜摩天王，在地獄中受無量種堅惡苦",
    "T17n0721_047:0281a05": "惱。為欲亂心，先樂境界已曾破壞，作諸惡業。",
    "T17n0721_047:0281a06": "云何而作？有何等相？閻魔羅使皆悉具說，而",
    "T17n0721_047:0281a07": "語之言：『汝本一切愛境界故，已作惡業，今於",
    "T17n0721_047:0281a08": "此受。』「如是過去夜摩天王其名何等？有名大",
    "T17n0721_047:0281a09": "業，有名具足眾賢，有名威德，有名不壞，有名",
    "T17n0721_047:0281a10": "意樂，有名善色，有名普樂，此如是等夜摩天",
    "T17n0721_047:0281a11": "主墮七地獄。如善不善業果而受，已受第一",
    "T17n0721_047:0281a12": "境界之樂，心未厭足，為愛所壞，如是退墮。",
    "T17n0721_047:0281a13": "「彼大業者，本作何業生夜摩天，為夜摩王？昔",
    "T17n0721_047:0281a14": "人中時，以淨信心施緣覺食。業因緣故，身壞",
    "T17n0721_047:0281a15": "命終生於善道，夜摩天處為夜摩王。於彼天",
    "T17n0721_047:0281a16": "處受無量種境界欲樂，未知厭足，退彼天處，",
    "T17n0721_047:0281a17": "本偷盜故，而復墮於黑繩地獄。彼前生處，曾",
    "T17n0721_047:0281a18": "作藥師，於他病者，不相應治，取其財物。以彼",
    "T17n0721_047:0281a19": "惡業，是故生於黑繩地獄。「觀彼大業夜摩天",
    "T17n0721_047:0281a20": "王過去業已，次復觀察具足眾賢，善不善業。",
    "T17n0721_047:0281a21": "彼何善業生夜摩天，為夜摩王？彼佛塔內異",
    "T17n0721_047:0281a22": "處壁中，次復觀見彼過去世，以清淨心捨已",
    "T17n0721_047:0281a23": "財物，施病比丘，以思熏心。彼業因緣，身壞命",
    "T17n0721_047:0281a24": "終生於善道，夜摩天中而作天王。又復更為",
    "T17n0721_047:0281a25": "境界河漂，善業盡故，退墮叫喚大地獄中。又",
    "T17n0721_047:0281a26": "復前世人中之時，作土地主，放逸而行，心生",
    "T17n0721_047:0281a27": "憍慢，有道行人甚渴流汗，彼王見已，與甘",
    "T17n0721_047:0281a28": "蔗酒。彼飲酒故，失其本信，即便犯戒，失自利",
    "T17n0721_047:0281a29": "益。如是與酒不善業故，身壞命終，墮於叫喚",
    "T17n0721_047:0281b01": "大地獄中。「彼天如是觀察第二夜摩天王惡",
    "T17n0721_047:0281b02": "業行已，見於一切有為生死與焰不異，彼此",
    "T17n0721_047:0281b03": "迭互相向說言：『此大天王，如善不善無量種",
    "T17n0721_047:0281b04": "業，相應果報，如是示我。我等今者，於此天王",
    "T17n0721_047:0281b05": "所得利益，如於父母所得利益，無有異也。』",
    "T17n0721_047:0281b06": "「彼天如是相向說已，於佛塔內次復異處，於",
    "T17n0721_047:0281b07": "寶壁中見迦那迦牟尼世尊神力所化，夜摩",
    "T17n0721_047:0281b08": "天王名威德者，本因何業生夜摩天而為天",
    "T17n0721_047:0281b09": "王？見彼前世人中之時，不破壞他而得財物；",
    "T17n0721_047:0281b10": "於夜暗中有說法處，為佛法僧然燈照明。彼",
    "T17n0721_047:0281b11": "業因緣，身壞命終，生夜摩天而為天王，名曰",
    "T17n0721_047:0281b12": "威德。久時為王，既作王已，隨命長短，身壞命",
    "T17n0721_047:0281b13": "終，次復生於四天王天。於彼退已，生欝單越，",
    "T17n0721_047:0281b14": "彼處終已，次復生於三十三天。彼處退已，生",
    "T17n0721_047:0281b15": "閻浮提，得為人王，有大威德、有大神通。彼處",
    "T17n0721_047:0281b16": "生已，放逸行故，為欲所誑，心輕動故，而復殺",
    "T17n0721_047:0281b17": "生、偷盜、邪淫，作如是等三不善業。以作如",
    "T17n0721_047:0281b18": "是惡業因緣，身壞命終，墮於焦熱大地獄中。",
    "T17n0721_047:0281b19": "不可譬喻，有無量種無量百千異異分別地",
    "T17n0721_047:0281b20": "獄業故。於地獄中受諸苦惱，如是已為心",
    "T17n0721_047:0281b21": "怨所誑。「爾時天眾復見天中無量具足，復見",
    "T17n0721_047:0281b22": "失壞，或樂或苦，如是見已，迭互相向而說",
    "T17n0721_047:0281b23": "偈言：",
    "T17n0721_047:0281b24": "「『極惡復甚惡，　　大力不可忍，",
    "T17n0721_047:0281b25": "癡心造此業，　　如是墮地獄。",
    "T17n0721_047:0281b26": "一切業由心，　　因緣在有中，",
    "T17n0721_047:0281b27": "為癡所壞故，　　皆流轉受苦。",
    "T17n0721_047:0281b28": "種種大力苦，　　遍惱不可耐，",
    "T17n0721_047:0281b29": "業縛在世間，　　而不生厭倦。",
    "T17n0721_047:0281c01": "天退人中生，　　人死入地獄，",
    "T17n0721_047:0281c02": "出彼生畜生，　　出畜生生鬼。",
    "T17n0721_047:0281c03": "如是業輪中，　　世間業風吹，",
    "T17n0721_047:0281c04": "流轉於世間，　　癡故不覺知。』",
    "T17n0721_047:0281c05": "「如是彼中山樹具足地處天眾，迭相為說彼",
    "T17n0721_047:0281c06": "迦那迦牟尼世尊如實所化無量種業，在佛",
    "T17n0721_047:0281c07": "塔內壁中明了。",
    "T17n0721_047:0281c08": "「觀彼業已，次復觀察夜摩天王善不善業無",
    "T17n0721_047:0281c09": "量種生。彼佛塔內異處壁中，復見善色夜摩",
    "T17n0721_047:0281c10": "天王，彼因何業生夜摩天而為天王？見彼前",
    "T17n0721_047:0281c11": "世人間之時，生婆羅門種姓之中，正見不",
    "T17n0721_047:0281c12": "邪，不熱惱他，善修持戒，於繫獄中極受苦者、",
    "T17n0721_047:0281c13": "無依主者，或於儉時有飢餓者，多與淨潔美",
    "T17n0721_047:0281c14": "好飲食。以清淨心，或於齋日或非齋日，受戒",
    "T17n0721_047:0281c15": "持戒，彼因緣故。救被縛者令得解脫，或以物",
    "T17n0721_047:0281c16": "贖令其得脫。彼因緣故，身壞命終生於善",
    "T17n0721_047:0281c17": "道，夜摩天中為夜摩王，名曰善色。於長久時",
    "T17n0721_047:0281c18": "作彼天王，有大威德、有大神通。作彼王已，身",
    "T17n0721_047:0281c19": "壞命終，次復生於三十三天，有無量種受大",
    "T17n0721_047:0281c20": "快樂，至終盡時。於彼三十三天處退，次復生",
    "T17n0721_047:0281c21": "於阿修羅中，其身甚大，有大神通。阿修羅中",
    "T17n0721_047:0281c22": "報盡終已，生於人中，作大長者，有大威德。彼",
    "T17n0721_047:0281c23": "處終已，生瞿耶尼，在於人中。彼處終已，復",
    "T17n0721_047:0281c24": "於人中邊地受生，心輕動故，復更殺生，獵殺",
    "T17n0721_047:0281c25": "諸獸，以刀箭等多種殺害。彼業因緣，身壞命",
    "T17n0721_047:0281c26": "終，生地獄中。地獄大火之所燒然，受無量種",
    "T17n0721_047:0281c27": "堅惡苦惱，以作不善惡業因故。",
    "T17n0721_047:0281c28": "「山樹具足地處天眾如是觀察彼業報已，復",
    "T17n0721_047:0281c29": "無量種無量分別諸善惡業如是見已，於佛",
    "T17n0721_047:0282a01": "塔內復向異處，於彼壁中觀迦那迦牟尼世",
    "T17n0721_047:0282a02": "尊之所化現。既往到已，於彼壁中復見其餘",
    "T17n0721_047:0282a03": "希有之事。往世曾有夜摩天王，名曰普樂，以",
    "T17n0721_047:0282a04": "何業故生彼天處，為夜摩王？彼如是見：本",
    "T17n0721_047:0282a05": "前生處人世界中人身之時，曾有善意，常禮",
    "T17n0721_047:0282a06": "師長，心生敬重，見時則起，合掌供養。若復餘",
    "T17n0721_047:0282a07": "業，掃佛塔地，掃已泥塗，散花燒香，常一切時",
    "T17n0721_047:0282a08": "如力如分，布施沙門、若婆羅門，常於病者阿",
    "T17n0721_047:0282a09": "那含人給施供養，以淨信心如是供養。以",
    "T17n0721_047:0282a10": "是善業因緣力故，身壞命終生於善道，夜摩",
    "T17n0721_047:0282a11": "天中而為天王，名曰普樂。身體皆樂，彼身光",
    "T17n0721_047:0282a12": "明有種種色，見者心樂，安隱清涼，光明遍滿",
    "T17n0721_047:0282a13": "五百由旬，一切寶色。此光明勝端嚴殊妙，勝",
    "T17n0721_047:0282a14": "於一切，不可譬喻。如閻浮提人中勝者，謂月",
    "T17n0721_047:0282a15": "光明端嚴殊妙，如是一切夜摩眾中普樂天",
    "T17n0721_047:0282a16": "王，光明最勝。於長久時，五欲功德成就樂已，",
    "T17n0721_047:0282a17": "於彼處退，以彼業力之餘勢故，生閻浮提人",
    "T17n0721_047:0282a18": "中為王，所王之處，五百由旬，於中自在。生",
    "T17n0721_047:0282a19": "彼處已，心輕動故，獵殺諸獸。彼業因緣，身",
    "T17n0721_047:0282a20": "壞命終，墮活地獄。彼處出已，不善惡業之",
    "T17n0721_047:0282a21": "餘勢故，生於鳥中。",
    "T17n0721_047:0282a22": "正法念處經卷第四十七"
}