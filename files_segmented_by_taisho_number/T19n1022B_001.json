{
    "T19n1022B_001:0712b11": "一切如來心祕密全身舍利寶篋",
    "T19n1022B_001:0712b12": "印陀羅尼經",
    "T19n1022B_001:0712b14": "特進試鴻臚卿大興善寺三藏沙門",
    "T19n1022B_001:0712b15": "大廣智不空奉　詔譯",
    "T19n1022B_001:0712b16": "如是我聞。一時佛在摩伽陀國無垢園中寶",
    "T19n1022B_001:0712b17": "光明池。與大菩薩及大聲聞天龍藥叉犍闥",
    "T19n1022B_001:0712b18": "婆訶蘇羅迦樓羅緊那羅摩睺羅伽人非人等",
    "T19n1022B_001:0712b19": "無量百千。前後圍遶。爾時眾中有一大婆羅",
    "T19n1022B_001:0712b20": "門名無垢妙光多聞聰慧人所樂見。常行十",
    "T19n1022B_001:0712b21": "善歸信三寶。善心殷重智慧微細。常恒欲令",
    "T19n1022B_001:0712b22": "一切眾生。圓滿善利大富豐饒。時婆羅門無",
    "T19n1022B_001:0712b23": "垢妙光從座而起。往詣佛所遶佛七匝。以眾",
    "T19n1022B_001:0712b24": "香華奉獻世尊。無價妙衣瓔珞珠鬘持覆佛",
    "T19n1022B_001:0712b25": "上。頂禮雙足却住一面作是請言。唯願世尊",
    "T19n1022B_001:0712b26": "與諸大眾。明日晨朝至我宅中受我供養。爾",
    "T19n1022B_001:0712b27": "時世尊默然許之。時婆羅門知佛受請。遽還",
    "T19n1022B_001:0712b28": "所住。即於夜間廣辦餚膳百味飲食。灑掃殿",
    "T19n1022B_001:0712b29": "宇張施幡蓋。至明旦己與諸眷屬。持眾香華",
    "T19n1022B_001:0712c01": "及諸妓樂。至如來所白言時至。願垂降臨。爾",
    "T19n1022B_001:0712c02": "時世尊軟語。安慰彼婆羅門無垢妙光。遍告",
    "T19n1022B_001:0712c03": "大眾宣言。汝等皆應往彼婆羅門家攝受供",
    "T19n1022B_001:0712c04": "養。為欲令彼獲大利故。於時世尊即從座起。",
    "T19n1022B_001:0712c05": "纔起座已。從佛身出種種光明。間錯妙色照",
    "T19n1022B_001:0712c06": "觸十方。悉皆警覺然後趣道。時婆羅門以恭",
    "T19n1022B_001:0712c07": "敬心持妙香華。與諸眷屬及天龍八部釋梵",
    "T19n1022B_001:0712c08": "四王。先行治道奉引如來。爾時世尊前路不",
    "T19n1022B_001:0712c09": "遠。中至一園名曰豐財。於彼園中有古朽塔",
    "T19n1022B_001:0712c10": "摧壞崩倒荊棘掩庭蔓草封戶。瓦礫埋隱狀",
    "T19n1022B_001:0712c11": "若土堆。爾時世尊逕往塔所。于時塔上放大",
    "T19n1022B_001:0712c12": "光明照耀熾盛。於土聚中出聲讚言。善哉善",
    "T19n1022B_001:0712c13": "哉釋迦牟尼。今日所行極善境界。又婆羅門",
    "T19n1022B_001:0712c14": "汝於今日獲大善利。爾時世尊禮彼朽塔右",
    "T19n1022B_001:0712c15": "繞三迊。脫身上衣用覆其上。泫然垂淚涕血",
    "T19n1022B_001:0712c16": "交流。泣已微笑。當爾之時十方諸佛。皆同觀",
    "T19n1022B_001:0712c17": "視亦皆流淚。各所放光來照是塔。于時大眾",
    "T19n1022B_001:0712c18": "驚愕變色互欲決疑。爾時金剛手菩薩等亦",
    "T19n1022B_001:0712c19": "皆流淚。威焰熾盛執杵旋轉。往詣佛所白言",
    "T19n1022B_001:0712c20": "世尊。此何因緣現是光相。何如來眼流淚如",
    "T19n1022B_001:0712c21": "是。亦彼十方諸佛大瑞光相現前。唯願如來",
    "T19n1022B_001:0712c22": "於此大眾解釋我疑。時薄伽梵告金剛手。此",
    "T19n1022B_001:0712c23": "大全身舍利積聚如來寶塔。一切如來無量",
    "T19n1022B_001:0712c24": "俱胝心陀羅尼密印法要今在其中。金剛手",
    "T19n1022B_001:0712c25": "有此法要在是中故。塔即變為重疊無隙如",
    "T19n1022B_001:0712c26": "胡麻子。俱胝百千如來之身。當知亦是如胡",
    "T19n1022B_001:0712c27": "麻子。百千俱胝如來全身舍利之聚。乃至八",
    "T19n1022B_001:0712c28": "萬四千法蘊亦在其中。九十九百千萬俱胝",
    "T19n1022B_001:0712c29": "如來頂相亦在其中。由是妙事是塔所在之",
    "T19n1022B_001:0713a01": "處。有大神驗殊勝威德。能滿一切世間吉慶。",
    "T19n1022B_001:0713a02": "爾時大眾聞佛是說。遠塵離垢斷諸煩惱得",
    "T19n1022B_001:0713a03": "法眼淨。時眾機異利益亦別須陀洹果斯陀",
    "T19n1022B_001:0713a04": "含果阿那含果阿羅漢果辟支佛道。及菩薩道",
    "T19n1022B_001:0713a05": "阿鞞跋致薩波若智。於如是事各得其一。或",
    "T19n1022B_001:0713a06": "有證得初地二地乃至十地。或有滿足六波",
    "T19n1022B_001:0713a07": "羅蜜。其婆羅門遠塵離垢得五神通。時金剛",
    "T19n1022B_001:0713a08": "手見此奇特希有之事。白言世尊妙哉奇異。",
    "T19n1022B_001:0713a09": "但聞此事尚獲如是殊勝功德況聞深理至心",
    "T19n1022B_001:0713a10": "起信得幾功德。佛言諦聽汝金剛手。後世若",
    "T19n1022B_001:0713a11": "有信男信女及復我等四部弟子。發心書寫",
    "T19n1022B_001:0713a12": "此一經典。即准書寫九十九百千萬俱胝如",
    "T19n1022B_001:0713a13": "來所說一切經典。即過於彼九十九百千萬",
    "T19n1022B_001:0713a14": "俱胝如來之前久植善根。即亦彼諸一切如",
    "T19n1022B_001:0713a15": "來。加持護念猶如愛眼。亦如慈母愛護幼子。",
    "T19n1022B_001:0713a16": "若人讀誦此一卷經。即為讀誦過去現在未",
    "T19n1022B_001:0713a17": "來諸佛所說經典。由如是故。九十九百千萬",
    "T19n1022B_001:0713a18": "俱胝一切如來應正等覺。側塞無隙猶如胡",
    "T19n1022B_001:0713a19": "麻重疊赴來。晝夜現身加持其人。如是一切",
    "T19n1022B_001:0713a20": "諸佛如來無數恒沙。前聚未去後群重來須",
    "T19n1022B_001:0713a21": "臾推遷迴轉更赴。譬如細沙在水旋急。不得",
    "T19n1022B_001:0713a22": "停滯迴去復來。若有人以香華塗香華鬘衣",
    "T19n1022B_001:0713a23": "服微妙嚴具供養此經。即成於彼十方九十",
    "T19n1022B_001:0713a24": "九百千萬俱胝如來之前。以天香華衣服嚴",
    "T19n1022B_001:0713a25": "具七寶所成。積如須彌盡以供養。種植善根",
    "T19n1022B_001:0713a26": "亦復如是。爾時天龍八部人非人等聞是說",
    "T19n1022B_001:0713a27": "已。各懷希奇互相謂言。奇哉威德是朽土聚。",
    "T19n1022B_001:0713a28": "如來神力所加持故有是神變。金剛手復白",
    "T19n1022B_001:0713a29": "佛言。世尊何因緣故。是七寶塔現為土聚。佛",
    "T19n1022B_001:0713b01": "告金剛手。此非土聚乃是殊妙大寶塔耳。由",
    "T19n1022B_001:0713b02": "諸眾生業果劣故隱蔽不現。由塔隱故如來",
    "T19n1022B_001:0713b03": "全身非可毀壞。豈有如來金剛藏身而可壞",
    "T19n1022B_001:0713b04": "哉。我若滅度後世末法逼迫之時。若有眾生",
    "T19n1022B_001:0713b05": "習行非法應墮地獄。不信三寶不植善根。為",
    "T19n1022B_001:0713b06": "是因緣佛法當隱。然猶是塔堅固不滅。一切",
    "T19n1022B_001:0713b07": "如來神力所持。無智眾生惑障覆蔽。徒朽珍",
    "T19n1022B_001:0713b08": "寶不知採用。以是事故我今流淚。彼諸如來",
    "T19n1022B_001:0713b09": "亦皆流淚。復次佛告金剛手言。若有眾生書",
    "T19n1022B_001:0713b10": "寫此經置塔中者。是塔即為一切如來金剛",
    "T19n1022B_001:0713b11": "藏窣都婆。亦為一切如來陀羅尼心祕密加",
    "T19n1022B_001:0713b12": "持窣都婆。即為九十九百千萬俱胝如來窣",
    "T19n1022B_001:0713b13": "都婆。亦為一切如來佛頂佛眼窣都婆。即為",
    "T19n1022B_001:0713b14": "一切如來神力所護。若佛像中窣都婆中安",
    "T19n1022B_001:0713b15": "置此經。其像即為七寶所成靈驗應心無願",
    "T19n1022B_001:0713b16": "不滿。其窣都婆傘蓋羅網輪橖露盤。德字鈴",
    "T19n1022B_001:0713b17": "鐸楹礎基階隨力所辦。或土或木若石若甎。",
    "T19n1022B_001:0713b18": "由經威力自為七寶。一切如來於此經典加",
    "T19n1022B_001:0713b19": "其威力。以誠實言不斷加持。若有有情能於",
    "T19n1022B_001:0713b20": "此塔。一香一華禮拜供養。八十億劫生死重",
    "T19n1022B_001:0713b21": "罪一時消滅。生免災殃死生佛家。若有應墮",
    "T19n1022B_001:0713b22": "阿鼻地獄。若於此塔。或一禮拜。或一右遶。塞",
    "T19n1022B_001:0713b23": "地獄門開菩提路。塔及形像所在之處。一切",
    "T19n1022B_001:0713b24": "如來神力所護。其處不為暴風雷電霹靂所",
    "T19n1022B_001:0713b25": "害。不為毒蛇蚖蝮毒蟲毒獸所傷。不為師子",
    "T19n1022B_001:0713b26": "狂象虎狼野干蜂蠆之所傷害。亦無藥叉羅",
    "T19n1022B_001:0713b27": "剎部多那毘舍。遮魑魅魍魎癲癎之怖。亦復",
    "T19n1022B_001:0713b28": "不為一切寒熱諸病。癧瘻癰疽瘡疣疥癩所",
    "T19n1022B_001:0713b29": "染。若人暫見是塔能除一切災難。其處亦無",
    "T19n1022B_001:0713c01": "人馬六畜童子童女疫癘之患。不為橫死非",
    "T19n1022B_001:0713c02": "命所夭。不為刀杖水火所傷。不為盜賊怨讎",
    "T19n1022B_001:0713c03": "所侵。亦無飢饉貧乏之憂。厭魅呪咀不能得",
    "T19n1022B_001:0713c04": "便。四大天王與諸眷屬晝夜衛護。二十八部",
    "T19n1022B_001:0713c05": "大藥叉將。日月五星幢雲彗星晝夜護持。一",
    "T19n1022B_001:0713c06": "切龍王加其精氣順時降雨。一切諸天與忉",
    "T19n1022B_001:0713c07": "利天。三時下來亦為供養。一切諸仙三時來",
    "T19n1022B_001:0713c08": "集。讚詠旋遶禮謝瞻仰。釋提桓因與諸天女。",
    "T19n1022B_001:0713c09": "晝夜三時來下供養。其處即為一切如來護",
    "T19n1022B_001:0713c10": "念加持。由納經故塔即如是。若人作塔以土",
    "T19n1022B_001:0713c11": "石木金銀銅鉛。書此神呪安置其中。纔安置",
    "T19n1022B_001:0713c12": "已。其塔即為七寶所成。上下階級露盤傘蓋。",
    "T19n1022B_001:0713c13": "鈴鐸輪樘純為七寶。其塔四方如來形相。由",
    "T19n1022B_001:0713c14": "法要故。一切如來堅住護持晝夜不去。其七",
    "T19n1022B_001:0713c15": "寶塔全身舍利之妙寶藏以呪威力擢竦。高",
    "T19n1022B_001:0713c16": "至阿迦尼吒天宮之中。塔所串峙一切諸天。",
    "T19n1022B_001:0713c17": "晝夜瞻仰守衛供養。金剛手言何因緣故。此",
    "T19n1022B_001:0713c18": "法如是殊勝功德。佛言當知以此寶篋印陀",
    "T19n1022B_001:0713c19": "羅尼威神力故。金剛手言。唯願如來哀愍我",
    "T19n1022B_001:0713c20": "等。說是陀羅尼。佛言諦聽思念莫忘。現在未",
    "T19n1022B_001:0713c21": "來一切如來分身光儀。過去諸佛全身舍利。",
    "T19n1022B_001:0713c22": "皆在寶篋印陀羅尼。是諸如來所有三身亦",
    "T19n1022B_001:0713c23": "在是中。爾時世尊即說陀羅尼曰。",
    "T19n1022B_001:0713c24": "那莫悉怛哩野(四合)地尾(二合)迦南(一)薩婆怛",
    "T19n1022B_001:0713c25": "他蘖多喃(二)唵(三)部尾婆嚩娜嚩唎(四)嚩者梨(五)",
    "T19n1022B_001:0713c26": "嚩者[齒*來](智皆反六)祖嚕祖嚕馱囉馱囉(七)薩嚩怛他",
    "T19n1022B_001:0713c27": "蘖多(八)馱(引)覩馱梨鉢娜[牟*含](二合)婆嚩底(九)惹也",
    "T19n1022B_001:0713c28": "嚩梨(十)畝怛梨(二合)薩磨(二合)囉(十一)怛他蘖多",
    "T19n1022B_001:0713c29": "達磨斫迦囉(十二)鉢羅(二合)靺栗多(二合)娜嚩日",
    "T19n1022B_001:0714a01": "羅(二合梨音)[曰/月]地滿拏(十三)楞迦囉(十四)楞訖哩(二合)諦(十五)",
    "T19n1022B_001:0714a02": "薩嚩怛他(引)蘖多地瑟恥(二合)諦(十六)[曰/月]馱野[曰/月]",
    "T19n1022B_001:0714a03": "馱野(十七)[曰/月]地[曰/月]地(十八)沒[亭*夜]沒[亭*夜](十九)參[曰/月]馱",
    "T19n1022B_001:0714a04": "儞參[曰/月]馱野(二十)者攞者攞(二十一)者懶都(二十二)薩",
    "T19n1022B_001:0714a05": "嚩嚩囉拏儞(二十三)薩嚩播波尾蘖諦(二十四)戶嚕戶",
    "T19n1022B_001:0714a06": "嚕(二十五)薩嚩戍迦弭蘖帝(二十六)薩嚩怛他蘖多(二十",
    "T19n1022B_001:0714a07": "七)紇哩(二合)娜野嚩日囉(二合)抳(二十八)三婆囉三",
    "T19n1022B_001:0714a08": "婆囉(二十九)薩嚩怛他蘖多(三十)虞呬野(二合)馱囉",
    "T19n1022B_001:0714a09": "抳畝涅梨(二合三十一)沒悌蘇沒悌(三十二)薩嚩怛他",
    "T19n1022B_001:0714a10": "蘖多(引)地瑟恥(二合)多(三十三)馱覩蘖陛娑嚩(二合)",
    "T19n1022B_001:0714a11": "賀(三十四)三摩耶(引)地瑟恥(二合)帝娑嚩(二合)訶(三十五)",
    "T19n1022B_001:0714a12": "薩嚩怛他蘖多紇哩(二合)娜野馱覩畝捺犁(二合)",
    "T19n1022B_001:0714a13": "娑嚩(二合)訶(三十六)蘇鉢羅(二合)底瑟恥(二合)多薩覩",
    "T19n1022B_001:0714a14": "(二合)閉怛他蘖多地瑟恥(二合)帝戶嚕戶嚕吽吽",
    "T19n1022B_001:0714a15": "娑嚩(二合)訶(三十七)唵薩嚩怛他蘖多(三十八)塢瑟抳",
    "T19n1022B_001:0714a16": "(二合)沙馱覩畝捺囉(二合)尼薩嚩怛他蘖單娑馱",
    "T19n1022B_001:0714a17": "覩尾部使多地瑟恥(二合)帝(三十九)吽吽娑嚩(二合)",
    "T19n1022B_001:0714a18": "訶(引四十)",
    "T19n1022B_001:0714a19": "爾時佛說是神呪已。諸佛如來自土聚中出",
    "T19n1022B_001:0714a20": "聲讚言。善哉善哉釋迦世尊。出濁惡世為利",
    "T19n1022B_001:0714a21": "無依無怙眾生。演說深法。如是法要久住世",
    "T19n1022B_001:0714a22": "間。利益廣多安穩快樂。于時佛告金剛手言。",
    "T19n1022B_001:0714a23": "諦聽諦聽如是法要。神力無窮利益無邊。譬",
    "T19n1022B_001:0714a24": "如幢上如意寶珠。常雨珍寶滿一切願。我今",
    "T19n1022B_001:0714a25": "略說萬分之一。汝宜憶持利益一切。若有惡人",
    "T19n1022B_001:0714a26": "死墮地獄。受苦無間免脫無期。有其子孫稱",
    "T19n1022B_001:0714a27": "亡者名。誦上神呪纔至七遍。洋銅熱鐵忽然",
    "T19n1022B_001:0714a28": "變為八功德池。蓮生承足寶蓋駐頂。地獄門",
    "T19n1022B_001:0714a29": "破菩提道開。其蓮如飛至極樂界。一切種智",
    "T19n1022B_001:0714b01": "自然顯發。樂說無窮位在補處。復有眾生重",
    "T19n1022B_001:0714b02": "罪報故。百病集身苦痛逼心。誦此神呪二十",
    "T19n1022B_001:0714b03": "一遍。百病萬惱一時消滅。壽命延長福德無",
    "T19n1022B_001:0714b04": "盡。若復有人慳貪業故生貧窮家。衣不隱身",
    "T19n1022B_001:0714b05": "食不續命。[(禾*尤)/里]瘦衰蔽人所惡賤。是人慚愧入",
    "T19n1022B_001:0714b06": "山折採無主搹華。若磨朽木持以號香。往至",
    "T19n1022B_001:0714b07": "塔前禮拜供養。旋遶七匝流淚悔過。由神呪",
    "T19n1022B_001:0714b08": "力及塔威德。滅貧窮報富貴忽至。七寶如雨",
    "T19n1022B_001:0714b09": "無所闕乏。但當此時彌飾佛法施與貧乏。若",
    "T19n1022B_001:0714b10": "有悋惜財寶忽滅。若復有人為種善根隨分",
    "T19n1022B_001:0714b11": "造塔。或泥或甎隨力所辦。大如菴羅高四指",
    "T19n1022B_001:0714b12": "許。書寫神呪安置其中。持以香華禮拜供養。",
    "T19n1022B_001:0714b13": "以其呪力及信心故。自小塔中出大香雲。香",
    "T19n1022B_001:0714b14": "氣雲光周遍法界。薰馥晃曜廣作佛事。所得",
    "T19n1022B_001:0714b15": "功德如上所說。取要言之無願不滿。若有末",
    "T19n1022B_001:0714b16": "世四輩弟子善男善女。為無上道盡力造塔",
    "T19n1022B_001:0714b17": "安置神呪。所得功德說不可盡。若人求福至",
    "T19n1022B_001:0714b18": "其塔所。一華一香禮拜供養右旋行道。由是",
    "T19n1022B_001:0714b19": "功德官位榮耀不求自至。壽命富饒不祈自",
    "T19n1022B_001:0714b20": "增。怨家盜賊不討自敗。怨念呪咀不厭歸本。",
    "T19n1022B_001:0714b21": "疫癘邪氣不拔自避。善夫良婦不求自得。賢",
    "T19n1022B_001:0714b22": "男美女不禱自生。一切所願任意滿足。若有",
    "T19n1022B_001:0714b23": "烏雀鵄梟鳩鴿。鵂鶹狗狼野干蚊虻蟻螻之",
    "T19n1022B_001:0714b24": "類。暫來塔影及踏場草。摧破惑障覺悟無明。",
    "T19n1022B_001:0714b25": "忽入佛家恣領法財。況有眾人或見塔形。或",
    "T19n1022B_001:0714b26": "聞鐸聲或聞其名。或當其影罪障悉滅所求",
    "T19n1022B_001:0714b27": "如意。現世安穩後生極樂。或人隨力以一丸",
    "T19n1022B_001:0714b28": "泥塗塔壞壁。運一拳石扶塔礩傾。由此功德",
    "T19n1022B_001:0714b29": "增福延壽。命終之後成轉輪王。若我滅後四",
    "T19n1022B_001:0714c01": "部弟子。於是塔前濟苦界故。供養香華至心",
    "T19n1022B_001:0714c02": "發願誦念神呪。文文句句放大光明。照觸三",
    "T19n1022B_001:0714c03": "途苦具皆辟。眾生脫苦佛種牙萌。隨意往生",
    "T19n1022B_001:0714c04": "十方淨土。若人往在高山峰上至心誦呪。眼",
    "T19n1022B_001:0714c05": "根所及。遠近世界。山谷林野江湖河海。其中",
    "T19n1022B_001:0714c06": "所有毛羽鱗甲一切生類。碎破惑障覺悟無",
    "T19n1022B_001:0714c07": "明。顯現本有三種佛性。畢竟安處大涅槃中。",
    "T19n1022B_001:0714c08": "若與此人往過道路。或觸衣風或踏其跡。或",
    "T19n1022B_001:0714c09": "唯見面或暫交語。如是等人重罪咸滅悉地",
    "T19n1022B_001:0714c10": "圓滿。爾時佛告金剛手言。今此祕密神呪經",
    "T19n1022B_001:0714c11": "典付囑汝等。尊重護持流布世間。不令眾生",
    "T19n1022B_001:0714c12": "傳受斷絕。金剛手言。我今幸蒙世尊付囑。唯",
    "T19n1022B_001:0714c13": "願我等為報世尊深重恩德。晝夜護持流布",
    "T19n1022B_001:0714c14": "宣揚一切世間。若有眾生書寫受持憶念不",
    "T19n1022B_001:0714c15": "斷。我等麾催釋梵四王龍神八部。晝夜守護",
    "T19n1022B_001:0714c16": "不暫捨離。佛言善哉金剛手。汝為未來世一",
    "T19n1022B_001:0714c17": "切眾生大利益故。護持此法令不斷絕。爾時",
    "T19n1022B_001:0714c18": "世尊。說此寶篋印陀羅尼廣作佛事。然後往",
    "T19n1022B_001:0714c19": "彼婆羅門家受諸供養。令時人天獲大福利",
    "T19n1022B_001:0714c20": "却還所住。爾時大眾比丘比丘尼優婆塞優",
    "T19n1022B_001:0714c21": "婆夷。天龍夜叉犍闥婆阿修羅迦樓羅緊那",
    "T19n1022B_001:0714c22": "羅摩睺羅伽人非人等。皆大歡喜信受奉行。",
    "T19n1022B_001:0714c23": "此經與大明藏興函。儀軌離部第八。不空",
    "T19n1022B_001:0714c24": "所譯寶篋印陀羅尼經同本。而其異不少",
    "T19n1022B_001:0714c25": "也。此本者。遍照金剛及慈覺智證三師之",
    "T19n1022B_001:0714c26": "請來。文義通暢也。先亮汰和上註此本行",
    "T19n1022B_001:0714c27": "天下。今因刻諸軌。更標藏本之異於冠。以",
    "T19n1022B_001:0714c28": "上木。",
    "T19n1022B_001:0714c29": "享和改元辛酉仲秋月",
    "T19n1022B_001:0715a01": "　　　　　　　豐山勤息　快道　誌",
    "T19n1022B_001:0715a02": "享和癸亥三月二十八日一校加筆畢"
}