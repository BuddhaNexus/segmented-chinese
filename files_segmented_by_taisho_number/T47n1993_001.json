{
    "T47n1993_001:0629c07": "No. 1993",
    "T47n1993_001:0629c08": "黃龍慧南禪師語錄",
    "T47n1993_001:0629c10": "師初住同安崇勝禪院。開堂日。宣疏罷。師拈",
    "T47n1993_001:0629c11": "香云。此一炷香。為",
    "T47n1993_001:0629c12": "今上皇帝聖壽無窮。又拈香云。此為知軍郎",
    "T47n1993_001:0629c13": "中文武寀僚。資延福壽。次為國界安寧。法輪",
    "T47n1993_001:0629c14": "常轉。又拈香去。大眾且道。此一炷香。當為何",
    "T47n1993_001:0629c15": "人。多少人卜度。未知落處。今日為湖南慈明",
    "T47n1993_001:0629c16": "禪師。一炷爇却。令教充遍天下叢林。與一切",
    "T47n1993_001:0629c17": "衲僧。為災為禍去。",
    "T47n1993_001:0629c18": "維那白槌云。法筵龍象眾。當觀第一義。師噫",
    "T47n1993_001:0629c19": "云。好箇第一義。幸自完全。剛被維那折作兩",
    "T47n1993_001:0629c20": "橛。還有人接續得麼。遂左右顧視大眾。乃云。",
    "T47n1993_001:0629c21": "若接續不得。同安今日。拈頭作尾。拈尾作頭",
    "T47n1993_001:0629c22": "去也。有問話者。切須著眼。時有僧問。寶座已",
    "T47n1993_001:0629c23": "登於鳳嶺。宗風演唱嗣何人。師畫一圓相。進",
    "T47n1993_001:0629c24": "云。石霜一派迸入江西也。師云。杲日當天。盲",
    "T47n1993_001:0629c25": "人摸地。問如何是同安境。師云。看不得。進云。",
    "T47n1993_001:0629c26": "如何是境中人。師云。無面目。問作家不啐啄。",
    "T47n1993_001:0629c27": "啐啄不作家。大眾臨筵。請師作家相見。師垂",
    "T47n1993_001:0629c28": "下一足。進云。焰裏尋飛雪。水下火燒天。師乃",
    "T47n1993_001:0629c29": "收足。進云。大眾證明真善知識。師云。同安不",
    "T47n1993_001:0630a01": "著便。闍梨亦不著便。進云此由是兩家共",
    "T47n1993_001:0630a02": "用。掣鼓奪旗事作麼生。師擲下拂子。",
    "T47n1993_001:0630a03": "師乃云。未登此座。一事也無。纔登此座。便有",
    "T47n1993_001:0630a04": "許多問答。敢問大眾。只如一問一答。還當宗",
    "T47n1993_001:0630a05": "乘也無。若言當去。一大藏教。豈無問答。為什",
    "T47n1993_001:0630a06": "麼道。教外別行。傳上根輩。若言不當。適來許",
    "T47n1993_001:0630a07": "多問答。圖箇什麼。行脚人當自開眼。勿使後",
    "T47n1993_001:0630a08": "悔。若論此事。非神通修證之能到。非多聞智",
    "T47n1993_001:0630a09": "慧之所談。三世諸佛。只言自知。一大藏教詮",
    "T47n1993_001:0630a10": "註不及。是故靈山會上。百千萬眾。獨許迦葉",
    "T47n1993_001:0630a11": "親聞。黃梅七百高僧。衣鉢分付行者。豈是汝",
    "T47n1993_001:0630a12": "等。貪淫愚執勝負為能。夫出家者。須稟大夫",
    "T47n1993_001:0630a13": "決烈之志。截斷兩頭。歸家穩坐。然後大開門",
    "T47n1993_001:0630a14": "戶。運出自己家財。接待往來。賑濟孤露。方有",
    "T47n1993_001:0630a15": "少分報佛深恩。若不然者。無有是處。以拂子",
    "T47n1993_001:0630a16": "擊禪床下座。乃布謝。",
    "T47n1993_001:0630a17": "歲旦上堂。僧問。不求諸聖。不重己靈。未是衲",
    "T47n1993_001:0630a18": "僧分上事。如何是衲僧分上事。師云。三十年",
    "T47n1993_001:0630a19": "來。罕逢此問。進云。恁麼則辜負諸聖去也。師",
    "T47n1993_001:0630a20": "云。話也未答。何言辜負。僧撫掌一下。師云。",
    "T47n1993_001:0630a21": "吽。放過即不可。",
    "T47n1993_001:0630a22": "師乃云。四象推移。終而復始。二儀交泰允屬",
    "T47n1993_001:0630a23": "茲辰。俗諦紛紜。各敘往來之禮。真如境界。且",
    "T47n1993_001:0630a24": "非新舊之殊。何故。豈不見道。一念普觀無量",
    "T47n1993_001:0630a25": "劫。無去無來亦無住。既絕去來。有何新舊。既",
    "T47n1993_001:0630a26": "非新舊。又何須拜賀。特地往來。但能一念常",
    "T47n1993_001:0630a27": "寂。自然三際杳忘。何去來之可拘。何新舊之",
    "T47n1993_001:0630a28": "可問。故云。如是了知三世事。超諸方便成十",
    "T47n1993_001:0630a29": "力。良久云。如斯舉唱。人人盡知。破二作三。",
    "T47n1993_001:0630b01": "能有幾箇。何故。時人祇解順風使帆。不解逆",
    "T47n1993_001:0630b02": "風把拕。擊禪床下座。",
    "T47n1993_001:0630b03": "上堂云。冬至寒食一百五。即不問。諸上座。半",
    "T47n1993_001:0630b04": "夜穿針一句。作麼生道。若人道得。還我第一",
    "T47n1993_001:0630b05": "籌來。若道不得。彼此失利。下座。",
    "T47n1993_001:0630b06": "上堂云。法身無相。應物現形。般若無知。隨緣",
    "T47n1993_001:0630b07": "即照。遂豎起拂子云。拂子豎起。謂之法身。豈",
    "T47n1993_001:0630b08": "不是應物現形。拂子橫來。謂之般若。豈不是",
    "T47n1993_001:0630b09": "隨緣即照。乃呵呵大笑。忽有人出來搊住。同",
    "T47n1993_001:0630b10": "安唾一唾。摑一摑。掀倒禪床。拽向階下去。也",
    "T47n1993_001:0630b11": "怪他不得。如今既無如是咬猪狗底脚手。同",
    "T47n1993_001:0630b12": "安却倒行此令去也。下座。",
    "T47n1993_001:0630b13": "上堂集眾。良久云。嘉魚在深處。幽鳥立多時。",
    "T47n1993_001:0630b14": "擊禪床下座。",
    "T47n1993_001:0630b15": "上堂云。今日四月八。我佛降生之日。天下精",
    "T47n1993_001:0630b16": "藍。皆悉浴佛。記得。遵布衲在藥山會裏。充殿",
    "T47n1993_001:0630b17": "主。浴佛之次。藥山問。汝祇浴得這箇。還浴得",
    "T47n1993_001:0630b18": "那箇麼。遵云。把將那箇來。藥山便休。師云。",
    "T47n1993_001:0630b19": "古人隨時一言半句。亦無巧妙。今人用盡心",
    "T47n1993_001:0630b20": "力安排。終不到他境界。眾中商量或云。這箇",
    "T47n1993_001:0630b21": "是銅像。那箇是法身。銅像有形。可以洗滌。法",
    "T47n1993_001:0630b22": "身無相。如何洗得。藥山只知其一。不知其二。",
    "T47n1993_001:0630b23": "被遵公倒靠。直得口似匾擔。不勝懡㦬。又云",
    "T47n1993_001:0630b24": "古聖垂問。只要驗人。問汝那箇。便道把將那",
    "T47n1993_001:0630b25": "箇來。正是隨聲逐色。咬他言句。上他綣繢。",
    "T47n1993_001:0630b26": "藥山見伊不會。所以便休。又道。藥山與麼來。",
    "T47n1993_001:0630b27": "早是無事起事。好肉上剜瘡。遵公不見來病。",
    "T47n1993_001:0630b28": "却向灸瘡瘢上更著艾焦。有云。古人得了。逢",
    "T47n1993_001:0630b29": "場作戲。無可不可。何高何低。彼此知有。自是",
    "T47n1993_001:0630c01": "後人強生分別。師云。如前所解。蓋不遇人。",
    "T47n1993_001:0630c02": "一失其源。迷而不復。所以只憑誠心。思量計",
    "T47n1993_001:0630c03": "較。以當宗乘。殊不知。有作思惟。從有心起。",
    "T47n1993_001:0630c04": "用此思惟。辨於佛境。如取螢火燒須彌山。縱",
    "T47n1993_001:0630c05": "經塵劫。終不能著。是故行脚高人。切須自看。",
    "T47n1993_001:0630c06": "從上來事。合作麼生。畢竟將何敵他生死。勿",
    "T47n1993_001:0630c07": "以少許浮麁識見。自作障礙。佛法不是這箇",
    "T47n1993_001:0630c08": "道理。同安今日不避口業。與諸人說破。此",
    "T47n1993_001:0630c09": "二尊宿。一出一入。未見輸贏。三十年後。不得",
    "T47n1993_001:0630c10": "錯舉。下座。",
    "T47n1993_001:0630c11": "聖節上堂云。今日皇帝降誕之辰。率土普天",
    "T47n1993_001:0630c12": "祝延聖壽。即不無。諸仁者。還識王子也未。若",
    "T47n1993_001:0630c13": "人識得。盡十方微塵剎土。皆屬上座。更非他",
    "T47n1993_001:0630c14": "物。便坐涅槃城裏。端拱無為。統三界以為家。",
    "T47n1993_001:0630c15": "作四生之依怙。若也未識。佛殿裡燒香。三門",
    "T47n1993_001:0630c16": "頭合掌。下座。",
    "T47n1993_001:0630c17": "上堂。因僧馳書。遂舉思和尚。令石頭馳書。上",
    "T47n1993_001:0630c18": "南嶽讓和尚。即云。迴。來與汝箇鈯斧子住山",
    "T47n1993_001:0630c19": "去。石頭到讓和尚處。未達書便問。不求諸聖。",
    "T47n1993_001:0630c20": "不重已靈時如何。讓云。子問太高生。何不向",
    "T47n1993_001:0630c21": "下問。石頭云。乍可永劫受輪迴。不從諸聖求",
    "T47n1993_001:0630c22": "解脫。讓和尚不對。石頭乃迴。思和尚問。子去",
    "T47n1993_001:0630c23": "未久。書得達否。石頭云。信亦不通。書亦不",
    "T47n1993_001:0630c24": "達。思和尚云。何故。石頭舉前話。復云。去日",
    "T47n1993_001:0630c25": "蒙和尚。許箇鈯斧子住山。即今便請。思和尚",
    "T47n1993_001:0630c26": "垂下一足。石頭便禮拜。去入南嶽住山。師云。",
    "T47n1993_001:0630c27": "石頭馳書。今古共聞。後人不善宗由。罕能提",
    "T47n1993_001:0630c28": "唱。致使水乳不辨。玉石不分。同安今日擗破",
    "T47n1993_001:0630c29": "一半。布施大眾。石頭雖然善能馳達。不辱宗",
    "T47n1993_001:0631a01": "風。其奈逞俊太忙。不知落節。既是落節。迴",
    "T47n1993_001:0631a02": "來因甚却得鈯斧子住山。若這裡見得。非唯",
    "T47n1993_001:0631a03": "住山。盡十方世界。塵塵剎剎。虎穴魔宮。皆是",
    "T47n1993_001:0631a04": "住處。若也未見。敢保諸人未有安身立命處。",
    "T47n1993_001:0631a05": "下座。",
    "T47n1993_001:0631a06": "上堂。舉雲門大師云。平地上死人無數。過得",
    "T47n1993_001:0631a07": "荊棘林者是好手。乃拈起拂子云。大眾。若喚",
    "T47n1993_001:0631a08": "作拂子。正是平地上死人。若不喚作拂子。未",
    "T47n1993_001:0631a09": "透得荊棘林在。擊禪床。下座。",
    "T47n1993_001:0631a10": "上堂。喝一喝云。盡大地被同安一喝。瓦解氷",
    "T47n1993_001:0631a11": "消。汝等諸人。向什麼處。著衣喫飯。若未得箇",
    "T47n1993_001:0631a12": "著衣喫飯處。須得箇著衣喫飯處。若識得箇",
    "T47n1993_001:0631a13": "著衣喫飯處。識取鼻孔好。下座。",
    "T47n1993_001:0631a14": "上堂云。洪波浩渺。白浪滔天。截流到岸之人。",
    "T47n1993_001:0631a15": "端然忘慮。短棹孤舟之客。進退攢眉。且道。風",
    "T47n1993_001:0631a16": "恬浪靜一句。作麼生道。還有人道得麼。若無",
    "T47n1993_001:0631a17": "人道得。同安布施汝等諸人。良久云。漁人閑",
    "T47n1993_001:0631a18": "自唱。樵者獨高歌。下座。",
    "T47n1993_001:0631a19": "遷住歸宗語錄遷住歸宗語錄",
    "T47n1993_001:0631a20": "師初入寺。上堂云。歸宗上寺。是大禪河。既是",
    "T47n1993_001:0631a21": "禪河。豈無釣客。莫有問話者麼。良久無人問。",
    "T47n1993_001:0631a22": "師乃去。頭角住多無獬豸。羽毛雖眾少鴛鴦。",
    "T47n1993_001:0631a23": "夫微妙大法身。故聽而不聞。視而不見矣。清",
    "T47n1993_001:0631a24": "淨無師智。豈思而得。學而能哉。然不有提唱。",
    "T47n1993_001:0631a25": "孰辨宗由。不有問答。孰明邪正。如今長老陞",
    "T47n1993_001:0631a26": "堂提唱。眾中又無人問。既無人問。亦無答者。",
    "T47n1993_001:0631a27": "宗由邪正若為明辨。若有人辨得邪正。出來",
    "T47n1993_001:0631a28": "推倒禪床。喝散大眾。也與衲僧出氣。若辨不",
    "T47n1993_001:0631a29": "得。來年更有新條在。惱亂春風卒未休。下",
    "T47n1993_001:0631b01": "座。",
    "T47n1993_001:0631b02": "上堂云。摩尼在掌。隨眾色以分輝。寶月當空。",
    "T47n1993_001:0631b03": "逐千江而現影。諸仁者。一問一答。一棒一喝。",
    "T47n1993_001:0631b04": "是光影。一明一暗。一擒一縱。是光影。山河大",
    "T47n1993_001:0631b05": "地是光影。日月星辰是光影。三世諸佛一大",
    "T47n1993_001:0631b06": "藏教。乃至諸大祖師。天下老和尚。門庭敲磕。",
    "T47n1993_001:0631b07": "千差萬別。俱為光影。且道何者是珠。何者是",
    "T47n1993_001:0631b08": "月。若也不識珠之與月。念言念句。認光認影。",
    "T47n1993_001:0631b09": "猶如入海算沙。磨磚作鏡。希其數而欲其明。",
    "T47n1993_001:0631b10": "萬不可得。豈不見道。若也廣尋文義。猶如鏡",
    "T47n1993_001:0631b11": "裡求形。更乃息念觀空。大似水中捉月。衲僧",
    "T47n1993_001:0631b12": "到此。須有轉身一路。若也轉得。列開揑聚。無",
    "T47n1993_001:0631b13": "非大事現前。七縱八橫。更無少剩之法。若轉",
    "T47n1993_001:0631b14": "不得。布袋裡老鵶。雖活如死。某山野常人。素",
    "T47n1993_001:0631b15": "無識見。昨蒙本郡殿丞判官祕書。特垂見召。",
    "T47n1993_001:0631b16": "然部封之下。不敢不來。方始及門。便有歸宗",
    "T47n1993_001:0631b17": "之命。進退循省。深益厚顏。此乃殿丞判官。曩",
    "T47n1993_001:0631b18": "承佛記。示作王臣。常於布政之餘。寅奉覺雄",
    "T47n1993_001:0631b19": "之教。欲使慧風與堯風並扇。庶佛日與舜日",
    "T47n1993_001:0631b20": "同明。苟非存意於生靈。何以盡心之如此。是",
    "T47n1993_001:0631b21": "日又蒙朝蓋光臨法筵。始卒成褫。良增榮荷。",
    "T47n1993_001:0631b22": "昔日裴相國位居廊廟。黃檗受知。韓文公名",
    "T47n1993_001:0631b23": "重當年。大巔得主。以今況古。有何異哉。更欲",
    "T47n1993_001:0631b24": "多談。恐煩觀聽。下座。",
    "T47n1993_001:0631b25": "上堂云。盡令提綱。不通凡聖。放一線道。有箇",
    "T47n1993_001:0631b26": "商量。遂拈起拄杖云。即今拄杖竪也。十方世",
    "T47n1993_001:0631b27": "界一時竪。又橫拄杖云。即今拄杖橫也。十方",
    "T47n1993_001:0631b28": "世界一時橫。何也。不見道。極小同大。忘絕境",
    "T47n1993_001:0631b29": "界。極大同小。不見邊表。卓拄杖。下座。",
    "T47n1993_001:0631c01": "提刑入山陞座。僧問。提刑朝蓋。遠詣法筵。向",
    "T47n1993_001:0631c02": "上宗乘。乞師一訣。師云。一字幞頭尖簷帽",
    "T47n1993_001:0631c03": "子。進云。非但提刑承此善。學人禮拜謝師恩。",
    "T47n1993_001:0631c04": "師云。拽脫爾眉毛。敲落爾鼻孔。又作麼生。僧",
    "T47n1993_001:0631c05": "噓噓。師云。打麫還他州土麥。唱歌須是帝鄉",
    "T47n1993_001:0631c06": "人。",
    "T47n1993_001:0631c07": "師乃云。有情之本。依智海以為源。含識之流。",
    "T47n1993_001:0631c08": "總法身而為體。只為情生智隔。於日用而不",
    "T47n1993_001:0631c09": "知。想變體殊。趣業緣而莫返茫茫今古。誰了",
    "T47n1993_001:0631c10": "本因。役役愛憎。情源虛妄。故我釋迦調御。久",
    "T47n1993_001:0631c11": "證菩提。憫我勞生自取流轉。爾後得其大智。",
    "T47n1993_001:0631c12": "化妙相身。住世四十九年。演說十二分教。隨",
    "T47n1993_001:0631c13": "乎利鈍。設彼化門。庶上中下根。各得其漸。譬",
    "T47n1993_001:0631c14": "如大海不讓小流。假使蚊虻阿脩羅王。飲其",
    "T47n1993_001:0631c15": "水者。皆得飽滿。厥後化緣將畢。示滅雙林。謂",
    "T47n1993_001:0631c16": "人天大眾曰。吾有正法眼藏。涅槃妙心。付囑",
    "T47n1993_001:0631c17": "摩訶大迦葉。教外別行。傳上根輩。是法非有",
    "T47n1993_001:0631c18": "作思惟之所能解。非神通修證之所能入。不",
    "T47n1993_001:0631c19": "可以有心知。不可以無心得。悟之則頓超三",
    "T47n1993_001:0631c20": "界。迷之則萬劫沈淪。只如今日王官普會。僧",
    "T47n1993_001:0631c21": "俗同筵。坐立儼然。見聞不昧。為是迷耶悟耶。",
    "T47n1993_001:0631c22": "於此見得。不待三祇劫滿。萬行功圓。一念超",
    "T47n1993_001:0631c23": "越。更無前後。此日山寺多幸。伏蒙本路提刑",
    "T47n1993_001:0631c24": "都官提刑舍人。親垂朝蓋。光飾荒藍。經宿而",
    "T47n1993_001:0631c25": "來。起居萬福。況二尊官。夙植德本。現宰官",
    "T47n1993_001:0631c26": "身。以慈惠臨民。代今。",
    "T47n1993_001:0631c27": "天子宵旰之急。若僧若俗。若貴若賤。悉皆受",
    "T47n1993_001:0631c28": "賜其福其壽。可勝道哉。既沐光臨。且寬尊抱。",
    "T47n1993_001:0631c29": "故我佛如來云。夫說法者。無說無示。其聽法",
    "T47n1993_001:0632a01": "者。無聞無得。又聞。仲尼與溫伯雪。久欲相",
    "T47n1993_001:0632a02": "見。一日稅駕相逢於途路間。彼此無言。各自",
    "T47n1993_001:0632a03": "迴去。洎後門人問曰。夫子久欲見溫伯雪。及",
    "T47n1993_001:0632a04": "乎相見。不交一談。此乃何意。仲尼曰。君子相",
    "T47n1993_001:0632a05": "見。目擊道存。且道古人相見。目擊道存。山",
    "T47n1993_001:0632a06": "僧今日鳴鼓陞堂。特地忉忉。一場失利。下",
    "T47n1993_001:0632a07": "座。",
    "T47n1993_001:0632a08": "上堂云。順捋虎鬚應自顧。倒拈蛇尾任他",
    "T47n1993_001:0632a09": "猜。胡來漢現尋常事。勿將明鏡掛高臺。下",
    "T47n1993_001:0632a10": "座。",
    "T47n1993_001:0632a11": "上堂云。紫霄峯上黑雲靉靆。鄱陽湖裡白浪",
    "T47n1993_001:0632a12": "滔天。一氣無作而作。萬法不然而然。更若擬",
    "T47n1993_001:0632a13": "誼思量。迢迢十萬八千。下座。",
    "T47n1993_001:0632a14": "上堂。拈拄杖云。橫拈倒用。撥開彌勒眼睛。明",
    "T47n1993_001:0632a15": "去暗來敲落祖師鼻孔。當是時也。目連鶖子",
    "T47n1993_001:0632a16": "飲氣吞聲。臨濟德山呵呵大笑。且道笑箇什",
    "T47n1993_001:0632a17": "麼。咄。下座。",
    "T47n1993_001:0632a18": "上堂。舉睦州有一秀才相見。州云。會箇什麼。",
    "T47n1993_001:0632a19": "秀才云。會二十四家書。州以拄杖空中點一",
    "T47n1993_001:0632a20": "點云。會麼。秀才罔措。州云。又道會二十四家",
    "T47n1993_001:0632a21": "書。永字八法也不識。師云。睦州一點直在威",
    "T47n1993_001:0632a22": "音王已前。及乎八法論書。却被俗人勘破。若",
    "T47n1993_001:0632a23": "是歸宗即不然。孔門弟子無人識。碧眼胡僧",
    "T47n1993_001:0632a24": "笑點頭。下座。",
    "T47n1993_001:0632a25": "上堂。舉嚴陽尊者問趙州。一物不將來時如",
    "T47n1993_001:0632a26": "何。州云。放下著。尊者云。既是一物不將來。",
    "T47n1993_001:0632a27": "放下箇什麼。州云。擔取去。尊者言下有省。師",
    "T47n1993_001:0632a28": "頌云。一物不將來。肩頭擔不起。言下忽知非。",
    "T47n1993_001:0632a29": "心中無限喜。毒惡既忘懷。蛇虎為知己。光陰",
    "T47n1993_001:0632b01": "幾百年。清風物未已。以拄杖卓禪床下座。",
    "T47n1993_001:0632b02": "上堂。舉臨濟問監院。什麼處去來。院云。州中",
    "T47n1993_001:0632b03": "糶黃米來。臨濟以拄杖面前劃一劃云。還糶",
    "T47n1993_001:0632b04": "得這箇麼。院便喝。濟便打。典座至。濟乃舉前",
    "T47n1993_001:0632b05": "話。典座云。院主不會和尚意。濟云爾又作麼",
    "T47n1993_001:0632b06": "生。典座便禮拜。濟亦打。師云。喝亦打。禮拜",
    "T47n1993_001:0632b07": "亦打。還有親疎也無。若無親疎。臨濟不可。盲",
    "T47n1993_001:0632b08": "枷瞎棒去也。若是歸宗即不然。院主下喝。不",
    "T47n1993_001:0632b09": "可放過。典座禮拜。放過不可。又云。臨濟行",
    "T47n1993_001:0632b10": "令。歸宗放過。三十年後。有人說破。擊禪床下",
    "T47n1993_001:0632b11": "座。",
    "T47n1993_001:0632b12": "上堂。舉僧問南院。日月迭遷。寒暑交謝。還有",
    "T47n1993_001:0632b13": "不涉寒暑麼。院云。紫羅抹額繡裙腰。進云。上",
    "T47n1993_001:0632b14": "上之機今已曉。中下之流如何領會。院云。炭",
    "T47n1993_001:0632b15": "堆裏藏身。師云。南院一期利物。應病與藥。則",
    "T47n1993_001:0632b16": "不可也。若向衲僧門下。天地懸殊。且道衲僧",
    "T47n1993_001:0632b17": "有什麼。長處咄下座。",
    "T47n1993_001:0632b18": "上堂。云古者道。凡聖情盡。體露真常。但離妄",
    "T47n1993_001:0632b19": "緣。即如如佛。咄是何言歟。下座。",
    "T47n1993_001:0632b20": "上堂。有僧問。牛頭未見四祖。為什麼百鳥㘅",
    "T47n1993_001:0632b21": "花獻。師云。釘根桑樹。濶角水牛。進云。見後",
    "T47n1993_001:0632b22": "為什麼不㘅花獻。師云。裩無襠袴無口。又云。",
    "T47n1993_001:0632b23": "未見時如何。師云。國清才子貴。家富小兒嬌。",
    "T47n1993_001:0632b24": "見後如何。師云。世情看冷暖。人面逐高低。",
    "T47n1993_001:0632b25": "師乃云。鶴勒那空中變現。曼拏羅指地為泉。",
    "T47n1993_001:0632b26": "德山會下光前絕後。臨濟門前祇得一邊。良",
    "T47n1993_001:0632b27": "久云。作麼生是那一邊。下座。",
    "T47n1993_001:0632b28": "筠州黃蘗山法語筠州黃蘗山法語",
    "T47n1993_001:0632b29": "上堂。云日從東邊出。月向西邊沒。一出一沒。",
    "T47n1993_001:0632c01": "從古至今。汝等諸人。盡知盡見。毘盧遮那。無",
    "T47n1993_001:0632c02": "邊無際。日用千差。隨緣自在。汝等諸人。為甚",
    "T47n1993_001:0632c03": "不見。蓋為情存數量。見在果因。未能逾越聖",
    "T47n1993_001:0632c04": "情。超諸影迹。若明一念緣起無生。等日月之",
    "T47n1993_001:0632c05": "照臨。同乾坤而覆載。若也不見。牢度大神惡",
    "T47n1993_001:0632c06": "發把爾腦一擊粉碎。下座。",
    "T47n1993_001:0632c07": "上堂。云今日五月一。仲夏改。旦。諸知事首座",
    "T47n1993_001:0632c08": "大眾。道體安樂。一夜長連床上。展脚縮脚。不",
    "T47n1993_001:0632c09": "由別人。天明起來。餬餅餕餡。橫咬竪咬。飽即",
    "T47n1993_001:0632c10": "便休。當與麼時。不是古不是今。不思善不思",
    "T47n1993_001:0632c11": "惡。鬼神不能尋其迹。萬法不能為其侶。地不",
    "T47n1993_001:0632c12": "能載。天不能蓋雖然如此。須是眼裡有睛。皮",
    "T47n1993_001:0632c13": "下有血。眼若無睛。何異瞎漢。皮下無血。何異",
    "T47n1993_001:0632c14": "死人。三十年後。不得錯怪黃蘗。下座。",
    "T47n1993_001:0632c15": "上堂。眾集。乃喝一喝良久云。一事也無。喝箇",
    "T47n1993_001:0632c16": "什麼。又喝一喝。復云。一喝兩喝後作麼生。以",
    "T47n1993_001:0632c17": "拂子向空中畫一畫云。百丈耳聾猶似可三",
    "T47n1993_001:0632c18": "聖瞎驢愁殺人。擊禪床下座。",
    "T47n1993_001:0632c19": "上堂。云華藏世界遊歷重重無盡。及至然燈",
    "T47n1993_001:0632c20": "佛所。一法也無。是故無中亦有。德山棒似撒",
    "T47n1993_001:0632c21": "星。有中亦無。臨濟喝如雷震。如聾如啞。逼塞",
    "T47n1993_001:0632c22": "乾坤。知痛知痒。能有幾箇。下座。",
    "T47n1993_001:0632c23": "上堂。云道不假修。但莫污染。禪不假學貴在",
    "T47n1993_001:0632c24": "息心。心息故心心無慮。不修故步步道場。無",
    "T47n1993_001:0632c25": "慮則無三界可出。不修則無菩提可求。不出",
    "T47n1993_001:0632c26": "不求。由是教乘之說。若是衲僧。合作麼生。良",
    "T47n1993_001:0632c27": "久云。菩薩無頭空合掌。金剛無脚謾張拳。下",
    "T47n1993_001:0632c28": "座。",
    "T47n1993_001:0632c29": "上堂。云黃蘗有時正路行。或時草裡走。汝等",
    "T47n1993_001:0633a01": "諸人。莫見錐頭利。失却鑿頭方。不見古者道。",
    "T47n1993_001:0633a02": "開不能遮。句賊破家。當斷不斷返遭其亂。下",
    "T47n1993_001:0633a03": "座。",
    "T47n1993_001:0633a04": "上堂。云入海算沙。空自費力。磨塼作鏡。枉用",
    "T47n1993_001:0633a05": "功夫。君不見。高高山上雲。自卷自舒何親何",
    "T47n1993_001:0633a06": "疎。深深㵎底水。遇曲遇直。無彼無此。眾生日",
    "T47n1993_001:0633a07": "用如雲水。雲水如然人不爾。若得爾三界輪",
    "T47n1993_001:0633a08": "迴何處起。下座。",
    "T47n1993_001:0633a09": "上堂。云金襴已傳。阿難尚懷猶豫。剎竿未倒。",
    "T47n1993_001:0633a10": "迦葉未免攢眉。諸上座。且道倒那箇剎竿。初",
    "T47n1993_001:0633a11": "機晚學罔測。蓋是尋常久在叢林。十箇有五",
    "T47n1993_001:0633a12": "雙莽鹵去聖時遙人多懈怠下座因出州退院",
    "T47n1993_001:0633a13": "迴。上堂云。流水下山非有戀片雲歸洞本無",
    "T47n1993_001:0633a14": "心。竹屋茆堂誰是主。月明中夜老猿吟。擊禪",
    "T47n1993_001:0633a15": "床下座。",
    "T47n1993_001:0633a16": "歲旦上堂。僧問。舊歲已去。新歲到來。不涉二",
    "T47n1993_001:0633a17": "途。乞師指示師云。東方甲乙木。進云。人天",
    "T47n1993_001:0633a18": "聳耳專為流通。師云。流通事作麼生。進云。",
    "T47n1993_001:0633a19": "若不得流水。幾乎過別山。師云。三十年後。也",
    "T47n1993_001:0633a20": "好商量。",
    "T47n1993_001:0633a21": "師乃舉。僧問鏡清。新年頭還有佛法也無。清",
    "T47n1993_001:0633a22": "云有。僧云。如何是新年頭佛法。清云。元正啟",
    "T47n1993_001:0633a23": "祚萬物咸新。僧云。謝師答話。清云。老僧今日",
    "T47n1993_001:0633a24": "失利。又僧問明教。新年頭還有佛法也無。教",
    "T47n1993_001:0633a25": "云。無。僧云年年是好年。日日是好日。為什麼",
    "T47n1993_001:0633a26": "却無。教云。張公喫酒李公醉。僧云。老老大",
    "T47n1993_001:0633a27": "大。龍頭蛇尾。教云。老僧今日失利師乃云。",
    "T47n1993_001:0633a28": "鏡清失利即不問。爾諸人作麼生是明教失",
    "T47n1993_001:0633a29": "利處。若人辨得。文殊頭白。普賢頭黑。若辨不",
    "T47n1993_001:0633b01": "得。黃蘗今日失利。下座。",
    "T47n1993_001:0633b02": "因泐潭馳書來上堂。舉五祖戒和尚。為智門",
    "T47n1993_001:0633b03": "馳書到德山。圓明接得乃問。這箇是智門底。",
    "T47n1993_001:0633b04": "那箇是專使底。戒直上覰山云。欲觀前人。先",
    "T47n1993_001:0633b05": "觀所使。師乃云。古人隔山見煙。便知是火。況",
    "T47n1993_001:0633b06": "某何幸。伏蒙泐潭禪師遠垂華翰。曲慰山懷。",
    "T47n1993_001:0633b07": "實當慚抱。而況禪師通明學海。博達古今。可",
    "T47n1993_001:0633b08": "謂擎天日月。誨人無倦。某是何草芥。承沐如",
    "T47n1993_001:0633b09": "是以拂子擊禪床。下座。",
    "T47n1993_001:0633b10": "聖節上堂。云斯辰。",
    "T47n1993_001:0633b11": "今上皇帝慶誕之日。普天皆賀。率土欽崇。堯",
    "T47n1993_001:0633b12": "天舜德。同日月以齊明。玉葉金枝。共山河而",
    "T47n1993_001:0633b13": "永固。恩憐萬國。澤降他邦。獄無宿禁之囚。馬",
    "T47n1993_001:0633b14": "共牛羊之洞。修文偃武。罷息干戈。萬民鑿井",
    "T47n1993_001:0633b15": "而飲。百姓自耕而食。家國晏然。事無不可。",
    "T47n1993_001:0633b16": "下座。",
    "T47n1993_001:0633b17": "因雪下上堂。云雪雪片片不別。亂飄亂灑應",
    "T47n1993_001:0633b18": "時應節。懵憧禪和猶未知。守株待兔與誰說。",
    "T47n1993_001:0633b19": "下座。",
    "T47n1993_001:0633b20": "上堂。云三玄三要。五位君臣。四種藏鋒。八方",
    "T47n1993_001:0633b21": "珠玉。三十年前。爭頭競買。各逞機鋒。而今道",
    "T47n1993_001:0633b22": "泰昇平。返朴還淳。人人自有。山青水綠兮。白",
    "T47n1993_001:0633b23": "雲深處兮。三衣併為一衲。萬事無思何慮兮。",
    "T47n1993_001:0633b24": "擊禪床下座。",
    "T47n1993_001:0633b25": "上堂。舉永嘉大師道。遊江海涉山川。尋師訪",
    "T47n1993_001:0633b26": "道。為參禪。自從認得曹溪路。了知生死不相",
    "T47n1993_001:0633b27": "關。諸上座。那箇是遊底山川。那箇是尋底",
    "T47n1993_001:0633b28": "師。那箇是參底禪。那箇是訪底道。向淮南",
    "T47n1993_001:0633b29": "兩浙廬山南嶽。雲門臨濟而求師訪道。洞山",
    "T47n1993_001:0633c01": "法眼而參禪。是向外馳求。名為外道。若以毘",
    "T47n1993_001:0633c02": "盧自性為海。般若寂滅智為禪。名為內求。若",
    "T47n1993_001:0633c03": "向外求。則走殺汝。若住於五蘊內求。則縛殺",
    "T47n1993_001:0633c04": "汝。是故禪者非內非外。非有非無。非實非虛。",
    "T47n1993_001:0633c05": "不見道。內見外見。俱錯。佛道魔道俱惡瞥。然",
    "T47n1993_001:0633c06": "與麼去兮。月落西山。更尋聲色兮。何處名",
    "T47n1993_001:0633c07": "邈。以拂子擊禪床下座。",
    "T47n1993_001:0633c08": "黃龍山語錄黃龍山語錄",
    "T47n1993_001:0633c09": "入院上堂。僧問如何是黃龍境。師云。昨日方",
    "T47n1993_001:0633c10": "到此。未曾子細看。進云。如何是境中人。師",
    "T47n1993_001:0633c11": "云。長者長短者短。",
    "T47n1993_001:0633c12": "師乃云。道無疑滯。法本隨緣。事豈強為。蓋不",
    "T47n1993_001:0633c13": "爾而爾。在積翠即說積翠庵人。入黃龍便說",
    "T47n1993_001:0633c14": "黃龍長老。爭知祖師心印。狀似鐵牛之機。去",
    "T47n1993_001:0633c15": "即印住。住即印破。只如不去不住。又作麼生",
    "T47n1993_001:0633c16": "搭印。良久云。煙村三月雨。別是一家春。下座。",
    "T47n1993_001:0633c17": "上堂。舉龐居士賣笊籬下橋喫撲。女子靈照",
    "T47n1993_001:0633c18": "亦倒爺邊。士云。爾作什麼。女云。見爺倒地。",
    "T47n1993_001:0633c19": "某甲相扶。士云。賴是無人見。師乃云。憐兒不",
    "T47n1993_001:0633c20": "覺笑嗄嗄。却於中路𩥇泥沙。黃龍老漢當時",
    "T47n1993_001:0633c21": "見。一棒打殺這冤家。以拂子擊禪床。下座。",
    "T47n1993_001:0633c22": "上堂。云諸佛出世。假設言詮。祖師西來。不掛",
    "T47n1993_001:0633c23": "唇吻。若也從空放下。三千世界所有塵。一一",
    "T47n1993_001:0633c24": "塵中含法界。若也步步登高。驢鞍橋不是爾",
    "T47n1993_001:0633c25": "阿爺下頷。以拂子擊禪床。下座。",
    "T47n1993_001:0633c26": "上堂。云大道無中。復誰前後。長空絕迹。何用",
    "T47n1993_001:0633c27": "量之。空既如是。道豈言哉。雖然如是。若是上",
    "T47n1993_001:0633c28": "根之輩。不假言詮。中下之流。又爭免得。所以",
    "T47n1993_001:0633c29": "有僧問雲門。如何是雲門一曲。雲門云。臘月",
    "T47n1993_001:0634a01": "二十五師云。今日正當臘月二十五。汝等諸",
    "T47n1993_001:0634a02": "人。如何委悉。若不委悉。汝等諸人諦聽。待黃",
    "T47n1993_001:0634a03": "龍為汝等諸人重唱一遍。雲門一曲二十五。",
    "T47n1993_001:0634a04": "不屬宮商角徵羽。若人問我曲因由南山起",
    "T47n1993_001:0634a05": "雲北山雨。以拂子擊禪床。下座。",
    "T47n1993_001:0634a06": "上堂。云僧堂前撞鐘鐘鳴。法堂上擊鼓鼓響。",
    "T47n1993_001:0634a07": "三世諸佛。在鼓聲裡轉大法輪。汝等諸人。向",
    "T47n1993_001:0634a08": "什麼處安身立命。有一般杜撰衲僧。不識觸",
    "T47n1993_001:0634a09": "淨。便道東西南北。上下四維。今日七明日八。",
    "T47n1993_001:0634a10": "僧堂裡喫飯。寮舍裡向火。或向面前劃一劃。",
    "T47n1993_001:0634a11": "若與麼。違背四恩。猶自可辜負西來碧眼胡。",
    "T47n1993_001:0634a12": "擊禪床。下座。",
    "T47n1993_001:0634a13": "上堂。云黃梅夜半傳心偈。少室巖前斷臂時。",
    "T47n1993_001:0634a14": "剜肉作瘡不知痛。直至如今成是非。以拂子",
    "T47n1993_001:0634a15": "擊禪床。下座。",
    "T47n1993_001:0634a16": "上堂。舉越州大珠和尚。昔日參見馬祖。祖問",
    "T47n1993_001:0634a17": "爾來作什麼。珠云。來求佛法。祖云。爾為什",
    "T47n1993_001:0634a18": "麼。拋家失業。何不迴頭認取自家寶藏。珠云。",
    "T47n1993_001:0634a19": "如何是自家寶藏。祖云。祇如今問者是。爾若",
    "T47n1993_001:0634a20": "迴頭。一切具足。受用不盡。更無欠少。珠於",
    "T47n1993_001:0634a21": "是求心頓息。坐大道場。師云。汝等諸人。各有",
    "T47n1993_001:0634a22": "自家寶藏。為什麼不得其用。祇為不迴頭。擊",
    "T47n1993_001:0634a23": "禪床。下座。",
    "T47n1993_001:0634a24": "上堂。云有一人朝看華嚴暮看般若。晝夜精",
    "T47n1993_001:0634a25": "勤。無有暫暇。有一人不參禪不論義。把箇破",
    "T47n1993_001:0634a26": "席日裡睡。於此。二人。同到黃龍。一人有為。",
    "T47n1993_001:0634a27": "一人無為。安下那箇即是。良久云。功德天黑",
    "T47n1993_001:0634a28": "暗女有智主人二俱不受。以拂子擊禪床。下",
    "T47n1993_001:0634a29": "座。",
    "T47n1993_001:0634b01": "上堂。云大覺世尊道。我今為汝保任此事終",
    "T47n1993_001:0634b02": "不虛也汝等當勤精進行此三昧。師云。精進",
    "T47n1993_001:0634b03": "即不無。諸人作麼生是三昧。良久云。迦葉糞",
    "T47n1993_001:0634b04": "掃衣。價直百千萬。輪王髻中寶。不直半分錢。",
    "T47n1993_001:0634b05": "以拂子擊禪床。下座。",
    "T47n1993_001:0634b06": "上堂。云昨日喫粥又太晏。今日喫粥又太早。",
    "T47n1993_001:0634b07": "為復是住持人威令不嚴。為復執事人身心",
    "T47n1993_001:0634b08": "懶慢。大眾試斷看。規矩既亂。諸事參差。一人",
    "T47n1993_001:0634b09": "失事。眾人不安。當院內外一二百人。曲座既",
    "T47n1993_001:0634b10": "在其位。大事小事。一一須自近前照顧。不得",
    "T47n1993_001:0634b11": "輕於事慢於眾。若能如是。頭頭圓覺。步步道",
    "T47n1993_001:0634b12": "場。何假向外穿鑿。肉上剜瘡。以拂子擊禪床。",
    "T47n1993_001:0634b13": "下座。",
    "T47n1993_001:0634b14": "上堂。云達磨西來十萬里。少林面壁八九年。",
    "T47n1993_001:0634b15": "唯有神光知此意。默然三拜不虛傳。後代兒",
    "T47n1993_001:0634b16": "孫忘正覺。棄本逐末尚邪言。直到臘月三十",
    "T47n1993_001:0634b17": "日。一身冤債入黃泉。以拂子擊禪床。下座。",
    "T47n1993_001:0634b18": "上堂。以拂子擊禪床一下云。有眼皆見。有耳",
    "T47n1993_001:0634b19": "皆聞。既見既聞。且道聞箇什麼。晚學初機。須",
    "T47n1993_001:0634b20": "得明明說破。我佛如來。摩竭陀國親行此令。",
    "T47n1993_001:0634b21": "二十八祖。遞相傳授。洎後石頭馬祖馬駒蹋",
    "T47n1993_001:0634b22": "殺天下人。臨濟德山棒喝。疾如雷電。後來兒",
    "T47n1993_001:0634b23": "孫不肖。雖舉其令而不能行。但逞華麗言句",
    "T47n1993_001:0634b24": "而已。黃龍出世。時當末運。擊將頹之法鼓。整",
    "T47n1993_001:0634b25": "已墜之玄綱。汝等諸人。不得將多年曆日。繫",
    "T47n1993_001:0634b26": "在腰間。須知四大海水。在汝頭上。以拂子擊",
    "T47n1993_001:0634b27": "禪床。下座。",
    "T47n1993_001:0634b28": "上堂。舉僧問乾峯。十方薄伽梵。一路涅槃門。",
    "T47n1993_001:0634b29": "未審路頭在什麼處。峯以拄杖指云。在這",
    "T47n1993_001:0634c01": "裡。僧請益雲門。雲門拈起扇子云。扇子𨁝跳。",
    "T47n1993_001:0634c02": "上三十三天。築著帝釋鼻孔。東海鯉魚打一",
    "T47n1993_001:0634c03": "棒。雨似盆傾。會麼會麼。師云。乾峯一期指。",
    "T47n1993_001:0634c04": "路曲為初機。雲門乃通其變。故使後人不倦。",
    "T47n1993_001:0634c05": "汝等諸人。須窮二老之意。莫逐二老之言。得",
    "T47n1993_001:0634c06": "意則返正道而歸家。尋言則蕩邪途而轉遠。",
    "T47n1993_001:0634c07": "以拂子擊禪床。下座。",
    "T47n1993_001:0634c08": "上堂。云凡聖情盡體。露真常。但離妄緣。即如",
    "T47n1993_001:0634c09": "如佛。雖是古人殘羹餿飯。有多少人不能得",
    "T47n1993_001:0634c10": "喫。黃龍與麼舉。失利也不少。還有人檢點得",
    "T47n1993_001:0634c11": "出麼。若檢點得出。便識佛病祖病。若檢點不",
    "T47n1993_001:0634c12": "得。陝府鐵牛吞乾坤。擊禪床。下座。",
    "T47n1993_001:0634c13": "偈頌偈頌",
    "T47n1993_001:0634c14": "趙州勘破趙州勘破",
    "T47n1993_001:0634c15": "傑出叢林是趙州。老婆勘破有來由。而今四",
    "T47n1993_001:0634c16": "海清如鏡。行人莫與路為讎。",
    "T47n1993_001:0634c17": "韓愈侍郎見大顛韓愈侍郎見大顛",
    "T47n1993_001:0634c18": "宗師一等展家風。盡情施設為韓公。師子窟",
    "T47n1993_001:0634c19": "中無異獸。象王行處絕狐蹤。",
    "T47n1993_001:0634c20": "寶壽開堂三聖推僧寶壽開堂三聖推僧",
    "T47n1993_001:0634c21": "寶華王座始登時。三聖推僧決眾疑。棒頭分",
    "T47n1993_001:0634c22": "明無老少。天下盲人幾箇知。",
    "T47n1993_001:0634c23": "祕魔巖見霍山到因緣祕魔巖見霍山到因緣",
    "T47n1993_001:0634c24": "叔姪相逢兩不猜。到頭撫背似癡獃。迴首恐",
    "T47n1993_001:0634c25": "人生怪笑。報云千里賺余來。",
    "T47n1993_001:0634c26": "臨濟屬三聖臨濟屬三聖",
    "T47n1993_001:0634c27": "圓寂將歸敘別時。叮嚀法眼好任持。喝下不",
    "T47n1993_001:0634c28": "開泥水路。瞎驢從此少人騎。",
    "T47n1993_001:0634c29": "靈雲見桃花悟道靈雲見桃花悟道三首",
    "T47n1993_001:0635a01": "二月三月景和融。遠近桃花樹樹紅。宗匠悟",
    "T47n1993_001:0635a02": "來猶未徹。至今依舊笑春風。",
    "T47n1993_001:0635a03": "龍象相逢世不群。一來一去顯疎親。時人不",
    "T47n1993_001:0635a04": "悟其中旨。摘葉尋枝長客塵。",
    "T47n1993_001:0635a05": "一見桃花更不疑。叢林未徹是兼非。須知一",
    "T47n1993_001:0635a06": "氣無私力。能令枯木更抽枝。",
    "T47n1993_001:0635a07": "國師三喚侍者國師三喚侍者二首",
    "T47n1993_001:0635a08": "國師三喚侍者。打草祇要蛇驚。誰知㵎底青",
    "T47n1993_001:0635a09": "松下。有千年茯苓。",
    "T47n1993_001:0635a10": "國師有語不虛施。侍者三喚。無消息。平生",
    "T47n1993_001:0635a11": "心膽向人傾。相識不如不相識。",
    "T47n1993_001:0635a12": "趙州喫茶趙州喫茶二首",
    "T47n1993_001:0635a13": "趙州驗人端的處。等閑開口便知音。覿面若",
    "T47n1993_001:0635a14": "無青白眼。宗風爭得到如今。",
    "T47n1993_001:0635a15": "相逢相問知來歷。不揀親疎便與茶。翻憶憧",
    "T47n1993_001:0635a16": "憧往來者。忙忙誰辨滿甌花。",
    "T47n1993_001:0635a17": "庭前柏庭前柏三首",
    "T47n1993_001:0635a18": "趙州有語庭前柏。禪者相傳古復今。摘葉",
    "T47n1993_001:0635a19": "尋枝雖有解那知獨樹不成林。",
    "T47n1993_001:0635a20": "庭柏蒼蒼示祖心。趙州此語。播叢林。盤根",
    "T47n1993_001:0635a21": "抱節在金地。禪者休於格外尋。",
    "T47n1993_001:0635a22": "萬木隨時有凋變趙州庭樹。鎮長榮。不獨",
    "T47n1993_001:0635a23": "凌霜抱貞節。幾奏清風對月明。",
    "T47n1993_001:0635a24": "廬陵米價廬陵米價",
    "T47n1993_001:0635a25": "廬陵米價逐年新。道聽虛傳未必真。大意不",
    "T47n1993_001:0635a26": "須岐路問。高低宜見本行人。",
    "T47n1993_001:0635a27": "須彌山須彌山",
    "T47n1993_001:0635a28": "作者縱橫終不虛。應機踊。出須彌盧。人窮",
    "T47n1993_001:0635a29": "不到金剛際。相逐年年役路途。",
    "T47n1993_001:0635b01": "北斗藏身北斗藏身",
    "T47n1993_001:0635b02": "天上有星皆拱北。人間無水不朝東。時人",
    "T47n1993_001:0635b03": "若識藏身病。拈取簸箕別處舂。",
    "T47n1993_001:0635b04": "溈山水牯牛溈山水牯牛三首",
    "T47n1993_001:0635b05": "昔日溈山有水牯。而今老倒臥荒丘。形容卓",
    "T47n1993_001:0635b06": "立雖無力。灌啖依前是好牛。四野草青隨處",
    "T47n1993_001:0635b07": "放。千峯雪白早須收。若能擡舉及時節。極目",
    "T47n1993_001:0635b08": "桑田何用憂。",
    "T47n1993_001:0635b09": "千群萬隊水牯牛。不出溈山這一隻。無心管",
    "T47n1993_001:0635b10": "帶常現前。作意追尋尋不得。不大不小有筋",
    "T47n1993_001:0635b11": "力。一身兩號少人識。隨緣放去草木青。遇晚",
    "T47n1993_001:0635b12": "收來天地黑。收放須得鼻頭繩。若不得繩無",
    "T47n1993_001:0635b13": "準則。世間多少無繩人。對面走却這牛賊。",
    "T47n1993_001:0635b14": "溈山水牯骨羸錐。改變毛衣逐四時。童子未",
    "T47n1993_001:0635b15": "知攀角上。麁心便要驀腰騎。忽然弄影無邊",
    "T47n1993_001:0635b16": "際。不覺翻身墮嶮巇。直至起來牛失却。渾身",
    "T47n1993_001:0635b17": "泥中淚雙垂。",
    "T47n1993_001:0635b18": "示禪者示禪者",
    "T47n1993_001:0635b19": "南北不分。欺天罔地。說妙談玄。驢鳴狗吠。",
    "T47n1993_001:0635b20": "和全大道和全大道",
    "T47n1993_001:0635b21": "飲光論劫坐禪。布袋終年落魄。疥狗不願生",
    "T47n1993_001:0635b22": "天。却笑雲中白鶴。",
    "T47n1993_001:0635b23": "南嶽高臺示禪者南嶽高臺示禪者",
    "T47n1993_001:0635b24": "撥草占風辨正邪。先須拈却眼中沙。舉頭若",
    "T47n1993_001:0635b25": "味天皇餅。虛心難喫趙州茶。南泉無語歸方",
    "T47n1993_001:0635b26": "丈。靈雲有頌悟桃花。從頭為我雌黃出。要見",
    "T47n1993_001:0635b27": "叢林正作家。",
    "T47n1993_001:0635b28": "南嶽送秀禪者南嶽送秀禪者",
    "T47n1993_001:0635b29": "悟得人空與法空。便擬辭予出亂峯。嗟汝見",
    "T47n1993_001:0635c01": "知猶未達。任緣施設信難通。存心勿守澄潭",
    "T47n1993_001:0635c02": "月。秉節須欺帶雪松。此去欲知安穩處。天台",
    "T47n1993_001:0635c03": "雁蕩在江東。",
    "T47n1993_001:0635c04": "寄黃蘗初維那寄黃蘗初維那",
    "T47n1993_001:0635c05": "喫棒祇因扶斷際。趯瓶當下得溈山。是非未",
    "T47n1993_001:0635c06": "寒叢林口。何事流傳滿世間。",
    "T47n1993_001:0635c07": "示雲典座示雲典座",
    "T47n1993_001:0635c08": "當今明聖道唯淳。塊雨條風處處聞。園裡菜",
    "T47n1993_001:0635c09": "青禾又熟。時中通變盡由君。",
    "T47n1993_001:0635c10": "寄南嶽芭蕉庵主寄南嶽芭蕉庵主",
    "T47n1993_001:0635c11": "一別靈源又一春。欲期再會恨無因。吾師有",
    "T47n1993_001:0635c12": "種芭蕉訣。慎莫傳持取次人。",
    "T47n1993_001:0635c13": "退院別廬山退院別廬山",
    "T47n1993_001:0635c14": "十年廬嶽僧。一旦出巖層。舊友臨江別。孤舟",
    "T47n1993_001:0635c15": "帶鶴登。水流隨岸曲。帆勢任風騰。去住本無",
    "T47n1993_001:0635c16": "著。禪家絕愛憎。",
    "T47n1993_001:0635c17": "送師伯歸玉山送師伯歸玉山",
    "T47n1993_001:0635c18": "來時秋風生。去時春風起。風性本無著。師心",
    "T47n1993_001:0635c19": "亦復爾。舊寺歸懷玉。迢迢千百里。送別何所",
    "T47n1993_001:0635c20": "談。浩渺空江水。",
    "T47n1993_001:0635c21": "酬仰山圓監院布衫酬仰山圓監院布衫",
    "T47n1993_001:0635c22": "墨黲襴衫誰辨別。袖頭打領頗相宜。趙州曾",
    "T47n1993_001:0635c23": "示七斤重。洞上全提竇八機。溢目不粧山水",
    "T47n1993_001:0635c24": "色。嚴身堪作歲寒期。縱橫著在閻浮世。翻笑",
    "T47n1993_001:0635c25": "霜風遼亂吹。",
    "T47n1993_001:0635c26": "送勛顏二禪者送勛顏二禪者",
    "T47n1993_001:0635c27": "禪外無餘事。乘春秀水行。就予求半偈。前去",
    "T47n1993_001:0635c28": "慰勞生。日出雲霞散。風和草木榮。何須重話",
    "T47n1993_001:0635c29": "會。法法本圓成。",
    "T47n1993_001:0636a01": "謝富一二修造問病謝富一二修造問病",
    "T47n1993_001:0636a02": "從癡有愛。則我病生。淨名垂範。文殊遂行。地",
    "T47n1993_001:0636a03": "水相違。火風相擊。各無所從。寧容辨識。分飛",
    "T47n1993_001:0636a04": "言盡意不盡。月皎寒潭秋露滴。",
    "T47n1993_001:0636a05": "送著維那送著維那",
    "T47n1993_001:0636a06": "清淨願力心未捨。卷衣又出化群迷。送行唯",
    "T47n1993_001:0636a07": "託金輪月。夜夜相隨到別谿。",
    "T47n1993_001:0636a08": "自述真讚自述真讚",
    "T47n1993_001:0636a09": "禪人圖吾真。請吾讚。噫圖之既錯。讚",
    "T47n1993_001:0636a10": "之更乖。確命弗遷。因塞其意。",
    "T47n1993_001:0636a11": "一幅素繒。丹青模勒。謂吾之真。乃吾之賊。吾",
    "T47n1993_001:0636a12": "真匪狀。吾貌匪揚。夢電光陰五十一。桑梓玉",
    "T47n1993_001:0636a13": "山俗姓章。",
    "T47n1993_001:0636a14": "酬泐潭月長老惠草履二首酬泐潭月長老惠草履二首",
    "T47n1993_001:0636a15": "當年西祖曾留下。今日蒙師特惠來。覩物思",
    "T47n1993_001:0636a16": "人孰知我。月明著上妙高臺。",
    "T47n1993_001:0636a17": "尋骨尋皮心未灰。當年一著更何猜。而今二",
    "T47n1993_001:0636a18": "百年前事。不是知音不舉來。",
    "T47n1993_001:0636a19": "洪州送永統二禪人入浙洪州送永統二禪人入浙",
    "T47n1993_001:0636a20": "黃蘗問心心不盡。洪都送別別非輕。舊山未",
    "T47n1993_001:0636a21": "暇論歸日。為爾徘徊說去程。林葉繽紛衣鬪",
    "T47n1993_001:0636a22": "爛。鄉砧嘹亮錫交聲。頭頭總是吾家物。莫把",
    "T47n1993_001:0636a23": "情塵取次明。",
    "T47n1993_001:0636a24": "送人之黃龍送人之黃龍",
    "T47n1993_001:0636a25": "鳳嶺昔曾綴鳳毛。江西南嶽罷遊遨。而今欲",
    "T47n1993_001:0636a26": "扣黃龍角。橫身須佩七星刀。",
    "T47n1993_001:0636a27": "送和禪者送和禪者",
    "T47n1993_001:0636a28": "毘盧性清淨。清淨不須守。宜著弊垢衣。入俗",
    "T47n1993_001:0636a29": "破慳有。五六七八九。面南看北斗。此中若得",
    "T47n1993_001:0636b01": "玄。縱橫任哮吼。",
    "T47n1993_001:0636b02": "送周禪者送周禪者",
    "T47n1993_001:0636b03": "扶起放倒。翻來覆去。隨假隨真。還伊價數。師",
    "T47n1993_001:0636b04": "子嚬呻。象王迴顧。赤日光中。騰雲起霧。坐斷",
    "T47n1993_001:0636b05": "千差。密開要路。大丈夫漢。莫打死兔。",
    "T47n1993_001:0636b06": "黃龍慧南禪師語錄終",
    "T47n1993_001:0636b09": "黃龍慧南禪師語錄續補黃龍慧南禪師語錄續補",
    "T47n1993_001:0636b11": "日本兩足院東晙輯",
    "T47n1993_001:0636b12": "上堂。云橫吞巨海。倒卓須彌。衲僧面前。也是",
    "T47n1993_001:0636b13": "尋常茶飯。行脚人須是荊棘林內。坐大道場。",
    "T47n1993_001:0636b14": "向和泥合水處。認取本來面目。且作麼生見",
    "T47n1993_001:0636b15": "得。遂拈拄杖云。直饒見得。未免山僧拄杖。",
    "T47n1993_001:0636b16": "上堂。云擬心即差。動念即乖。不擬不動。土木",
    "T47n1993_001:0636b17": "無殊。行脚人。須得轉身一路。遂拈拂子云。遮",
    "T47n1993_001:0636b18": "箇是山僧拂子。汝等諸人。作麼生轉。若也轉",
    "T47n1993_001:0636b19": "得。一為無量。無量為一。若轉不得。布袋裡老",
    "T47n1993_001:0636b20": "鴉。雖活如死。",
    "T47n1993_001:0636b21": "上堂。云未到鷲峯。一事全無。洎到鷲峯。便有",
    "T47n1993_001:0636b22": "進前捋虎鬚之客。退後把虎尾之人。殊不曉",
    "T47n1993_001:0636b23": "未行已行之令。故大覺禪師。唯得偏行一著。",
    "T47n1993_001:0636b24": "臨濟德山。祇是互用二機。便云。法道周流。大",
    "T47n1993_001:0636b25": "似拗曲作直。所謂棒喝截斷。猶若以金博鍮。",
    "T47n1993_001:0636b26": "直饒東注西流。南唱北和。亘古亘今。且未有",
    "T47n1993_001:0636b27": "當。頭道著。作麼生是當頭一句。良久云。劄。",
    "T47n1993_001:0636b28": "上堂。云聖凡情盡。體露真常。拈起拂子云。拂",
    "T47n1993_001:0636b29": "子𨁝跳。上三十三天。扭脫帝釋鼻孔。驢脣先",
    "T47n1993_001:0636c01": "生。拊掌大笑道。盡十方世界。覓箇識好惡底",
    "T47n1993_001:0636c02": "人。萬中無一。擊禪床一下。",
    "T47n1993_001:0636c03": "上堂。云山僧今日在汝諸人眉毛上座。轉大",
    "T47n1993_001:0636c04": "法輪。還有人見麼。見與不見。是什麼說話。好",
    "T47n1993_001:0636c05": "好參堂去。莫築著露柱。",
    "T47n1993_001:0636c06": "問。如何是佛。師云。向汝道。汝不信。僧云。請",
    "T47n1993_001:0636c07": "師指示。師云。合取狗口。問。儂家自有同風",
    "T47n1993_001:0636c08": "事。如何是同風事。師良久。僧云。恁麼則起動",
    "T47n1993_001:0636c09": "和尚去也。師云。刢利人難得。",
    "T47n1993_001:0636c10": "有僧纔出禮拜。師云。未得問話。其僧乃退。師",
    "T47n1993_001:0636c11": "云。將謂是打陣將軍。元來是行間小卒。不見",
    "T47n1993_001:0636c12": "爾過。好好問來。",
    "T47n1993_001:0636c13": "問。無為無事人。猶是金鎖難。未審。有什麼",
    "T47n1993_001:0636c14": "過。師云。一字入公門。九年拔不出聯燈。此文次曰。云學",
    "T47n1993_001:0636c15": "人未曉。乞師方便。師云。大庾嶺頭。笑却成哭。",
    "T47n1993_001:0636c16": "師室中常問僧。出家所以鄉關來歷。復扣云。",
    "T47n1993_001:0636c17": "人人盡有生緣處。那箇是上座生緣處。又復",
    "T47n1993_001:0636c18": "當機問答。正馳鋒辯。却復伸手云。我手何似",
    "T47n1993_001:0636c19": "佛手。又問。諸方參請宗師所得。却復垂脚云。",
    "T47n1993_001:0636c20": "我脚何似驢脚。三十餘年。示此三問。往往學",
    "T47n1993_001:0636c21": "者多不湊機。叢林共目為三關普燈此文次云。脫有酬者。師未",
    "T47n1993_001:0636c22": "甞可否。人莫涯其意。有問其故。師曰。已過關者。掉臂徑去。安知有關吏。從吏問可否此未透關者也。",
    "T47n1993_001:0636c23": "舉僧問大覺和尚。忽來忽去時如何。覺云。風",
    "T47n1993_001:0636c24": "吹柳絮毛毬走。進云。不來不去時如何。覺云。",
    "T47n1993_001:0636c25": "華嶽三峯頭指天。師云。大覺祇解箭鋒相拄。",
    "T47n1993_001:0636c26": "理事相投。殊不知趁得老鼠。打破油甕。",
    "T47n1993_001:0636c27": "師於熙寧二年己酉三月十六日。上堂辭眾",
    "T47n1993_001:0636c28": "云。山僧才輕德薄。豈堪人師。蓋不昧本心。不",
    "T47n1993_001:0636c29": "欺諸聖。未免生死。今免生死。未出輪回。今出",
    "T47n1993_001:0637a01": "輪回。未得解脫。今得解脫。未得自在。今得自",
    "T47n1993_001:0637a02": "在。所以大覺世尊。於然燈佛所。無一法可得。",
    "T47n1993_001:0637a03": "六祖。夜半於黃梅。又傳箇什麼。乃示偈曰。得",
    "T47n1993_001:0637a04": "不得傳不傳。歸根得旨復何言。憶得首山曾",
    "T47n1993_001:0637a05": "漏泄。新婦騎驢阿家牽。至十七日午時。端坐",
    "T47n1993_001:0637a06": "示寂已上並出續燈錄。",
    "T47n1993_001:0637a07": "示眾云。雲從龍風從虎。五九四十五。叢林將",
    "T47n1993_001:0637a08": "為向上關。同安不打這破鼓。為甚麼不打。守",
    "T47n1993_001:0637a09": "株待兔。豈是智人。避色逃聲。何名作者。祖不",
    "T47n1993_001:0637a10": "云乎。執之失度。必入邪路。放之自照。體無去",
    "T47n1993_001:0637a11": "住。",
    "T47n1993_001:0637a12": "示眾云。有利無利。不離行市。鎮州蘿蔔頭即",
    "T47n1993_001:0637a13": "且置。廬陵米價作麼生。若善其價。可謂終日",
    "T47n1993_001:0637a14": "喫飯。未曾咬破一粒米。苟若不知。他時後日。",
    "T47n1993_001:0637a15": "有人索上座飯錢在。莫言不道。",
    "T47n1993_001:0637a16": "示眾云。智海無風。因覺妄以成凡。覺妄元虛。",
    "T47n1993_001:0637a17": "即凡心而見佛。只恁麼休去。便道。同安無折",
    "T47n1993_001:0637a18": "合。隨汝顛倒所欲。南斗七北斗八。",
    "T47n1993_001:0637a19": "示眾云。江南之地。春寒秋熱。近日已來。滴水",
    "T47n1993_001:0637a20": "滴凍。僧問。滴水滴凍時如何。師云。未是衲僧",
    "T47n1993_001:0637a21": "分上事。云。如何是衲僧分上事。師云。滴水滴",
    "T47n1993_001:0637a22": "凍。復云。諸上座。且作麼生會。良久云。鴛鴦",
    "T47n1993_001:0637a23": "繡出從君看。莫把金針度與人。",
    "T47n1993_001:0637a24": "示眾云。道遠乎哉。觸事而真。聖遠乎哉。體之",
    "T47n1993_001:0637a25": "即神。拈起拄杖云。道之與聖。總在歸宗拄杖",
    "T47n1993_001:0637a26": "頭上。汝等諸人。何不識取。若也識得。十方剎",
    "T47n1993_001:0637a27": "土。不行而至。百千三昧。無作而成。若也未",
    "T47n1993_001:0637a28": "識。有寒暑兮促君壽。有鬼神兮妬君福。",
    "T47n1993_001:0637a29": "示眾云。半夜捉烏雞。驚起梵王睡。毘藍風忽",
    "T47n1993_001:0637b01": "起。吹倒須彌山。官路無人行。私酒多人喫。當",
    "T47n1993_001:0637b02": "此之時。臨濟德山。開得口張得眼。有棒有喝",
    "T47n1993_001:0637b03": "用不得。汝等諸人。各自尋取祖業契書。莫認",
    "T47n1993_001:0637b04": "驢鞍橋。作阿爺下頷。",
    "T47n1993_001:0637b05": "示眾云。說妙談玄。乃太平之姦賊。行棒行喝。",
    "T47n1993_001:0637b06": "為亂世之英雄。英雄姦賊。棒喝玄妙。皆為長",
    "T47n1993_001:0637b07": "物。黃檗門下。總用不著。且道。黃檗門下。尋",
    "T47n1993_001:0637b08": "常用箇甚麼。咄。",
    "T47n1993_001:0637b09": "示眾云。輕輕踏步恐人知。語笑分明更是誰。",
    "T47n1993_001:0637b10": "智者只此猛提取。莫待天明失却雞。",
    "T47n1993_001:0637b11": "示眾云。心王不妄動。六國一時通。罷拈三尺",
    "T47n1993_001:0637b12": "劍。休弄一張弓。",
    "T47n1993_001:0637b13": "示眾。舉大珠和尚道。身口意清淨。是名佛出",
    "T47n1993_001:0637b14": "世。身口意不淨。是名佛滅度。也好箇消息。古",
    "T47n1993_001:0637b15": "人一期方便。與爾諸人。討箇入路。既得箇入",
    "T47n1993_001:0637b16": "路。又須得箇出路。登山須到頂。入海須到底。",
    "T47n1993_001:0637b17": "登山不到頂。不知宇宙之寬廣。入海不到底。",
    "T47n1993_001:0637b18": "不知滄溟之淺深。既知寬廣。又知淺深。一踏",
    "T47n1993_001:0637b19": "踏翻四大海。一摑摑倒須彌山。撒手到家人",
    "T47n1993_001:0637b20": "不識。雀噪鵶鳴柏樹間。",
    "T47n1993_001:0637b21": "僧問。大用現前。請師辨白。師云。摘却爾眉",
    "T47n1993_001:0637b22": "毛。傾出爾腦髓。脚跟下道將一句來。云。鏌鎁",
    "T47n1993_001:0637b23": "舉起。蛟龍失色。師云。作麼生。僧以手面前一",
    "T47n1993_001:0637b24": "劃云。爭奈這箇何。師云。三十年後。討箇。師",
    "T47n1993_001:0637b25": "僧也難得。僧便喝。師云。好一喝。未有主在。",
    "T47n1993_001:0637b26": "僧作禮。師云。當斷不斷。返招其亂。",
    "T47n1993_001:0637b27": "僧問。一不去二不住。請師道。師云。高祖殿前",
    "T47n1993_001:0637b28": "樊噲怒。云。與麼則今日得遇和尚也。師云。仰",
    "T47n1993_001:0637b29": "面看天不見天。云。若然者學人禮謝。師云。更",
    "T47n1993_001:0637c01": "待何時已上。並出聯燈。",
    "T47n1993_001:0637c02": "上堂。時人住處我不住。時人行處我不行。於",
    "T47n1993_001:0637c03": "此了然明的旨。須會全身入火坑。以拂子畫",
    "T47n1993_001:0637c04": "一畫云。臭煙𤑫㶿。紅焰熾然。眼未明者。總在",
    "T47n1993_001:0637c05": "裡許。從上古聖。無非入生死坑中。向無明火",
    "T47n1993_001:0637c06": "裡。提拔有情。汝等諸人。且如何入。若人入",
    "T47n1993_001:0637c07": "得。可謂在火不燒。在水不溺。若入不得。非但",
    "T47n1993_001:0637c08": "不能自利。亦乃不能利他。既不能自利利他。",
    "T47n1993_001:0637c09": "圓頂方袍。殊無利益。良久。召大眾。眾舉首。",
    "T47n1993_001:0637c10": "師曰。牛頭出馬頭回。",
    "T47n1993_001:0637c11": "上堂。撞鐘鐘鳴。擊鼓鼓響。大眾殷勤問訊。同",
    "T47n1993_001:0637c12": "安端然合掌。這箇是世法。那箇是佛法。咄。",
    "T47n1993_001:0637c13": "問。德山棒臨濟喝。直至如今。少人拈掇。請師",
    "T47n1993_001:0637c14": "拈掇。曰。千鈞之弩。不為鼷鼠而發機。云。作",
    "T47n1993_001:0637c15": "家宗師。今朝有在。師便喝。僧禮拜。師曰。五",
    "T47n1993_001:0637c16": "湖衲子。一錫禪人。未到同安。不妨疑著。",
    "T47n1993_001:0637c17": "師燕坐次。有僧侍立。師顧眎。久之曰。百千三",
    "T47n1993_001:0637c18": "昧。無量妙門。作一句說與汝。汝還信否。云。",
    "T47n1993_001:0637c19": "和尚誠言。安敢不信。師指其左曰。過這邊來。",
    "T47n1993_001:0637c20": "僧將趨。師喝曰。隨聲逐色。有甚了期。出去。一",
    "T47n1993_001:0637c21": "僧聞之。即趨入。師復理前語。問之。亦云。安",
    "T47n1993_001:0637c22": "敢不信。師又指左曰。過這邊來。僧堅立不往。",
    "T47n1993_001:0637c23": "師喝曰。汝來親近我。反不聽我語。出去已上。並出",
    "T47n1993_001:0637c24": "普燈錄。",
    "T47n1993_001:0637c25": "上堂。僧堂覰破香積厨。鴟𩾲咬殺佛殿脊。明",
    "T47n1993_001:0637c26": "明向道。尚乃不會。豈況蓋覆將來。擊禪床下",
    "T47n1993_001:0637c27": "座。",
    "T47n1993_001:0637c28": "青蘿夤緣。直上寒松之頂。白雲淡泞。出沒太",
    "T47n1993_001:0637c29": "虛之中。萬法本閑。唯人自鬧。鬧箇什麼。咄。",
    "T47n1993_001:0638a01": "月色和雲白。松聲帶露寒。好箇真消息。憑君",
    "T47n1993_001:0638a02": "子細看。",
    "T47n1993_001:0638a03": "千般說萬般諭。只要教君早回去。去何處。良",
    "T47n1993_001:0638a04": "久云。夜來風起滿庭香。吹落桃花三五樹。",
    "T47n1993_001:0638a05": "人人盡握靈蛇之珠。箇箇自抱荊山之璞。不",
    "T47n1993_001:0638a06": "自回光返照。懷寶迷邦。不見道。應耳時若空",
    "T47n1993_001:0638a07": "谷。大小音聲無不足。應眼時如千日。萬像不",
    "T47n1993_001:0638a08": "能逃影質。擬議若從聲色求。達磨西來也大",
    "T47n1993_001:0638a09": "屈。",
    "T47n1993_001:0638a10": "古人看此月。今人看此月。如何古人心。難向",
    "T47n1993_001:0638a11": "今人說。古人求道。內求心。求得心空道自親。",
    "T47n1993_001:0638a12": "今人求道。外求聲。尋聲逐色轉勞神。勞神復",
    "T47n1993_001:0638a13": "勞神。顛倒何紛紛。擊禪床。下座。",
    "T47n1993_001:0638a14": "世間有五種不易。一化者不易。二施者不易。",
    "T47n1993_001:0638a15": "三變生為熟者不易。四端坐喫者不易。更有",
    "T47n1993_001:0638a16": "一種不易是什麼人。良久云聻。便下座　時",
    "T47n1993_001:0638a17": "真點胸作首座。藏主問云。適來和尚道。第五",
    "T47n1993_001:0638a18": "種不易。是什麼人。首座云。腦後見腮。莫與往",
    "T47n1993_001:0638a19": "來。",
    "T47n1993_001:0638a20": "動念靜念。為二不動不靜。是為入不二法門。",
    "T47n1993_001:0638a21": "通達此道者。更問朱頂王菩薩。擊禪床下座",
    "T47n1993_001:0638a22": "出莊回云。去時一溪流水送。回來滿谷白雲",
    "T47n1993_001:0638a23": "迎。一身去住非去住。二物無情似有情。拂子",
    "T47n1993_001:0638a24": "擊禪床。",
    "T47n1993_001:0638a25": "陽烏啼時天大曉。白雲開處月初圓。鷲峯峯",
    "T47n1993_001:0638a26": "下諸禪客。休把金針半夜穿已上。續古尊宿錄。",
    "T47n1993_001:0638a27": "舉阿難偈云。本來付有法。付了言無法。各各",
    "T47n1993_001:0638a28": "須自悟。悟了無無法。師云。後來子孫不肖。祖",
    "T47n1993_001:0638a29": "父田園。不耕不種。一時荒廢。向外馳求。縱有",
    "T47n1993_001:0638b01": "些少知解。盡是浮財不實。所以作客不如歸",
    "T47n1993_001:0638b02": "家。多虛不如少實。",
    "T47n1993_001:0638b03": "上堂。舉馬祖因僧問如何是祖師西來意。祖",
    "T47n1993_001:0638b04": "云。近前來。向汝道。僧近前。祖攔腮一掌云。",
    "T47n1993_001:0638b05": "六耳不同謀。師云。古人尚乃不同謀。如今無",
    "T47n1993_001:0638b06": "端聚集一百五六十人。欲漏洩其大事。如今",
    "T47n1993_001:0638b07": "忽有明眼人。覰見。是一場禍事。雖然如是。如",
    "T47n1993_001:0638b08": "今既到這裡。將錯就錯。鬼神茶飯也少不得。",
    "T47n1993_001:0638b09": "良久云。十字街頭吹尺八。酸酒冷茶愁殺人。",
    "T47n1993_001:0638b10": "以拂子擊禪床。",
    "T47n1993_001:0638b11": "上堂。舉趙州。因侍者報云。大王來也。州云。",
    "T47n1993_001:0638b12": "萬福大王。侍者云。未到在。州云。又道。來也。",
    "T47n1993_001:0638b13": "師云。頭頭漏泄。罕遇仙陀。歸宗道。侍者祇解",
    "T47n1993_001:0638b14": "報客。爭知身在帝鄉。趙州入草求人。不覺渾",
    "T47n1993_001:0638b15": "身泥水。",
    "T47n1993_001:0638b16": "舉德山。因廓侍者。問從上諸聖。向什麼處去",
    "T47n1993_001:0638b17": "也。山云作麼作麼。廓云。勅點飛龍馬。跛鼈",
    "T47n1993_001:0638b18": "出頭來。山便休去。明日山浴出。廓過茶與山。",
    "T47n1993_001:0638b19": "山撫廓侍者背一下云。昨曰公案作麼生。廓",
    "T47n1993_001:0638b20": "云。這老漢方始瞥地。山又休去。師云。德山持",
    "T47n1993_001:0638b21": "聾作啞。雖然。暗得便宜。廓公掩耳偷鈴。爭奈",
    "T47n1993_001:0638b22": "傍觀者醜。",
    "T47n1993_001:0638b23": "舉興化謂克賓維那曰。汝不久為唱導之師。",
    "T47n1993_001:0638b24": "賓曰。不入這保社。化曰。會了不入。不會了不",
    "T47n1993_001:0638b25": "入。賓曰。總不恁麼。化拈棒。賓擬議。化便打。",
    "T47n1993_001:0638b26": "復曰。克賓維那。法戰不勝。罰錢五貫。充設堂",
    "T47n1993_001:0638b27": "飯一本。設饡飯一堂至來日齋時。自白槌曰。克賓維耶。",
    "T47n1993_001:0638b28": "法戰不勝。不得喫飯。抽單出院。師云。克賓維",
    "T47n1993_001:0638b29": "那。失錢遭罪。有理難伸。興化以剛決柔。未足",
    "T47n1993_001:0638c01": "光也。",
    "T47n1993_001:0638c02": "因僧馳書至。上堂。舉玄沙令僧馳書上雪峯。",
    "T47n1993_001:0638c03": "峯上堂。開見白紙三幅。乃示眾云。會麼。僧",
    "T47n1993_001:0638c04": "云。不會。峯曰。君子千里同風。僧回舉似沙。",
    "T47n1993_001:0638c05": "沙云。山頭老漢。蹉過也不知。師云。叢林異",
    "T47n1993_001:0638c06": "解。莫知其數。有云。雪峯。纔接得書。無語識",
    "T47n1993_001:0638c07": "破他。開見是白紙。呈似大眾。更說道理。是兩",
    "T47n1993_001:0638c08": "重蹉過了也。有云。雪峯見處。未必不及玄沙。",
    "T47n1993_001:0638c09": "玄沙見處。未必過於雪峯。此二父子相見。遞",
    "T47n1993_001:0638c10": "相唱和。貴要話行。有云。玄沙若無此語。佛法",
    "T47n1993_001:0638c11": "爭到今日。殊不本其宗源。但恣識情計度。如",
    "T47n1993_001:0638c12": "斯見解。自誤猶可誤他別人。同安今日不惜",
    "T47n1993_001:0638c13": "眉毛。布施大眾。雪峯不道無長處。既被玄沙",
    "T47n1993_001:0638c14": "識破。直至如今雪不出。",
    "T47n1993_001:0638c15": "上堂。舉雲門問僧。今日供養羅漢。羅漢還來",
    "T47n1993_001:0638c16": "也無。僧無語。門代云。三門頭合掌。佛殿裡燒",
    "T47n1993_001:0638c17": "香。師云。歸宗即不然。有水皆含月。無山不帶",
    "T47n1993_001:0638c18": "雲。且道。是同是別。",
    "T47n1993_001:0638c19": "上堂。舉智門寬問五祖戒。暑往寒來則不問。",
    "T47n1993_001:0638c20": "林下相逢事若何。戒云。五鳳樓前聽玉漏。寬",
    "T47n1993_001:0638c21": "云。爭奈主山高案山低。戒云。須彌頂上擊金",
    "T47n1993_001:0638c22": "鐘。師云。戒禪師只解步步登高。且不會從空",
    "T47n1993_001:0638c23": "放下。若是歸宗則不然。遠涉煙塵則不問。林",
    "T47n1993_001:0638c24": "下相逢事若何。云。漢王有道成無道爭。奈案",
    "T47n1993_001:0638c25": "山低主山高。范蠡論功却不功。",
    "T47n1993_001:0638c26": "舉智門遊山回。首座與眾出行接。座云。和尚",
    "T47n1993_001:0638c27": "遊山。巇嶮不易。門拈拄杖云。全得這箇力。座",
    "T47n1993_001:0638c28": "乃進前。奪却拋向一邊。門放身便倒。大眾遂",
    "T47n1993_001:0638c29": "進前扶起。門拈拄杖。一時趁散。迴顧侍者云。",
    "T47n1993_001:0639a01": "向爾道。全得這箇力。師云。智門。雖然會起會",
    "T47n1993_001:0639a02": "倒。不覺弄巧成拙。",
    "T47n1993_001:0639a03": "上堂。舉智門祚。因僧問如何是般若體。門云。",
    "T47n1993_001:0639a04": "蚌含明月。僧云。如何是般若用。門云。兔子懷",
    "T47n1993_001:0639a05": "胎。師云。大小智門。却向言語中明體用。黃龍",
    "T47n1993_001:0639a06": "即不然。如何是般若體。一堆屎。如何是般若",
    "T47n1993_001:0639a07": "用。一堆屎中蟲。",
    "T47n1993_001:0639a08": "示眾云。鐘樓上念讚。床脚下種菜時如何。黃",
    "T47n1993_001:0639a09": "檗勝禪師云。猛虎當路坐會元曰。州府委請。黃檗長老師垂語云。鐘樓上",
    "T47n1993_001:0639a10": "念讚。床脚下種菜。有人下得語。契便往住。持。勝上座云。猛虎當路坐。師遂令去住黃檗已上。並出禪門拈頌集。",
    "T47n1993_001:0639a11": "上堂。云菩提離言說。從來無得人。須依二空",
    "T47n1993_001:0639a12": "理當證法王身。且道。何名二空理。人空法空。",
    "T47n1993_001:0639a13": "內空外空。凡空聖空。一切法空。二空之理。總",
    "T47n1993_001:0639a14": "為諸人說了也。且道何名法王身。四大五蘊。",
    "T47n1993_001:0639a15": "行住坐臥。開單展鉢。僧堂佛殿。厨庫三門。無",
    "T47n1993_001:0639a16": "不是法王身。若能於此薦得。乾坤大地。日月",
    "T47n1993_001:0639a17": "星辰。穿過爾諸人眼睛。四大海水。流入爾諸",
    "T47n1993_001:0639a18": "人鼻孔。方知釋迦彌勒授記。但是虛名。臨濟",
    "T47n1993_001:0639a19": "德山棒喝。權為假道。以拂子擊禪床。下座。",
    "T47n1993_001:0639a20": "上堂。云十方佛土中。唯有一乘法。頭上是天。",
    "T47n1993_001:0639a21": "脚下是地。作麼生說箇一乘法。良久云。開單",
    "T47n1993_001:0639a22": "展鉢。豈不是一乘法。拈匙把箸。豈不是一乘",
    "T47n1993_001:0639a23": "法。遂拈拄杖云。這箇是什麼。若喚作一乘法。",
    "T47n1993_001:0639a24": "眉鬚墮落。以拄杖卓禪床。下座。",
    "T47n1993_001:0639a25": "上堂。云三祖曰圓同大虛。無欠無餘。良由取",
    "T47n1993_001:0639a26": "捨。所以不如。在諸佛而不增。處凡夫而不減。",
    "T47n1993_001:0639a27": "既不增不減。為什麼有證無上菩提。為什麼",
    "T47n1993_001:0639a28": "有墮在生死。只為良由取捨所以不如。諸佛",
    "T47n1993_001:0639a29": "無心。故證無上道。凡夫有心。故墮在生死。所",
    "T47n1993_001:0639b01": "以教中道。夢幻空花。如水中月。生死涅槃。同",
    "T47n1993_001:0639b02": "空花相。於此見得。畢鉢巖前休話會。曹溪路",
    "T47n1993_001:0639b03": "上好商量。以拂子擊禪床。下座。",
    "T47n1993_001:0639b04": "上堂。云然僧家居山好離欲。寂靜是沙門法。",
    "T47n1993_001:0639b05": "有經教可披可閱。有知識可參可問。所以有",
    "T47n1993_001:0639b06": "僧問雲居弘覺大師。僧家畢竟如何。覺云。居",
    "T47n1993_001:0639b07": "山好。僧禮拜起。覺云。爾作麼生會。僧云。僧",
    "T47n1993_001:0639b08": "家。畢竟於善惡生死。逆順境界。其心如山之",
    "T47n1993_001:0639b09": "不動。覺乃打一棒云。孤負先聖。喪我兒孫覺",
    "T47n1993_001:0639b10": "乃問傍僧。爾作麼生會。其僧禮拜。起云。僧家",
    "T47n1993_001:0639b11": "畢竟居山。眼不觀玄黃之色。耳不聽絲竹之",
    "T47n1993_001:0639b12": "聲。覺云。孤負先聖。喪我兒孫。師云。且作麼",
    "T47n1993_001:0639b13": "生。道得一句。不孤負先聖不喪兒孫。若人道",
    "T47n1993_001:0639b14": "得。到處青山。無非道場。若道不得。有寒暑兮",
    "T47n1993_001:0639b15": "促君壽。有鬼神兮妬君福。以拂子擊禪床下",
    "T47n1993_001:0639b16": "座已上。並出永平廣錄。",
    "T47n1993_001:0639b17": "春雨淋漓。連宵徹曙。點點無私。不落別處。且",
    "T47n1993_001:0639b18": "道。落在什麼處。自云。滴破汝眼睛。浸爛爾鼻",
    "T47n1993_001:0639b19": "孔出無示諶禪師語錄。",
    "T47n1993_001:0639b20": "偈頌偈頌",
    "T47n1993_001:0639b21": "答張職方答張職方二首",
    "T47n1993_001:0639b22": "夢幻年光過耳順。　　茆庵草座頗相宜。　　日高一",
    "T47n1993_001:0639b23": "鉢和羅飯。禪道是非都不知。",
    "T47n1993_001:0639b24": "不知猶作不知解。　　解在功成百鳥奔。　　欲絕㘅",
    "T47n1993_001:0639b25": "花箇中意。江心明月嶺頭雲已上出普燈錄。",
    "T47n1993_001:0639b26": "三關師自頌三關師自頌",
    "T47n1993_001:0639b27": "生緣有語人皆識。　　水母何曾離得鰕。　　但見日",
    "T47n1993_001:0639b28": "頭東畔上。誰能更喫趙州茶。",
    "T47n1993_001:0639b29": "我手佛手兼舉。　　禪人直下薦取。　　不動干戈道",
    "T47n1993_001:0639c01": "出。當處超佛越祖。",
    "T47n1993_001:0639c02": "我脚驢脚並行。　　步步踏著無生。　　會得雲收日",
    "T47n1993_001:0639c03": "卷。方知此道縱橫。",
    "T47n1993_001:0639c04": "同總頌同總頌",
    "T47n1993_001:0639c05": "至緣斷處伸驢脚。　　驢脚伸時佛手開。　　為報",
    "T47n1993_001:0639c06": "五湖參學者。三關一一透將來已上。並出五燈會元。頌古聯珠云。",
    "T47n1993_001:0639c07": "廬山圓通旻古佛云。昔見廣辯首座。收南禪師親筆三關頌。諷誦無遺。近見諸方傳錄不全。又多訛舛。故茲注出。",
    "T47n1993_001:0639c08": "云云。頌。與會元所載全同。禪林類聚。以此四頌。為旻古佛之作。恐誤也。雲臥紀談。載此偈事。亦同會尤聯。珠之",
    "T47n1993_001:0639c09": "說。",
    "T47n1993_001:0639c10": "寄劉君偈師住歸宗時。遣化至虔上。還白曰。虔",
    "T47n1993_001:0639c11": "有信士劉君。臨行送至郊外。祝曰。為",
    "T47n1993_001:0639c12": "我求老師偈一首。為子孫世世福田。",
    "T47n1993_001:0639c13": "明年師以偈寄之。",
    "T47n1993_001:0639c14": "虔上僧歸廬岳寺。　　首言居士乞伽陀。　　援毫示",
    "T47n1993_001:0639c15": "汝箇中意。近日秋林落葉多出林間錄。",
    "T47n1993_001:0639c16": "和程公闢詩師居黃檗積翠菴時。豫章帥程公闢。",
    "T47n1993_001:0639c17": "以詩招住翠巖。師和之。",
    "T47n1993_001:0639c18": "白髮滿頭如雪山。　　尫羸無力出人間。　　翻思有",
    "T47n1993_001:0639c19": "負公侯命。旦夕彷徨益厚顏。",
    "T47n1993_001:0639c20": "頌寄程公闢及程歸朝。閱二年。復除江西漕。師以",
    "T47n1993_001:0639c21": "頌寄之。",
    "T47n1993_001:0639c22": "洪井分飛早二年。　　林間仕路兩相懸。　　近聞北",
    "T47n1993_001:0639c23": "闕明君詔。又領江西漕使權。　　列郡望風皆草",
    "T47n1993_001:0639c24": "偃。故人高枕得雲眠。　　馬塵未卜趨何日。　　預把",
    "T47n1993_001:0639c25": "音書作信傳。",
    "T47n1993_001:0639c26": "答鄒長者答鄒長者五首",
    "T47n1993_001:0639c27": "短序長書皆典雅。　　五言七字更工夫。　　若能言",
    "T47n1993_001:0639c28": "行長相顧。萬古新昌君子儒。",
    "T47n1993_001:0639c29": "日往月來如擲梭。　　年顏不覺暗消磨。　　勸君早",
    "T47n1993_001:0640a01": "踐菩提路。世諦嘍囉不用多。",
    "T47n1993_001:0640a02": "時人心地長蒿蕪。　　受報因茲錯道塗。　　舉世不",
    "T47n1993_001:0640a03": "論僧洎俗。要須言行與相符。",
    "T47n1993_001:0640a04": "久聞齋素好持經。　　欽羨蓮花火裏生。　　浮世勞",
    "T47n1993_001:0640a05": "勞皆夢幻。叮嚀只此是前程。",
    "T47n1993_001:0640a06": "僕者言歸不暫居。　　聊成數偈答君書。　　煙霞幸",
    "T47n1993_001:0640a07": "得為隣並。從此相知德不孤已上。並出雲臥紀談。",
    "T47n1993_001:0640a08": "黃龍慧南禪師語錄續補終"
}