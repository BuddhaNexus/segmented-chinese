{
    "T50n2060_006:0467c02": "2續高僧傳卷第六",
    "T50n2060_006:0467c04": "大唐西明寺沙門釋道宣撰",
    "T50n2060_006:0467c05": "義解篇二　正傳二十一　附見一十六",
    "T50n2060_006:0467c06": "梁大僧正南㵎寺沙門釋慧超傳一",
    "T50n2060_006:0467c07": "梁國師草堂寺智者釋慧約傳二",
    "T50n2060_006:0467c08": "魏西河石壁谷玄中寺釋曇巒傳三",
    "T50n2060_006:0467c09": "梁蜀郡龍淵寺釋慧韶傳四",
    "T50n2060_006:0467c10": "梁會稽嘉祥寺釋慧皎傳五",
    "T50n2060_006:0467c11": "魏洛陽釋道辯傳六曇永　亡名",
    "T50n2060_006:0467c12": "魏恒州報德寺釋道登傳七",
    "T50n2060_006:0467c13": "梁楊都莊嚴寺釋僧密傳八",
    "T50n2060_006:0467c14": "梁楊都湘宮寺釋曇准傳九智深",
    "T50n2060_006:0467c15": "梁楊都靈基寺釋道超傳十慧安",
    "T50n2060_006:0467c16": "梁楊都龍光寺釋僧喬傳十一慧生　僧整",
    "T50n2060_006:0467c17": "　慧濟",
    "T50n2060_006:0467c18": "梁楊都彭城寺釋慧開傳十二曇儁",
    "T50n2060_006:0467c19": "梁楊都建初寺釋明徹傳十三",
    "T50n2060_006:0467c20": "梁餘杭西寺釋法開傳十四",
    "T50n2060_006:0467c21": "梁楊都瓦官寺釋道宗傳十五法敞",
    "T50n2060_006:0467c22": "魏洛下廣德寺釋法貞傳十六僧建　慧聰　道寂",
    "T50n2060_006:0467c23": "梁益州羅天宮寺釋寶淵傳十七法文　法度",
    "T50n2060_006:0467c24": "　法護　本闕",
    "T50n2060_006:0467c25": "梁楊都治城寺釋僧詢傳十八道遂　道摽",
    "T50n2060_006:0467c26": "　本闕",
    "T50n2060_006:0467c27": "梁楊都靈根寺釋慧超傳十九本闕",
    "T50n2060_006:0467c28": "齊鄴中天平寺釋真玉傳二十",
    "T50n2060_006:0467c29": "後梁荊州大僧正釋僧遷傳二十一",
    "T50n2060_006:0468a01": "釋慧超。姓廉氏。趙郡陽平人。中原喪亂。避",
    "T50n2060_006:0468a02": "難於鍾離之朝哥縣焉。初生之夕神光照室。",
    "T50n2060_006:0468a03": "幼而簡靜寡欲。已有成人之符也。八歲出",
    "T50n2060_006:0468a04": "家。從臨番縣建安寺沙門慧通。通素無業",
    "T50n2060_006:0468a05": "術立行專樸。超直心祇順奉敬無怠。而外聽",
    "T50n2060_006:0468a06": "諸講勤精學業。時遇風雨艱辛泥路擁塞。",
    "T50n2060_006:0468a07": "不以為辭。嘗寓坐有胡僧。蓋不測之人也。",
    "T50n2060_006:0468a08": "一見嗟異曰。斯人若不為五眾之傑。則為",
    "T50n2060_006:0468a09": "八州刺史。兼敘神光之瑞。如符契焉。遂廣",
    "T50n2060_006:0468a10": "採經部及以數論。並盡其深義。朗若貫",
    "T50n2060_006:0468a11": "珠。名僧勝集稠人廣坐。紛綸飛伏雍容摸揩。",
    "T50n2060_006:0468a12": "故早為皁白挹其高軌。後南遊江左住",
    "T50n2060_006:0468a13": "南㵎寺。僧宗見而善之。受涅槃等經。開柘",
    "T50n2060_006:0468a14": "條緒略通幽致。歷閱眾師多所參涉。偏以",
    "T50n2060_006:0468a15": "無量壽命家。吏部謝籥每稱之曰。君子哉若",
    "T50n2060_006:0468a16": "人也。又善用俳諧。尤能草隷兼習朱許。又",
    "T50n2060_006:0468a17": "工占相。齊曆告終。梁祚伊始。超現疾新",
    "T50n2060_006:0468a18": "林情存拯溺。信次之間聲馳日下。尋有別",
    "T50n2060_006:0468a19": "勅乃授僧正。戒德內修威儀外潔。凡在緇",
    "T50n2060_006:0468a20": "侶咸稟成訓。天子給傳詔羊車局足健步衣",
    "T50n2060_006:0468a21": "服等供。自聲教所被。五部憲章咸稟風則。",
    "T50n2060_006:0468a22": "帝以般若之義真諦所宗。偏令化導故。諮",
    "T50n2060_006:0468a23": "質鋒起懸辯若流。又經聚徒都治講菩提",
    "T50n2060_006:0468a24": "心義。論談之暇夜分未寢。忽見大力善神形",
    "T50n2060_006:0468a25": "甚都麗。既而言曰。當率集同緣。共來飡受。",
    "T50n2060_006:0468a26": "不言姓字。於此告辭。及就講之辰倏然滿",
    "T50n2060_006:0468a27": "坐。容貌瓌異莫有識者。竟席便散。其感",
    "T50n2060_006:0468a28": "迹徵異為若此也。加以性好山水亟果幽",
    "T50n2060_006:0468a29": "尋。而翼從之聲聞于數里。山人怪視唯見",
    "T50n2060_006:0468b01": "超身。射獵之徒莫不自息。天監年中帝請",
    "T50n2060_006:0468b02": "為家僧。禮問殊積。初戒典東流。人各傳受。",
    "T50n2060_006:0468b03": "所見偏執。妙法猶漏。皇明御㝢掇採群經。",
    "T50n2060_006:0468b04": "圓壇更造文義斯搆。事類因果於此載明。有",
    "T50n2060_006:0468b05": "詔令超受菩薩戒。恭惟頂禮如法勤修。上",
    "T50n2060_006:0468b06": "復齋居宣室。夢其勤行戒品。面申讚悅。",
    "T50n2060_006:0468b07": "時共延美。而超鳴謙蹈禮好靜篤學。從之",
    "T50n2060_006:0468b08": "遊處未覿慍喜之儀。加以形過八尺腰帶",
    "T50n2060_006:0468b09": "十圍。雍容高步當時譽顯。帝又請於惠輪",
    "T50n2060_006:0468b10": "殿講淨名經。上臨聽覽。未啟莊嚴寺。園",
    "T50n2060_006:0468b11": "接連南㵎。因搆起重房。若鱗相及。飛閣穹",
    "T50n2060_006:0468b12": "隆高籠雲霧。通碧池以養魚蓮。構青山。以",
    "T50n2060_006:0468b13": "栖羽族。列植竹果四面成陰。木禽石獸交",
    "T50n2060_006:0468b14": "橫入出。又羅列童侍雅勝王侯。剖決眾情。",
    "T50n2060_006:0468b15": "一時高望。在位二十餘年。晚以陵谷互遷",
    "T50n2060_006:0468b16": "世相難恃。因自解免閉房養素。以普通七",
    "T50n2060_006:0468b17": "年五月十六日。遷神於寺房。行路殞涕學徒",
    "T50n2060_006:0468b18": "奔赴。凡厥喪事出皆天府。門人追思德澤",
    "T50n2060_006:0468b19": "乃為立碑。湘東王繹。陳郡謝幾卿。各為製",
    "T50n2060_006:0468b20": "文俱鐫墓所。",
    "T50n2060_006:0468b21": "釋慧約。字德素。姓婁。東陽烏場人也。祖世",
    "T50n2060_006:0468b22": "蟬聯東南冠族。有占其塋墓者云。後世當",
    "T50n2060_006:0468b23": "有苦行得道者為帝王師焉。母劉氏夢。長",
    "T50n2060_006:0468b24": "人擎金像令吞之。又見紫光繞身。因而有",
    "T50n2060_006:0468b25": "孕。便覺精神爽發思理明悟。及載誕之日。",
    "T50n2060_006:0468b26": "光香充滿身白如雪。時俗因名為靈粲。故風",
    "T50n2060_006:0468b27": "鑒貞簡神志凝靜。撫塵之歲有異凡童。惟聚",
    "T50n2060_006:0468b28": "沙為佛塔。疊石為高座。七歲便求入學。",
    "T50n2060_006:0468b29": "即誦孝經論語。乃至史傳披文見意。宅南",
    "T50n2060_006:0468c01": "有果園。隣童競採常以為患。乃捨己所得",
    "T50n2060_006:0468c02": "空拳而返。鄉土以蠶桑為業。常懷悲惻。由",
    "T50n2060_006:0468c03": "是不服縑纊。季父憙畋獵化終不改。常嘆",
    "T50n2060_006:0468c04": "曰。飛走之類去人甚遠。好生惡死此情何",
    "T50n2060_006:0468c05": "別。乃絕羶腥。叔父遂避於他里恣行勦戮。",
    "T50n2060_006:0468c06": "夢赤衣使者。手持矛戟謂曰。汝終日殺生。",
    "T50n2060_006:0468c07": "菩薩教化又不能止。促來就死。驚覺汗流。",
    "T50n2060_006:0468c08": "詰旦便毀諸獵具深改前咎。約復至常所",
    "T50n2060_006:0468c09": "獵處。見麋鹿數十頭。騰倚隨之。若有愧",
    "T50n2060_006:0468c10": "謝者。所居僻左不嘗見寺。世崇黃老未",
    "T50n2060_006:0468c11": "聞佛法。而宿習冥感心存離俗。忽值一僧",
    "T50n2060_006:0468c12": "訪以至教。彼乃舉手東指云。剡中佛事甚",
    "T50n2060_006:0468c13": "盛。因乃不見。方悟神人。至年十二始遊",
    "T50n2060_006:0468c14": "于剡。遍禮塔廟肆意山川。遠會素心多究",
    "T50n2060_006:0468c15": "經典。故東境謠曰。少達妙理婁居士。宋泰",
    "T50n2060_006:0468c16": "始四年。於上虞東山寺辭親翦落。時年十",
    "T50n2060_006:0468c17": "七。事南林寺沙門慧靜。靜於宋代僧望之",
    "T50n2060_006:0468c18": "首。律行總持。為特進顏延年司空何尚之所",
    "T50n2060_006:0468c19": "重。又隨靜住剡之梵居寺。服勤就養年踰",
    "T50n2060_006:0468c20": "一紀。及靜之云亡。盡心喪之禮。服闋之後。",
    "T50n2060_006:0468c21": "却粒巖栖。餌以松朮。蠲疾延華深有成益。",
    "T50n2060_006:0468c22": "齊竟陵王作鎮禹穴。聞約風德雅相嘆屬。",
    "T50n2060_006:0468c23": "時有釋智秀曇纖慧次等。並名重當鋒同",
    "T50n2060_006:0468c24": "集王坐。約既後至年夏未隆。王便斂躬盡",
    "T50n2060_006:0468c25": "敬。眾咸懷不悅之色。王曰。此上人方為釋",
    "T50n2060_006:0468c26": "門領袖。豈今日而相待耶。故其少為貴勝所",
    "T50n2060_006:0468c27": "崇也如此。齊中書郎汝南周顒為剡令。欽",
    "T50n2060_006:0468c28": "服道素側席加禮。於鍾山雷次宗舊館",
    "T50n2060_006:0468c29": "造草堂寺。亦號山茨。屈知寺任。此寺結宇",
    "T50n2060_006:0469a01": "山椒疏壤幽岫。雖邑居非遠。而蕭條物外。",
    "T50n2060_006:0469a02": "既冥賞素誠。便有終焉之託。顒嘆曰。山茨",
    "T50n2060_006:0469a03": "約主清虛滿世。齊太宰文簡公褚淵。太尉",
    "T50n2060_006:0469a04": "文憲公王儉。佐命一期功高百代。欽風味",
    "T50n2060_006:0469a05": "道共弘法教。淵嘗請講淨名勝鬘。儉亦請",
    "T50n2060_006:0469a06": "開法花大品。淵遇疾晝寢見胡僧云。菩薩",
    "T50n2060_006:0469a07": "當至。尋有道人來者是也。俄而約造焉。遂",
    "T50n2060_006:0469a08": "豁然病愈。即請受五戒。齊給事中婁幼瑜。少",
    "T50n2060_006:0469a09": "有學術。約之族祖也。每見輒趣為禮。或",
    "T50n2060_006:0469a10": "問。此乃君族下班。何乃恭耶。瑜曰。菩薩出",
    "T50n2060_006:0469a11": "世方師於天下。豈老夫敬致而已。時人未",
    "T50n2060_006:0469a12": "喻此旨。惟王文憲深以為然。且約孝通冥",
    "T50n2060_006:0469a13": "感思歸遄返。而二親喪亡。並及臨訣。孺",
    "T50n2060_006:0469a14": "慕嬰號不交人世。積時停鄉以開慈道。",
    "T50n2060_006:0469a15": "後還都又住草堂。少傅沈約。隆昌中外任。携",
    "T50n2060_006:0469a16": "與同行。在郡惟以靜漠自娛。禪誦為樂。異",
    "T50n2060_006:0469a17": "香入室猛獸馴階。常入金華山採桔。或停",
    "T50n2060_006:0469a18": "赤松㵎遊止。時逢宿火乍屬神光。程異不",
    "T50n2060_006:0469a19": "思故略其事。有道士丁德靜。於館暴亡。傳",
    "T50n2060_006:0469a20": "云。山精所弊。乃要大治祭酒居之。妖猶",
    "T50n2060_006:0469a21": "充斥。長山令徐伯超立議。請約移居曾未",
    "T50n2060_006:0469a22": "浹旬。而神魅弭息。後晝臥見二青衣女子。",
    "T50n2060_006:0469a23": "從㵎水出禮悔云。夙障深重墮此水精。晝",
    "T50n2060_006:0469a24": "夜煩惱。即求授戒。自爾災怪永絕。及沈侯",
    "T50n2060_006:0469a25": "罷郡。相携出都。還住本寺。恭事勤肅禮敬",
    "T50n2060_006:0469a26": "彌隆。文章往復相繼晷漏。以沈詞藻之盛",
    "T50n2060_006:0469a27": "秀出當時。臨官蒞職。必同居府舍。率意往",
    "T50n2060_006:0469a28": "來。未嘗以朱門蓬戶為隔。齊建武中謂",
    "T50n2060_006:0469a29": "沈曰。貧道昔為王褚二公供養。遂居令僕",
    "T50n2060_006:0469b01": "之省。檀越為之當復入地矣。天監元年沈",
    "T50n2060_006:0469b02": "為尚書僕射。啟勅請入省住。十一年臨丹",
    "T50n2060_006:0469b03": "陽尹。無何而歎。有憂生之嗟。報曰。檀越福",
    "T50n2060_006:0469b04": "報已盡。貧道未得滅度詞旨悽然。俄而沈",
    "T50n2060_006:0469b05": "殞。故其預契未然皆此類也。既而留心方",
    "T50n2060_006:0469b06": "等研精九部。皆蘊匱胸襟陶鎣懷抱。顯說",
    "T50n2060_006:0469b07": "弘通當仁不讓。劬勞汲引隆益群品。皇帝",
    "T50n2060_006:0469b08": "斵彫文璞。信無為道發菩提心。搆重雲",
    "T50n2060_006:0469b09": "殿。以戒業精微功德淵廣。既為萬善之本。實",
    "T50n2060_006:0469b10": "亦眾行所先。譬巨海百川之長。若須彌群山",
    "T50n2060_006:0469b11": "之最。三果四向緣此以成。十力三明因茲而",
    "T50n2060_006:0469b12": "立。帝乃博採經教撰立戒品。條草畢舉儀",
    "T50n2060_006:0469b13": "式具陳。制造圓壇用明果極。以為道資人",
    "T50n2060_006:0469b14": "弘理無虛授。事藉躬親民信乃立。且帝皇",
    "T50n2060_006:0469b15": "師臣大聖師友。遂古以來斯道無墜。農軒",
    "T50n2060_006:0469b16": "周孔憲章仁義。況理越天人之外。義超名",
    "T50n2060_006:0469b17": "器之表。以約德高人世道被幽冥。允膺闍",
    "T50n2060_006:0469b18": "梨之尊。屬當智者之號。逡巡退讓情在固",
    "T50n2060_006:0469b19": "執。慇懃勸請辭不獲命。天監十一年始勅引",
    "T50n2060_006:0469b20": "見。事協心期道存目擊。自爾去來禁省禮",
    "T50n2060_006:0469b21": "供優給。至十八年己亥四月八日。天子發",
    "T50n2060_006:0469b22": "弘誓心受菩薩戒。乃幸等覺殿。降彫玉",
    "T50n2060_006:0469b23": "輦。屈萬乘之尊。申在三之敬。暫屏袞服",
    "T50n2060_006:0469b24": "恭受田衣。宣度淨儀曲躬誠肅。于時日月",
    "T50n2060_006:0469b25": "貞華天地融朗。大赦天下率土同慶。自是",
    "T50n2060_006:0469b26": "入見別施漆榻。上先作禮然後就坐。皇儲",
    "T50n2060_006:0469b27": "以下爰至王姬。道俗士庶咸希度脫。弟子",
    "T50n2060_006:0469b28": "著籍者凡四萬八千人。嘗授戒時有一乾",
    "T50n2060_006:0469b29": "鵲。歷階而昇。狀若飡受。至說戒畢然後飛",
    "T50n2060_006:0469c01": "騰。又嘗述戒。有二孔雀驅斥不去。勅乃聽",
    "T50n2060_006:0469c02": "上。徐行至壇俛頸聽法。上曰。此鳥必欲",
    "T50n2060_006:0469c03": "滅度別受餘果。矜其至誠更為說法。後數",
    "T50n2060_006:0469c04": "日二鳥無何同化。又初授戒。夜夢從草堂",
    "T50n2060_006:0469c05": "寺以綿罽席路。直至臺門。自坐禪床。去",
    "T50n2060_006:0469c06": "地數丈。天人圍遶為眾說法。以事而詳。等",
    "T50n2060_006:0469c07": "黃帝之夢往華胥。同目連之神登兜率。至",
    "T50n2060_006:0469c08": "人行止孰能議之。而愛悅閑靜祥華虛",
    "T50n2060_006:0469c09": "室。寺側依棲咸生慈道。故使麕䴥群於兕",
    "T50n2060_006:0469c10": "虎。鳧鶩狎於鷹鸇。飛走騰伏自相馴擾。非",
    "T50n2060_006:0469c11": "夫仁澤潛化。孰能如此者乎。後靜居閑室",
    "T50n2060_006:0469c12": "忽有野媼。齎書數卷置經案上。無言而出。",
    "T50n2060_006:0469c13": "并持異樹自植於庭云。青庭樹也。約曰。此",
    "T50n2060_006:0469c14": "書美也不我俟看。如其惡也亦不勞視經",
    "T50n2060_006:0469c15": "七日又見一叟請書而退。此樹葉綠花紅扶",
    "T50n2060_006:0469c16": "疏尚在。又感異鳥。身赤尾長形如翡翠。相",
    "T50n2060_006:0469c17": "隨棲息出入樹間。中大通四年夢見舊宅。白",
    "T50n2060_006:0469c18": "壁朱門赫然壯麗。仍發願造寺。詔乃號為",
    "T50n2060_006:0469c19": "本生焉。大同一年又勅。改所居竹山里。",
    "T50n2060_006:0469c20": "為智者里。縉雲舊壤傳芳圖諜。山川靈異",
    "T50n2060_006:0469c21": "擅奇函夏。福地仙鄉此焉攸立。而約飯餌",
    "T50n2060_006:0469c22": "松朮三十餘年。布艾為衣過七十載。鳴謙",
    "T50n2060_006:0469c23": "立操擅望當時。乃以大同元年八月。使人",
    "T50n2060_006:0469c24": "伐門外樹枝曰。輿駕當來勿令妨路。人",
    "T50n2060_006:0469c25": "未之測。至九月六日現疾。北首右脇而臥。",
    "T50n2060_006:0469c26": "神識恬愉了無痛惱。謂弟子曰。我夢四部",
    "T50n2060_006:0469c27": "大眾幡花羅列空中迎我凌雲而去。福報",
    "T50n2060_006:0469c28": "當訖。至十六日勅遣舍人徐儼參疾。答云。",
    "T50n2060_006:0469c29": "今夜當去。至五更二唱異香滿室左右肅",
    "T50n2060_006:0470a01": "然。乃曰。夫生有死自然恒數。勤修念慧勿",
    "T50n2060_006:0470a02": "起亂想。言畢合掌便入涅槃。春秋八十有",
    "T50n2060_006:0470a03": "四。六十三夏。天子臨訣悲慟。僚宰輟聽覽",
    "T50n2060_006:0470a04": "者二旬有一。其月二十九日。於獨龍山寶誌",
    "T50n2060_006:0470a05": "墓左𡒨之。初約臥疾。見一老公執錫來",
    "T50n2060_006:0470a06": "入。及遷化日。諸僧咸卜寺之東巖。帝乃改",
    "T50n2060_006:0470a07": "葬獨龍。抑其前見之叟。則誌公相迎者乎。又",
    "T50n2060_006:0470a08": "臨終夜所乘青牛忽然鳴吼淚下交流。至葬",
    "T50n2060_006:0470a09": "日勅使牽從部伍發寺至山。吼淚不息。又",
    "T50n2060_006:0470a10": "建塔之始。白鶴一雙繞墳鳴唳聲其哀婉。",
    "T50n2060_006:0470a11": "葬後三日欻然永逝。下勅竪碑墓左。詔王",
    "T50n2060_006:0470a12": "筠為文。",
    "T50n2060_006:0470a13": "釋曇鸞。或為巒。未詳其氏。雁門人。家近",
    "T50n2060_006:0470a14": "五臺山。神迹靈怪逸于民聽。時未志學。便",
    "T50n2060_006:0470a15": "往尋焉備覿遺蹤。心神歡悅便即出家。內外",
    "T50n2060_006:0470a16": "經籍具陶文理。而於四論佛性彌所窮研。",
    "T50n2060_006:0470a17": "讀大集經。恨其詞義深密難以開悟。因而",
    "T50n2060_006:0470a18": "注解。文言過半便感氣疾。權停筆功周行",
    "T50n2060_006:0470a19": "醫療。行至汾川秦陵故墟。入城東門上望",
    "T50n2060_006:0470a20": "青宵。忽見天門洞開。六欲階位上下重複",
    "T50n2060_006:0470a21": "歷然齊覩。由斯疾瘉。欲繼前作。顧而言",
    "T50n2060_006:0470a22": "曰。命惟危脆不定其常。本草諸經具明正",
    "T50n2060_006:0470a23": "治。長年神仙往往間出。心願所指修習斯",
    "T50n2060_006:0470a24": "法。果剋既已方崇佛教不亦善乎。承江南",
    "T50n2060_006:0470a25": "陶隱居者方術所歸。廣博弘贍海內宗重。遂",
    "T50n2060_006:0470a26": "往從之。既達梁朝。時大通中也。乃通名云。",
    "T50n2060_006:0470a27": "北國虜僧曇鸞故來奉謁。時所司疑為細作。",
    "T50n2060_006:0470a28": "推勘無有異詞。以事奏聞。帝曰斯非覘國",
    "T50n2060_006:0470a29": "者。可引入重雲殿。仍從千迷道。帝先於殿",
    "T50n2060_006:0470b01": "隅却坐繩床。衣以袈裟覆以納帽。鸞至殿",
    "T50n2060_006:0470b02": "前顧望無承對者。見有施張高座上安",
    "T50n2060_006:0470b03": "几拂正在殿中傍無餘座。徑往昇之竪",
    "T50n2060_006:0470b04": "佛性義。三命帝曰。大檀越。佛性義深。略已",
    "T50n2060_006:0470b05": "標敘。有疑賜問。帝却納帽便以數關往復。",
    "T50n2060_006:0470b06": "因曰。今日向晚明須相見。鸞從座下仍前",
    "T50n2060_006:0470b07": "直出。詰曲重沓二十餘門。一無錯誤。帝極",
    "T50n2060_006:0470b08": "嘆訝曰。此千迷道。從來舊侍往還疑阻。如",
    "T50n2060_006:0470b09": "何一度遂乃無迷。明旦引入太極殿。帝降",
    "T50n2060_006:0470b10": "階禮接。問所由來。鸞曰。欲學佛法限年",
    "T50n2060_006:0470b11": "命促減。故來遠造陶隱居求諸仙術。帝曰。",
    "T50n2060_006:0470b12": "此傲世遁隱者。比屢徵不就任往造之。鸞",
    "T50n2060_006:0470b13": "尋致書通問。陶乃答曰。去月耳聞音聲。茲",
    "T50n2060_006:0470b14": "辰眼受文字。將由頂禮歲積。故使應真",
    "T50n2060_006:0470b15": "來儀。正爾整拂藤蒲具陳花水。端襟斂思",
    "T50n2060_006:0470b16": "竚耹警錫也。及屆山所接對欣然。便以仙",
    "T50n2060_006:0470b17": "經十卷。用酬遠意。還至浙江。有鮑郎子神",
    "T50n2060_006:0470b18": "者。一鼓涌浪七日便止。正值波初無由得",
    "T50n2060_006:0470b19": "度。鸞便往廟所以情祈告。必如所請當",
    "T50n2060_006:0470b20": "為起廟。須臾神即見形。狀如二十。來告鸞",
    "T50n2060_006:0470b21": "曰。若欲度者明旦當得。願不食言。及至",
    "T50n2060_006:0470b22": "明晨濤猶鼓怒。纔入船裏帖然安靜。依期",
    "T50n2060_006:0470b23": "達帝具述由緣。有勅為江神更起靈廟。因",
    "T50n2060_006:0470b24": "即辭還魏境。欲往名山依方修治。行至洛",
    "T50n2060_006:0470b25": "下。逢中國三藏菩提留支。鸞往啟曰。佛法中",
    "T50n2060_006:0470b26": "頗有長生不死法勝此土仙經者乎。留支",
    "T50n2060_006:0470b27": "唾地曰。是何言歟。非相比也。此方何處有",
    "T50n2060_006:0470b28": "長生法。縱得長年少時不死。終更輪迴三",
    "T50n2060_006:0470b29": "有耳。即以觀經授之曰。此大仙方。依之修",
    "T50n2060_006:0470c01": "行當得解脫生死。鸞尋頂受。所齎仙方並",
    "T50n2060_006:0470c02": "火焚之。自行化他流靡弘廣。魏主重之號",
    "T50n2060_006:0470c03": "為神鸞焉。下勅令住并州大寺。晚復移",
    "T50n2060_006:0470c04": "住汾州北山石壁玄中寺。時往介山之陰。聚",
    "T50n2060_006:0470c05": "徒蒸業。今號鸞公巖是也。以魏興和四年。",
    "T50n2060_006:0470c06": "因疾卒于平遙山寺。春秋六十有七。臨至",
    "T50n2060_006:0470c07": "終日。幡花幢蓋高映院宇。香氣𤑫勃音聲",
    "T50n2060_006:0470c08": "繁鬧。預登寺者並同矚之。以事上聞。勅乃",
    "T50n2060_006:0470c09": "葬于汾西泰陵文谷。營建塼塔并為立碑。",
    "T50n2060_006:0470c10": "今並存焉。然鸞神宇高遠機變無方。言晤不",
    "T50n2060_006:0470c11": "思動與事會。調心練氣對病識緣。名滿魏",
    "T50n2060_006:0470c12": "都。用為方軌。因出調氣論。又著作王邵。隨",
    "T50n2060_006:0470c13": "文注之。又撰禮淨土十二偈。續龍樹偈後。",
    "T50n2060_006:0470c14": "又撰安樂集兩卷等。廣流於世。仍自號為",
    "T50n2060_006:0470c15": "有魏玄簡大士云。",
    "T50n2060_006:0470c16": "釋慧韶。姓陳氏。本頴川太丘之後。避亂居于",
    "T50n2060_006:0470c17": "丹陽之田里焉。性恬虛寡嗜慾。沈毅少言。",
    "T50n2060_006:0470c18": "童幼早孤依兄而長。悌友之至聞於閭閻。",
    "T50n2060_006:0470c19": "十二厭世出家。具戒便遊京楊。聽莊嚴旻",
    "T50n2060_006:0470c20": "公講釋成論。纔得兩遍記注略盡。謂同學",
    "T50n2060_006:0470c21": "慧峯曰。吾沐道日少便知旨趣。斯何故耶。",
    "T50n2060_006:0470c22": "將非所聞義淺。為是善教使然乎。乃試聽",
    "T50n2060_006:0470c23": "開善藏法師講。遂覺理與言玄。便盡心鑽",
    "T50n2060_006:0470c24": "仰。當夕感夢。往開善寺採得李子數斛。撮",
    "T50n2060_006:0470c25": "欲噉之先得枝葉。覺而悟曰。吾正應從學",
    "T50n2060_006:0470c26": "必踐深極矣。尋爾藏公遷化。有龍光寺綽",
    "T50n2060_006:0470c27": "公繼踵傳業。便迴聽焉。既闕論本制不許",
    "T50n2060_006:0470c28": "住。惟有一帔又屬嚴冬。便撤之用充寫",
    "T50n2060_006:0470c29": "論。忍寒連噤。方得預聽文義。兼善獨見之",
    "T50n2060_006:0471a01": "明卓高眾表。辯滅諦為本有。用麁細而",
    "T50n2060_006:0471a02": "折心。時以為穿鑿有神思也。梁武陵王出",
    "T50n2060_006:0471a03": "鎮庸蜀。聞彼多參義學。必須碩解弘望。方",
    "T50n2060_006:0471a04": "可開宣。眾議薦舉皆不合意。王曰。憶往年",
    "T50n2060_006:0471a05": "法集有傖僧韶法師者。乃堪此選耳。若得",
    "T50n2060_006:0471a06": "同行。想能振起邊服。便邀之至蜀。於諸",
    "T50n2060_006:0471a07": "寺講論開道如川流。當於龍淵寺披講將",
    "T50n2060_006:0471a08": "訖。靜坐房中感見一神。青衣帢服致敬曰。",
    "T50n2060_006:0471a09": "願法師常在此弘法。當相擁衛。言訖而隱。",
    "T50n2060_006:0471a10": "遂接席數遍。清悟繁結。昔在楊都嘗苦氣",
    "T50n2060_006:0471a11": "疾。綴慮恒動。及至蜀講眾病皆除。識者",
    "T50n2060_006:0471a12": "以為寺神之所護矣。于時成都法席恒並置",
    "T50n2060_006:0471a13": "三四。法鼓齊振競敞玄門。而韶聽徒濟濟莫",
    "T50n2060_006:0471a14": "斯為盛。又率諸聽侶。諷誦涅槃大品。人各",
    "T50n2060_006:0471a15": "一卷合而成部。年恒數集倫次誦之。如有",
    "T50n2060_006:0471a16": "謬忘及講聽眠失者。皆代受罰。對眾謝曰。斯",
    "T50n2060_006:0471a17": "則訓導不明耳。故身令獎物。其勤至若此。",
    "T50n2060_006:0471a18": "武陵布政於蜀。每述大乘及三藏等論。沙門",
    "T50n2060_006:0471a19": "寶彖保該智空等。並後進峯岫。參預撰集。勒",
    "T50n2060_006:0471a20": "卷既成。王賜錢十萬。即於龍淵寺分贍學",
    "T50n2060_006:0471a21": "徒頻教令掌僧都。苦辭不受。性不乘騎。",
    "T50n2060_006:0471a22": "雖貴勝請講逢值泥雨。輒自策杖戴笠。履",
    "T50n2060_006:0471a23": "芒屩而赴會焉。少而齋潔不涉珍羞。後遇",
    "T50n2060_006:0471a24": "時患藥雜䐗脂。拒而不服。非時漿飲故絕",
    "T50n2060_006:0471a25": "生常。候病者仰觀。顏色怡悅禮誦不替。當",
    "T50n2060_006:0471a26": "似微差。乃告曰。吾今無處不痛。如壞車行",
    "T50n2060_006:0471a27": "路常欲摧折。但自強耳。恨所營尊像未就。",
    "T50n2060_006:0471a28": "吾將去矣。遺屬道俗憑為莊嚴。便洗浴剃",
    "T50n2060_006:0471a29": "髮剪爪禮拜嗽口。坐于龍淵寺摩訶堂",
    "T50n2060_006:0471b01": "中。奄然而卒。春秋五十有四。即天監七年七",
    "T50n2060_006:0471b02": "月三日也。時成都民應始豐者。因病氣絕而",
    "T50n2060_006:0471b03": "心上溫。五日方醒云。被攝至閻王所。聞處",
    "T50n2060_006:0471b04": "分云。迎韶法師。須臾便至。王下殿合掌頂",
    "T50n2060_006:0471b05": "禮更無言說。惟畫文書作大政之字。韶便",
    "T50n2060_006:0471b06": "出外。坐於曠路樹下。見一少童以漆柳",
    "T50n2060_006:0471b07": "箕擎生袈裟令韶著之。有數十僧來迎。豐",
    "T50n2060_006:0471b08": "惟識智慈二禪師。幡花列道騰飛而去。又",
    "T50n2060_006:0471b09": "當終夕有安浦寺尼。久病悶絕。及後醒",
    "T50n2060_006:0471b10": "云。送韶法師及五百僧。登七寶梯。到天宮",
    "T50n2060_006:0471b11": "殿講堂中。其地如水精。床席華整。亦有麈",
    "T50n2060_006:0471b12": "尾几案。蓮華滿地。韶就座談說。少時便起。",
    "T50n2060_006:0471b13": "送別者。令歸。其生滅冥祥感見類此。",
    "T50n2060_006:0471b14": "釋慧皎。未詳氏族。會稽上虞人。學通內外",
    "T50n2060_006:0471b15": "博訓經律。住嘉祥寺。春夏弘法秋冬著述。",
    "T50n2060_006:0471b16": "撰涅槃義疏十卷及梵網經疏行世。又以",
    "T50n2060_006:0471b17": "唱公所撰名僧頗多浮沈。因遂開例成廣。",
    "T50n2060_006:0471b18": "著高僧傳一十四卷。其序略云。前之作者。或",
    "T50n2060_006:0471b19": "嫌以繁廣刪減其事。而抗迹之奇多所遺",
    "T50n2060_006:0471b20": "削。謂出家之士處國賓王。不應勵然自遠",
    "T50n2060_006:0471b21": "高蹈獨絕尋辭榮棄愛本以異俗為賢。若",
    "T50n2060_006:0471b22": "此而不論竟何所紀。又云。自前代所撰。多",
    "T50n2060_006:0471b23": "曰名僧。然名者本實之賓也。若實行潛光。",
    "T50n2060_006:0471b24": "則高而不名。若寡德適時。則名而不高。名",
    "T50n2060_006:0471b25": "而不高本非所紀。高而不名則備今錄。故",
    "T50n2060_006:0471b26": "省名音代以高字。傳成通國傳之。實為龜",
    "T50n2060_006:0471b27": "鏡。文義明約即世崇重。後不知所終。江表",
    "T50n2060_006:0471b28": "多有裴子野高僧傳一帙十卷。文極省約未",
    "T50n2060_006:0471b29": "極通鑒。故其差少。",
    "T50n2060_006:0471c01": "釋道辯。姓田氏。范陽人。有別記云。著納擎",
    "T50n2060_006:0471c02": "錫入於母胎。因而生焉。天性踈朗才術高",
    "T50n2060_006:0471c03": "世。雖曰耳聾。及對孝文不爽帝旨。由是",
    "T50n2060_006:0471c04": "榮觀顯美遠近欽茲。剖定邪正開釋封滯。",
    "T50n2060_006:0471c05": "是所長也。初住北臺後隨南遷道光河洛。",
    "T50n2060_006:0471c06": "魏國有經。號大法尊王。八十餘卷。盛行於",
    "T50n2060_006:0471c07": "世辯執讀知偽。集而焚之。將欲廣注眾經",
    "T50n2060_006:0471c08": "用通釋典。筆置廳架鳥遂銜飛。見此異徵",
    "T50n2060_006:0471c09": "便寢斯作。但注維摩勝鬘金剛般若。小乘義",
    "T50n2060_006:0471c10": "章六卷大乘義五十章及申玄照等行世。有",
    "T50n2060_006:0471c11": "弟子曇永亡名二人。永潛遁自守隱黃龍山。",
    "T50n2060_006:0471c12": "撰搜神論。隱士儀式。名文筆雄健負才傲",
    "T50n2060_006:0471c13": "俗。辯杖之而徙於黃龍。初無恨想而晨夕",
    "T50n2060_006:0471c14": "遙禮云。",
    "T50n2060_006:0471c15": "釋道登。姓苪東莞人聰警異倫殊有信力。",
    "T50n2060_006:0471c16": "聞徐州有僧藥者雅明經論。挾策從之研",
    "T50n2060_006:0471c17": "綜涅槃法花勝鬘。後從僧淵學究成論。年",
    "T50n2060_006:0471c18": "造知命譽動魏都。北土宗之。累信徵請。登",
    "T50n2060_006:0471c19": "問同學法度曰。此請可乎。度曰。此國道學",
    "T50n2060_006:0471c20": "如林師匠百數。何世無行藏。何時無通塞。",
    "T50n2060_006:0471c21": "十方含靈皆應度脫。何容盡期。南國相勸行",
    "T50n2060_006:0471c22": "矣。如慧遠拂衣廬阜。曇諦絕迹昆山。彭城",
    "T50n2060_006:0471c23": "劉遺民辭事就閑。斯並自是一方。何必盡",
    "T50n2060_006:0471c24": "命虛想巖穴遠追巢許。縱復如此終不離",
    "T50n2060_006:0471c25": "小乘之機。豈欲使人在我先道不益世者",
    "T50n2060_006:0471c26": "哉。隨方適化為物津梁不亦快乎。登即受",
    "T50n2060_006:0471c27": "請度亦隨行。及到洛陽君臣僧尼莫不賓",
    "T50n2060_006:0471c28": "禮。魏主邀登昆季策授榮爵。以其本姓不",
    "T50n2060_006:0471c29": "華。改苪為耐。講說之盛四時不輟。未趣",
    "T50n2060_006:0472a01": "恒岳以息浮競。學侶追隨相仍山舍不免",
    "T50n2060_006:0472a02": "談授。遂終于報德寺焉。春秋八十有五。即",
    "T50n2060_006:0472a03": "魏景明年也。",
    "T50n2060_006:0472a04": "釋僧密。未詳氏族。樂安人。曾未勝衣便",
    "T50n2060_006:0472a05": "從翦落。幼而易悟情解過人。年至十六學",
    "T50n2060_006:0472a06": "友如林。更相開導有聞鄉黨。將欲廣開",
    "T50n2060_006:0472a07": "視聽。師弗之許也。因爾潛遁。出寺從道明",
    "T50n2060_006:0472a08": "沙門受業。一二年中聲華負海。泰始之",
    "T50n2060_006:0472a09": "初。濟江住莊嚴寺。器望凝練風儀峻雅。五",
    "T50n2060_006:0472a10": "眾宗推七貴敬異。深沈詳正。不以利害嬰",
    "T50n2060_006:0472a11": "心。雖復同居眾內。未有測其量者。時人",
    "T50n2060_006:0472a12": "以方法汰。頗謂確言。累居南面。徒眾甚",
    "T50n2060_006:0472a13": "盛。無經不講。專以成實繕奇負氣。高論",
    "T50n2060_006:0472a14": "少所推下。下才在事未能賞重。潛相讒構",
    "T50n2060_006:0472a15": "於竟陵王。密不敘濁清。任其書罪。乃啟",
    "T50n2060_006:0472a16": "擯淮南。學士隨者三十餘人。相仍講化。天",
    "T50n2060_006:0472a17": "監四年卒于江北。春秋七十三矣。",
    "T50n2060_006:0472a18": "釋曇准。姓弘。魏郡湯陰人。住昌樂王寺。出",
    "T50n2060_006:0472a19": "家從智誕法師受業。鑽研之勤眾皆弗及。",
    "T50n2060_006:0472a20": "處靜味道。無風塵之志。善涅槃法華。聞諸",
    "T50n2060_006:0472a21": "伊洛。閑居遊思不交世務。承齊竟陵王廣",
    "T50n2060_006:0472a22": "延勝道盛興講說。遂南度止湘宮寺。處處",
    "T50n2060_006:0472a23": "採聽隨席談論。雖逢塗阻未曾告勞。次",
    "T50n2060_006:0472a24": "公嘆曰。此北道人。非直美容止善言笑。烈",
    "T50n2060_006:0472a25": "亮恢廓雅有器度。至於言論深有情致。齊",
    "T50n2060_006:0472a26": "臨川王蕭映。長沙王蕭晃。厚相欽禮。廬江",
    "T50n2060_006:0472a27": "何點彭城劉繒。並到房接足伸其戒誥。",
    "T50n2060_006:0472a28": "講揚相繼成其業者二百餘人。以天監十四",
    "T50n2060_006:0472a29": "年卒。春秋七十有七。時寺復有智深比丘。",
    "T50n2060_006:0472b01": "聰慧博識經論有功。天子王侯多所賓接。",
    "T50n2060_006:0472b02": "性好直言無所推屑。每商略撿洗物不",
    "T50n2060_006:0472b03": "有平。由是坎壈弘宣阻少。",
    "T50n2060_006:0472b04": "釋道超。姓陸。吳郡吳人。吳丞相敬風之六世",
    "T50n2060_006:0472b05": "也。祖昭尚書金部。父遵散騎侍郎。超少以勤",
    "T50n2060_006:0472b06": "篤知名。與同縣慧安早投莫逆。俱遊上",
    "T50n2060_006:0472b07": "京共契請業。時旻法師住靈基寺。值旻東",
    "T50n2060_006:0472b08": "講。因共聽沙門法珍成論。至滅諦初聞三",
    "T50n2060_006:0472b09": "心滅無先後。超曰。斯之言悟非吾師也。",
    "T50n2060_006:0472b10": "見旻解冠一方海內諮仰。輟寢忘味以夜",
    "T50n2060_006:0472b11": "繼晝。但性偏躁銳不顧功少。願望已多。每",
    "T50n2060_006:0472b12": "打髀嘆曰。為爾漠漠生肇笑人。又聞龍光",
    "T50n2060_006:0472b13": "寺僧整始就講說。彌復勇歎曰。乃可無七",
    "T50n2060_006:0472b14": "尺。何事在於人後。惆悵疚心累日廢業。因",
    "T50n2060_006:0472b15": "自懺悔求諸佛菩薩。乞加威神令其慧悟",
    "T50n2060_006:0472b16": "如僧旻也。事在旻傳。遂勤劬苦至。有頃洞",
    "T50n2060_006:0472b17": "澈終日熙怡獨語獨笑。每言無價寶珠我今",
    "T50n2060_006:0472b18": "已得。雍容高步負氣陵俗。白黑改觀名架",
    "T50n2060_006:0472b19": "當時。及至講說解析疑伏每無遺隱。若",
    "T50n2060_006:0472b20": "復為賓雅伏意氣求相擊杭。若遇機臨無",
    "T50n2060_006:0472b21": "不應躡。同寺僧道賁。年齒小大。亦微向學",
    "T50n2060_006:0472b22": "方。而性多怠惰未能剋己。橫相陵罵。超",
    "T50n2060_006:0472b23": "亦眄衡嘯嗷。未之數也。他日賁曰。我之與",
    "T50n2060_006:0472b24": "卿誰相優劣。超曰。若論年臘請以相寄。胸",
    "T50n2060_006:0472b25": "臆之量未論先後。時為直言。自超處獨房",
    "T50n2060_006:0472b26": "屏絕賓倖。內外墳典常擁膝前而手不釋",
    "T50n2060_006:0472b27": "卷。加以塵埃滿屋蟋蟀鳴壁。中書郎吳郡",
    "T50n2060_006:0472b28": "張率謂曰。虫鳴聒耳。塵土埋膝。安能對此",
    "T50n2060_006:0472b29": "而無忤耶。答曰。時聞此聲足代簫管。塵",
    "T50n2060_006:0472c01": "隨風來我未暇掃。致忤名賓為愧多矣。",
    "T50n2060_006:0472c02": "時人高其放達。年三十六以天監初卒。有",
    "T50n2060_006:0472c03": "慧安道人住湘宮寺。探玄析奧甚有精理。",
    "T50n2060_006:0472c04": "年三十二卒于住寺。時以盛年俱卒。楊輦同",
    "T50n2060_006:0472c05": "哀。",
    "T50n2060_006:0472c06": "釋僧喬。姓華氏。吳興東遷人。出家住龍光",
    "T50n2060_006:0472c07": "寺。聞僧旻說。前修立義有諸同異。則忘寢",
    "T50n2060_006:0472c08": "息志欲稟受。又聽其語論轉捷。則撫掌累",
    "T50n2060_006:0472c09": "嘆思與偕也。隆昌之世法筵轉少。仍與同",
    "T50n2060_006:0472c10": "寺僧整寶淵慧濟慧紹等。請旻移住。於是終",
    "T50n2060_006:0472c11": "晨竟夜一心諮求。布被禦冬單蔣藉體。饘粥",
    "T50n2060_006:0472c12": "糊口茹菜充飢。而未曾以貧寒變節。但自",
    "T50n2060_006:0472c13": "勤勵維日不足。研精奧粹理悟深明。三四",
    "T50n2060_006:0472c14": "年間經論通達。後旻還莊嚴。龍光慧生問",
    "T50n2060_006:0472c15": "曰。諸少相携並得成器。其間勝負可得聞",
    "T50n2060_006:0472c16": "耶。旻曰。喬公儒雅清虛履今用古。卷舒文",
    "T50n2060_006:0472c17": "義優遊教理。鉤深致遠善能讎校。廉而未",
    "T50n2060_006:0472c18": "講莫與爭先。此乃遺法之所寄也。整公精",
    "T50n2060_006:0472c19": "勤經論博綜有敘。同其業者重其情性。",
    "T50n2060_006:0472c20": "淵公不無神明。而心性偏激亟違禮度。久",
    "T50n2060_006:0472c21": "從異集。無以測其多少。濟公神識清審。經",
    "T50n2060_006:0472c22": "素有功論文未熟。由其體羸不堪辛苦故",
    "T50n2060_006:0472c23": "耳。且於義理足以明道。志行足以厲俗。",
    "T50n2060_006:0472c24": "紹公情性和理篤有志行。貧而有累學不",
    "T50n2060_006:0472c25": "得恒。向無妨礙。不患不成美器。自喬學",
    "T50n2060_006:0472c26": "之成也。不修世務不附名聞。閉門靜處",
    "T50n2060_006:0472c27": "坐無雜客。澄懷潛悟獨得而已。年三十六天",
    "T50n2060_006:0472c28": "監初卒。生本任湘州。學明經數頻御法",
    "T50n2060_006:0472c29": "座。少秉高操。慕安汰之風規。而弊衣蔬食",
    "T50n2060_006:0473a01": "終身不改。美風姿善草隷。整住襄陽未",
    "T50n2060_006:0473a02": "遊夏首。道化大行。濟番禺人。未還嶺表",
    "T50n2060_006:0473a03": "德被南越。文義風宣有廣被焉。並天監中",
    "T50n2060_006:0473a04": "卒。",
    "T50n2060_006:0473a05": "釋慧開。姓袁氏。吳郡海鹽人。初出家為宣武",
    "T50n2060_006:0473a06": "寺寵公弟子。仍從學阿毘曇及成實論。建武",
    "T50n2060_006:0473a07": "之中遊學上京住道林寺。歷聽藏旻二公",
    "T50n2060_006:0473a08": "經論。後移住彭城。學無時習經耳不忘。多",
    "T50n2060_006:0473a09": "從酒謔博弈自娛。而值造次之機。闕無對",
    "T50n2060_006:0473a10": "辯。人間席上訥其詞也。後忽割略前習專",
    "T50n2060_006:0473a11": "攻名教。處眾演散咸慶新聞。及至解名",
    "T50n2060_006:0473a12": "析理。應變無窮。雖逢勍敵巧談。罕有折",
    "T50n2060_006:0473a13": "其角者。講席基連學人影赴。遂使名稱普",
    "T50n2060_006:0473a14": "聞眾所知識。陳郡謝惠。雅相欽賞。出守豫",
    "T50n2060_006:0473a15": "章。迎請講說厚加嚫遺。還未達都分散已",
    "T50n2060_006:0473a16": "盡。彭城劉業。出守晉安。知居處屢空餉錢",
    "T50n2060_006:0473a17": "一萬。即贍寒餒不終一日。開立性虛蕩不",
    "T50n2060_006:0473a18": "畜貲財。皆此之類也。而情在疎率不事",
    "T50n2060_006:0473a19": "形儀。衣裳塵滓未曾舉意洗濯。周旋有",
    "T50n2060_006:0473a20": "不耐者。皆代其解澣。寒則披絮待成。夏則",
    "T50n2060_006:0473a21": "隱席至燥。以天監六年卒。春秋三十有九。",
    "T50n2060_006:0473a22": "同寺有曇儁者。以遊學顯名。通貫眾經",
    "T50n2060_006:0473a23": "兼勤禮誦。風素一概寒暑彌盛。侍中王慈昆",
    "T50n2060_006:0473a24": "季。司徒長史江革友于。並與之朋遊焉。",
    "T50n2060_006:0473a25": "釋明徹。姓夏。吳郡錢唐人。六歲喪父。仍願",
    "T50n2060_006:0473a26": "出家。住上虞王園寺。學無師友從心自斷。",
    "T50n2060_006:0473a27": "每見勝事。未曾不留心諦視。遇客讀釋",
    "T50n2060_006:0473a28": "道安傳云。聞安少孤為外兄所養。便歔欷",
    "T50n2060_006:0473a29": "嗚咽。良久乃止。他日借傳究尋。見安弘法",
    "T50n2060_006:0473b01": "之美。因撫膝嘆曰。人生居世。復那可不爾",
    "T50n2060_006:0473b02": "乎。自是專務道學功不棄日。嘗與同學",
    "T50n2060_006:0473b03": "數輩住師後房。房本朽故。忽遭飄風吹屋。",
    "T50n2060_006:0473b04": "欹斜欲倒。師行不在。無物支持。眾人皆走。",
    "T50n2060_006:0473b05": "徹習業如故。會稽孔廣聞之嘆曰。孺子風",
    "T50n2060_006:0473b06": "素殊佳。當成名器。時倫因事推伏。馳名",
    "T50n2060_006:0473b07": "東越。齊永明十年。竟陵王請沙門僧祐。三吳",
    "T50n2060_006:0473b08": "講律。中塗相遇。雖則年齒懸殊。情同莫逆。",
    "T50n2060_006:0473b09": "徹因從祐受學十誦。隨出楊都住建初寺。",
    "T50n2060_006:0473b10": "自謂律為繩墨憲章儀體。仍遍研四部校",
    "T50n2060_006:0473b11": "其興廢。當時律辯莫有能折。建武之中移",
    "T50n2060_006:0473b12": "業經論。歷採眾師備嘗深義。以旻法師標",
    "T50n2060_006:0473b13": "正經論妙會機神。譚思通微易鉤深奧。",
    "T50n2060_006:0473b14": "乃從其成業。齊太傅蕭頴深相欽屬。及領",
    "T50n2060_006:0473b15": "荊州携遊七澤。請於內第開講淨名。每日",
    "T50n2060_006:0473b16": "諸經文句。既是應機所說。或有委曲深微。",
    "T50n2060_006:0473b17": "或復但拘名字先來英舊人各厝情。謬當",
    "T50n2060_006:0473b18": "今日望此玄宗。遠無髣髴深懷愧惻。時",
    "T50n2060_006:0473b19": "咸重其謙退。及蕭氏將薨。贈別麈尾軟几。",
    "T50n2060_006:0473b20": "徹以遺命所留。憑撫以盡其壽。天監之初",
    "T50n2060_006:0473b21": "始返都邑。又從旻受業。少長祈請常為覆",
    "T50n2060_006:0473b22": "述。究博深文洞明奧旨。盤根交結了無遺",
    "T50n2060_006:0473b23": "滯。遠樹名聞徵屈重疊。乍經乍論四時不",
    "T50n2060_006:0473b24": "輟。聽受之眾不遠雲集。武帝欽待不次長",
    "T50n2060_006:0473b25": "名進于內殿。家僧資給歲序無爽。帝以律",
    "T50n2060_006:0473b26": "明萬行條章富博。願撮取簡要以類",
    "T50n2060_006:0473b27": "相從。天監末年勅入華林園。於寶雲僧省。",
    "T50n2060_006:0473b28": "專功抄撰。辭不獲免。每侍御筵對揚奧密。",
    "T50n2060_006:0473b29": "皇儲賞接特加恒禮。故使二宮周供寒暑優",
    "T50n2060_006:0473c01": "洽。當時名輩並蒙殊致。未有恩渥如此之",
    "T50n2060_006:0473c02": "隆。以其鳩聚將成。忽遘疾沈積。於壽光殿",
    "T50n2060_006:0473c03": "移還本寺。天子親自怡色溫言躬臨慰喻。知",
    "T50n2060_006:0473c04": "當不振退而流涕。中使參候晨宵不絕。",
    "T50n2060_006:0473c05": "徹自惟將卒奉啟告辭。皇心載軫於萬壽殿。",
    "T50n2060_006:0473c06": "時內外樞揆一時慟絕。以呈徹表故也。其",
    "T50n2060_006:0473c07": "文曰。因果深明倚伏何逭。明徹雖復愚短。",
    "T50n2060_006:0473c08": "忝窺至籍。將謝之間豈復遺悋。但知恩知",
    "T50n2060_006:0473c09": "慶。輒欲言之。明徹本出東荒賤民而已。微",
    "T50n2060_006:0473c10": "有善識得廁釋門。契闊少年綢繆玄覺。",
    "T50n2060_006:0473c11": "雖未能體道。微得善性。運來不輟。遇會",
    "T50n2060_006:0473c12": "昌時。遂親奉御筵。提携法席。且仁且訓備",
    "T50n2060_006:0473c13": "沐恩獎。恒願舒慕丹誠奉揚慈化。豈意報",
    "T50n2060_006:0473c14": "窮便歸塵土。仰戀聖世何可而言。特願陛",
    "T50n2060_006:0473c15": "下永劫永住益蔭無涯。具足莊嚴道場訓物。",
    "T50n2060_006:0473c16": "天垂海外同為淨土。勝果遐流雍容遠集。明",
    "T50n2060_006:0473c17": "徹以奉值之慶論道之善。脫億代還生猶冀",
    "T50n2060_006:0473c18": "奉覲。惟生惟死俱希濟拔。臨盡之間忽忽",
    "T50n2060_006:0473c19": "如夢。雖欲申心心何肯盡。不勝悲哀之",
    "T50n2060_006:0473c20": "誠。謹遣表以聞。勅答省疏增其憂耿。人誰",
    "T50n2060_006:0473c21": "不病。何以遽終過甚。法師至性堅明道行純",
    "T50n2060_006:0473c22": "備。往來淨土去留安養。方除四魔理無五",
    "T50n2060_006:0473c23": "畏。唯應正念諸佛不捨大願與般若相",
    "T50n2060_006:0473c24": "應。直至種智發菩提心。彼我相攝方結來",
    "T50n2060_006:0473c25": "緣。敬如所及。菩薩行業非千百年。善思至",
    "T50n2060_006:0473c26": "理勿起亂想。覽筆悽懣不復多云。帝因",
    "T50n2060_006:0473c27": "於寺為設三百僧會。令徹懺悔。自運神筆",
    "T50n2060_006:0473c28": "製懺願文。事竟遂卒寺房。即普通三年十二",
    "T50n2060_006:0473c29": "月七日也。窆于定林寺之舊墓。勅給東園祕",
    "T50n2060_006:0474a01": "器。凶事所資隨由備辦。主者監護有崇敬",
    "T50n2060_006:0474a02": "焉。",
    "T50n2060_006:0474a03": "釋法開。姓俞。吳興餘杭人。稚年出家住北倉",
    "T50n2060_006:0474a04": "寺。為曇貞弟子。貞清素澄嚴殊有解行。開",
    "T50n2060_006:0474a05": "少聰敏家業貧窶。身服不充食噉麁澁。同學",
    "T50n2060_006:0474a06": "僧流曇誕。家有盈財。服翫奢麗。並從貞受",
    "T50n2060_006:0474a07": "業。屢有年勞。及鉤深造微。未有逮開者",
    "T50n2060_006:0474a08": "也。而流誕自恃優饒甚相輕忽。開懷快然",
    "T50n2060_006:0474a09": "遂負帙。西遊住禪岡寺。仍從柔次二公學",
    "T50n2060_006:0474a10": "成實論。衣不蔽形食趣支命。而不避寒風",
    "T50n2060_006:0474a11": "暑雨。以晝係夜。歷業既優精解無礙。終日",
    "T50n2060_006:0474a12": "遊談未嘗暫息。心性躁銳無敵不攻。有",
    "T50n2060_006:0474a13": "時竊發潛登以掩不備。當其鋒者罕不結",
    "T50n2060_006:0474a14": "舌。由是顯名。吏部尚書瑯瑘王峻。永嘉太",
    "T50n2060_006:0474a15": "守吳興丘墀。皆揖敬推賞願永勗誡。後還",
    "T50n2060_006:0474a16": "餘杭止于西寺。先相陵駕之者望風飲氣。",
    "T50n2060_006:0474a17": "永相隱避以至于死。開因爾講筵相接道俗",
    "T50n2060_006:0474a18": "嘆服。沙門智藏。後遊禹穴講化成論。開往",
    "T50n2060_006:0474a19": "觀之。鯁難累日賓僚飡悅。藏曰。開法師語論",
    "T50n2060_006:0474a20": "已多自可去矣。吾欲入文。開曰。釋迦說法",
    "T50n2060_006:0474a21": "多寶踊現。法師指南命眾而遣客何耶。藏",
    "T50n2060_006:0474a22": "有慚色。以普通四年卒。春秋六十五矣。",
    "T50n2060_006:0474a23": "釋道宗。未知氏族。荊州江陵人。早年離俗",
    "T50n2060_006:0474a24": "住瓦官寺。情性真直不務馳競。耳不妄屬",
    "T50n2060_006:0474a25": "口不狂言。修身潔己動靜有度。歷學經",
    "T50n2060_006:0474a26": "論了無常師。終日寢處卷軸而已。清談高",
    "T50n2060_006:0474a27": "論聽者忘疲。衣裳麁弊飲食疎儉。遭值年飢",
    "T50n2060_006:0474a28": "入里不給。南遊嶺表其道大行。以死自誓",
    "T50n2060_006:0474a29": "誘化不息。年五十餘卒於彼土。復有法敞。",
    "T50n2060_006:0474b01": "住延賢寺。少研經數長多講說。齊末歲儉。",
    "T50n2060_006:0474b02": "固窮守操清貧。馳務不競貪積。天監初。西",
    "T50n2060_006:0474b03": "遊陸海東歸全楚。弘宣有功焉。",
    "T50n2060_006:0474b04": "釋法貞。不測氏族。渤海東光人。九歲出家。",
    "T50n2060_006:0474b05": "俊秀之聲不齊凡類。住魏洛下之居廣德",
    "T50n2060_006:0474b06": "寺。為沙門道記弟子。年十一通誦法華。意",
    "T50n2060_006:0474b07": "所不解隨迷造問。記謂曰。後來總持者。其",
    "T50n2060_006:0474b08": "在爾乎。及至年長善成實論深得其趣。",
    "T50n2060_006:0474b09": "備講之業卓犖標奇。在於伊洛無所推",
    "T50n2060_006:0474b10": "下。與僧建齊名。時人目建為文句無前。",
    "T50n2060_006:0474b11": "目貞為入微獨步。貞乃與建為義會之友。",
    "T50n2060_006:0474b12": "道俗斯附聽眾千人。隨得嚫施造像千軀",
    "T50n2060_006:0474b13": "分布供養。魏清河王元懌。汝南王元悅。並折",
    "T50n2060_006:0474b14": "腰頂禮諮奉戒訓。會魏德衰陵女人居上。",
    "T50n2060_006:0474b15": "毀論日興猜忌逾積。嫉德過常難免今世。",
    "T50n2060_006:0474b16": "貞謂建曰。大梁正朝禮義之國。又有菩薩",
    "T50n2060_006:0474b17": "應行風教宣流道法。相與去乎。今年過六",
    "T50n2060_006:0474b18": "十。朝聞夕死吾無恨矣。建曰。時不可失。",
    "T50n2060_006:0474b19": "亦先有此懷。以梁普通二年相率南邁。貞",
    "T50n2060_006:0474b20": "為追騎所及禍滅其身。春秋六十一矣。僧",
    "T50n2060_006:0474b21": "建清河人。沙彌之時慧俊出類。及長成人",
    "T50n2060_006:0474b22": "好談名理。與慧聰道寂法貞等。同師道記。",
    "T50n2060_006:0474b23": "少長相携窮研數論。遂明五聚解冠一方。",
    "T50n2060_006:0474b24": "常日講眾恒溢千人。碩學通方悅其新致。",
    "T50n2060_006:0474b25": "造筵談賞以繼晝夜。雖乃志誨成人。而",
    "T50n2060_006:0474b26": "入里施化。魏高陽王元邕。亟相延請累宵言",
    "T50n2060_006:0474b27": "散。用祛鄙悋。或清晨嘉會一無逮者。輒云深",
    "T50n2060_006:0474b28": "恨不同其敘。故聞風傾渴者。遙服法味矣。",
    "T50n2060_006:0474b29": "後南遊帝室。達于江陰住何園寺。武帝好",
    "T50n2060_006:0474c01": "論義旨勅集學僧。於樂受殿以次立義。",
    "T50n2060_006:0474c02": "每於寺講。成濟後業有逾於前。慧聰立心",
    "T50n2060_006:0474c03": "閑豫解行遠聞。道寂博習多通雅傳師業。",
    "T50n2060_006:0474c04": "並終于魏土。",
    "T50n2060_006:0474c05": "釋寶淵。姓陳。巴西閬中人也。年二十三。於",
    "T50n2060_006:0474c06": "成都出家。居羅天宮寺。欲學成實論為弘",
    "T50n2060_006:0474c07": "通之主。州鄉術淺不愜憑懷。齊建武元年",
    "T50n2060_006:0474c08": "下都住龍光寺。從僧旻法師稟受五聚。經",
    "T50n2060_006:0474c09": "涉數載義頗染神。旻曰。此君任性俊警智",
    "T50n2060_006:0474c10": "慮過人。但恨逈忽不倫動靜險躁。若值通",
    "T50n2060_006:0474c11": "人優接。當成一世名士。若不遇時不得",
    "T50n2060_006:0474c12": "其死。必當損辱大法矣。淵酷好蒲撲使酒",
    "T50n2060_006:0474c13": "挾氣。終日狼𤠤無所推下。旻累諫曉喻",
    "T50n2060_006:0474c14": "返以為讎。因爾改塗。復從智藏採聽先",
    "T50n2060_006:0474c15": "業。自建講筵貨財周贍。勇勵辛勤有倍",
    "T50n2060_006:0474c16": "恒日。每言。大丈夫當使人侍我。何能久侍",
    "T50n2060_006:0474c17": "人。乃廣寫義疏。貴市王征南尚書緘封",
    "T50n2060_006:0474c18": "一簏有意西歸。同寺慧濟謔之曰。昔謝氏",
    "T50n2060_006:0474c19": "青箱不至不得作文章。今卿白簏未來判",
    "T50n2060_006:0474c20": "無講理。淵曰。殊不然。此乃打狗杖耳。因帶",
    "T50n2060_006:0474c21": "挾西返。還住舊寺。標定義府。道俗懷欽。",
    "T50n2060_006:0474c22": "於是論筵頻建。聽眾數百。自重名行少賓",
    "T50n2060_006:0474c23": "知己。沙門智訓。遊學京華數論通敏。同還",
    "T50n2060_006:0474c24": "本壤投分與交。淵弗許也。後寺庫犯官。淵",
    "T50n2060_006:0474c25": "自恃名高一州。為物所讓。以身代當。強悍",
    "T50n2060_006:0474c26": "不弭。至於事成知當必敗。因爾出郭。於",
    "T50n2060_006:0474c27": "路以刃自刎。時年六十一矣。即普通七年也。",
    "T50n2060_006:0474c28": "彭門爾時復有法文法度法護道興等。並",
    "T50n2060_006:0474c29": "以廣學達名。文貞廉好尚雅有風采。度",
    "T50n2060_006:0475a01": "通解大乘方嚴有則。護剛直履信不交世",
    "T50n2060_006:0475a02": "務。興秉素懷正好仁奉義。並下都住寺不",
    "T50n2060_006:0475a03": "墜學宗。為諸雄辯所見推仰。",
    "T50n2060_006:0475a04": "釋僧詢。姓明。太子中庶山賓之兄子也。年",
    "T50n2060_006:0475a05": "始入禮。嘗聽山賓共客談論。追領往復了",
    "T50n2060_006:0475a06": "無漏失賓撫其首曰。今使吾門不墜者。其",
    "T50n2060_006:0475a07": "在爾乎。父奉伯篤信大法。知其聰俊可期",
    "T50n2060_006:0475a08": "神幽冥長濟愛海。年十二勅令出家。為奉",
    "T50n2060_006:0475a09": "誠寺僧辯律師弟子。辯性廉直戒品氷嚴。好",
    "T50n2060_006:0475a10": "仁履信精進勇勵。常講十誦。詢後住治城",
    "T50n2060_006:0475a11": "寺。持操高尚勤辛好學。從光宅寺法雲諮",
    "T50n2060_006:0475a12": "稟經論。散處伽藍不營雜事。當時名德皆",
    "T50n2060_006:0475a13": "稱善焉。歷耳不忘經目必憶。常能覆述有",
    "T50n2060_006:0475a14": "如瓶瀉。時人嘉其清辨。白黑重其無倦。",
    "T50n2060_006:0475a15": "凡所聽聞悉為注記。雖無大才而彌綸深",
    "T50n2060_006:0475a16": "極。同學門友莫不傳寫。以天監十六年卒。",
    "T50n2060_006:0475a17": "春秋三十有五。時復有道遂道標。同海陵人",
    "T50n2060_006:0475a18": "並從法雲受業。經論洽聞博綜有序。",
    "T50n2060_006:0475a19": "釋惠超。姓王。太原人。永嘉之亂寓居襄陽。",
    "T50n2060_006:0475a20": "七歲出家住檀溪寺。為惠景弟子。景清恒",
    "T50n2060_006:0475a21": "平簡雅有器局。普通之初總州僧正。以節",
    "T50n2060_006:0475a22": "儉聞之。超幼而清悟。容止詳美進趣合度。",
    "T50n2060_006:0475a23": "事景一年。以眾大諠雜乞移禪房依止僧",
    "T50n2060_006:0475a24": "崇禪師習學定業。年十二又從同寺僧受",
    "T50n2060_006:0475a25": "學通三玄。永明中。竟陵王請智秀法師。與",
    "T50n2060_006:0475a26": "諸學士隨方講授西至樊鄧。超因馮受學。",
    "T50n2060_006:0475a27": "同時合席皆共服其領會。隨秀還都住靈",
    "T50n2060_006:0475a28": "根寺。仍從法常乞受具足。誦戒不盈二日。",
    "T50n2060_006:0475a29": "聽律未周兩遍。皆識文知義鏡其纖密。",
    "T50n2060_006:0475b01": "稟承師訓無相忝也。及師亡後。又從智",
    "T50n2060_006:0475b02": "藏採習經論。藏曰。此子秀發當成美器。藏",
    "T50n2060_006:0475b03": "之出處多與同遊。備通諸部名動京邑。後",
    "T50n2060_006:0475b04": "從慧集飡聽毘尼。裁得數遍。集乃嘆曰。",
    "T50n2060_006:0475b05": "不謂始學已氷寒於水矣。後還鄉定省合",
    "T50n2060_006:0475b06": "境懷之。武帝勅還為壽光學士。又勅與觀",
    "T50n2060_006:0475b07": "寺僧伽婆羅傳譯阿育王經。使超筆受。以",
    "T50n2060_006:0475b08": "為十卷。而晦德進人不專矜伐。故有要請",
    "T50n2060_006:0475b09": "多推舊德。藏後使其代講讓不肯當。或",
    "T50n2060_006:0475b10": "逢群賢博論。未曾不預辯通塞。及抗擊",
    "T50n2060_006:0475b11": "前敵。知理將窮而必下。或遇機隙便亦應",
    "T50n2060_006:0475b12": "躡而默。然斯亦稟識同所不安。而超能謙",
    "T50n2060_006:0475b13": "降若此。衣食趣濟榮貴未邀襆無資蓄。安",
    "T50n2060_006:0475b14": "成康王蕭雅秀。欽敬戒德。出蕃要請相携",
    "T50n2060_006:0475b15": "於鎮。講發風被遠近服歎。康王薨後。吳平侯",
    "T50n2060_006:0475b16": "蕭昺遊夏口。復屈俱行。法筵又鋪。學者稱",
    "T50n2060_006:0475b17": "詠。還都續講聽侶相趍。二百餘僧四時習",
    "T50n2060_006:0475b18": "業。於普通七年卒。時年五十有二。",
    "T50n2060_006:0475b19": "釋真玉。姓董氏。青州益都人。生而無目。其母",
    "T50n2060_006:0475b20": "哀其。及年至七歲。教彈琵琶。以為窮乏",
    "T50n2060_006:0475b21": "之計。而天情俊悟聆察若經。不盈旬日便",
    "T50n2060_006:0475b22": "洞音曲。後鄉邑大集盛興齋講。母携玉赴",
    "T50n2060_006:0475b23": "會。一聞欣領曰。若恒預聽終作法師。不憂",
    "T50n2060_006:0475b24": "匱餒矣。母聞之欲成斯大業也。乃棄其",
    "T50n2060_006:0475b25": "家務。專將赴講。無問風雨艱關。必期相續。",
    "T50n2060_006:0475b26": "玉包略詞旨氣攝當鋒。年將壯室振名",
    "T50n2060_006:0475b27": "海岱。後遭母憂捨法還家。廬於墓側。哀毀",
    "T50n2060_006:0475b28": "過禮茹菜奉齋。伏塊持操三年野宿。鄉黨",
    "T50n2060_006:0475b29": "重之。後服闋附道修整前業。覽卷便講無",
    "T50n2060_006:0475c01": "所疑滯。預聞徒侶相次歸焉。齊天保年中文",
    "T50n2060_006:0475c02": "宣皇帝盛弘講席。海內髦彥咸聚天平。於",
    "T50n2060_006:0475c03": "時義學星羅跨轢相架。玉獨標稱首登座談",
    "T50n2060_006:0475c04": "敘。罔不歸宗。盡諦窮神煥然開發。耆年前",
    "T50n2060_006:0475c05": "達稽首崇仰。遂使道俗奔隨酌衢罇而不",
    "T50n2060_006:0475c06": "竭矣。一曾往復者別經十年。聞聲即憶其",
    "T50n2060_006:0475c07": "名義。斯總持之功莫與尚也。常徒學士幾百",
    "T50n2060_006:0475c08": "千人。耳對行往了知心性。誡勗之勤彌隆",
    "T50n2060_006:0475c09": "餘哲。生來結誓願終安養。常令侍者讀經。",
    "T50n2060_006:0475c10": "玉必跪坐合掌而聽。忽聞東方有淨蓮華佛",
    "T50n2060_006:0475c11": "國莊嚴世界與彼不殊。乃深惟曰。諸佛淨",
    "T50n2060_006:0475c12": "土豈限方隅。人竝西奔一無東慕。用此執",
    "T50n2060_006:0475c13": "心難成迴向。便願生蓮華佛國。曉夕勤到",
    "T50n2060_006:0475c14": "誓不久留。身無疹瘵便行後事。授諸弟",
    "T50n2060_006:0475c15": "子。衣服几杖麈尾如意。分部遺誥各有差降。",
    "T50n2060_006:0475c16": "眾初不悟之也。並共驚之。玉曰。願與運同",
    "T50n2060_006:0475c17": "世非可樂。汝等助念蓮華佛。令我得至彼",
    "T50n2060_006:0475c18": "岸也。布薩之後。便臥疾於鄴城北王家。神",
    "T50n2060_006:0475c19": "氣無昧聲相如常。動京大德並就問疾。午",
    "T50n2060_006:0475c20": "後忽見煙雲相糺從東而來。異香纏遶充塞",
    "T50n2060_006:0475c21": "庭宇。空中出聲有如讚唄之響。清亮宛然。",
    "T50n2060_006:0475c22": "當爾之時足漸向冷口猶誦念。少時而卒。",
    "T50n2060_006:0475c23": "卒後十日香氣乃絕。大眾哀仰如臨雙樹。",
    "T50n2060_006:0475c24": "玉氏昆季俱制縗絰。與諸門人收其屍",
    "T50n2060_006:0475c25": "而葬焉。",
    "T50n2060_006:0475c26": "後梁荊大僧正釋僧遷傳二十一",
    "T50n2060_006:0475c27": "釋僧遷。姓嚴。吳郡吳人。孝敬夙彰。侍中玉",
    "T50n2060_006:0475c28": "錫見而異焉。一面定交。師事鍾山靈曜道則",
    "T50n2060_006:0475c29": "法師。則亦權行外彰深相推重。後遊談講肆",
    "T50n2060_006:0476a01": "縱辯天垂曾難招提慧琰禪品義。精思間出",
    "T50n2060_006:0476a02": "中座嗟揚。招提因改舊致。更新章句。梁高",
    "T50n2060_006:0476a03": "有勅。善言殿義集登即銳辯如流。帝有",
    "T50n2060_006:0476a04": "嘉之。仍降家僧之禮。帝制勝鬘義疏。班壽",
    "T50n2060_006:0476a05": "光殿。諸僧咸懷自恧。遷深窮理窟。特詔",
    "T50n2060_006:0476a06": "敷述。皇儲尚書令何敬容。以並請論擊。道俗",
    "T50n2060_006:0476a07": "欣洽時論題之。中興荊鄴。正位僧端。職任",
    "T50n2060_006:0476a08": "基月道風飈舉。恂恂七眾不齊而成。昔晉",
    "T50n2060_006:0476a09": "氏始置僧司。迄茲四代。求之備業罕有斯",
    "T50n2060_006:0476a10": "焉。自後探索幽求。經誥盤結皆鍼盲起廢。",
    "T50n2060_006:0476a11": "怡然從政。以天監十二年四月十七日。",
    "T50n2060_006:0476a12": "移神大寶精舍。春秋七十有九。二十日葬於",
    "T50n2060_006:0476a13": "江淩之中華北山。初年少孝稟自然。家貧",
    "T50n2060_006:0476a14": "親老珍養或闕。後名德既立。供嚫腴旨進",
    "T50n2060_006:0476a15": "饋益陳。及處艱憂毀幾致滅。年方弱冠便",
    "T50n2060_006:0476a16": "誦法華數溢六千。坐而若寐親見普賢。香",
    "T50n2060_006:0476a17": "光照燭仍降摩頂。書而不傳。大漸惟幾。方",
    "T50n2060_006:0476a18": "陳同志。凡講涅槃大品十八部經。各數十",
    "T50n2060_006:0476a19": "遍。皆製義疏流于後學。等觀即梁明帝之",
    "T50n2060_006:0476a20": "法名也。自云。北面歸依時移三紀。權經",
    "T50n2060_006:0476a21": "問道十有三年。終識苦空功由善導。況乎",
    "T50n2060_006:0476a22": "福田五世師資兩葉。仁既厚矣義寔深焉。遂",
    "T50n2060_006:0476a23": "刊碑墳隴。述德如左。",
    "T50n2060_006:0476a24": "續高僧傳卷第六"
}