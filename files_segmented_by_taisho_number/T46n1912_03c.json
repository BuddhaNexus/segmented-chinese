{
    "T46n1912_03c:0232c10": "folio_3c 止觀輔行傳弘決卷第三之三",
    "T46n1912_03c:0232c12": "唐毘陵沙門湛然述",
    "T46n1912_03c:0232c13": "二明境智離合者。初釋諦中。先總次別。",
    "T46n1912_03c:0232c14": "先總序諸經者。諸經論諦離合不同。今以",
    "T46n1912_03c:0232c15": "不同通約四教。三藏下。即別約四教。於中",
    "T46n1912_03c:0232c16": "初明二三離合者。初明但二無三。次菩薩",
    "T46n1912_03c:0232c17": "下。寄人判諦。初文是俗。從後心下。即是真",
    "T46n1912_03c:0232c18": "也。是故始終但有二諦。言令煩惱脂銷等",
    "T46n1912_03c:0232c19": "者。大論云。此菩薩雖有上妙五欲不生貪",
    "T46n1912_03c:0232c20": "著。以有無常等觀故。譬如有王。有一大",
    "T46n1912_03c:0232c21": "臣自覆藏罪。王欲罰罪。語言。若得無脂",
    "T46n1912_03c:0232c22": "肥羊當赦汝罪。大臣有智繫一羊養以水",
    "T46n1912_03c:0232c23": "草。日日三時以狼怖之。羊雖得養肥而無",
    "T46n1912_03c:0232c24": "脂。王問。云何得爾。答以上事。菩薩亦爾。",
    "T46n1912_03c:0232c25": "見無常空狼。令結使脂銷而功德身肥。又此",
    "T46n1912_03c:0232c26": "菩薩未斷結使者。如有賊未得殺之。堅",
    "T46n1912_03c:0232c27": "閉一處自修事業。菩薩修無常觀。亦如閉",
    "T46n1912_03c:0232c28": "賊。猶是有漏而自作務。又離於五事。一",
    "T46n1912_03c:0232c29": "離惡道。二離貧窮。三離女身。四離形殘。五",
    "T46n1912_03c:0233a01": "離喜忘。得五功德。一生貴家。二生人天。三",
    "T46n1912_03c:0233a02": "得男身。四諸根滿。五識宿命。三阿僧祇修",
    "T46n1912_03c:0233a03": "六度行者。阿僧祇此云無數。劫者時也。如",
    "T46n1912_03c:0233a04": "前所釋。俱舍云。八十中大劫大劫三無數。謂",
    "T46n1912_03c:0233a05": "六十數中第五十二數。名阿僧祇。謂積此大",
    "T46n1912_03c:0233a06": "劫成無數故。云三阿僧祇。六度行者。菩薩",
    "T46n1912_03c:0233a07": "修此六度各有滿時。初言檀滿者。如釋迦",
    "T46n1912_03c:0233a08": "菩薩本作王名毘尸。得歸命救護陀羅尼。",
    "T46n1912_03c:0233a09": "視諸眾生如母愛子。是時天帝知命將終。",
    "T46n1912_03c:0233a10": "求佛問疑遍求不得。却還天宮愁憂苦惱。",
    "T46n1912_03c:0233a11": "時天巧師名毘首羯磨。問天主言。何以愁",
    "T46n1912_03c:0233a12": "惱。答言。我求一切智人而不能得。毘首言。",
    "T46n1912_03c:0233a13": "有大菩薩滿足六度不久成佛。天主偈",
    "T46n1912_03c:0233a14": "答。菩薩發大心魚子菴羅華。三事因時多。",
    "T46n1912_03c:0233a15": "成果時甚少。毘首答言。優尸那種六度滿足",
    "T46n1912_03c:0233a16": "不久成佛。帝釋言。當往試之是菩薩不。汝",
    "T46n1912_03c:0233a17": "作鴿我作鷹。汝便詐怖人王腋下。毘首言。",
    "T46n1912_03c:0233a18": "是大菩薩。云何以是事惱之。釋云我亦無",
    "T46n1912_03c:0233a19": "惡心如真金須試。即如所說變入王腋。舉",
    "T46n1912_03c:0233a20": "身戰懼動自作聲。眾人皆言。是王大仁慈",
    "T46n1912_03c:0233a21": "一切宜救護。如是鴿小鳥歸之如入舍。菩",
    "T46n1912_03c:0233a22": "薩相如是作佛必不久。是時鷹在近樹。而",
    "T46n1912_03c:0233a23": "語王言。還我鴿來。王言。我前受此鴿非是",
    "T46n1912_03c:0233a24": "汝前受。我先發願度一切眾生。鷹言。欲度",
    "T46n1912_03c:0233a25": "一切眾生我非一切眾生耶。而何奪我食。",
    "T46n1912_03c:0233a26": "王言。汝須何食。我先作誓。若有眾生未",
    "T46n1912_03c:0233a27": "歸我者。必救護之。鷹言。我須新肉熱血。王",
    "T46n1912_03c:0233a28": "云。無不由殺得之。云何殺一與一。思惟",
    "T46n1912_03c:0233a29": "心定而說偈言。是我此肉身。恒受老病死。",
    "T46n1912_03c:0233b01": "不久當臭爛。彼須我當與。持刀自割股",
    "T46n1912_03c:0233b02": "肉而授與之。鷹言。須逐道理令輕重等。",
    "T46n1912_03c:0233b03": "勿見欺也。王言。持秤來稱鴿。如言稱之。",
    "T46n1912_03c:0233b04": "鴿身轉重王肉轉輕。乃至身盡。諸臣親戚",
    "T46n1912_03c:0233b05": "却諸看人。王今如此無可看也。王言。任",
    "T46n1912_03c:0233b06": "看。若有成佛道當忍此大事。王以血塗",
    "T46n1912_03c:0233b07": "手攀秤欲上盡對於鴿。鷹言。何用如此",
    "T46n1912_03c:0233b08": "以鴿還我。王言。喪身無量今是求易佛道",
    "T46n1912_03c:0233b09": "之時。肉盡筋斷欲上而墮。乃自責言。汝須",
    "T46n1912_03c:0233b10": "堅固勿得迷悶。眾生墮憂海應須救護",
    "T46n1912_03c:0233b11": "之。何為懈怠。尚不及地獄之苦十六分一。",
    "T46n1912_03c:0233b12": "我特精進猶患此苦。何況地獄中無有智",
    "T46n1912_03c:0233b13": "慧者。時諸天讚言。為小鳥能爾。時天地六",
    "T46n1912_03c:0233b14": "動海水揚波。枯木生華天雨香水。諸佛來",
    "T46n1912_03c:0233b15": "讚必成佛也。鷹語鴿言。是真菩薩。毘首言。",
    "T46n1912_03c:0233b16": "天主。汝有神力可令彼平復。釋言。不須",
    "T46n1912_03c:0233b17": "我也。王自作誓感發一切。帝釋語王言。心",
    "T46n1912_03c:0233b18": "不惱耶。王言。我心歡喜不惱不沒。釋云。",
    "T46n1912_03c:0233b19": "唯當信汝。菩薩言。若一心不惱以求佛",
    "T46n1912_03c:0233b20": "道者。使平復如故。語已平復。人天見之皆",
    "T46n1912_03c:0233b21": "大悲喜。歎未曾有。必當作佛。我當供養。尸",
    "T46n1912_03c:0233b22": "滿相者。如須陀摩王。是王精進常依實語。",
    "T46n1912_03c:0233b23": "欲入園遊戲始出城門。有一婆羅門來。從",
    "T46n1912_03c:0233b24": "我乞云。王是福德人愍我貧窮。王言。須",
    "T46n1912_03c:0233b25": "待我還。適至園中有兩翅鳥王。名曰鹿",
    "T46n1912_03c:0233b26": "足。與山神共誓取一千王。已得九百九十",
    "T46n1912_03c:0233b27": "九王。唯少須陀摩王。從空飛來捉將王去。",
    "T46n1912_03c:0233b28": "諸女號哭哀慟一園。鹿足捉王至所住處。",
    "T46n1912_03c:0233b29": "置諸王中。須陀摩王涕零如雨。鹿足言。大剎",
    "T46n1912_03c:0233c01": "利。汝何以啼泣猶如小兒。人生有死會合",
    "T46n1912_03c:0233c02": "有離須陀答言。我不畏死。自恨生來不曾",
    "T46n1912_03c:0233c03": "妄語。而今失信。許婆羅門行施辜負宿心",
    "T46n1912_03c:0233c04": "自招欺罪。是故啼耳鹿足言。還去七日。施",
    "T46n1912_03c:0233c05": "竟便來就死。若不來者我有力取。王還恣",
    "T46n1912_03c:0233c06": "心布施。立太子為王。大會人民。王乃謝",
    "T46n1912_03c:0233c07": "云。我智不周小不如法。當見瞋怒。我今身",
    "T46n1912_03c:0233c08": "非己有當去。人民親戚留之願王留意垂",
    "T46n1912_03c:0233c09": "蔭此國。勿以鹿足鬼王為慮也。當設鐵舍",
    "T46n1912_03c:0233c10": "奇兵衛護。鹿足雖神而不畏之。王說偈言。",
    "T46n1912_03c:0233c11": "實語第一戒實語升天梯。實語小人大。妄語",
    "T46n1912_03c:0233c12": "入地獄。我今守實語寧失身壽命。於是發",
    "T46n1912_03c:0233c13": "去至鹿足所。見來歡喜。汝實語人不失信",
    "T46n1912_03c:0233c14": "要。人皆惜命脫竟還來。汝是大人。時須陀王",
    "T46n1912_03c:0233c15": "廣讚實語呵責妄語。鹿足聞之信心清淨。",
    "T46n1912_03c:0233c16": "語須陀言。汝能說此。今相放捨。諸王各還",
    "T46n1912_03c:0233c17": "本國。如是語已諸王各去云云。忍成相者。如",
    "T46n1912_03c:0233c18": "羼提仙人。在於林間修行忍辱。時柯利王",
    "T46n1912_03c:0233c19": "將諸婇女。入園遊戲。飲食訖已王少睡息諸",
    "T46n1912_03c:0233c20": "女采華於其林間見此仙人。加敬禮拜在",
    "T46n1912_03c:0233c21": "一面立。爾時仙人為諸女人讚歎慈忍。其",
    "T46n1912_03c:0233c22": "言美妙聽者忘厭。久而忘去。王眠覺已不",
    "T46n1912_03c:0233c23": "見諸女拔劍逐蹤。見女在於仙人前立。嫉",
    "T46n1912_03c:0233c24": "妬隆盛恚目奮劍而擬仙人。汝作何事。仙",
    "T46n1912_03c:0233c25": "人答言。我修慈忍。王言。我今試汝。當以利",
    "T46n1912_03c:0233c26": "劍斬截手足及以耳鼻。若不瞋者乃知修",
    "T46n1912_03c:0233c27": "忍。仙言任意。王即拔劍截其手足及以耳",
    "T46n1912_03c:0233c28": "鼻。而問之言。汝心動不。答言。我修慈忍心",
    "T46n1912_03c:0233c29": "不動也。王言。汝一身在此無有勢力。雖口",
    "T46n1912_03c:0234a01": "言不動誰當信者。是時仙人即作誓言。若",
    "T46n1912_03c:0234a02": "我實是修慈忍者。血當為乳。即變為乳。王",
    "T46n1912_03c:0234a03": "大驚走將諸婇女而去。時林中龍神為此仙",
    "T46n1912_03c:0234a04": "人。雨雷電霹靂致王毒害。遂不還宮精進",
    "T46n1912_03c:0234a05": "滿相者。如好施太子求如意珠。如第一卷",
    "T46n1912_03c:0234a06": "末。得珠墜海而抒大海。正使筋骨枯盡。終",
    "T46n1912_03c:0234a07": "不懈廢。誓得如意以給眾生。濟其身苦。諸",
    "T46n1912_03c:0234a08": "天問之。答云。生生不休。諸天見此精進助",
    "T46n1912_03c:0234a09": "其抒海。海水減半。諸龍見海水減恐海乾",
    "T46n1912_03c:0234a10": "竭。送珠與之。禪滿相者。如螺髻仙人名尚",
    "T46n1912_03c:0234a11": "闍梨。有人畫像作僧形者非。得第四禪出",
    "T46n1912_03c:0234a12": "入息斷。坐一樹下兀然不動。鳥見不動謂",
    "T46n1912_03c:0234a13": "之為木。即於仙人髻中生卵。仙人定起。",
    "T46n1912_03c:0234a14": "覺其頂上有於鳥卵。即自思惟。我若起行。",
    "T46n1912_03c:0234a15": "鳥母永不復來鳥卵必壞。即更入禪定至",
    "T46n1912_03c:0234a16": "鳥子飛去。爾乃起行。般若滿相者。如劬嬪大",
    "T46n1912_03c:0234a17": "臣分閻浮提地以為七分。城邑聚落皆使",
    "T46n1912_03c:0234a18": "均等。為息諍故。百劫種相者。過三祇已百",
    "T46n1912_03c:0234a19": "劫種相。種即修也。即百劫中修於相業。問。",
    "T46n1912_03c:0234a20": "於何處種等。答。欲界人中南洲男身。佛出",
    "T46n1912_03c:0234a21": "世。非緣餘人能種故也。用意業第六識。",
    "T46n1912_03c:0234a22": "問。初種何相。答。有云。初種足下平初安立",
    "T46n1912_03c:0234a23": "故。然後種餘相。有云。紺眼。先以大悲視",
    "T46n1912_03c:0234a24": "眾生故。雖有此語義不必然。合時便種理",
    "T46n1912_03c:0234a25": "無前後。問。一思多思。答。一思種一相。一相",
    "T46n1912_03c:0234a26": "用百福。問。幾許為一福。答。有云。輪王於四",
    "T46n1912_03c:0234a27": "天下自在為一福。有云。如帝釋於二天自",
    "T46n1912_03c:0234a28": "在為一福。有云。乃至六天。有云。除補處餘",
    "T46n1912_03c:0234a29": "一切人所有為一福。有云。大千一切眾生共",
    "T46n1912_03c:0234b01": "為一福。有云。大千眾生盲能治得差為一",
    "T46n1912_03c:0234b02": "福。有云。大千人服毒治得差為一福。有云。",
    "T46n1912_03c:0234b03": "大千人死救得為一福。有云。一切人破戒",
    "T46n1912_03c:0234b04": "見。能為說法令捨是事為一福。有云。無",
    "T46n1912_03c:0234b05": "可譬。菩薩入第三僧祇。心思大行種相因",
    "T46n1912_03c:0234b06": "緣故福無量。唯佛能知。論二十二又云。菩薩",
    "T46n1912_03c:0234b07": "修十善各有五心。謂下中上上上上中上。",
    "T46n1912_03c:0234b08": "初發五心乃至具足五心。如是百心名為",
    "T46n1912_03c:0234b09": "百福成於一相。如是至三十二。名身清淨。",
    "T46n1912_03c:0234b10": "大經二十二文同。獲五神通者。未斷惑故",
    "T46n1912_03c:0234b11": "無無漏通。五通如助道中說。三十四心者。",
    "T46n1912_03c:0234b12": "今取論意與諸經論明斷少別。大論中云。",
    "T46n1912_03c:0234b13": "下地諸惑因時未斷。至樹下時乃以九地",
    "T46n1912_03c:0234b14": "九品思惑。通名一九。故云三藏菩薩位同",
    "T46n1912_03c:0234b15": "凡夫。以九無礙九解脫。合為十八。見道中",
    "T46n1912_03c:0234b16": "八忍八智。合十六心。總前合成三十四心。",
    "T46n1912_03c:0234b17": "俱舍婆沙意云。下八地惑初修禪時先已斷",
    "T46n1912_03c:0234b18": "竟。唯非想地九品見思全在。用九無礙九解",
    "T46n1912_03c:0234b19": "脫。以根勝故不復更修下八地定。不同聲",
    "T46n1912_03c:0234b20": "聞亦異緣覺。緣覺先曾離八地惑一坐證",
    "T46n1912_03c:0234b21": "覺。更於九地次第而修。更起無間解脫二",
    "T46n1912_03c:0234b22": "道。下八地中雖不斷惑。觀行次第法爾故",
    "T46n1912_03c:0234b23": "也。地地各有一十八心。九地便成一百六十",
    "T46n1912_03c:0234b24": "二心。見道十六合一百七十八心。菩薩不爾。",
    "T46n1912_03c:0234b25": "故但三十四心。此與俱舍不同。什公翻譯",
    "T46n1912_03c:0234b26": "及龍樹意。俱不應誤。不同意者。今且以一",
    "T46n1912_03c:0234b27": "意銷通。令二論理齊。俱舍取修禪時已斷",
    "T46n1912_03c:0234b28": "惑竟。不復更斷。智論依餘部。雖有漏斷",
    "T46n1912_03c:0234b29": "未名為斷。至菩提樹但斷非想。八地俱得",
    "T46n1912_03c:0234c01": "名為無漏。但是從部得名不同。故使二論",
    "T46n1912_03c:0234c02": "用義不等。又經云下。引大經一念六百生",
    "T46n1912_03c:0234c03": "滅。及成論師數解不同。秖明一念尚具多",
    "T46n1912_03c:0234c04": "念。以證無間三十四心。未足為妨。次前",
    "T46n1912_03c:0234c05": "已下。辨異立中。三祇照俗樹下照真。望前",
    "T46n1912_03c:0234c06": "名雙異於二乘及以菩薩。二乘菩薩在弟子",
    "T46n1912_03c:0234c07": "位。故云與弟子異而假立三諦。菩薩但照",
    "T46n1912_03c:0234c08": "下。釋出假立中道之相。既自無體但從俱",
    "T46n1912_03c:0234c09": "照假立中名。中名既假照中眼智亦復假",
    "T46n1912_03c:0234c10": "立。故云更加。離則下辨離合。若分屬弟子。",
    "T46n1912_03c:0234c11": "或佛自分。已屬前後故但有二。若全在佛",
    "T46n1912_03c:0234c12": "餘人所無。是故於佛得三諦名。所以五重",
    "T46n1912_03c:0234c13": "三諦之中無三藏者。以其中道無體故也。",
    "T46n1912_03c:0234c14": "次三乘人下。明通教離合。雖即同斷以菩",
    "T46n1912_03c:0234c15": "薩中有利根故。離真出中故云真異。次引",
    "T46n1912_03c:0234c16": "大論等者。智者即是利根見中。名見不空。",
    "T46n1912_03c:0234c17": "不空祇是不但空也。三德具足名大涅槃。二",
    "T46n1912_03c:0234c18": "乘下。引大品文。如日之智即照中也。鈍者",
    "T46n1912_03c:0234c19": "始終但見於空。法華被會即非此中開合",
    "T46n1912_03c:0234c20": "義也。既空異下。正明開合。但不但空名為",
    "T46n1912_03c:0234c21": "空異。一切智照但空。一切種智照不但空。",
    "T46n1912_03c:0234c22": "名為智別。真既含二智亦二別。於真諦中",
    "T46n1912_03c:0234c23": "開出中道。故云則有兩諦之殊。而今合者且",
    "T46n1912_03c:0234c24": "據通教故云而今作二諦說但名真諦。二",
    "T46n1912_03c:0234c25": "乘下。開出二乘利鈍菩薩。觀諦差別。別故",
    "T46n1912_03c:0234c26": "得有含中之義。言淨佛國土者。通教出假",
    "T46n1912_03c:0234c27": "菩薩亦為眾生作淨土因。處處結緣眾生",
    "T46n1912_03c:0234c28": "機熟斷習成佛。名淨佛土。結緣之時名淨",
    "T46n1912_03c:0234c29": "土行。故淨名云。菩薩取於淨土皆為饒益",
    "T46n1912_03c:0235a01": "諸眾生故。故云布施是菩薩淨土。菩薩成",
    "T46n1912_03c:0235a02": "佛時。一切能捨眾生來生其國。結緣之時",
    "T46n1912_03c:0235a03": "以布施攝。成佛之時地多珍寶。諸能捨者",
    "T46n1912_03c:0235a04": "同生其土。而受五種布施化益。由攝生時",
    "T46n1912_03c:0235a05": "有五差故所謂人天及以四教。一切諸行無",
    "T46n1912_03c:0235a06": "非菩薩淨土之行。故有四土橫竪攝物。此",
    "T46n1912_03c:0235a07": "依跨節。是則淨土義通諸教。今文且依通",
    "T46n1912_03c:0235a08": "教菩薩斷餘殘習為淨土果。但是異於二",
    "T46n1912_03c:0235a09": "乘而已。若大經二十二明淨土義。但云願",
    "T46n1912_03c:0235a10": "攝其義則通。諸教觀別攝生皆然。上根菩薩",
    "T46n1912_03c:0235a11": "下。明利根菩薩開真出中昔莊嚴下。破古",
    "T46n1912_03c:0235a12": "也。莊嚴云出。開善云不出。此由三乘共學",
    "T46n1912_03c:0235a13": "菩薩有但不但。古人不曉利鈍兩根。但諍",
    "T46n1912_03c:0235a14": "佛果出與不出。終未見今開合之意。故使",
    "T46n1912_03c:0235a15": "二家各朋己計。今文並破。是故皆云作義不",
    "T46n1912_03c:0235a16": "成。故知二家各得今文利鈍一邊。故云片",
    "T46n1912_03c:0235a17": "意。仍不能知出外別照中道之境用中道",
    "T46n1912_03c:0235a18": "智進破無明。故云片意。若不能知鈍根依",
    "T46n1912_03c:0235a19": "教。與二乘人同證真諦。是亦但得今文片",
    "T46n1912_03c:0235a20": "意。若全得今意。出與不出義皆悉成。古來",
    "T46n1912_03c:0235a21": "名此等者。任二家所說各謂幽深。是非難",
    "T46n1912_03c:0235a22": "分古來無判。是故古人雙美二說。名此二",
    "T46n1912_03c:0235a23": "諦名曰風流。言風流者。動止合儀故許二",
    "T46n1912_03c:0235a24": "家出入無失。於今被破出入俱非。舉措失",
    "T46n1912_03c:0235a25": "儀風流何在。若依今用含中二諦。進退咸",
    "T46n1912_03c:0235a26": "美風流有餘。如僧傳中。有乘法師。先與一",
    "T46n1912_03c:0235a27": "法師住開泰寺。此師中途離開泰寺。後時",
    "T46n1912_03c:0235a28": "乘於本寺開講序此佛果出二諦義。此師",
    "T46n1912_03c:0235a29": "難云。為佛果出二諦。為二諦出佛果。乘反",
    "T46n1912_03c:0235b01": "質云。為法師出開泰。為開泰出法師。答曰。",
    "T46n1912_03c:0235b02": "如鴛鴦鳥不住圊廁。乘曰。釋提桓因不與",
    "T46n1912_03c:0235b03": "鬼住。答曰。鳩翅羅鳥不棲枯樹。乘曰。猶如",
    "T46n1912_03c:0235b04": "大海不宿死屍。往復雖佳理竟未顯且如",
    "T46n1912_03c:0235b05": "大經三十六文末。佛說觀因緣智四種不",
    "T46n1912_03c:0235b06": "同。得菩提異。說是語時十千菩薩得一生",
    "T46n1912_03c:0235b07": "實相。五千菩薩得二生法界章安云。三乘同",
    "T46n1912_03c:0235b08": "觀第一義諦智解不同。一生二生乃是破",
    "T46n1912_03c:0235b09": "無明一品二品。實相是別理。法界是圓理。即",
    "T46n1912_03c:0235b10": "是利根接入別圓。破無明已八相作佛。是",
    "T46n1912_03c:0235b11": "為佛果出外義也。但觀諸經會未得道。即",
    "T46n1912_03c:0235b12": "識所說共別之意。但空下辨異。是為下結。",
    "T46n1912_03c:0235b13": "如文。次別教者。初明有無為俗以異前二。",
    "T46n1912_03c:0235b14": "合前藏通真俗二諦。同為別教一俗諦耳。",
    "T46n1912_03c:0235b15": "俗者是下。釋俗諦義。凡言俗者隔別為義。",
    "T46n1912_03c:0235b16": "含於有無義攝凡小。有此異故稱之為",
    "T46n1912_03c:0235b17": "俗。勝鬘下。證二乘人為俗所攝。雖謂為",
    "T46n1912_03c:0235b18": "空亂故屬俗。引大經者。亦復如是。菩薩之",
    "T46n1912_03c:0235b19": "俗二乘謂真。三十二云。我雖說眾生悉有",
    "T46n1912_03c:0235b20": "佛性。是佛自意語。如是語者。後身菩薩尚不",
    "T46n1912_03c:0235b21": "能解。況復二乘及餘菩薩。我於一時在耆",
    "T46n1912_03c:0235b22": "闍崛山。與彌勒菩薩共說世諦。舍利弗等",
    "T46n1912_03c:0235b23": "五百聲聞。於是事中都不識知。何況出世",
    "T46n1912_03c:0235b24": "第一義諦。經文意者。隨情說於別教之俗",
    "T46n1912_03c:0235b25": "彼尚不識。況復隨智第一義諦。章安問。佛",
    "T46n1912_03c:0235b26": "於何處為五百說。答。如華嚴中如聾如瘂",
    "T46n1912_03c:0235b27": "者是。此即別教真之與俗二乘並迷。若論",
    "T46n1912_03c:0235b28": "下。正明開合者雖有開合必須有中異",
    "T46n1912_03c:0235b29": "前兩教。不同通教約鈍無開。次明圓教",
    "T46n1912_03c:0235c01": "中初引大經者。本實無開為眾生故方便",
    "T46n1912_03c:0235c02": "說開法華亦爾。言助顯者。於一實諦開",
    "T46n1912_03c:0235c03": "為二三。即名所開為異方便。何者。既已開",
    "T46n1912_03c:0235c04": "竟復以所開助顯於實。若約理者。尚無一",
    "T46n1912_03c:0235c05": "實況復二三。但讚佛乘生謗沒苦。為是",
    "T46n1912_03c:0235c06": "義故須明助顯。應以二義釋異方便。別",
    "T46n1912_03c:0235c07": "而言之。三藏為異通真含中故不名異。通",
    "T46n1912_03c:0235c08": "而言之。三教皆名異方便也。別教教道非",
    "T46n1912_03c:0235c09": "全同故。況復通真含帶而已。是則當知為",
    "T46n1912_03c:0235c10": "他故開顯實故合。次明下。約二四論開合",
    "T46n1912_03c:0235c11": "也與前但是橫竪不同。論其諦體更無差",
    "T46n1912_03c:0235c12": "別。於中又四。先判橫竪。次則有下列。三生",
    "T46n1912_03c:0235c13": "滅下。正明開合。四以倫偈合。問。何名橫",
    "T46n1912_03c:0235c14": "竪。答。三諦相望深淺不同。故名為竪。苦集",
    "T46n1912_03c:0235c15": "滅道二二相望無復淺深。故名為橫。又以",
    "T46n1912_03c:0235c16": "二望二亦無深淺。但是能治所治不同。是",
    "T46n1912_03c:0235c17": "故四諦名之為橫。問。前三三四容可橫竪。",
    "T46n1912_03c:0235c18": "圓融三四如何橫竪。答。實如所問。今言橫",
    "T46n1912_03c:0235c19": "竪者。如三諦中且據開一以為二三。即",
    "T46n1912_03c:0235c20": "名二三以為方便。方便望實亦得名竪。開",
    "T46n1912_03c:0235c21": "權顯實無復二三。何所論竪。既於一實",
    "T46n1912_03c:0235c22": "不分而分。分為三諦。何妨此三非橫非竪",
    "T46n1912_03c:0235c23": "而名為竪。四諦亦爾。約方便教可說為橫。",
    "T46n1912_03c:0235c24": "無作四諦本來相即與誰論橫。亦是不分而",
    "T46n1912_03c:0235c25": "分。分為四諦。何妨非橫非竪而名為橫。",
    "T46n1912_03c:0235c26": "如六即位非橫非竪。而得名竪。諸波羅蜜",
    "T46n1912_03c:0235c27": "非橫非竪。而得名橫。故知橫竪高廣不二。",
    "T46n1912_03c:0235c28": "今將下引中觀論者。但是觀諦巧拙四句。",
    "T46n1912_03c:0235c29": "攝持諸諦。二明下。約智論開合者。智不自",
    "T46n1912_03c:0236a01": "分還須約諦。故今文中皆云照諦。諦體恒",
    "T46n1912_03c:0236a02": "三智有增減者。約教相說增減不同。論其",
    "T46n1912_03c:0236a03": "實體亦無增減且依大體以三為準。又復",
    "T46n1912_03c:0236a04": "三法諸文定故。今初且依諸經列智。以為",
    "T46n1912_03c:0236a05": "問端。釋中初對一智至三智。一智者下。初",
    "T46n1912_03c:0236a06": "對三諦智有離合者。初從一智乃至四智",
    "T46n1912_03c:0236a07": "以觀三諦。以一對一乃至以四對三。文相",
    "T46n1912_03c:0236a08": "可見。文雖可見。如初一智觀於一諦。諦之",
    "T46n1912_03c:0236a09": "與智亦各含三。故次釋云此智觀三諦者。",
    "T46n1912_03c:0236a10": "此智即是向之一智。還引向來一智之文。開",
    "T46n1912_03c:0236a11": "成三義。既觀三諦智亦成三。若二智下。即",
    "T46n1912_03c:0236a12": "是二智觀於二諦。智諦雖二義已含三。如",
    "T46n1912_03c:0236a13": "云權即一切智反以道種智。觀於俗中有無",
    "T46n1912_03c:0236a14": "兩諦。若離權智以為二智。離於俗諦以為",
    "T46n1912_03c:0236a15": "真俗。則智諦俱三。三智觀三一一主對無開",
    "T46n1912_03c:0236a16": "合異。故云可解。四智者。四智亦是權實二",
    "T46n1912_03c:0236a17": "智。對因果等是故成四。開合觀諦不出於",
    "T46n1912_03c:0236a18": "三。具如向說。言智慧者。若通途說智秖是",
    "T46n1912_03c:0236a19": "慧。俱通權實及以因果。如云般若翻為智",
    "T46n1912_03c:0236a20": "慧。如大論云。因名般若果名薩婆若。及以",
    "T46n1912_03c:0236a21": "修習智慧等者。此即智慧俱在於因。如云",
    "T46n1912_03c:0236a22": "止觀為因眼智為果。如來智慧諸佛智慧等。",
    "T46n1912_03c:0236a23": "此則智慧俱在於果。若云方便智慧。此則智",
    "T46n1912_03c:0236a24": "慧俱在於權。如云智慧甚深。此則智慧俱",
    "T46n1912_03c:0236a25": "在於實。今從別義故分因果。於別義中而",
    "T46n1912_03c:0236a26": "於慧上加道及種。於其智上更加一切及",
    "T46n1912_03c:0236a27": "種名者。道是因義。因果二文各加種者。種",
    "T46n1912_03c:0236a28": "謂種別。兼顯於權及以事類。因時用權權",
    "T46n1912_03c:0236a29": "智未周。至果智滿故復名種。果法遍故故",
    "T46n1912_03c:0236b01": "名一切。若得此意四義可知。問。三慧品中",
    "T46n1912_03c:0236b02": "品名三慧。文中所釋何以至四。答。因二果",
    "T46n1912_03c:0236b03": "二開各具三。故云三慧。文從合說因果共",
    "T46n1912_03c:0236b04": "論。故成四別。文中所釋又有四重並是論",
    "T46n1912_03c:0236b05": "文。皆著或言者。善判經文決斷諸釋。豈",
    "T46n1912_03c:0236b06": "過龍樹。每於一文存於眾解。而亦不決臧",
    "T46n1912_03c:0236b07": "否者。以佛意多含順部類故。今人釋義未",
    "T46n1912_03c:0236b08": "閑經旨。故是一非諸。所言因中理體者。",
    "T46n1912_03c:0236b09": "二諦之理一念具足。果上滿者滿故有用。",
    "T46n1912_03c:0236b10": "故加一切。因中道慧理具中道。因中道種理",
    "T46n1912_03c:0236b11": "具二諦。若至果時。一切智見於中道。一切",
    "T46n1912_03c:0236b12": "種智見於二諦。此一切名不同二乘。對義",
    "T46n1912_03c:0236b13": "意別。因中道慧是實。道種是權。若至果時。",
    "T46n1912_03c:0236b14": "一切是實。一切種是權。言總別者。直語道",
    "T46n1912_03c:0236b15": "慧一切智故。故名為總。各加種故。故名為",
    "T46n1912_03c:0236b16": "別。直語道慧道種慧。故名為單。轉慧名智",
    "T46n1912_03c:0236b17": "各加一切。是故名複。是則一權一切權一實",
    "T46n1912_03c:0236b18": "一切實。是故單複俱通因果。今亦從別故慧",
    "T46n1912_03c:0236b19": "單而智複。如是等下。結智照境。若因若果",
    "T46n1912_03c:0236b20": "俱三故也。例前可見故云秖是。若經中下。",
    "T46n1912_03c:0236b21": "舉例也。若得前來一智至四但觀三諦。則",
    "T46n1912_03c:0236b22": "曉諸經五至無量咸成三諦。故云使入。故",
    "T46n1912_03c:0236b23": "知小乘一切諸諦使入三諦。乃至大小俱入",
    "T46n1912_03c:0236b24": "於三或二或一。次約十一智者。餘諸經論但",
    "T46n1912_03c:0236b25": "列十智。唯大品中加如實智。言十智者。藏",
    "T46n1912_03c:0236b26": "通義同但分巧拙。通中以有共乘故也。復",
    "T46n1912_03c:0236b27": "有不共故加如實。小乘十智具如俱舍智",
    "T46n1912_03c:0236b28": "品中說。謂世智他心苦集滅道法比盡無生。",
    "T46n1912_03c:0236b29": "隨智不同照十一境。合而言之。亦不出三",
    "T46n1912_03c:0236c01": "諦。世及他心以照俗者。且約有漏。苦集等",
    "T46n1912_03c:0236c02": "八以照真者。且約前二。如實一智以照中",
    "T46n1912_03c:0236c03": "者。共約兩教。是名下結歸。已明智開而諦",
    "T46n1912_03c:0236c04": "不開。故云而三諦不動。次復次下明俱開",
    "T46n1912_03c:0236c05": "者。隨其多少。如十一智照十一境等。乃至",
    "T46n1912_03c:0236c06": "如對二三。此則可見。俱不開者。唯一佛乘",
    "T46n1912_03c:0236c07": "佛智照實。既唯一實亦名開權。若智去結",
    "T46n1912_03c:0236c08": "歸顯體。今境界意意在實境。雖有開合實",
    "T46n1912_03c:0236c09": "為所顯。次約諦智合辨者。諦智雙論故云",
    "T46n1912_03c:0236c10": "合也。四教兼接總為五段。一一段中皆先",
    "T46n1912_03c:0236c11": "明境發智。次明智緣諦。緣之與發俱是",
    "T46n1912_03c:0236c12": "合明。初三藏中云兩諦共發者。唯三藏佛雙",
    "T46n1912_03c:0236c13": "照二諦。假立中名是故云共。通教中云真",
    "T46n1912_03c:0236c14": "諦共發二眼二智者。含中故也次接中云",
    "T46n1912_03c:0236c15": "開真出中者。若已被接得入證道。乃成三",
    "T46n1912_03c:0236c16": "諦。問者。何獨接通而不云藏。何獨別接而",
    "T46n1912_03c:0236c17": "不云圓。此問上來開真出中故也。答中初",
    "T46n1912_03c:0236c18": "明通教須用別接。以機別故。若初後不聞",
    "T46n1912_03c:0236c19": "全屬前二。若從初即聞全屬後兩。復有一",
    "T46n1912_03c:0236c20": "人破二惑盡至第八地方聞中道聞已修",
    "T46n1912_03c:0236c21": "觀進破無明。得法身本八相作佛雖見中",
    "T46n1912_03c:0236c22": "道必假通教空假二觀為前方便。必待別",
    "T46n1912_03c:0236c23": "理接之方聞。今言別接者。應具二義。一者",
    "T46n1912_03c:0236c24": "別教教隣近故。二者別理理異真故。不以此",
    "T46n1912_03c:0236c25": "下。次明不接餘教之意。初明不接三藏",
    "T46n1912_03c:0236c26": "中云。不以此佛果者。若初地初住雖有八",
    "T46n1912_03c:0236c27": "相不受果名。通中九地二觀為因。至第十",
    "T46n1912_03c:0236c28": "地八相為果。若被接者破一品無明亦得",
    "T46n1912_03c:0236c29": "八相。仍從舊說故亦名果。是故唯將此果",
    "T46n1912_03c:0237a01": "接通。不以此果接三藏等者。有四義故。",
    "T46n1912_03c:0237a02": "一者接於可接。三藏因拙不可接故。二者",
    "T46n1912_03c:0237a03": "得受接名。方可用接。謂用前教有始無",
    "T46n1912_03c:0237a04": "終。已用七八不至九十。即用後教有終",
    "T46n1912_03c:0237a05": "無始。但用向地不須住行。中續接之故",
    "T46n1912_03c:0237a06": "得名接。三者不須接故亦不名接。如初",
    "T46n1912_03c:0237a07": "地初住已成真因。亦破無明八相作佛。任",
    "T46n1912_03c:0237a08": "運流入何須更接。四者得受接義謂約教",
    "T46n1912_03c:0237a09": "分齊。文中初義即此第一不可接故。此第二",
    "T46n1912_03c:0237a10": "義正當通教可接者是。若接入教道在迴",
    "T46n1912_03c:0237a11": "向中。若接入證道即在初地。若接入圓亦",
    "T46n1912_03c:0237a12": "分教證。彼說可知。三祇百劫來入別教但",
    "T46n1912_03c:0237a13": "在十信。若來入圓但在五品。是故但成後",
    "T46n1912_03c:0237a14": "教初心。從初至後有始有終。雖從藏來",
    "T46n1912_03c:0237a15": "仍同當教。是故三藏不得接名。故雖接通",
    "T46n1912_03c:0237a16": "若從乾慧性地來者。亦不名接。義同三藏",
    "T46n1912_03c:0237a17": "初後心故。故四念處云。通有三種。一者因",
    "T46n1912_03c:0237a18": "果俱通即通教是。二者因通而果非通。即被",
    "T46n1912_03c:0237a19": "接者是。三者通別通圓。即是別圓。用於通",
    "T46n1912_03c:0237a20": "教而為方便。但成別圓因果人也。是故菩",
    "T46n1912_03c:0237a21": "薩據位雖同。乾慧性地觀慧猶劣。是故亦復",
    "T46n1912_03c:0237a22": "不受接名。文云不將此果接十地之因",
    "T46n1912_03c:0237a23": "者。即第三義。是別接通。仍通七地八地為",
    "T46n1912_03c:0237a24": "因。故稱十地八相為果。豈將此果。却接",
    "T46n1912_03c:0237a25": "別教十地已破十品之因。此因自趣妙覺之",
    "T46n1912_03c:0237a26": "果。豈可却趣一品之果。若接初地。初地復",
    "T46n1912_03c:0237a27": "同已破一品。既無優劣何須用接。況復還",
    "T46n1912_03c:0237a28": "成以別接別。接別地前自用圓教妙覺之",
    "T46n1912_03c:0237a29": "果。或用別教妙覺之果。何須用此一品果",
    "T46n1912_03c:0237b01": "耶。況復此教初地非果。況當教妙覺本望此",
    "T46n1912_03c:0237b02": "果而生信心。何須至此方云被接。言不接",
    "T46n1912_03c:0237b03": "十住者。別教十地雖破十品。猶帶教道尚",
    "T46n1912_03c:0237b04": "不須接。況復將破一品八相。却接圓教十",
    "T46n1912_03c:0237b05": "住位耶。顛倒之義亦同十地。第四義者。即",
    "T46n1912_03c:0237b06": "文中云唯得以別接通。則是別理接於通",
    "T46n1912_03c:0237b07": "理。故今文意應須修觀進破無明。不分但",
    "T46n1912_03c:0237b08": "中不但中別。故知語地已含於住。豈有初",
    "T46n1912_03c:0237b09": "住更接十住。今文重云不接十住故不接",
    "T46n1912_03c:0237b10": "圓仍存別教教道故也。玄文以圓接通別",
    "T46n1912_03c:0237b11": "者。分於教證位行別故。今不云者約證道",
    "T46n1912_03c:0237b12": "故但約觀故。問。接與不接何者為最。答。四",
    "T46n1912_03c:0237b13": "念處云。被接之人如土石為基金寶累上。",
    "T46n1912_03c:0237b14": "豈如從下純累金剛。此歎始終俱妙故爾。",
    "T46n1912_03c:0237b15": "若賢位中諸菩薩等從漸來者。其功尚彊。何",
    "T46n1912_03c:0237b16": "者。諸法先熟藏理易明。如歷任居極富從",
    "T46n1912_03c:0237b17": "貧來。是故他方菩薩皆歎此土初心菩薩忍",
    "T46n1912_03c:0237b18": "苦捍勞。從於香積來此聽法者。權法未熟",
    "T46n1912_03c:0237b19": "是故經遊。○次明得失中。初以思議不思",
    "T46n1912_03c:0237b20": "議雙標得失。自他俱爾是故雙標。圓離性",
    "T46n1912_03c:0237b21": "計及能化他。方名為得。若言下。出性過之",
    "T46n1912_03c:0237b22": "相。此釋性義不殊諸文而語勢稍別。以諸",
    "T46n1912_03c:0237b23": "文中皆約自他單說故也。如單約智秖云",
    "T46n1912_03c:0237b24": "智自是智名自性智。由境故智名他性智。",
    "T46n1912_03c:0237b25": "境智因緣故智名共性智。離境離智故智",
    "T46n1912_03c:0237b26": "名無因智。若單約境準智可知。雖復單說",
    "T46n1912_03c:0237b27": "義必雙明是故此中境智對說。今初文云不",
    "T46n1912_03c:0237b28": "相由藉者。文似自然乃是自性。何者。智不",
    "T46n1912_03c:0237b29": "由境是自性智。境不由智是自性境。為相",
    "T46n1912_03c:0237c01": "對說故云不相由。故智中云智由心生。自",
    "T46n1912_03c:0237c02": "能照境。如炬照物下。譬自性境也。若言下。",
    "T46n1912_03c:0237c03": "他性境智。言相由而有者。文似共性乃是",
    "T46n1912_03c:0237c04": "他生。智由於境名他性智。境由於智名他",
    "T46n1912_03c:0237c05": "性境。為相對說故云相由譬長短相待者。",
    "T46n1912_03c:0237c06": "亦是兩向對說為譬。長待於短如他性智。",
    "T46n1912_03c:0237c07": "短待於長如他性境。若言境不自境下。明",
    "T46n1912_03c:0237c08": "共性境智。文似無因乃是共性。何者。不獨",
    "T46n1912_03c:0237c09": "由智故境。亦不獨由境故境。境智因緣故",
    "T46n1912_03c:0237c10": "境。約智亦爾故成共生。既不專由故云不",
    "T46n1912_03c:0237c11": "獨。亦應譬云不獨由長不獨由短。由長",
    "T46n1912_03c:0237c12": "短故得有於長。亦由長短故得有短。如",
    "T46n1912_03c:0237c13": "因五寸及以一尺和合方知五寸為短。和",
    "T46n1912_03c:0237c14": "合方知一尺為長。是故境智俱名因緣。若",
    "T46n1912_03c:0237c15": "言下。無因性也。皆不如上三種者。如云不",
    "T46n1912_03c:0237c16": "由智故境。亦不由境故境。亦不由境智因",
    "T46n1912_03c:0237c17": "緣故境。智亦如是。亦應譬云不由短故",
    "T46n1912_03c:0237c18": "而有於長。不由長故而有於長。不由長",
    "T46n1912_03c:0237c19": "短得有於長。短亦如是。如云不由五寸",
    "T46n1912_03c:0237c20": "一尺長短。而知五寸之短。不由五寸一尺",
    "T46n1912_03c:0237c21": "長短。而知一尺之長也。此計意欲非於前",
    "T46n1912_03c:0237c22": "三。而所計最劣。所以者何下。釋計招過。過",
    "T46n1912_03c:0237c23": "增苦集而失道滅。初文是集。從業生故下",
    "T46n1912_03c:0237c24": "是苦。初集中云有四取等者。依於四句而",
    "T46n1912_03c:0237c25": "起取著。故名依倚。有依倚故自是非他。名",
    "T46n1912_03c:0237c26": "為愛恚。愛恚生故亦生癡慢。如是次第八",
    "T46n1912_03c:0237c27": "十八使。故云一切。由意是非而生戲論。戲",
    "T46n1912_03c:0237c28": "論則為諍競之本。諍競生故起於身業。轉",
    "T46n1912_03c:0237c29": "至未來苦海無已。苦果深廣故名為海。當",
    "T46n1912_03c:0238a01": "知下。結計成過為生死本。是故四計能為",
    "T46n1912_03c:0238a02": "生死之本。名生死本。故龍樹下。約破性明",
    "T46n1912_03c:0238a03": "得。伐者傾倒也。即是破也。破他生云那得",
    "T46n1912_03c:0238a04": "相由者。亦約對破故云相由。準此破自。",
    "T46n1912_03c:0238a05": "文亦應云諸法非自。那得不相由境智。若",
    "T46n1912_03c:0238a06": "單說者。破自秖應云法不自生。那得自境",
    "T46n1912_03c:0238a07": "智亦如是。破他應云法不他生。那得由",
    "T46n1912_03c:0238a08": "智故境智亦如是。尚無自他及以共生。豈",
    "T46n1912_03c:0238a09": "有無因。能破四性不獨破他外計而已龍",
    "T46n1912_03c:0238a10": "樹正用此為觀法。亦是用此通申佛意。成",
    "T46n1912_03c:0238a11": "諸教觀。而世人昧之別立觀法。誠為未可。",
    "T46n1912_03c:0238a12": "故大經三十六。佛告須跋。汝今能觀於實",
    "T46n1912_03c:0238a13": "相。則破一切諸有苦。須跋言。何名實相。佛",
    "T46n1912_03c:0238a14": "言。無相之相名為實相。須跋言。何名無相之",
    "T46n1912_03c:0238a15": "相。佛言。一切無自相亦復無他相。無自他",
    "T46n1912_03c:0238a16": "共相亦無無因相。乃至無有一切諸相。第",
    "T46n1912_03c:0238a17": "三十師子吼歎佛言。如來世尊破邪道。開",
    "T46n1912_03c:0238a18": "示眾生正真路。行此道者獲安隱。是故稱",
    "T46n1912_03c:0238a19": "佛為導師。非自非他之所作亦非共作無",
    "T46n1912_03c:0238a20": "因作。前令須跋聞常取果。即別圓意兼於",
    "T46n1912_03c:0238a21": "藏通。若師子吼歎如來者。唯在圓別。是故",
    "T46n1912_03c:0238a22": "諸教皆離性執。但於所破深淺不同。諸經",
    "T46n1912_03c:0238a23": "論中斯例甚眾。故此破性雖在衍門。三藏多",
    "T46n1912_03c:0238a24": "觀因緣生滅。既破生滅亦無自他共等三",
    "T46n1912_03c:0238a25": "計。況復生滅元破邪無。是故四教亦可通",
    "T46n1912_03c:0238a26": "用。今以下。次明今家用龍樹破法。滅前苦",
    "T46n1912_03c:0238a27": "集以成二空。性破即性空。無依即相空。空",
    "T46n1912_03c:0238a28": "非二邊故云常一。則能見於中智般若。次",
    "T46n1912_03c:0238a29": "以是下。不自生等以對四教。準應教教各",
    "T46n1912_03c:0238b01": "破四性。隨義便故。欲以此四攝彼四故。",
    "T46n1912_03c:0238b02": "故以四性對於四教。兼知四句義旨幽深。",
    "T46n1912_03c:0238b03": "故前後文以此四句總對別對。教教各四名",
    "T46n1912_03c:0238b04": "別對也。四句對四名總對也。復識四教因",
    "T46n1912_03c:0238b05": "緣不同。乃至四教自然亦別。並在一念一",
    "T46n1912_03c:0238b06": "時俱破。何者。如此方俗典有計元氣而生。",
    "T46n1912_03c:0238b07": "即是計自。有計父母而生即是計他。有",
    "T46n1912_03c:0238b08": "計由元氣故假於父母。即是計共。有計",
    "T46n1912_03c:0238b09": "自然即是無因。故莊云。天其運乎。地其處",
    "T46n1912_03c:0238b10": "乎。日月諍於所乎。孰主張是。孰綱維是。",
    "T46n1912_03c:0238b11": "孰居無事。而推行是。莊既不達緣起之法。",
    "T46n1912_03c:0238b12": "而亦不知誰張於天誰綱於地誰推日月。",
    "T46n1912_03c:0238b13": "不測其業故推依報而屬自然。老計守",
    "T46n1912_03c:0238b14": "雌自然猶薄。如此計者。欲比西方優劣天",
    "T46n1912_03c:0238b15": "隔。故知此土昏俗計自然等。有言無行。況",
    "T46n1912_03c:0238b16": "今文自然圓人所計。乃至自生是三藏所計。",
    "T46n1912_03c:0238b17": "故知義異名同。善須斟酌。文中但舉初後",
    "T46n1912_03c:0238b18": "中間準知。又第十卷釋君弱臣彊等。但以自",
    "T46n1912_03c:0238b19": "他各對界內界外二教。如第七卷釋助道",
    "T46n1912_03c:0238b20": "中。而以生等對四教進。但以生名與進義",
    "T46n1912_03c:0238b21": "同。望今復別。故知隨義不可一準。今此三",
    "T46n1912_03c:0238b22": "藏對於生生以為自者。三藏人云。境常生",
    "T46n1912_03c:0238b23": "滅。豈關於智今境生滅。名自生境。無智",
    "T46n1912_03c:0238b24": "而已有必生滅。亦不由境今智生滅。自生",
    "T46n1912_03c:0238b25": "智也。以生不生為他性者。通教人云。由無",
    "T46n1912_03c:0238b26": "生智照境無生。他性境也。由無生境發無",
    "T46n1912_03c:0238b27": "生智。他性智也。如云諸法不生故般若不",
    "T46n1912_03c:0238b28": "生。般若不生故諸法不生。以不生生為共",
    "T46n1912_03c:0238b29": "性者。別教人云。由於本有理體為自。復藉",
    "T46n1912_03c:0238c01": "緣修方便為他。真緣和合能生一切。又出",
    "T46n1912_03c:0238c02": "假時由所化境及以大悲。內外和合方能利",
    "T46n1912_03c:0238c03": "他。又由諸法與俗智合方能利他。以不",
    "T46n1912_03c:0238c04": "生不生為無因者。圓教人云。不可思議非",
    "T46n1912_03c:0238c05": "境非智若照不照境自天然。名境不生。若",
    "T46n1912_03c:0238c06": "觀不觀智常本有。名智不生。境智冥一。假",
    "T46n1912_03c:0238c07": "為立名。文中略引身子淨名以證初後。中",
    "T46n1912_03c:0238c08": "間應以三乘無說以證通教。無言菩薩以",
    "T46n1912_03c:0238c09": "證別教。一一句中皆云苦集不生者。斥前",
    "T46n1912_03c:0238c10": "性計。有性計故苦集增長。是故今以法性",
    "T46n1912_03c:0238c11": "觀之。求生生之自不可得故。乃至求不生",
    "T46n1912_03c:0238c12": "不生之無因亦不可得。若當分者。即是當教",
    "T46n1912_03c:0238c13": "證無生理。是故句句皆云不可說。雖不下。",
    "T46n1912_03c:0238c14": "為他還作四句而說。一一悉中皆作四說。",
    "T46n1912_03c:0238c15": "雖作下。結成二空。言如前者。具如向來始",
    "T46n1912_03c:0238c16": "從若言下。乃至心行處滅文是也。故金光",
    "T46n1912_03c:0238c17": "明下引證。彼四卷經第三散脂品云。不可思",
    "T46n1912_03c:0238c18": "議智光。不可思議智炬。不可思議智行。不可",
    "T46n1912_03c:0238c19": "思議智聚。不可思議智境。今文云照。經又",
    "T46n1912_03c:0238c20": "云光炬聚者。秖是歎智具德耳智行者。秖",
    "T46n1912_03c:0238c21": "是智所導行。智境者。秖是智所照境。總而言",
    "T46n1912_03c:0238c22": "之秖是境智行三。一一皆云不思議者。明",
    "T46n1912_03c:0238c23": "境智行更互相冥。雖復相冥。境行必由智照",
    "T46n1912_03c:0238c24": "智導。故一一句皆云智也。今文為明智境",
    "T46n1912_03c:0238c25": "相即。且略於行理亦應具。若破下判權實。",
    "T46n1912_03c:0238c26": "此是不思議權實。如是下。約教以判得失。",
    "T46n1912_03c:0238c27": "為顯不思議故也。今此初約三藏教也。即",
    "T46n1912_03c:0238c28": "教教中皆有四性。從別義也。何以故下。釋",
    "T46n1912_03c:0238c29": "初三藏教。故對凡夫云有四性。下之三教",
    "T46n1912_03c:0239a01": "皆應有之。文無者略。凡有性計即屬凡夫。",
    "T46n1912_03c:0239a02": "凡夫有計成自行失。故後三教皆約自行",
    "T46n1912_03c:0239a03": "破性論得。又前二教聖於後同凡。若約化",
    "T46n1912_03c:0239a04": "他有四悉者。能有化他故名為得。展轉相",
    "T46n1912_03c:0239a05": "望。乃至圓教互為得失。別教執於真緣等",
    "T46n1912_03c:0239a06": "四成性過者諸佛菩薩赴緣利物若執赴",
    "T46n1912_03c:0239a07": "機不同之說。各朋己見故成性過。作此",
    "T46n1912_03c:0239a08": "計者皆從初心。至迴向時方漸無執。至圓",
    "T46n1912_03c:0239a09": "教中。言教證俱實者。前之兩教教證俱權。",
    "T46n1912_03c:0239a10": "圓教教證俱皆是實。此並易明。但別教中教",
    "T46n1912_03c:0239a11": "權證實意稍難曉。人多迷之。使此別教其",
    "T46n1912_03c:0239a12": "義壅隔。是故今家借用地論教證二道。以消",
    "T46n1912_03c:0239a13": "別門。於中應須先知二意。一者約行。則地",
    "T46n1912_03c:0239a14": "前為教登地為證。何者。地前仰信登地現",
    "T46n1912_03c:0239a15": "前。豈有親證復存隔歷。二者約說。為地",
    "T46n1912_03c:0239a16": "前說始終屬教。何者。如云真如為惑所",
    "T46n1912_03c:0239a17": "覆。或將十度以對十地。互不相收。或云。",
    "T46n1912_03c:0239a18": "須離二邊修真如觀。或云。等覺入重玄門。",
    "T46n1912_03c:0239a19": "或云。五地習學世法。或云。八地入無功用。",
    "T46n1912_03c:0239a20": "等覺一位或有或無。斷十二品稱為妙覺。",
    "T46n1912_03c:0239a21": "如是等例不可具載。悉是權施。為引凡下",
    "T46n1912_03c:0239a22": "為入地方便。入地自證權門自開。故云初",
    "T46n1912_03c:0239a23": "地即是初住入證道也。又云。初地不知二",
    "T46n1912_03c:0239a24": "地菩薩舉足下足。若約理說。名字觀行尚自",
    "T46n1912_03c:0239a25": "知圓。豈有初地不知二地。若云下位不",
    "T46n1912_03c:0239a26": "測於上。圓亦展轉迭不相知。何但別人教",
    "T46n1912_03c:0239a27": "門方便。今文非專判教優劣。但存次第及",
    "T46n1912_03c:0239a28": "不次第。迷之尚寬。若讀玄文。善須曉此教",
    "T46n1912_03c:0239a29": "證二道則別門可消。若依教修行彌須善",
    "T46n1912_03c:0239b01": "識。是故今文時時略用。若不曉者。初心明",
    "T46n1912_03c:0239b02": "理兩說不同若不識之措心無地。如云",
    "T46n1912_03c:0239b03": "初心知理即是。或云理具萬德待行。或云",
    "T46n1912_03c:0239b04": "解圓行須漸次。或云理有不用諸法。如此",
    "T46n1912_03c:0239b05": "說者非別非圓非通非藏。教相不說推與",
    "T46n1912_03c:0239b06": "何耶。何故下釋教證。無思念下。正明圓教",
    "T46n1912_03c:0239b07": "自他之相。以明今文無失顯體。○次明攝",
    "T46n1912_03c:0239b08": "法中初明來意立疑。次今則下釋中。先總",
    "T46n1912_03c:0239b09": "釋。不以名略令體不周。何者下釋也。止觀",
    "T46n1912_03c:0239b10": "各以一喻喻之。如炙得一穴治一切病。",
    "T46n1912_03c:0239b11": "如得如意珠名為珠王。故大經三十一云。",
    "T46n1912_03c:0239b12": "猶如醫方悉為治病於一名下說無量義。",
    "T46n1912_03c:0239b13": "或於一義說無量名。云何一名說無量義。",
    "T46n1912_03c:0239b14": "如大涅槃。亦名無生無出。無作歸依。窟宅",
    "T46n1912_03c:0239b15": "解脫燈明無畏。彼岸等。大品下引證中。既",
    "T46n1912_03c:0239b16": "云一切皆學及一切入中。當知止觀攝一切",
    "T46n1912_03c:0239b17": "法。已如前引。今更下。開章別釋。實體止觀",
    "T46n1912_03c:0239b18": "以為能攝。事理等六以為所攝。所從於能",
    "T46n1912_03c:0239b19": "故云攝法。雖辨偏圓次不次等。但明實體",
    "T46n1912_03c:0239b20": "所攝法遍。豈所攝差降令體分張。且如成",
    "T46n1912_03c:0239b21": "論三藏一門。止觀品中先設問云。佛諸經中",
    "T46n1912_03c:0239b22": "告諸比丘。一切皆應修行二法。所謂止觀。",
    "T46n1912_03c:0239b23": "問。一切須修何但二法。答。止名定觀名慧。",
    "T46n1912_03c:0239b24": "一切善法此二攝盡。乃至散心聞思等慧亦",
    "T46n1912_03c:0239b25": "在此中。以此二法能辨道法故也何者。止",
    "T46n1912_03c:0239b26": "能遮結觀能斷滅。止如手捉觀如用鎌。止",
    "T46n1912_03c:0239b27": "如掃帚觀如除去。止如揩垢觀如清水。止",
    "T46n1912_03c:0239b28": "如水浸觀如火熟。止制掉心觀起沒心。乃",
    "T46n1912_03c:0239b29": "至多義不能具記。此中列章理乃至教。具",
    "T46n1912_03c:0239c01": "依彼論六重義門。雖大小不同能詮名等。",
    "T46n1912_03c:0239c02": "名通義別即此意也。他謂成論義通大乘。今",
    "T46n1912_03c:0239c03": "問何如華嚴大品大集。生起文相可見。從",
    "T46n1912_03c:0239c04": "事理下。略示向列六章攝相。略以事等攝",
    "T46n1912_03c:0239c05": "於六章。初事即攝五章。理但是理也。解即是",
    "T46n1912_03c:0239c06": "智。位通因果。因復攝於理惑智行。教他但",
    "T46n1912_03c:0239c07": "他餘並是自。自行化他因果攝盡。此之六章。",
    "T46n1912_03c:0239c08": "文六義二。各有次第及不次第。意唯在一。",
    "T46n1912_03c:0239c09": "同是圓頓止觀攝故。一以下解釋也。初文別",
    "T46n1912_03c:0239c10": "釋。義當次第及不次第。次文相攝。唯不次第",
    "T46n1912_03c:0239c11": "義當開顯。初別釋中初言理者。理不出二",
    "T46n1912_03c:0239c12": "秖是權實。開為四者約能詮教。今約所詮",
    "T46n1912_03c:0239c13": "是故但二。縱隨教相亦不出二。次攝惑中。",
    "T46n1912_03c:0239c14": "亦約向理以辨於惑。故約迷於權實二理。",
    "T46n1912_03c:0239c15": "以辨惑體通別不同。迷理之本所謂無明",
    "T46n1912_03c:0239c16": "無明以為因緣之首。故通別惑並約因緣。初",
    "T46n1912_03c:0239c17": "釋迷於權理。十二緣中言獨頭者。婆沙云。",
    "T46n1912_03c:0239c18": "不共無明不與使俱。問。亦有不共掉纏等",
    "T46n1912_03c:0239c19": "耶。答無也。人謂既有不共無明。亦應合有",
    "T46n1912_03c:0239c20": "不共掉等。一切染等盡有無明。唯有無明",
    "T46n1912_03c:0239c21": "獨有不共。故法華中。以蜈蚣等用喻獨頭。",
    "T46n1912_03c:0239c22": "以𮙩貍等喻於相應。此等但喻二癡不同。",
    "T46n1912_03c:0239c23": "不見更有獨頭掉等。受所喜樂者。樂字",
    "T46n1912_03c:0239c24": "五孝切是十二下。束十二緣以為三道。十二",
    "T46n1912_03c:0239c25": "因緣輪轉相生。是故三道亦輪轉相生。大論",
    "T46n1912_03c:0239c26": "第二。十二因緣論。婆沙。十地經等並同。俱舍",
    "T46n1912_03c:0239c27": "云。三煩惱二業七事亦名果略果及略因。",
    "T46n1912_03c:0239c28": "由中可比二。從惑生惑業從業生於事。",
    "T46n1912_03c:0239c29": "從事事惑生。有支理唯此。初四句是以略攝",
    "T46n1912_03c:0240a01": "廣。故論云。應知緣起雖有十二而二三為",
    "T46n1912_03c:0240a02": "性。三謂惑業事。二謂因果。就中又二。初兩",
    "T46n1912_03c:0240a03": "句正明相攝。下兩句釋妨。妨曰。何故過未",
    "T46n1912_03c:0240a04": "略而現在廣。釋曰。由中可以比知現在名",
    "T46n1912_03c:0240a05": "中故也。次從惑生惑謂愛生取從惑生",
    "T46n1912_03c:0240a06": "業謂取生有。及無明生行。從業生事謂行",
    "T46n1912_03c:0240a07": "生識。及有生生。從事事惑生者謂從事生",
    "T46n1912_03c:0240a08": "事。即識生名色。乃至生受。從事生惑。謂",
    "T46n1912_03c:0240a09": "受生愛。成論云下。次引論證三道相。問。三",
    "T46n1912_03c:0240a10": "障三道但苦與報二名則別。業與煩惱二則",
    "T46n1912_03c:0240a11": "同者何耶。答。苦是報家之苦。亦報即是苦。故",
    "T46n1912_03c:0240a12": "知名異義同。問。三名既同障之與道二名不",
    "T46n1912_03c:0240a13": "同者何。答。能蔽聖道故名為障。展轉互通",
    "T46n1912_03c:0240a14": "故名為道。並從過患功能立名。今十二輪",
    "T46n1912_03c:0240a15": "為三道者。能通與輪轉義同故。又與成論",
    "T46n1912_03c:0240a16": "同也論名業道業必以煩惱為能通。必以",
    "T46n1912_03c:0240a17": "當苦為所通。文雖舉業義已具三。故得引",
    "T46n1912_03c:0240a18": "證。故論十不善業道品問云。何名業道。答。",
    "T46n1912_03c:0240a19": "意即是業於中行故。故名業道。前行後三",
    "T46n1912_03c:0240a20": "中。後行前七中三是業非道。七亦業亦道。此",
    "T46n1912_03c:0240a21": "是具錄論文。人未見論。秖見續在十二緣",
    "T46n1912_03c:0240a22": "後。便作十二因緣釋之。甚不可也。今先銷",
    "T46n1912_03c:0240a23": "論文。次會三道。論品雖題名業道品。今文",
    "T46n1912_03c:0240a24": "引用意通三道。意即是業者意地思也。於中",
    "T46n1912_03c:0240a25": "行者。行身等也。故知身等為意所行。名",
    "T46n1912_03c:0240a26": "為業道。業之道故業即道故。名為業道。前",
    "T46n1912_03c:0240a27": "行等者辨起先後。將教所列對起先後。文",
    "T46n1912_03c:0240a28": "列次第身口居先。意三居後。起之次第。意",
    "T46n1912_03c:0240a29": "三在先。身口居後。先起意地故云前行。文",
    "T46n1912_03c:0240b01": "列在後。故云後三。後動身口。故云後行。文",
    "T46n1912_03c:0240b02": "列在前。故云前七。中字但是助句而已。云",
    "T46n1912_03c:0240b03": "在此七及三中耳。亦如五陰文列與起麁",
    "T46n1912_03c:0240b04": "細更互。四諦因果亦復如是。然論文意。三是",
    "T46n1912_03c:0240b05": "業非道者。非身口故。亦業亦道者。身口",
    "T46n1912_03c:0240b06": "二業為意業所行故。復名為道。今文義立",
    "T46n1912_03c:0240b07": "意為能通。亦得名道。是故後三通至身口。",
    "T46n1912_03c:0240b08": "故云而能通七。前七是業復為意行。是故論",
    "T46n1912_03c:0240b09": "云亦業亦道。今文前七復立二義。一是所",
    "T46n1912_03c:0240b10": "行。如論文意。故云是業復是道。二是能通。",
    "T46n1912_03c:0240b11": "通至後世故復名道。意三即煩惱道。行於",
    "T46n1912_03c:0240b12": "身口即煩惱通業。業至後世即業通苦。故",
    "T46n1912_03c:0240b13": "知正用成論三業。以釋三道。引論釋成其",
    "T46n1912_03c:0240b14": "意在此。牽連等者。增一第四十。佛自看比",
    "T46n1912_03c:0240b15": "丘病。因責諸比丘言。汝為何事而出家耶。",
    "T46n1912_03c:0240b16": "為畏王等。為欲捨於十二牽連。三世繫續",
    "T46n1912_03c:0240b17": "故名牽連。十二論等並大瓔珞文展轉不窮",
    "T46n1912_03c:0240b18": "猶如車輪。束縛下釋名。三世下。結成攝法。",
    "T46n1912_03c:0240b19": "若迷實理下。次明界外十二因緣。先對小辨",
    "T46n1912_03c:0240b20": "異。界外亦有相應獨頭。而與界內其體永",
    "T46n1912_03c:0240b21": "異。即障中道相應獨頭。亦是與界外見思",
    "T46n1912_03c:0240b22": "諸使合者。名為相應。直爾障理名為獨頭。",
    "T46n1912_03c:0240b23": "言相應者。如云自此已前皆名邪見。又等",
    "T46n1912_03c:0240b24": "覺已來修離見禪。此即界外同體見也。方便",
    "T46n1912_03c:0240b25": "實報二土五塵。為界外思。如此見思必有",
    "T46n1912_03c:0240b26": "無明。名為相應。次依論釋相。故今文中引",
    "T46n1912_03c:0240b27": "寶性論。顛倒即是無明獨頭。顛倒是相應。即",
    "T46n1912_03c:0240b28": "二無明也。三種意生身中。三種俱名意生身",
    "T46n1912_03c:0240b29": "者。楞伽大慧問佛。何名意生。佛言。譬如意",
    "T46n1912_03c:0240c01": "去。速疾無礙。名為意生。此即從譬。故彼生",
    "T46n1912_03c:0240c02": "身譬如意去。彼經兩義而釋通名。初云。如",
    "T46n1912_03c:0240c03": "十萬由旬外憶先所見。念念相續疾至於彼。",
    "T46n1912_03c:0240c04": "次云。如幻三昧力憶本願故。生諸聖中。初",
    "T46n1912_03c:0240c05": "云憶處。次云憶願。二義並是意憶生故。名",
    "T46n1912_03c:0240c06": "為意生。今山門家作意生故。名為意生。經",
    "T46n1912_03c:0240c07": "即云憶。憶即作意。是故義同。次第四卷釋",
    "T46n1912_03c:0240c08": "三別名。初無常品云。意生三種。一入三昧樂",
    "T46n1912_03c:0240c09": "意成身。亦云正受。即三四五地心寂不動故",
    "T46n1912_03c:0240c10": "也。二覺法自性意成身。即八地中普入佛",
    "T46n1912_03c:0240c11": "剎。故以法為自性。三種類俱生無作意成",
    "T46n1912_03c:0240c12": "身。謂了佛證法。成之與生並從果說。此約",
    "T46n1912_03c:0240c13": "通教及以別接。竪判次位。今家玄文並云",
    "T46n1912_03c:0240c14": "在前三教者。以通諸教釋義故也。既云",
    "T46n1912_03c:0240c15": "八地是覺法自性。驗知初文雖云五地。亦",
    "T46n1912_03c:0240c16": "兼七地。即入空位也。八地即當入假位也。",
    "T46n1912_03c:0240c17": "種類俱生云了佛證法。即是入中。屬佛種",
    "T46n1912_03c:0240c18": "類未必自證。若接入別七地已前入別十",
    "T46n1912_03c:0240c19": "住。八地已去接入十行。知佛證法是入迴",
    "T46n1912_03c:0240c20": "向。並非證道故名意生。仍本為名兼不接",
    "T46n1912_03c:0240c21": "者。共結此位故並云地。三昧樂意尚攝三",
    "T46n1912_03c:0240c22": "藏二乘之人。況通二乘。今家玄文判楞伽經",
    "T46n1912_03c:0240c23": "意生之位。以劣而攝於勝。故指二乘等以",
    "T46n1912_03c:0240c24": "攝通別。若對別位未攝證道。是故但從地",
    "T46n1912_03c:0240c25": "前判位。故知今判與經意同。經文未攝別",
    "T46n1912_03c:0240c26": "位為異。言五種者約開合耳。名唯有三",
    "T46n1912_03c:0240c27": "義開成五。於三昧正受。開出三藏二乘。於",
    "T46n1912_03c:0240c28": "覺法中開出別教十行。若作七種兩教二乘",
    "T46n1912_03c:0240c29": "各開為二。別教十住義仍同於通教入空。故",
    "T46n1912_03c:0241a01": "下文云。凡有多種。若論九人生方便中。",
    "T46n1912_03c:0241a02": "則取圓教六根淨位攝入三種意生身中。亦",
    "T46n1912_03c:0241a03": "應可解。以並未斷無明未生實報。玄文不",
    "T46n1912_03c:0241a04": "云攝入三者。以觀勝故且置不論。又意",
    "T46n1912_03c:0241a05": "生之名宜在教道。三種意因移等者。因移果",
    "T46n1912_03c:0241a06": "易從下生上。束此下依論束為三道。此十",
    "T46n1912_03c:0241a07": "下辨同異。此惑下結成攝法。並如文。料簡",
    "T46n1912_03c:0241a08": "中云及通菩薩等者。等取別教十住。塵沙",
    "T46n1912_03c:0241a09": "雖不潤生等者釋疑。疑云。界外潤生正由",
    "T46n1912_03c:0241a10": "無明。既不由塵沙何須先斷。釋曰。障化",
    "T46n1912_03c:0241a11": "道故。故須先斷。為真化方便。故先斷此惑。",
    "T46n1912_03c:0241a12": "斷已方能。進修中觀。破實報中相應獨頭。",
    "T46n1912_03c:0241a13": "塵沙為枝無明為本。探說後位故云皆去。",
    "T46n1912_03c:0241a14": "故知假觀正攝得塵沙等者。三種生身中。初",
    "T46n1912_03c:0241a15": "人既於彼界能斷塵沙。故云正攝。破塵沙",
    "T46n1912_03c:0241a16": "已必能進破無明。故名亦攝。若別論者。無",
    "T46n1912_03c:0241a17": "明始終。自為中觀所攝。言若別圓二人等",
    "T46n1912_03c:0241a18": "者。約相攝說故取圓人。此中正意論於覺",
    "T46n1912_03c:0241a19": "法種類二人。別惑之名義兼無明。故云被",
    "T46n1912_03c:0241a20": "伏。若單論塵沙界內已斷。何須論伏。故於",
    "T46n1912_03c:0241a21": "界外但修中觀破彼無明。故云三道。從斷",
    "T46n1912_03c:0241a22": "位說故云初地。既但云地故知意生且論",
    "T46n1912_03c:0241a23": "權位。若不爾者。豈圓六根更入別地。二十",
    "T46n1912_03c:0241a24": "智者在玄義智妙中列。謂三藏有七。一世",
    "T46n1912_03c:0241a25": "智。二外凡。三內凡。四四果。五支佛。六菩薩。",
    "T46n1912_03c:0241a26": "七佛果。通教有五。一四果。二支佛。三入空",
    "T46n1912_03c:0241a27": "菩薩四出假菩薩。五佛果。別教有四。一十",
    "T46n1912_03c:0241a28": "信。二三十心。三十地。四佛果。圓教有四。一",
    "T46n1912_03c:0241a29": "五品。二六根。三四十心四佛果。彼文三佛同",
    "T46n1912_03c:0241b01": "在後列者。同是有教無人實果久滿。如此",
    "T46n1912_03c:0241b02": "列者且據大分。未為委悉。亦為三觀所攝",
    "T46n1912_03c:0241b03": "者。三觀攝之有通有別。通者藏通十智空",
    "T46n1912_03c:0241b04": "攝。別教假攝。圓教中攝。別者。藏通二乘。通",
    "T46n1912_03c:0241b05": "教入空菩薩。別教十住菩薩。乃至藏通兩佛",
    "T46n1912_03c:0241b06": "智。亦為空觀所攝。三藏菩薩智。通教出假",
    "T46n1912_03c:0241b07": "菩薩智。別教行向菩薩智。並為假觀所攝。",
    "T46n1912_03c:0241b08": "別教初地已去智。中觀所攝。此則次第三觀",
    "T46n1912_03c:0241b09": "攝。圓教智即為一心三觀所攝。若且從一",
    "T46n1912_03c:0241b10": "往據位說者。圓教六根智七信已前。亦為",
    "T46n1912_03c:0241b11": "空觀所攝。八信已上亦為假觀所攝。初住",
    "T46n1912_03c:0241b12": "已上但為中觀所攝。前三教智若開權顯",
    "T46n1912_03c:0241b13": "實。無復次第。若得此意。一期佛教所明諸",
    "T46n1912_03c:0241b14": "智並為三觀攝盡。是故止觀攝一切智。次",
    "T46n1912_03c:0241b15": "攝一切行者。不出正助。故歷四教皆明",
    "T46n1912_03c:0241b16": "二行。毘婆舍那等者。引證正助。大經二十七",
    "T46n1912_03c:0241b17": "云。若言毘婆舍那破煩惱者。何故復修奢",
    "T46n1912_03c:0241b18": "摩他耶。今明以定助慧者。且舉須助是故",
    "T46n1912_03c:0241b19": "引之。其實定慧俱是正修。慈等事觀方名為",
    "T46n1912_03c:0241b20": "助。四教相望。皆總以前助於後教。自行既",
    "T46n1912_03c:0241b21": "爾。說及化道亦復如是。亦以三觀攝四教",
    "T46n1912_03c:0241b22": "行。正助下明智導行。故前兩教束為空行。",
    "T46n1912_03c:0241b23": "別教為假。圓教為中。藏通如文。假觀中言",
    "T46n1912_03c:0241b24": "俗理者。緣於俗諦恒沙三昧。言俗事者。緣",
    "T46n1912_03c:0241b25": "眾生病及神通等利生之事。中觀中云皆摩",
    "T46n1912_03c:0241b26": "訶衍者。具如大品廣乘品。於中善簡通別",
    "T46n1912_03c:0241b27": "之相方應今文。十二因緣即佛性者。即三佛",
    "T46n1912_03c:0241b28": "性。大經二十五云。無明有愛是二中間。即是",
    "T46n1912_03c:0241b29": "中道。如是中道能破一切生死。是則應破",
    "T46n1912_03c:0241c01": "二死三道成三佛性。具如第九約十二緣",
    "T46n1912_03c:0241c02": "明十乘中說。從復次下。廣明諸教正助行",
    "T46n1912_03c:0241c03": "相。始自有漏終于圓極。尋文可見。初明",
    "T46n1912_03c:0241c04": "事禪。次四念下。入空行法。四意止者。秖是四",
    "T46n1912_03c:0241c05": "念處。仁王經中名四意止。四境止心故名為",
    "T46n1912_03c:0241c06": "定。三十七品至陰境十乘中說。四諦中三",
    "T46n1912_03c:0241c07": "是有為者。苦集是有為有漏。道諦是有為無",
    "T46n1912_03c:0241c08": "漏。雖漏無漏而通屬有為。十六行者。論文",
    "T46n1912_03c:0241c09": "廣明。今略出行相。苦下四行。謂無常苦空",
    "T46n1912_03c:0241c10": "無我。觀陰緣生念念生滅故無常。為無常",
    "T46n1912_03c:0241c11": "所逼故苦。一相異相不可得故空。我我所不",
    "T46n1912_03c:0241c12": "可得故無我。集下有四。謂集因緣生。有漏",
    "T46n1912_03c:0241c13": "和合能招苦果。故名為集。觀於六因能生",
    "T46n1912_03c:0241c14": "苦果。故名為因。觀於四緣能生苦果。故名",
    "T46n1912_03c:0241c15": "為緣。還受後有苦。故名為生。滅下四行",
    "T46n1912_03c:0241c16": "者。謂盡滅妙離。一切苦盡故名為盡。諸煩",
    "T46n1912_03c:0241c17": "惱滅故名為滅。一切第一故名為妙。超過",
    "T46n1912_03c:0241c18": "生死故名為離。道下四行者。謂道正迹乘。",
    "T46n1912_03c:0241c19": "能至涅槃故名為道。非顛倒法故名為正。",
    "T46n1912_03c:0241c20": "聖人行處故名為迹。運至三脫故名為乘。",
    "T46n1912_03c:0241c21": "新經論名與此稍別。舊云空。新云不淨。舊",
    "T46n1912_03c:0241c22": "云盡。新云靜。舊名正。新云如。舊云迹。新",
    "T46n1912_03c:0241c23": "云行舊云乘。新云出餘名並同大意可見。",
    "T46n1912_03c:0241c24": "婆沙云。苦時亦見無常空無我。何故但說",
    "T46n1912_03c:0241c25": "苦。答。亦應說見無常等也。不說者有餘",
    "T46n1912_03c:0241c26": "之義。復次若說苦即是說餘。復次苦唯在",
    "T46n1912_03c:0241c27": "苦。無常通三諦空無我通一切法。餘三諦",
    "T46n1912_03c:0241c28": "下行相。各有料簡亦爾。四弘下。入假行法。",
    "T46n1912_03c:0241c29": "十八不共法。至下助道中說。今但對當而",
    "T46n1912_03c:0242a01": "已。已對九法餘九法闕。謂無異想。無不定",
    "T46n1912_03c:0242a02": "心。無不知已捨。並止攝。欲精進念慧解脫解",
    "T46n1912_03c:0242a03": "脫知見無減。並應觀攝。三三昧三解脫至第",
    "T46n1912_03c:0242a04": "七卷說。六度如隨自意及助道中說。乃至",
    "T46n1912_03c:0242a05": "下。入中行法。九種大禪並在地持。法界次第",
    "T46n1912_03c:0242a06": "中略釋。依彼略出名數。一自性禪。於聞思",
    "T46n1912_03c:0242a07": "前一心修止觀。或止觀同類法。",
    "T46n1912_03c:0242a08": "止觀輔行傳弘決卷第三之三"
}