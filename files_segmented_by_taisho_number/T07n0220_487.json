{
    "T07n0220_487:0472a11": "大般若波羅蜜多經卷第四百八",
    "T07n0220_487:0472a12": "十七",
    "T07n0220_487:0472a14": "三藏法師玄奘奉　詔譯",
    "T07n0220_487:0472a15": "第三分善現品第三之六",
    "T07n0220_487:0472a16": "「復次，舍利子！諸菩薩摩訶薩修行精進波羅",
    "T07n0220_487:0472a17": "蜜多時，以一切智智相應作意，而修精進波",
    "T07n0220_487:0472a18": "羅蜜多，不雜聲聞、獨覺作意，持此善根，以無",
    "T07n0220_487:0472a19": "所得而為方便，與諸有情平等共有迴向無",
    "T07n0220_487:0472a20": "上正等菩提。修精進時，能勤修學難行施行，",
    "T07n0220_487:0472a21": "是為布施波羅蜜多大功德鎧；修精進時，勤",
    "T07n0220_487:0472a22": "護淨戒終無毀犯，是為淨戒波羅蜜多大功",
    "T07n0220_487:0472a23": "德鎧；修精進時，能勤修學難行忍行，是為安",
    "T07n0220_487:0472a24": "忍波羅蜜多大功德鎧；修精進時，能勤修學",
    "T07n0220_487:0472a25": "有益苦行，是為精進波羅蜜多大功德鎧；修",
    "T07n0220_487:0472a26": "精進時，能勤修學靜慮等至，是為靜慮波羅",
    "T07n0220_487:0472a27": "蜜多大功德鎧；修精進時，能勤修學無取著",
    "T07n0220_487:0472a28": "慧，是為般若波羅蜜多大功德鎧。舍利子！如",
    "T07n0220_487:0472a29": "是菩薩摩訶薩修行精進波羅蜜多時，具被",
    "T07n0220_487:0472b01": "六種波羅蜜多大功德鎧。若菩薩摩訶薩以",
    "T07n0220_487:0472b02": "一切智智相應作意，修行精進波羅蜜多時，",
    "T07n0220_487:0472b03": "於六波羅蜜多相無取無得，當知是菩薩摩",
    "T07n0220_487:0472b04": "訶薩被大功德鎧。「復次，舍利子！諸菩薩摩訶",
    "T07n0220_487:0472b05": "薩修行靜慮波羅蜜多時，以一切智智相應",
    "T07n0220_487:0472b06": "作意，而修靜慮波羅蜜多，不雜聲聞、獨覺作",
    "T07n0220_487:0472b07": "意，持此善根，以無所得而為方便，與諸有情",
    "T07n0220_487:0472b08": "平等共有迴向無上正等菩提。修靜慮時，靜",
    "T07n0220_487:0472b09": "心行施，亂心、慳悋不復現行，是為布施波羅",
    "T07n0220_487:0472b10": "蜜多大功德鎧；修靜慮時，定心護戒，令諸惡",
    "T07n0220_487:0472b11": "戒不復現前，是為淨戒波羅蜜多大功德鎧；",
    "T07n0220_487:0472b12": "修靜慮時，住慈悲定，而修安忍不惱有情，是",
    "T07n0220_487:0472b13": "為安忍波羅蜜多大功德鎧；修靜慮時，安住",
    "T07n0220_487:0472b14": "淨定，勤修功德離諸懈怠，是為精進波羅蜜",
    "T07n0220_487:0472b15": "多大功德鎧；修靜慮時，依靜慮等，引發勝定",
    "T07n0220_487:0472b16": "離擾亂心，是為靜慮波羅蜜多大功德鎧；修",
    "T07n0220_487:0472b17": "靜慮時，依靜慮等，引發勝慧離惡慧心，是為",
    "T07n0220_487:0472b18": "般若波羅蜜多大功德鎧。舍利子！如是菩薩",
    "T07n0220_487:0472b19": "摩訶薩修行靜慮波羅蜜多時，具被六種波",
    "T07n0220_487:0472b20": "羅蜜多大功德鎧。若菩薩摩訶薩以一切智",
    "T07n0220_487:0472b21": "智相應作意，修行靜慮波羅蜜多時，於六波",
    "T07n0220_487:0472b22": "羅蜜多相無取無得，當知是菩薩摩訶薩被",
    "T07n0220_487:0472b23": "大功德鎧。「復次，舍利子！諸菩薩摩訶薩修行",
    "T07n0220_487:0472b24": "般若波羅蜜多時，以一切智智相應作意，而",
    "T07n0220_487:0472b25": "修般若波羅蜜多，不雜聲聞、獨覺作意，持此",
    "T07n0220_487:0472b26": "善根，以無所得而為方便，與諸有情平等共",
    "T07n0220_487:0472b27": "有迴向無上正等菩提。修般若時，雖施一切，",
    "T07n0220_487:0472b28": "而能不見施者等三，是為布施波羅蜜多大",
    "T07n0220_487:0472b29": "功德鎧；修般若時，雖護淨戒，而能不見持犯",
    "T07n0220_487:0472c01": "差別，是為淨戒波羅蜜多大功德鎧；修般若",
    "T07n0220_487:0472c02": "時，依勝空慧而修安忍，不見能忍、所忍等事，",
    "T07n0220_487:0472c03": "是為安忍波羅蜜多大功德鎧；修般若時，雖",
    "T07n0220_487:0472c04": "觀諸法皆畢竟空，而以大悲勤修善法，是為",
    "T07n0220_487:0472c05": "精進波羅蜜多大功德鎧；修般若時，雖修勝",
    "T07n0220_487:0472c06": "定，而觀定境皆畢竟空，是為靜慮波羅蜜多",
    "T07n0220_487:0472c07": "大功德鎧；修般若時，觀一切法、一切有情及",
    "T07n0220_487:0472c08": "一切行，皆如幻夢、光影、響、像、陽焰、變化及尋",
    "T07n0220_487:0472c09": "香城，而修種種無取著慧，是為般若波羅蜜",
    "T07n0220_487:0472c10": "多大功德鎧。舍利子！如是菩薩摩訶薩修行",
    "T07n0220_487:0472c11": "般若波羅蜜多時，具被六種波羅蜜多大功",
    "T07n0220_487:0472c12": "德鎧。若菩薩摩訶薩以一切智智相應作意，",
    "T07n0220_487:0472c13": "修行般若波羅蜜多時，於六波羅蜜多相無",
    "T07n0220_487:0472c14": "取無得，當知是菩薩摩訶薩被大功德鎧。「舍",
    "T07n0220_487:0472c15": "利子！如是名為諸菩薩摩訶薩普為利樂一",
    "T07n0220_487:0472c16": "切有情被大功德鎧。舍利子！諸菩薩摩訶薩",
    "T07n0220_487:0472c17": "安住一一波羅蜜多，皆修六種波羅蜜多令",
    "T07n0220_487:0472c18": "得圓滿，是故名被大功德鎧。「復次，舍利子！諸",
    "T07n0220_487:0472c19": "菩薩摩訶薩雖入靜慮、無量、無色而不味著，",
    "T07n0220_487:0472c20": "亦不為彼勢力牽引，亦不隨彼勢力受生。舍",
    "T07n0220_487:0472c21": "利子！是為菩薩摩訶薩修行靜慮波羅蜜多",
    "T07n0220_487:0472c22": "時所被方便善巧般若波羅蜜多大功德鎧。",
    "T07n0220_487:0472c23": "「復次，舍利子！諸菩薩摩訶薩雖於靜慮、無量、",
    "T07n0220_487:0472c24": "無色住遠離見、寂靜見、空、無相、無願見，而不",
    "T07n0220_487:0472c25": "證實際，不墮聲聞及獨覺地，超勝一切聲聞、",
    "T07n0220_487:0472c26": "獨覺。舍利子！是為菩薩摩訶薩修行靜慮波",
    "T07n0220_487:0472c27": "羅蜜多時所被方便善巧般若波羅蜜多大功",
    "T07n0220_487:0472c28": "德鎧。「舍利子！以諸菩薩普為利樂一切有情",
    "T07n0220_487:0472c29": "被如是等大功德鎧故，復名摩訶薩。「舍利子！",
    "T07n0220_487:0473a01": "如是普為利樂有情被大功德鎧菩薩摩訶",
    "T07n0220_487:0473a02": "薩，普為十方殑伽沙等諸佛世界一切如來、",
    "T07n0220_487:0473a03": "應、正等覺處大眾中歡喜讚歎，作如是言：『某",
    "T07n0220_487:0473a04": "方某世界中有某名菩薩摩訶薩，普為利樂",
    "T07n0220_487:0473a05": "一切有情被大功德鎧，嚴淨佛土、成熟有情，",
    "T07n0220_487:0473a06": "遊戲神通、作所應作。』如是展轉聲遍十方，人、",
    "T07n0220_487:0473a07": "天等聞皆大歡喜，咸作是言：『是菩薩摩訶薩",
    "T07n0220_487:0473a08": "不久當證所求無上正等菩提，令諸有情皆",
    "T07n0220_487:0473a09": "獲利樂。』」",
    "T07n0220_487:0473a10": "爾時，舍利子問滿慈子言：「云何菩薩摩訶薩",
    "T07n0220_487:0473a11": "普為利樂諸有情故發趣大乘？」滿慈子言：「諸",
    "T07n0220_487:0473a12": "菩薩摩訶薩普為利樂一切有情，已被六種",
    "T07n0220_487:0473a13": "波羅蜜多大功德鎧，復為利樂一切有情，離",
    "T07n0220_487:0473a14": "欲惡不善法，有尋有伺，離生喜樂，入初靜慮",
    "T07n0220_487:0473a15": "具足安住，廣說乃至斷樂斷苦，先喜憂沒，不",
    "T07n0220_487:0473a16": "苦不樂，捨念清淨，入第四靜慮具足安住。復",
    "T07n0220_487:0473a17": "依靜慮起慈俱心，行相廣大、無二、無量、無怨、",
    "T07n0220_487:0473a18": "無害、無恨、無惱、遍滿善修勝解、周普充溢十",
    "T07n0220_487:0473a19": "方、盡虛空、窮法界慈心勝解具足而住；起悲、",
    "T07n0220_487:0473a20": "喜、捨俱心，行相勝解，亦復如是。依此加行，復",
    "T07n0220_487:0473a21": "超一切色想，滅有對想，不思惟種種想，入無",
    "T07n0220_487:0473a22": "邊空空無邊處具足安住；廣說乃至超一切無",
    "T07n0220_487:0473a23": "所有處，入非想非非想處具足安住。是菩薩",
    "T07n0220_487:0473a24": "摩訶薩持此靜慮、無量、無色，以無所得而為",
    "T07n0220_487:0473a25": "方便，與諸有情平等共有，迴向無上正等菩",
    "T07n0220_487:0473a26": "提。舍利子！是為菩薩摩訶薩普為利樂諸有",
    "T07n0220_487:0473a27": "情故發趣大乘。「復次，舍利子！諸菩薩摩訶薩",
    "T07n0220_487:0473a28": "普為利樂一切有情，先自安住如是靜慮、無",
    "T07n0220_487:0473a29": "量、無色，於入、住、出諸行、相、狀，善分別知。得自",
    "T07n0220_487:0473b01": "在已復作是念：『我今應以一切智智相應作",
    "T07n0220_487:0473b02": "意，大悲為首，為斷有情諸煩惱故，說諸靜慮、",
    "T07n0220_487:0473b03": "無量、無色，分別開示，令善了知諸定愛味、過",
    "T07n0220_487:0473b04": "患、出離及入、住、出諸行、相、狀。』持此善根，以無",
    "T07n0220_487:0473b05": "所得而為方便，與諸有情平等共有迴向無",
    "T07n0220_487:0473b06": "上正等菩提。舍利子！是為菩薩摩訶薩依止",
    "T07n0220_487:0473b07": "靜慮波羅蜜多，修行布施波羅蜜多，普為利",
    "T07n0220_487:0473b08": "樂諸有情故發趣大乘。「若菩薩摩訶薩以一",
    "T07n0220_487:0473b09": "切智智相應作意，大悲為首，說諸靜慮、無量、",
    "T07n0220_487:0473b10": "無色時，不為聲聞、獨覺等心之所間雜，持此",
    "T07n0220_487:0473b11": "善根，以無所得而為方便，與諸有情平等共",
    "T07n0220_487:0473b12": "有迴向無上正等菩提。舍利子！是為菩薩摩",
    "T07n0220_487:0473b13": "訶薩依止靜慮波羅蜜多，修行淨戒波羅蜜",
    "T07n0220_487:0473b14": "多，普為利樂諸有情故發趣大乘。「若菩薩摩",
    "T07n0220_487:0473b15": "訶薩以一切智智相應作意，大悲為首，說諸",
    "T07n0220_487:0473b16": "靜慮、無量、無色時，於如是法信忍欲樂，持此",
    "T07n0220_487:0473b17": "善根，以無所得而為方便，與諸有情平等共",
    "T07n0220_487:0473b18": "有迴向無上正等菩提。舍利子！是為菩薩摩",
    "T07n0220_487:0473b19": "訶薩依止靜慮波羅蜜多，修行安忍波羅蜜",
    "T07n0220_487:0473b20": "多，普為利樂諸有情故發趣大乘。「若菩薩摩",
    "T07n0220_487:0473b21": "訶薩以一切智智相應作意，大悲為首，修諸",
    "T07n0220_487:0473b22": "靜慮、無量、無色時，於諸善根勤修不息，持此",
    "T07n0220_487:0473b23": "善根，以無所得而為方便，與諸有情平等共",
    "T07n0220_487:0473b24": "有迴向無上正等菩提。舍利子！是為菩薩摩",
    "T07n0220_487:0473b25": "訶薩依止靜慮波羅蜜多，修行精進波羅蜜",
    "T07n0220_487:0473b26": "多，普為利樂諸有情故發趣大乘。「若菩薩摩",
    "T07n0220_487:0473b27": "訶薩以一切智智相應作意，大悲為首，依諸",
    "T07n0220_487:0473b28": "靜慮、無量、無色引發殊勝等至、等持、解脫、勝",
    "T07n0220_487:0473b29": "處、遍處等定，於入、住、出皆得自在，不墮聲聞、",
    "T07n0220_487:0473c01": "獨覺等地，持此善根，以無所得而為方便，與",
    "T07n0220_487:0473c02": "諸有情平等共有迴向無上正等菩提。舍利",
    "T07n0220_487:0473c03": "子！是為菩薩摩訶薩依止靜慮波羅蜜多，修",
    "T07n0220_487:0473c04": "行靜慮波羅蜜多，普為利樂諸有情故發趣",
    "T07n0220_487:0473c05": "大乘。「若菩薩摩訶薩以一切智智相應作意，",
    "T07n0220_487:0473c06": "大悲為首，修諸靜慮、無量、無色時，於諸靜慮、",
    "T07n0220_487:0473c07": "無量、無色及靜慮支，以無常、苦、無我行相及",
    "T07n0220_487:0473c08": "空、無相、無願行相如實觀察，不捨大悲，不墮",
    "T07n0220_487:0473c09": "聲聞及獨覺地，持此善根，以無所得而為方",
    "T07n0220_487:0473c10": "便，與諸有情平等共有迴向無上正等菩提。",
    "T07n0220_487:0473c11": "舍利子！是為菩薩摩訶薩依止靜慮波羅蜜",
    "T07n0220_487:0473c12": "多，修行般若波羅蜜多，普為利樂諸有情故",
    "T07n0220_487:0473c13": "發趣大乘。「復次，舍利子！若菩薩摩訶薩以一",
    "T07n0220_487:0473c14": "切智智相應作意，大悲為首，修慈定時作如",
    "T07n0220_487:0473c15": "是念：『我當濟恤一切有情皆令得樂。』修悲定",
    "T07n0220_487:0473c16": "時作如是念：『我當救拔一切有情皆令離苦。』",
    "T07n0220_487:0473c17": "修喜定時作如是念：『我當讚勵一切有情皆令",
    "T07n0220_487:0473c18": "解脫。』修捨定時作如是念：『我當等益一切有",
    "T07n0220_487:0473c19": "情皆令盡漏。』持此善根，以無所得而為方便，",
    "T07n0220_487:0473c20": "與諸有情平等共有迴向無上正等菩提。舍",
    "T07n0220_487:0473c21": "利子！是為菩薩摩訶薩依止無量，修行布施",
    "T07n0220_487:0473c22": "波羅蜜多，普為利樂諸有情故發趣大乘。「若",
    "T07n0220_487:0473c23": "菩薩摩訶薩以一切智智相應作意，大悲為",
    "T07n0220_487:0473c24": "首，於四無量入、住、出時，終不趣求聲聞等地，",
    "T07n0220_487:0473c25": "唯求無上正等菩提，欲盡未來利樂一切。舍",
    "T07n0220_487:0473c26": "利子！是為菩薩摩訶薩依止無量，修行淨戒",
    "T07n0220_487:0473c27": "波羅蜜多，普為利樂諸有情故發趣大乘。「若",
    "T07n0220_487:0473c28": "菩薩摩訶薩以一切智智相應作意，大悲為",
    "T07n0220_487:0473c29": "首，於四無量入、住、出時，不雜聲聞、獨覺作意，",
    "T07n0220_487:0474a01": "唯於無上正等菩提信忍欲樂，持此善根，以",
    "T07n0220_487:0474a02": "無所得而為方便，與諸有情平等共有迴向",
    "T07n0220_487:0474a03": "無上正等菩提。舍利子！是為菩薩摩訶薩依",
    "T07n0220_487:0474a04": "止無量，修行安忍波羅蜜多，普為利樂諸有",
    "T07n0220_487:0474a05": "情故發趣大乘。「若菩薩摩訶薩以一切智智",
    "T07n0220_487:0474a06": "相應作意，大悲為首，於四無量入、住、出時，勤",
    "T07n0220_487:0474a07": "斷諸惡勤修諸善，求趣菩提曾無暫捨，持此",
    "T07n0220_487:0474a08": "善根，以無所得而為方便，與諸有情平等共",
    "T07n0220_487:0474a09": "有迴向無上正等菩提。舍利子！是為菩薩摩",
    "T07n0220_487:0474a10": "訶薩依止無量，修行精進波羅蜜多，普為利",
    "T07n0220_487:0474a11": "樂諸有情故發趣大乘。「若菩薩摩訶薩以一",
    "T07n0220_487:0474a12": "切智智相應作意，大悲為首，於四無量入、住、",
    "T07n0220_487:0474a13": "出時，引發種種等持等至，能於其中得大自",
    "T07n0220_487:0474a14": "在，不為彼定之所引奪，亦不隨彼勢力受生，",
    "T07n0220_487:0474a15": "持此善根，以無所得而為方便，與諸有情平",
    "T07n0220_487:0474a16": "等共有迴向無上正等菩提。舍利子！是為菩",
    "T07n0220_487:0474a17": "薩摩訶薩依止無量，修行靜慮波羅蜜多，為",
    "T07n0220_487:0474a18": "欲利樂諸有情故發趣大乘。「若菩薩摩訶薩",
    "T07n0220_487:0474a19": "以一切智智相應作意，大悲為首，於四無量入、",
    "T07n0220_487:0474a20": "住、出時，以無常、苦、無我行相及空、無相、無願",
    "T07n0220_487:0474a21": "行相如實觀察，不捨大悲，不墮聲聞、獨覺等",
    "T07n0220_487:0474a22": "地，持此善根，以無所得而為方便，與諸有情",
    "T07n0220_487:0474a23": "平等共有迴向無上正等菩提。舍利子！是為",
    "T07n0220_487:0474a24": "菩薩摩訶薩依止無量，修行般若波羅蜜多，",
    "T07n0220_487:0474a25": "普為利樂諸有情故發趣大乘。「舍利子！諸菩",
    "T07n0220_487:0474a26": "薩摩訶薩依如是等方便善巧，修習六種波",
    "T07n0220_487:0474a27": "羅蜜多，普為利樂諸有情故發趣大乘。「復次，",
    "T07n0220_487:0474a28": "舍利子！若菩薩摩訶薩以一切智智相應作",
    "T07n0220_487:0474a29": "意，大悲為首，修一切種四念住等、三十七種",
    "T07n0220_487:0474b01": "菩提分法、三解脫門，乃至十力、四無所畏、四無",
    "T07n0220_487:0474b02": "礙解、大慈、大悲、大喜、大捨、十八佛不共法，持",
    "T07n0220_487:0474b03": "此善根，以無所得而為方便，與諸有情平等",
    "T07n0220_487:0474b04": "共有迴向無上正等菩提。舍利子！是為菩薩",
    "T07n0220_487:0474b05": "摩訶薩普為利樂諸有情故發趣大乘。「復次，",
    "T07n0220_487:0474b06": "舍利子！若菩薩摩訶薩以一切智智相應作",
    "T07n0220_487:0474b07": "意，大悲為首，用無所得而為方便，修內空等",
    "T07n0220_487:0474b08": "智及真如等智，持此善根，以無所得而為方",
    "T07n0220_487:0474b09": "便，與諸有情平等共有迴向無上正等菩提。",
    "T07n0220_487:0474b10": "舍利子！是為菩薩摩訶薩普為利樂諸有情",
    "T07n0220_487:0474b11": "故發趣大乘。「復次，舍利子！若菩薩摩訶薩以",
    "T07n0220_487:0474b12": "一切智智相應作意，大悲為首，用無所得而",
    "T07n0220_487:0474b13": "為方便，於一切法平等發起非亂非定智、非",
    "T07n0220_487:0474b14": "常非無常智、非樂非苦智、非我非無我智、非",
    "T07n0220_487:0474b15": "淨非不淨智、非空非不空智、非有相非無相",
    "T07n0220_487:0474b16": "智、非有願非無願智、非寂靜非不寂靜智、非",
    "T07n0220_487:0474b17": "遠離非不遠離智、非真實非虛假智，持此善",
    "T07n0220_487:0474b18": "根，以無所得而為方便，與諸有情平等共有",
    "T07n0220_487:0474b19": "迴向無上正等菩提。舍利子！是為菩薩摩訶",
    "T07n0220_487:0474b20": "薩普為利樂諸有情故發趣大乘。「復次，舍利",
    "T07n0220_487:0474b21": "子！若菩薩摩訶薩以一切智智相應作意，大",
    "T07n0220_487:0474b22": "悲為首，所起妙智，不行過去、未來、現在，非不",
    "T07n0220_487:0474b23": "知三世法；不行欲、色、無色界，非不知三界法；",
    "T07n0220_487:0474b24": "不行善、不善、無記，非不知三性法；不行有漏、",
    "T07n0220_487:0474b25": "無漏，非不知有漏、無漏法；不行世間、出世間，",
    "T07n0220_487:0474b26": "非不知世間、出世間法；不行有為、無為，非不",
    "T07n0220_487:0474b27": "知有為、無為法，持此善根，以無所得而為方",
    "T07n0220_487:0474b28": "便，與諸有情平等共有迴向無上正等菩提。",
    "T07n0220_487:0474b29": "舍利子！是為菩薩摩訶薩普為利樂諸有情",
    "T07n0220_487:0474c01": "故發趣大乘。「舍利子！以諸菩薩由如是等方",
    "T07n0220_487:0474c02": "便善巧，普為利樂諸有情故，發趣大乘故，復",
    "T07n0220_487:0474c03": "名摩訶薩。「舍利子！如是普為利樂有情發趣",
    "T07n0220_487:0474c04": "大乘諸菩薩摩訶薩，普為十方殑伽沙等諸",
    "T07n0220_487:0474c05": "佛世界一切如來、應、正等覺處大眾中歡喜",
    "T07n0220_487:0474c06": "讚歎，作如是言：『某方某世界中有某名菩薩",
    "T07n0220_487:0474c07": "摩訶薩，普為利樂一切有情發趣大乘，成熟",
    "T07n0220_487:0474c08": "有情、嚴淨佛土，遊戲神通、作所應作。』如是展",
    "T07n0220_487:0474c09": "轉聲遍十方，人、天等聞皆大歡喜，咸作是言：",
    "T07n0220_487:0474c10": "『是菩薩摩訶薩不久當證所求無上正等菩",
    "T07n0220_487:0474c11": "提，令諸有情皆獲利樂。』」",
    "T07n0220_487:0474c12": "爾時，具壽舍利子問具壽滿慈子言：「云何菩",
    "T07n0220_487:0474c13": "薩摩訶薩普為利樂諸有情故乘於大乘？」滿",
    "T07n0220_487:0474c14": "慈子言：「若菩薩摩訶薩行深般若波羅蜜多",
    "T07n0220_487:0474c15": "時，以一切智智相應作意，大悲為首，用無所",
    "T07n0220_487:0474c16": "得而為方便，雖乘布施波羅蜜多而不得布",
    "T07n0220_487:0474c17": "施波羅蜜多，亦不得菩薩受者、施物及所遮",
    "T07n0220_487:0474c18": "法；雖乘淨戒波羅蜜多而不得淨戒波羅蜜",
    "T07n0220_487:0474c19": "多，亦不得菩薩及犯戒者并所遮法；雖乘安",
    "T07n0220_487:0474c20": "忍波羅蜜多而不得安忍波羅蜜多，亦不得",
    "T07n0220_487:0474c21": "菩薩及所忍境并所遮法；雖乘精進波羅蜜",
    "T07n0220_487:0474c22": "多而不得精進波羅蜜多，亦不得菩薩及懈",
    "T07n0220_487:0474c23": "怠者并所遮法；雖乘靜慮波羅蜜多而不得",
    "T07n0220_487:0474c24": "靜慮波羅蜜多，亦不得菩薩及散亂者定境",
    "T07n0220_487:0474c25": "遮法；雖乘般若波羅蜜多而不得般若波羅",
    "T07n0220_487:0474c26": "蜜多，亦不得菩薩及愚癡者慧境遮法。舍利",
    "T07n0220_487:0474c27": "子！是為菩薩摩訶薩普為利樂諸有情故乘",
    "T07n0220_487:0474c28": "於大乘。「復次，舍利子！若菩薩摩訶薩以一切",
    "T07n0220_487:0474c29": "智智相應作意，大悲為首，用無所得而為方",
    "T07n0220_487:0475a01": "便，為遣修故修三十七菩提分法、三解脫門，",
    "T07n0220_487:0475a02": "乃至如來十力、四無所畏、四無礙解、大慈、大悲、",
    "T07n0220_487:0475a03": "大喜、大捨、十八佛不共法。舍利子！是為菩薩",
    "T07n0220_487:0475a04": "摩訶薩普為利樂諸有情故乘於大乘。「復次，",
    "T07n0220_487:0475a05": "舍利子！若菩薩摩訶薩以一切智智相應作",
    "T07n0220_487:0475a06": "意，大悲為首，用無所得而為方便，如實觀察",
    "T07n0220_487:0475a07": "諸菩薩摩訶薩但有假名，菩提薩埵俱自性",
    "T07n0220_487:0475a08": "空不可得故；色乃至識但有假名，皆自性空",
    "T07n0220_487:0475a09": "不可得故；眼處乃至意處但有假名，皆自性",
    "T07n0220_487:0475a10": "空不可得故；色處乃至法處但有假名，皆自",
    "T07n0220_487:0475a11": "性空不可得故；眼界乃至意界但有假名，皆",
    "T07n0220_487:0475a12": "自性空不可得故；色界乃至法界但有假名，",
    "T07n0220_487:0475a13": "皆自性空不可得故；眼識界乃至意識界但",
    "T07n0220_487:0475a14": "有假名，皆自性空不可得故；無明乃至老死",
    "T07n0220_487:0475a15": "但有假名，皆自性空不可得故；三十七菩提",
    "T07n0220_487:0475a16": "分法乃至十八佛不共法但有假名，皆自性",
    "T07n0220_487:0475a17": "空不可得故；內空乃至無性自性空但有假",
    "T07n0220_487:0475a18": "名，皆自性空不可得故；真如乃至實際但有",
    "T07n0220_487:0475a19": "假名，皆自性空不可得故；菩提佛陀但有假",
    "T07n0220_487:0475a20": "名，俱自性空不可得故。舍利子！是為菩薩摩",
    "T07n0220_487:0475a21": "訶薩普為利樂諸有情故乘於大乘。「復次，舍",
    "T07n0220_487:0475a22": "利子！若菩薩摩訶薩從初發心乃至證得一",
    "T07n0220_487:0475a23": "切智智，用無所得而為方便，常修菩薩圓滿",
    "T07n0220_487:0475a24": "神通，成熟有情、嚴淨佛土，從一佛國至一佛",
    "T07n0220_487:0475a25": "國親近供養諸佛世尊，於諸佛所聽受正法，",
    "T07n0220_487:0475a26": "所謂大乘相應妙法，亦是菩薩所學法要。舍",
    "T07n0220_487:0475a27": "利子！是菩薩摩訶薩雖乘大乘，從一佛國至",
    "T07n0220_487:0475a28": "一佛國親近供養諸佛世尊，成熟有情、嚴淨",
    "T07n0220_487:0475a29": "佛土，於諸佛所聽受正法，而心都無佛土等",
    "T07n0220_487:0475b01": "想。舍利子！是菩薩摩訶薩住不二地，觀諸有",
    "T07n0220_487:0475b02": "情應以何身而得度者，即便現受如是之身。",
    "T07n0220_487:0475b03": "舍利子！是菩薩摩訶薩乃至證得一切智智，",
    "T07n0220_487:0475b04": "隨所生處常不遠離大乘正法。舍利子！是菩",
    "T07n0220_487:0475b05": "薩摩訶薩不久當得一切智智，為天、人等轉正",
    "T07n0220_487:0475b06": "法輪。如是法輪，聲聞、獨覺、諸天、魔、梵、阿素洛",
    "T07n0220_487:0475b07": "等所不能轉。舍利子！以諸菩薩普為利樂諸",
    "T07n0220_487:0475b08": "有情故，乘於大乘故，復名摩訶薩。「舍利子！如",
    "T07n0220_487:0475b09": "是普為利樂有情乘於大乘菩薩摩訶薩，普",
    "T07n0220_487:0475b10": "為十方殑伽沙等諸佛世界一切如來、應、正等",
    "T07n0220_487:0475b11": "覺處大眾中歡喜讚歎，作如是言：『某方某世",
    "T07n0220_487:0475b12": "界中有某名菩薩摩訶薩，普為利樂一切有",
    "T07n0220_487:0475b13": "情乘於大乘，不久當得一切智智，為天、人等",
    "T07n0220_487:0475b14": "轉正法輪，其輪世間諸聲聞等皆不能轉。』如",
    "T07n0220_487:0475b15": "是展轉聲遍十方，人、天等聞皆大歡喜，咸作",
    "T07n0220_487:0475b16": "是言：『是菩薩摩訶薩不久當得一切智智，轉",
    "T07n0220_487:0475b17": "妙法輪度無量眾。』」",
    "T07n0220_487:0475b18": "爾時，具壽善現白佛言：「世尊！如世尊說：『諸菩",
    "T07n0220_487:0475b19": "薩摩訶薩被大乘鎧。』齊何當言諸菩薩摩訶",
    "T07n0220_487:0475b20": "薩被大乘鎧？」佛告善現：「若菩薩摩訶薩能被",
    "T07n0220_487:0475b21": "布施波羅蜜多鎧乃至般若波羅蜜多鎧，是",
    "T07n0220_487:0475b22": "為菩薩摩訶薩被大乘鎧。若菩薩摩訶薩能",
    "T07n0220_487:0475b23": "被四念住鎧乃至八聖道支鎧，是為菩薩摩",
    "T07n0220_487:0475b24": "訶薩被大乘鎧。若菩薩摩訶薩能被內空鎧",
    "T07n0220_487:0475b25": "乃至無性自性空鎧，是為菩薩摩訶薩被大",
    "T07n0220_487:0475b26": "乘鎧。若菩薩摩訶薩能被真如鎧乃至實際",
    "T07n0220_487:0475b27": "鎧，是為菩薩摩訶薩被大乘鎧。若菩薩摩訶",
    "T07n0220_487:0475b28": "薩乃至能被如來十力鎧乃至十八佛不共法",
    "T07n0220_487:0475b29": "鎧，是為菩薩摩訶薩被大乘鎧。若菩薩摩訶",
    "T07n0220_487:0475c01": "薩能被一切智、道相智、一切相智鎧，是為菩",
    "T07n0220_487:0475c02": "薩摩訶薩被大乘鎧。若菩薩摩訶薩能自變",
    "T07n0220_487:0475c03": "身如佛形像，放大光明遍照三千大千世界乃",
    "T07n0220_487:0475c04": "至十方殑伽沙等諸佛世界，與諸有情作饒",
    "T07n0220_487:0475c05": "益事，是為菩薩摩訶薩被大乘鎧。「復次，善現！",
    "T07n0220_487:0475c06": "若菩薩摩訶薩被如是等諸功德鎧，放大光",
    "T07n0220_487:0475c07": "明遍照三千大千世界乃至十方殑伽沙等諸",
    "T07n0220_487:0475c08": "佛世界，亦令諸界六種變動，與諸有情作大",
    "T07n0220_487:0475c09": "饒益，謂滅一切地獄熾火，令彼有情眾苦止",
    "T07n0220_487:0475c10": "息。菩薩知彼眾苦息已，化作廣大歸佛音聲，",
    "T07n0220_487:0475c11": "敬禮如來、應、正等覺，令彼地獄聞佛聲已，皆",
    "T07n0220_487:0475c12": "得身心安隱喜樂，從地獄出生天、人中，逢事",
    "T07n0220_487:0475c13": "彼界諸佛、菩薩；亦令一切傍生、餓鬼聞佛聲",
    "T07n0220_487:0475c14": "已身心安樂，從彼趣沒生天、人中，逢事彼界",
    "T07n0220_487:0475c15": "諸佛菩薩。善現！是為菩薩摩訶薩被大乘鎧。",
    "T07n0220_487:0475c16": "「善現！如巧幻師或彼弟子，住四衢道對大眾",
    "T07n0220_487:0475c17": "前，化作地獄、傍生、鬼界，復為稱讚佛、法、僧寶，",
    "T07n0220_487:0475c18": "令彼聞已身心安樂，從彼趣沒生天、人中。於",
    "T07n0220_487:0475c19": "意云何？如是幻事為有實不？」善現答言：「不也！",
    "T07n0220_487:0475c20": "世尊！」佛告善現：「諸菩薩摩訶薩亦復如是，雖",
    "T07n0220_487:0475c21": "令無數無邊世界諸有情類脫三惡趣，而無",
    "T07n0220_487:0475c22": "有情得解脫者。所以者何？諸法性相皆如幻",
    "T07n0220_487:0475c23": "故。「復次，善現！若菩薩摩訶薩能被布施波羅",
    "T07n0220_487:0475c24": "蜜多大功德鎧，普化三千大千世界如吠琉",
    "T07n0220_487:0475c25": "璃，自身化作轉輪聖王，七寶眷屬無不圓滿，",
    "T07n0220_487:0475c26": "諸有情類須食與食，須飲與飲，須衣與衣，須",
    "T07n0220_487:0475c27": "乘與乘，須餘資具悉皆施與。作是施已，隨其",
    "T07n0220_487:0475c28": "所宜，復為宣說布施、淨戒、安忍、精進、靜慮、般",
    "T07n0220_487:0475c29": "若波羅蜜多相應之法，令彼聞已乃至無上",
    "T07n0220_487:0476a01": "正等菩提，常不捨離波羅蜜多相應之法。善",
    "T07n0220_487:0476a02": "現！是為菩薩摩訶薩被大乘鎧。「善現！如巧幻",
    "T07n0220_487:0476a03": "師或彼弟子，住四衢道對大眾前，化作種種",
    "T07n0220_487:0476a04": "貧乏有情，隨意所須皆化施與。於意云何？如",
    "T07n0220_487:0476a05": "是幻事為有實不？」善現答言：「不也！世尊！」佛告",
    "T07n0220_487:0476a06": "善現：「諸菩薩摩訶薩亦復如是，能被布施波",
    "T07n0220_487:0476a07": "羅蜜多大功德鎧，或化世界如吠琉璃，或化",
    "T07n0220_487:0476a08": "自身居輪王位，隨有情類所須施與，及為宣",
    "T07n0220_487:0476a09": "說波羅蜜多相應之法，如是菩薩雖有所為",
    "T07n0220_487:0476a10": "而無其實。所以者何？諸法性相皆如幻故。「復",
    "T07n0220_487:0476a11": "次，善現！若菩薩摩訶薩自被淨戒波羅蜜多",
    "T07n0220_487:0476a12": "大功德鎧，為有情故生輪王家，紹輪王位富",
    "T07n0220_487:0476a13": "貴自在，安立無量百千俱胝那庾多眾於十",
    "T07n0220_487:0476a14": "善業道，或四靜慮、四無量、四無色定，或三十",
    "T07n0220_487:0476a15": "七菩提分法，廣說乃至十八佛不共法，亦為",
    "T07n0220_487:0476a16": "宣說如是功德相應之法，令其安住乃至無",
    "T07n0220_487:0476a17": "上正等菩提常不捨離。善現！是為菩薩摩訶",
    "T07n0220_487:0476a18": "薩被大乘鎧。「善現！如巧幻師或彼弟子，住四",
    "T07n0220_487:0476a19": "衢道對大眾前，化作無量百千有情，令其安",
    "T07n0220_487:0476a20": "住十善業道，廣說乃至十八佛不共法。於意",
    "T07n0220_487:0476a21": "云何？如是幻事為有實不？」善現答言：「不也！世",
    "T07n0220_487:0476a22": "尊！」佛告善現：「諸菩薩摩訶薩亦復如是，為有",
    "T07n0220_487:0476a23": "情故生輪王家，紹輪王位富貴自在，安立無",
    "T07n0220_487:0476a24": "量百千俱胝那庾多眾於十善業道，廣說乃",
    "T07n0220_487:0476a25": "至十八佛不共法。如是菩薩雖有所為而無",
    "T07n0220_487:0476a26": "其實。所以者何？諸法性相皆如幻故。「復次，善",
    "T07n0220_487:0476a27": "現！若菩薩摩訶薩自被安忍波羅蜜多大功",
    "T07n0220_487:0476a28": "德鎧，亦勸無量百千有情令被安忍波羅蜜",
    "T07n0220_487:0476a29": "多大功德鎧。善現！云何菩薩摩訶薩自被安",
    "T07n0220_487:0476b01": "忍波羅蜜多大功德鎧，亦勸無量百千有情",
    "T07n0220_487:0476b02": "令被安忍波羅蜜多大功德鎧？善現！若菩薩",
    "T07n0220_487:0476b03": "摩訶薩從初發心乃至證得一切智智，被安忍",
    "T07n0220_487:0476b04": "鎧，常作是念：『假使一切有情之類，皆持苦具，",
    "T07n0220_487:0476b05": "謂刀杖等，來相加害，我終不起一念忿心，勸",
    "T07n0220_487:0476b06": "諸有情亦修是忍。』善現！是菩薩摩訶薩如心",
    "T07n0220_487:0476b07": "所念皆能成辦，乃至無上正等菩提，常不捨",
    "T07n0220_487:0476b08": "離如是安忍，亦令有情修如是忍。善現！是為",
    "T07n0220_487:0476b09": "菩薩摩訶薩被大乘鎧。「善現！如巧幻師或彼",
    "T07n0220_487:0476b10": "弟子，住四衢道對大眾前，化作種種諸有情",
    "T07n0220_487:0476b11": "類，或持苦具更相加害，或有相勸修安忍法。",
    "T07n0220_487:0476b12": "於意云何？如是幻事為有實不？」善現答言：「不",
    "T07n0220_487:0476b13": "也！世尊！」佛告善現：「諸菩薩摩訶薩亦復如是，",
    "T07n0220_487:0476b14": "自被安忍波羅蜜多大功德鎧，亦勸無量百",
    "T07n0220_487:0476b15": "千有情令被安忍波羅蜜多大功德鎧，如是",
    "T07n0220_487:0476b16": "菩薩雖有所為而無其實。所以者何？諸法性",
    "T07n0220_487:0476b17": "相皆如幻故。「復次，善現！若菩薩摩訶薩自被",
    "T07n0220_487:0476b18": "精進波羅蜜多大功德鎧，亦勸無量百千有",
    "T07n0220_487:0476b19": "情令被精進波羅蜜多大功德鎧。善現！云何",
    "T07n0220_487:0476b20": "菩薩摩訶薩自被精進波羅蜜多大功德鎧，",
    "T07n0220_487:0476b21": "亦勸無量百千有情令被精進波羅蜜多大功",
    "T07n0220_487:0476b22": "德鎧？善現！若菩薩摩訶薩以一切智智相應作",
    "T07n0220_487:0476b23": "意，大悲為首，發起種種身心精進，亦勸無量",
    "T07n0220_487:0476b24": "百千有情發起種種身心精進。善現！是為菩",
    "T07n0220_487:0476b25": "薩摩訶薩被大乘鎧。「善現！如巧幻師或彼弟",
    "T07n0220_487:0476b26": "子，住四衢道對大眾前，化作種種諸有情類，",
    "T07n0220_487:0476b27": "自修精進亦勸他修。於意云何？如是幻事為",
    "T07n0220_487:0476b28": "有實不？」善現答言：「不也！世尊！」佛告善現：「諸菩",
    "T07n0220_487:0476b29": "薩摩訶薩亦復如是，以一切智智相應作意，大",
    "T07n0220_487:0476c01": "悲為首自修精進，亦勸有情令修精進。如是",
    "T07n0220_487:0476c02": "菩薩雖有所為而無其實。所以者何？諸法性",
    "T07n0220_487:0476c03": "相皆如幻故。「復次，善現！若菩薩摩訶薩自被",
    "T07n0220_487:0476c04": "靜慮波羅蜜多大功德鎧，亦勸無量百千有",
    "T07n0220_487:0476c05": "情令被靜慮波羅蜜多大功德鎧。善現！云何",
    "T07n0220_487:0476c06": "菩薩摩訶薩自被靜慮波羅蜜多大功德鎧，",
    "T07n0220_487:0476c07": "亦勸無量百千有情令被靜慮波羅蜜多大",
    "T07n0220_487:0476c08": "功德鎧？善現！若菩薩摩訶薩住一切法平等",
    "T07n0220_487:0476c09": "性中，不見諸法有定、有亂，而常修習如是靜",
    "T07n0220_487:0476c10": "慮波羅蜜多，亦勸有情修習如是平等靜慮，",
    "T07n0220_487:0476c11": "乃至無上正等菩提不離如是平等靜慮。善",
    "T07n0220_487:0476c12": "現！是為菩薩摩訶薩被大乘鎧。「善現！如巧幻",
    "T07n0220_487:0476c13": "師或彼弟子，住四衢道對大眾前，化作種種",
    "T07n0220_487:0476c14": "諸有情類，令修諸法平等靜慮，亦令勸修如",
    "T07n0220_487:0476c15": "是靜慮。於意云何？如是幻事為有實不？」善現",
    "T07n0220_487:0476c16": "答言：「不也！世尊！」佛告善現：「諸菩薩摩訶薩亦",
    "T07n0220_487:0476c17": "復如是，住一切法平等性中，亦勸有情修如",
    "T07n0220_487:0476c18": "是定。如是菩薩雖有所為而無其實。所以者",
    "T07n0220_487:0476c19": "何？諸法性相皆如幻故。「復次，善現！若菩薩摩",
    "T07n0220_487:0476c20": "訶薩自被般若波羅蜜多大功德鎧，亦勸無",
    "T07n0220_487:0476c21": "量百千有情令被般若波羅蜜多大功德鎧。善",
    "T07n0220_487:0476c22": "現！云何菩薩摩訶薩自被般若波羅蜜多大",
    "T07n0220_487:0476c23": "功德鎧，亦勸無量百千有情令被般若波羅",
    "T07n0220_487:0476c24": "蜜多大功德鎧？善現！若菩薩摩訶薩住無戲",
    "T07n0220_487:0476c25": "論甚深般若波羅蜜多，不得諸法此岸、彼岸、",
    "T07n0220_487:0476c26": "染、淨差別，亦勸無量百千有情安住如是無",
    "T07n0220_487:0476c27": "戲論惠。善現！是為菩薩摩訶薩被大乘鎧。",
    "T07n0220_487:0476c28": "「善現！如巧幻師或彼弟子，住四衢道對大眾",
    "T07n0220_487:0476c29": "前，化作種種諸有情類，令自安住無戲論惠，",
    "T07n0220_487:0477a01": "亦令勸他住如是惠。於意云何？如是幻事為",
    "T07n0220_487:0477a02": "有實不？」善現答言：「不也！世尊！」佛告善現：「諸",
    "T07n0220_487:0477a03": "菩薩摩訶薩亦復如是，自能安住無戲論惠，",
    "T07n0220_487:0477a04": "亦勸有情住如是惠。如是菩薩雖有所為而",
    "T07n0220_487:0477a05": "無其實。所以者何？諸法性相皆如幻故。「復次，",
    "T07n0220_487:0477a06": "善現！若菩薩摩訶薩被如上說諸功德鎧，觀",
    "T07n0220_487:0477a07": "察十方殑伽沙等諸佛世界一切有情。若諸",
    "T07n0220_487:0477a08": "有情攝受邪法行諸惡行，是菩薩摩訶薩以",
    "T07n0220_487:0477a09": "神通力自變其身，遍滿如是諸佛世界，隨彼",
    "T07n0220_487:0477a10": "有情所樂，示現自行布施波羅蜜多，亦勸",
    "T07n0220_487:0477a11": "他行布施波羅蜜多，如是乃至自行般若波",
    "T07n0220_487:0477a12": "羅蜜多，亦勸他行般若波羅蜜多，作是事已，",
    "T07n0220_487:0477a13": "復隨類音，為說六種波羅蜜多相應之法，令",
    "T07n0220_487:0477a14": "彼聞已乃至無上正等菩提常不捨離如是妙",
    "T07n0220_487:0477a15": "法。善現！是為菩薩摩訶薩被大乘鎧。「善現！如",
    "T07n0220_487:0477a16": "巧幻師或彼弟子，住四衢道對大眾前，化作",
    "T07n0220_487:0477a17": "種種諸有情類，令自安住布施波羅蜜多乃",
    "T07n0220_487:0477a18": "至般若波羅蜜多，亦勸他住布施波羅蜜多",
    "T07n0220_487:0477a19": "乃至般若波羅蜜多。於意云何？如是幻事",
    "T07n0220_487:0477a20": "為有實不？」善現答言：「不也！世尊！」佛告善現：",
    "T07n0220_487:0477a21": "「諸菩薩摩訶薩亦復如是，普於十方殑伽沙",
    "T07n0220_487:0477a22": "等諸佛世界自現其身，隨宜安住布施等六",
    "T07n0220_487:0477a23": "波羅蜜多常不捨離，亦勸他住布施等六波",
    "T07n0220_487:0477a24": "羅蜜多常不捨離。如是菩薩雖有所為而無",
    "T07n0220_487:0477a25": "其實。所以者何？諸法性相皆如幻故。「復次，善",
    "T07n0220_487:0477a26": "現！若菩薩摩訶薩被如上說諸功德鎧，以一",
    "T07n0220_487:0477a27": "切智智相應作意，大悲為首，用無所得而為",
    "T07n0220_487:0477a28": "方便，利益安樂一切有情，不雜聲聞、獨覺作",
    "T07n0220_487:0477a29": "意。是菩薩摩訶薩不作是念：『我當安立爾所",
    "T07n0220_487:0477b01": "有情令住布施波羅蜜多，爾所有情不當安",
    "T07n0220_487:0477b02": "立令住布施波羅蜜多。』但作是念：『我當安立",
    "T07n0220_487:0477b03": "無量無數無邊有情令住布施波羅蜜多。』如",
    "T07n0220_487:0477b04": "是乃至不作是念：『我當安立爾所有情令住",
    "T07n0220_487:0477b05": "般若波羅蜜多，爾所有情不當安立令住般",
    "T07n0220_487:0477b06": "若波羅蜜多。』但作是念：『我當安立無量無數",
    "T07n0220_487:0477b07": "無邊有情令住般若波羅蜜多。』不作是念：『我",
    "T07n0220_487:0477b08": "當安立爾所有情令住內空，爾所有情不當",
    "T07n0220_487:0477b09": "安立令住內空。』但作是念：『我當安立無量無",
    "T07n0220_487:0477b10": "數無邊有情令住內空。』如是乃至不作是念：",
    "T07n0220_487:0477b11": "『我當安立爾所有情令住無性自性空，爾所",
    "T07n0220_487:0477b12": "有情不當安立令住無性自性空。』但作是念：",
    "T07n0220_487:0477b13": "『我當安立無量無數無邊有情令住無性自性",
    "T07n0220_487:0477b14": "空。』不作是念：『我當安立爾所有情令住三十",
    "T07n0220_487:0477b15": "七菩提分法，爾所有情不當安立令住三十",
    "T07n0220_487:0477b16": "七菩提分法。』但作是念：『我當安立無量無數",
    "T07n0220_487:0477b17": "無邊有情令住三十七菩提分法。』不作是念：",
    "T07n0220_487:0477b18": "『我當安立爾所有情令住三解脫門，爾所有",
    "T07n0220_487:0477b19": "情不當安立令住三解脫門。』但作是念：『我當",
    "T07n0220_487:0477b20": "安立無量無數無邊有情令住三解脫門。』廣說",
    "T07n0220_487:0477b21": "乃至不作是念：『我當安立爾所有情令住如",
    "T07n0220_487:0477b22": "來十力乃至十八佛不共法，爾所有情不當",
    "T07n0220_487:0477b23": "安立令住如來十力乃至十八佛不共法。』但",
    "T07n0220_487:0477b24": "作是念：『我當安立無量無數無邊有情令住",
    "T07n0220_487:0477b25": "如來十力乃至十八佛不共法。』不作是念：『我",
    "T07n0220_487:0477b26": "當安立爾所有情令住預流果乃至獨覺菩",
    "T07n0220_487:0477b27": "提，爾所有情不當安立令住預流果乃至獨",
    "T07n0220_487:0477b28": "覺菩提。』但作是念：『我當安立無量無數無邊",
    "T07n0220_487:0477b29": "有情令住預流果乃至獨覺菩提。』不作是念：",
    "T07n0220_487:0477c01": "『我當安立爾所有情令住無上正等菩提，爾",
    "T07n0220_487:0477c02": "所有情不當安立令住無上正等菩提。』但作",
    "T07n0220_487:0477c03": "是念：『我當安立無量無數無邊有情令住無",
    "T07n0220_487:0477c04": "上正等菩提。』善現！是為菩薩摩訶薩被大乘",
    "T07n0220_487:0477c05": "鎧。「善現！如巧幻師或彼弟子，住四衢道對大",
    "T07n0220_487:0477c06": "眾前，化作無數無量有情，令住六種波羅蜜",
    "T07n0220_487:0477c07": "多乃至無上正等菩提。於意云何？如是幻事",
    "T07n0220_487:0477c08": "為有實不？」善現答言：「不也！世尊！」佛告善現：",
    "T07n0220_487:0477c09": "「諸菩薩摩訶薩亦復如是，以一切智智相應",
    "T07n0220_487:0477c10": "作意，大悲為首，用無所得而為方便，安立無",
    "T07n0220_487:0477c11": "數無量有情，令住六種波羅蜜多乃至無上",
    "T07n0220_487:0477c12": "正等菩提。如是菩薩雖有所為而無其實。所",
    "T07n0220_487:0477c13": "以者何？諸法性相皆如幻故。」",
    "T07n0220_487:0477c14": "大般若波羅蜜多經卷第四百八十七"
}