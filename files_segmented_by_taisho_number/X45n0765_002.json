{
    "X45n0765_002:0459c10": "大乘起信論疏略卷下",
    "X45n0765_002:0459c12": "真諦三藏譯",
    "X45n0765_002:0459c13": "西京太原寺沙門法藏造疏",
    "X45n0765_002:0459c14": "明南嶽沙門　德清纂略",
    "X45n0765_002:0459c15": "上釋生滅因緣已竟。下重顯所依緣體。",
    "X45n0765_002:0459c16": "依無明熏習所起識者非凡夫能知亦非二乘智惠",
    "X45n0765_002:0459c17": "所覺謂依菩薩從初正信發心觀察若證法身得少",
    "X45n0765_002:0459c18": "分知乃至菩薩究竟地不能盡知唯佛窮了。",
    "X45n0765_002:0459c19": "此標歎緣起甚深也重顯所依緣體者即上所說",
    "X45n0765_002:0459c20": "依根本無明起彼靜心成業等識也二乘但覺四",
    "X45n0765_002:0460a01": "住不了無明故此無明所起之識非其境也十信",
    "X45n0765_002:0460a02": "之初發心之時即觀本識自性緣起因果之體得",
    "X45n0765_002:0460a03": "成正信三賢位中並言比觀故云觀察少分地上",
    "X45n0765_002:0460a04": "證之未窮故以其但覺住相不覺生相唯佛者四",
    "X45n0765_002:0460a05": "相俱了故得窮源。",
    "X45n0765_002:0460a06": "何以故。",
    "X45n0765_002:0460a07": "此徵甚深所以也緣起妙理貫通凡聖何故說見",
    "X45n0765_002:0460a08": "唯在果人。",
    "X45n0765_002:0460a09": "是心從本已來自性清淨而有無明為無明所染有",
    "X45n0765_002:0460a10": "其染心雖有染心而常恒不變。",
    "X45n0765_002:0460a11": "此明即淨而染也自性清淨緣起之體即因也即",
    "X45n0765_002:0460a12": "不思議變者無明者發緣起之由即緣也即不思",
    "X45n0765_002:0460a13": "議熏者染心者顯緣起之相即不染而染也不變",
    "X45n0765_002:0460a14": "者顯緣起甚深義即染而不染也。",
    "X45n0765_002:0460a15": "是故此義唯佛能知。",
    "X45n0765_002:0460a16": "此結成難測也勝鬘云自性清淨心難可了知彼",
    "X45n0765_002:0460a17": "心為煩惱所染示難可了知乃至結云唯佛能知",
    "X45n0765_002:0460a18": "上略明緣起甚深竟。下廣顯緣起差別。初緣",
    "X45n0765_002:0460a19": "起體相。",
    "X45n0765_002:0460a20": "所謂心性常無念故名為不變。",
    "X45n0765_002:0460b01": "此緣起體中顯不變之義也雖舉體動而本來靜",
    "X45n0765_002:0460b02": "故云常無念無念即覺義即常是覺即無不覺無",
    "X45n0765_002:0460b03": "不覺故名為不變。",
    "X45n0765_002:0460b04": "以不達一法界故心不相應忽然念起名為無明。",
    "X45n0765_002:0460b05": "此顯上無明緣起之由也此根本無明最極微細",
    "X45n0765_002:0460b06": "未有能所王數差別即心之惑故云不相應非同",
    "X45n0765_002:0460b07": "心王心數相應唯此無明為染法之緣最極微細",
    "X45n0765_002:0460b08": "更無染法能為此本故云忽然念起也如瓔珞本",
    "X45n0765_002:0460b09": "業經云四住地前更無法起故名無始無明住地",
    "X45n0765_002:0460b10": "是則明其無明之前無別有法為始集之本故云",
    "X45n0765_002:0460b11": "無始即是此論忽然義也此約麤細相依之門說",
    "X45n0765_002:0460b12": "為無前亦言忽然不約時節以說忽然也。",
    "X45n0765_002:0460b13": "染心者有六種云何為六。",
    "X45n0765_002:0460b14": "此標徵顯上緣起之相所謂有其染心也六中初",
    "X45n0765_002:0460b15": "障後治三釋然此六染逆次配六麤中前四及後",
    "X45n0765_002:0460b16": "三細由此第一合彼麤中三四故但六也。",
    "X45n0765_002:0460b17": "一者執相應染依二乘解脫及信相應地遠離故(約前",
    "X45n0765_002:0460b18": "四相此當滅相異相)。",
    "X45n0765_002:0460b19": "此六麤中第三第四相也亦是上意識見愛煩惱",
    "X45n0765_002:0460b20": "增長義亦是上四相中麤分別執著相也但麤心",
    "X45n0765_002:0460c01": "外執與境相應污其淨行故云染也此二乘人至",
    "X45n0765_002:0460c02": "無學位見修煩惱究竟離也十解已去信根成就",
    "X45n0765_002:0460c03": "無有退失名信相應故地論云地前總名信行地",
    "X45n0765_002:0460c04": "此菩薩得人空見修煩惱不得現行故云遠離非",
    "X45n0765_002:0460c05": "約隨眠以留惑故故攝論云若不斷上心則不異",
    "X45n0765_002:0460c06": "凡夫若不留惑種子則不異二乘又二意留惑為",
    "X45n0765_002:0460c07": "自他故此約終教說若約始教初地以上方說留",
    "X45n0765_002:0460c08": "惑如餘論說今此菩薩非直斷四住人執亦分斷",
    "X45n0765_002:0460c09": "無明住地故以此實教菩薩從初正信便達真如",
    "X45n0765_002:0460c10": "本有無明本空修法空真如三昧自然令彼法執",
    "X45n0765_002:0460c11": "不生伏於無明於真相應故云分斷故下文云不",
    "X45n0765_002:0460c12": "了一法界義者從信相應地觀察學斷故。",
    "X45n0765_002:0460c13": "二者不斷相應染依信相應地修學方便漸漸能捨",
    "X45n0765_002:0460c14": "得淨心地究竟離故(此下至九地當住相)。",
    "X45n0765_002:0460c15": "此六麤中第二相續相也從此至六又逆配前五",
    "X45n0765_002:0460c16": "意中此位第五但法執續生生起不斷即是相續",
    "X45n0765_002:0460c17": "義十解已去修唯識觀尋伺方便乃至初地證三",
    "X45n0765_002:0460c18": "無性徧滿真如法執分別不得現行。",
    "X45n0765_002:0460c19": "三者分別智相應染依具戒地漸離乃至無相方便",
    "X45n0765_002:0460c20": "地究竟離故。",
    "X45n0765_002:0461a01": "此六麁中第一智相五意中第四智識也以能分",
    "X45n0765_002:0461a02": "別世出世諸法染淨故云智也是法執修惑七地",
    "X45n0765_002:0461a03": "以還有出入觀異故於境界有微細分別然地地",
    "X45n0765_002:0461a04": "分除故云漸離八地已去無出觀緣境故於七地",
    "X45n0765_002:0461a05": "已盡此惑故云無相方便地究竟離也以二地三",
    "X45n0765_002:0461a06": "聚戒具故云具戒地以七地前無相觀有加行方",
    "X45n0765_002:0461a07": "便有功用故云無相方便地以八地已上無相無",
    "X45n0765_002:0461a08": "方便功用故。",
    "X45n0765_002:0461a09": "四者現色不相應染依色自在地能離故。",
    "X45n0765_002:0461a10": "此現相三細五意中皆當第三也此即依根本無",
    "X45n0765_002:0461a11": "明動彼淨心令現境界也以八地中得三種世間",
    "X45n0765_002:0461a12": "自在色性隨心無有隔礙故云色自在地能離也",
    "X45n0765_002:0461a13": "以色不自在位現識不亡故此位中遣彼相也。",
    "X45n0765_002:0461a14": "五者能見心不相應染依心自在地能離故。",
    "X45n0765_002:0461a15": "此三細五意中俱當第二見相也以根本無明動",
    "X45n0765_002:0461a16": "令能見故上文依於動心成能見故以九地中善",
    "X45n0765_002:0461a17": "知眾生十種稠林故云心自在此於他心得自在",
    "X45n0765_002:0461a18": "又以自得四十無礙智有礙能緣永不得起。",
    "X45n0765_002:0461a19": "六者根本業不相應染依菩薩地盡得入如來地能",
    "X45n0765_002:0461a20": "離故(此當生相)。",
    "X45n0765_002:0461b01": "此業相三細五意皆當第一也以無明力不覺心",
    "X45n0765_002:0461b02": "動故名為業十地終心金剛喻定無垢地中微細",
    "X45n0765_002:0461b03": "習氣心念都盡故上文云得見心性心即常住故。",
    "X45n0765_002:0461b04": "不了一法界義者從信相應地觀察學斷入淨心地",
    "X45n0765_002:0461b05": "隨分得離乃至如來地能究竟離故。",
    "X45n0765_002:0461b06": "此辨上無明約治料揀斷有先後也枝末無明初",
    "X45n0765_002:0461b07": "地漸離根本無明至佛地盡上說自性清淨心為",
    "X45n0765_002:0461b08": "無明所染有其染心當知無明是染心之所依染",
    "X45n0765_002:0461b09": "心是無明之所起也故六染各有二分一分屬於",
    "X45n0765_002:0461b10": "無明一分屬於染心以皆有和合及相續義故但",
    "X45n0765_002:0461b11": "約與前和合迷執不改即是無明約展轉起後相",
    "X45n0765_002:0461b12": "續不斷即是染心由是地前便有斷無明義也無",
    "X45n0765_002:0461b13": "明與染心生時義說前後以論因緣和合義故若",
    "X45n0765_002:0461b14": "除斷時則無前後以能依所依不相離故。",
    "X45n0765_002:0461b15": "言相應義者謂心念法異依染淨差別而知相緣相",
    "X45n0765_002:0461b16": "同故。",
    "X45n0765_002:0461b17": "此釋上相應不相應義也六染中前三是相應一",
    "X45n0765_002:0461b18": "約王數釋此三種皆是麁心故心謂心王念法謂",
    "X45n0765_002:0461b19": "心所王數不同故云異也迦旃延論中名為心及",
    "X45n0765_002:0461b20": "心所念法故同者若心王知染心法亦同心王緣",
    "X45n0765_002:0461c01": "淨心法亦同知相即能知同緣相即所緣同二約",
    "X45n0765_002:0461c02": "心境釋以此三種依境生故心念謂能緣心法謂",
    "X45n0765_002:0461c03": "所緣境異謂心境不同於染境作染解於淨境作",
    "X45n0765_002:0461c04": "淨解故云同也。",
    "X45n0765_002:0461c05": "不相應義者謂即心不覺常無別異不同知相緣相",
    "X45n0765_002:0461c06": "故。",
    "X45n0765_002:0461c07": "此釋六染中後三及無明皆名不相應心亦二釋",
    "X45n0765_002:0461c08": "一約無王數釋謂根本無明動彼靜心之體即此",
    "X45n0765_002:0461c09": "動心是不覺相更無王數之別故云即心不覺常",
    "X45n0765_002:0461c10": "無別異此翻前心念法異也既無王數之別何有",
    "X45n0765_002:0461c11": "同知同緣以此三種依不覺起不異不覺故云即",
    "X45n0765_002:0461c12": "也上文云依不覺故生三種相與彼不覺不相捨",
    "X45n0765_002:0461c13": "離者是此即心之不覺故云不離非是相應而不",
    "X45n0765_002:0461c14": "離也下文亦云無明滅故不相應心滅二約無心",
    "X45n0765_002:0461c15": "境釋謂此無明即此染心而無別體不約與外境",
    "X45n0765_002:0461c16": "相應方為此不覺但在本心之上故云即心等也",
    "X45n0765_002:0461c17": "不同知相等者揀前相應也此不相應心既是黎",
    "X45n0765_002:0461c18": "耶識於中不分王數義及不與外境相應義拜有",
    "X45n0765_002:0461c19": "覺不覺義並與諸論相違據相宗識論說第八識",
    "X45n0765_002:0461c20": "能緣二境有五心所不說覺義以彼秖據成就位",
    "X45n0765_002:0462a01": "中橫說眾生皆具八種識從自種生皆能緣慮自",
    "X45n0765_002:0462a02": "分境故說此識從自種生今論竪說諸識迷真所",
    "X45n0765_002:0462a03": "成從細至麁不說種生故第八識但有生境之功",
    "X45n0765_002:0462a04": "而無緣境之義以從無明內熏而起故云即心不",
    "X45n0765_002:0462a05": "覺故無心境王所故立不相應義也。",
    "X45n0765_002:0462a06": "又染心義者名為煩惱礙能障真如根本智故無明",
    "X45n0765_002:0462a07": "義者名為智礙能障世間自然業智故。",
    "X45n0765_002:0462a08": "此舉染心無明成二礙義也能障者顯其礙義謂",
    "X45n0765_002:0462a09": "照寂妙慧如理之智名根本智即上文智淨相也",
    "X45n0765_002:0462a10": "六染喧動違此寂靜故名染心為煩惱礙以煩惱",
    "X45n0765_002:0462a11": "動故智礙此智謂後得如量智即上不思議業相",
    "X45n0765_002:0462a12": "以根本無明違此智用名為智礙從所障得名今",
    "X45n0765_002:0462a13": "此且依本末相依門以無明所起染心為煩惱礙",
    "X45n0765_002:0462a14": "能起染心之無明名為智礙不約人法二執以名",
    "X45n0765_002:0462a15": "二礙。",
    "X45n0765_002:0462a16": "此義云何。",
    "X45n0765_002:0462a17": "問意云既此無明動靜心體成於染心則無明是",
    "X45n0765_002:0462a18": "細應障理智染心是麁應障量智何以不然。",
    "X45n0765_002:0462a19": "以依染心能見能現妄取境界違平等性故。",
    "X45n0765_002:0462a20": "釋煩惱礙也此約轉現二相以明礙義妄取者前",
    "X45n0765_002:0462b01": "三染皆是事識故依境起根本智無能所染心有",
    "X45n0765_002:0462b02": "能所敵體相違故成礙義。",
    "X45n0765_002:0462b03": "以一切法常靜無有起相無明不覺妄與法違故不",
    "X45n0765_002:0462b04": "能得隨順世間一切境界種種知故。",
    "X45n0765_002:0462b05": "此釋智礙也以不了如法寂靜妄有起滅與法乖",
    "X45n0765_002:0462b06": "違障於如量智也不能下正釋障如量智義。",
    "X45n0765_002:0462b07": "前釋生滅因緣竟。下釋生滅相。",
    "X45n0765_002:0462b08": "復次分別生滅相者有二種云何為二。",
    "X45n0765_002:0462b09": "前立義分中云是心生滅因緣相上已釋生滅因",
    "X45n0765_002:0462b10": "緣今則分別相之一字以分別染淨念慮三世人",
    "X45n0765_002:0462b11": "我見愛貪瞋熾然覽而可別故云相也。",
    "X45n0765_002:0462b12": "一者麁與心相應故。",
    "X45n0765_002:0462b13": "指六染中前三染是心相應其相麁顯經中說為",
    "X45n0765_002:0462b14": "相生滅。",
    "X45n0765_002:0462b15": "二者細與心不相應故。",
    "X45n0765_002:0462b16": "指後三染是心不相應以無心法麁顯之相其體",
    "X45n0765_002:0462b17": "微細經中說為流注生滅。",
    "X45n0765_002:0462b18": "又麁中之麁凡夫境界。",
    "X45n0765_002:0462b19": "前三染心俱名為麁於中初執相應染復更為麁",
    "X45n0765_002:0462b20": "三賢位名內凡能覺此染故。",
    "X45n0765_002:0462c01": "麁中之細及細中之麁菩薩境界。",
    "X45n0765_002:0462c02": "又於三麁染中後二謂不斷相應染及分別智相",
    "X45n0765_002:0462c03": "應染是麁中稍細初地至七地能覺地境後三染",
    "X45n0765_002:0462c04": "心俱名為細於中前二能見能現同是不相應故",
    "X45n0765_002:0462c05": "名為細形後根本業識故復云麁八地九地能覺",
    "X45n0765_002:0462c06": "此境。",
    "X45n0765_002:0462c07": "細中之細是佛境界。",
    "X45n0765_002:0462c08": "根本業不相應染能所未分行相極細故唯佛能",
    "X45n0765_002:0462c09": "了。",
    "X45n0765_002:0462c10": "上約人對顯。下辨相所依。",
    "X45n0765_002:0462c11": "此二種生滅依於無明熏習而有所謂依因依緣依",
    "X45n0765_002:0462c12": "因者不覺義故依緣者妄作境界義故。",
    "X45n0765_002:0462c13": "此辨相中順辨生起因緣也初通後別初明通緣",
    "X45n0765_002:0462c14": "通而言之麁細二識皆依無明住地而起以根本",
    "X45n0765_002:0462c15": "無明動起三細依此三細轉起麁心故以無明通",
    "X45n0765_002:0462c16": "為根本若別而言之依無明因生三細不相應心",
    "X45n0765_002:0462c17": "依境界緣生三麁相應心故也楞伽經云大慧不",
    "X45n0765_002:0462c18": "思議熏不思議變是現識因取種種塵及無始妄",
    "X45n0765_002:0462c19": "想熏是分別事識因。",
    "X45n0765_002:0462c20": "若因滅則緣滅因滅故不相應心滅緣滅故相應心",
    "X45n0765_002:0463a01": "滅。",
    "X45n0765_002:0463a02": "此逆論因緣滅也亦有通別通明滅者得對治無",
    "X45n0765_002:0463a03": "明滅時無明所起現識境界亦隨滅也別顯滅者",
    "X45n0765_002:0463a04": "以三細親從無明因生故無明滅時亦隨滅也以",
    "X45n0765_002:0463a05": "三麁染親依境界緣生故境界滅時亦隨滅也此",
    "X45n0765_002:0463a06": "約始終起盡道理以明二種生滅之義非約剎那",
    "X45n0765_002:0463a07": "生滅義也。",
    "X45n0765_002:0463a08": "問曰若心滅者云何相續若相續者云何說究竟滅。",
    "X45n0765_002:0463a09": "此釋疑中問也若境界滅時心體亦滅者無明三",
    "X45n0765_002:0463a10": "細既其未盡心體已亡更依何法而得相續此疑",
    "X45n0765_002:0463a11": "相應心也若言以心體不滅令無明相續者心體",
    "X45n0765_002:0463a12": "既其不滅無明則常相續云何治道得究竟滅此",
    "X45n0765_002:0463a13": "疑不相應心也。",
    "X45n0765_002:0463a14": "下雙答此二。",
    "X45n0765_002:0463a15": "答曰所言滅者唯心相滅非心體滅。",
    "X45n0765_002:0463a16": "境界滅時唯心麁相滅非心自體滅又以無明滅",
    "X45n0765_002:0463a17": "時唯心細相滅亦非心體滅此通答二問。",
    "X45n0765_002:0463a18": "下喻合則別說。",
    "X45n0765_002:0463a19": "如風依水而有動相若水滅者則風相斷絕無所依",
    "X45n0765_002:0463a20": "止以水不滅風相相續唯風滅故動相隨滅非是水",
    "X45n0765_002:0463b01": "滅。",
    "X45n0765_002:0463b02": "初總立喻本若水下別顯喻相先喻相應心以境",
    "X45n0765_002:0463b03": "滅時相應心相雖滅心體不滅以不滅故三細相",
    "X45n0765_002:0463b04": "續此如猛風滅故麁浪滅非水體滅也唯風下二",
    "X45n0765_002:0463b05": "喻不相應心以心非動性故染滅而心不滅此如",
    "X45n0765_002:0463b06": "微風滅故細波滅亦非水滅也。",
    "X45n0765_002:0463b07": "無明亦爾依心體而動若心體滅而眾生斷絕無所",
    "X45n0765_002:0463b08": "依止以體不滅心得相續唯癡滅故心相隨滅非心",
    "X45n0765_002:0463b09": "智滅。",
    "X45n0765_002:0463b10": "初合總喻若心下合別喻眾生者即依業轉二相",
    "X45n0765_002:0463b11": "之眾生也斯則八地已上皆依業轉得名眾生又",
    "X45n0765_002:0463b12": "業轉二相即是眾生如前云眾生依心意意識轉",
    "X45n0765_002:0463b13": "故若心體滅眾生無依故斷絕也以麁染滅時細",
    "X45n0765_002:0463b14": "染不滅故八地菩薩未得成佛無明滅時細染方",
    "X45n0765_002:0463b15": "盡故得從此已上修證佛果理極昭著上文以對",
    "X45n0765_002:0463b16": "不覺故名為覺則一識有二義今以對癡故名為",
    "X45n0765_002:0463b17": "智則一心有體相不覺癡相轉滅成於始覺則本",
    "X45n0765_002:0463b18": "覺不滅與始覺還源無二無別也。",
    "X45n0765_002:0463b19": "從初生滅門中大科有二。初釋生滅心法。二",
    "X45n0765_002:0463b20": "辨所示之義初中又二。初染淨生滅(乃因緣)。二",
    "X45n0765_002:0463c01": "染淨相貲(約熏變)。已前釋染淨生滅已竟。下釋",
    "X45n0765_002:0463c02": "染淨相貲。",
    "X45n0765_002:0463c03": "復次有四種法熏習義故染法淨法起不斷絕云何",
    "X45n0765_002:0463c04": "為四。",
    "X45n0765_002:0463c05": "此下染淨相貲亦云染淨互熏相生不斷以前總",
    "X45n0765_002:0463c06": "中此識有二種義能攝一切法生一切法此上已",
    "X45n0765_002:0463c07": "明攝義初二覺之文是也今此下正辨生義由此",
    "X45n0765_002:0463c08": "染淨相貲故得生起不斷絕。",
    "X45n0765_002:0463c09": "一者淨法名為真如。",
    "X45n0765_002:0463c10": "此是生滅門中真如以三義故故云淨法一約體",
    "X45n0765_002:0463c11": "本來淨故二約用相以內熏故今反染成始淨故",
    "X45n0765_002:0463c12": "梁攝論云能成立者謂真如十種功德所成立者",
    "X45n0765_002:0463c13": "十種新生正行也三約用熏故應機成淨緣。",
    "X45n0765_002:0463c14": "二者一切染因名為無明。",
    "X45n0765_002:0463c15": "六染及九相皆因無明而有。",
    "X45n0765_002:0463c16": "三者妄心名為業識。",
    "X45n0765_002:0463c17": "妄心者通事識及業識今據其本故但言業識。",
    "X45n0765_002:0463c18": "四者妄境界所謂六塵。",
    "X45n0765_002:0463c19": "事識所緣之境也此三皆是染法由此染法自性",
    "X45n0765_002:0463c20": "差別依託因緣故具說三種淨法對染雖成量義",
    "X45n0765_002:0464a01": "然其體用竟未曾別故但名一種。",
    "X45n0765_002:0464a02": "下明染淨熏習義。",
    "X45n0765_002:0464a03": "熏習義者如世間衣服實無於香若人以香而熏習",
    "X45n0765_002:0464a04": "故則有香氣。",
    "X45n0765_002:0464a05": "此喻也下合。",
    "X45n0765_002:0464a06": "此亦如是真如淨法實無於染但以無明而熏習故",
    "X45n0765_002:0464a07": "則有染相無明染法實無淨業但以真如而熏習故",
    "X45n0765_002:0464a08": "則有淨用。",
    "X45n0765_002:0464a09": "此相貲中一染熏淨也顯真無相隨熏現相又顯",
    "X45n0765_002:0464a10": "妄無體故但云相又當相自無返流之用故云相",
    "X45n0765_002:0464a11": "不云用也此約隨流生滅門說此釋經中如來藏",
    "X45n0765_002:0464a12": "為惡習所熏等二淨熏染也此是生滅門中本覺",
    "X45n0765_002:0464a13": "真如故有熏義真如門中則無此義由此本覺內",
    "X45n0765_002:0464a14": "熏不覺令成厭求反流順真故云用也此釋經中",
    "X45n0765_002:0464a15": "由有如來藏故能厭生死苦樂求涅槃也涅槃經",
    "X45n0765_002:0464a16": "云闡提之人未來佛性力故還生善根彼言佛性",
    "X45n0765_002:0464a17": "力者即此本覺內熏之力也。",
    "X45n0765_002:0464a18": "云何熏習起染法不斷。",
    "X45n0765_002:0464a19": "泛論熏習各二種一習熏謂熏心體成染淨等二",
    "X45n0765_002:0464a20": "貲熏謂現行心境及諸惑相貲等。",
    "X45n0765_002:0464b01": "所謂以依真如法故有於無明。",
    "X45n0765_002:0464b02": "真如者舉能熏所熏之法體也亦可此中但舉能",
    "X45n0765_002:0464b03": "熏無明然必依真如故約本舉也。",
    "X45n0765_002:0464b04": "以有無明染法因故即熏習真如以熏習故則有妄",
    "X45n0765_002:0464b05": "心即熏習無明不了真如法故不覺念起現妄境界",
    "X45n0765_002:0464b06": "以有妄境界染法緣故即熏習妄心令其念著造種",
    "X45n0765_002:0464b07": "種業受於一切身心等苦。",
    "X45n0765_002:0464b08": "根本無明熏習真如有業識心以此妄心還貲熏",
    "X45n0765_002:0464b09": "無明增其不了令其轉成轉識及現識以此境界",
    "X45n0765_002:0464b10": "還熏動心海起諸識浪緣念彼境即起事識也上",
    "X45n0765_002:0464b11": "六麁中初二名念中二名著後二名同此也謂依",
    "X45n0765_002:0464b12": "惑造業依業受報。",
    "X45n0765_002:0464b13": "此妄境界熏習義則有二種云何為二一者增長念",
    "X45n0765_002:0464b14": "熏習二者增長取熏習。",
    "X45n0765_002:0464b15": "此明境界熏妄心也念者由境界力增長事識中",
    "X45n0765_002:0464b16": "智相相續相法執分別念也二增長事識中執取",
    "X45n0765_002:0464b17": "相計名字相謂人我見愛煩惱也。",
    "X45n0765_002:0464b18": "妄心熏習義有二種云何為二一者業識根本熏習",
    "X45n0765_002:0464b19": "能受阿羅漢辟支佛一切菩薩生滅苦故二者增長",
    "X45n0765_002:0464b20": "分別事識熏習能受凡夫業繫苦故。",
    "X45n0765_002:0464c01": "此明妄心熏無明也一以業識能貲熏住地無明",
    "X45n0765_002:0464c02": "迷於無相能起轉相現相等相續令彼三乘人雖",
    "X45n0765_002:0464c03": "出三界離事識分叚麁苦猶受黎耶變易細苦二",
    "X45n0765_002:0464c04": "者以事識能貲熏起時無明起見愛麁惑發動身",
    "X45n0765_002:0464c05": "口造種種業受凡夫分叚苦。",
    "X45n0765_002:0464c06": "無明熏習義有二種云何為二一者根本熏習以能",
    "X45n0765_002:0464c07": "成就業識義故二者所起見愛熏習以能成就分別",
    "X45n0765_002:0464c08": "事識義故。",
    "X45n0765_002:0464c09": "此明無明熏真如也一者謂根本不覺熏動真如",
    "X45n0765_002:0464c10": "成業等諸識但今舉初故云業識二者謂枝末不",
    "X45n0765_002:0464c11": "覺熏習心體成分別事識上文云此識依見愛煩",
    "X45n0765_002:0464c12": "惱增長義故但末從本生故云所起也。",
    "X45n0765_002:0464c13": "前染熏。後淨熏。",
    "X45n0765_002:0464c14": "云何熏習起淨法不斷所謂以有真如法故能熏習",
    "X45n0765_002:0464c15": "無明以熏習因緣力故則令妄心厭生死苦樂求涅",
    "X45n0765_002:0464c16": "槃以此妄心有厭求因緣故即熏習真如。",
    "X45n0765_002:0464c17": "先明真如內熏無明發心修行令成淨業後即此",
    "X45n0765_002:0464c18": "淨因反熏真如增其勢力前即本熏後即新熏也。",
    "X45n0765_002:0464c19": "自信己性知心妄動無前境界修遠離法以如實知",
    "X45n0765_002:0464c20": "無前境界故種種方便起隨順行不取不念乃至久",
    "X45n0765_002:0465a01": "遠熏習力故。",
    "X45n0765_002:0465a02": "此辨其功能先明因也自信者十信位中信也下",
    "X45n0765_002:0465a03": "即三賢位中修知心妄動者解也修遠離法者依",
    "X45n0765_002:0465a04": "解成行謂尋伺等觀唯識無塵等行也如實知者",
    "X45n0765_002:0465a05": "初地見道證唯識理異前比觀故云如實也種種",
    "X45n0765_002:0465a06": "方便下明十地修道位中廣修萬行以顯真如云",
    "X45n0765_002:0465a07": "不取者所取無相不念者能念不生久遠者三祗",
    "X45n0765_002:0465a08": "熏故三祗者三賢至初地為一僧祗二地至八地",
    "X45n0765_002:0465a09": "為一僧祗九地至佛果為一僧祗。",
    "X45n0765_002:0465a10": "無明則滅以無明滅故心無有起(前三染盡)以無起故境",
    "X45n0765_002:0465a11": "界隨滅(後三染盡)以因緣俱滅故心相皆盡名得涅槃成",
    "X45n0765_002:0465a12": "自然業。",
    "X45n0765_002:0465a13": "此明果也無明謂根本無明即無明業轉二識故",
    "X45n0765_002:0465a14": "云心無有起以無此二為能熏故妄境隨滅因即",
    "X45n0765_002:0465a15": "無明緣即妄境心相即六染以無明滅故業等三",
    "X45n0765_002:0465a16": "染心盡境界滅故智等三染心盡一切心相不出",
    "X45n0765_002:0465a17": "六染故云皆盡翻前妄心妄境故得涅槃以六染",
    "X45n0765_002:0465a18": "皆煩惱礙故翻前無明成自然業以無明為智礙",
    "X45n0765_002:0465a19": "故。",
    "X45n0765_002:0465a20": "妄心熏習義有二種云何為二一者分別事識熏習",
    "X45n0765_002:0465b01": "依諸凡夫二乘人等厭生死苦隨力所能以漸趣向",
    "X45n0765_002:0465b02": "無上道故。",
    "X45n0765_002:0465b03": "此明妄心熏習謂依六識起觀修行言發心修行",
    "X45n0765_002:0465b04": "也分別事識即上意識以此識不知諸塵唯是識",
    "X45n0765_002:0465b05": "故執心外實有境界凡夫二乘雖有發心趣向解",
    "X45n0765_002:0465b06": "脫而猶計有生死可厭涅槃可欣不了唯心道理",
    "X45n0765_002:0465b07": "由此作意力故久遠還得菩提。",
    "X45n0765_002:0465b08": "二者意熏習謂諸菩薩發心勇猛速趣涅槃故。",
    "X45n0765_002:0465b09": "意者若就本而言名為業識通而論之即前五種",
    "X45n0765_002:0465b10": "意以諸菩薩知一切法唯是識量捨彼事識外計",
    "X45n0765_002:0465b11": "分別既了唯心趣理速疾異前漸悟故云乃至速",
    "X45n0765_002:0465b12": "趣涅槃也問此中妄心既並熏習真如起反流行",
    "X45n0765_002:0465b13": "意熏既屬賴耶如何能各自發心修行答前凡夫",
    "X45n0765_002:0465b14": "二乘不覺黎耶但依分別事識貲持力故而發心",
    "X45n0765_002:0465b15": "修行以不達本故向大菩提疎而且遠故云漸也",
    "X45n0765_002:0465b16": "此菩薩既了賴耶本識即依此識貲持力故方得",
    "X45n0765_002:0465b17": "發心修行以了本故向大菩提親而且近故云速",
    "X45n0765_002:0465b18": "也此約所依相貲辨熏非各自發心等此如下文",
    "X45n0765_002:0465b19": "證發心中說。",
    "X45n0765_002:0465b20": "真如熏習義有二種云何為二一者自體相熏習二",
    "X45n0765_002:0465c01": "者用熏習自體相熏習者從無始世來具無漏法備",
    "X45n0765_002:0465c02": "有不思議業作境界之性依此二義恒常熏習以有",
    "X45n0765_002:0465c03": "力故能令眾生厭生死苦樂求涅槃自信己身有真",
    "X45n0765_002:0465c04": "如法發心修行。",
    "X45n0765_002:0465c05": "此顯真如熏習也不空本覺名無漏法此法冥熏",
    "X45n0765_002:0465c06": "眾生非物能了故云不思議此中業者是冥熏作",
    "X45n0765_002:0465c07": "用作境界者非直熏彼妄心令其厭求成能觀智",
    "X45n0765_002:0465c08": "亦乃與其觀智作所觀境謂依真如自體為本覺",
    "X45n0765_002:0465c09": "熏起始覺之智即以自體為所觀之境以此冥熏",
    "X45n0765_002:0465c10": "眾生有力故令起厭求等行。",
    "X45n0765_002:0465c11": "問曰若如是義者一切眾生悉有真如等皆熏習云",
    "X45n0765_002:0465c12": "何有信無信無量前後差別皆應一時自知有真如",
    "X45n0765_002:0465c13": "法勤修方便等入涅槃。",
    "X45n0765_002:0465c14": "此問答釋疑以明真如賴緣有差別義也一時時",
    "X45n0765_002:0465c15": "言一揀信之有無二揀起之前後自知有真如法",
    "X45n0765_002:0465c16": "是信解勤修方便是行等入涅槃是證一時之言",
    "X45n0765_002:0465c17": "須通此三而轉。",
    "X45n0765_002:0465c18": "答曰真如本一而有無量無邊無明從本已來自性",
    "X45n0765_002:0465c19": "差別厚薄不同故有過恒河沙等上煩惱依無明起",
    "X45n0765_002:0465c20": "差別我見愛染煩惱依無明起差別如是一切煩惱",
    "X45n0765_002:0466a01": "依於無明所起前後無量差別唯如來能知故。",
    "X45n0765_002:0466a02": "此約染淨二緣有厚薄前後以成差別先約染惑",
    "X45n0765_002:0466a03": "以明不一也此言真如眾生本具內熏固是平等",
    "X45n0765_002:0466a04": "但以無明厚薄有信不信故不平等耳非內熏使",
    "X45n0765_002:0466a05": "然也恒沙等上煩惱所知障也我見愛染煩惱障",
    "X45n0765_002:0466a06": "也以此二障性喧煩故非寂靜法通名煩惱如是",
    "X45n0765_002:0466a07": "下雙結二障皆依根本無明所起故有前後差別",
    "X45n0765_002:0466a08": "也。",
    "X45n0765_002:0466a09": "又諸佛法有因有緣因緣具足乃得成辨。",
    "X45n0765_002:0466a10": "此約淨緣以明不一也若獨內因不假外緣可如",
    "X45n0765_002:0466a11": "所責然今外假用熏及內正因方得成辨故致前",
    "X45n0765_002:0466a12": "後不可一時故上開二熏習不云一也。",
    "X45n0765_002:0466a13": "如木中火性是火正因若無人知不假方便能自燒",
    "X45n0765_002:0466a14": "木無有是處。",
    "X45n0765_002:0466a15": "此明因緣互之失先顯闕緣也火正因也不遇闕",
    "X45n0765_002:0466a16": "諸佛等若無人知等也自斷煩惱者能自燒木也。",
    "X45n0765_002:0466a17": "眾生亦爾雖有正因熏習之力若不遇諸佛菩薩善",
    "X45n0765_002:0466a18": "知識等以之為緣能自斷煩惱入涅槃者則無是處",
    "X45n0765_002:0466a19": "若雖有外緣之力而內淨法未有熏習力者亦不能",
    "X45n0765_002:0466a20": "究竟厭生死苦樂求涅槃。",
    "X45n0765_002:0466b01": "此明闕因不成也謂無明厚重之流雖本覺內熏",
    "X45n0765_002:0466b02": "然未有力故雖遇善友亦不能令其得道。",
    "X45n0765_002:0466b03": "若因緣具足者所謂自有熏習之力又為諸佛菩薩",
    "X45n0765_002:0466b04": "等慈悲願護故能起厭苦之心信有涅槃修習善根",
    "X45n0765_002:0466b05": "以修善根成熟則值諸佛菩薩示教利喜乃能進趣",
    "X45n0765_002:0466b06": "向涅槃道。",
    "X45n0765_002:0466b07": "此明性用相應之得也以因緣具足故能成就示",
    "X45n0765_002:0466b08": "教等謂示義令解教行令行獲大法利故生法喜",
    "X45n0765_002:0466b09": "上明真如體相熏習竟。下明用熏習。",
    "X45n0765_002:0466b10": "用熏習者即是眾生外緣之力如是外緣有無量義",
    "X45n0765_002:0466b11": "略說二種云何為二一者差別緣二者平等緣。",
    "X45n0765_002:0466b12": "差別緣者謂與凡小事識熏習之機為緣則現形",
    "X45n0765_002:0466b13": "不同故云差別亦可與差別機作緣謂三賢已上",
    "X45n0765_002:0466b14": "乃至諸佛能作此緣應眾生也平等緣者謂與業",
    "X45n0765_002:0466b15": "識熏習之機作緣唯現佛身平等無二故云平等",
    "X45n0765_002:0466b16": "亦可與平等心機為緣如初地已上乃至諸佛要",
    "X45n0765_002:0466b17": "依同體智力能作此緣。",
    "X45n0765_002:0466b18": "差別緣者此人依於請佛菩薩等從初發意始求道",
    "X45n0765_002:0466b19": "時乃至得佛於中若見若念。",
    "X45n0765_002:0466b20": "此人機欲之人諸佛等出外緣體發意求道明能",
    "X45n0765_002:0466c01": "感緣之機苦見苦念正明行者之心感用器也謂",
    "X45n0765_002:0466c02": "見其身形念其功德也。",
    "X45n0765_002:0466c03": "或為眷屬父母諸親或為給使或為知友或為怨家",
    "X45n0765_002:0466c04": "或起四攝。",
    "X45n0765_002:0466c05": "一慈愛以攝生二居卑以利物三同類以勸發四",
    "X45n0765_002:0466c06": "怖之以入道五以四攝法攝之。",
    "X45n0765_002:0466c07": "乃至一切所作無量行緣以起大悲熏習之力能令",
    "X45n0765_002:0466c08": "眾生增長善根若見若聞得利益故此緣有二種云",
    "X45n0765_002:0466c09": "何為二一者近緣速得度故二者遠緣久遠得度故",
    "X45n0765_002:0466c10": "是近遠二緣分別復有二種云何為二一者增長行",
    "X45n0765_002:0466c11": "緣二者受道緣。",
    "X45n0765_002:0466c12": "此增長行拜受道二緣通因果始終諸位如未入",
    "X45n0765_002:0466c13": "信前不信因果等名未受道佛菩薩等以之為緣",
    "X45n0765_002:0466c14": "令彼信受始為道器名受道緣既入信已亦假其",
    "X45n0765_002:0466c15": "緣令行增長名增長行緣如未入十解十地佛地",
    "X45n0765_002:0466c16": "等名未受道假其緣力而得受解入證得涅槃等",
    "X45n0765_002:0466c17": "俱名受道若從解位已去修地前行見道已去修",
    "X45n0765_002:0466c18": "地上行佛等為緣令行增長如八地菩薩得無相",
    "X45n0765_002:0466c19": "無功用故擬入涅槃不進九位佛為此故現身七",
    "X45n0765_002:0466c20": "勸然後發行進入彌速豈非增長行緣耶乃至垂",
    "X45n0765_002:0467a01": "成正覺亦假諸佛為緣也受道增長或先或後二",
    "X45n0765_002:0467a02": "俱通也。",
    "X45n0765_002:0467a03": "平等緣者一切諸佛菩薩皆願度脫一切眾生自然",
    "X45n0765_002:0467a04": "熏習恒常不捨以同體智力故隨應見聞而現作業",
    "X45n0765_002:0467a05": "所謂眾生依於三昧乃得平等見諸佛故。",
    "X45n0765_002:0467a06": "此明平等緣也此緣但約真如三昧中見佛身而",
    "X45n0765_002:0467a07": "說若差別緣則不約定中但是隨類隨宜現十界",
    "X45n0765_002:0467a08": "身而說也。",
    "X45n0765_002:0467a09": "此體用熏習分別復有二種云何為二一者未相應",
    "X45n0765_002:0467a10": "謂凡夫二乘初發意菩薩等以意意識熏習依信力",
    "X45n0765_002:0467a11": "故而能修行未得無分別心與體相應故未得自在",
    "X45n0765_002:0467a12": "業修行與用相應故。",
    "X45n0765_002:0467a13": "以凡小意識熏菩薩五意熏並無正體智故未與",
    "X45n0765_002:0467a14": "法身體相應無證真後得智故未與應化身用相",
    "X45n0765_002:0467a15": "應也。",
    "X45n0765_002:0467a16": "二者已相應謂法身菩薩得無分別心與諸佛智用",
    "X45n0765_002:0467a17": "相應唯依法力自然修行熏習真如滅無明故。",
    "X45n0765_002:0467a18": "此言地上菩薩無分別心得如理智故與體相應",
    "X45n0765_002:0467a19": "有如量智故與智用相應也言無分別心者謂相",
    "X45n0765_002:0467a20": "續識乃法執分別初地已除得無分別智與理相",
    "X45n0765_002:0467b01": "契故而智識乃俱生二地分除七地已盡以不障",
    "X45n0765_002:0467b02": "見道雖有三細而妙智為主故通云無分別心不",
    "X45n0765_002:0467b03": "同地前事識現行而未相應也。",
    "X45n0765_002:0467b04": "上明染淨相資中染淨熏習義已竟。下明染淨",
    "X45n0765_002:0467b05": "盡不盡義。",
    "X45n0765_002:0467b06": "復次染法從無始已來熏習不斷乃至得佛後則有",
    "X45n0765_002:0467b07": "斷淨法熏習則無有斷盡於未來此義云何以真如",
    "X45n0765_002:0467b08": "法常熏習故妄心則滅法身顯現起用熏習故無有",
    "X45n0765_002:0467b09": "斷。",
    "X45n0765_002:0467b10": "此明盡不盡中染法下謂染法違真故無始有終",
    "X45n0765_002:0467b11": "淨法順理故有始無終此義下釋成以真熏妄滅",
    "X45n0765_002:0467b12": "淨用無盡故。",
    "X45n0765_002:0467b13": "已前生滅門中初釋生滅心法已竟。此後二辨",
    "X45n0765_002:0467b14": "所示之義二。初體相二大。二別解用大且初",
    "X45n0765_002:0467b15": "言所示義者即明前法有顯義功能故問何故真",
    "X45n0765_002:0467b16": "如門中不辨所示義生滅門中具辨所示三大義",
    "X45n0765_002:0467b17": "耶答以真如門中即示大乘體能所不分詮旨不",
    "X45n0765_002:0467b18": "別故不別辨生滅門中染淨不一法義有殊故具",
    "X45n0765_002:0467b19": "說三大上立義分中真如門內云即示生滅門中",
    "X45n0765_002:0467b20": "云能示釋義在此也。",
    "X45n0765_002:0467c01": "復次真如自體相者。",
    "X45n0765_002:0467c02": "此標體大相大也下初釋體。",
    "X45n0765_002:0467c03": "一切凡夫聲聞緣覺菩薩諸佛無有差別增減非前",
    "X45n0765_002:0467c04": "際生非後際滅畢竟常恒。",
    "X45n0765_002:0467c05": "此釋體也分雖就位以分優劣真體隨人未曾增",
    "X45n0765_002:0467c06": "減也非前際常也凡位為前非後際恒也佛位為",
    "X45n0765_002:0467c07": "後三句皆顯不增減所以。",
    "X45n0765_002:0467c08": "下釋相。",
    "X45n0765_002:0467c09": "從本已來自性滿足一切功德。",
    "X45n0765_002:0467c10": "釋相中正顯性德初明德相也顯無有始故云從",
    "X45n0765_002:0467c11": "本已來揀非體外故云自性明無欠少故云滿足",
    "X45n0765_002:0467c12": "意在普該故云一切。",
    "X45n0765_002:0467c13": "所謂自體有大智惠光明義故。",
    "X45n0765_002:0467c14": "本覺智明以義目之名智惠以相取之名光明。",
    "X45n0765_002:0467c15": "徧照法界義故。",
    "X45n0765_002:0467c16": "本覺顯照諸法法界有二謂理及事照理即如理",
    "X45n0765_002:0467c17": "智照事即如量智理量齊鑒故云徧。",
    "X45n0765_002:0467c18": "真實識知義故。",
    "X45n0765_002:0467c19": "顯照時無倒依根所發了境義邊名為識知了知",
    "X45n0765_002:0467c20": "理事永離諸過故云真實。",
    "X45n0765_002:0468a01": "自性清淨心義故。",
    "X45n0765_002:0468a02": "性離惑染以非假他緣故云自性在纏不染故云",
    "X45n0765_002:0468a03": "清淨諸法中實乃名為心。",
    "X45n0765_002:0468a04": "常樂我淨義故。",
    "X45n0765_002:0468a05": "性德圓備窮三際而無改曰常在眾苦而不干曰",
    "X45n0765_002:0468a06": "樂處六道而莫拘曰我歷九相而非染曰淨此自",
    "X45n0765_002:0468a07": "性涅槃之四德也。",
    "X45n0765_002:0468a08": "清涼不變自在義故。",
    "X45n0765_002:0468a09": "無惑之熱惱故曰清涼此顯般若德也無報之生",
    "X45n0765_002:0468a10": "滅故曰不變此法身也無業之繫縛故云自在此",
    "X45n0765_002:0468a11": "解脫也。",
    "X45n0765_002:0468a12": "具足如是過於恒沙不離不斷不異不思議佛法乃",
    "X45n0765_002:0468a13": "至滿足無有所少義故。",
    "X45n0765_002:0468a14": "不離者性德塵沙不離真體不斷者無始相續不",
    "X45n0765_002:0468a15": "異者與體同味不思議者即不異而有恒沙之義",
    "X45n0765_002:0468a16": "故佛法者是所覺法故滿足者如來證此萬德圓",
    "X45n0765_002:0468a17": "備即驗真如本具也。",
    "X45n0765_002:0468a18": "名為如來藏亦名如來法身。",
    "X45n0765_002:0468a19": "隱時能出生如來顯時萬德依止。",
    "X45n0765_002:0468a20": "問曰上說真如其體平等離一切相云何復說體有",
    "X45n0765_002:0468b01": "如是種種功德。",
    "X45n0765_002:0468b02": "此執體疑相難。",
    "X45n0765_002:0468b03": "答曰雖實有此諸功德義而無差別之相等同一味",
    "X45n0765_002:0468b04": "唯一真如此義云何以無分別離分別相是故無二。",
    "X45n0765_002:0468b05": "此相不違體答也言相雖差別而體不二以實德",
    "X45n0765_002:0468b06": "雖多同一味故多德何以唯一釋云非能分別非",
    "X45n0765_002:0468b07": "所分別無能所故。",
    "X45n0765_002:0468b08": "復以何義得說差別以依業識生滅相示。",
    "X45n0765_002:0468b09": "既其不二何以說別以依生滅識相恒沙染法反",
    "X45n0765_002:0468b10": "此表示真如淨德恒沙差別且舉染本故但云業",
    "X45n0765_002:0468b11": "識。",
    "X45n0765_002:0468b12": "此云何示以一切法本來唯心實無於念而有妄心",
    "X45n0765_002:0468b13": "不覺起念見諸境界故說無明心性不起即是大智",
    "X45n0765_002:0468b14": "慧光明義故若心起見則有不見之相心性離見即",
    "X45n0765_002:0468b15": "是徧照法界義故若心有動非真識知無有自性非",
    "X45n0765_002:0468b16": "常非樂非我非淨熱惱衰變則不自在乃至具有過",
    "X45n0765_002:0468b17": "恒沙等妄染之義對此義故心性無動則有過恒沙",
    "X45n0765_002:0468b18": "等諸淨功德相義示現。",
    "X45n0765_002:0468b19": "此廣顯示義也對此義者河沙染法心動故成心",
    "X45n0765_002:0468b20": "不動時諸淨功德亦過沙數。",
    "X45n0765_002:0468c01": "若心有起更見前法可念者則有所少如是淨法無",
    "X45n0765_002:0468c02": "量功德即是一心更無所念是故滿足。",
    "X45n0765_002:0468c03": "則有所少者妄心外念求之不足是故滿足者淨",
    "X45n0765_002:0468c04": "德性滿無假外求。",
    "X45n0765_002:0468c05": "名為法身如來之藏。",
    "X45n0765_002:0468c06": "此結名也。",
    "X45n0765_002:0468c07": "上釋體相。下別解用大。",
    "X45n0765_002:0468c08": "復次真如用者所謂諸佛如來本在因地發大慈悲",
    "X45n0765_002:0468c09": "修諸波羅蜜攝化眾生。",
    "X45n0765_002:0468c10": "此總釋用對果舉因本正行也。",
    "X45n0765_002:0468c11": "立大誓願盡欲度脫等眾生界亦不限劫數盡於未",
    "X45n0765_002:0468c12": "來。",
    "X45n0765_002:0468c13": "舉本大願也即廣大心長時心。",
    "X45n0765_002:0468c14": "以取一切眾生如己身故而亦不取眾生相。",
    "X45n0765_002:0468c15": "舉悲智大方便也如己身悲深也不取相智深也",
    "X45n0765_002:0468c16": "兼上亦則不顛心。",
    "X45n0765_002:0468c17": "此以何義。",
    "X45n0765_002:0468c18": "徵悲智深所以。",
    "X45n0765_002:0468c19": "謂如實知一切眾生及與己身真如平等無別異故。",
    "X45n0765_002:0468c20": "依真如門答顯深也。",
    "X45n0765_002:0469a01": "以有如是大方便智除滅無明見本法身。",
    "X45n0765_002:0469a02": "牒因顯果。",
    "X45n0765_002:0469a03": "自然而有不思議業種種之用即與真如等徧一切",
    "X45n0765_002:0469a04": "處又亦無有用相可得。",
    "X45n0765_002:0469a05": "正顯用也一明甚深非待作意故二明廣大稱理",
    "X45n0765_002:0469a06": "之用故三明用而常寂雖現種種身不動真實際",
    "X45n0765_002:0469a07": "雖說種種法常住無言理故又亦者前無所化眾",
    "X45n0765_002:0469a08": "生相此無能化應用相望於前文故云又亦。",
    "X45n0765_002:0469a09": "何以故謂諸佛如來唯是法身智相之身第一義諦",
    "X45n0765_002:0469a10": "無有世諦境界離於施作但隨眾生見聞得益故說",
    "X45n0765_002:0469a11": "為用。",
    "X45n0765_002:0469a12": "若廢機感論如來唯是妙理本智更無應化世諦",
    "X45n0765_002:0469a13": "生滅等相但隨緣起用用則無用如波即水故用",
    "X45n0765_002:0469a14": "恒寂也雖真理妙智本來常湛而隨機感益用無",
    "X45n0765_002:0469a15": "邊即寂而常用。",
    "X45n0765_002:0469a16": "此用有二種云何為二。",
    "X45n0765_002:0469a17": "此別釋用大標徵也。",
    "X45n0765_002:0469a18": "一者依分別事識凡夫二乘心所見者名為應身以",
    "X45n0765_002:0469a19": "不知轉識現故見從外來取色分齊不能盡知故。",
    "X45n0765_002:0469a20": "此別釋中正顯用相直顯其用也凡夫二乘不知。",
    "X45n0765_002:0469b01": "唯識計有外塵即是分別事識義今見佛身亦謂",
    "X45n0765_002:0469b02": "心外順彼事識分別計度故說依分別事識見以",
    "X45n0765_002:0469b03": "不知七八識故但云依事識也名為應身者依此",
    "X45n0765_002:0469b04": "麤識分別但見應化麤相不見報身細相下釋見",
    "X45n0765_002:0469b05": "麤所以言不知轉識者迷於唯心取色分齊者不",
    "X45n0765_002:0469b06": "知即空故取分齊也不能盡知者不知色如其心",
    "X45n0765_002:0469b07": "無分齊故但見分齊故不盡也問佛身何故唯眾",
    "X45n0765_002:0469b08": "生識耶答眾生真心與諸佛體平等無二但眾生",
    "X45n0765_002:0469b09": "迷自真理起於妄念是時真如但現染相不顯其",
    "X45n0765_002:0469b10": "用以彼本覺內熏妄心故有厭求有厭求故其用",
    "X45n0765_002:0469b11": "即現厭求劣故用相即麤厭求漸增用亦漸細如",
    "X45n0765_002:0469b12": "是漸漸乃至心源無明既盡厭求都息始覺同本",
    "X45n0765_002:0469b13": "用還歸體平等平等無二無別未至心源已還用",
    "X45n0765_002:0469b14": "於識中隨根顯現故云識中現也問若據此義用",
    "X45n0765_002:0469b15": "從真起何故說言轉識現耶答轉識即是黎耶中",
    "X45n0765_002:0469b16": "轉相依此轉相方起現識現諸境界此識即是真",
    "X45n0765_002:0469b17": "妄和合若隨流生死即妄有功能妄雖有功離真",
    "X45n0765_002:0469b18": "不立若反流出纏真有功能真雖有功離妄不顯",
    "X45n0765_002:0469b19": "故就緣起和合識中說其用耳上約終教說若約",
    "X45n0765_002:0469b20": "始教說者即以諸佛悲智為增上緣眾生機感種。",
    "X45n0765_002:0469c01": "子為因緣故託佛本質上自心變影像故云在自",
    "X45n0765_002:0469c02": "識中現也如瑜伽唯識等論說。",
    "X45n0765_002:0469c03": "上顯應身。",
    "X45n0765_002:0469c04": "二者依於業識謂諸菩薩從初發意乃至菩薩究竟",
    "X45n0765_002:0469c05": "地心所見者名為報身。",
    "X45n0765_002:0469c06": "此顯報身用也十解已去菩薩能解唯識無外諸",
    "X45n0765_002:0469c07": "塵順業識義以見佛身故此中但是依三昧心所",
    "X45n0765_002:0469c08": "見者即前平等緣也。",
    "X45n0765_002:0469c09": "身有無量色色有無量相相有無量好所住依果亦",
    "X45n0765_002:0469c10": "有無量種種莊嚴隨所示現即無有邊不可窮盡離",
    "X45n0765_002:0469c11": "分齊相隨其所應常能住持不毀不失。",
    "X45n0765_002:0469c12": "舉正報依報以明所見報相也莊嚴已上別顯向",
    "X45n0765_002:0469c13": "上通明隨所等橫顯無邊隨其等竪顯無盡準華",
    "X45n0765_002:0469c14": "嚴所說無有一法不是毗盧遮那佛身無有一塵",
    "X45n0765_002:0469c15": "不是華藏世界今意同彼。",
    "X45n0765_002:0469c16": "如是功德皆因諸波羅蜜等無漏行熏及不思議熏",
    "X45n0765_002:0469c17": "之所成就具足無量樂相故說為報身。",
    "X45n0765_002:0469c18": "此結果由因以釋名也如是依正二報無障礙不",
    "X45n0765_002:0469c19": "思事皆因十度深行之熏及本覺不思議熏二因",
    "X45n0765_002:0469c20": "所成樂相圓備故名報身。",
    "X45n0765_002:0470a01": "又為凡夫所見者是其麤色隨於六道各見不同種",
    "X45n0765_002:0470a02": "種異類非受樂相故說為應身。",
    "X45n0765_002:0470a03": "此別釋應身者約凡夫一類所見益隨類化身也",
    "X45n0765_002:0470a04": "如三惡道習見佛如黑象脚等以人天位見佛為",
    "X45n0765_002:0470a05": "樹神及天神身等準此即六道眾生並見佛不同",
    "X45n0765_002:0470a06": "也皆非出世相故非樂。",
    "X45n0765_002:0470a07": "復次初發意菩薩等所見者以深信真如法故少分",
    "X45n0765_002:0470a08": "而見知彼色相莊嚴等事無去無來離於分齊唯依",
    "X45n0765_002:0470a09": "心現不離真如然此菩薩猶自分別以未入法身位",
    "X45n0765_002:0470a10": "故。",
    "X45n0765_002:0470a11": "此別釋報身也十解菩薩等依比觀門見真如理",
    "X45n0765_002:0470a12": "是相似覺故云少分異前十信故云深異後證真",
    "X45n0765_002:0470a13": "故但云信以見真如異於凡小是故得知色相等",
    "X45n0765_002:0470a14": "事性無分齊唯依心下釋無分齊所以也攝論中",
    "X45n0765_002:0470a15": "地上見報身者彼據證之相應成就處說今此地",
    "X45n0765_002:0470a16": "前菩薩少分見者以知色境界但是現識不離真",
    "X45n0765_002:0470a17": "如即無分齊故得少分見也既非全見故不相違",
    "X45n0765_002:0470a18": "但以異前凡小心外取境見應化故然此菩薩簡",
    "X45n0765_002:0470a19": "異地上猶自分別者以此菩薩雖達唯心猶未斷",
    "X45n0765_002:0470a20": "事識事識既在分別不亡不同地上得無分別證",
    "X45n0765_002:0470b01": "相應故。",
    "X45n0765_002:0470b02": "若得淨心所見微妙其用轉勝乃至菩薩地盡見之",
    "X45n0765_002:0470b03": "究竟。",
    "X45n0765_002:0470b04": "此顯地上所見用相過於地前以所見報相最極",
    "X45n0765_002:0470b05": "微細故云轉勝漸漸微細至金剛後心業相都盡",
    "X45n0765_002:0470b06": "用即皈體故云見之究竟以窮其源故。",
    "X45n0765_002:0470b07": "若離業識則無見相以諸佛法身無有彼此色相迭",
    "X45n0765_002:0470b08": "相見故。",
    "X45n0765_002:0470b09": "要依業識乃有轉相及現相故也若離業識等無",
    "X45n0765_002:0470b10": "明即唯是真如故佛無有彼此分別之見。",
    "X45n0765_002:0470b11": "問曰若諸佛法身離於色相者云何能現色相。",
    "X45n0765_002:0470b12": "此問答除疑中初釋法身能現也。",
    "X45n0765_002:0470b13": "答曰即此法身是色體故能現於色所謂從本已來",
    "X45n0765_002:0470b14": "色心不二以色性即智故色體無形說名智身以智",
    "X45n0765_002:0470b15": "性即色故說名法身徧一切處所現之色無有分齊",
    "X45n0765_002:0470b16": "隨心能示十方世界無量菩薩無量報身無量莊嚴",
    "X45n0765_002:0470b17": "各各差別皆無分齊而不相妨此非心識分別能知",
    "X45n0765_002:0470b18": "以真如自在用義故。",
    "X45n0765_002:0470b19": "此釋法身能現也謂彼所現報化之色不異法身",
    "X45n0765_002:0470b20": "真心如波與水本來不二色性即智者明色即心",
    "X45n0765_002:0470c01": "顯前不二以色即心故遂令色相都盡故就其本",
    "X45n0765_002:0470c02": "但云智身智謂本覺心智也智性即色者明心即",
    "X45n0765_002:0470c03": "色顯前不二如水徧在波中也所現之色一一皆",
    "X45n0765_002:0470c04": "徧法界互不相妨者以真心無礙周徧所現之色",
    "X45n0765_002:0470c05": "亦復圓融自在無礙於中無量菩薩者亦是報身",
    "X45n0765_002:0470c06": "作用也。",
    "X45n0765_002:0470c07": "前顯示正義中大分二科。初別釋辨二門顯動",
    "X45n0765_002:0470c08": "靜不一。從心真如者起至此二門分別已竟。",
    "X45n0765_002:0470c09": "此第二會相入實以顯動靜不二。",
    "X45n0765_002:0470c10": "復次顯示從生滅門即入真如門。",
    "X45n0765_002:0470c11": "會相入實顯不異也即入者非色滅空不捨緣故",
    "X45n0765_002:0470c12": "故淨名云明無明為二無明實性即是明於其中",
    "X45n0765_002:0470c13": "平等無二者是為入不二法門。",
    "X45n0765_002:0470c14": "所謂推求五陰色之與心六塵境界畢竟無念以心",
    "X45n0765_002:0470c15": "無形相十方求之終不可得如人迷故謂東為西方",
    "X45n0765_002:0470c16": "實不轉眾生亦爾無明迷故謂心為念心實不動若",
    "X45n0765_002:0470c17": "能觀察知心無念即得隨順入真如門故。",
    "X45n0765_002:0470c18": "此正觀生滅色心皈無念真如也推求即觀察五",
    "X45n0765_002:0470c19": "陰色心是所觀境六塵別舉所緣通為所觀能所",
    "X45n0765_002:0470c20": "皆寂故名為無非推之使無本自無故故云畢竟",
    "X45n0765_002:0471a01": "以心下釋無所以何故色心境界皆無念耶以此",
    "X45n0765_002:0471a02": "同是真心現故真心離相故云無形以無相故求",
    "X45n0765_002:0471a03": "不可得推求動念已滅未生皆不可得中無可住",
    "X45n0765_002:0471a04": "無可住故則無有起故知心性實不動也隨順者",
    "X45n0765_002:0471a05": "方便觀也入真如門者正觀也。",
    "X45n0765_002:0471a06": "已上解釋三科第一顯示正義已竟。從初至此",
    "X45n0765_002:0471a07": "已下第二對治邪執。",
    "X45n0765_002:0471a08": "對治邪執者一切邪執皆依我見若離於我則無邪",
    "X45n0765_002:0471a09": "執是我見有二種云何為二一者人我見二者法我",
    "X45n0765_002:0471a10": "見。",
    "X45n0765_002:0471a11": "人我見者計有總相主宰此是佛法內初學大乘",
    "X45n0765_002:0471a12": "人迷教妄執隨言執義非是外道等所起也法我",
    "X45n0765_002:0471a13": "見者計一切法各有體性即二乘所起也先明人",
    "X45n0765_002:0471a14": "執。",
    "X45n0765_002:0471a15": "人我見者依諸凡夫說有五種云何為五。",
    "X45n0765_002:0471a16": "問此等既並於真如法上計云何說為人我執耶",
    "X45n0765_002:0471a17": "答此有二釋一云此是初學凡夫有人我者作此",
    "X45n0765_002:0471a18": "執故云人我執也二云由如來藏中有二義一是",
    "X45n0765_002:0471a19": "本覺義即當是人於上妄計故云人執是理實義",
    "X45n0765_002:0471a20": "當所觀之法今據初義故說人執五中前二於空",
    "X45n0765_002:0471b01": "謬執次二於有倒智。",
    "X45n0765_002:0471b02": "一者聞修多羅說如來法身畢竟寂寞猶如虛空以",
    "X45n0765_002:0471b03": "不知為破著故即謂虛空是如來性。",
    "X45n0765_002:0471b04": "此妄執事空以為法體也以眾生執佛色身之礙",
    "X45n0765_002:0471b05": "相故說法身如虛空迷說意故執同大虛。",
    "X45n0765_002:0471b06": "云何對治明虛空相是其妄法。",
    "X45n0765_002:0471b07": "一立情有。",
    "X45n0765_002:0471b08": "體無不實。",
    "X45n0765_002:0471b09": "二立理無。",
    "X45n0765_002:0471b10": "以對色故有是可見相令心生滅。",
    "X45n0765_002:0471b11": "以釋情有也徧計情中相待而有妄念所緣故非",
    "X45n0765_002:0471b12": "法身。",
    "X45n0765_002:0471b13": "以一切色法本來是心實無外色若無色者則無虛",
    "X45n0765_002:0471b14": "空之相。",
    "X45n0765_002:0471b15": "此釋理無也本以待色為空今既唯心無色何得",
    "X45n0765_002:0471b16": "更有於空。",
    "X45n0765_002:0471b17": "所謂一切境界唯心妄起故有。",
    "X45n0765_002:0471b18": "此結情有也。",
    "X45n0765_002:0471b19": "若心離於妄動則一切境界滅唯一真心無所不徧。",
    "X45n0765_002:0471b20": "此結理無也。",
    "X45n0765_002:0471c01": "此謂如來廣大性智究竟之義非如虛空相故。",
    "X45n0765_002:0471c02": "此簡法異喻謂是如來本覺性智豈同太虛妄法",
    "X45n0765_002:0471c03": "耶。",
    "X45n0765_002:0471c04": "二者聞修多羅說世間諸法畢竟體空乃至涅槃真",
    "X45n0765_002:0471c05": "如之法亦畢竟空本來自空離一切相以不知為破",
    "X45n0765_002:0471c06": "著故即謂真如涅槃之性唯是其空。",
    "X45n0765_002:0471c07": "此妄執法體唯是空也不知為破情計有故即執",
    "X45n0765_002:0471c08": "性德是無。",
    "X45n0765_002:0471c09": "云何對治明真如法身自體不空具足無量性功德",
    "X45n0765_002:0471c10": "故。",
    "X45n0765_002:0471c11": "上二於空謬執此二多是習頓教空教及南宗禪",
    "X45n0765_002:0471c12": "學失意者所執。",
    "X45n0765_002:0471c13": "三者聞修多羅說如來之藏無有增減體備一切功",
    "X45n0765_002:0471c14": "德之法以不解故即謂如來之藏有色心法自相差",
    "X45n0765_002:0471c15": "別。",
    "X45n0765_002:0471c16": "此執性德同色心也。",
    "X45n0765_002:0471c17": "云何對治以唯依真如義說故。",
    "X45n0765_002:0471c18": "此二之不二也。",
    "X45n0765_002:0471c19": "因生滅染義示現說差別故。",
    "X45n0765_002:0471c20": "此不二之二也如上文云以依業識生滅相示等。",
    "X45n0765_002:0472a01": "四者聞修多羅說一切世間生死染法皆依如來藏",
    "X45n0765_002:0472a02": "而有一切諸法不離真如以不解故謂如來藏自體",
    "X45n0765_002:0472a03": "具有一切世間生死等法。",
    "X45n0765_002:0472a04": "此執法性本有染也以不解隨緣之義則謂自性",
    "X45n0765_002:0472a05": "有染。",
    "X45n0765_002:0472a06": "云何對治以如來藏從本已來唯有過恒沙等諸淨",
    "X45n0765_002:0472a07": "功德不離不斷不異真如義故。",
    "X45n0765_002:0472a08": "此明淨德妙有也。",
    "X45n0765_002:0472a09": "以過恒沙等煩惱染法唯是妄有性自本無。",
    "X45n0765_002:0472a10": "此明妄染理無也。",
    "X45n0765_002:0472a11": "從無始世來未曾與如來藏相應故。",
    "X45n0765_002:0472a12": "此明妄不入真也。",
    "X45n0765_002:0472a13": "若如來藏體有妄法而使證會永息妄者無有是處。",
    "X45n0765_002:0472a14": "此縱破也上二於有倒智此二益多是習大乘法",
    "X45n0765_002:0472a15": "相及北宗禪學失意者所執。",
    "X45n0765_002:0472a16": "五者聞修多羅說依如來藏故有生死依如來藏故",
    "X45n0765_002:0472a17": "得涅槃以不解故謂眾生有始以見始故復謂如來",
    "X45n0765_002:0472a18": "所得涅槃有其終盡還作眾生。",
    "X45n0765_002:0472a19": "此執染淨有始終也聞依真起妄便謂真先妄後",
    "X45n0765_002:0472a20": "故起有始見也如外道立從冥初生覺等既眾生",
    "X45n0765_002:0472b01": "有始依真故證得涅槃者還作眾生成有終之義",
    "X45n0765_002:0472b02": "也如外道立眾生終盡還歸於冥名為涅槃從冥",
    "X45n0765_002:0472b03": "起覺更作眾生此亦如是。",
    "X45n0765_002:0472b04": "云何對治以如來藏無前際故無明之相亦無有始",
    "X45n0765_002:0472b05": "若說三界外更有眾生始起者即外道經說。",
    "X45n0765_002:0472b06": "此明法體離始則顯生死無初言外道說者如仁",
    "X45n0765_002:0472b07": "王經云我說三界外別有一眾生界者是外道大",
    "X45n0765_002:0472b08": "有經中說非七佛說也。",
    "X45n0765_002:0472b09": "又如來藏無有後際諸佛所得涅槃與之相應則無",
    "X45n0765_002:0472b10": "後際故。",
    "X45n0765_002:0472b11": "此明法體離終則顯涅槃無盡也三言不解者此",
    "X45n0765_002:0472b12": "是表詮令生信解不同前二遮詮遣執故言不解",
    "X45n0765_002:0472b13": "不言為破著也。",
    "X45n0765_002:0472b14": "上五人我見。下法我見。",
    "X45n0765_002:0472b15": "法我見者依二乘鈍根故如來但為說人無我以說",
    "X45n0765_002:0472b16": "不究竟見有五陰生滅之法怖畏生死妄取涅槃云",
    "X45n0765_002:0472b17": "何對治以五陰法自性不生則無有滅本來涅槃。",
    "X45n0765_002:0472b18": "此法我見法我下執緣也以說下執相也云何下",
    "X45n0765_002:0472b19": "對治也。",
    "X45n0765_002:0472b20": "上明對治離。下明究竟離。",
    "X45n0765_002:0472c01": "復次究竟離妄執者當知染法淨法皆悉相待無有",
    "X45n0765_002:0472c02": "自相可說是故一切法從本已來非色非心非智非",
    "X45n0765_002:0472c03": "識非有非無畢竟不可說相而有言說者當知如來",
    "X45n0765_002:0472c04": "善巧方便假以言說引導眾生其旨趣者皆為離念",
    "X45n0765_002:0472c05": "歸於真如以念一切法令心生滅不入實智故。",
    "X45n0765_002:0472c06": "究竟離者前對治乃隨病設藥故空有對說未能",
    "X45n0765_002:0472c07": "究竟今則具約真理一切皆遣言語道斷心行處",
    "X45n0765_002:0472c08": "滅平等一味方名究竟是則對治符於依言真如",
    "X45n0765_002:0472c09": "究竟符於離言真如也染淨無自相者以待淨立",
    "X45n0765_002:0472c10": "染待染立淨故云若法因待成是法還成待故本",
    "X45n0765_002:0472c11": "無自相也非色心智識等者即以攝盡世出世間",
    "X45n0765_002:0472c12": "一切相待諸法皆無也非有非無者恐聞此無便",
    "X45n0765_002:0472c13": "作無解落於斷見故雙非之是則空有不立藥病",
    "X45n0765_002:0472c14": "俱遣究竟之義於斯顯矣畢竟不可說相者有兩",
    "X45n0765_002:0472c15": "意一約時謂明色心等相非唯暫時不可說盡於",
    "X45n0765_002:0472c16": "未來畢竟不可說二約法非謂法體不可作色心",
    "X45n0765_002:0472c17": "等相說即一異凡聖因果生死涅槃等一切相畢",
    "X45n0765_002:0472c18": "竟不可說故前真如門云一切從本已來離言說",
    "X45n0765_002:0472c19": "離名字相等今則相盡歸如合於本體入真如門",
    "X45n0765_002:0472c20": "也而有言說者會伏疑也疑云聖者了知諸法離",
    "X45n0765_002:0473a01": "性不可說相云何乃有種種言說故此釋云假言",
    "X45n0765_002:0473a02": "巧引意不在言離念歸真如者意令離前邪執有",
    "X45n0765_002:0473a03": "無等念歸於真如故實智即本覺能入即始覺。",
    "X45n0765_002:0473a04": "已前對治邪執已竟。後分別法趣道相。",
    "X45n0765_002:0473a05": "分別法趣道相者謂一切諸佛所證之道一切菩薩",
    "X45n0765_002:0473a06": "發心修行趣向義故。",
    "X45n0765_002:0473a07": "此釋立義分中所立乘義也一切諸佛下舉所趣",
    "X45n0765_002:0473a08": "之覺道一切菩薩下顯能趣之因行欲明菩薩發",
    "X45n0765_002:0473a09": "心趣向佛所證道種類不同故云分別發趣道相。",
    "X45n0765_002:0473a10": "略說發心有三種云何為三一者信成就發心。",
    "X45n0765_002:0473a11": "十信行滿入十住位中初發心住也。",
    "X45n0765_002:0473a12": "二者解行發心。",
    "X45n0765_002:0473a13": "十行位中能解法空順行十度行成純熟發回向",
    "X45n0765_002:0473a14": "心入十回向位也。",
    "X45n0765_002:0473a15": "三者證發心。",
    "X45n0765_002:0473a16": "初地已上乃至十地也前二是相似發心後一是",
    "X45n0765_002:0473a17": "真實發心。",
    "X45n0765_002:0473a18": "信成就發心者依何等人修何等行得信成就堪能",
    "X45n0765_002:0473a19": "發心所謂依不定聚眾生。",
    "X45n0765_002:0473a20": "分別三聚乃有多門今此文中直明菩薩十住已",
    "X45n0765_002:0473b01": "上決定不退名正定聚未入十信不信因果名邪",
    "X45n0765_002:0473b02": "定聚此二中間十信位人欲求大果而心未澤或",
    "X45n0765_002:0473b03": "進或退本業經中十信菩薩如空中毛名不定聚",
    "X45n0765_002:0473b04": "今依此人明其修行也。",
    "X45n0765_002:0473b05": "先明不定行因。",
    "X45n0765_002:0473b06": "有熏習善根力故信業果報能起十善厭生死苦欲",
    "X45n0765_002:0473b07": "求無上菩提。",
    "X45n0765_002:0473b08": "此辨行因也謂有聞熏及本覺內熏之力并依前",
    "X45n0765_002:0473b09": "世諸善根力故能信業果報捨惡從善修福德分",
    "X45n0765_002:0473b10": "也厭生死求菩提成菩提分及解脫分善也此厭",
    "X45n0765_002:0473b11": "求但是事善未與理觀相應不名正行據此猶在",
    "X45n0765_002:0473b12": "信前且為十信作方便耳。",
    "X45n0765_002:0473b13": "次明退不退。",
    "X45n0765_002:0473b14": "得值諸佛親承供養修行信心。",
    "X45n0765_002:0473b15": "此明修行緣也謂約此因緣修十種信心行十信",
    "X45n0765_002:0473b16": "心者謂信進念定惠施戒護捨願也。",
    "X45n0765_002:0473b17": "此明可以不退。",
    "X45n0765_002:0473b18": "經一萬劫信心成就故諸佛菩薩教令發心或以大",
    "X45n0765_002:0473b19": "悲故能自發心或因正法欲滅以護法因緣故能自",
    "X45n0765_002:0473b20": "發心。",
    "X45n0765_002:0473c01": "正明信成就發心謂發十住初心也本業經云是",
    "X45n0765_002:0473c02": "信相菩薩十千劫行十戒法當出十信心入初住",
    "X45n0765_002:0473c03": "位。",
    "X45n0765_002:0473c04": "如是信心成就得發心者入正定聚畢竟不退名住",
    "X45n0765_002:0473c05": "如來種中正因相應。",
    "X45n0765_002:0473c06": "謂住習種性位行順內熏之因故云正因又此位",
    "X45n0765_002:0473c07": "以去定當得果故云正因以更不退失故。",
    "X45n0765_002:0473c08": "此正明不定可以退。",
    "X45n0765_002:0473c09": "若有眾生善根微少久遠已來煩惱深厚雖值於佛",
    "X45n0765_002:0473c10": "亦得供養然起人天種子或起二乘種子設有求大",
    "X45n0765_002:0473c11": "乘者根則不定若進若退。",
    "X45n0765_002:0473c12": "此內熏力微也善根微少下惑重也雖值於佛下",
    "X45n0765_002:0473c13": "德薄也人天者倒求二乘者異求進退者猶豫大",
    "X45n0765_002:0473c14": "乘。",
    "X45n0765_002:0473c15": "或有供養諸佛未經一萬劫於中遇緣亦有發心所",
    "X45n0765_002:0473c16": "謂見佛色相而發其心或因供養眾僧而發其心或",
    "X45n0765_002:0473c17": "因二乘之人教令發心或學他發心。",
    "X45n0765_002:0473c18": "此外緣力劣也未經一萬劫行時未滿也於中遇",
    "X45n0765_002:0473c19": "緣者遇緣不勝也以色見佛住相供僧隨劣教發",
    "X45n0765_002:0473c20": "心或學他跡此等並非菩薩悲智之心故欲退失。",
    "X45n0765_002:0474a01": "如是等發心悉皆不定遇惡因緣或便退失墮二乘",
    "X45n0765_002:0474a02": "地。",
    "X45n0765_002:0474a03": "此明退失也此中發心之言且是信位初心始發",
    "X45n0765_002:0474a04": "求道之意非是信滿入住猶在信位之初也。",
    "X45n0765_002:0474a05": "復次信成就發心者發何等心略說有三種云何為",
    "X45n0765_002:0474a06": "三一者直心正念真如法故。",
    "X45n0765_002:0474a07": "謂向理之心無別岐路故即二行之本此中正念",
    "X45n0765_002:0474a08": "即真如三昧所以此通與二行為本者謂念真如",
    "X45n0765_002:0474a09": "具無滿功德一切眾生同有此性皆常作佛以知",
    "X45n0765_002:0474a10": "具德故能起自利行以知性同故能起利他行是",
    "X45n0765_002:0474a11": "行所依本也。",
    "X45n0765_002:0474a12": "二者深心樂集一切諸善行故。",
    "X45n0765_002:0474a13": "備具萬德歸向心源即自利行本。",
    "X45n0765_002:0474a14": "三者大悲心欲拔一切眾生苦故。",
    "X45n0765_002:0474a15": "廣拔物苦令得菩提即利他行本妙行雖廣三行",
    "X45n0765_002:0474a16": "統收故標云略說三也以此即是三聚戒故三德",
    "X45n0765_002:0474a17": "三身皆由此成故亦即是彼三廻向故謂初向實",
    "X45n0765_002:0474a18": "際次向菩提後向眾生皆應相配釋之。",
    "X45n0765_002:0474a19": "問曰上說法界一相佛體無二何故不唯念真如復",
    "X45n0765_002:0474a20": "假求學諸善之行答曰譬如大摩尼寶體性明淨而",
    "X45n0765_002:0474b01": "有鑛穢之垢若人雖念寶性不以方便種種磨治終",
    "X45n0765_002:0474b02": "無得淨如是眾生真如之法體性空淨而有無量煩",
    "X45n0765_002:0474b03": "惱垢染若人雖念真如不以方便種種熏修亦無得",
    "X45n0765_002:0474b04": "淨以垢無量徧一切法故修一切善行以為對治若",
    "X45n0765_002:0474b05": "人修行一切善法自然歸順真如法故。",
    "X45n0765_002:0474b06": "以諸善行外違妄染內順真如故。",
    "X45n0765_002:0474b07": "略說方便有四種云何為四一者行根本方便謂觀",
    "X45n0765_002:0474b08": "一切法自性無生離於妄見不住生死觀一切法因",
    "X45n0765_002:0474b09": "緣和合業果不失起於大悲修諸福德攝化眾生不",
    "X45n0765_002:0474b10": "住涅槃以隨順法性無住故。",
    "X45n0765_002:0474b11": "此不住道也不住生死智也不住涅槃悲也智悲",
    "X45n0765_002:0474b12": "雙運自利利他下二三自利也四利他也。",
    "X45n0765_002:0474b13": "下自利行。",
    "X45n0765_002:0474b14": "二者能止方便謂慚愧悔過能止一切惡法不令增",
    "X45n0765_002:0474b15": "長以隨順法性離諸過故。",
    "X45n0765_002:0474b16": "勤斷二惡止持門也。",
    "X45n0765_002:0474b17": "三者發起善根增長方便謂勤供養禮拜三寶讚歎",
    "X45n0765_002:0474b18": "隨喜勸請諸佛以愛敬三寶淳厚心故信得增長乃",
    "X45n0765_002:0474b19": "能志求無上之道又因佛法僧力所護故能消業障",
    "X45n0765_002:0474b20": "善根不退以隨順法性離癡障故。",
    "X45n0765_002:0474c01": "勤修二善作持門也勤供養等約緣修行也此二",
    "X45n0765_002:0474c02": "自利行也。下利他行。",
    "X45n0765_002:0474c03": "四者大願平等方便所謂發願盡於未來化度一切",
    "X45n0765_002:0474c04": "眾生使無有餘皆令究竟無餘涅槃以隨順法性無",
    "X45n0765_002:0474c05": "斷絕故法性廣大徧一切眾生平等無二不念彼此",
    "X45n0765_002:0474c06": "究竟寂滅故。",
    "X45n0765_002:0474c07": "此利他行也初二句釋長時心謂法性常住無始",
    "X45n0765_002:0474c08": "無終故今度生盡於未來無有疲厭而隨順也法",
    "X45n0765_002:0474c09": "性下二句釋廣大心謂法性徧滿平等無二故今",
    "X45n0765_002:0474c10": "化度無有揀釋平等濟拔而隨順也不念下二句",
    "X45n0765_002:0474c11": "釋第一心謂性本無彼此分別常寂靜故故今化",
    "X45n0765_002:0474c12": "令咸至寂滅究竟涅槃是順性也。",
    "X45n0765_002:0474c13": "菩薩發是心故則得少分見於法身以見法身故隨",
    "X45n0765_002:0474c14": "其願力能現八種利益眾生所謂從兜率天退入胎",
    "X45n0765_002:0474c15": "住胎出胎出家成道轉法輪入於涅槃。",
    "X45n0765_002:0474c16": "此言發心利益也初顯勝德十解菩薩依比觀門",
    "X45n0765_002:0474c17": "見故云少分亦可依人空見八種利益者初發心",
    "X45n0765_002:0474c18": "住中能作此事。",
    "X45n0765_002:0474c19": "然是菩薩未名法身以其過去無量世來有漏之業",
    "X45n0765_002:0474c20": "未能決斷隨其所生與微苦相應亦非業繫以有大",
    "X45n0765_002:0475a01": "願自在力故。",
    "X45n0765_002:0475a02": "此明微過未名法身者異地上也以其下異所以",
    "X45n0765_002:0475a03": "亦非業繫者異凡夫也微苦者一者變易二者隨",
    "X45n0765_002:0475a04": "業有分叚苦以有大願故留煩惱不斷潤生受報",
    "X45n0765_002:0475a05": "以有大智故能自在隨意長短不為惑染非同凡",
    "X45n0765_002:0475a06": "夫為煩惱所使不能斷也。",
    "X45n0765_002:0475a07": "如修多羅中或說有退墮惡趣者非其實退但為初",
    "X45n0765_002:0475a08": "學菩薩未入正位而懈怠者恐怖令彼勇猛故。",
    "X45n0765_002:0475a09": "此通權教也如本業經中說七住已前名為退分",
    "X45n0765_002:0475a10": "若不值善知識者若一劫乃至十劫退菩提心其",
    "X45n0765_002:0475a11": "間值惡知識因緣故退入凡夫不善趣中乃至廣",
    "X45n0765_002:0475a12": "說今釋此意是權語非實退但恐怖彼初入人令",
    "X45n0765_002:0475a13": "不慢故也。",
    "X45n0765_002:0475a14": "又是菩薩一發心後遠離怯弱畢竟不畏墮二乘地",
    "X45n0765_002:0475a15": "若聞無量無邊阿僧祗劫勤苦難行乃得涅槃亦不",
    "X45n0765_002:0475a16": "怯弱以信知一切法從本已來自涅槃故。",
    "X45n0765_002:0475a17": "此歎實行也信知等釋不怯所以也此即顯彼經",
    "X45n0765_002:0475a18": "是權非實故。",
    "X45n0765_002:0475a19": "解行發心者當知轉勝。",
    "X45n0765_002:0475a20": "此歎勝也前位信滿入解今此行滿入向更深發",
    "X45n0765_002:0475b01": "心故解即十住行即十行住行為能發十向為所",
    "X45n0765_002:0475b02": "發謂依此解行發廻向心故。",
    "X45n0765_002:0475b03": "以是菩薩從初正信已來於第一阿僧祗劫將欲滿",
    "X45n0765_002:0475b04": "故於真如法中深解現前所修離相。",
    "X45n0765_002:0475b05": "此勝相也深解現前解也下云知法性等所修離",
    "X45n0765_002:0475b06": "相行也下云隨順修行等謂一一離三輪等相也。",
    "X45n0765_002:0475b07": "以知法性體無慳貪故隨順修行檀波羅蜜以知法",
    "X45n0765_002:0475b08": "性無染離五欲過故隨順修行尸波羅蜜以知法性",
    "X45n0765_002:0475b09": "無苦離瞋惱故隨順修行羼提波羅蜜以知法性無",
    "X45n0765_002:0475b10": "身心相離懈怠故隨順修行毗黎耶波羅蜜以知法",
    "X45n0765_002:0475b11": "性常定體無亂故隨順修行禪波羅蜜以知法性體",
    "X45n0765_002:0475b12": "明離無明故隨順修行般若波羅蜜。",
    "X45n0765_002:0475b13": "此別顯解行也十行已去菩薩得法空故能順法",
    "X45n0765_002:0475b14": "界修六度等行即發心所依之解行以垢障乖真",
    "X45n0765_002:0475b15": "故修離障之行以順如也。",
    "X45n0765_002:0475b16": "證發心者從淨心地乃至菩薩究竟地證何境界所",
    "X45n0765_002:0475b17": "謂真如以依轉識說為境界而此證者無有境界唯",
    "X45n0765_002:0475b18": "真如智名為法身。",
    "X45n0765_002:0475b19": "真如標地依也境界即是現識心依轉識相依起",
    "X45n0765_002:0475b20": "故然本智正證之時實無能所豈可得說以為境",
    "X45n0765_002:0475c01": "界今但約後得智中業識未盡故轉現猶存假就",
    "X45n0765_002:0475c02": "此識說正證中定有真如為所證境也以後得智",
    "X45n0765_002:0475c03": "反緣正證亦有現似境故說轉識現而實真證能",
    "X45n0765_002:0475c04": "所平等。",
    "X45n0765_002:0475c05": "是菩薩於一念頃能至十方無餘世界供養諸佛請",
    "X45n0765_002:0475c06": "轉法輪唯為開導利益眾生不依文字。",
    "X45n0765_002:0475c07": "此明勝用一攝法上首德也。",
    "X45n0765_002:0475c08": "或示超地速成正覺以為怯弱眾生故或說我於無",
    "X45n0765_002:0475c09": "量阿僧祗當成佛道以為懈慢眾生故能示如是無",
    "X45n0765_002:0475c10": "數方便不可思議。",
    "X45n0765_002:0475c11": "此隨根延促德也。",
    "X45n0765_002:0475c12": "而實菩薩種性根等發心則等所證亦等無有超過",
    "X45n0765_002:0475c13": "之法以一切菩薩皆經三阿僧祗劫故。",
    "X45n0765_002:0475c14": "此實行不殊德也此有四等一因等二行等三證",
    "X45n0765_002:0475c15": "等四時等。",
    "X45n0765_002:0475c16": "但隨眾生世界不同所見所聞根欲性異故示所行",
    "X45n0765_002:0475c17": "亦有差別。",
    "X45n0765_002:0475c18": "此應機殊行德也劫梵語劫波此云時分阿僧祗",
    "X45n0765_002:0475c19": "此云無數無數之言不定久近如人經年不見便",
    "X45n0765_002:0475c20": "云無數時竟日不見亦云無數時修行時分竟亦",
    "X45n0765_002:0476a01": "同此始從凡夫發心修進至初地見道為一無數",
    "X45n0765_002:0476a02": "時從二地漸斷俱生二障至八地為二無數時從",
    "X45n0765_002:0476a03": "此至成佛為三無數時是則無數時是定有而延",
    "X45n0765_002:0476a04": "促不可定也攝論云處夢謂經年覺乃須臾頃故",
    "X45n0765_002:0476a05": "時雖無量攝在一剎那。",
    "X45n0765_002:0476a06": "又是菩薩發心相者有三種心微細之相云何為三",
    "X45n0765_002:0476a07": "一者真心無分別故二者方便心自然徧行利益眾",
    "X45n0765_002:0476a08": "生故三者業識心微細起滅故。",
    "X45n0765_002:0476a09": "此明發心相一即根本無分別智二即後得智三",
    "X45n0765_002:0476a10": "即智所依阿黎耶識也理實亦有轉現但今略舉",
    "X45n0765_002:0476a11": "根本細相此非發心之境但顯此菩薩二智起時",
    "X45n0765_002:0476a12": "有微細生滅之累不同佛地純淨之德是故合為",
    "X45n0765_002:0476a13": "發心相。",
    "X45n0765_002:0476a14": "又是菩薩功德成滿於色究竟處示一切世間最高",
    "X45n0765_002:0476a15": "大身。",
    "X45n0765_002:0476a16": "此明成滿勝德也因位窮果位彰也故地論云一",
    "X45n0765_002:0476a17": "者現報利益受佛位故二者後報利益摩醯首羅",
    "X45n0765_002:0476a18": "智處生故色究竟處者色界之頂是色邊際故最",
    "X45n0765_002:0476a19": "高大身者色究竟天身量一萬六千由旬自在天",
    "X45n0765_002:0476a20": "王身量三萬二千踰繕那十地菩薩示為自在天",
    "X45n0765_002:0476b01": "王身量倍增故云最高大身色身之大莫過此天",
    "X45n0765_002:0476b02": "故。",
    "X45n0765_002:0476b03": "謂以一念相應慧無明頓盡名一切種智。",
    "X45n0765_002:0476b04": "一念相應者謂一念始覺至心源時契於本覺一",
    "X45n0765_002:0476b05": "切種智者無明盡故顯照諸法亦可一念等皆無",
    "X45n0765_002:0476b06": "間道名一切種智是解脫道即顯上真心於此成",
    "X45n0765_002:0476b07": "也。",
    "X45n0765_002:0476b08": "自然而有不思議業能現十方利益眾生。",
    "X45n0765_002:0476b09": "上皆自利行滿此利他德也自然等者顯上方便",
    "X45n0765_002:0476b10": "心明不待功用也又亦可上智淨相此不思議業",
    "X45n0765_002:0476b11": "相皆是本覺隨染所成也。",
    "X45n0765_002:0476b12": "問曰虛空無邊故世界無邊世界無邊故眾生無邊",
    "X45n0765_002:0476b13": "眾生無邊故心行差別亦復無邊如是境界不可分",
    "X45n0765_002:0476b14": "齊難知難解若無明斷無有心想云何能了名一切",
    "X45n0765_002:0476b15": "種智。",
    "X45n0765_002:0476b16": "設疑謂非直外境無邊分齊難知亦復內盡心想",
    "X45n0765_002:0476b17": "云何得了也下答意只由內盡妄想心故能知也。",
    "X45n0765_002:0476b18": "答曰一切境界本來一心離於想念。",
    "X45n0765_002:0476b19": "境雖無邊不出一心既證心源何不能了真心之",
    "X45n0765_002:0476b20": "境離於妄念故盡想念方始能知也。",
    "X45n0765_002:0476c01": "以眾生妄見境界故心有分齊以妄起想念不稱法",
    "X45n0765_002:0476c02": "性故不能了。",
    "X45n0765_002:0476c03": "此舉非顯失也一妄見有限之境二釋成不見所",
    "X45n0765_002:0476c04": "由即明為妄見故有所不見。",
    "X45n0765_002:0476c05": "諸佛如來離於見相無所不徧心真實故即是諸法",
    "X45n0765_002:0476c06": "之性自體顯照一切妄法有大智用無量方便隨諸",
    "X45n0765_002:0476c07": "眾生所應得解皆能開示種種法義是故得名一切",
    "X45n0765_002:0476c08": "種智。",
    "X45n0765_002:0476c09": "此舉是彰德也無不徧者無妄見故無所不見心",
    "X45n0765_002:0476c10": "真實者佛心離妄體一心源無始覺之異故即諸",
    "X45n0765_002:0476c11": "法性者然此本覺在生滅門中為妄法之體故自",
    "X45n0765_002:0476c12": "體顯照者一切妄法並是本覺佛心之相相既現",
    "X45n0765_002:0476c13": "於自體之上有何難了而不知也故云自體照等",
    "X45n0765_002:0476c14": "故上文辨佛報化之用則在於眾生心中今辨眾",
    "X45n0765_002:0476c15": "生妄法則在於佛心之上良以心源無二故得然",
    "X45n0765_002:0476c16": "也華嚴云如心佛亦爾如佛眾生然心佛及眾生",
    "X45n0765_002:0476c17": "是三無差別有大智用者以同體智力起勝方便",
    "X45n0765_002:0476c18": "攝化有情。",
    "X45n0765_002:0476c19": "又問曰若諸佛有自然業能現一切處利益眾生者",
    "X45n0765_002:0476c20": "一切眾生若見其身若覩神變若聞其說無不得利",
    "X45n0765_002:0477a01": "云何世間多不能見答曰諸佛如來法身平等徧一",
    "X45n0765_002:0477a02": "切處無有作意故說自然但依眾生心現眾生心者",
    "X45n0765_002:0477a03": "猶如於鏡鏡若有垢色像不現如是眾生心若有垢",
    "X45n0765_002:0477a04": "法身不現故。",
    "X45n0765_002:0477a05": "此除自然業用之疑也諸佛如來下謂法身普照",
    "X45n0765_002:0477a06": "徧眾生心中但有厭求機感即現麁細之用非由",
    "X45n0765_002:0477a07": "功用也眾生心下明無感佛之機非謂煩惱現行",
    "X45n0765_002:0477a08": "以善星等煩惱心中得見佛故法身不現者法身",
    "X45n0765_002:0477a09": "能現報化之用今據本而言故云法身不現。",
    "X45n0765_002:0477a10": "前解釋分已竟。後修行信心分。",
    "X45n0765_002:0477a11": "已說解釋分次說修行信心分。",
    "X45n0765_002:0477a12": "來意者以上來明其大乘今為正明信心故有此",
    "X45n0765_002:0477a13": "分來也。",
    "X45n0765_002:0477a14": "是中依未入正定聚眾生故說修行信心。",
    "X45n0765_002:0477a15": "此就人標意不定聚人有二一者修信滿足為說",
    "X45n0765_002:0477a16": "發趣道相令入正定是前勝人也二者修信未滿",
    "X45n0765_002:0477a17": "是前劣人即此文所為以四信五行令其修行使",
    "X45n0765_002:0477a18": "信成滿信成滿已還依發趣入正定也。",
    "X45n0765_002:0477a19": "何等信心云何修行略說信心有四種云何為四。",
    "X45n0765_002:0477a20": "即四不壞信也。",
    "X45n0765_002:0477b01": "一者信根本所謂樂念真如法故。",
    "X45n0765_002:0477b02": "根本者真如之法諸佛所師眾行之源故樂念者",
    "X45n0765_002:0477b03": "非直就起信心亦乃樂念觀察。",
    "X45n0765_002:0477b04": "二者信佛有無量功德常念親近供養恭敬發起善",
    "X45n0765_002:0477b05": "根願求一切智故三者信法有大利益常念修行諸",
    "X45n0765_002:0477b06": "波羅蜜故四者信僧能正修行自利利他常樂親近",
    "X45n0765_002:0477b07": "諸菩薩眾求學如實行故。",
    "X45n0765_002:0477b08": "三寶中各二一標所信之勝德二起勝因以願求",
    "X45n0765_002:0477b09": "問前說善根微少者亦遇佛見僧求法與此何別",
    "X45n0765_002:0477b10": "答前以未信真如故所見三寶皆不稱實由是遇",
    "X45n0765_002:0477b11": "緣却成退失今以先信真如故得所信三寶悉皆",
    "X45n0765_002:0477b12": "如實由是增進使信成滿也。",
    "X45n0765_002:0477b13": "修行有五門能成此信。",
    "X45n0765_002:0477b14": "有信無行則信不堅不堅之信遇緣便退故修五",
    "X45n0765_002:0477b15": "行以成四信之心令不退也又信是順義修而行",
    "X45n0765_002:0477b16": "之乃為真信。",
    "X45n0765_002:0477b17": "云何為五一者施門二者戒門三者忍門四者進門",
    "X45n0765_002:0477b18": "五者止觀門。",
    "X45n0765_002:0477b19": "止觀合修定慧雙運二門不二故唯五也。",
    "X45n0765_002:0477b20": "云何修行施門若見一切來求索者所有財物隨力",
    "X45n0765_002:0477c01": "施與以自捨慳貪令彼歡喜若見厄難恐怖危逼隨",
    "X45n0765_002:0477c02": "己堪任施與無畏若有眾生來求法者隨己能解方",
    "X45n0765_002:0477c03": "便為說不應貪求名利恭敬唯念自利利他廻向菩",
    "X45n0765_002:0477c04": "提故。",
    "X45n0765_002:0477c05": "菩薩利生三檀等施謂財施無畏施法施也。",
    "X45n0765_002:0477c06": "云何修行戒門所謂不殺不盜不淫不兩舌不惡口",
    "X45n0765_002:0477c07": "不妄言不綺語遠離貪嫉欺詐謟曲瞋恚邪見若出",
    "X45n0765_002:0477c08": "家者為折伏煩惱故亦應遠離憒閙常處寂靜修習",
    "X45n0765_002:0477c09": "少欲知足頭陀等行乃至小罪心生怖畏慚愧改悔",
    "X45n0765_002:0477c10": "不得輕於如來所制禁戒當護譏嫌不令眾生妄起",
    "X45n0765_002:0477c11": "過罪故。",
    "X45n0765_002:0477c12": "不殺等者攝律儀戒遠離等者攝善法戒當護等",
    "X45n0765_002:0477c13": "者即攝眾生戒也機嫌者謂行非律儀及受畜非",
    "X45n0765_002:0477c14": "法之物招人譏謗即生他罪他罪所生本由於己",
    "X45n0765_002:0477c15": "故須護之護之即不謗不謗即自然發心發心即",
    "X45n0765_002:0477c16": "受化受化即成攝取義也。",
    "X45n0765_002:0477c17": "云何修行忍門所謂應忍他人之惱心不懷報亦當",
    "X45n0765_002:0477c18": "忍於利哀毀譽稱譏苦樂等法故。",
    "X45n0765_002:0477c19": "應忍他等他不饒益忍也忍於利哀等安受苦忍",
    "X45n0765_002:0477c20": "也利哀八者謂財榮潤己損耗侵陵越過以毀越",
    "X45n0765_002:0478a01": "德而譽依實德讚依實過譏逼迫侵形心神適悅",
    "X45n0765_002:0478a02": "又謂之八風通為逆順二緣。",
    "X45n0765_002:0478a03": "云何修行進門所謂於諸善事心不懈退立志堅強",
    "X45n0765_002:0478a04": "遠離怯弱當念過去久遠已來虛受一切身心大苦",
    "X45n0765_002:0478a05": "無有利益是故應勤修諸功德自利利他速離眾苦。",
    "X45n0765_002:0478a06": "復次若人雖修信心以從先世來多有重罪惡業障",
    "X45n0765_002:0478a07": "故為邪魔諸鬼之所惱亂或為世間事務種種牽纏",
    "X45n0765_002:0478a08": "或為病苦所惱有如是等眾多障礙是故應當勇猛",
    "X45n0765_002:0478a09": "精勤晝夜六時禮拜諸佛誠心懺悔勤請隨喜廻向",
    "X45n0765_002:0478a10": "菩提常不休廢得免諸障善根增長故。",
    "X45n0765_002:0478a11": "此有二禮佛者總明除障方便如人負債依附於",
    "X45n0765_002:0478a12": "王則債主無如之何如是行人禮拜諸佛諸佛所",
    "X45n0765_002:0478a13": "護能脫諸障誠心下二別除四障一懺悔除惡業",
    "X45n0765_002:0478a14": "障二勸請除謗法障三隨喜除嫉妬他勝障四回",
    "X45n0765_002:0478a15": "向菩提除樂三有障不休廢者總結能治免諸障",
    "X45n0765_002:0478a16": "者總結所治由此四障能令行人不發諸行不趣",
    "X45n0765_002:0478a17": "菩提故四行治盡善根長也。",
    "X45n0765_002:0478a18": "云何修行止觀門所言止者謂止一切境界相隨順",
    "X45n0765_002:0478a19": "奢摩他觀義故。",
    "X45n0765_002:0478a20": "奢摩他此云止先由分別依諸外塵今以覺慧唯",
    "X45n0765_002:0478b01": "識道理破外塵相塵相既止無所分別故云止此",
    "X45n0765_002:0478b02": "是方便今奢摩他云止而云觀義者以由觀而止",
    "X45n0765_002:0478b03": "止亦觀也。",
    "X45n0765_002:0478b04": "所言觀者謂分別因緣生滅相隨順毗鉢舍那觀義",
    "X45n0765_002:0478b05": "故。",
    "X45n0765_002:0478b06": "毗鉢舍那此云觀依生滅門觀察法相故言分別",
    "X45n0765_002:0478b07": "如瑜伽論菩薩地云此中菩薩即於諸法無所分",
    "X45n0765_002:0478b08": "別當知名止若於諸法勝義理趣及諸無量安立",
    "X45n0765_002:0478b09": "理趣世俗妙慧當知名觀是知依真如門止諸境",
    "X45n0765_002:0478b10": "界無所分別即成根本無分別智依生滅門分別",
    "X45n0765_002:0478b11": "諸相觀諸理趣即成後得智然此二門唯是一心",
    "X45n0765_002:0478b12": "是故雙運方得名為正止觀今就方便存此方語",
    "X45n0765_002:0478b13": "約正止觀即存梵言也。",
    "X45n0765_002:0478b14": "云何隨順以此二義漸漸修習不相捨離雙現前故。",
    "X45n0765_002:0478b15": "隨相而論止名定觀名惠就實而論定通止觀慧",
    "X45n0765_002:0478b16": "亦如是梁攝論云十波羅蜜通有二體一不散亂",
    "X45n0765_002:0478b17": "為體謂止定二不顛倒為體謂觀慧也。",
    "X45n0765_002:0478b18": "若修止者住於靜處端坐正意。",
    "X45n0765_002:0478b19": "此下廣釋止觀也修心必欲具緣其緣有五一者",
    "X45n0765_002:0478b20": "間居靜處謂住山林及諸間靜等處二者持戒清",
    "X45n0765_002:0478c01": "淨謂離業障若不淨者必須懺悔三者衣貪具足",
    "X45n0765_002:0478c02": "四者得善知識五者息諸緣務今略舉其初也端",
    "X45n0765_002:0478c03": "坐調身也如天台止觀中說正意調心也末世行",
    "X45n0765_002:0478c04": "人正願者少邪求者多詐現寂靜威儀苟求名利",
    "X45n0765_002:0478c05": "心既不正得定無由離此邪求故云正意意欲令",
    "X45n0765_002:0478c06": "其觀心與理相應自度度他至無上道名正意也。",
    "X45n0765_002:0478c07": "不依氣息不依形色不依於空不依地水火風乃至",
    "X45n0765_002:0478c08": "不依見聞覺知。",
    "X45n0765_002:0478c09": "此離境也氣息即數息觀形即骨璅觀等色即青",
    "X45n0765_002:0478c10": "黃觀等空等五相皆是事定所緣之境見聞覺知",
    "X45n0765_002:0478c11": "是識一切處也通前為十一切處此皆離境也。",
    "X45n0765_002:0478c12": "一切諸想隨念皆除亦遣除想以一切法本來無想",
    "X45n0765_002:0478c13": "念念不生念念不滅。",
    "X45n0765_002:0478c14": "此除心也謂除前諸境更有餘心皆亦遣也所遣",
    "X45n0765_002:0478c15": "既無能遣不立泯然寂靜方名止也問何故能所",
    "X45n0765_002:0478c16": "心想二並不存答云以法本無想欲順於法性故",
    "X45n0765_002:0478c17": "能所皆不存不生不滅轉釋成法性無想所以也",
    "X45n0765_002:0478c18": "良以想無自性窮之則空故無生滅自體可得此",
    "X45n0765_002:0478c19": "乃即生無生即滅無滅故也如陽燄水本自乾耳。",
    "X45n0765_002:0478c20": "亦不得隨心外念境界後以心除心心若馳散即當",
    "X45n0765_002:0479a01": "攝來住於正念是正念者當知唯心無外境界即復",
    "X45n0765_002:0479a02": "此心亦無自相念念不可得。",
    "X45n0765_002:0479a03": "亦不得等者謂不得先念外境後却以心除心也",
    "X45n0765_002:0479a04": "若心外有實境心緣此境時抑令不緣可得後以",
    "X45n0765_002:0479a05": "心除心今既心外無塵即所取無相故能取自然",
    "X45n0765_002:0479a06": "不生何勞後心方便除耶但以初習多馳故攝令",
    "X45n0765_002:0479a07": "住正何者正念外境唯心是為正念然妄境既無",
    "X45n0765_002:0479a08": "唯心亦寂。",
    "X45n0765_002:0479a09": "若從坐起去來進上有所施作於一切時常念方便",
    "X45n0765_002:0479a10": "隨順觀察。",
    "X45n0765_002:0479a11": "非直坐時常修此止餘威儀中一切時處常思方",
    "X45n0765_002:0479a12": "便順於法性不動道理。",
    "X45n0765_002:0479a13": "久習淳熟其心得住以心住故漸漸猛利隨順得入",
    "X45n0765_002:0479a14": "真如三昧深伏煩惱信心增長速成不退。",
    "X45n0765_002:0479a15": "深伏煩惱者四住見修煩惱未能斷故故云伏然",
    "X45n0765_002:0479a16": "此亦有伏無明義故云深伏此當信位若更增進",
    "X45n0765_002:0479a17": "速入初住入住即不退。",
    "X45n0765_002:0479a18": "唯除疑惑不信誹謗重罪業障我慢懈怠如是等人",
    "X45n0765_002:0479a19": "所不能入。",
    "X45n0765_002:0479a20": "此云有障不能入也一於理猶豫二闡提三外道",
    "X45n0765_002:0479b01": "四五逆四重五恃我慢自高六放逸不勤是六種",
    "X45n0765_002:0479b02": "障隨有一種即不能入。",
    "X45n0765_002:0479b03": "復次依是三昧故則知法界一相謂一切諸佛法身",
    "X45n0765_002:0479b04": "與眾生身平等無二即名一行三昧當知真如是三",
    "X45n0765_002:0479b05": "昧根本若人修行漸漸能生無量三昧。",
    "X45n0765_002:0479b06": "文殊般若經云何名一行三昧佛言法界一相繫",
    "X45n0765_002:0479b07": "緣法界是名一行三昧入一行三昧者盡知恒沙",
    "X45n0765_002:0479b08": "諸佛法界無差別相乃至廣說以此真如三昧能",
    "X45n0765_002:0479b09": "生此等無量三昧故名三昧本也。",
    "X45n0765_002:0479b10": "上正修止觀。下辨魔事。",
    "X45n0765_002:0479b11": "或有眾生無善根力則為諸魔外道鬼神之所惑亂",
    "X45n0765_002:0479b12": "若於坐中現形恐怖或現端正男女等相當念唯心",
    "X45n0765_002:0479b13": "境界則滅終不為惱。",
    "X45n0765_002:0479b14": "此下辨魔事也魔謂天魔也此云障礙鬼堆惕鬼",
    "X45n0765_002:0479b15": "也神精魅也如是鬼神撓亂佛法令入邪道故名",
    "X45n0765_002:0479b16": "外道如是三種能變作三種五塵壞人善心三種",
    "X45n0765_002:0479b17": "者一示可畏之身怖之以失志二現可愛之形惑",
    "X45n0765_002:0479b18": "之以生染三現非違非順平等五塵動亂人心一",
    "X45n0765_002:0479b19": "切諸境尚唯自心何況坐中此等諸境是故觀察",
    "X45n0765_002:0479b20": "唯心魔境隨滅不能撓亂以此唯心非彼所知故",
    "X45n0765_002:0479c01": "此是通遣之法別遣者當誦大乘及諸神咒默念",
    "X45n0765_002:0479c02": "誦之。",
    "X45n0765_002:0479c03": "或現天像菩薩像亦作如來像相好具足若說陀羅",
    "X45n0765_002:0479c04": "尼若說布施持戒忍辱精進禪定智慧或說平等空",
    "X45n0765_002:0479c05": "無相無願無怨無親無因無果畢竟空寂是真涅槃",
    "X45n0765_002:0479c06": "也。",
    "X45n0765_002:0479c07": "此廣示魔事現形說法也。",
    "X45n0765_002:0479c08": "或令人知宿命過去之事亦知未來之事得他心智",
    "X45n0765_002:0479c09": "辯才無礙。",
    "X45n0765_002:0479c10": "得通起辯也。",
    "X45n0765_002:0479c11": "能令眾生貪著世間名利之事又令使人數瞋數喜",
    "X45n0765_002:0479c12": "性無常準或多慈愛多睡多病其心懈怠或卒起精",
    "X45n0765_002:0479c13": "進後更休廢生於不信多疑多慮或捨本勝行更修",
    "X45n0765_002:0479c14": "雜業若著世事種種牽纏。",
    "X45n0765_002:0479c15": "起惑造業也。",
    "X45n0765_002:0479c16": "亦能使人得諸三昧少分相似皆是外道所得非真",
    "X45n0765_002:0479c17": "三昧或復令人若一日若二日若三日乃至七日住",
    "X45n0765_002:0479c18": "於定中得自然香美飲食身心適悅不饑不渴使人",
    "X45n0765_002:0479c19": "愛著。",
    "X45n0765_002:0479c20": "據定得禪也。",
    "X45n0765_002:0480a01": "或令人食無分齊乍多乍少顏色變異。",
    "X45n0765_002:0480a02": "食差顏變也問如現佛菩薩說甚深法或是宿世",
    "X45n0765_002:0480a03": "善根所發云何揀別定其邪正答此事實難所以",
    "X45n0765_002:0480a04": "然者若是魔所作謂是善相而心取著則墮邪網",
    "X45n0765_002:0480a05": "若實是善根所發之境謂為魔事心疑捨離則退",
    "X45n0765_002:0480a06": "失善根終無進趣是故邪正實難取別今且依古",
    "X45n0765_002:0480a07": "德相傅略以三法驗之一以定研磨二依本修治",
    "X45n0765_002:0480a08": "三智慧觀察如經言欲知真金三法試之謂燒打",
    "X45n0765_002:0480a09": "磨行人亦爾難可別識若欲別之亦須三試一則",
    "X45n0765_002:0480a10": "常與共事共事不知當與久處久處不知智慧觀",
    "X45n0765_002:0480a11": "察今借此意以驗邪正謂定中境相發時邪正難",
    "X45n0765_002:0480a12": "知者當深入定心於彼境中不取不捨但平等定",
    "X45n0765_002:0480a13": "住若是善根之所發者定力愈深善根彌發若是",
    "X45n0765_002:0480a14": "魔所為者不久自壞第二依本修治者且如本修",
    "X45n0765_002:0480a15": "不淨觀禪今則依本修不淨觀若如是修境界增",
    "X45n0765_002:0480a16": "明者則非偽也若以本修治漸漸滅者當知是邪",
    "X45n0765_002:0480a17": "也第三智慧觀察者觀所發相推驗根源不見生",
    "X45n0765_002:0480a18": "處深知空寂心不住著邪當自滅正當自現如燒",
    "X45n0765_002:0480a19": "真金益其光色若是偽金則自當焦壞此中真偽",
    "X45n0765_002:0480a20": "當知亦爾定譬於磨本治猶打智慧觀察類之以",
    "X45n0765_002:0480b01": "燒以此三驗邪正可得知已。",
    "X45n0765_002:0480b02": "以是義故行者常應智慧觀察勿令此心墮於邪網。",
    "X45n0765_002:0480b03": "依自隨分所有覺慧觀諸魔事察而治之若不觀",
    "X45n0765_002:0480b04": "察則墮邪道三種驗中此當第三智慧觀察。",
    "X45n0765_002:0480b05": "當勤正念不取不著則能遠離是諸業障。",
    "X45n0765_002:0480b06": "若取著者則背正入邪若不取著則因邪顯正不",
    "X45n0765_002:0480b07": "取著故無障不離如智度論云除諸法實相其餘",
    "X45n0765_002:0480b08": "一切皆是魔事偈云若分別境相即是魔羅網不",
    "X45n0765_002:0480b09": "動不分別是即為法印此之謂也當勤下總顯三",
    "X45n0765_002:0480b10": "中前之二法以此大乘止門唯修理定更無別趣",
    "X45n0765_002:0480b11": "故初定研磨并依本修治更無別法所以合說但",
    "X45n0765_002:0480b12": "依本止門故問此說魔事何故結業障耶答有二",
    "X45n0765_002:0480b13": "義一魔由行人業障所發指本言也二則若隨魔",
    "X45n0765_002:0480b14": "網便起貪欲造生死業故離魔即離業障也。",
    "X45n0765_002:0480b15": "應知外道所有三昧皆不離見愛我慢之心貪著世",
    "X45n0765_002:0480b16": "間名利恭敬故。",
    "X45n0765_002:0480b17": "我見我愛我慢之使常相應也貪著者內貪邪定",
    "X45n0765_002:0480b18": "外貪名利又但一切禪定不能減損煩惱者皆不",
    "X45n0765_002:0480b19": "可據。",
    "X45n0765_002:0480b20": "真如三昧者不住見相不住得相乃至出定亦無懈",
    "X45n0765_002:0480c01": "慢所有煩惱漸漸微薄。",
    "X45n0765_002:0480c02": "謂在定時而不味著不住見以忘心故不住得以",
    "X45n0765_002:0480c03": "忘境故無懈慢者出定亦無恃定之慢煩惱薄者",
    "X45n0765_002:0480c04": "貪瞋癡漸薄即正定之相也。",
    "X45n0765_002:0480c05": "若諸凡夫不習此三昧法得入如來種性無有是處。",
    "X45n0765_002:0480c06": "謂修大乘菩薩行者要依此真如三昧方入種性",
    "X45n0765_002:0480c07": "不退位中種性約位在十住以去不退位中。",
    "X45n0765_002:0480c08": "以修世間諸禪三昧多起味著依於我見繫屬三界",
    "X45n0765_002:0480c09": "與外道共若離善知識所護則起外道見故。",
    "X45n0765_002:0480c10": "諸禪謂四禪四空定等世間諸定及不淨安般等",
    "X45n0765_002:0480c11": "但取境相定皆名世間定也以味著定境故不離",
    "X45n0765_002:0480c12": "於我故云與外道共共者同得此事定故。",
    "X45n0765_002:0480c13": "復次精勤專心修學此三昧者現世當得十種利益。",
    "X45n0765_002:0480c14": "此示益勤也後益無量現世利益略陳十種。",
    "X45n0765_002:0480c15": "云何為十一者常為十方諸佛菩薩之所護念。",
    "X45n0765_002:0480c16": "以真如三昧契佛菩薩心故法應護念。",
    "X45n0765_002:0480c17": "二者不為諸魔惡鬼所能恐怖三者不為九十五種",
    "X45n0765_002:0480c18": "外道鬼神之所惑亂。",
    "X45n0765_002:0480c19": "此離外惡緣也天魔現形外道邪惑今皆離之。",
    "X45n0765_002:0480c20": "四者遠離誹謗甚深之法重罪業障漸漸微薄五者",
    "X45n0765_002:0481a01": "滅一切疑諸惡覺觀。",
    "X45n0765_002:0481a02": "此離內惑業也新業不起舊業漸輕。",
    "X45n0765_002:0481a03": "六者於諸如來境界信得增長七者遠離憂悔於生",
    "X45n0765_002:0481a04": "死中勇猛不怯八者其心柔和捨於驕慢不為他人",
    "X45n0765_002:0481a05": "所惱九者雖未得定於一切時一切境界處則能減",
    "X45n0765_002:0481a06": "損煩惱不樂世間十者若得三昧不為外緣一切音",
    "X45n0765_002:0481a07": "聲之所驚動。",
    "X45n0765_002:0481a08": "一於理增信二處染不怯三不為緣壞四無世滋",
    "X45n0765_002:0481a09": "味五得深禪定外緣即通舉六塵音聲即別指耳",
    "X45n0765_002:0481a10": "所對也於六塵中唯舉聲塵者阿含說此以為禪",
    "X45n0765_002:0481a11": "刺楞嚴大定依耳根而入今此禪定由音聲而壞",
    "X45n0765_002:0481a12": "足見耳根最利也。",
    "X45n0765_002:0481a13": "前修止門。後修觀門。",
    "X45n0765_002:0481a14": "復次若人唯修於止則心沈沒或起懈怠不樂眾善",
    "X45n0765_002:0481a15": "遠離大悲是故修觀。",
    "X45n0765_002:0481a16": "心沈沒者以真如無相向即心絕分別不起故云",
    "X45n0765_002:0481a17": "沈沒此如二乘取空為證也由沈寂故遂成二失",
    "X45n0765_002:0481a18": "懈怠不樂眾善失自利也下法相觀以治之精進",
    "X45n0765_002:0481a19": "觀以成之遠離大悲失利他也下大悲觀以治之",
    "X45n0765_002:0481a20": "大願觀以成之。",
    "X45n0765_002:0481b01": "修習觀者當觀一切世間有為之法無得久停須臾",
    "X45n0765_002:0481b02": "變壞。",
    "X45n0765_002:0481b03": "觀行有四初法相二大悲三大願四精進此初中",
    "X45n0765_002:0481b04": "無常觀也。",
    "X45n0765_002:0481b05": "一切心行念念生滅以是故苦。",
    "X45n0765_002:0481b06": "此苦觀也。",
    "X45n0765_002:0481b07": "應觀過去所念諸法恍惚如夢應觀現在所念諸法",
    "X45n0765_002:0481b08": "猶如電光應觀未來所念諸法猶如於雲歘爾而起。",
    "X45n0765_002:0481b09": "此無我觀也過去無體難追現在剎那不住未來",
    "X45n0765_002:0481b10": "本無積聚但緣集歘有不從十方來。",
    "X45n0765_002:0481b11": "應觀世間一切有身悉皆不淨種種穢污無一可樂。",
    "X45n0765_002:0481b12": "此不淨觀上來四觀除於常等四倒配釋可知上",
    "X45n0765_002:0481b13": "法相觀。",
    "X45n0765_002:0481b14": "如是當念一切眾生從無始時來皆因無明所熏習",
    "X45n0765_002:0481b15": "故令心生滅已受一切身心大苦現在即有無量逼",
    "X45n0765_002:0481b16": "迫未來所苦亦無分齊難捨難離而不覺知眾生如",
    "X45n0765_002:0481b17": "是甚為可愍。",
    "X45n0765_002:0481b18": "此大悲觀也不覺知者無心厭背故使苦無限也",
    "X45n0765_002:0481b19": "甚為可愍故深發悲心。",
    "X45n0765_002:0481b20": "作是思惟即應勇猛立大誓願願令我心離分別故",
    "X45n0765_002:0481c01": "徧於十方修行一切諸善功德盡其未來以無量方",
    "X45n0765_002:0481c02": "便救拔一切苦惱眾生令得涅槃第一義樂。",
    "X45n0765_002:0481c03": "此大願觀也思惟言誓者因悲立願心離分別願",
    "X45n0765_002:0481c04": "體也盡其未來長時心也救拔一切廣大心也得",
    "X45n0765_002:0481c05": "涅槃樂第一心也。",
    "X45n0765_002:0481c06": "以起如是願故於一切時一切處所有眾善隨己堪",
    "X45n0765_002:0481c07": "能不捨修學心無懈怠。",
    "X45n0765_002:0481c08": "此精進觀也。",
    "X45n0765_002:0481c09": "唯除坐時專念於止若餘一切悉當觀察應作不應",
    "X45n0765_002:0481c10": "作若行若住若起若臥皆應止觀俱行。",
    "X45n0765_002:0481c11": "此止觀俱也上來始習未淳故止觀別修今定慧",
    "X45n0765_002:0481c12": "終成故能雙運。下別明俱相。",
    "X45n0765_002:0481c13": "所謂雖念諸法自性不生而復即念因緣和合善惡",
    "X45n0765_002:0481c14": "之業苦樂等報不失不壞。",
    "X45n0765_002:0481c15": "此約法明俱相即止之觀也所謂下約非有義以",
    "X45n0765_002:0481c16": "明止而復下約非無義以明觀此二不二故云即",
    "X45n0765_002:0481c17": "也此順不動真際而建立諸法良以非有即是非",
    "X45n0765_002:0481c18": "無故能不捨止而修觀。",
    "X45n0765_002:0481c19": "雖念因緣善惡業報而亦即念性不可得。",
    "X45n0765_002:0481c20": "此即觀之止也此順不壞假名而說諸法實相良",
    "X45n0765_002:0482a01": "以非無即是非有故能不捨觀而修止此說時有",
    "X45n0765_002:0482a02": "前後然在行心鎔融不二不二之性即是實性理",
    "X45n0765_002:0482a03": "味在此宜可思之此中不唯止觀不二抑亦心境",
    "X45n0765_002:0482a04": "一如謂以無緣智緣無相境以無相境相無緣智",
    "X45n0765_002:0482a05": "境智一如如水與氷唯一實相更無別法故名圓",
    "X45n0765_002:0482a06": "頓止觀真如三昧。",
    "X45n0765_002:0482a07": "若修止者對治凡夫住著世間能捨二乘怯弱之見",
    "X45n0765_002:0482a08": "若修觀者對治二乘不起大悲陿劣心過遠離凡夫",
    "X45n0765_002:0482a09": "不修善根。",
    "X45n0765_002:0482a10": "此對障明俱也修止治於二過謂正治凡夫人法",
    "X45n0765_002:0482a11": "二執貪樂世間兼治二乘執五陰法見苦生怖以",
    "X45n0765_002:0482a12": "止門無生除此等執觀亦治二過謂正治二乘狹",
    "X45n0765_002:0482a13": "劣之心令普觀眾生起於大悲兼治凡夫懈怠之",
    "X45n0765_002:0482a14": "心令觀無常策修善行。",
    "X45n0765_002:0482a15": "以是義故是止觀門共相助成不相捨離若止觀不",
    "X45n0765_002:0482a16": "具則無能入菩提之道。",
    "X45n0765_002:0482a17": "此結前義也如凡夫人非不樂世間無以勤修善",
    "X45n0765_002:0482a18": "行約二乘人非不怖生死無以起於大悲是二行",
    "X45n0765_002:0482a19": "不相離也故止觀相須如鳥兩翼如車兩輪缺一",
    "X45n0765_002:0482a20": "不可。",
    "X45n0765_002:0482b01": "復次眾生初學是法欲求正信其心怯弱以住於此",
    "X45n0765_002:0482b02": "娑婆世界自畏不能常值諸佛親承供養懼謂信心",
    "X45n0765_002:0482b03": "難可成就意欲退者當知如來有勝方便攝護信心",
    "X45n0765_002:0482b04": "謂以專意念佛因緣隨願得生他方佛土常見於佛",
    "X45n0765_002:0482b05": "永離惡道如修多羅說若人專念西方極樂世界阿",
    "X45n0765_002:0482b06": "彌陀佛所修善根廻向願求生彼世界即得往生常",
    "X45n0765_002:0482b07": "見佛故終無有退若觀彼佛真如法身常勤修習畢",
    "X45n0765_002:0482b08": "竟得生住正定故。",
    "X45n0765_002:0482b09": "此防退方便也其心怯弱下先標行劣以內心既",
    "X45n0765_002:0482b10": "劣外缺勝緣信心難成故欲退也當知如來下明",
    "X45n0765_002:0482b11": "方便攝護標聖善巧專意下釋顯巧相但往生之",
    "X45n0765_002:0482b12": "人約有三位一如蓮華未開信行未滿未名不退",
    "X45n0765_002:0482b13": "但以處無退緣故名不退二信位滿足以去華開",
    "X45n0765_002:0482b14": "見佛入十住位得少分見法身住正定位也三者",
    "X45n0765_002:0482b15": "三賢位滿入初地以去證徧滿法身主無邊佛土",
    "X45n0765_002:0482b16": "如偏記龍樹菩薩等住初地生淨土等也此中畢",
    "X45n0765_002:0482b17": "竟等是後二位。",
    "X45n0765_002:0482b18": "已前說修行信心分竟。下勸修理益分。",
    "X45n0765_002:0482b19": "已說修行信心分次說勸修利益分如是摩訶衍諸",
    "X45n0765_002:0482b20": "佛秘藏我已總說。",
    "X45n0765_002:0482c01": "此結前生後也。",
    "X45n0765_002:0482c02": "若有眾生欲於如來甚世境界得生正信遠離誹謗",
    "X45n0765_002:0482c03": "入大乘道當持此論思量修習究竟能至無上之道。",
    "X45n0765_002:0482c04": "此下明信謗損益也持即聞慧思量思慧也修習",
    "X45n0765_002:0482c05": "修慧也。",
    "X45n0765_002:0482c06": "若人聞是法已不生怯弱當知此人定紹佛種必為",
    "X45n0765_002:0482c07": "諸佛之所授記假使有人能化三千大千世界滿中",
    "X45n0765_002:0482c08": "眾生令行十善不如有人於一食頃正思此法過前",
    "X45n0765_002:0482c09": "功德不可為喻復次若人受持此論觀察修行若一",
    "X45n0765_002:0482c10": "日一夜所有功德無量無邊不可得說假令十方一",
    "X45n0765_002:0482c11": "切諸佛各於無量無邊阿僧祗劫歎其功德亦不能",
    "X45n0765_002:0482c12": "盡何以故謂法性功德無有盡故此人功德亦復如",
    "X45n0765_002:0482c13": "是無有邊際。",
    "X45n0765_002:0482c14": "別顯三慧益相。",
    "X45n0765_002:0482c15": "其有眾生於此論中毀謗不信所獲罪報經無量劫",
    "X45n0765_002:0482c16": "受大苦惱是故眾生但應仰信不應毀謗以深自害",
    "X45n0765_002:0482c17": "亦害他人斷絕一切三寶之種以一切如來皆依此",
    "X45n0765_002:0482c18": "法得涅槃故一切菩薩因之修行得入佛智故。",
    "X45n0765_002:0482c19": "此明謗毀罪深也受大苦惱下一謗成罪重也不",
    "X45n0765_002:0482c20": "應毀謗下誡勸止謗也斷絕三寶下釋罪重意一",
    "X45n0765_002:0483a01": "切如來下轉釋斷三寶之義於中二句一約果人",
    "X45n0765_002:0483a02": "依之得涅槃二約因人依之得菩提菩提涅槃即",
    "X45n0765_002:0483a03": "是法寶佛僧可知也。",
    "X45n0765_002:0483a04": "當知過去菩薩已依此法得成淨信現在菩薩今依",
    "X45n0765_002:0483a05": "此法得成淨信未來菩薩當依此法得成淨信是故",
    "X45n0765_002:0483a06": "眾生應勤修學。",
    "X45n0765_002:0483a07": "此結勸修學也三世菩薩同行此法更無異路故",
    "X45n0765_002:0483a08": "勸修學。",
    "X45n0765_002:0483a09": "諸佛甚深廣大義我今隨順總持說廻此功德如法",
    "X45n0765_002:0483a10": "性普利一切眾生界。",
    "X45n0765_002:0483a11": "此總結廻向也初句結義次句結文後二句廻向",
    "X45n0765_002:0483a12": "利益也甚深廣大明體相用三大義也甚深是體",
    "X45n0765_002:0483a13": "大謂實相真法非因位能窮唯佛究盡故大論云",
    "X45n0765_002:0483a14": "智度大海唯佛窮底又法華云深固幽遠無人能",
    "X45n0765_002:0483a15": "到此約過去無始未來無終不生不滅故云深也",
    "X45n0765_002:0483a16": "甚廣是用大謂無盡之用一一同於覺性楞嚴云",
    "X45n0765_002:0483a17": "我以不生不滅合如來藏而如來藏本妙圓心周",
    "X45n0765_002:0483a18": "徧法界是故於中一為無量無量為一小中現大",
    "X45n0765_002:0483a19": "大中現小不動道場徧能含受十方國土坐微塵",
    "X45n0765_002:0483a20": "裏轉大法輪等故云廣也甚大是相大相謂義相",
    "X45n0765_002:0483b01": "即前所辨大智慧光明義徧照法界義等過於恒",
    "X45n0765_002:0483b02": "沙無漏性德與真如體不離不斷不異不思議非",
    "X45n0765_002:0483b03": "深非廣能深能廣故受大名。",
    "X45n0765_002:0483b05": "大乘起信論疏略卷下終",
    "X45n0765_002:0483b07": "吳興居士董福覺施貲刻此",
    "X45n0765_002:0483b08": "大乘起信論疏略　計字三萬九千零七十個",
    "X45n0765_002:0483b09": "該銀二十兩零三銖三分。",
    "X45n0765_002:0483b10": "宛陵釋如圭對上元陶邦本書句容潘繼德刻",
    "X45n0765_002:0483b11": "萬曆丁巳歲夏　徑山化城寺識",
    "X45n0765_002:0483b14": "時寬文七(丁未)年正月吉日",
    "X45n0765_002:0483b15": "二条通玉屋町書房上村二郎右衛門(梓行)",
    "X45n0765_002:0484a05": "起信論疏略(四卷)",
    "X45n0765_002:0484a06": "唐　法藏　造疏",
    "X45n0765_002:0484a07": "明　德清　纂要",
    "X45n0765_002:0484a08": "卍云此書草稿故不收于此。"
}