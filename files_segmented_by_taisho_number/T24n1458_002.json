{
    "T24n1458_002:0530c16": "根本薩婆多部律攝卷第二",
    "T24n1458_002:0530c18": "尊者勝友集",
    "T24n1458_002:0530c19": "三藏法師義淨奉　制譯",
    "T24n1458_002:0530c20": "總釋學處總釋學處",
    "T24n1458_002:0530c21": "上明由序彰說戒緣起，下述諸門指陳學",
    "T24n1458_002:0530c22": "處。且一一學處有二十一門。言二十一者：一、",
    "T24n1458_002:0530c23": "犯緣起處；二、能犯過人；三、所犯之罪；四、所犯",
    "T24n1458_002:0530c24": "境事；五、所由煩惱；六、制戒利益；七、有犯無",
    "T24n1458_002:0530c25": "犯；八、具支成犯；九、生過之因；十、釋罪名字；十",
    "T24n1458_002:0530c26": "一、出罪體性；十二、可治不可治；十三、罪有遮",
    "T24n1458_002:0530c27": "性；十四、作及不作；十五、方便有無；十六、重罪；",
    "T24n1458_002:0530c28": "十七、輕罪；十八、共相無差；十九、出罪有異；二",
    "T24n1458_002:0530c29": "十、有染無染；二十一、犯罪所由。",
    "T24n1458_002:0531a01": "言犯緣起處者，謂於某國某城制某學處，即",
    "T24n1458_002:0531a02": "名此方為犯緣起處。言犯過人者，謂由其人",
    "T24n1458_002:0531a03": "而制學處。言所犯罪者，即是身語所造之罪。",
    "T24n1458_002:0531a04": "言所犯境事者，總有二種：情及非情，一一",
    "T24n1458_002:0531a05": "戒中隨應思察，要而言之，有六十五事，所謂",
    "T24n1458_002:0531a06": "婬染事、攝取事、不忍事、求利事、住處事、",
    "T24n1458_002:0531a07": "同梵行事、僧伽事、受用鄙事、受用法事、鄔波",
    "T24n1458_002:0531a08": "斯迦事。十長衣事、離衣事、望滿事、因求事、受",
    "T24n1458_002:0531a09": "不淨財事、臥具事、道行事、畜鉢事、求好事、取",
    "T24n1458_002:0531a10": "衣事。二十受衣事、置衣事、衣事、迴他物事、病",
    "T24n1458_002:0531a11": "藥所須事、違心事、出家事、門徒事、起諍事、",
    "T24n1458_002:0531a12": "說法事。三十未近圓事、戒經事、壞種子事、鬼",
    "T24n1458_002:0531a13": "神村事、輕毀事、違惱事、用水事、尼事、食事、詣",
    "T24n1458_002:0531a14": "俗家事。四十外道事、觀軍事、結伴事、用火事、",
    "T24n1458_002:0531a15": "與欲事、眠臥事、不善觀察事、染衣事、隨自",
    "T24n1458_002:0531a16": "樂事、傍生事。五十戲笑事、女人事、近圓事、",
    "T24n1458_002:0531a17": "壞地事、重請事、輕學處事、評論事、鬪諍事、",
    "T24n1458_002:0531a18": "受請事、入聚落事。六十針筒事、床量事、衣量",
    "T24n1458_002:0531a19": "事、法式事、詰問事。六十五言所由煩惱者，有",
    "T24n1458_002:0531a20": "其二種：一者俱生、二者緣發。隨心造業多",
    "T24n1458_002:0531a21": "種不同，煩惱有異，於諸學處隨事說之，有二",
    "T24n1458_002:0531a22": "十七種，所謂：",
    "T24n1458_002:0531a23": "貪煩惱、　　瞋煩惱、　　癡煩惱、　　婬煩惱、　　攝取",
    "T24n1458_002:0531a24": "煩惱、　　不忍煩惱、　　求利養煩惱、　　諍恨煩惱、",
    "T24n1458_002:0531a25": "　　住處煩惱、　　鄙業煩惱、　　邪智煩惱、　　家慳煩",
    "T24n1458_002:0531a26": "惱、　　求自在煩惱、　　過限分煩惱、　　廢闕煩惱、",
    "T24n1458_002:0531a27": "待緣煩惱、　　譏嫌煩惱、　　覆藏煩惱、　　攝受門",
    "T24n1458_002:0531a28": "徒煩惱、　　慢法煩惱、　　無悲煩惱、　　輕毀煩惱、",
    "T24n1458_002:0531a29": "　　輕心煩惱、　　不收舉煩惱、　　不寂靜煩惱、　　不",
    "T24n1458_002:0531b01": "敬煩惱、　　不忍他詰煩惱。",
    "T24n1458_002:0531b02": "制戒利益者，謂佛大師觀察十利制於學",
    "T24n1458_002:0531b03": "處。言有犯無犯者，若故心犯戒名為有犯，異",
    "T24n1458_002:0531b04": "斯無犯。言具支成犯者，隨諸學處具足支緣，",
    "T24n1458_002:0531b05": "方成犯事。言生過因者，有其六種：一、由身；二、",
    "T24n1458_002:0531b06": "由語；三、由心；四、由身心；五、由語心；六、由身語",
    "T24n1458_002:0531b07": "心。言釋名字者，謂波羅市迦等名別不同，如",
    "T24n1458_002:0531b08": "下具釋。言出罪體者，凡諸造罪皆以身語故",
    "T24n1458_002:0531b09": "思為體。言可治者，謂授學人。不可治者，謂無",
    "T24n1458_002:0531b10": "慚類。性謂本性是罪，遮謂因制方生。復有",
    "T24n1458_002:0531b11": "釋云：「性罪唯染心中作，若遮罪者通染",
    "T24n1458_002:0531b12": "不、染。」言作及不作者，作謂身語自造，不作",
    "T24n1458_002:0531b13": "者謂止而事成。故心而造名有方便，無心",
    "T24n1458_002:0531b14": "亦犯名無方便。言重罪者，於中差別有其六",
    "T24n1458_002:0531b15": "相：一、由制故；二、由事故；三、由煩惱故；四、由",
    "T24n1458_002:0531b16": "犯故；五、由人故；六、由時故。言由制者，謂因",
    "T24n1458_002:0531b17": "世尊制學處故有其重罪。言由事者，如斷傍",
    "T24n1458_002:0531b18": "生命得波逸底迦罪，雖眾教中罪亦不能過。",
    "T24n1458_002:0531b19": "由煩惱者，謂不敬教煩惱所起故重。由犯者，",
    "T24n1458_002:0531b20": "謂數數犯故重。由人者，謂不植善根稟性愚",
    "T24n1458_002:0531b21": "鈍其罪遂重。由時者，謂多時覆藏其罪便重，",
    "T24n1458_002:0531b22": "譬如小水以物偃之，澄積多時成大波浪，",
    "T24n1458_002:0531b23": "若翻前六種是謂為輕。言共相無差者，謂性",
    "T24n1458_002:0531b24": "遮學處，咸以身語心為其共相。言出罪有異",
    "T24n1458_002:0531b25": "者，有其四種：一、由極重治罰，方出其罪，謂波",
    "T24n1458_002:0531b26": "羅市迦；二、由處中治罰，謂僧伽伐尸沙；三、由",
    "T24n1458_002:0531b27": "下治罰，謂泥薩祇迦；四、不由治罰，謂所餘罪。",
    "T24n1458_002:0531b28": "有染謂貪等為因，無染翻此。言犯罪所由者，",
    "T24n1458_002:0531b29": "有五種因方犯於罪：一、由無羞恥性；二、由無",
    "T24n1458_002:0531c01": "敬教心；三、由情懷放逸；四、由稟性癡鈍；五、由",
    "T24n1458_002:0531c02": "忘失正念。",
    "T24n1458_002:0531c03": "初部1 四波羅市迦法初部四波羅市迦法之一",
    "T24n1458_002:0531c04": "攝頌曰：",
    "T24n1458_002:0531c05": "若作不淨行，　　不與取斷人，",
    "T24n1458_002:0531c06": "妄說上人法，　　斯皆不共住。",
    "T24n1458_002:0531c07": "1 不淨行學處不淨行學處第一",
    "T24n1458_002:0531c08": "言不淨行者，謂於十二年，苾芻僧伽未生惡",
    "T24n1458_002:0531c09": "疱；入十三年，薄伽梵在佛栗氏國羯闌鐸迦",
    "T24n1458_002:0531c10": "村，其羯闌鐸迦子蘇陣那，為母所教令求種",
    "T24n1458_002:0531c11": "子。由婬煩惱及婬事故，佛觀十利制斯學",
    "T24n1458_002:0531c12": "處。言十利者：一、為攝取僧伽；二、為僧伽極",
    "T24n1458_002:0532a01": "善；三、為僧伽樂住；四、為未信者令信；五、為已",
    "T24n1458_002:0532a02": "信者令增長；六、為折伏惡人；七、為懷慚者樂",
    "T24n1458_002:0532a03": "住；八、為斷現法漏；九、為斷未來漏；十、為我",
    "T24n1458_002:0532a04": "之淨行得久住故。言攝取僧伽者，謂於剎",
    "T24n1458_002:0532a05": "帝利、婆羅門、薜舍、戍達羅等，有善男子善女",
    "T24n1458_002:0532a06": "人，入正法中深生敬信，作苾芻等以成眾",
    "T24n1458_002:0532a07": "故。僧伽極善者，既入善說法律之中，能令善",
    "T24n1458_002:0532a08": "法極增盛故。僧伽樂住者，謂依斯善法還信",
    "T24n1458_002:0532a09": "施債故。未信令信者，其未信者令生正信故。",
    "T24n1458_002:0532a10": "已信令增長者，若已信者，善護自心故。折",
    "T24n1458_002:0532a11": "伏惡人者，犯重之人由不護戒品，以折伏法",
    "T24n1458_002:0532a12": "而驅擯故。懷慚樂住者，謂異生中極淳善人，",
    "T24n1458_002:0532a13": "為令此等無有鬪諍安樂住故。斷現法漏者，",
    "T24n1458_002:0532a14": "謂是現纏令不行故。斷未來漏者，謂煩惱業",
    "T24n1458_002:0532a15": "種令永斷故。我之淨行當得久住者，謂如法",
    "T24n1458_002:0532a16": "宣說，廣利人天，展轉相教，令佛正法久住世",
    "T24n1458_002:0532a17": "故。",
    "T24n1458_002:0532a18": "「若復苾芻與諸苾芻同得學處，不捨學處、學",
    "T24n1458_002:0532a19": "羸不自說，作不淨行兩交會法，乃至共傍",
    "T24n1458_002:0532a20": "生，此苾芻亦得波羅市迦，不應共住。」",
    "T24n1458_002:0532a21": "言若復苾芻者，謂指犯人。苾芻有五種：一、",
    "T24n1458_002:0532a22": "名字苾芻，如世間人為欲呼召男女等時，",
    "T24n1458_002:0532a23": "與立名字喚作苾芻。二、自許苾芻，實非苾芻",
    "T24n1458_002:0532a24": "而便自許是淨苾芻。三、由乞求故名為苾芻，",
    "T24n1458_002:0532a25": "言苾芻者，是乞求義，諸乞求活命，皆名苾芻。",
    "T24n1458_002:0532a26": "四、破煩惱故名曰苾芻，苾芻是破義。五、以白",
    "T24n1458_002:0532a27": "四法受近圓者，名為苾芻。此中言苾芻者，",
    "T24n1458_002:0532a28": "意存第五，餘之四種名同故來。",
    "T24n1458_002:0532a29": "又依七例聲述苾芻義：一、作者聲；二、作業",
    "T24n1458_002:0532b01": "聲；三、所由聲；四、所為聲；五、所從聲；六、屬主",
    "T24n1458_002:0532b02": "聲；七、所依聲。云何作者聲？誰是苾芻？謂近圓",
    "T24n1458_002:0532b03": "人。作業聲者，此作何業？謂同學戒。所由聲者，",
    "T24n1458_002:0532b04": "由何而得？謂由三業。所為聲者，此何所為？謂",
    "T24n1458_002:0532b05": "求涅槃。所從聲者，此從何得？謂從師等。屬主",
    "T24n1458_002:0532b06": "聲者，此誰近圓？謂世尊法。所依聲者，此依何",
    "T24n1458_002:0532b07": "處？謂依欲界及善說法律等，是名七例。若加",
    "T24n1458_002:0532b08": "呼召聲，如喚爾來苾芻，便成八轉。轉各有",
    "T24n1458_002:0532b09": "三：謂一、二、多，成二十四別。",
    "T24n1458_002:0532b10": "又十一種事釋苾芻義：一、過去苾芻，謂已捨",
    "T24n1458_002:0532b11": "學處。二、未至苾芻，謂未受學處。三、現在苾",
    "T24n1458_002:0532b12": "芻，謂不捨學處。四、內，謂內斷煩惱。五、外，謂外",
    "T24n1458_002:0532b13": "相攝持。六、麁，待他勸誡。七、細，能自要心，又",
    "T24n1458_002:0532b14": "麁者名字等四，細者破煩惱生。八、劣，謂破冗",
    "T24n1458_002:0532b15": "雜人不常不堅等。九、勝，與上相翻。十、遠，謂堪",
    "T24n1458_002:0532b16": "出家人及始生樂欲。十一、近，謂正受近圓。言",
    "T24n1458_002:0532b17": "與諸苾芻同得學處者，謂與苾芻所有學處",
    "T24n1458_002:0532b18": "相似而得名為同得。假令先受近圓滿足百",
    "T24n1458_002:0532b19": "年，所應學事與新受不殊，故言同得。言不",
    "T24n1458_002:0532b20": "捨學處者，謂不對他人而為捨法。捨戒之",
    "T24n1458_002:0532b21": "時，若對不解語人、或中邊互對、顛狂、意亂、",
    "T24n1458_002:0532b22": "痛惱纏心、癡騃、瘂聾、熟眠、入定、非人、天等變",
    "T24n1458_002:0532b23": "化傍生及諸形像，雖捨學處並不成捨。若",
    "T24n1458_002:0532b24": "因顛狂痛亂所逼，於有人處作無人想、",
    "T24n1458_002:0532b25": "於無人處作有人想、於無人處作無人",
    "T24n1458_002:0532b26": "想、或復悶亂、或不審告住性之人，亦不成",
    "T24n1458_002:0532b27": "捨。自有同得學處不捨學處等，應為四句：初、",
    "T24n1458_002:0532b28": "謂苾芻愛重學處；第二、謂餘六眾并受八學",
    "T24n1458_002:0532b29": "處，及諸外道，捨於學處；第三、謂是不愛重苾",
    "T24n1458_002:0532c01": "芻，捨於學處；第四、謂除前相。言學羸不自說",
    "T24n1458_002:0532c02": "者，對捨學處亦為四句：第一句者，捨於學處",
    "T24n1458_002:0532c03": "而非學羸；第二句者，如有苾芻欲捨學處，於",
    "T24n1458_002:0532c04": "苾芻事陳說難行而不自言我捨學處；第三",
    "T24n1458_002:0532c05": "句，兩事俱作；第四句，二俱不為。因明捨學",
    "T24n1458_002:0532c06": "之法。苾芻欲捨學處，對有智人作如是說：「具",
    "T24n1458_002:0532c07": "壽存念！我某甲今捨學處；或言捨三寶、或",
    "T24n1458_002:0532c08": "捨三藏、或捨阿遮利耶、或捨鄔波馱耶。」若",
    "T24n1458_002:0532c09": "總、若別是則俱名捨於學處。或云：「證知我是",
    "T24n1458_002:0532c10": "俗人、我是求寂、二形、扇侘、半擇迦、污苾芻尼、",
    "T24n1458_002:0532c11": "作無間罪人、是外道、是趣外道者、是賊住、",
    "T24n1458_002:0532c12": "是別眾人。」乃至說言：「我今與諸具壽非同",
    "T24n1458_002:0532c13": "法者、非同梵行人。」並名為捨。言作不淨行",
    "T24n1458_002:0532c14": "兩交會法者，有捨其學處并學羸而說，然",
    "T24n1458_002:0532c15": "不作不淨行兩交會法。亦為四句：第一句者，",
    "T24n1458_002:0532c16": "謂於乞食行於麁食行攝斂行，不堪忍時遂",
    "T24n1458_002:0532c17": "捨學處，然持五學處不作不淨行，此是捨於",
    "T24n1458_002:0532c18": "學處不作不淨行；第二句者，以不怖心、以盜",
    "T24n1458_002:0532c19": "賊心，不捨學處作不淨行；第三句者，善捨學",
    "T24n1458_002:0532c20": "處作不淨行；第四句者，謂樂住苾芻。言乃",
    "T24n1458_002:0532c21": "至共傍生者，謂禽獸類如獼猴等。言波羅市",
    "T24n1458_002:0532c22": "迦者，是極惡義，犯此罪者，極可惡故。又是他",
    "T24n1458_002:0532c23": "勝義，若於此罪纔犯之時，被他淨行者所欺",
    "T24n1458_002:0532c24": "勝故。又被他煩惱所摧勝故，出家近圓為除",
    "T24n1458_002:0532c25": "煩惱，今破禁戒返被降伏。言不應共住者，謂",
    "T24n1458_002:0533a01": "此犯人法食兩事永無其分，譬若死屍，故云",
    "T24n1458_002:0533a02": "不共住。有是波羅市迦非不共住，應為四句：",
    "T24n1458_002:0533a03": "第一句者，謂不還果，於他勝因所有煩惱並",
    "T24n1458_002:0533a04": "降勝故，名他勝人；第二句者，謂眾與作捨置",
    "T24n1458_002:0533a05": "等法治罰之人；第三句者，謂鄙惡類造顛墜",
    "T24n1458_002:0533a06": "法；第四句者，住本苾芻。又釋：「若者是總相說",
    "T24n1458_002:0533a07": "遍一切處，此中若聲局在苾芻，是同依釋，由",
    "T24n1458_002:0533a08": "得波羅市迦顯非餘故。」言復者，是次後義，謂",
    "T24n1458_002:0533a09": "最初人雖作非犯已後方犯，是故言復。言苾",
    "T24n1458_002:0533a10": "芻者，謂近圓時身無障法，僧伽界分及以作",
    "T24n1458_002:0533a11": "法並無過失，方得名曰善受近圓，是真苾芻。",
    "T24n1458_002:0533a12": "言與者，顯共伴義，苾芻之聲，於先犯重等，亦",
    "T24n1458_002:0533a13": "有此名，為欲簡別故。云苾芻同得設更重",
    "T24n1458_002:0533a14": "受，雖非同得而有苾芻之名。「頗有苾芻作不",
    "T24n1458_002:0533a15": "淨行，非犯波羅市迦耶？」「有。謂是先時犯重人",
    "T24n1458_002:0533a16": "等。」又苾芻者，非是尼等，由其學處不同增減",
    "T24n1458_002:0533a17": "異故。「若爾，尼轉根後便成苾芻，如何乃言不",
    "T24n1458_002:0533a18": "同學處？」「謂由根轉，捨不共學，同苾芻故。」學者",
    "T24n1458_002:0533a19": "三學：謂增上戒、增上心、增上慧，此中學者意",
    "T24n1458_002:0533a20": "明戒學。得者是已得義，如作羯磨未了之時，",
    "T24n1458_002:0533a21": "設其有犯不成他勝。言不捨學處者，謂無捨",
    "T24n1458_002:0533a22": "緣故言不捨。捨緣有四：謂捨二形、生命終、",
    "T24n1458_002:0533a23": "并斷善，豈非護斷，即非同得。上同得言已彰",
    "T24n1458_002:0533a24": "其義，何煩更說？不捨學言先捨後受，亦名同",
    "T24n1458_002:0533a25": "得。此雖同得，非犯學者，由其捨故。然須不捨",
    "T24n1458_002:0533a26": "簡別犯人，此意雙顯故，無有過。學羸不自",
    "T24n1458_002:0533a27": "說者，謂於學處無力能持名曰學羸。內總不",
    "T24n1458_002:0533a28": "言，故云不說。此據緣起相從故來。作不淨",
    "T24n1458_002:0533a29": "行者，行謂聖道，淨即涅槃，由八正行方能證",
    "T24n1458_002:0533b01": "會。作不淨行，正違彼故。不者相違義，猶如",
    "T24n1458_002:0533b02": "不善及不生等。兩交會法者，女男根合名",
    "T24n1458_002:0533b03": "為交會。又云兩交會者，即是兩身兩根也，據",
    "T24n1458_002:0533b04": "多說之，自口下門犯他勝故。此之二句彰其",
    "T24n1458_002:0533b05": "過重。有行不淨行，非兩交會；有兩交會、非不",
    "T24n1458_002:0533b06": "淨行等。為簡不受學處而行婬法，不名作不",
    "T24n1458_002:0533b07": "淨行。又釋於自二門名不淨行，於他處犯名",
    "T24n1458_002:0533b08": "兩交會。言法者，即是持自性義，此言為簡",
    "T24n1458_002:0533b09": "於夢交會無自性故。作謂故心受樂。言乃至",
    "T24n1458_002:0533b10": "者，顯最鄙惡。言此苾芻者，指犯人也，既犯戒",
    "T24n1458_002:0533b11": "已便非苾芻，由先形儀尚存此號。言亦得者，",
    "T24n1458_002:0533b12": "非但勝犯劣亦同犯。又波羅市迦者，被非法",
    "T24n1458_002:0533b13": "軍而來降伏，法王之子受敗於他，既失所尊",
    "T24n1458_002:0533b14": "故名他勝，故云：「此非沙門、非釋迦子。」言不應",
    "T24n1458_002:0533b15": "共住者，於現世中顯其過患，被同淨行所驅",
    "T24n1458_002:0533b16": "出故，於餘學處明失利用，義皆同此。",
    "T24n1458_002:0533b17": "此中犯相者，謂是苾芻於男女身大小便",
    "T24n1458_002:0533b18": "道，及在口中隨入之時，有受樂意，便得本",
    "T24n1458_002:0533b19": "罪。其分齊者，若於大小便道，以生支頭入",
    "T24n1458_002:0533b20": "過赤皮、若在口中頭過於齒，作受樂心，咸得",
    "T24n1458_002:0533b21": "本罪。於人女男、二形、半擇迦等，死活眠覺及",
    "T24n1458_002:0533b22": "以入定、癡狂、心亂、痛惱所纏，於此境邊作行",
    "T24n1458_002:0533b23": "婬意，以有隔入無隔、以無隔入有隔、以無",
    "T24n1458_002:0533b24": "隔入無隔、以有隔入有隔，於三瘡處體無壞",
    "T24n1458_002:0533b25": "損，入過分齊咸得本罪，若損壞者得窣吐羅",
    "T24n1458_002:0533b26": "罪。如是應知，非人女男、二形、半擇迦等并傍",
    "T24n1458_002:0533b27": "生類，事皆同爾。若彼女根兩邊全在，名為不",
    "T24n1458_002:0533b28": "壞。若內若外或時爛損、或被蟲傷，名之為損。",
    "T24n1458_002:0533b29": "口及下門四邊爛壞，名之為壞。與此相違，名",
    "T24n1458_002:0533c01": "非損壞。若苾芻或苾芻尼等，睡眠之時、或復",
    "T24n1458_002:0533c02": "被他勸其飲酒、令使惛醉被他逼時，於初中",
    "T24n1458_002:0533c03": "後領受樂者，皆犯本罪。若初中後不覺知者",
    "T24n1458_002:0533c04": "無犯。若不睡時被他𣣋逼，類此應知。若以",
    "T24n1458_002:0533c05": "禁呪轉變自身為傍生類、或變他身、或復不",
    "T24n1458_002:0533c06": "變，共行非法，若有苾芻想者，得波羅市迦；翻",
    "T24n1458_002:0533c07": "此麁罪。於腰斬者、或截頭者，二道行婬俱得",
    "T24n1458_002:0533c08": "重罪。若在口中得麁罪。於身餘穴、或於齒外、",
    "T24n1458_002:0533c09": "或用衣袋而裹生支、或時用草、或樺皮裹、或",
    "T24n1458_002:0533c10": "皮囊盛及餘麁澁物、或內竹筒、或屈頭而內",
    "T24n1458_002:0533c11": "入三瘡者，咸得麁罪。於中解身合令相著，若",
    "T24n1458_002:0533c12": "見有縫得窣吐羅；不見縫者重罪。若於睡內",
    "T24n1458_002:0533c13": "共他行婬，有苾芻想者重罪，異此麁罪。新生",
    "T24n1458_002:0533c14": "牸象及餘死禽獸、或龍女藥叉女，行非法時",
    "T24n1458_002:0533c15": "有怕怖者，咸得麁罪，由其怖時無染心故。",
    "T24n1458_002:0533c16": "於母羞慚亦得麁罪，為生慚時染心不發故，",
    "T24n1458_002:0533c17": "無羞慚者同得本罪。若以軟草等結作人身，",
    "T24n1458_002:0533c18": "便為非人之所執御，身諸支節可愛觸生，共",
    "T24n1458_002:0533c19": "此行婬咸得本罪。若但於根有軟觸者，得窣",
    "T24n1458_002:0533c20": "吐羅罪。或以自足指內阿蘇羅女根、或以足",
    "T24n1458_002:0533c21": "指觸他男根、或勸苾芻行不淨行、或於三處",
    "T24n1458_002:0533c22": "內不動根、或以生支觸他生支、或於被割女",
    "T24n1458_002:0533c23": "根、或於死女根蟲蛆已潰，行非法者皆窣吐",
    "T24n1458_002:0533c24": "羅罪。或他欠呿張口之時，遂將生支內他口",
    "T24n1458_002:0533c25": "中：或於露處赤體無衣，為他揩身生支遂起，",
    "T24n1458_002:0533c26": "置他口內咸窣吐羅。無受樂心不得本罪。不",
    "T24n1458_002:0533c27": "應如此開口欠呿，應用手遮、或以衣角掩，不",
    "T24n1458_002:0533c28": "應露地赤體揩身。苾芻根長或有腰弱，便以",
    "T24n1458_002:0533c29": "生支內於己口，及下瘡門，過限之時亦得本",
    "T24n1458_002:0534a01": "罪。如孫陀羅難陀，內揩外泄外揩內泄、前",
    "T24n1458_002:0534a02": "泄後揩或前揩後泄、或根有病內女口中，咸",
    "T24n1458_002:0534a03": "得本罪。如在房中露形而臥，老女來逼，由",
    "T24n1458_002:0534a04": "無樂心，此皆無犯。若似有染心得麁罪。或於",
    "T24n1458_002:0534a05": "村外不閉戶眠，被他行非如上應識。凡是眠",
    "T24n1458_002:0534a06": "臥皆須扂戶、或令苾芻守護、或結下裙，如阿",
    "T24n1458_002:0534a07": "蘭若中得定苾芻，偶然根起樵女調弄，逼",
    "T24n1458_002:0534a08": "共行非，由無染心故非犯。凡諸苾芻阿蘭若",
    "T24n1458_002:0534a09": "住，若無門戶，應以柴籬而堅圍繞。非離欲人",
    "T24n1458_002:0534a10": "有五因緣令生支起：謂大小便逼、或風所動、",
    "T24n1458_002:0534a11": "或為嗢指微伽蟲所齧、或由染污心起。若",
    "T24n1458_002:0534a12": "離欲人但有其四，無後應知。又如式叉摩拏",
    "T24n1458_002:0534a13": "女等調苾芻時，遂便許可後生追悔，彼來強",
    "T24n1458_002:0534a14": "逼無受樂心故無犯，由先許可得窣吐羅罪。",
    "T24n1458_002:0534a15": "如被音樂天女將至自宮遂便陵逼，由失本",
    "T24n1458_002:0534a16": "心故無犯；有此難處不應居止。若因小便狗",
    "T24n1458_002:0534a17": "銜根者無犯；不應對狗小便。又渡河時被魚",
    "T24n1458_002:0534a18": "等齧生支者無犯；不應露身渡河。若道為道",
    "T24n1458_002:0534a19": "想或復生疑，道非道想，入過限時，得波羅",
    "T24n1458_002:0534a20": "市迦。非道道想，或復生疑，得窣吐羅。起心",
    "T24n1458_002:0534a21": "欲作不淨行時，得責心惡作；若興方便整衣",
    "T24n1458_002:0534a22": "裳等，乃至未觸身來得對說惡作；欲行非法，",
    "T24n1458_002:0534a23": "乃至生支未過齊限，得窣吐羅；若過限者，得",
    "T24n1458_002:0534a24": "波羅市迦。若觸女髮及連髮衣、或餘身分，",
    "T24n1458_002:0534a25": "若無觸樂心得窣吐羅；作觸樂心，得眾教罪。",
    "T24n1458_002:0534a26": "於有情身所有瘡穴或餘支分，作流泄心，",
    "T24n1458_002:0534a27": "若泄不淨，得眾教罪。若苾芻以諸明呪及餘",
    "T24n1458_002:0534a28": "雜藥、并幻術事，作諸形像共行婬者，皆得",
    "T24n1458_002:0534a29": "窣吐羅。苾芻犯重之時，若無二種惡心：一不",
    "T24n1458_002:0534b01": "怖心、二者賊心，為煩惱逼遂行非法，初無隱",
    "T24n1458_002:0534b02": "覆向他陳說者，僧伽應與秉白四法，授其",
    "T24n1458_002:0534b03": "學事。得法之人行治罰法，皆與遍住行同，",
    "T24n1458_002:0534b04": "唯除一事，乃至命存與他授食，彼亦自須",
    "T24n1458_002:0534b05": "受食而噉。若後獲阿羅漢果，同善苾芻依本",
    "T24n1458_002:0534b06": "位坐。有餘復云：「仍須六月供侍僧伽，并供",
    "T24n1458_002:0534b07": "上座，營理三衣及波呾羅，所有如法事業皆",
    "T24n1458_002:0534b08": "應助作。從此已後若能稱可僧伽意者，共知",
    "T24n1458_002:0534b09": "調善，應生憐愍休其行法。」此則名為從罪而",
    "T24n1458_002:0534b10": "起。未近圓人犯根本罪無惡心者，此亦應與",
    "T24n1458_002:0534b11": "作授學法。或先犯人、或是賊住、或無眾",
    "T24n1458_002:0534b12": "不和、黃門污尼等，但有違犯皆得惡作。已",
    "T24n1458_002:0534b13": "下諸戒類此應知，一一學處更不重述。諸初",
    "T24n1458_002:0534b14": "犯人皆無本罪，然有責心突色訖里多。其無",
    "T24n1458_002:0534b15": "犯者，謂顛狂類、或親戚死、或非人惱、或時",
    "T24n1458_002:0534b16": "心亂餘痛惱等之所纏迫。於其自身無苾芻",
    "T24n1458_002:0534b17": "想者，皆成無犯。醫人處方令其下灌，無受樂",
    "T24n1458_002:0534b18": "心，此亦非犯。此婬學處具足八緣方成其",
    "T24n1458_002:0534b19": "犯：一、是大苾芻；二、堪行婬境；三、於不壞道；四、",
    "T24n1458_002:0534b20": "己根全；五、興方便；六、入過其限；七、有心受樂；",
    "T24n1458_002:0534b21": "八、有二種心。具此八支，便得無救波羅市迦",
    "T24n1458_002:0534b22": "罪。釋名者，波羅市迦一義如前。復有別釋，能",
    "T24n1458_002:0534b23": "害善品令使銷滅故，名波羅市迦。又復能生",
    "T24n1458_002:0534b24": "惡趣之罪，名波羅市迦。可治、不可治者，賊心",
    "T24n1458_002:0534b25": "故犯，是不可治，異此可治。謂授學人出罪",
    "T24n1458_002:0534b26": "不同者，授學之人盡形方出。其不淨行中有",
    "T24n1458_002:0534b27": "方便窣吐羅罪，重者須對一切僧伽說除，輕",
    "T24n1458_002:0534b28": "者下至四人，餘三他勝准此應知。其僧伽伐",
    "T24n1458_002:0534b29": "尸沙有方便窣吐羅罪，重者下至四人，輕者",
    "T24n1458_002:0534c01": "一人，餘罪可知。下諸學處初八九門多並具",
    "T24n1458_002:0534c02": "悉，自餘有出不出，准事應思。",
    "T24n1458_002:0534c03": "2 不與取學處不與取學處第二",
    "T24n1458_002:0534c04": "佛在王舍城，時但尼迦苾芻盜未生怨王木，",
    "T24n1458_002:0534c05": "為王所執。時彼責言：「汝當合死。」時諸苾芻舉",
    "T24n1458_002:0534c06": "以白佛，佛言：「王法齊何方名為賊行刑罰耶？」",
    "T24n1458_002:0534c07": "遂令阿離耶阿難陀往問其事，法官報云：「王",
    "T24n1458_002:0534c08": "法盜五磨灑合當死罪。」佛言：「當依王法。若",
    "T24n1458_002:0534c09": "苾芻盜滿五磨灑，即當擯棄。因攝取事攝",
    "T24n1458_002:0534c10": "取煩惱，制斯學處。」",
    "T24n1458_002:0534c11": "「若復苾芻，若在聚落、若空閑處，他不與物以",
    "T24n1458_002:0534c12": "盜心取，如是盜時，若王、若大臣，若捉、若殺、若",
    "T24n1458_002:0534c13": "縛驅擯、若呵責言：『咄男子！汝是賊、癡無所",
    "T24n1458_002:0534c14": "知，作如是盜。』如是盜者，此苾芻亦得波羅市",
    "T24n1458_002:0534c15": "迦不應共住。」言在聚落者，謂在牆柵內。若空",
    "T24n1458_002:0534c16": "閑處者，謂牆柵外。他者，謂他女男半擇迦",
    "T24n1458_002:0534c17": "等，非親友知識相委信。人不與者，非他授",
    "T24n1458_002:0534c18": "與。物，謂金銀等物。以盜心者，知是他物，作",
    "T24n1458_002:0534c19": "竊盜心，非親友想，非重還想。取者，謂取屬已，",
    "T24n1458_002:0534c20": "若自取、若教他取。如是盜者，指其限齊，謂滿",
    "T24n1458_002:0534c21": "五磨灑、或時過五，便犯本罪。五磨灑言，據何",
    "T24n1458_002:0534c22": "為准？謂依一迦利沙波拏四分之一，此一迦",
    "T24n1458_002:0534c23": "利沙波拏有二十磨灑，若偷五磨灑，即名犯",
    "T24n1458_002:0534c24": "盜此一磨灑有八十貝齒，一迦利沙波拏總有一千六百貝齒也。此據問時，國法",
    "T24n1458_002:0534c25": "以二十磨灑為迦利沙波拏。若王法以十二",
    "T24n1458_002:0535a01": "磨灑為迦利沙波拏者，盜三磨灑犯重；用十",
    "T24n1458_002:0535a02": "六者，盜四犯重；若四十者，盜十犯重。若更有",
    "T24n1458_002:0535a03": "增減准數應知。王者，謂是國主。若大臣者，謂",
    "T24n1458_002:0535a04": "國輔相依王而活。若捉，謂執取；殺，謂斷命；",
    "T24n1458_002:0535a05": "縛，謂羈鎖等；擯，謂驅令出國，斯等皆是不信",
    "T24n1458_002:0535a06": "王及王大臣所見狹劣。呵責者，是敬信王臣，",
    "T24n1458_002:0535a07": "情懷寬恕，但言責而已。咄男子者，是輕賤言。",
    "T24n1458_002:0535a08": "汝是賊者，是總摽句。癡無所知等者，是別",
    "T24n1458_002:0535a09": "釋句。明是賊因及正作業，由癡無所知故，方",
    "T24n1458_002:0535a10": "便興盜無現法怖及未來怖。如次應知，是謂",
    "T24n1458_002:0535a11": "盜因也。作如是盜者，正明盜業。不告主知，若",
    "T24n1458_002:0535a12": "強、若竊並名為盜。此中亦聲是相似義，如於",
    "T24n1458_002:0535a13": "初部四他勝中。非但初犯婬時即得他勝，若",
    "T24n1458_002:0535a14": "初犯盜亦他勝罪，下諸亦字義皆同此。前云：",
    "T24n1458_002:0535a15": "「不捨學處學羸不說」，於諸學處皆有應知。",
    "T24n1458_002:0535a16": "此中犯者，謂是苾芻或自作、或遣使、或看",
    "T24n1458_002:0535a17": "作，有盜心起方便。是他所攝作彼物想，數滿",
    "T24n1458_002:0535a18": "五磨灑，舉離處作屬己想，得他勝罪。但起",
    "T24n1458_002:0535a19": "惡念便得責心惡作之罪。始從發足乃至未",
    "T24n1458_002:0535a20": "觸物來，犯對說惡作。若觸著物搖動之時，得",
    "T24n1458_002:0535a21": "窣吐羅罪，離處便得本罪。若數不滿，但得麁",
    "T24n1458_002:0535a22": "罪，即此方便得惡作罪。盜得物時，即據其方",
    "T24n1458_002:0535a23": "國而斷物價。為方便時，一舉滿五，便成本",
    "T24n1458_002:0535a24": "罪。如頻多舉方始滿者，一一取時咸窣吐羅，",
    "T24n1458_002:0535a25": "後雖滿五，不犯根本。然置物處多類不同：或",
    "T24n1458_002:0535a26": "在地上、或以器盛、或於牆石棚幞衣桁、或",
    "T24n1458_002:0535a27": "內箱篋、或挂象牙、或置戶扇、或安床座。然",
    "T24n1458_002:0535a28": "此地等有差殊者，平坦一段名為一處；若裂",
    "T24n1458_002:0535a29": "為縫、或畫或書，即非一處。若在場處色別成",
    "T24n1458_002:0535b01": "異，若在倉窖口平，名為一處；若物欠少及板",
    "T24n1458_002:0535b02": "席等隔障之時，即非一處。若在地敷據草色",
    "T24n1458_002:0535b03": "別，若在鞍乘據衣色異。若象身肥滿總成一",
    "T24n1458_002:0535b04": "處，若身瘦減隨處成別。若於象處所有鞍",
    "T24n1458_002:0535b05": "具，及馬車步乘諸雜輦輿，各隨其處有一異",
    "T24n1458_002:0535b06": "不同。若盜船時，船以纜繫，或復無纜搖動",
    "T24n1458_002:0535b07": "之時，便得惡作；或解纜隨流、或地上曳去離",
    "T24n1458_002:0535b08": "見處時，便得本罪。若泝流而去者，隨所趣岸",
    "T24n1458_002:0535b09": "與河闊量等，便得本罪。若阿遮利耶、鄔波馱",
    "T24n1458_002:0535b10": "耶所付之衣，作賊心取，若從寺內却入房中、",
    "T24n1458_002:0535b11": "或復從房而向簷處、或從簷詣門、或行之寺",
    "T24n1458_002:0535b12": "外、或從高趣下、從下至高、或從露向屏、從",
    "T24n1458_002:0535b13": "屏向露、或時在後退步徐行、或時在前進步",
    "T24n1458_002:0535b14": "而去，至不見處，皆得本罪。或風飄物墮在屋",
    "T24n1458_002:0535b15": "上、或墮樓隅、或復取他浣衣人物、或盜根生",
    "T24n1458_002:0535b16": "物謂香附子薑芋之類、及諸樹等、或盜經",
    "T24n1458_002:0535b17": "書，皆計直犯罪。盜設利羅、世尊馱都，有人守",
    "T24n1458_002:0535b18": "護意欲供養，作大師想者，犯惡作罪。若作衒",
    "T24n1458_002:0535b19": "賣求財利心而盜取者，得他勝罪。若天祠中",
    "T24n1458_002:0535b20": "及以制底香臺之處有莊嚴具，若有人守護，",
    "T24n1458_002:0535b21": "得波羅市迦；非人護者，獲窣吐羅；無非人護，",
    "T24n1458_002:0535b22": "若作諸天藥叉護想，得惡作罪。若盜傍生物，",
    "T24n1458_002:0535b23": "得窣吐羅。若是人物傍生所偷，人想取之，亦",
    "T24n1458_002:0535b24": "得本罪；作傍生想，得窣吐羅罪。",
    "T24n1458_002:0535b25": "若苾芻盜無足、二足、四足、多足之類。言無足",
    "T24n1458_002:0535b26": "者，謂蛇、蛭等人所攝養，賣以規財。二足者，謂",
    "T24n1458_002:0535b27": "是人、鳥，若盜人時至期契處犯。盜鳥有二：一、",
    "T24n1458_002:0535b28": "自手持去離處時犯；二、引逐人來飛墮時犯。",
    "T24n1458_002:0535b29": "弟子門人被他偷去，已屬於彼、或未相屬，",
    "T24n1458_002:0535c01": "偷奪取者，隨前次第成犯非犯。苾芻被他逼",
    "T24n1458_002:0535c02": "掠為奴，身自逃走者無犯。四足者，謂象馬等，",
    "T24n1458_002:0535c03": "或群處盜、或繫處盜，齊不見處，犯他勝罪。多",
    "T24n1458_002:0535c04": "足者，蝎蜈蚣等，此乃獄官及王大臣，或汎",
    "T24n1458_002:0535c05": "海商舶之所畜養，盜此等時計直犯罪。若盜",
    "T24n1458_002:0535c06": "有主伏藏，呪力持來，未見物時得吐羅罪；若",
    "T24n1458_002:0535c07": "見彼物便得他勝。無主伏藏未見已來，得惡",
    "T24n1458_002:0535c08": "作罪，見時麁罪。若遭旱時決彼堤水，將入",
    "T24n1458_002:0535c09": "己田，令他不熟至實成就，准價得罪。或時遭",
    "T24n1458_002:0535c10": "澇泄水下流故損他苗，亦計直成罪。水難得",
    "T24n1458_002:0535c11": "處數量有定，盜取水時准價得罪；盜非人水",
    "T24n1458_002:0535c12": "得窣吐羅。他斷河水決而自用，亦准價犯。若",
    "T24n1458_002:0535c13": "盜水陸所生諸花取之為束，舉離處時計直",
    "T24n1458_002:0535c14": "成犯。弶羂網罩所繫有情，及賊偷牛繫之於",
    "T24n1458_002:0535c15": "柱，盜心解時離處成重；懷悲愍者得惡作罪。",
    "T24n1458_002:0535c16": "苾芻盜時，作如是念：「若得物已即便毀壞。令",
    "T24n1458_002:0535c17": "彼失財不入己。」者，得窣吐羅。獵師逐鹿走入",
    "T24n1458_002:0535c18": "寺中，隨傷不傷不還無犯。若鹿被射入寺便",
    "T24n1458_002:0535c19": "死者，應還獵人，不應留礙。若物在河水中令",
    "T24n1458_002:0535c20": "物沈浮，是為異處。若在泥裏據其出沒，隨離",
    "T24n1458_002:0535c21": "處時計物成犯。若他田地及園店等意為僧",
    "T24n1458_002:0535c22": "伽，非理言競官斷與時，彼心未捨，得窣吐羅。",
    "T24n1458_002:0535c23": "心若捨時，即得本罪。官不斷與，得窣吐羅。若",
    "T24n1458_002:0535c24": "就王斷，斷得便重，由斷事中王為上故。若餘",
    "T24n1458_002:0535c25": "斷官，待他心息方犯。若以籬圍、或去封記，籬",
    "T24n1458_002:0535c26": "未合時但獲麁罪。若籬合者，即犯他勝。若與",
    "T24n1458_002:0535c27": "賊同心示彼舍處，後時受分隨得招罪。若後",
    "T24n1458_002:0535c28": "生悔向彼物家，報遣防護勿令失脫，或共賊",
    "T24n1458_002:0535c29": "結伴心悔不行，設彼賊偷皆方便罪。後雖受",
    "T24n1458_002:0536a01": "分，亦窣吐羅。與賊同行，欲為盜事，中路而退，",
    "T24n1458_002:0536a02": "但得惡作。同心作賊為他守道，分物受分者",
    "T24n1458_002:0536a03": "成犯。由怖為伴無心共盜，彼雖偷得，苾芻非",
    "T24n1458_002:0536a04": "犯。若元為結契得便屬己，由有限局，獲者",
    "T24n1458_002:0536a05": "成犯。若異此者，分物之時據分得罪。若苾芻",
    "T24n1458_002:0536a06": "或持自物、或是他物，作如是語：「我欲偷稅。」如",
    "T24n1458_002:0536a07": "是語者，得越法罪。教偷稅者，從異道去，得惡",
    "T24n1458_002:0536a08": "作罪。若作惡心指他異道，冀免稅直，得窣吐",
    "T24n1458_002:0536a09": "羅。若持他物過彼稅處，無取分心者麁罪。未",
    "T24n1458_002:0536a10": "至稅處、或取半分、或取全分，而未過處，得窣",
    "T24n1458_002:0536a11": "吐羅。若過稅處，數滿本罪。若持己物到於稅",
    "T24n1458_002:0536a12": "處，使他越過，亦得本罪。實是己財，決心迴",
    "T24n1458_002:0536a13": "與父母兄等，告掌稅者：「此非我物，不與汝",
    "T24n1458_002:0536a14": "稅。」或乘空去、或口含；或衣裹、或避路，並得",
    "T24n1458_002:0536a15": "麁罪。若所盜物極賤極貴，價難准知，賤得吐",
    "T24n1458_002:0536a16": "羅，貴招本罪。若諸商人將應稅物置苾芻衣",
    "T24n1458_002:0536a17": "袋中，苾芻不知，携過無犯。然諸道行苾芻所",
    "T24n1458_002:0536a18": "有衣物，不應無人守護，宜於物處留二苾芻，",
    "T24n1458_002:0536a19": "餘共乞食。供守護者雖不聽著，而強著者，若",
    "T24n1458_002:0536a20": "無淨人應自捉棄，告云：「汝物當自收取。」苾",
    "T24n1458_002:0536a21": "芻單己逐伴遠行，須乞食時，可於己物明",
    "T24n1458_002:0536a22": "為記驗，若後迴還當須撿察。若為父母及三",
    "T24n1458_002:0536a23": "寶事持過稅處，應為稅官種種說法，稱讚三",
    "T24n1458_002:0536a24": "寶、說父母恩，彼不取稅直者無犯，若猶索",
    "T24n1458_002:0536a25": "直者應與。若三寶財持過稅所，應持一分酬",
    "T24n1458_002:0536a26": "彼稅直，後當均分，勿令偏少。若共苾芻涉路",
    "T24n1458_002:0536a27": "而行，問伴苾芻方為持物，不持稅財於稅道",
    "T24n1458_002:0536a28": "過。若是新布，應截縷頭牛糞染之，持去非",
    "T24n1458_002:0536a29": "犯。",
    "T24n1458_002:0536b01": "若藥直衣留縷不染，為病持過者無犯。凡是",
    "T24n1458_002:0536b02": "遣他染衣物者，應須問彼已為染未？若不問",
    "T24n1458_002:0536b03": "者，得惡作罪。苾芻不合將偷稅者持付稅官，",
    "T24n1458_002:0536b04": "得惡作罪。若夫實不言，苾芻妄說，從彼妻索，",
    "T24n1458_002:0536b05": "隨得物時犯有輕重。多人同契偷彼一衣，隨",
    "T24n1458_002:0536b06": "受分時計直成犯。本偷衣袋擬簡取衣，初移",
    "T24n1458_002:0536b07": "袋時得窣吐羅；後選得時，隨獲犯罪。若他衣",
    "T24n1458_002:0536b08": "物在象牙杙笐竿等處，苾芻盜時并杙等持",
    "T24n1458_002:0536b09": "去，但得吐羅；舉離杙等時，隨事得罪。若遣苾",
    "T24n1458_002:0536b10": "芻某處取衣，彼作賊心而往偷取，若得物時",
    "T24n1458_002:0536b11": "隨事招犯，作彼物心者無犯。不聞他告，自為",
    "T24n1458_002:0536b12": "彼人偷得物時，得窣吐羅罪。已近圓令他",
    "T24n1458_002:0536b13": "盜非近圓獲物，得麁罪，與此相翻亦得麁",
    "T24n1458_002:0536b14": "罪，第三本罪，第四惡作。正近圓時亦為四句。",
    "T24n1458_002:0536b15": "正近圓時令他盜非正近圓時獲物，得窣吐",
    "T24n1458_002:0536b16": "羅罪，翻此麁罪，第三惡作，第四本罪。此兩四",
    "T24n1458_002:0536b17": "句通諸學處，隨事應思。盜事略有五種：一、對",
    "T24n1458_002:0536b18": "面強取；二、竊盜取；三、調弄取；四、因寄付取；",
    "T24n1458_002:0536b19": "五、與更奪取。此之五種咸是賊收，若依法取",
    "T24n1458_002:0536b20": "者無犯。盜他樹果以杖打取，一打數滿，便得",
    "T24n1458_002:0536b21": "本罪。如不滿者，隨打麁罪。",
    "T24n1458_002:0536b22": "若苾芻在東西二洲，即據彼方所用錢貨，以",
    "T24n1458_002:0536b23": "斷輕重。北俱盧洲物非己想，無不與取，故",
    "T24n1458_002:0536b24": "無盜罪。若於方處用鐵等為錢，而是貴價，盜",
    "T24n1458_002:0536b25": "此物時准價成犯。縱偷貝齒數盈萬億，一取",
    "T24n1458_002:0536b26": "之時但四磨灑，無根本罪，得多窣吐羅。作盜",
    "T24n1458_002:0536b27": "他心而起方便，後為己想，但得麁罪，翻此",
    "T24n1458_002:0536b28": "得重。若於己物作他物心，賊想舉移，得吐羅",
    "T24n1458_002:0536b29": "罪。於大穀聚破而偷去，一取數滿成重，餘輕。",
    "T24n1458_002:0536c01": "若偷寶等掘地埋之，意令損壞，唯得麁罪。",
    "T24n1458_002:0536c02": "有施物來知非己分，言「我合得」者，得窣吐羅",
    "T24n1458_002:0536c03": "罪，若受其物准數成犯。他不請食輒去食者，",
    "T24n1458_002:0536c04": "得惡作罪。本師有緣須向餘處，為受利者非",
    "T24n1458_002:0536c05": "犯。若取分時，須告他知，勿不囑言輒取他分。",
    "T24n1458_002:0536c06": "若為他將物擬濟病人，聞彼身亡物還本主，",
    "T24n1458_002:0536c07": "若及命在後方死者，此成亡物。若掌庫人自",
    "T24n1458_002:0536c08": "為賊意盜取他物，施與苾芻，施想受者無犯。",
    "T24n1458_002:0536c09": "若賊盜他物為恐怖故，持施苾芻，此不應受；",
    "T24n1458_002:0536c10": "若作還彼主心，受之無犯。若知是賊首領者，",
    "T24n1458_002:0536c11": "隨意應受；既受得已，刀割染壞方可畜持，本",
    "T24n1458_002:0536c12": "主來索者應還。若以書手字手印，以為期",
    "T24n1458_002:0536c13": "契而盜他物，准事成犯。若盜故廢錢貝及",
    "T24n1458_002:0536c14": "破缺假偽者，皆准當時價直成犯。若興方便",
    "T24n1458_002:0536c15": "欲盜他財，觸著之後便從主乞，主若與時得",
    "T24n1458_002:0536c16": "前麁罪。寶及寶類壞色方取，據後價成犯。初",
    "T24n1458_002:0536c17": "為貸借後欲不還，決絕之時便得本罪。若他",
    "T24n1458_002:0536c18": "所寄物，先作盜心後時移處，得窣吐羅，并得",
    "T24n1458_002:0536c19": "本罪。若先移處後心決絕，亦得本罪。博弈偷",
    "T24n1458_002:0536c20": "子迷惑取物，准數成犯。凡是賭物，皆得惡作。",
    "T24n1458_002:0536c21": "意偷彼物而錯得此，既乖本心但得麁罪。本",
    "T24n1458_002:0536c22": "偷弊服內有貴衣，後撿見時准物得罪。苾芻",
    "T24n1458_002:0536c23": "洗時，見寶瓶露以物蓋覆者非犯，主索應",
    "T24n1458_002:0536c24": "還。若此寺物，有偷盜心移向彼寺，得惡作罪。",
    "T24n1458_002:0536c25": "鳥栖之巢有鳥守護，取柴將染得惡作罪。若",
    "T24n1458_002:0536c26": "鼠盜己物見時應取，若是鼠物則不應收，鼠",
    "T24n1458_002:0536c27": "若持來便成施主，為彼物想應為受之。",
    "T24n1458_002:0536c28": "有病苾芻遣人持物，心希福利供養僧伽，",
    "T24n1458_002:0536c29": "不依彼言隨情處分，得窣吐羅罪。亡苾",
    "T24n1458_002:0537a01": "芻物，是佛弟子悉皆合得，若作法已盜此",
    "T24n1458_002:0537a02": "物時，數滿成重。若營作人為眾舉貸，若其身",
    "T24n1458_002:0537a03": "死以眾物償。他舉物時報諸耆宿，苾芻明書",
    "T24n1458_002:0537a04": "券契方可與之。被賊偷物已作捨心，重奪彼",
    "T24n1458_002:0537a05": "財，准數成犯。被他盜去，若作捨心即是屬他，",
    "T24n1458_002:0537a06": "不應重奪。是故苾芻被他盜時，不應倉卒輒",
    "T24n1458_002:0537a07": "為捨意，後見應取。若見賊來應現瞋相，恐",
    "T24n1458_002:0537a08": "喝令去，捉得賊者不應付官，先為說法從乞",
    "T24n1458_002:0537a09": "其物。若不肯與當酬半價、或復全還，已成衣",
    "T24n1458_002:0537a10": "鉢卒難得故。苾芻若見未損死屍，或自壞、或",
    "T24n1458_002:0537a11": "遣人壞取糞掃衣，得惡作罪。下至蟲蟻穿壞，",
    "T24n1458_002:0537a12": "若取此衣便成應理。於深摩舍那處有死人",
    "T24n1458_002:0537a13": "衣，若有掌人不應輒取，得窣吐羅。若賊盜財",
    "T24n1458_002:0537a14": "不能持去，所遺棄物不可輒收。若言隨意",
    "T24n1458_002:0537a15": "者，取成非犯。賊偷猪肉及甘蔗、多羅果等，嫌",
    "T24n1458_002:0537a16": "不將去，對眾應取。要而言之，取糞掃衣，應",
    "T24n1458_002:0537a17": "須詳審，方可收拾。凡見衣物，若作糞掃衣",
    "T24n1458_002:0537a18": "想者，隨意應取，無賊心故非犯。若糞掃衣有",
    "T24n1458_002:0537a19": "不淨污者，此不應畜，淨浣染已持之。得死屍",
    "T24n1458_002:0537a20": "衣，停七八日曝於籬上，浣染應畜。又送死",
    "T24n1458_002:0537a21": "人衣主持來施，若重索者，即應持還，不還",
    "T24n1458_002:0537a22": "得罪。若更持來，應為受之，莫生嫌恨而不為",
    "T24n1458_002:0537a23": "受。",
    "T24n1458_002:0537a24": "有客苾芻來住房內，應相問知：「若有人來可",
    "T24n1458_002:0537a25": "與物不？」若言與者，失物不償，如云莫與，而與",
    "T24n1458_002:0537a26": "他者，失全償直。又客苾芻先不相識，創來",
    "T24n1458_002:0537a27": "至房但可言談，問其安不？不應即為按摩身",
    "T24n1458_002:0537a28": "體解其勞倦。所有水土澡豆牛糞及齒木等，",
    "T24n1458_002:0537a29": "客問主人方得取用，不問得罪。若先相識，既",
    "T24n1458_002:0537b01": "為解勞按摩身已，澡豆、牛糞、齒木、水等，不須",
    "T24n1458_002:0537b02": "問主隨意取用。若於河津船處授受財物，極",
    "T24n1458_002:0537b03": "須存意，不應輒放，令物損失。若損，應酬直，",
    "T24n1458_002:0537b04": "異此無犯。凡授事人閉寺門時有其五別：",
    "T24n1458_002:0537b05": "謂上下轉、鳴鎖并副鎖、門關、及扂不閉，賊偷，",
    "T24n1458_002:0537b06": "准事酬直。若闕一者應還一分，乃至若總不",
    "T24n1458_002:0537b07": "著，即應全償。若施主本心造立房寺，於此寺",
    "T24n1458_002:0537b08": "住者與其供養，苾芻輒將餘食，計直全犯。",
    "T24n1458_002:0537b09": "若苾芻等得遺落物，置顯露處，識者應還。若",
    "T24n1458_002:0537b10": "為病人欲覓藥者，須問病人：「何處求藥？」應如",
    "T24n1458_002:0537b11": "所教處覓。苾芻有緣為去，許酬小鉢，後輒自",
    "T24n1458_002:0537b12": "取，己想無犯。凡諸苾芻不應受雇而作，若",
    "T24n1458_002:0537b13": "換其作業、或作福心者無過。時給孤獨長者",
    "T24n1458_002:0537b14": "兒被賊偷去，尊者毛嗢揭羅野那為之持來，",
    "T24n1458_002:0537b15": "尊者畢隣陀婆蹉取外甥兒，及護寺家淨人",
    "T24n1458_002:0537b16": "意，為悲憐現其神力、或呪術力取悉皆無犯。",
    "T24n1458_002:0537b17": "他所攝物作他想疑，盜得重罪。非他所攝、",
    "T24n1458_002:0537b18": "他攝想疑，便得麁罪。若有主物作無主想、",
    "T24n1458_002:0537b19": "若己物想、或暫用心、或告他知、或親友意者",
    "T24n1458_002:0537b20": "無犯。凡親友知識可委寄者，有其三種：謂上、",
    "T24n1458_002:0537b21": "中、下，應如其次為上中下而委寄之，若異此",
    "T24n1458_002:0537b22": "者得越法罪。此犯緣者是善淨苾芻，或自作、",
    "T24n1458_002:0537b23": "或使人盜想，取是他物作有主心，以一方便",
    "T24n1458_002:0537b24": "數滿移處，為屬己想，即得他勝。若緣闕者，得",
    "T24n1458_002:0537b25": "窣吐羅罪。又取物之時無盜心者，並皆無犯。",
    "T24n1458_002:0537b26": "又無犯者，謂最初犯人、或癡狂心亂痛惱所",
    "T24n1458_002:0537b27": "纏，此乃遍通諸餘學處。",
    "T24n1458_002:0537b28": "根本薩婆多部律攝卷第二"
}