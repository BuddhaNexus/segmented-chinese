{
    "X53n0842_029:0521a04": "俱舍論頌疏",
    "X53n0842_029:0521a06": "　　破我品",
    "X53n0842_029:0521a07": "夫雲披月現。執喪空明。若不摧邪。將何顯正。此品來",
    "X53n0842_029:0521a08": "意。良有以焉。有滯相之賓迷方之子。法無主宰。橫生",
    "X53n0842_029:0521a09": "我執。身見一起。諸惑隨生。溺三有河。背八正路。其為",
    "X53n0842_029:0521a10": "過也。不亦悲哉。論主將登一子。情慇四心。傷而愍之。",
    "X53n0842_029:0521a11": "故制斯論。執我不同。總有三種。一犢子部。二數論宗。",
    "X53n0842_029:0521a12": "三勝論宗。破此三計。廣如長論。今唯釋頌。不可具陳。",
    "X53n0842_029:0521a13": "略舉總宗。以為發起。犢子部者。十八部中之一部也。",
    "X53n0842_029:0521a14": "佛在世時。有一外道。厥名犢子。今此部執。同斯外道。",
    "X53n0842_029:0521a15": "故以標名。此品破中。先破犢子。次破數論。後破勝論。",
    "X53n0842_029:0521a16": "良為此部。是佛弟子。見同外道。殊所不應。故先破之。",
    "X53n0842_029:0521a17": "今言破彼。先料其計。論云。然犢子部執。有補特伽羅。",
    "X53n0842_029:0521a18": "其體與五蘊。不一不異。解云。彼計真我。名補特伽羅。",
    "X53n0842_029:0521a19": "此云數取趣。蘊剎那滅。於轉無能。但由於我。能捨此",
    "X53n0842_029:0521a20": "蘊。能續餘蘊。數取諸趣。故執實我無。名補特伽羅。計",
    "X53n0842_029:0521a21": "我與蘊。不一不異。非斷非常。若言蘊一。蘊滅我滅。便",
    "X53n0842_029:0521a22": "成斷見。若言蘊異。蘊滅我在。是則常見計。皆墮其邊。",
    "X53n0842_029:0521a23": "故知此我。與五蘊法。不一不異。非斷非常。論主破云。",
    "X53n0842_029:0521a24": "汝所執我。為實為假。若言是實。應與蘊異。有別性故。",
    "X53n0842_029:0521b01": "如色等實。與受等異。又有實體。必應有因。如五蘊實。",
    "X53n0842_029:0521b02": "從因生故。若計因生。是則無常。便違汝宗。我非無常。",
    "X53n0842_029:0521b03": "若有實體。不從因生。應是無為。同外道見。又汝計我",
    "X53n0842_029:0521b04": "非無為也。若非因生。又非無為。汝所執我。應成無用。",
    "X53n0842_029:0521b05": "若我是假。便因我說。無實我故。又彼部法。有五法藏。",
    "X53n0842_029:0521b06": "三世為三。無為為四。我為第五不可說藏。我在生死。",
    "X53n0842_029:0521b07": "不可說與三世。為一為異。若入涅槃。不可說與無為",
    "X53n0842_029:0521b08": "亦為一為異。故立此我。為不可說藏。破云。我與前四",
    "X53n0842_029:0521b09": "法藏。若不可說為異故。即不應說為第五法藏。我與",
    "X53n0842_029:0521b10": "前四。若不可說為一故。即不可說為非第五。非第五",
    "X53n0842_029:0521b11": "者。即是前四法藏。既第五非第五。俱不可說。但應建",
    "X53n0842_029:0521b12": "立前四法藏。上來理破。已下教證。論云。薄伽梵告梵",
    "X53n0842_029:0521b13": "志言。我說一切有。唯是十二處攝。若數取趣。非是處",
    "X53n0842_029:0521b14": "攝。無體理成。若是處攝。則不應言是不可說。又汝部",
    "X53n0842_029:0521b15": "誦契經亦言。諸所有眼。諸所有色。廣說乃至苾蒭當",
    "X53n0842_029:0521b16": "知。如來齊此。施設一切。建立一切。有實體法。此中無",
    "X53n0842_029:0521b17": "有補特伽羅。如何可說彼有實體。頻婆娑羅經亦說。",
    "X53n0842_029:0521b18": "此中無有我我所性。唯有一切眾苦法體。將正已生。",
    "X53n0842_029:0521b19": "乃至廣說。據上理教。都無我性。如何犢子橫計執我",
    "X53n0842_029:0521b20": "耶。",
    "X53n0842_029:0521b21": "從此論主引頌證破。於中有二。一正破。二流通。初有",
    "X53n0842_029:0521b22": "十七行頌是正破。後有三行是流通。初正破中。束成",
    "X53n0842_029:0521b23": "六分。一正顯真空分。第二明佛遍知分。第三置答益",
    "X53n0842_029:0521b24": "物分。第四因相不測分。第五果生先後分。第六業報",
    "X53n0842_029:0521c01": "難知分。就正顯真空分中。初是羅漢尼說。次是世尊",
    "X53n0842_029:0521c02": "說。今則是初。論云。有阿羅漢尼。名世羅(此云小山)為魔王",
    "X53n0842_029:0521c03": "說。",
    "X53n0842_029:0521c04": "　汝墮惡見趣　　於空行聚中　　妄執有有情",
    "X53n0842_029:0521c05": "　智者達非有　　如即攬眾分　　假想立為車",
    "X53n0842_029:0521c06": "　世俗立有情　　應知攬諸蘊",
    "X53n0842_029:0521c07": "釋曰。汝墮惡見趣者。標魔過也。汝此魔王。墮惡見趣。",
    "X53n0842_029:0521c08": "身見名惡。一障聖道。二為癡覆。三為惑因。稱之為惡。",
    "X53n0842_029:0521c09": "趣向生死。為流轉因。因之為趣。惡見即趣。名惡見趣。",
    "X53n0842_029:0521c10": "於空行聚中。妄執有有情者。正釋惡見也。五蘊和合。",
    "X53n0842_029:0521c11": "名為行聚。都無作者。稱之為空。執實有情。為惡見也。",
    "X53n0842_029:0521c12": "智者達非有者。顯真空也。有情是假。聖道達非有。既",
    "X53n0842_029:0521c13": "除我執。故顯真空。如即攬眾分至攬諸蘊者。舉喻釋",
    "X53n0842_029:0521c14": "成。初則喻顯。後則法合。攬輪輞等以成其車。車即是",
    "X53n0842_029:0521c15": "假。攬五蘊法。以成有情。情何得實。",
    "X53n0842_029:0521c16": "其次世尊。於雜阿笈摩中為婆羅門婆抱梨說(婆抱梨此",
    "X53n0842_029:0521c17": "云棗。父母怜子。目此棗名也)。",
    "X53n0842_029:0521c18": "　婆抱梨諦聽　　能解諸結法　　謂依心故染",
    "X53n0842_029:0521c19": "　亦依心故淨　　我實無我性　　顛倒故執有",
    "X53n0842_029:0521c20": "　無有情無我　　唯有有因法　　謂十二有支",
    "X53n0842_029:0521c21": "　所攝蘊處界　　審思此一切　　無補特伽羅",
    "X53n0842_029:0521c22": "　既觀內是空　　觀外空亦爾　　能修知觀者",
    "X53n0842_029:0521c23": "　亦都不可得",
    "X53n0842_029:0521c24": "釋曰。婆抱梨諦聽。能解諸結法者。勸聽法也。結謂結",
    "X53n0842_029:0522a01": "縛。解結妙法。汝善聽之。謂依心故染。亦依心故淨者。",
    "X53n0842_029:0522a02": "標所說法也。心染即染。心淨便淨。汝依淨心結能解",
    "X53n0842_029:0522a03": "矣。我實無我性。顛倒故執有者。釋前依心染也。都無",
    "X53n0842_029:0522a04": "實我。橫計作者。倒想起其心成染焉。無有情無我。唯",
    "X53n0842_029:0522a05": "有有因法者。據依心淨也。果由因起。名有因法。但由",
    "X53n0842_029:0522a06": "因力。果遂得生。果由因生。實無作者。故無我見也。因",
    "X53n0842_029:0522a07": "果和合。假名為人。故元有情也。達有因法。情我見滅。",
    "X53n0842_029:0522a08": "心便淨矣。謂十二有支。至亦都不可得者。釋前有因",
    "X53n0842_029:0522a09": "法也。十二有支。薀處界三。此一切法。唯有因果。無數",
    "X53n0842_029:0522a10": "取趣。但有情身。無數取趣。即是內空。外非情法。亦復",
    "X53n0842_029:0522a11": "法空。修此空觀。亦不可得。詳此經頌。是佛世尊。於小",
    "X53n0842_029:0522a12": "乘經。密談大教。真空之理。於斯盡矣。犢子部難。若無",
    "X53n0842_029:0522a13": "實我。是則世尊非一切智。要因真我。非剎那滅。方頓",
    "X53n0842_029:0522a14": "遍知。以心心所剎那剎那異生滅故。故心心所。非頓",
    "X53n0842_029:0522a15": "遍知。論主答云。但約相續。有堪能故。知一切法名一",
    "X53n0842_029:0522a16": "切智。非由一念能頓遍知。",
    "X53n0842_029:0522a17": "從此已下舉頌以答。即是第二明佛通知分。於中有",
    "X53n0842_029:0522a18": "二。一舉頌正明。第二引頌證成。今則是初。頌曰。",
    "X53n0842_029:0522a19": "　由相續有能　　如火食一切　　如是一切智",
    "X53n0842_029:0522a20": "　非由頓遍知",
    "X53n0842_029:0522a21": "釋曰。火食一切。豈一念火。能燒一切。但約相續。說燒",
    "X53n0842_029:0522a22": "一切。佛智亦爾。但據相續。名一切智。",
    "X53n0842_029:0522a23": "從此第二引證。犢子部問。如何得知。約相續說。知一",
    "X53n0842_029:0522a24": "切法非我遍知。論主答云。說佛世尊有三世故。犢子",
    "X53n0842_029:0522b01": "部問。於何處說。",
    "X53n0842_029:0522b02": "從此論主引頌成證。如有頌曰。",
    "X53n0842_029:0522b03": "　若過去諸佛　　若未來諸佛　　及現在諸佛",
    "X53n0842_029:0522b04": "　皆滅眾生憂",
    "X53n0842_029:0522b05": "釋曰。此頌既說有三世佛。故約佛智。於相續位。知一",
    "X53n0842_029:0522b06": "切法。不由於我。能頓遍知。以佛世尊三世攝故。彼此",
    "X53n0842_029:0522b07": "計我體是佛世尊。復說我體非三世攝。此頌既說佛",
    "X53n0842_029:0522b08": "在三世。故汝計我非是世尊。我既非佛。明知遍知不",
    "X53n0842_029:0522b09": "由於我。名頓遍知。理必應爾。",
    "X53n0842_029:0522b11": "俱舍頌疏　論本第二十九"
}