{
    "T14n0489_001:0704b02": "No. 489",
    "T14n0489_001:0704b03": "佛說除蓋障菩薩所問經卷第一",
    "T14n0489_001:0704b05": "西天譯經三藏朝散大夫試鴻臚少",
    "T14n0489_001:0704b06": "卿傳梵大師賜紫沙門臣法護等",
    "T14n0489_001:0704b07": "奉　詔譯",
    "T14n0489_001:0704b08": "如是我聞：一時，佛在象頭山中，與大苾芻眾",
    "T14n0489_001:0704b09": "七萬二千人俱，皆是阿羅漢——諸漏已盡無復",
    "T14n0489_001:0704b10": "煩惱，心善解脫慧善解脫，如大龍王諸有所",
    "T14n0489_001:0704b11": "作悉已成辦，釋諸重擔逮得己利，盡諸有結，",
    "T14n0489_001:0704b12": "正智妙心俱得解脫，諸心自在到勝彼岸，善",
    "T14n0489_001:0704b13": "入法界建立法幢，心能棄捨一切利養，正善",
    "T14n0489_001:0704b14": "出家極善具圓，滿足諸願住涅槃道——唯一補",
    "T14n0489_001:0704b15": "特伽羅現居學地，所謂尊者阿難。諸菩薩摩",
    "T14n0489_001:0704b16": "訶薩八萬四千人，皆是一生補處——獲諸總持",
    "T14n0489_001:0704b17": "得一切智，現前趣向一切智，漸入一切智，增",
    "T14n0489_001:0704b18": "廣一切智，得無礙總持諸三摩地；復能安住",
    "T14n0489_001:0704b19": "首楞嚴王妙三摩地，具大神通遊戲自在，履",
    "T14n0489_001:0704b20": "輕安道，離諸所起一切障累，大慈大悲廣遍",
    "T14n0489_001:0704b21": "十方一切世界，超越無邊一切佛剎，通達空",
    "T14n0489_001:0704b22": "行及無相行諸願離著，勤劬發起一切有情",
    "T14n0489_001:0704b23": "利益勝行，善入一切佛之境界；心如虛空具",
    "T14n0489_001:0704b24": "無邊智，心如大海深無涯底，心如須彌山王",
    "T14n0489_001:0704b25": "堅固不動，心如蓮華離諸染著，心如妙寶極",
    "T14n0489_001:0704b26": "善清淨，心如真金精鍊瑩潔——其名曰寶星菩",
    "T14n0489_001:0704b27": "薩摩訶薩、寶手菩薩摩訶薩、寶印手菩薩摩",
    "T14n0489_001:0704b28": "訶薩、寶冠菩薩摩訶薩、寶髻菩薩摩訶薩、寶",
    "T14n0489_001:0704b29": "峯菩薩摩訶薩、寶積菩薩摩訶薩、寶頂菩薩",
    "T14n0489_001:0704c01": "摩訶薩、寶幢菩薩摩訶薩、金剛藏菩薩摩訶",
    "T14n0489_001:0704c02": "薩、金藏菩薩摩訶薩、寶藏菩薩摩訶薩、吉祥",
    "T14n0489_001:0704c03": "藏菩薩摩訶薩、淨藏菩薩摩訶薩、淨無垢藏",
    "T14n0489_001:0704c04": "菩薩摩訶薩、如來藏菩薩摩訶薩、智藏菩薩",
    "T14n0489_001:0704c05": "摩訶薩、日藏菩薩摩訶薩、等持藏菩薩摩訶",
    "T14n0489_001:0704c06": "薩、蓮華藏菩薩摩訶薩、解脫月菩薩摩訶薩、",
    "T14n0489_001:0704c07": "普月菩薩摩訶薩、普賢菩薩摩訶薩、觀自在",
    "T14n0489_001:0704c08": "菩薩摩訶薩、得大勢菩薩摩訶薩、普光菩薩",
    "T14n0489_001:0704c09": "摩訶薩、普眼菩薩摩訶薩、蓮華眼菩薩摩訶",
    "T14n0489_001:0704c10": "薩、廣眼菩薩摩訶薩、普威儀道菩薩摩訶薩、",
    "T14n0489_001:0704c11": "普嚴相菩薩摩訶薩、普戒慧菩薩摩訶薩、智",
    "T14n0489_001:0704c12": "慧菩薩摩訶薩、法慧菩薩摩訶薩、勝慧菩薩",
    "T14n0489_001:0704c13": "摩訶薩、上慧菩薩摩訶薩、金剛慧菩薩摩訶",
    "T14n0489_001:0704c14": "薩、最勝慧菩薩摩訶薩、師子慧菩薩摩訶薩、",
    "T14n0489_001:0704c15": "師子遊戲菩薩摩訶薩、大音聲王菩薩摩訶",
    "T14n0489_001:0704c16": "薩、師子吼聲菩薩摩訶薩、震吼深妙音聲菩",
    "T14n0489_001:0704c17": "薩摩訶薩、無染著菩薩摩訶薩、離諸垢菩薩",
    "T14n0489_001:0704c18": "摩訶薩、月光菩薩摩訶薩、日光菩薩摩訶薩、",
    "T14n0489_001:0704c19": "智光菩薩摩訶薩、智吉祥菩薩摩訶薩、賢吉",
    "T14n0489_001:0704c20": "祥菩薩摩訶薩、月吉祥菩薩摩訶薩、蓮華吉",
    "T14n0489_001:0704c21": "祥菩薩摩訶薩、寶吉祥菩薩摩訶薩、妙吉祥",
    "T14n0489_001:0704c22": "童真菩薩摩訶薩，如是等諸菩薩眾而為上",
    "T14n0489_001:0704c23": "首。",
    "T14n0489_001:0704c24": "復有賢護等十六大士，慈氏等賢劫中一切",
    "T14n0489_001:0704c25": "菩薩摩訶薩眾。",
    "T14n0489_001:0704c26": "四大王天主等四大王天諸天子眾、帝釋天",
    "T14n0489_001:0704c27": "主等忉利天中諸天子眾、須夜摩天主等夜",
    "T14n0489_001:0704c28": "摩天中諸天子眾、兜率陀天主等兜率陀天",
    "T14n0489_001:0704c29": "諸天子眾、善變化天主等化樂天中諸天子眾、",
    "T14n0489_001:0705a01": "他化自在天主等他化自在天中諸天子眾、",
    "T14n0489_001:0705a02": "導師等善分魔王子眾、大梵天主等梵眾",
    "T14n0489_001:0705a03": "天中諸天子眾、大自在天主等五淨居天諸",
    "T14n0489_001:0705a04": "天子眾，毘摩質多羅阿修羅王、大力阿修羅",
    "T14n0489_001:0705a05": "王、羅睺阿修羅王等無數百千阿修羅眾，阿",
    "T14n0489_001:0705a06": "那婆達多大龍王、摩那斯大龍王、娑伽羅",
    "T14n0489_001:0705a07": "大龍王、阿難多大龍王、嚩蘇枳大龍王等無",
    "T14n0489_001:0705a08": "數百千龍王之眾，吉祥威光龍王子等、無數",
    "T14n0489_001:0705a09": "百千龍王之子并諸龍女，及餘無數百千天、",
    "T14n0489_001:0705a10": "龍、夜叉、乾闥婆、阿修羅、迦樓羅、緊那羅、摩",
    "T14n0489_001:0705a11": "睺羅伽、人、非人等大眾集會。時，象頭山遍",
    "T14n0489_001:0705a12": "四方面四由旬內，天人大眾充滿虛空，乃至",
    "T14n0489_001:0705a13": "無有一毛端量極微塵量之所空缺。於如是",
    "T14n0489_001:0705a14": "等天、龍、夜叉、乾闥婆、阿修羅、迦樓羅、緊那羅、摩",
    "T14n0489_001:0705a15": "睺羅伽、人、非人等眾會中間，敷佛所坐妙師",
    "T14n0489_001:0705a16": "子座。其座高一由旬，縱廣正等各半由旬，嚴",
    "T14n0489_001:0705a17": "設無數百千天妙寶衣，寶鈴寶網張設幰蓋",
    "T14n0489_001:0705a18": "彌覆其上。復有無數百千天妙繒帛，周匝垂",
    "T14n0489_001:0705a19": "掛，散真珠華及諸妙華。又師子座周匝地方",
    "T14n0489_001:0705a20": "皆是金剛所成，嚴飾殊妙地平如掌，柔軟",
    "T14n0489_001:0705a21": "清淨妙香芬馥，無數百千天妙寶華散布其",
    "T14n0489_001:0705a22": "地。復有蓮華大若車輪，無數百千黃金為葉，",
    "T14n0489_001:0705a23": "瑠璃為莖，帝青為臺，馬腦為鬚，妙香可愛適",
    "T14n0489_001:0705a24": "悅快樂，如是莊嚴佛所受用。又復師子之座，",
    "T14n0489_001:0705a25": "於其四隅不近不遠，有四寶樹而極聳拔，高",
    "T14n0489_001:0705a26": "半由旬，周廣盤欝三俱盧舍。",
    "T14n0489_001:0705a27": "爾時，世尊在大眾中處師子座，以極淨慧轉",
    "T14n0489_001:0705a28": "妙法輪，摧伏魔軍不染世法，作師子吼明煥",
    "T14n0489_001:0705a29": "無畏。猶如大池清淨無雜，又如大海廣積妙",
    "T14n0489_001:0705b01": "寶深無涯底，如須彌山王高出眾山，如日光",
    "T14n0489_001:0705b02": "明威耀赫奕，如滿月輪人所愛樂，如大龍王",
    "T14n0489_001:0705b03": "能雨法雨，如大梵王世間最上。而佛世尊與",
    "T14n0489_001:0705b04": "無數百千俱胝那庾多梵王、護世等無邊善調",
    "T14n0489_001:0705b05": "伏者弟子眾俱，是時大眾一心誠諦瞻仰世",
    "T14n0489_001:0705b06": "尊。",
    "T14n0489_001:0705b07": "爾時，世尊先以常光照諸大眾，於常光中復",
    "T14n0489_001:0705b08": "從頂上放大光明，其名普照，是光復有無數",
    "T14n0489_001:0705b09": "百千光明眷屬，其光即於十方一切世界普",
    "T14n0489_001:0705b10": "照耀已，旋環佛所右繞三匝，復從世尊口門",
    "T14n0489_001:0705b11": "而入。而佛世尊口門之相悉無動靜，譬如日",
    "T14n0489_001:0705b12": "月光明悉從虛空界入，而虛空界亦無動靜；",
    "T14n0489_001:0705b13": "佛之光明口門入時，無動靜相亦復如是。又",
    "T14n0489_001:0705b14": "如積以乾沙投之酥油，或投以水，彼等入時",
    "T14n0489_001:0705b15": "悉無動靜；佛之光明口門入時，無動靜相亦",
    "T14n0489_001:0705b16": "復如是。",
    "T14n0489_001:0705b17": "爾時，東方去此佛剎過殑伽沙數等世界，有",
    "T14n0489_001:0705b18": "世界名大蓮華，其中有佛號蓮華眼如來、應",
    "T14n0489_001:0705b19": "供、正等正覺、明行足、善逝、世間解、無上士、調御",
    "T14n0489_001:0705b20": "丈夫、天人師、佛、世尊，為諸菩薩宣說法要。彼",
    "T14n0489_001:0705b21": "所說法唯以一乘發起利益，彼佛剎中無有",
    "T14n0489_001:0705b22": "聲聞緣覺名字，況復聲聞緣覺乘法？又彼世",
    "T14n0489_001:0705b23": "界有情皆修菩薩行法，得不退轉於阿耨多",
    "T14n0489_001:0705b24": "羅三藐三菩提。又彼世界，不以飲食而為資",
    "T14n0489_001:0705b25": "養，彼諸菩薩悉以等持靜慮法喜為食。又彼",
    "T14n0489_001:0705b26": "世界，不以日月星宿而為照明，皆彼如來身",
    "T14n0489_001:0705b27": "光普照而悉清淨。又復其土，無諸草木沙礫",
    "T14n0489_001:0705b28": "土石山等，地平如掌。彼有菩薩摩訶薩名除",
    "T14n0489_001:0705b29": "蓋障，獨止一處，若諸有情聞是菩薩名者，一",
    "T14n0489_001:0705c01": "切障累悉得蠲除。",
    "T14n0489_001:0705c02": "是時，除蓋障菩薩摩訶薩蒙佛光明之所照",
    "T14n0489_001:0705c03": "觸，離自所止詣彼佛所，到已頭面禮佛雙足",
    "T14n0489_001:0705c04": "退住一面；并餘菩薩各各蒙光所照觸已悉",
    "T14n0489_001:0705c05": "離所止，咸來詣彼世尊蓮華眼如來所，到已，",
    "T14n0489_001:0705c06": "頭面各禮佛足，退住一面。",
    "T14n0489_001:0705c07": "爾時，除蓋障菩薩摩訶薩即從座起，偏袒右",
    "T14n0489_001:0705c08": "肩，右膝著於蓮華臺上，合掌頂禮，白其佛言：",
    "T14n0489_001:0705c09": "「世尊！何故有是光明，極善無垢清淨悅意，使",
    "T14n0489_001:0705c10": "諸有情蒙光照者身心調暢？」",
    "T14n0489_001:0705c11": "爾時，蓮華眼如來告除蓋障菩薩摩訶薩言：",
    "T14n0489_001:0705c12": "「善男子！西方去此佛剎過殑伽沙數等世界，",
    "T14n0489_001:0705c13": "有世界名娑婆，其中有佛，號釋迦牟尼如來、",
    "T14n0489_001:0705c14": "應供、正等正覺、明行足、善逝、世間解、無上士、調",
    "T14n0489_001:0705c15": "御丈夫、天人師、佛、世尊。若諸有情聞彼如來",
    "T14n0489_001:0705c16": "名字之者，悉得不退轉於阿耨多羅三藐三",
    "T14n0489_001:0705c17": "菩提，是彼如來所現此光明。」即時除蓋障菩",
    "T14n0489_001:0705c18": "薩摩訶薩復白佛言：「世尊！何因何緣而諸有",
    "T14n0489_001:0705c19": "情聞彼如來名字之者，悉得不退轉於阿耨",
    "T14n0489_001:0705c20": "多羅三藐三菩提？」蓮華眼如來告除蓋障菩",
    "T14n0489_001:0705c21": "薩摩訶薩言：「善男子！彼佛如來往昔修行菩",
    "T14n0489_001:0705c22": "薩道時，發是願言：『願我當來成正覺已，一切",
    "T14n0489_001:0705c23": "有情聞我名者，悉得不退轉於阿耨多羅三",
    "T14n0489_001:0705c24": "藐三菩提。』」除蓋障菩薩言：「云何？世尊！彼世界",
    "T14n0489_001:0705c25": "中一切有情悉得不退轉邪？」佛言：「不也。善男",
    "T14n0489_001:0705c26": "子！」除蓋障菩薩言：「云何？世尊！若然者，亦有有",
    "T14n0489_001:0705c27": "情不聞彼佛名邪？」佛言：「善男子！一切皆聞。」除",
    "T14n0489_001:0705c28": "蓋障菩薩言：「若皆聞者，何故乃有不得不退",
    "T14n0489_001:0705c29": "轉者？」佛言：「善男子！所言一切不退轉，亦非一",
    "T14n0489_001:0706a01": "切不退轉。」除蓋障菩薩言：「如佛所說，一切不",
    "T14n0489_001:0706a02": "退轉，亦非一切不退轉。其義云何？」佛言：「善男",
    "T14n0489_001:0706a03": "子！若有有情得聞如來名字，生起不退轉種",
    "T14n0489_001:0706a04": "子者，我說斯等有情得不退轉；非是得聞如",
    "T14n0489_001:0706a05": "來名字，俱時皆得不退轉地。「善男子！我今復",
    "T14n0489_001:0706a06": "說譬喻以成斯義。譬如有樹初植種子，而其",
    "T14n0489_001:0706a07": "種子離諸過失，後以諸緣得生牙莖，乃至滋",
    "T14n0489_001:0706a08": "長果實成結。善男子！彼樹何故但說種子？」除",
    "T14n0489_001:0706a09": "蓋障菩薩言：「世尊！由其種子離諸過失，乃至",
    "T14n0489_001:0706a10": "果實成辦，故說種子。」佛言：「善男子！得不退轉",
    "T14n0489_001:0706a11": "有情亦復如是，由彼纔聞如來名字之時，不",
    "T14n0489_001:0706a12": "退轉種子生起具足，而其有情即於阿耨多",
    "T14n0489_001:0706a13": "羅三藐三菩提得不退轉。」",
    "T14n0489_001:0706a14": "爾時，除蓋障菩薩摩訶薩白蓮華眼如來言：",
    "T14n0489_001:0706a15": "「世尊！我今欲往娑婆世界，瞻覩世尊釋迦牟",
    "T14n0489_001:0706a16": "尼如來、應供、正等正覺，禮奉親近尊重供養。」",
    "T14n0489_001:0706a17": "於是蓮華眼如來告除蓋障菩薩言：「善男子！",
    "T14n0489_001:0706a18": "汝當可往，今正是時。」餘諸菩薩俱白蓮華眼",
    "T14n0489_001:0706a19": "如來言：「世尊！我等亦欲往詣娑婆世界，瞻覩",
    "T14n0489_001:0706a20": "世尊釋迦牟尼如來、應供、正等正覺，禮奉親",
    "T14n0489_001:0706a21": "近尊重供養。」時彼世尊告諸菩薩言：「善男子！",
    "T14n0489_001:0706a22": "汝等可往，今正是時。然汝往彼世界，勿生放",
    "T14n0489_001:0706a23": "逸。何以故？彼世界中諸有情類極貪瞋癡，無",
    "T14n0489_001:0706a24": "沙門婆羅門父母之想，非法欲行，暴惡麁獷，",
    "T14n0489_001:0706a25": "口出惡言，高倨輕慢，染著懈怠，破戒造惡，",
    "T14n0489_001:0706a26": "慳嫉增盛，如是多種煩惱隨煩惱等。彼佛世",
    "T14n0489_001:0706a27": "尊，於如是等惡有情中而為說法。」彼諸菩薩",
    "T14n0489_001:0706a28": "白其佛言：「世尊！彼佛如來難行能行，於如是",
    "T14n0489_001:0706a29": "等惡有情中能為說法。」佛言：「諸善男子！如是，",
    "T14n0489_001:0706b01": "如是。彼佛如來難行能行，惡有情中能為說",
    "T14n0489_001:0706b02": "法。又，善男子！彼諸有情亦復如是，難行能行，",
    "T14n0489_001:0706b03": "於彼雜染世界之中，能起一善心者斯為極",
    "T14n0489_001:0706b04": "難。何以故？若清淨世界中，清淨有情發起善",
    "T14n0489_001:0706b05": "心豈為希有？雜染世界之中能起善行者極",
    "T14n0489_001:0706b06": "為希有，能於一彈指頃發淨信心，一彈指頃",
    "T14n0489_001:0706b07": "能歸依佛及法僧寶，一彈指頃修持淨戒，一",
    "T14n0489_001:0706b08": "彈指頃離貪著心，一彈指頃起悲愍意發阿",
    "T14n0489_001:0706b09": "耨多羅三藐三菩提心，極為希有。」諸菩薩言：",
    "T14n0489_001:0706b10": "「希有世界！希有善逝！」",
    "T14n0489_001:0706b11": "爾時，除蓋障菩薩摩訶薩等諸菩薩眾，咸歎：",
    "T14n0489_001:0706b12": "「善哉！於彼佛所，如其行相，聞佛所言，順佛教",
    "T14n0489_001:0706b13": "勅。」各各頭面禮佛足已，從佛會出，俱時往詣",
    "T14n0489_001:0706b14": "娑婆世界。於世尊釋迦牟尼佛所，作供養事，",
    "T14n0489_001:0706b15": "或有化現諸寶樹者，枝幹𦟛圓色相榮茂，華",
    "T14n0489_001:0706b16": "果具足。或現瑠璃寶樹，或現頗胝迦樹，或現",
    "T14n0489_001:0706b17": "劫樹，或真金樹，或眾華樹，或眾果樹，或現妙",
    "T14n0489_001:0706b18": "寶衣雲，或莊嚴雲，或塗香雲，或寶鬘雲，或妙",
    "T14n0489_001:0706b19": "蓋雲，或末香雲，或鼓樂雲，如其所應各化現",
    "T14n0489_001:0706b20": "已，咸悉萃集前導除蓋障菩薩摩訶薩等諸",
    "T14n0489_001:0706b21": "菩薩眾，來詣娑婆世界。",
    "T14n0489_001:0706b22": "爾時，除蓋障菩薩摩訶薩告諸菩薩言：「仁者！",
    "T14n0489_001:0706b23": "彼娑婆世界諸有情等苦之深重，仁等宜應",
    "T14n0489_001:0706b24": "隨其神力善化而往，使彼有情得勝妙樂。」時",
    "T14n0489_001:0706b25": "諸菩薩聞是語已，如教而行。",
    "T14n0489_001:0706b26": "爾時，除蓋障菩薩摩訶薩如其色相，以自神",
    "T14n0489_001:0706b27": "力作諸化事，即從身中放大光明，善妙無垢",
    "T14n0489_001:0706b28": "清淨適悅，使諸有情蒙光照者身心調暢。是",
    "T14n0489_001:0706b29": "光普遍廣照於此三千大千世界，而此三千",
    "T14n0489_001:0706c01": "大千世界之中，所有地獄餓鬼畜生等趣，諸",
    "T14n0489_001:0706c02": "有情類蒙光照觸，皆得離苦息恚害心，互相",
    "T14n0489_001:0706c03": "皆起父母之想。又此三千大千世界之中，幽",
    "T14n0489_001:0706c04": "隱暗暝，日月光明所不照處是光普照，所有",
    "T14n0489_001:0706c05": "日月具大神力，有大威德自在照耀，為此光",
    "T14n0489_001:0706c06": "明映蔽不現，悉無焰赫光耀之用。又此三千",
    "T14n0489_001:0706c07": "大千世界光明普照，其中所生諸有情類互",
    "T14n0489_001:0706c08": "得相見。又此三千大千世界，諸鐵圍山、大鐵",
    "T14n0489_001:0706c09": "圍山、目真隣陀山、摩訶目真隣陀山、寶山、黑",
    "T14n0489_001:0706c10": "山及諸山等，其光普照，上至梵世下至阿鼻",
    "T14n0489_001:0706c11": "大地獄，於其中間一切方分而無光明所不",
    "T14n0489_001:0706c12": "照處。",
    "T14n0489_001:0706c13": "爾時，諸菩薩眾隨彼色相如其所應，亦以神",
    "T14n0489_001:0706c14": "力作諸化事，令諸有情須食者得食，須飲者",
    "T14n0489_001:0706c15": "得飲，須衣者得衣，須輦輿者得輦輿，須財者",
    "T14n0489_001:0706c16": "得財，盲者能視，聾者能聽，裸者得覆，迷亂之",
    "T14n0489_001:0706c17": "者還得正念，苦者得樂，諸懷妊者產生無難。",
    "T14n0489_001:0706c18": "佛說除蓋障菩薩所問經卷第一"
}