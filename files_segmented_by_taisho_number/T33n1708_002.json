{
    "T33n1708_002:0386a18": "仁王經疏卷中(本)",
    "T33n1708_002:0386a20": "西明寺沙門圓測撰",
    "T33n1708_002:0386a21": "教化品第三",
    "T33n1708_002:0386a22": "將釋此品。略有二義。初解品名。後正釋文。菩",
    "T33n1708_002:0386a23": "薩化生。以善示眾名教。令彼改惡為化。品義",
    "T33n1708_002:0386a24": "如上。或可教眾離惡。化令住善。故名教化。依",
    "T33n1708_002:0386a25": "本記云。此品宗明分別菩薩得空之階位。應",
    "T33n1708_002:0386a26": "言五忍品。而言教化品者。自有二義。一五忍",
    "T33n1708_002:0386a27": "菩薩。攝化眾生。二者如來以五忍法教。教",
    "T33n1708_002:0386a28": "化諸王。故名教化品。",
    "T33n1708_002:0386a29": "經。白佛言(至)眾生可化。釋曰。第二依文正",
    "T33n1708_002:0386b01": "釋。上來廣釋二護。文別有三。初觀空品。明護",
    "T33n1708_002:0386b02": "佛果。是自利行。次教化品。釋十地菩薩利他",
    "T33n1708_002:0386b03": "行。後二諦品。辨二護所依理。上來已辨護",
    "T33n1708_002:0386b04": "佛果訖。自下第二。釋十地行。於此品中。大",
    "T33n1708_002:0386b05": "分為二。初王發三問。後世尊正答。此即初",
    "T33n1708_002:0386b06": "也。文有兩節。初白佛言護十地行菩薩者。牒",
    "T33n1708_002:0386b07": "前品中護十地行。菩薩即能護人也。次云何",
    "T33n1708_002:0386b08": "可行等者。正發問辭。問有三意。一行可行者。",
    "T33n1708_002:0386b09": "問菩薩自利可行法。二云何行化眾生者。問",
    "T33n1708_002:0386b10": "利他行。謂依何地行。能化眾生。三以何相眾",
    "T33n1708_002:0386b11": "生可化者。問所化生實不實相。又解初問自",
    "T33n1708_002:0386b12": "利依何行相。故以五忍行答之。次問利他依",
    "T33n1708_002:0386b13": "何位行。故以十地行答之。後問何相眾生可",
    "T33n1708_002:0386b14": "化。故以幻化身。見幻化眾生。而教化之。至文",
    "T33n1708_002:0386b15": "當釋。問豈不此品說利他行。如何初問自利",
    "T33n1708_002:0386b16": "行耶。答護菩薩行。通利自他。就勝說故。但言",
    "T33n1708_002:0386b17": "教化。",
    "T33n1708_002:0386b18": "佛告大王。五忍是菩薩法。釋曰。第二如來",
    "T33n1708_002:0386b19": "正答。於中有二。初答前二問。後佛告大王汝",
    "T33n1708_002:0386b20": "先言下。答第三問。前中有三。初正答二問。次",
    "T33n1708_002:0386b21": "爾時百萬下。王以偈讚。後佛告諸得道下。如",
    "T33n1708_002:0386b22": "來述可。就答二問。於中有二。初正答前問。兼",
    "T33n1708_002:0386b23": "一答利他。後白佛言下。正答後問。兼答自",
    "T33n1708_002:0386b24": "利。前中有三。初標宗略答。次善男子下。次第",
    "T33n1708_002:0386b25": "廣釋。後眾生本業下。釋已總結。前略答中。文",
    "T33n1708_002:0386b26": "復有三。初標數略答。次依數列名。後結示自",
    "T33n1708_002:0386b27": "性。此即初也。准下結文。諸佛菩薩。本所修",
    "T33n1708_002:0386b28": "行。今隨問答。但言菩薩。",
    "T33n1708_002:0386b29": "伏忍上中下(至)寂滅忍上下。釋曰。第二依",
    "T33n1708_002:0386c01": "數列名。謂地前三賢。未得無漏。不能內證但",
    "T33n1708_002:0386c02": "能伏除。而不永斷。名之為伏。忍謂忍解。體即",
    "T33n1708_002:0386c03": "是慧。以伏標忍。名為伏忍。初二三地。得無漏",
    "T33n1708_002:0386c04": "信。故名信忍。四五六地。趣無生忍。名之為",
    "T33n1708_002:0386c05": "順。七八九地。安住慧心無生理中。名無生",
    "T33n1708_002:0386c06": "忍。灌頂菩薩。及如來地。觀第一義寂滅真如。",
    "T33n1708_002:0386c07": "名寂滅忍。然此五忍諸教不同。若依本業瓔",
    "T33n1708_002:0386c08": "珞經。略開六性。一習種性。二性種性。三道種",
    "T33n1708_002:0386c09": "性。四聖種性。五等覺性。六妙覺性。解云。彼",
    "T33n1708_002:0386c10": "經意者。如次十住。十行。十迴向。十地。金剛",
    "T33n1708_002:0386c11": "心。及如來地。廣開即有四十二賢聖。所謂十",
    "T33n1708_002:0386c12": "解。十行。十迴向。十地。等覺。妙覺。依善戒經。",
    "T33n1708_002:0386c13": "瑜伽四十七。菩薩地。開為十三住。一者種性。",
    "T33n1708_002:0386c14": "二者解行。十地為十。佛地為一。即名十三。如",
    "T33n1708_002:0386c15": "此等文。不可具述。然此所說三伏忍位。略有",
    "T33n1708_002:0386c16": "三釋。一本記云。十信為習種性。十解為性種",
    "T33n1708_002:0386c17": "性。十行為道種性。十迴向已上。即屬見道。",
    "T33n1708_002:0386c18": "經說信等為其性故。又下經云。十信十止十",
    "T33n1708_002:0386c19": "堅心。故知十信。為習種性。一云。此經十信為",
    "T33n1708_002:0386c20": "習。十解十行為性。十迴向為道種性。如何得",
    "T33n1708_002:0386c21": "知十信為習。解云。如梁攝論。論曰。於幾時中",
    "T33n1708_002:0386c22": "修行。十地正行得圓滿。論曰有五人。於三僧",
    "T33n1708_002:0386c23": "祇劫。修行圓滿。或七阿僧祇。或三十三阿",
    "T33n1708_002:0386c24": "僧祇。言五人者。一願樂行人。滿初僧祇。次",
    "T33n1708_002:0386c25": "有三人。謂清淨意樂行人。有相行人。無相",
    "T33n1708_002:0386c26": "行人。於前六地及第七地。滿第二阿僧祇。",
    "T33n1708_002:0386c27": "從此已後。第五無功用行人。滿第三僧祇。",
    "T33n1708_002:0386c28": "彼釋論云。願樂行人。自有四種。謂十信。十",
    "T33n1708_002:0386c29": "解。十行。十迴向。如須陀洹前有四方便。廣說",
    "T33n1708_002:0387a01": "如彼。解云。十信初心。入僧祇數。理應攝在習",
    "T33n1708_002:0387a02": "種性位。由斯義故。十解十行。性種性攝。十迴",
    "T33n1708_002:0387a03": "向心。道種性攝。如理應知。一云。此經三品伏",
    "T33n1708_002:0387a04": "忍。如瓔珞經三種伏忍。雖有三說。後說為正。",
    "T33n1708_002:0387a05": "所以者何。若如初說。如何經說伏忍聖胎三",
    "T33n1708_002:0387a06": "十人也。應說聖胎人有四十。又違本業經",
    "T33n1708_002:0387a07": "說。賢聖四十二種。應說賢聖有五十二。若如",
    "T33n1708_002:0387a08": "次說。二失同前。又彼所引。願樂位中。四種人",
    "T33n1708_002:0387a09": "者。真諦自案。非論正文。由斯大唐世親論",
    "T33n1708_002:0387a10": "本。及大業本。皆無此文。故三釋中。後說為",
    "T33n1708_002:0387a11": "正。順諸聖教。不違道理。",
    "T33n1708_002:0387a12": "經。名為諸佛菩薩脩般若波羅蜜。釋曰。第",
    "T33n1708_002:0387a13": "三總結。五忍是可行法。心以慧為性。如經",
    "T33n1708_002:0387a14": "可知。",
    "T33n1708_002:0387a15": "經。善男子(至)脩行伏忍。釋曰。自下第二廣",
    "T33n1708_002:0387a16": "釋五忍。即分為五。就伏忍中。三賢不同。復分",
    "T33n1708_002:0387a17": "為三。此即第一釋習種性。於中有五。一明方",
    "T33n1708_002:0387a18": "便。二菩薩入位。三顯化力。四釋超過。五彰",
    "T33n1708_002:0387a19": "勝因。此即第一明方便也。言初發相信者。未",
    "T33n1708_002:0387a20": "入十住十信人也。謂初發心。而未見理。名為",
    "T33n1708_002:0387a21": "想信。長耳三藏云。習種性前。有三想發心。謂",
    "T33n1708_002:0387a22": "假想發。輕想發。信想發。假想發者。藉三種",
    "T33n1708_002:0387a23": "力。一善友力。謂善知識。二行力。謂受律儀。",
    "T33n1708_002:0387a24": "三法力。謂通別兩力。通謂如來藏。別謂信",
    "T33n1708_002:0387a25": "等五根。緣此三力。於佛菩提。假起菩提想。求",
    "T33n1708_002:0387a26": "以自安安他。如聲聞假觀非青青想而能治",
    "T33n1708_002:0387a27": "惑。此中乖爾。名假想發。此後想想不已。義",
    "T33n1708_002:0387a28": "當難識。譬如輕毛無所倚著。名輕想發。此",
    "T33n1708_002:0387a29": "後心路轉明。信珠顯現。名信想發。即入十信",
    "T33n1708_002:0387b01": "位。故名初發想信也。恒河沙眾生者。顯發心",
    "T33n1708_002:0387b02": "者多入。位者小。是故經云。譬之魚子。菴羅樹",
    "T33n1708_002:0387b03": "華。結果甚小。修習伏忍者。即修十信。為伏",
    "T33n1708_002:0387b04": "忍方便。故瓔珞經說。一賢名門。謂初發心。未",
    "T33n1708_002:0387b05": "上住前。有十恒名字菩薩。常修十心。謂信進",
    "T33n1708_002:0387b06": "念定。及至願心。又曰十信以前。想心中行者。",
    "T33n1708_002:0387b07": "是退分善根。若一劫至十劫。修行十信。得入",
    "T33n1708_002:0387b08": "十住。",
    "T33n1708_002:0387b09": "經。於三寶中(至)迴向心。釋曰。第二正辨入",
    "T33n1708_002:0387b10": "位。於三寶田。生十種心。就十心中。前五自",
    "T33n1708_002:0387b11": "利。後五利他。前五心者。信等五根。後五心",
    "T33n1708_002:0387b12": "者。一施。二戒。三護三寶。四求勝果。名為願",
    "T33n1708_002:0387b13": "心。五迴求菩提。名迴向心。問瓔珞經。及華嚴",
    "T33n1708_002:0387b14": "等。所說十住。與此經異。有何意耶。後十住",
    "T33n1708_002:0387b15": "者。一發心住。二持地住。三修行住。四生貴",
    "T33n1708_002:0387b16": "住。五方便具足住。六正心住。七不退住。八童",
    "T33n1708_002:0387b17": "真住。九法王子住。十灌頂住。解云。舊來相",
    "T33n1708_002:0387b18": "傳。十住二種。一者別相十住。如瓔珞經發",
    "T33n1708_002:0387b19": "心住等。二者通相十住。謂信心等。以為十住",
    "T33n1708_002:0387b20": "體。諸位皆行十信心故。是故本業經中。初地",
    "T33n1708_002:0387b21": "菩薩。百法明門。所謂十信各有十心。即百法",
    "T33n1708_002:0387b22": "也。今此經中依通相說。故不相違。",
    "T33n1708_002:0387b23": "經。是為菩薩(至)化眾生。釋曰。第三顯其化",
    "T33n1708_002:0387b24": "力。謂十住菩薩。作銅輪王。王二天下。南西二",
    "T33n1708_002:0387b25": "方。故言小分化生也。",
    "T33n1708_002:0387b26": "經。已超過二乘一切善地。釋曰。第四釋超",
    "T33n1708_002:0387b27": "二乘地。",
    "T33n1708_002:0387b28": "經。一切諸佛(至)為聖胎也。釋曰。第五彰成",
    "T33n1708_002:0387b29": "勝因。謂諸菩薩長養行者。十心。令成聖胎",
    "T33n1708_002:0387c01": "故。",
    "T33n1708_002:0387c02": "經。復次善男子(至)有十心(或有本云。次第起于慧地。性種性有十心。且依前本)。",
    "T33n1708_002:0387c03": "釋曰。自下第二明性種性。文別有四。一明入",
    "T33n1708_002:0387c04": "位。二顯位體。三辨攝化。四釋離過。此明入",
    "T33n1708_002:0387c05": "位。於三忍中居第二位。故言復次。三中第二。",
    "T33n1708_002:0387c06": "名中伏忍。與前聞慧。隣接而生。即是思數。不",
    "T33n1708_002:0387c07": "依定水。故名乾慧。即思慧也。今言干者。此",
    "T33n1708_002:0387c08": "字謬也。故瓔珞經。說有六性。亦名六慧。言六",
    "T33n1708_002:0387c09": "性者。如前所引。習種性。性種性。道種性。聖",
    "T33n1708_002:0387c10": "種性。等覺性。妙覺性。言六慧者。聞慧。思慧。",
    "T33n1708_002:0387c11": "修慧。照寂名性慧。寂照慧。故知干慧。即思",
    "T33n1708_002:0387c12": "慧也。習已成性。名性種性。有十心者。總標其",
    "T33n1708_002:0387c13": "數。問善戒經等。習後性前。何故此經。習前性",
    "T33n1708_002:0387c14": "後。答瑜伽等說。立第八識。分別現行種子",
    "T33n1708_002:0387c15": "差別。種子為性。現行為習。故彼經說。先性",
    "T33n1708_002:0387c16": "後習。今此仁王本業經等。不說第八。唯現非",
    "T33n1708_002:0387c17": "種。初起名習。習以成性。故彼此說。互不相",
    "T33n1708_002:0387c18": "違。",
    "T33n1708_002:0387c19": "經。所謂四意止(至)無我也。釋曰。第二顯位",
    "T33n1708_002:0387c20": "體性。文別有三。初明四意止。即四念處。次明",
    "T33n1708_002:0387c21": "三意止。即三善根。後明三意止。謂三世因",
    "T33n1708_002:0387c22": "果忍。言四意止者。用慧為體。而言意止者。意",
    "T33n1708_002:0387c23": "謂心王。由慧力故。令心止住四種境中。故名",
    "T33n1708_002:0387c24": "意止。身受心法者。辨所觀境也。言不淨苦無",
    "T33n1708_002:0387c25": "常無我也。正明四觀除四顛倒。所謂觀身不",
    "T33n1708_002:0387c26": "淨。能除淨倒。觀受是苦。能除樂倒。觀心無",
    "T33n1708_002:0387c27": "常。能除常倒。觀法無我。能除我倒。",
    "T33n1708_002:0387c28": "經。三意止。三善根。慈施慧也。釋曰。第二三",
    "T33n1708_002:0387c29": "善根斷嗔貪痴。此明三種善根。令心止住三",
    "T33n1708_002:0388a01": "種境。故名三意止。慈是無嗔。施無貪。慧是",
    "T33n1708_002:0388a02": "無痴。如其次第。除嗔貪痴。薩婆多宗。義如上",
    "T33n1708_002:0388a03": "說。今依大乘。自有兩釋。一云同薩婆多。無痴",
    "T33n1708_002:0388a04": "善根。以慧為體。一云離慧以外。別有無痴。如",
    "T33n1708_002:0388a05": "成唯識等。今此經文。同薩婆多。用慧為體。",
    "T33n1708_002:0388a06": "經。三意止。未來果忍也。釋曰。第三緣三",
    "T33n1708_002:0388a07": "世因果忍。謂緣過去。唯因非果。若緣現在。亦",
    "T33n1708_002:0388a08": "因亦果。望前後故。緣未來世。唯果非因。在",
    "T33n1708_002:0388a09": "後時故。此亦是慧。忍受前境。故名為忍。",
    "T33n1708_002:0388a10": "經。是菩薩亦能化一切眾生。釋曰。第三攝",
    "T33n1708_002:0388a11": "化應知。",
    "T33n1708_002:0388a12": "經。已能過(至)所不能壞。釋曰。第四離過。謂",
    "T33n1708_002:0388a13": "過我人等者。遠離我見。然彼我見。有眾多名。",
    "T33n1708_002:0388a14": "謂我人知者見者眾生。如瑜伽有八種。名依",
    "T33n1708_002:0388a15": "大般若。有十三名。言外道倒想者。六十二見",
    "T33n1708_002:0388a16": "等。",
    "T33n1708_002:0388a17": "經。復次善男子。修行上伏忍。進入平等道。",
    "T33n1708_002:0388a18": "名為道種性地(或有本云。復有十道十種性地。旦依前本)。釋曰。第三",
    "T33n1708_002:0388a19": "釋道種性地。文別有四。一標位總名。二出位",
    "T33n1708_002:0388a20": "體性。三攝化分齊。四辨勝用。此即初也。謂",
    "T33n1708_002:0388a21": "入初地。離能所取平等聖道。此與聖道為因",
    "T33n1708_002:0388a22": "性故。名道種性。",
    "T33n1708_002:0388a23": "經。所謂觀色(至)解脫忍。釋曰。第二別出體",
    "T33n1708_002:0388a24": "性。文別有三。初明五忍。次顯三忍。後辨二",
    "T33n1708_002:0388a25": "忍。合成十忍。總釋意云。有情流轉。五蘊為",
    "T33n1708_002:0388a26": "體。流三界處。尋其根本。不離二諦。故成十",
    "T33n1708_002:0388a27": "忍。忍謂忍解。然即是慧。前文五忍。從果",
    "T33n1708_002:0388a28": "立名。由觀五蘊。得五分法身故。後之五忍。從",
    "T33n1708_002:0388a29": "境立名。尋即可知。此即第一明觀五蘊。得前",
    "T33n1708_002:0388b01": "五忍。謂觀色蘊。便得戒忍。表無表戒。皆色",
    "T33n1708_002:0388b02": "蘊故。准此經文。表無表戒。皆是色也。觀識蘊",
    "T33n1708_002:0388b03": "得知見忍。以了別識與知見慧。義相順故。觀",
    "T33n1708_002:0388b04": "想蘊得定忍。以彼假想。能入定故。如四無色",
    "T33n1708_002:0388b05": "由想故得。觀受蘊得慧忍。以依受故。立於四",
    "T33n1708_002:0388b06": "禪。由依禪故。能發者慧。是故觀受。而得慧",
    "T33n1708_002:0388b07": "忍。解脫忍者。是解脫身。解脫有二種。一者有",
    "T33n1708_002:0388b08": "為解脫。即是勝解。二者無為解脫。此明由斷",
    "T33n1708_002:0388b09": "行蘊所攝煩惱。偏得行蘊所攝勝解。名解脫",
    "T33n1708_002:0388b10": "忍。於境自在。名解脫故。是故婆沙。及佛地",
    "T33n1708_002:0388b11": "論。皆說勝解為解脫身。故言觀行蘊得解脫",
    "T33n1708_002:0388b12": "忍。若廣分別。義如別章。",
    "T33n1708_002:0388b13": "經。觀三界因果(至)無相忍。釋曰。第二釋",
    "T33n1708_002:0388b14": "三忍。謂觀三界苦得空忍。於苦果上立空義",
    "T33n1708_002:0388b15": "故。於三界因。得無願忍。以煩惱業為諦因",
    "T33n1708_002:0388b16": "故。通觀因果。得無相忍。證因果空。證無相",
    "T33n1708_002:0388b17": "故。又解。觀欲界因果得無願。極可厭故。觀",
    "T33n1708_002:0388b18": "色因果以得空。離麁法故。依欲色得無相。諸",
    "T33n1708_002:0388b19": "十相法多分盡故。如是等釋。不可具述。",
    "T33n1708_002:0388b20": "經。觀二諦虛實(至)得無生忍。釋曰。第三明",
    "T33n1708_002:0388b21": "二諦忍。謂觀俗得無常忍。觀真得無生忍。此",
    "T33n1708_002:0388b22": "約有為無為。以釋二諦。",
    "T33n1708_002:0388b23": "經。是菩薩(至)四天下。釋曰。第三攝化分",
    "T33n1708_002:0388b24": "齊。謂道種性。作金輪王。化四天下。又解。是",
    "T33n1708_002:0388b25": "菩薩十堅心者。結上十忍。",
    "T33n1708_002:0388b26": "經。生一切眾生善根。釋曰。第四辨其勝用。",
    "T33n1708_002:0388b27": "義顯可知。",
    "T33n1708_002:0388b28": "經。又信忍菩薩所謂善達明行者。釋曰。第",
    "T33n1708_002:0388b29": "二明信忍。文別有四。一標名配位。二明除障。",
    "T33n1708_002:0388c01": "三明攝化分齊。四明發行種子。此即第一",
    "T33n1708_002:0388c02": "標名配位。言信忍者。標名。以無漏信。信三寶",
    "T33n1708_002:0388c03": "苦。故名信忍。言善達明中行者。配位如",
    "T33n1708_002:0388c04": "下經說。善謂善覺。初地菩薩。現證二空。故名",
    "T33n1708_002:0388c05": "善覺。達即離達。所謂二地。離犯戒垢。達真俗",
    "T33n1708_002:0388c06": "境。故名離達。明即明慧。謂第三地。以三慧",
    "T33n1708_002:0388c07": "光。明諸法故。名明慧。此上三地。五蘊假人。",
    "T33n1708_002:0388c08": "名為行者。",
    "T33n1708_002:0388c09": "經。斷三界色煩惱縛。釋曰。第二明除障也。",
    "T33n1708_002:0388c10": "然此除障。諸教不同。就實正理。如成唯識第",
    "T33n1708_002:0388c11": "十卷說。謂一切障。二障所攝。煩惱障中。見",
    "T33n1708_002:0388c12": "所斷種。於極喜地見道初斷。彼障現起。地前",
    "T33n1708_002:0388c13": "已伏。修所斷種。金剛喻定現在前時。一切頓",
    "T33n1708_002:0388c14": "斷。彼障現起。地前漸伏。初地已上能頓盡。",
    "T33n1708_002:0388c15": "令永不行。如阿羅漢。由故意力。前七地中。雖",
    "T33n1708_002:0388c16": "暫現起。而不為失。八地已上。畢竟不行。所知",
    "T33n1708_002:0388c17": "障中。見所斷種。於極喜地見道初斷。彼障",
    "T33n1708_002:0388c18": "現起。地前已伏。修所斷種。於十地中。漸次斷",
    "T33n1708_002:0388c19": "滅。金剛喻定現在前時。方永斷盡。彼障現起。",
    "T33n1708_002:0388c20": "地前漸伏。乃至十地。方永斷盡。八地已上。六",
    "T33n1708_002:0388c21": "識俱者。不復現行。無漏觀心。及果相續。能違",
    "T33n1708_002:0388c22": "彼故。第七俱者。猶可現行。法空智果起位方",
    "T33n1708_002:0388c23": "伏。前五轉識。設未轉依。無漏伏故。障不現",
    "T33n1708_002:0388c24": "起。雖於修道十地位中。皆不斷滅煩惱障",
    "T33n1708_002:0388c25": "種。而彼麁重。熏漸斷滅。由斯故說。二障麁",
    "T33n1708_002:0388c26": "重。一一皆有三住斷義。雖諸住中皆斷麁重。",
    "T33n1708_002:0388c27": "而三位顯。是故偏說。然此經文。且依此品。地",
    "T33n1708_002:0388c28": "前伏忍。而伏非斷。信忍三地。說斷三界色",
    "T33n1708_002:0388c29": "煩惱縛。順忍三地。能斷三界心等煩惱。無生",
    "T33n1708_002:0389a01": "忍地。亦釋三界心色等習。至寂滅忍。佛菩",
    "T33n1708_002:0389a02": "薩斷三界心習。即此下文受持品說。初地斷",
    "T33n1708_002:0389a03": "貪。二地斷嗔。三地斷癡。四地斷見。五地斷",
    "T33n1708_002:0389a04": "疑。六地斷三界集因集果。七地斷三界習因",
    "T33n1708_002:0389a05": "業果。八地觀心心寂滅。九地滅心心相。十地",
    "T33n1708_002:0389a06": "證一切法解脫。住金剛臺者。為顯諸地勝劣",
    "T33n1708_002:0389a07": "差別。就障麁重。說貪嗔等。非就實義。所以",
    "T33n1708_002:0389a08": "者何。就實正理。如前所說。煩惱障中。見所",
    "T33n1708_002:0389a09": "斷種。見位永斷。修所斷種。要至金剛一剎那",
    "T33n1708_002:0389a10": "中。方能頓斷。若所知障。地地別斷。故知煩",
    "T33n1708_002:0389a11": "惱障中。位位斷者。就麁重說。然此所說色心",
    "T33n1708_002:0389a12": "煩惱。自有兩釋。一云從境得名。若緣色者。名",
    "T33n1708_002:0389a13": "色煩惱。若緣心者。名心煩惱。或可從喻得名。",
    "T33n1708_002:0389a14": "色心相望。色麁心細。是故麁惑。名色煩惱。其",
    "T33n1708_002:0389a15": "細惑者。名心煩惱。色心習者。就習氣中。若麁",
    "T33n1708_002:0389a16": "習氣。但言色心煩惱。若微細者。名色心習。問",
    "T33n1708_002:0389a17": "習氣以何為體。解云。舊相傳說。二障種子",
    "T33n1708_002:0389a18": "若麁易斷。名為正使。細而難斷。名為習氣。",
    "T33n1708_002:0389a19": "慈恩三藏。依瑜伽等說。習氣無堪任性。亦",
    "T33n1708_002:0389a20": "名麁重。謂由二障種子力故。所引有漏五蘊",
    "T33n1708_002:0389a21": "上有無堪任性。與所依蘊。非一非異。無別體",
    "T33n1708_002:0389a22": "性。故言非異。斷不斷別。故言非一。然此麁",
    "T33n1708_002:0389a23": "重。無體性故。不能別得擇滅法無為。而",
    "T33n1708_002:0389a24": "斷位者。且加煩惱障中。見所斷種。唯有一",
    "T33n1708_002:0389a25": "品。所引習氣。有無量品。若依二乘。從七方",
    "T33n1708_002:0389a26": "便。漸斷習氣。乃至羅漢。入無餘依隨所依捨。",
    "T33n1708_002:0389a27": "若迴心者。至菩薩見道無間道時。斷見所斷",
    "T33n1708_002:0389a28": "種。所引習氣。解脫道時。方能斷盡修所斷種。",
    "T33n1708_002:0389a29": "乃至菩薩金剛心時。方能斷盡所引習氣。至",
    "T33n1708_002:0389b01": "妙覺位。解脫道中。方能斷盡。若廣分別。如成",
    "T33n1708_002:0389b02": "唯識記。問若爾如何此經等云。於諸地中。斷",
    "T33n1708_002:0389b03": "貪嗔等。又菩薩地。說二障種。有三位斷。如何",
    "T33n1708_002:0389b04": "會釋。解云。如上所引。成唯識論第十卷說。",
    "T33n1708_002:0389b05": "由此道理。本業瓔珞上卷所說。三賢菩薩。伏",
    "T33n1708_002:0389b06": "三界煩惱麁業道。麁相續果。亦不起麁。是見",
    "T33n1708_002:0389b07": "道。喜忍伏三道業道。離忍伏人中業道。明",
    "T33n1708_002:0389b08": "忍伏六天業道。焰忍伏諸見業道。勝忍伏疑",
    "T33n1708_002:0389b09": "見業道。光忍伏心因業道。無生忍伏果業道。",
    "T33n1708_002:0389b10": "不動忍伏色因業道。光忍伏心因業道。寂滅",
    "T33n1708_002:0389b11": "忍伏心色二習業道。無垢忍伏習果道。習前",
    "T33n1708_002:0389b12": "已斷。而果不敗亡。是故佛子三賢。名為伏斷。",
    "T33n1708_002:0389b13": "喜忍已上。亦伏亦斷一切煩惱。覺忍現時。法",
    "T33n1708_002:0389b14": "界中一切無明。頓斷無餘。亦顯諸位勝劣異",
    "T33n1708_002:0389b15": "故。擬宜而說。非實正理。設有餘教異此說。",
    "T33n1708_002:0389b16": "亦應准此。若廣分別。具如別章。",
    "T33n1708_002:0389b17": "經。能化(至)無量功德。釋曰。第三攝化分齊。",
    "T33n1708_002:0389b18": "謂初地百佛國。二地千佛國。三地萬佛國。所",
    "T33n1708_002:0389b19": "現化身。三地差別。准上應知。又現神通。無量",
    "T33n1708_002:0389b20": "功德差別。謂初地神通。動百佛國。二地千",
    "T33n1708_002:0389b21": "佛國。三地萬佛國土也。",
    "T33n1708_002:0389b22": "經。常以十五心為首。釋曰。第四明發行種",
    "T33n1708_002:0389b23": "子。文別有三。初總標。以十五心為首。次列十",
    "T33n1708_002:0389b24": "五心。後總結。此即總標。十五心為發行本",
    "T33n1708_002:0389b25": "種。",
    "T33n1708_002:0389b26": "經。四攝法(至)三解脫門。釋曰。第二列十五",
    "T33n1708_002:0389b27": "心。謂四攝等四門功德。便成十五心功德也。",
    "T33n1708_002:0389b28": "言弘願。如瓔珞經說。願一切眾生。度苦斷",
    "T33n1708_002:0389b29": "集。證滅修道。名四弘願。具說如彼。",
    "T33n1708_002:0389c01": "經。是菩薩從善地(或有本云。從善覺地至)根本種子。釋",
    "T33n1708_002:0389c02": "曰。第三總結。應知。",
    "T33n1708_002:0389c03": "經。又順忍菩薩(至)現法。釋曰。第三順忍。",
    "T33n1708_002:0389c04": "文別有三。初標名配位。次明除障。後顯攝化",
    "T33n1708_002:0389c05": "分齊。此即初也。順無生忍觀。名為順忍。言",
    "T33n1708_002:0389c06": "見勝現法者配位。見謂炎慧。即第四地。得道",
    "T33n1708_002:0389c07": "品見。故名為見。勝即難勝。是第五地。難有",
    "T33n1708_002:0389c08": "二義。一勸難化眾生。心無垢難。二所化",
    "T33n1708_002:0389c09": "不從。心無垢難。能退二難。於難得勝。名難勝",
    "T33n1708_002:0389c10": "地。言現法者。即是第六現前地十二緣觀。恒",
    "T33n1708_002:0389c11": "現在前。名現前地。",
    "T33n1708_002:0389c12": "經。能斷(至)煩惱縛。釋曰。第二明其除障。",
    "T33n1708_002:0389c13": "謂此位中。斷緣心煩惱繫縛。名心煩惱縛。或",
    "T33n1708_002:0389c14": "望前位色煩惱麁顯。此位中心煩惱細。故喻",
    "T33n1708_002:0389c15": "於心。所言等者。等心所也。",
    "T33n1708_002:0389c16": "經。故現一身(至)化眾生。釋曰。第三攝化分",
    "T33n1708_002:0389c17": "齊。謂現一實身。於十方佛國中。現無量通化",
    "T33n1708_002:0389c18": "眾生。或可於十方國。各現一化身化眾生。",
    "T33n1708_002:0389c19": "故言一身。問何故信忍現百身等。此順忍中。",
    "T33n1708_002:0389c20": "但言一身。解云。信忍明其化身。故說多身。此",
    "T33n1708_002:0389c21": "說實身。故說一也。問菩薩身。一時到十方不。",
    "T33n1708_002:0389c22": "答有兩說。一云能到。不思議故。一云不到。實",
    "T33n1708_002:0389c23": "身不可在多處故。雖有兩釋。且依後說。",
    "T33n1708_002:0389c24": "經。又無生忍(至)觀慧。釋曰。第四明無生忍。",
    "T33n1708_002:0389c25": "文別有三。初標名配位。次明除障。後明攝",
    "T33n1708_002:0389c26": "化分齊。言無生忍者。諸說不同。有說名遍",
    "T33n1708_002:0389c27": "計所執。名為無生。無自體故。或說遍計所執。",
    "T33n1708_002:0389c28": "及圓成實。皆名無生。如解深密瑜伽論。或",
    "T33n1708_002:0389c29": "說三性皆名無生。謂本性無生。自然無生。惑",
    "T33n1708_002:0390a01": "苦無生。如成唯識等言。所謂遠不動慧者。",
    "T33n1708_002:0390a02": "配位。七地名遠行。至功用心最後邊故。八地",
    "T33n1708_002:0390a03": "名不動相用煩惱不能動故。九地名觀慧。四",
    "T33n1708_002:0390a04": "無礙解。化有情故。",
    "T33n1708_002:0390a05": "經。亦斷三界心色等習煩惱。釋曰。第二明",
    "T33n1708_002:0390a06": "除障也。謂於前位。已斷色心煩惱。今此位中",
    "T33n1708_002:0390a07": "所斷微細。名心色等習。",
    "T33n1708_002:0390a08": "經。現不可說(至)神通。釋曰。第三攝化分",
    "T33n1708_002:0390a09": "齊。如經可知。",
    "T33n1708_002:0390a10": "經。復次寂滅忍。釋曰。第五辨寂滅忍。文別",
    "T33n1708_002:0390a11": "有四。一標名配位。二辨其除障。三約諦辨",
    "T33n1708_002:0390a12": "異。四無緣下。所化分齊。前中有三。初標名。",
    "T33n1708_002:0390a13": "次讚用。後配位。此即標名。若依本記。寂是",
    "T33n1708_002:0390a14": "定。滅是慧。依定發慧。滅諸漏故。名寂滅忍。",
    "T33n1708_002:0390a15": "一云。離諸法相。究竟真如。名為寂滅。緣彼境",
    "T33n1708_002:0390a16": "智。名寂滅忍。",
    "T33n1708_002:0390a17": "經。佛與菩薩(至)入金剛三昧。釋曰。第二讚",
    "T33n1708_002:0390a18": "用。言金剛者。自有二義。一能斷智。名為金",
    "T33n1708_002:0390a19": "剛。能斷一切諸煩惱故。今此經。依此而說。",
    "T33n1708_002:0390a20": "二所斷惑。名為金剛。性強難斷。似金剛故。",
    "T33n1708_002:0390a21": "故新翻般若。名為能斷金剛。惑可金剛。亦",
    "T33n1708_002:0390a22": "屬能斷。由此義故。佛與菩薩。同用此忍。",
    "T33n1708_002:0390a23": "經。下忍行中行(至)薩般若。釋曰。第三配",
    "T33n1708_002:0390a24": "位。薩婆若。此云一切智。",
    "T33n1708_002:0390a25": "經。共觀第一義諦。釋曰。第二辨其除障。文",
    "T33n1708_002:0390a26": "別有三。初明觀境。次辨除障。後顯二道差別",
    "T33n1708_002:0390a27": "之相。此即初也。謂佛菩薩。同觀真如第一義",
    "T33n1708_002:0390a28": "諦。問此位同觀。有勝劣不。若有勝劣。本業經",
    "T33n1708_002:0390a29": "中。何名等覺。若無勝劣。如何瑜伽。八復次釋",
    "T33n1708_002:0390b01": "勝劣差別。答云。諸說不同。一云。緣真即無",
    "T33n1708_002:0390b02": "勝劣。若緣俗境。勝劣不同。故經與論。互不相",
    "T33n1708_002:0390b03": "違。一云。據實勝劣不同。故涅槃云。十地菩",
    "T33n1708_002:0390b04": "薩。聞見佛性。於如來地。眼見佛性。具說如。",
    "T33n1708_002:0390b05": "彼又瑜伽論十四五曰。所見月光喻二位。故",
    "T33n1708_002:0390b06": "知二位定有勝劣。而言等者。等斷一障。故說",
    "T33n1708_002:0390b07": "為等。慈恩三藏。意從後釋。",
    "T33n1708_002:0390b08": "經。斷三界心習。釋曰。第二正辨除障。於前",
    "T33n1708_002:0390b09": "位中。已斷色心二種麁習。今此位中。亦斷色",
    "T33n1708_002:0390b10": "心二種細習。為顯所斷最微細故。但名心",
    "T33n1708_002:0390b11": "習。",
    "T33n1708_002:0390b12": "經。無明盡相(至)為薩婆若。釋曰。第三正辨",
    "T33n1708_002:0390b13": "二道差別相。然釋此文。諸說不同。一云。無",
    "T33n1708_002:0390b14": "明盡相為金剛盡相者。顯無間道相。據實一",
    "T33n1708_002:0390b15": "切煩惱皆盡。就根本說。是故但言無明盡相。",
    "T33n1708_002:0390b16": "即用此相。為金剛盡相。解脫道中。已過無明",
    "T33n1708_002:0390b17": "盡相。故言無相為薩婆若。若依本記。無明盡",
    "T33n1708_002:0390b18": "相為金剛者。顯無間道相。謂於此位。有涉",
    "T33n1708_002:0390b19": "相盡。就根本說。故言無明盡相為金剛盡相。",
    "T33n1708_002:0390b20": "無相為薩婆若者。顯解脫道。言盡相等者。無",
    "T33n1708_002:0390b21": "間道時。惑相雖盡。猶有境智異相。故不言無",
    "T33n1708_002:0390b22": "相。於此位中。盡無明相。亦無境智異相。故",
    "T33n1708_002:0390b23": "盡相無相為薩婆若。雖有兩釋。且依後釋。",
    "T33n1708_002:0390b24": "經。超度世諦(至)等法性。釋曰。第三約諦辨",
    "T33n1708_002:0390b25": "異。三賢多住世諦。十地多住真諦。度三賢故。",
    "T33n1708_002:0390b26": "超世諦。度十地故。超第一義諦。超世諦故非",
    "T33n1708_002:0390b27": "有。超第一義諦故非無。故為第十一地。薩云",
    "T33n1708_002:0390b28": "若覺。自有兩說。一云。薩婆若名一切智。薩云",
    "T33n1708_002:0390b29": "若名一切種智。若依本記。皆翻一切智。言",
    "T33n1708_002:0390c01": "湛然清淨。常住不變。同真際。等法性者。重釋",
    "T33n1708_002:0390c02": "薩云若。常住之相。諸說不同。一云。即准此",
    "T33n1708_002:0390c03": "文。如來常住無生無滅。一云。為相續常。故說",
    "T33n1708_002:0390c04": "常住。具如三身章。",
    "T33n1708_002:0390c05": "經。無緣大悲來化三界。釋曰。第四攝化",
    "T33n1708_002:0390c06": "分齊。文別有二。初標宗略釋。後依宗廣釋。",
    "T33n1708_002:0390c07": "此即初也。謂一切有情。能化所化。皆不離三",
    "T33n1708_002:0390c08": "界。大悲是能化之具。眾生是所化之境。薩婆",
    "T33n1708_002:0390c09": "若是能化之體。大悲有三。一眾生緣。二法緣。",
    "T33n1708_002:0390c10": "三無緣。初通外道。次通二乘。後唯佛及菩薩。",
    "T33n1708_002:0390c11": "若廣分別。如智度論二十三。及佛地論第五",
    "T33n1708_002:0390c12": "等。今佛世尊。以大悲力。化一切眾生。乘一切",
    "T33n1708_002:0390c13": "智。來化三界。",
    "T33n1708_002:0390c14": "經。善男子(至)亦不出三界。釋曰。自下第二",
    "T33n1708_002:0390c15": "依宗廣釋。文別有三。初申正理。次三界外下。",
    "T33n1708_002:0390c16": "破異師說。後大王我言下。引古證今。此即",
    "T33n1708_002:0390c17": "初也。若依本記。此有四義。一煩惱用。由惑",
    "T33n1708_002:0390c18": "發業。生三界報故。二生死果。謂所感果。體",
    "T33n1708_002:0390c19": "屬三界。二十二根中。三無漏根雖非三界。依",
    "T33n1708_002:0390c20": "三界身。故言不出。三智慧體。謂佛三身所有",
    "T33n1708_002:0390c21": "智慧。名智慧體化三界處。故言不出四智慧",
    "T33n1708_002:0390c22": "用。反顯界內有所化生。意明佛智化三界用。",
    "T33n1708_002:0390c23": "雖名相中有此四義。皆是虛妄。若出三界繫",
    "T33n1708_002:0390c24": "縛。即見第一義。如理不復見有能化所化也。",
    "T33n1708_002:0390c25": "今解此文。有其三義。初煩惱及果。體屬三界。",
    "T33n1708_002:0390c26": "在三界處。故言不出。次辨二十二根。謂三無",
    "T33n1708_002:0390c27": "漏根。在三界處。眼等五根。及五受根。男女意",
    "T33n1708_002:0390c28": "命。體屬三界。信等五根。有屬有在。後佛三",
    "T33n1708_002:0390c29": "身。雖非三界。亦在三界。故言不出。或可三無",
    "T33n1708_002:0391a01": "漏根。亦後三界九根中起。故說在界。",
    "T33n1708_002:0391a02": "經。三界外(至)非七佛之所說。釋曰。第二破",
    "T33n1708_002:0391a03": "異師說。文有兩節。初牒彼外計。後指同外道。",
    "T33n1708_002:0391a04": "謂外疑云。豈不二乘聖者出三界外。若言三",
    "T33n1708_002:0391a05": "界外無眾生。佛二乘教。何所化耶。由斯計云。",
    "T33n1708_002:0391a06": "三界外所化眾生。是故世尊破云。三界外有",
    "T33n1708_002:0391a07": "一眾生界者。吠世史迦外道。大有經中說。非",
    "T33n1708_002:0391a08": "七佛說。言大有者。彼說六句義。一實。二德。",
    "T33n1708_002:0391a09": "三業。四大有。五同異。六和合句義。彼說大",
    "T33n1708_002:0391a10": "有。名大有經。問豈不三界外有變易生死。云",
    "T33n1708_002:0391a11": "何此經說三界外無眾生耶。答真諦三藏自有",
    "T33n1708_002:0391a12": "兩釋。一恒解者。據實界外變易生。而此經",
    "T33n1708_002:0391a13": "中。未明此義。亦無有過。依佛教中。如聲聞藏",
    "T33n1708_002:0391a14": "四阿笈摩。但說佛身是無常法。未明佛性常",
    "T33n1708_002:0391a15": "住身義。說佛無常。亦無過失。此亦如是。依佛",
    "T33n1708_002:0391a16": "教故。二依理釋。隨分別心。計有三界。及三界",
    "T33n1708_002:0391a17": "外有變易生。皆不稱理。由此斷所計。界外",
    "T33n1708_002:0391a18": "生死。據實還是不出三界。故大品云。從三界",
    "T33n1708_002:0391a19": "中出。至薩婆若。以不動故。唯此等經。無別",
    "T33n1708_002:0391a20": "有情出三界外。即依此意。釋經可知。慈恩三",
    "T33n1708_002:0391a21": "藏。作如是釋。變易生死。無別業果。即依三界",
    "T33n1708_002:0391a22": "所有業果。由邊際定。轉勝轉妙。故名變易。三",
    "T33n1708_002:0391a23": "界門中。隨本業果。即彼界攝。故此經云。出三",
    "T33n1708_002:0391a24": "界外。無別有情。而諸聖教。互不相違。若廣",
    "T33n1708_002:0391a25": "分別。義如別章。",
    "T33n1708_002:0391a26": "經。大王我常語(至)覺薩云若性。釋曰。第三",
    "T33n1708_002:0391a27": "引古證今。若依本記。斷三界者。謂除六識。名",
    "T33n1708_002:0391a28": "為業諦。斷煩惱者。阿陀那即第七識。說煩",
    "T33n1708_002:0391a29": "惱淨果報盡者。除阿賴耶。是第八識。說為果",
    "T33n1708_002:0391b01": "淨。如是三淨。名之為佛。自性清淨。名薩云若",
    "T33n1708_002:0391b02": "性。此意說云。一切眾生。三種淨者。即名為",
    "T33n1708_002:0391b03": "佛。由此應知。設得佛果。不出三界。",
    "T33n1708_002:0391b04": "經。眾生本業。是諸佛菩薩本所修行。釋曰。",
    "T33n1708_002:0391b05": "第三釋已總結。文別有二。初總結五忍。後辨",
    "T33n1708_002:0391b06": "位長短。此即總結。如經可知。",
    "T33n1708_002:0391b07": "經。五忍中十四忍具足。釋曰。第二對十四",
    "T33n1708_002:0391b08": "忍。辨位長短。謂五忍對十四忍。展轉相攝。尋",
    "T33n1708_002:0391b09": "即可知。",
    "T33n1708_002:0391b10": "經。白佛言(至)化眾生。釋曰。自下第二正答",
    "T33n1708_002:0391b11": "利他。兼釋自利。於中有二。先問後答。此即",
    "T33n1708_002:0391b12": "問也。",
    "T33n1708_002:0391b13": "經。佛言從一地(至)一切知見故。釋曰。此即",
    "T33n1708_002:0391b14": "第二如來正答。於中有二。先略。後廣。此即",
    "T33n1708_002:0391b15": "略答。文有三節。初明業所依地。謂從極喜。乃",
    "T33n1708_002:0391b16": "至法雲。問此文何故但說十地。答地前三賢。",
    "T33n1708_002:0391b17": "賢而非聖。妙覺一地。已超菩薩。故因位中。隨",
    "T33n1708_002:0391b18": "勝而答。次簡別二行。一自所行處。謂十地",
    "T33n1708_002:0391b19": "自所行境。二佛所行境處謂妙覺地所行境",
    "T33n1708_002:0391b20": "界。前之十地。但了自行所行處。後金剛一",
    "T33n1708_002:0391b21": "念。通行二處。故下經云。得理盡三昧。同佛",
    "T33n1708_002:0391b22": "行處。如佛境界。乃至廣說。又如瓔珞經云。佛",
    "T33n1708_002:0391b23": "子。菩薩爾時住大寂門。乃至過十地解。與佛",
    "T33n1708_002:0391b24": "同坐。具如彼說。後言一切知見故者。釋成清",
    "T33n1708_002:0391b25": "淨。謂十地行。本業清淨。皆由知見力所生故。",
    "T33n1708_002:0391b26": "一云。從初地乃至後佛地。餘如前說。",
    "T33n1708_002:0391b27": "經。本業者。釋曰。第二廣答本業。文別有三。",
    "T33n1708_002:0391b28": "初牒。次釋。後是故下結。此即牒也。",
    "T33n1708_002:0391b29": "經。若菩薩(至)化一切眾生。釋曰。自下第二",
    "T33n1708_002:0391c01": "廣釋十地。即分為十。此即第一釋善覺地。文",
    "T33n1708_002:0391c02": "分為五。一居土寬狹。二配屬王位。三顯習法",
    "T33n1708_002:0391c03": "門。四釋地別行。五辨地通業。住百佛國者。",
    "T33n1708_002:0391c04": "居土寬狹。本記云。國土有三。一說法土。百億",
    "T33n1708_002:0391c05": "日月。化小乘。二神通土。億億日月。化中乘。三",
    "T33n1708_002:0391c06": "智慧土。無量世界。化菩薩。今言百佛國土者。",
    "T33n1708_002:0391c07": "說法土也。言作閻浮四天王者。配屬王位。問",
    "T33n1708_002:0391c08": "此經意。但取天王。非閻浮提。如何此云作閻",
    "T33n1708_002:0391c09": "浮四天王耶。答此有兩釋。一云。於四天王中。",
    "T33n1708_002:0391c10": "但作領閻浮提增長天王。由南勝故。不作餘",
    "T33n1708_002:0391c11": "王。一云。通作四種天王。就勝方便故。但言",
    "T33n1708_002:0391c12": "閻浮提王。然此十王。諸教不同。依十地經。初",
    "T33n1708_002:0391c13": "地菩薩。作閻浮王。二地菩薩。作轉輪聖王。六",
    "T33n1708_002:0391c14": "欲天中。除四天王。四靜慮中。除第三禪。餘八",
    "T33n1708_002:0391c15": "處中。如其次第。作八王位。今依此經。六欲天",
    "T33n1708_002:0391c16": "中。及四靜慮。如其次第。受十王位。除閻浮",
    "T33n1708_002:0391c17": "王。及轉輪王。言百法門者。第三顯習法門。即",
    "T33n1708_002:0391c18": "自利行。如上所說。於十信中。一一具行十信。",
    "T33n1708_002:0391c19": "故言百法門也。言二諦平等心者。第四釋地",
    "T33n1708_002:0391c20": "別行。謂於初地。創證真如。如實了知真俗一",
    "T33n1708_002:0391c21": "味。非即非離。非即故化義得成。非離故證法",
    "T33n1708_002:0391c22": "皆空。言化一切眾生。第五顯地通行。地地",
    "T33n1708_002:0391c23": "皆用化生為業。下有九地。多作五段。准此應",
    "T33n1708_002:0391c24": "釋。",
    "T33n1708_002:0391c25": "經。若菩薩(至)化一切眾生。釋曰。第二釋離",
    "T33n1708_002:0391c26": "達地。文復有五。一千佛國土中。居土寬狹。",
    "T33n1708_002:0391c27": "二作忉利天王者。配業王位。忉利天者。此",
    "T33n1708_002:0391c28": "是梵言訛略也。具足應言帝戾那(此云三)橙稜",
    "T33n1708_002:0391c29": "貫(此云三十)題婆(此云天)寶思惟三藏云。當此三十三",
    "T33n1708_002:0392a01": "天。三修千法門者。顯習法門。謂十信心。一一",
    "T33n1708_002:0392a02": "增修一百心故。名千法門。後漸增修。准此",
    "T33n1708_002:0392a03": "應知。廣如瓔珞經第二卷說。四十善道者。",
    "T33n1708_002:0392a04": "釋地別行。修十善業。行戒地故。五化一切眾",
    "T33n1708_002:0392a05": "生者。顯地通行。",
    "T33n1708_002:0392a06": "經。若菩薩(至)化一切眾生。釋曰。第三釋發",
    "T33n1708_002:0392a07": "光地。文復有五。言炎天者。此云時分。餘文准",
    "T33n1708_002:0392a08": "上。",
    "T33n1708_002:0392a09": "經。若菩薩(至)一切眾生。釋曰。第四釋炎慧",
    "T33n1708_002:0392a10": "地。文復有五。兜率天者。此云喜足。道品即",
    "T33n1708_002:0392a11": "是三十七道品。",
    "T33n1708_002:0392a12": "經。若菩薩(至)化一切眾生。釋曰。第五釋難",
    "T33n1708_002:0392a13": "勝地。文有五句。言二諦者。即世俗諦。第一義",
    "T33n1708_002:0392a14": "諦。言四諦者。即苦集滅道諦。言八諦者。諸說",
    "T33n1708_002:0392a15": "不同。一云。有作無作二種四諦。合說為八。若",
    "T33n1708_002:0392a16": "依本記。苦苦。壞苦。行苦。分段。變易。善。不善。",
    "T33n1708_002:0392a17": "正行。名為八諦。顯揚第八。行苦諦。壞苦。苦",
    "T33n1708_002:0392a18": "苦。流轉。流息(瑜伽云還滅)。雜染。清淨。正方便諦(瑜伽",
    "T33n1708_002:0392a19": "云正加行)。名為八諦。解云。如次三苦。流轉生死。流",
    "T33n1708_002:0392a20": "息涅槃十。三種雜染。斷彼所得清淨無為",
    "T33n1708_002:0392a21": "即彼能斷。方便聖道。名八諦也。若依瑜伽",
    "T33n1708_002:0392a22": "第四十六。亦同顯揚。然彼二論。增數門中。",
    "T33n1708_002:0392a23": "增一至十。廣說如彼。今依十地。十四諦中。後",
    "T33n1708_002:0392a24": "八種諦。以釋此文。前之六諦即此經中。二",
    "T33n1708_002:0392a25": "諦四諦。言八諦者。十地經云。覺法自相同相",
    "T33n1708_002:0392a26": "故。善知相諦。覺法差別故。善知差別諦。覺分",
    "T33n1708_002:0392a27": "別陰界入故。善知說成諦。覺身心苦惱故。善",
    "T33n1708_002:0392a28": "知事諦。覺諸道生相續所。善知生諦。畢竟",
    "T33n1708_002:0392a29": "滅一切熱惱故。善知盡無生智諦。起不二行",
    "T33n1708_002:0392b01": "故。善知令入道智諦。正覺一切法相故。善知",
    "T33n1708_002:0392b02": "一切菩薩地次第成就諦。及善知集如來智",
    "T33n1708_002:0392b03": "諦。以信解力故知。非得一切究竟智故。問經",
    "T33n1708_002:0392b04": "說九諦。如何言八。答經意欲顯妙覺勝故。",
    "T33n1708_002:0392b05": "開為二諦。論意欲明同大乘故。合為一數。前",
    "T33n1708_002:0392b06": "之七諦。通大小故。故今此經依八諦說。",
    "T33n1708_002:0392b07": "經。若菩薩(至)化一切眾。釋曰。第六釋現",
    "T33n1708_002:0392b08": "前地。亦有五句。准上應知。",
    "T33n1708_002:0392b09": "經。若菩薩(至)化一切眾生。釋曰。第七釋遠",
    "T33n1708_002:0392b10": "行地。亦有五句。言方便智願智者。不捨眾生。",
    "T33n1708_002:0392b11": "起法無我。名方便智。由方便力。能作七門攝",
    "T33n1708_002:0392b12": "眾生事。願力取生。恒為上首。名為願智。即此",
    "T33n1708_002:0392b13": "願智。當方便智第一門攝。非十度中方便及",
    "T33n1708_002:0392b14": "願。言七門者。一願力取生。教化餘眾生故。",
    "T33n1708_002:0392b15": "二說對治。為滅煩惱染及隨煩惱。使寂滅故。",
    "T33n1708_002:0392b16": "三為滅諸障故。四於大法眾會集故。五見聞",
    "T33n1708_002:0392b17": "親近。供養修行。生福德故。六轉法輪故。七",
    "T33n1708_002:0392b18": "所問善釋故。具如十地論第九卷說。",
    "T33n1708_002:0392b19": "經。若菩薩(至)化一切眾生。釋曰。第八釋等",
    "T33n1708_002:0392b20": "觀地。亦有五句。言雙照方便神通智者。雙",
    "T33n1708_002:0392b21": "照真俗互不相違。為方便。於入觀中。能發",
    "T33n1708_002:0392b22": "神通。故名神通智。",
    "T33n1708_002:0392b23": "經。若菩薩(至)化一切眾生。釋曰。第九釋善慧",
    "T33n1708_002:0392b24": "地。亦有五句。如文可知。",
    "T33n1708_002:0392b25": "經。若菩薩(至)如佛境界。釋曰。第十釋法雲",
    "T33n1708_002:0392b26": "地。亦有五句。一居土寬狹。如文可知。二配屬",
    "T33n1708_002:0392b27": "王位。言大靜天王者。色究竟天摩醯首羅天",
    "T33n1708_002:0392b28": "王。言三界主者。簡三界王故。言三界主。三",
    "T33n1708_002:0392b29": "脩不可說不可說法門者。顯習法門。四德",
    "T33n1708_002:0392c01": "理盡下。釋地別行。覺行已滿。名曰理盡。與",
    "T33n1708_002:0392c02": "佛如來。共斷細障。名同佛行。無明即是三界",
    "T33n1708_002:0392c03": "本原。此地能盡。名為盡原。若依本記。阿賴耶",
    "T33n1708_002:0392c04": "識。以此為本原。五教化一切眾生如佛境界",
    "T33n1708_002:0392c05": "者。顯地通行。",
    "T33n1708_002:0392c06": "經。是故(至)行淨。釋曰。第三總結。文別有",
    "T33n1708_002:0392c07": "二。初結菩薩業。後結如來業。此即初也。",
    "T33n1708_002:0392c08": "經。若十方(至)無量眾生。釋曰。第二結如來",
    "T33n1708_002:0392c09": "業。",
    "T33n1708_002:0392c10": "經。爾時(至)波羅蜜。釋曰。自下第二月光偈",
    "T33n1708_002:0392c11": "讚。於中有三。初大眾供養。次月光正讚。後時",
    "T33n1708_002:0392c12": "諸下。辨眾得益。此即初也。文有兩節。初香華",
    "T33n1708_002:0392c13": "供養後合掌聽聞。依十地論。供養有三種。一",
    "T33n1708_002:0392c14": "者利養供養。謂衣服臥具等。二者恭敬供",
    "T33n1708_002:0392c15": "養。謂香華幡蓋等。三者行供養。謂修行信戒",
    "T33n1708_002:0392c16": "行等。此當第二敬供養也。",
    "T33n1708_002:0392c17": "經。今於佛前。以偈歎曰。釋曰。第二月光正",
    "T33n1708_002:0392c18": "讚。於中有二。初發起頌文。後以偈正讚。此即",
    "T33n1708_002:0392c19": "初也。所言偈者。自有二說。一云。偈者竭也。",
    "T33n1708_002:0392c20": "攝義竭盡。故名為偈。一云。依正梵音。名為",
    "T33n1708_002:0392c21": "伽他。此云頌而言偈者。是訛略也。然所說",
    "T33n1708_002:0392c22": "偈。必具四句。梵音鉢陀。此翻為迹。外譬真",
    "T33n1708_002:0392c23": "如諸象四跡成身。偈亦如是。",
    "T33n1708_002:0392c24": "經。世尊導師金剛體。心行寂滅轉法輪。釋",
    "T33n1708_002:0392c25": "曰。自下第二以偈正讚。此中總有二十九行",
    "T33n1708_002:0392c26": "偈半。大分為三。初一偈半。略歎佛德。次五忍",
    "T33n1708_002:0392c27": "下。二十五偈。廣歎五忍德。後如來下。有三",
    "T33n1708_002:0392c28": "偈。歎佛化業。就歎佛德。文別有三。初有半",
    "T33n1708_002:0392c29": "偈。歎佛自體。即歎佛寶。次有半偈。歎佛說",
    "T33n1708_002:0393a01": "法。即歎法寶。後有半偈。歎佛攝眾。即歎僧",
    "T33n1708_002:0393a02": "寶。此即初也。然此頌文。諸說不同。若依本",
    "T33n1708_002:0393a03": "記。頌初二句。明佛三業。具足五義。一世尊",
    "T33n1708_002:0393a04": "者。威德具足。二導師者。智慧具足。三金剛",
    "T33n1708_002:0393a05": "體者。法身具足。四心行寂滅者。解脫具足。五",
    "T33n1708_002:0393a06": "轉法輪者。化他具足。解云五中金剛體者。歎",
    "T33n1708_002:0393a07": "法身德。餘之三句。歎受用身。轉法輪者。讚其",
    "T33n1708_002:0393a08": "化身。三身別相。具如別章。一云。初二句。讚",
    "T33n1708_002:0393a09": "佛三密。初之一句。讚佛身密。具一切德。眾",
    "T33n1708_002:0393a10": "所尊重。名為世尊。相好圓滿。引導眾生。名為",
    "T33n1708_002:0393a11": "導師。其身不壞。猶如金剛。故名金剛體。於後",
    "T33n1708_002:0393a12": "句中。讚二種密。初之四字。讚其意密。內證真",
    "T33n1708_002:0393a13": "如。離能所相。故名心行寂滅。後之三字。讚",
    "T33n1708_002:0393a14": "其語密。遠近同聞。無所壅隔。名轉法輪。若廣",
    "T33n1708_002:0393a15": "分別。如三密經。",
    "T33n1708_002:0393a16": "經。八辨洪音為眾說。時眾得道百萬億。釋",
    "T33n1708_002:0393a17": "曰。第二讚佛說法。文有兩節。初讚妙辨。後讚",
    "T33n1708_002:0393a18": "德益。言詞巧妙為辨。遠近皆遍曰洪。言八",
    "T33n1708_002:0393a19": "音者。如梵魔喻經云。佛說法聲。有其八種。一",
    "T33n1708_002:0393a20": "最好聲。二易了聲。三濡軟聲。四調和聲。五",
    "T33n1708_002:0393a21": "慧聲。六不誣聲。七深妙聲。八不女聲。又瓔",
    "T33n1708_002:0393a22": "珞經。有八種聲。謂內外因果。及四無礙聲。即",
    "T33n1708_002:0393a23": "為八也。又賢愚經。十住斷結經等。亦說八種。",
    "T33n1708_002:0393a24": "與此不同。恐繁不述。言時眾得道百萬億者。",
    "T33n1708_002:0393a25": "第二讚眾得益。如經可知。",
    "T33n1708_002:0393a26": "經。時六天人皆出家道。成比丘眾菩薩行。",
    "T33n1708_002:0393a27": "釋曰。第三歎佛攝眾。謂說法時。六欲諸天。及",
    "T33n1708_002:0393a28": "人民眾。成出家道。及菩薩行等。問如何六天",
    "T33n1708_002:0393a29": "有出家眾益。依本記云。出家二種。一心出",
    "T33n1708_002:0393b01": "家。二形出家。今六欲天。依於佛法。皆出生",
    "T33n1708_002:0393b02": "死家。故不相違。",
    "T33n1708_002:0393b03": "經。五忍功德(至)能盡原。釋曰。上來略歎佛",
    "T33n1708_002:0393b04": "德訖。自下第二二十五偈。廣歎五忍。於中有",
    "T33n1708_002:0393b05": "二。初有一頌。總歎五忍。後佛眾下二十四頌。",
    "T33n1708_002:0393b06": "別讚五忍。此即初也。文有三節。初之一句。讚",
    "T33n1708_002:0393b07": "所了法。次有一句。辨能了人。後有二句。顯其",
    "T33n1708_002:0393b08": "勝劣。此明除佛以外。障未除故不能窮盡。故",
    "T33n1708_002:0393b09": "不名智但名為忍。唯佛一人。能盡忍源。障已",
    "T33n1708_002:0393b10": "盡故。",
    "T33n1708_002:0393b11": "經。佛眾法海三寶藏。無量功德攝在中。釋",
    "T33n1708_002:0393b12": "曰。自下第二有二十四頌。別讚五忍。文別",
    "T33n1708_002:0393b13": "有四。一有五偈。歎伏忍。二善覺下五偈。歎信",
    "T33n1708_002:0393b14": "忍。三炎慧下有四偈。歎順忍。四遠達下有十",
    "T33n1708_002:0393b15": "偈。合釋無生寂滅二忍。就伏忍中。文別有三。",
    "T33n1708_002:0393b16": "初有一偈半。頌方便。次有一偈。顯正位。後",
    "T33n1708_002:0393b17": "二偈半。顯勢力。前中有三初之二句。信所",
    "T33n1708_002:0393b18": "依境。次有二句。明發信心。後有二句。配屬王",
    "T33n1708_002:0393b19": "位。此即初也。釋三寶義。具如別章。",
    "T33n1708_002:0393b20": "經。十善菩薩(至)苦輪海。釋曰。第二明其發",
    "T33n1708_002:0393b21": "心。依本記云。十信菩薩。由發大心。求出三",
    "T33n1708_002:0393b22": "界。雖未即能永出三界。以能遠離三惡道苦。",
    "T33n1708_002:0393b23": "是故總言長別三界。",
    "T33n1708_002:0393b24": "經。中下品(至)鐵輪王(或有本云寶者謬也)。釋曰。第三配",
    "T33n1708_002:0393b25": "屬王位。謂十善業道中下品者。得粟散王。若",
    "T33n1708_002:0393b26": "上品者。得鐵輪王。小王眾多。猶如散粟。從喻",
    "T33n1708_002:0393b27": "立號。名粟散王。依本業經。十善有三。上品鐵",
    "T33n1708_002:0393b28": "輪。中品粟散。下品人王。",
    "T33n1708_002:0393b29": "經。習種(至)四天下。釋曰。第二一偈。頌其正位。",
    "T33n1708_002:0393c01": "謂十住菩薩習種性。作銅輪王。王二天下。十",
    "T33n1708_002:0393c02": "行菩薩性種性。銀輪王。王三天下。十迴向菩",
    "T33n1708_002:0393c03": "薩道種性。金輪王。王四天下。言七寶者。輪寶。",
    "T33n1708_002:0393c04": "主兵臣寶。主藏臣寶。象寶。馬寶。女寶。如意",
    "T33n1708_002:0393c05": "珠寶。問如是七寶。四種輪王。皆具有不。答皆",
    "T33n1708_002:0393c06": "悉具有。而勝劣異。故大婆沙三十卷云。諸轉",
    "T33n1708_002:0393c07": "輪王。力亦不定。王四洲者。有那羅延力(那羅延者。",
    "T33n1708_002:0393c08": "此名人種。人與天女和合王而生。根本是人種類。故名人種)。王三洲者。有代根",
    "T33n1708_002:0393c09": "伽力。王二洲者。有鉢羅塞建提力(是大力鬼神是鬼趣攝也)。",
    "T33n1708_002:0393c10": "王一洲者。有摩訶路健那力(此名露形是人中神)。此四",
    "T33n1708_002:0393c11": "輪寶。亦有差別。王四洲者。有金輪寶。其量正",
    "T33n1708_002:0393c12": "等四俱盧舍。王三洲者。有銀輪寶。其量正等",
    "T33n1708_002:0393c13": "三俱盧舍。王二洲者。有銅輪寶。其量正等二",
    "T33n1708_002:0393c14": "俱廬舍。王一洲者。有鐵輪寶。其量正等一",
    "T33n1708_002:0393c15": "俱盧舍。如四輪寶有此差別。應知餘寶亦有",
    "T33n1708_002:0393c16": "勝劣。謂王四洲者。餘寶最勝。乃至一洲者。",
    "T33n1708_002:0393c17": "餘寶最劣。",
    "T33n1708_002:0393c18": "經。伏忍聖胎(至)十賢心。釋曰。第三顯其勢",
    "T33n1708_002:0393c19": "力。文別有二。初之一偈。對佛辨力。後一偈",
    "T33n1708_002:0393c20": "半。就菩薩辨。前中有二。初之二句。標三伏",
    "T33n1708_002:0393c21": "忍。後有二句。正讚勢力。此即初也。若依本",
    "T33n1708_002:0393c22": "記。初句總標三十忍。次句別配三位。言十",
    "T33n1708_002:0393c23": "信者。即十信位。十止者。即十解位。十堅心",
    "T33n1708_002:0393c24": "者。即十行位。今解不爾。十信即十解。亦名十",
    "T33n1708_002:0393c25": "住。十行名十止。十迴向名十堅心。如上已",
    "T33n1708_002:0393c26": "說。",
    "T33n1708_002:0393c27": "經。三世諸佛(至)伏忍生。釋曰。第二正讚勢",
    "T33n1708_002:0393c28": "力。如文可知。",
    "T33n1708_002:0393c29": "經。一切菩薩(至)信心難。釋曰。第二對菩薩",
    "T33n1708_002:0394a01": "辨。於中有二。初標發心。後釋二利。此即初",
    "T33n1708_002:0394a02": "也。言發心者。顯揚第二。有二發心。一世俗發",
    "T33n1708_002:0394a03": "心。謂如有一隨智者前。恭敬而住。起增上意。",
    "T33n1708_002:0394a04": "發誓願言。長老憶念。或言聖者憶念。或者",
    "T33n1708_002:0394a05": "鄔波柁耶。我如是名。從今日始發無上菩提",
    "T33n1708_002:0394a06": "心。為欲饒益諸有情故。從今已往。凡我所修",
    "T33n1708_002:0394a07": "六波羅蜜。皆為證得無上菩提。故我今與諸",
    "T33n1708_002:0394a08": "菩薩摩訶薩。和合出家。願尊證知。我是菩薩。",
    "T33n1708_002:0394a09": "第二第三亦復如是。二證法性發心。謂如有",
    "T33n1708_002:0394a10": "一已過第一劫阿僧祇耶。已證菩薩初極喜",
    "T33n1708_002:0394a11": "地。已入菩薩定無生位。已如實知無上菩提",
    "T33n1708_002:0394a12": "方便。已悟自身將近等近大菩提果。解自他",
    "T33n1708_002:0394a13": "悉平等故。得大乘意。已至不住流轉寂滅。菩",
    "T33n1708_002:0394a14": "薩道故。得廣大意。由如是故。於大菩提願不",
    "T33n1708_002:0394a15": "退轉。是證發心。莊嚴第七。發心有四。一信",
    "T33n1708_002:0394a16": "行發心。謂信地。二淨依發心。謂前七地。三報",
    "T33n1708_002:0394a17": "得發心。謂後三地。四無障發心。謂如來地。若",
    "T33n1708_002:0394a18": "依瑜伽七十二。說十種發心。恐繁不述。今此",
    "T33n1708_002:0394a19": "經文。二發心中。世俗發心。四種發心。當信",
    "T33n1708_002:0394a20": "行發心。若依本業。在十信位。謂十信心。信",
    "T33n1708_002:0394a21": "心有十。修百法門。故言行本。或十住中。初發",
    "T33n1708_002:0394a22": "心住。",
    "T33n1708_002:0394a23": "經。若得信心(至)初地道。釋曰。第二釋自利",
    "T33n1708_002:0394a24": "行。文別有三。初之二句。明自利行。次有一",
    "T33n1708_002:0394a25": "句。顯利他行。後一句。雙結二利。此即初也。",
    "T33n1708_002:0394a26": "言信心者依莊嚴論。此當上品。故彼第七云。",
    "T33n1708_002:0394a27": "行盡阿僧祇。長信令增長。眾善隨信集。亦具",
    "T33n1708_002:0394a28": "如海滿。釋云。若諸菩薩行行。盡一阿僧祇劫。",
    "T33n1708_002:0394a29": "爾時長養於信。方至上品。若准彼文。當十迴",
    "T33n1708_002:0394b01": "向。今此經文。重讚十住第七不退也。問此種",
    "T33n1708_002:0394b02": "性菩薩。為如此經。必不退耶。或有退耶。設爾",
    "T33n1708_002:0394b03": "何失。若言退者。此經所說如何會釋。若言不",
    "T33n1708_002:0394b04": "退。本業經等。如何會釋。解云。此義兩釋不",
    "T33n1708_002:0394b05": "同。一龍猛菩薩宗。種性菩薩。決定不退。故金",
    "T33n1708_002:0394b06": "剛仙論第一卷中。作如此說。然此習種性人。",
    "T33n1708_002:0394b07": "亦有二種。一者性決定。二者不定。不定者。",
    "T33n1708_002:0394b08": "未能決定入於性地。乃至初地。容有進退。故",
    "T33n1708_002:0394b09": "言不定。若遇善知識即不退。若不遇者。退入",
    "T33n1708_002:0394b10": "外凡及二乘地。或性種性。猶退墮地獄。馬鳴",
    "T33n1708_002:0394b11": "菩薩起信論中。亦同此說。又樂莊嚴經中說。",
    "T33n1708_002:0394b12": "性地菩薩。決定不退。是故寶鬘論中。有人問",
    "T33n1708_002:0394b13": "龍樹菩薩云。地持經中。道性地菩薩。退墮阿",
    "T33n1708_002:0394b14": "毘地獄。此義云何。龍樹菩薩答言。地持經中。",
    "T33n1708_002:0394b15": "雖云性地菩薩墮地獄。我不明作如是說。",
    "T33n1708_002:0394b16": "何以故。不增不減經中。明性地菩薩。畢竟不",
    "T33n1708_002:0394b17": "墮地獄。又樂莊嚴經中說。性地菩薩。若一",
    "T33n1708_002:0394b18": "時殺閻浮提眾生。雖有此罪。猶不墮地獄。",
    "T33n1708_002:0394b19": "若殺四天下。乃至大千世界眾生。亦不墮地",
    "T33n1708_002:0394b20": "獄。何以故。此人曠劫修行。多供諸佛。功德智",
    "T33n1708_002:0394b21": "慧。善根純熟。雖造重罪。以福德力故。罪即",
    "T33n1708_002:0394b22": "消滅。不墮地獄。如熱鐵鏊。以一渧水。投之於",
    "T33n1708_002:0394b23": "上。即自消滅。以此驗知。性地菩薩。不墮地",
    "T33n1708_002:0394b24": "獄。問若爾者。二經相違。云何會通。解云。地",
    "T33n1708_002:0394b25": "持經中。道言入者。摧怖地前。令其生懼。速證",
    "T33n1708_002:0394b26": "初地。非謂實入阿鼻地獄。如十地經中七勸。",
    "T33n1708_002:0394b27": "勸八地菩薩言。汝莫樂住寂滅。然八地菩薩。",
    "T33n1708_002:0394b28": "既位出功用。永絕識務。念念無生。運運自進。",
    "T33n1708_002:0394b29": "豈有樂住寂滅。假勸方進也。欲速入九地十",
    "T33n1708_002:0394c01": "地乃至佛地。是故加勸。非謂實樂住寂滅。此",
    "T33n1708_002:0394c02": "亦實如是。實不墮地獄。言其墮者。欲令速",
    "T33n1708_002:0394c03": "證初地。非謂實墮也。故知性種以上。一向不",
    "T33n1708_002:0394c04": "退。二慈氏菩薩宗。種性菩薩。亦有退入惡趣。",
    "T33n1708_002:0394c05": "墮入外凡。如前所引。本業經第一卷云。信想",
    "T33n1708_002:0394c06": "心中行者。是分善根諸善男子。若一劫二",
    "T33n1708_002:0394c07": "劫。乃至十劫。修行十信。得入十住。是人爾時",
    "T33n1708_002:0394c08": "從初一住。至第六住中。若修第六般若波羅",
    "T33n1708_002:0394c09": "蜜。上觀現在前。後值諸佛菩薩知識所護故。",
    "T33n1708_002:0394c10": "出到第七住。常住不退。自此七住以前。名為",
    "T33n1708_002:0394c11": "退分。佛子。若不退者。入第六般若。修行於空",
    "T33n1708_002:0394c12": "無我主者。畢竟無生。必入定位。佛子。若不值",
    "T33n1708_002:0394c13": "善知識者。若一劫二劫。乃至十劫。退菩薩",
    "T33n1708_002:0394c14": "心。如我初會眾中。有八萬人退。如淨目天子。",
    "T33n1708_002:0394c15": "法才王。舍利弗等。欲入第七住。其中值惡因",
    "T33n1708_002:0394c16": "緣故。退入凡夫不善惡中。不名習種性人。退",
    "T33n1708_002:0394c17": "入外道。若一劫。若十劫。乃至千劫。作大邪見",
    "T33n1708_002:0394c18": "及五逆。無惡不造。是為退相。准此等文。亦有",
    "T33n1708_002:0394c19": "退者。而樂莊嚴等。說不退者。如本業經。修第",
    "T33n1708_002:0394c20": "六度。遇善知識。故知種性。有退不退。問十信",
    "T33n1708_002:0394c21": "位。有不退不。此有兩釋。一云。亦有不退。故",
    "T33n1708_002:0394c22": "本業經第一卷說。十信第六。名不退心。而與",
    "T33n1708_002:0394c23": "十住。有差別者。十住第七住。位不退。十信第",
    "T33n1708_002:0394c24": "六。唯信不退。一云。無不退義。是故此經第六",
    "T33n1708_002:0394c25": "名施。本業第二自說戒心。由斯十住第六已",
    "T33n1708_002:0394c26": "前。一向是退。第七住後方名不退。而言十信",
    "T33n1708_002:0394c27": "第六不退者。譯家謬也。",
    "T33n1708_002:0394c28": "經。教化眾生覺中行。釋曰。第二顯利他行。",
    "T33n1708_002:0394c29": "如文可知。",
    "T33n1708_002:0395a01": "經。是名菩薩初發心。釋曰。第三總結二利。",
    "T33n1708_002:0395a02": "上來明信不退者。說伏忍位。又解。一切菩薩",
    "T33n1708_002:0395a03": "已下一偈半。說信忍方便。以莊嚴論說僧祇",
    "T33n1708_002:0395a04": "末上品信故。於理無違。",
    "T33n1708_002:0395a05": "經。善覺菩薩四天王。釋曰。自下第二有五",
    "T33n1708_002:0395a06": "偈。別釋信忍。文別有四。一有兩偈釋善覺地。",
    "T33n1708_002:0395a07": "二有一偈明離達地。三有一偈。釋明慧地。四",
    "T33n1708_002:0395a08": "有一偈。斷障分齊。此即第一也。文有七節。一",
    "T33n1708_002:0395a09": "標名配位。二顯地別行。三化土寬狹。四辨",
    "T33n1708_002:0395a10": "登一乘。五釋地別名。六顯德具足。七入理不",
    "T33n1708_002:0395a11": "動。此即第一標名配位。謂初覺生法二空。無",
    "T33n1708_002:0395a12": "相見道。及三心等。故名善覺。配位如上。",
    "T33n1708_002:0395a13": "經。雙照二諦平等道。釋曰。第二顯地別行。",
    "T33n1708_002:0395a14": "依真諦釋。雙觀二義。一入觀見真。二出觀見",
    "T33n1708_002:0395a15": "俗。出入合說。故云雙觀。慈恩三藏。一時雙",
    "T33n1708_002:0395a16": "緣。故名雙觀。然此雙觀。略有四種。一方便",
    "T33n1708_002:0395a17": "雙觀。謂十迴向中。四善根位。於一剎那。緣名",
    "T33n1708_002:0395a18": "義等。假有實無。假有是俗。實無即真。於中初",
    "T33n1708_002:0395a19": "習。容有前後。若純熟位。即得雙觀。二證位",
    "T33n1708_002:0395a20": "雙觀。如即此經。三功用雙觀。謂難勝地。四任",
    "T33n1708_002:0395a21": "運雙觀。八地以上。今於此中。證位雙觀。",
    "T33n1708_002:0395a22": "經。權化眾生遊百國。釋曰。第三化土寬狹。",
    "T33n1708_002:0395a23": "經。始登一乘無相道。釋曰。第四辨登一乘。",
    "T33n1708_002:0395a24": "然釋此文。諸說不同。一云。就理說一乘。一",
    "T33n1708_002:0395a25": "云。依行說一乘。具如別章。",
    "T33n1708_002:0395a26": "經。入理般若名為住。住生德行名為地。釋",
    "T33n1708_002:0395a27": "曰。第五釋地別名。義謂極喜地。亦名為住。",
    "T33n1708_002:0395a28": "智住理故。即彼般若。亦名為地。生諸德故。",
    "T33n1708_002:0395a29": "經。初住一心足德行。釋曰。第六顯德具足。",
    "T33n1708_002:0395b01": "謂初地一念。具足八萬四千波羅蜜。",
    "T33n1708_002:0395b02": "經。於第一義而不動。釋曰。第七入理不動。",
    "T33n1708_002:0395b03": "謂入理時。非分別所動。故名不動。或不退",
    "T33n1708_002:0395b04": "故。名而不動。",
    "T33n1708_002:0395b05": "經。離達開士忉利王(至)無無無生無二照。釋",
    "T33n1708_002:0395b06": "曰。第二此一頌文。釋離達地。文有三節。初標",
    "T33n1708_002:0395b07": "名配位。次化土寬狹。如經可知。後顯地別行。",
    "T33n1708_002:0395b08": "言離達開士忉利王者。標名配位。離犯戒垢。",
    "T33n1708_002:0395b09": "達照一味真如。故名離達。即當三十三天王。",
    "T33n1708_002:0395b10": "言現形六道千國土者。辨土寬狹。言無緣等。",
    "T33n1708_002:0395b11": "者第三顯土別行。釋此經文。諸說不同。一",
    "T33n1708_002:0395b12": "本記云。上句明境淨。下句明智淨。言無緣者。",
    "T33n1708_002:0395b13": "依他假緣空無相。分別假相空。第三諦者。",
    "T33n1708_002:0395b14": "真實性空。解云。除遣三性。存三無性也。言無",
    "T33n1708_002:0395b15": "無者。是無分別性。以體無故。言無生者。依他",
    "T33n1708_002:0395b16": "性空。言無二照者。圓成實性空。然此照言。該",
    "T33n1708_002:0395b17": "通上二。慈恩三藏云。上句境淨。下句智淨。准",
    "T33n1708_002:0395b18": "同前釋。言無緣者。生無自性。性體即依他。無",
    "T33n1708_002:0395b19": "自在天等為緣生故。言無相者。相無自性。性",
    "T33n1708_002:0395b20": "即所執相。以無自體。為其性故。言第三諦",
    "T33n1708_002:0395b21": "者。勝義無自性性。真如為體。而無所執。真空",
    "T33n1708_002:0395b22": "相故。釋能淨智。准前應知。",
    "T33n1708_002:0395b23": "經。明慧空照(至)變化生。釋曰。第三有一偈文。",
    "T33n1708_002:0395b24": "釋明慧地。文有三節。初標名配位。次化土寬",
    "T33n1708_002:0395b25": "狹。如經可知。後顯地別行。言忍心者。即是",
    "T33n1708_002:0395b26": "能觀之智。言無二者。謂離有無二相。即用無",
    "T33n1708_002:0395b27": "二。為第三諦。言出有者。出三界有。言入無",
    "T33n1708_002:0395b28": "者。離分段有。入變化生。變化生者。即是變",
    "T33n1708_002:0395b29": "易生死也。如何得知第三地中。出有入無。",
    "T33n1708_002:0395c01": "變化生即是變易生死。解云。如顯揚論。變易",
    "T33n1708_002:0395c02": "生死。亦名變化。又第三地。即施戒修中。修定",
    "T33n1708_002:0395c03": "地。由邊際定力。受變易生。故知第三地。受變",
    "T33n1708_002:0395c04": "易生。",
    "T33n1708_002:0395c05": "經。善覺(至)無遺照。釋曰。第四有一偈。明斷",
    "T33n1708_002:0395c06": "惑分齊。謂上善覺離達明慧三位菩薩。能斷",
    "T33n1708_002:0395c07": "三界色煩惱縛。所以者何。執三界色為實有",
    "T33n1708_002:0395c08": "故。下有半頌。釋斷所由。以彼菩薩。還觀三界",
    "T33n1708_002:0395c09": "身口色上法性。第一真如。無遺照故。方能斷",
    "T33n1708_002:0395c10": "也(或有本云。無唯照者謬也)。",
    "T33n1708_002:0395c11": "經。炎慧妙光(至)空有了。釋曰。自下第二",
    "T33n1708_002:0395c12": "有四偈。釋順忍。於中有二。初有三偈。正明行",
    "T33n1708_002:0395c13": "位。後有一偈。明斷惑分齊。前中有三。初有一",
    "T33n1708_002:0395c14": "偈。明炎慧地。次有一偈。明勝慧地。後有一",
    "T33n1708_002:0395c15": "偈。明法現地。此明炎慧地。即十地中。第四",
    "T33n1708_002:0395c16": "炎慧地。文別有三。初標名配位。次化土寬狹。",
    "T33n1708_002:0395c17": "後顯地別行。炎慧妙光者。第一標地別名。道",
    "T33n1708_002:0395c18": "品慧光。斷所知障。如炎燒薪。法喻雙舉。名為",
    "T33n1708_002:0395c19": "炎慧妙光。於十度中。行精進度。名大精進。配",
    "T33n1708_002:0395c20": "王攝土。如經可知。顯別行中。言實智緣寂方",
    "T33n1708_002:0395c21": "便道者。略開二智。謂一實根本智。唯緣寂",
    "T33n1708_002:0395c22": "靜真如。二後所得方便智。通緣真俗。故今",
    "T33n1708_002:0395c23": "且舉方便道。不辨所緣。下句重釋二智。達無",
    "T33n1708_002:0395c24": "生者。釋上實智。照空有了者。釋後得智。通照",
    "T33n1708_002:0395c25": "真俗。",
    "T33n1708_002:0395c26": "經。勝慧(至)入無間。釋曰。第二偈。明勝慧",
    "T33n1708_002:0395c27": "地。文別有三。初標名配位。次化土寬狹。後顯",
    "T33n1708_002:0395c28": "地別行。言勝慧者。即難勝地。真俗二智。難合",
    "T33n1708_002:0395c29": "能合。故名難勝。今此經意。了知真俗。及第一",
    "T33n1708_002:0396a01": "義。能了知故。名為勝慧。自達明了。不由他",
    "T33n1708_002:0396a02": "力。故名勝慧。配位分齊。如經可知。言空空",
    "T33n1708_002:0396a03": "諦觀。至入無間者。第三顯地別行。本記釋",
    "T33n1708_002:0396a04": "云。就真諦門空有二義。一者人空。二者法空。",
    "T33n1708_002:0396a05": "故曰空空諦觀。或可有無皆空曰空空。雖",
    "T33n1708_002:0396a06": "有無相。名無二相。俗諦門中。變化六道。無細",
    "T33n1708_002:0396a07": "不入。故言入無間。",
    "T33n1708_002:0396a08": "經。法現開士自在王。釋曰。第三有一偈。釋",
    "T33n1708_002:0396a09": "第六地。文別有三。初標名配位。次顯地別行。",
    "T33n1708_002:0396a10": "後化土分齊。言法現者。是第六地。緣生空觀",
    "T33n1708_002:0396a11": "法。現在前故。名為法現。即六天中。他化自在",
    "T33n1708_002:0396a12": "天王也。言無二無照至大智光者。顯地別",
    "T33n1708_002:0396a13": "行。真即是俗。俗即是真。故言無二。或可離有",
    "T33n1708_002:0396a14": "無相。故言無二。無能所證。故言無照。內證生",
    "T33n1708_002:0396a15": "法兩空。故言達理空。具足能證真俗二諦。及",
    "T33n1708_002:0396a16": "第一義。故言三諦現前大智光。化土寬狹。",
    "T33n1708_002:0396a17": "如文可知。",
    "T33n1708_002:0396a18": "經。炎勝(至)迷心惑。釋曰。自下第二有一",
    "T33n1708_002:0396a19": "偈。明斷惑分齊。文別有二。初上半正明斷惑。",
    "T33n1708_002:0396a20": "後下半釋斷所由。此即初也。炎謂炎慧。勝即",
    "T33n1708_002:0396a21": "勝慧。法現即是法現。如是三人。起無漏定。皆",
    "T33n1708_002:0396a22": "離有無二相。及無能取所取相。名無相定。此",
    "T33n1708_002:0396a23": "上三智。能洗力三界迷心麁惑。理實通斷迷",
    "T33n1708_002:0396a24": "色心惑。欲顯勝劣。且說迷心。",
    "T33n1708_002:0396a25": "經。定慧寂然(至)無量報。釋曰。第二釋所",
    "T33n1708_002:0396a26": "由。緣空為境。故言空慧。行相寂靜。無能緣所",
    "T33n1708_002:0396a27": "緣相。故名無緣觀。前云無相定者。顯所依定。",
    "T33n1708_002:0396a28": "此句即顯能依觀智。前迷心惑。緣心為境。故",
    "T33n1708_002:0396a29": "能斷智。還觀心空。無量報者。現所觀境。無量",
    "T33n1708_002:0396b01": "三界心報。",
    "T33n1708_002:0396b02": "經。遠達無生初禪王。釋曰。自下第四有十",
    "T33n1708_002:0396b03": "偈。釋後二忍。於中有三。初兩偈半。別釋下品",
    "T33n1708_002:0396b04": "無生忍。次等觀下五偈。合釋二忍。後圓智下",
    "T33n1708_002:0396b05": "兩偈半。釋上品寂滅忍。前中有二。初廣釋行",
    "T33n1708_002:0396b06": "相。後斷惑分齊。釋行相中。文別有三。初標",
    "T33n1708_002:0396b07": "名配位。次化土寬狹。後顯地別相。此即初",
    "T33n1708_002:0396b08": "也。言遠達無生初禪王者。標名配位也。此七",
    "T33n1708_002:0396b09": "地至功用位。最後邊際。純作真如無生觀。",
    "T33n1708_002:0396b10": "故名遠達地。如解深密。謂此地中。無缺無",
    "T33n1708_002:0396b11": "間。證入無相。不同六地暫時現前。又復隣近",
    "T33n1708_002:0396b12": "第八淨地。具斯二義。名遠行地。",
    "T33n1708_002:0396b13": "經。常萬億土教眾生。釋曰。第二化土寬狹。",
    "T33n1708_002:0396b14": "若准前文。言百萬億。略舉大數。故言萬億。",
    "T33n1708_002:0396b15": "經。未度報身(至)空寂行。釋曰。第二顯地別",
    "T33n1708_002:0396b16": "相。文有五節。一住報時分。謂此地中。受分",
    "T33n1708_002:0396b17": "段生。唯一身在。故智度論云。七地菩薩。未",
    "T33n1708_002:0396b18": "捨虫身肉身。或可二十一生中。末後一生。",
    "T33n1708_002:0396b19": "故言一生。二進入勝位。謂所入地。雙觀二諦。",
    "T33n1708_002:0396b20": "故言等觀。聖道恒行。故言法流。三始入行",
    "T33n1708_002:0396b21": "相。此有兩釋。一云。始入第八。任運而起。故",
    "T33n1708_002:0396b22": "曰無緣。功用不動。猶若金剛。一云。第七初證",
    "T33n1708_002:0396b23": "無生。離分別相。名曰無緣。其智堅利。名金剛",
    "T33n1708_002:0396b24": "忍。四不受分段。亦有兩釋。一云。八地已上",
    "T33n1708_002:0396b25": "永不受。二云。七地當永不受。五依境辨觀。初",
    "T33n1708_002:0396b26": "句觀真。後句緣俗。亦有兩釋。一云。第八觀第",
    "T33n1708_002:0396b27": "三諦。離有無相。名無二照。却觀分段二十",
    "T33n1708_002:0396b28": "一生。作空寂行。一云。第七作二諦觀。大同前",
    "T33n1708_002:0396b29": "釋。",
    "T33n1708_002:0396c01": "經。三界愛習(至)獨諦了。釋曰。第二斷惑分",
    "T33n1708_002:0396c02": "齊。然釋此文。諸說不同。一本記云。三界愛習",
    "T33n1708_002:0396c03": "一句。謂三界愛。皆須如理。不復別見。故言",
    "T33n1708_002:0396c04": "順道定。遠達一句。別前未證見如如。故言獨",
    "T33n1708_002:0396c05": "了。一一類。諸師依十地經。共作此釋。有愛佛",
    "T33n1708_002:0396c06": "習。不違道定。故名順道定。如是愛習。遠達正",
    "T33n1708_002:0396c07": "士。獨能解了。而此段文。不辨斷惑。今解不",
    "T33n1708_002:0396c08": "爾。此文正明斷惑分齊。所以知然。如諸位中。",
    "T33n1708_002:0396c09": "理應合釋斷惑分齊。故知此文正明斷惑。今",
    "T33n1708_002:0396c10": "依二經。釋此文意。一十地經云。此遠行地。不",
    "T33n1708_002:0396c11": "名有煩惱者。一切煩惱不行故。貪求如來智",
    "T33n1708_002:0396c12": "慧未滿足故。不名無煩惱者。此經亦爾。愛佛",
    "T33n1708_002:0396c13": "智慧。習未斷故。名順道定。遠達正士。獨諦",
    "T33n1708_002:0396c14": "了者。諦謂諦實。前之六地。但斷煩惱。未斷習",
    "T33n1708_002:0396c15": "氣。故今第七。名獨諦了。二依解深密經。與",
    "T33n1708_002:0396c16": "前少異。謂從初地乃至十地。由故意力。起煩",
    "T33n1708_002:0396c17": "惱故。無染污相。於自身中。不生苦故。無有過",
    "T33n1708_002:0396c18": "失。於有情界。能斷苦因。有無量功德。以此三",
    "T33n1708_002:0396c19": "義故。此經言順道定。而言三界愛習者。彼云",
    "T33n1708_002:0396c20": "麁重。此云愛習。其義一也。",
    "T33n1708_002:0396c21": "經。等觀菩薩二禪王。釋曰。第二五偈。合釋",
    "T33n1708_002:0396c22": "二忍。文別有二。初有四偈。別釋三品。後有一",
    "T33n1708_002:0396c23": "偈。斷惑分齊。前中有三。初一偈平。釋等觀",
    "T33n1708_002:0396c24": "地。次一偈文。釋慧光地。後一偈半。釋灌頂",
    "T33n1708_002:0396c25": "位。就等觀中。文別有四。一標名配位。二顯",
    "T33n1708_002:0396c26": "其勝用。三化土寬狹。四顯地別行。此即第一",
    "T33n1708_002:0396c27": "標名配位。",
    "T33n1708_002:0396c28": "經。變生法身無量光。釋曰。第二顯其勝用。",
    "T33n1708_002:0396c29": "謂於此地。受變易生。名為法身。證法性如所",
    "T33n1708_002:0397a01": "生身故。名為法身。惑諸功德所依止故。稱",
    "T33n1708_002:0397a02": "為法身。放無量光。照諸國土。",
    "T33n1708_002:0397a03": "經。入百恒土化眾生。釋曰。第三化土寬狹。",
    "T33n1708_002:0397a04": "經。圓照三世恒劫事。釋曰。第四有三句。顯",
    "T33n1708_002:0397a05": "地別行。有其三義。初句照俗。次句重釋。後句",
    "T33n1708_002:0397a06": "照真。此即初也。依本記云。道前為過去。道",
    "T33n1708_002:0397a07": "中為現在。道後為未來。",
    "T33n1708_002:0397a08": "經。返照樂虛無盡源。釋曰。第二句。重釋圓",
    "T33n1708_002:0397a09": "照三世。依本記云。言返照者。返照過去地前",
    "T33n1708_002:0397a10": "之事。言樂虛者。緣現在樂。虛而不實樂。言無",
    "T33n1708_002:0397a11": "盡源者。照知未來道後。不可盡其源。",
    "T33n1708_002:0397a12": "經。於第三諦常寂然。釋曰。第三明其照真。",
    "T33n1708_002:0397a13": "謂第八地。觀智寂然。照智真如。第三諦也。",
    "T33n1708_002:0397a14": "經。慧光開士(至)一念了。釋曰。第二一偈。釋",
    "T33n1708_002:0397a15": "慧光地。文別有三。初標名配位。次化土寬狹。",
    "T33n1708_002:0397a16": "如文可知。後顯地別行。謂此地中。得四辨故。",
    "T33n1708_002:0397a17": "雖在真如無為空行。而恒沙佛。三藏聖教。一",
    "T33n1708_002:0397a18": "念能了。",
    "T33n1708_002:0397a19": "經。灌頂菩薩四禪王。釋曰。第三一偈半。釋",
    "T33n1708_002:0397a20": "灌頂位。文別有三。初標名配位。次化土寬",
    "T33n1708_002:0397a21": "狹。後顯地別行。此即初也。言灌頂者。華嚴經",
    "T33n1708_002:0397a22": "第二十七云。譬如輪王太子。成就王相。取四",
    "T33n1708_002:0397a23": "大海水。灌子頂上。即名為灌頂大王。菩薩亦",
    "T33n1708_002:0397a24": "如是。受職時。諸佛以智水。灌是菩薩頂。名灌",
    "T33n1708_002:0397a25": "頂法王。是名菩薩入大智慧職地。",
    "T33n1708_002:0397a26": "經。於億恒土化群生。釋曰。第二化土寬狹。",
    "T33n1708_002:0397a27": "如文可知。",
    "T33n1708_002:0397a28": "經。始入金剛(至)常湛然。釋曰。第三顯地別",
    "T33n1708_002:0397a29": "行。文有四節。一明勝用。謂金剛一念。斷障已",
    "T33n1708_002:0397b01": "了。或可照境已了。二辨度生。謂三十生中。一",
    "T33n1708_002:0397b02": "生未盡。三顯品數。位在下忍。四辨入位。謂解",
    "T33n1708_002:0397b03": "脫道。即成妙覺。",
    "T33n1708_002:0397b04": "經。等慧(至)一切盡。釋曰。第二一偈。斷惑分",
    "T33n1708_002:0397b05": "齊。於上等觀慧光灌頂三品。除前緣心。無明",
    "T33n1708_002:0397b06": "習盡。謂無間道現在前時。無明習相故煩惱",
    "T33n1708_002:0397b07": "等。一切皆盡。",
    "T33n1708_002:0397b08": "經。圓智無相(至)無極悲。釋曰。第三有兩偈",
    "T33n1708_002:0397b09": "半。明妙覺位。文別有二。初正讚三德。後第一",
    "T33n1708_002:0397b10": "義下。重讚其德。前中有四。一標名配位。謂圓",
    "T33n1708_002:0397b11": "滿智。緣無相故。名為無相。或可智用離能所",
    "T33n1708_002:0397b12": "緣故。名為無相。二盡生分位。謂三十生盡。",
    "T33n1708_002:0397b13": "於一切境。齊等而覺。名等大覺。此上二句。讚",
    "T33n1708_002:0397b14": "智德也。三證大無為。謂有餘無餘二種圓寂。",
    "T33n1708_002:0397b15": "不可破壞。如金剛藏。此之一句。讚斷德也。四",
    "T33n1708_002:0397b16": "具大慈悲。謂盡生死。具無極悲。此顯恩德。窮",
    "T33n1708_002:0397b17": "未來際。故言無極。",
    "T33n1708_002:0397b18": "經。第一義諦(至)妙智存。釋曰。第二有一偈",
    "T33n1708_002:0397b19": "半。重讚其德。文有三節。初之二句。就境讚",
    "T33n1708_002:0397b20": "智。次有二句。就位讚德。後有二句。約時讚",
    "T33n1708_002:0397b21": "德。此即初也。謂內證真諦。非分別所動。故",
    "T33n1708_002:0397b22": "言常安隱。窮生死俗源。盡涅槃真性。成妙覺",
    "T33n1708_002:0397b23": "智。故妙智存。",
    "T33n1708_002:0397b24": "經。三賢十聖(至)居淨土。釋曰。第二就位讚",
    "T33n1708_002:0397b25": "德。謂始從三賢。至灌頂位。有漏未盡。言住果",
    "T33n1708_002:0397b26": "報。唯佛一人。生死報盡。無有漏法。故居淨土。",
    "T33n1708_002:0397b27": "經。一切眾生(至)居淨土。釋曰。第三約時讚",
    "T33n1708_002:0397b28": "德。謂一切眾生。雖無有始。而有盡時。名",
    "T33n1708_002:0397b29": "暫住報。唯佛一人。有始無終。名居淨土。",
    "T33n1708_002:0397c01": "經。如來三業(至)禮三寶。釋曰。自下第三讚",
    "T33n1708_002:0397c02": "佛三業。文別有五。一初二句。總讚三業。二有",
    "T33n1708_002:0397c03": "一偈。別讚三業。三有半偈。讚說無畏。四有半",
    "T33n1708_002:0397c04": "偈。讚能動地。五有半偈。讚佛快說。就總讚",
    "T33n1708_002:0397c05": "中。初之一句。總讚三業。後有一句。顯已歸",
    "T33n1708_002:0397c06": "禮。言三業德無極者。如前所說。身業堅固。意",
    "T33n1708_002:0397c07": "業寂靜。口業能說。皆無窮盡。故言無極。由",
    "T33n1708_002:0397c08": "斯我今敬禮三寶。",
    "T33n1708_002:0397c09": "經。法王無上(至)無緣照。釋曰。自下第二有",
    "T33n1708_002:0397c10": "一偈。別讚三業。於中有三。初有二句。別讚",
    "T33n1708_002:0397c11": "身業。譬如大樹覆蓋人眾。如來身力覆蓋亦",
    "T33n1708_002:0397c12": "然。次有一句。別讚口業。稱理說法。非無義",
    "T33n1708_002:0397c13": "利。後有一句。別讚意業。其心寂靜。無緣大",
    "T33n1708_002:0397c14": "悲普照有情。",
    "T33n1708_002:0397c15": "經。人中師子(至)散金華。釋曰。第三讚說無",
    "T33n1708_002:0397c16": "畏。文有兩即。初之一句。讚說無畏。後有一",
    "T33n1708_002:0397c17": "句。歡喜供養。",
    "T33n1708_002:0397c18": "經。百億萬土(至)受妙報。釋曰。第四有半偈。",
    "T33n1708_002:0397c19": "讚能動地。文有兩節。初讚佛動地。後眾受妙",
    "T33n1708_002:0397c20": "報。",
    "T33n1708_002:0397c21": "經。天尊快說(至)略難佛。釋曰。第五有半偈。",
    "T33n1708_002:0397c22": "歎佛快說。文有兩節。初句讚佛快說。諸王",
    "T33n1708_002:0397c23": "後句。申已讚說之意。",
    "T33n1708_002:0397c24": "經。時諸大眾(至)無量功德藏。釋曰。自下第",
    "T33n1708_002:0397c25": "三。辨眾得益。若依本記。有七種益。即分為",
    "T33n1708_002:0397c26": "七。此即第一得開慧益。",
    "T33n1708_002:0397c27": "經。得大法利。釋曰。第二得思慧益。以已思",
    "T33n1708_002:0397c28": "慧。勝於聞慧。名大法利。",
    "T33n1708_002:0397c29": "經。即於座中(至)無生忍。釋曰。第三得修慧",
    "T33n1708_002:0398a01": "益。言三趣者。是三惡趣。問如何惡趣能得",
    "T33n1708_002:0398a02": "修慧益。薩婆多宗。不許惡趣能得修慧。今",
    "T33n1708_002:0398a03": "大乘宗。亦得修慧。故大雲經。諸畜生等。得定",
    "T33n1708_002:0398a04": "律儀。",
    "T33n1708_002:0398a05": "經。八部(至)天上受道。釋曰。第四現在安樂",
    "T33n1708_002:0398a06": "住。言八部阿修羅者。四天王住下。有四阿修",
    "T33n1708_002:0398a07": "羅王。一羅睺阿修羅。二毘摩質多羅。三波",
    "T33n1708_002:0398a08": "利。四毘樓闍。須彌山下。又有四大阿修羅。一",
    "T33n1708_002:0398a09": "陀[少/兔]。二富樓魔。三波羅訶。四兜牟樓。",
    "T33n1708_002:0398a10": "經。三生(至)得入正位。釋曰。第五正位。",
    "T33n1708_002:0398a11": "經。證聖人性。釋曰。第六淨眼位。證聖人性。",
    "T33n1708_002:0398a12": "四字是二乘所得。",
    "T33n1708_002:0398a13": "經。得一切無量報。釋曰。第七未來樂住。既",
    "T33n1708_002:0398a14": "聞聖教。得生報後報無量果也。又云。就得益",
    "T33n1708_002:0398a15": "中。文別有二。初明總益。謂眾聞法。後即於",
    "T33n1708_002:0398a16": "下。顯其別益。謂諸天鬼神。乃至人畜地獄。",
    "T33n1708_002:0398a17": "得初地無生法忍。餘文大同前說。雖有兩說。",
    "T33n1708_002:0398a18": "且依前說。地獄能得初地無生。不應理故。",
    "T33n1708_002:0398a19": "經。佛告諸行得道(至)大師子吼。釋曰。自下",
    "T33n1708_002:0398a20": "第三如來述成領解。文別有二。初讚王能說。",
    "T33n1708_002:0398a21": "後善男子下。讚所說法。前中有二。初讚王能",
    "T33n1708_002:0398a22": "說。後世尊述讚。二能說中。文有二節。初標所",
    "T33n1708_002:0398a23": "告眾。後對眾正讚。此即初也。謂聽眾中。天眾",
    "T33n1708_002:0398a24": "最勝。或得聖果。是實非化。故名得道果。實天",
    "T33n1708_002:0398a25": "眾言。善男子等者。第二對眾正讚。敘今勝古。",
    "T33n1708_002:0398a26": "成師子吼。謂於過去龍光佛邊。為第四炎慧",
    "T33n1708_002:0398a27": "開士。我為第八等觀開士。我今成佛。汝來第",
    "T33n1708_002:0398a28": "九地。作師子吼。",
    "T33n1708_002:0398a29": "經。如是如是乃至知斯事。釋曰。第二如來",
    "T33n1708_002:0398b01": "述成。文有兩節。初讚教稱理。後顯所詮理。此",
    "T33n1708_002:0398b02": "即初也。王所說教。稱所詮理。教理相應。是",
    "T33n1708_002:0398b03": "故重言如是如是。言不思議等者。非三賢境。",
    "T33n1708_002:0398b04": "名不思議。龍樹釋云。言語道斷。心行處滅。世",
    "T33n1708_002:0398b05": "親等云。心言路絕。其義一也。非十地境。名不",
    "T33n1708_002:0398b06": "可度量。此即校量難勝功德。是故唯佛與佛。",
    "T33n1708_002:0398b07": "乃知斯事。",
    "T33n1708_002:0398b08": "經。善男子(至)不可思議。釋曰。第二讚所說",
    "T33n1708_002:0398b09": "法。文別有三。初正讚所說。次善男子。是十四",
    "T33n1708_002:0398b10": "法門下。讚用勸修。後時諸眾中下。大眾供養。",
    "T33n1708_002:0398b11": "就正讚中。文別有三。初釋不可思議。次善男",
    "T33n1708_002:0398b12": "子下。釋不可度量。後我今下。釋唯佛乃知。就",
    "T33n1708_002:0398b13": "不思議中。文復有三。初標宗略說。次外人徵",
    "T33n1708_002:0398b14": "詰。後世尊廣釋。前中有四。一總標其數。謂十",
    "T33n1708_002:0398b15": "四般若。二別敘屬當。謂地前三忍。地地三品。",
    "T33n1708_002:0398b16": "成三十忍。三二藏分別。謂一切行藏者。前十",
    "T33n1708_002:0398b17": "三忍。一切佛藏者。上寂滅忍。由此二種攝諸",
    "T33n1708_002:0398b18": "功德。名之為藏。四結不思議。如是二藏。名不",
    "T33n1708_002:0398b19": "可思議。",
    "T33n1708_002:0398b20": "經。何以故。釋曰。第二外人徵詰。依何義故。",
    "T33n1708_002:0398b21": "行藏佛藏。皆不思議。",
    "T33n1708_002:0398b22": "經。一切諸佛(至)是中化。釋曰。自下第三。依",
    "T33n1708_002:0398b23": "宗廣釋。文別有二。初唯就佛藏。明不思議。次",
    "T33n1708_002:0398b24": "一切眾生下。合釋二藏。明不思議。此即初也。",
    "T33n1708_002:0398b25": "然此文。自有兩說。一云。是中生。是中滅。是",
    "T33n1708_002:0398b26": "中化者。法身無像。為物故形。以王宮現生。雙",
    "T33n1708_002:0398b27": "林託滅。隨感應故。所以化也。無生無滅無化",
    "T33n1708_002:0398b28": "者。其用彌寂。故體無生滅化也。無自他者。彼",
    "T33n1708_002:0398b29": "己兩亡第一無二者。境智俱絕。非化非不化",
    "T33n1708_002:0398c01": "者。談其大寂非化。據其大用非不化。非無無",
    "T33n1708_002:0398c02": "相者。有無相對。若有有可有無。若有無可有",
    "T33n1708_002:0398c03": "有。今明有無俱無。故言非無無相。無來去者。",
    "T33n1708_002:0398c04": "明去來相絕。故中論云。已來亦無來。未來亦",
    "T33n1708_002:0398c05": "無來。離已來未來。來相不可得。已去亦無去。",
    "T33n1708_002:0398c06": "未去亦無去。離已去未去。去相不可得。今釋",
    "T33n1708_002:0398c07": "此文。於中有二。初就化身。即相無相。明不思",
    "T33n1708_002:0398c08": "議。後逐難重釋。前中復二。初立三相。後遣三",
    "T33n1708_002:0398c09": "相。此即初也。是中生者。明智德。是中滅者。",
    "T33n1708_002:0398c10": "辨斷德。是中化者。顯恩德。此約化身。作如是",
    "T33n1708_002:0398c11": "釋。或可通依受用法身。釋上生等。如理應",
    "T33n1708_002:0398c12": "思。",
    "T33n1708_002:0398c13": "經。而無生無滅無化。釋曰。第二遣生等三",
    "T33n1708_002:0398c14": "相。約相無自性。故說無生等三相。",
    "T33n1708_002:0398c15": "經。無自他(至)無去來。釋曰。第二逐難重釋。",
    "T33n1708_002:0398c16": "雖云無化。其相難知。故重釋之。於中有二。先",
    "T33n1708_002:0398c17": "法後喻。法有五義。展轉相釋。一無自他者。釋",
    "T33n1708_002:0398c18": "上無化。既無自他。如何有化。二第一無二者。",
    "T33n1708_002:0398c19": "釋無自他。第一義中。無自他二故。三非化非",
    "T33n1708_002:0398c20": "不化者。釋上無二。謂化是能化。不化是所化。",
    "T33n1708_002:0398c21": "能所俱非。故第一義。無有二也。四非無者。遣",
    "T33n1708_002:0398c22": "無。前已遣有。便撥為無。同惡取空。故言非",
    "T33n1708_002:0398c23": "無。五無相無來去者。雙遣有無。所言相者。是",
    "T33n1708_002:0398c24": "有無相。來者有相。去者無相。今此般若。雙遣",
    "T33n1708_002:0398c25": "有無。故言無相。無來去也。",
    "T33n1708_002:0398c26": "經。如虛空故。釋曰。第二舉法同喻。",
    "T33n1708_002:0398c27": "經。一切眾生(至)行空故。釋曰。自下第二合",
    "T33n1708_002:0398c28": "釋二藏。明不思議。文別有二。先釋。後結。釋",
    "T33n1708_002:0398c29": "中有二。初人法相對。辨不思議。後境智相對。",
    "T33n1708_002:0399a01": "辨不思議。前中有二。初明人空。後明法空。此",
    "T33n1708_002:0399a02": "即初也。文有兩節。初以三義。辨我相空。後煩",
    "T33n1708_002:0399a03": "惱下。就我眾名。以辨人空。此即三義以辨空",
    "T33n1708_002:0399a04": "相。言三義者。一無生無滅。二無縛無解。三",
    "T33n1708_002:0399a05": "非因非果。非不因果。言無生無滅者。諸說不",
    "T33n1708_002:0399a06": "同。一云。無生無滅。即是總句。謂一切眾生。",
    "T33n1708_002:0399a07": "皆有生死。名為生滅。雙遣死生。故言無生無",
    "T33n1708_002:0399a08": "滅。一云。無生者遣常見。彼計我生而不滅故。",
    "T33n1708_002:0399a09": "無滅者遣斷見。彼計我滅而不續故。言無縛",
    "T33n1708_002:0399a10": "無解者。自下別釋。既無眾生。說誰名為有縛",
    "T33n1708_002:0399a11": "有解。故智論五十一縛脫品云。五眾無縛無",
    "T33n1708_002:0399a12": "脫。若畢竟空。無有作者。誰縛解。凡夫人法。",
    "T33n1708_002:0399a13": "虛誑不可得故非縛。聖人法。畢竟空不可得",
    "T33n1708_002:0399a14": "故非解。乃至云菩薩住是道中。諸煩惱不牽",
    "T33n1708_002:0399a15": "墮凡夫中。故言不縛。不以諸無漏法破煩惱。",
    "T33n1708_002:0399a16": "故言不解。具說如彼。真諦解云。人空真如。非",
    "T33n1708_002:0399a17": "煩惱所縛。亦非智慧所了。空無所得故。言非",
    "T33n1708_002:0399a18": "因非果者。雙遣。衛世師外道。計我為作者。說",
    "T33n1708_002:0399a19": "名為因。僧佉外道。計我為受者。名為果。故言",
    "T33n1708_002:0399a20": "非因非果。言非不因果者。依俗理。非無因果。",
    "T33n1708_002:0399a21": "言煩惱下。就我眾名。以辨人空。於中有二。初",
    "T33n1708_002:0399a22": "煩惱者。出能執法。所謂我見煩惱。我人等惱",
    "T33n1708_002:0399a23": "亂行者。故名煩惱。後我人等者。辨所執我。",
    "T33n1708_002:0399a24": "有眾多名。於中有二。初辨我五名。一我。二",
    "T33n1708_002:0399a25": "人。三知者。四見者。五受者。後我所等者。辨",
    "T33n1708_002:0399a26": "我所空。謂前五種我。皆有我所。謂第一我所。",
    "T33n1708_002:0399a27": "乃至第五受者所。總標五種。故言我所空。所",
    "T33n1708_002:0399a28": "遣法體。通攝三受。所謂苦受名苦苦。樂受名",
    "T33n1708_002:0399a29": "壞苦。捨受名行苦。是故三受。通名苦受。即此",
    "T33n1708_002:0399b01": "三受。皆有為行。同是我所遣法。故言一切苦",
    "T33n1708_002:0399b02": "受行苦故也。",
    "T33n1708_002:0399b03": "經。一切法集(至)寂然空故。釋曰。第二明法",
    "T33n1708_002:0399b04": "空也。有其五句。一一切法集者。標名辨假。謂",
    "T33n1708_002:0399b05": "一切法集故名假。二幻化五陰者。舉喻出體。",
    "T33n1708_002:0399b06": "如幻五陰非人故。名為法假。三無合無散者。",
    "T33n1708_002:0399b07": "顯法別相。諸說不同。一云。五陰成身。名為",
    "T33n1708_002:0399b08": "合。後離散時。名為散。雙遣二相。故言無合無",
    "T33n1708_002:0399b09": "散。由無分別智。不住於生死。故名無合。常起",
    "T33n1708_002:0399b10": "大悲。故不入於涅槃。故言不散。五法同法性",
    "T33n1708_002:0399b11": "者。攝妄歸真門。一切諸法。皆用如為性。",
    "T33n1708_002:0399b12": "經。法境界空(至)如虛空故。釋曰。第二境智",
    "T33n1708_002:0399b13": "相對。辨不思議。於中有二。初辨境空。後釋智",
    "T33n1708_002:0399b14": "空。前中有二。先法。後喻。法中有二。初法境",
    "T33n1708_002:0399b15": "界空者。明總空相。謂一切境。無不空者。後空",
    "T33n1708_002:0399b16": "無相不轉等者。釋其別空。文有三節。初明法",
    "T33n1708_002:0399b17": "空。次無三寶者。通於人法二空。後無聖人六",
    "T33n1708_002:0399b18": "道者。明人空也。初言空者。空三昧境。言無相",
    "T33n1708_002:0399b19": "者。無相三昧境。無十相故。言不轉者。是無願",
    "T33n1708_002:0399b20": "三昧境。以苦集染。不可轉為無漏淨故。如上",
    "T33n1708_002:0399b21": "三境。皆非顛倒。非如幻化。是虛妄故。次言無",
    "T33n1708_002:0399b22": "三寶者。雙顯人法二空。後言無聖人者。明能",
    "T33n1708_002:0399b23": "化空。言六道者。辨所化空。言如虛空故者。第",
    "T33n1708_002:0399b24": "二舉喻。喻法空相。",
    "T33n1708_002:0399b25": "經。般若無知(至)照相故行道。釋曰。第二智",
    "T33n1708_002:0399b26": "空。於中有三。初法。次喻。後合。法中有二。初",
    "T33n1708_002:0399b27": "遣知等六相。比度名智。推求言見。歷境稱行。",
    "T33n1708_002:0399b28": "籌慮名緣。招果名因。領納名受。如是六相。悉",
    "T33n1708_002:0399b29": "皆是空。後釋遣所由。故言不得一切照相。故",
    "T33n1708_002:0399c01": "行道相。",
    "T33n1708_002:0399c02": "經。斯行道相如虛空故。釋曰。第二舉法同",
    "T33n1708_002:0399c03": "喻。",
    "T33n1708_002:0399c04": "經。法相如是(至)無心得。釋曰。第三總合。法",
    "T33n1708_002:0399c05": "相如是者。合上六種空相。言何可有心得。無",
    "T33n1708_002:0399c06": "心得者。有心是分別。無心是無分別心。如何",
    "T33n1708_002:0399c07": "有心得。無心得。或可何可有心得者。遮有心",
    "T33n1708_002:0399c08": "得。其境皆空。如何有心得無境也。無心得者。",
    "T33n1708_002:0399c09": "許無心得。謂以境空故。無分別心。能得空",
    "T33n1708_002:0399c10": "也。",
    "T33n1708_002:0399c11": "經。是以般若(至)行而行。釋曰。第二結上四",
    "T33n1708_002:0399c12": "義。文有四節。一人中行不可得。以生空故。二",
    "T33n1708_002:0399c13": "法中行不可得。以法空故。三境中行不可得。",
    "T33n1708_002:0399c14": "所緣空故。四解中行不可得。能緣空故。",
    "T33n1708_002:0399c15": "經。是故般若(至)不可思議。釋曰。第三雙結二",
    "T33n1708_002:0399c16": "藏不可思議。文別有二。初依智總結。後就人",
    "T33n1708_002:0399c17": "別結。此即初也。",
    "T33n1708_002:0399c18": "經。而一切諸菩薩(或有本云諸佛菩薩至)亦不可思議。釋",
    "T33n1708_002:0399c19": "曰。第二約人明不思議。文別有二。初明菩薩",
    "T33n1708_002:0399c20": "無境而行。亦不思議。後明諸佛如幻境中。",
    "T33n1708_002:0399c21": "行化眾生。亦不思議。或先結後文佛菩薩藏。",
    "T33n1708_002:0399c22": "後結前文佛藏不思議。",
    "T33n1708_002:0399c23": "經。善男子(至)如海一滴。釋曰。自下第二挍",
    "T33n1708_002:0399c24": "量歎勝。釋上不可度量。謂王所說般若功德。",
    "T33n1708_002:0399c25": "如大海水。灌頂菩薩。說其功德。如海一滴。故",
    "T33n1708_002:0399c26": "知般若功德。不可思議。問灌頂菩薩。其位勝",
    "T33n1708_002:0399c27": "王。如何說德不及月光。解云。就位而論。王即",
    "T33n1708_002:0399c28": "不及菩薩。今佛加護。王勝菩薩。",
    "T33n1708_002:0399c29": "經。我今略述(至)一切眾生。釋曰。自下第三。釋",
    "T33n1708_002:0400a01": "上唯佛能知。文有三節。初明今佛說法般若",
    "T33n1708_002:0400a02": "分義功德。次亦為下。明諸佛同說。後三賢下。",
    "T33n1708_002:0400a03": "明十三開士共說功德。言分義者。說王功德",
    "T33n1708_002:0400a04": "不可盡故。名為分義。或可三賢十聖。顯所讚",
    "T33n1708_002:0400a05": "也。謂即述可月光王。歎三賢十聖無量功德。",
    "T33n1708_002:0400a06": "經。善男子(至)亦復如是。釋曰。第二歎用勸",
    "T33n1708_002:0400a07": "修。於中有三。初正歎勸修。次何以故者。大王",
    "T33n1708_002:0400a08": "反徵。後一切佛下。廣釋。前中二。初正歎勸修。",
    "T33n1708_002:0400a09": "後若一切下。顯無異路。此即初也。謂善男子。",
    "T33n1708_002:0400a10": "如是十四法門。一切眾生。三乘諸佛。乃至未",
    "T33n1708_002:0400a11": "來諸佛之所修習。",
    "T33n1708_002:0400a12": "經。若一切諸佛(至)無有是處。釋曰。第二顯",
    "T33n1708_002:0400a13": "無異路。如文可知。",
    "T33n1708_002:0400a14": "經。何以故。釋曰。第二大王反徵。",
    "T33n1708_002:0400a15": "經。一切佛(至)無異路故。釋曰。第三廣釋。文",
    "T33n1708_002:0400a16": "別有三。初標正路。次是故下。示其正路。後是",
    "T33n1708_002:0400a17": "人超過下。舉果歎勝。此即初也。唯有此門。更",
    "T33n1708_002:0400a18": "無異路。",
    "T33n1708_002:0400a19": "經。是故一切(至)圓覺忍者。釋曰。第二示其",
    "T33n1708_002:0400a20": "正路。謂無異路故。應依上十四忍門。應當修",
    "T33n1708_002:0400a21": "學。",
    "T33n1708_002:0400a22": "經。此人超過(至)現身得報。釋曰。第三舉果",
    "T33n1708_002:0400a23": "歎勝。有二利益。一超諸苦難。二現身得報。謂",
    "T33n1708_002:0400a24": "得聖果等。",
    "T33n1708_002:0400a25": "經。時諸眾中(至)十四正行。釋曰。自下第三",
    "T33n1708_002:0400a26": "大眾供養。文別有三。初菩薩香華供養大眾。",
    "T33n1708_002:0400a27": "說十四正行。次十八梵天下。諸天供養。受持",
    "T33n1708_002:0400a28": "讀誦。後無量鬼神下。明鬼神修行般若。文顯",
    "T33n1708_002:0400a29": "可知。",
    "T33n1708_002:0400b01": "經。佛告大王(至)眾生相可化。釋曰。自下第",
    "T33n1708_002:0400b02": "二。答第三問。無倒化生。文別有三。初牒前",
    "T33n1708_002:0400b03": "問。次佛正答。後時諸無量下。時眾得益。此即",
    "T33n1708_002:0400b04": "初也。謂佛牒前第三問。假實門中。何相眾生",
    "T33n1708_002:0400b05": "可化。",
    "T33n1708_002:0400b06": "經。若以(至)真行化眾生。釋曰。第二如來正",
    "T33n1708_002:0400b07": "答。文別有二。初略答。後廣釋。此即初也。謂",
    "T33n1708_002:0400b08": "以如幻之身者。是能化菩薩。見幻化者。是所",
    "T33n1708_002:0400b09": "化如幻。此如幻者。自有兩釋。一云。能化所",
    "T33n1708_002:0400b10": "化。皆是依他。而非實故。說之如幻。如阿毘達",
    "T33n1708_002:0400b11": "磨經。八喻顯依化。一云。無故如幻。因緣所",
    "T33n1708_002:0400b12": "生法。皆是空故。說之如幻。如諸般若下。答文",
    "T33n1708_002:0400b13": "中。皆准此釋。",
    "T33n1708_002:0400b14": "經。眾生後(至)異木石。釋曰。自下第二廣中",
    "T33n1708_002:0400b15": "有二。初明所化如幻。後大王若菩薩下。明能",
    "T33n1708_002:0400b16": "化如幻。就所化中。文別有二。先釋。後一切幻",
    "T33n1708_002:0400b17": "化下。總結如幻。就正釋中。釋七種假。即分",
    "T33n1708_002:0400b18": "為七。言七假者。一法假。二受假。三名假。四",
    "T33n1708_002:0400b19": "相續假。五相待假。六緣成假。七因生假。此即",
    "T33n1708_002:0400b20": "第一明法假。文別有二。初正明法假。後大王",
    "T33n1708_002:0400b21": "凡夫下。凡聖取境。勝劣差別。前中有二。初明",
    "T33n1708_002:0400b22": "本識能生色心。後後眾生根本下。色心成陰",
    "T33n1708_002:0400b23": "界等。前中有三。一明受生識。二生得善下。明",
    "T33n1708_002:0400b24": "善惡種子識。三初一念下。約時明成眾生色",
    "T33n1708_002:0400b25": "心。此即初也。言眾生識者。總標諸識。自有兩",
    "T33n1708_002:0400b26": "釋。一真諦三藏。總立九識。一阿摩羅識。真如",
    "T33n1708_002:0400b27": "本覺為性。在纏名如來藏。出纏名法身。阿摩",
    "T33n1708_002:0400b28": "羅識。此云無垢識。如九識章。餘之八識。大同",
    "T33n1708_002:0400b29": "諸師。二慈恩三藏。但立八識。無第九識。而言",
    "T33n1708_002:0400c01": "阿摩羅者。第八識中淨分第八。然諸教立識",
    "T33n1708_002:0400c02": "不定。有處但說六識。不說七八。如諸般若。或",
    "T33n1708_002:0400c03": "說八識。如金光明等。而諸般若。所說六識。自",
    "T33n1708_002:0400c04": "有三品。謂上中下。上品細者。名為賴邪。中",
    "T33n1708_002:0400c05": "末那。下名六識。如是三品。從意根生。故名意",
    "T33n1708_002:0400c06": "識。言初一念識。異木石者。隨生何處。受生剎",
    "T33n1708_002:0400c07": "那。初一念識。名正受生識。唯是異熟。自性分",
    "T33n1708_002:0400c08": "別。異於木石。無強分別。",
    "T33n1708_002:0400c09": "經。若生得善識本。釋曰。第二明善惡種子",
    "T33n1708_002:0400c10": "識。就種子識。若具分別。具三熏習。一名言熏",
    "T33n1708_002:0400c11": "習。二有支熏習。三我見熏習。初一通三性。以",
    "T33n1708_002:0400c12": "為因緣。能生果法。次有支熏習。唯善惡性生。",
    "T33n1708_002:0400c13": "善惡趣後。我見唯是染污。此後二種。於所生",
    "T33n1708_002:0400c14": "果。作增上緣。然第八識。自有三相。一者因",
    "T33n1708_002:0400c15": "相。是種子識。二者果相。謂受生識。三者自",
    "T33n1708_002:0400c16": "相。合說二種。以為自相。據實種子具有三",
    "T33n1708_002:0400c17": "性。就勝說故。不說無記。如是善惡。皆有二",
    "T33n1708_002:0400c18": "種。一者生得。二者方便。初受生時。但得生",
    "T33n1708_002:0400c19": "得。而非方便。或可此中且說生得。不說方",
    "T33n1708_002:0400c20": "便。若依本記。生得善惡者。由有如來藏故。有",
    "T33n1708_002:0400c21": "避苦求樂之心。此心從本性而有。不由外緣。",
    "T33n1708_002:0400c22": "故言生得。背理成妄。妄故興惡。惡亦生得。不",
    "T33n1708_002:0400c23": "由化也。",
    "T33n1708_002:0400c24": "經。初一念(至)眾生色心。釋曰。第三約時辨",
    "T33n1708_002:0400c25": "成眾生色心。謂由種子。從初一念。至於金剛。",
    "T33n1708_002:0400c26": "於中生不可說異熟識為本。成眾生色心。問",
    "T33n1708_002:0400c27": "成眾生具三聚。謂色心及不相應。如何不說",
    "T33n1708_002:0400c28": "不相應法。解云。依色心上。假立諸不相應。是",
    "T33n1708_002:0400c29": "假非實。就實說故但說心。又解。大乘諸教不",
    "T33n1708_002:0401a01": "同。如梁朝攝大乘云。諸有為法。不出色心(勘密",
    "T33n1708_002:0401a02": "嚴經。百法論。引經說不相應)。問諸眾生有本際不。若言有者。",
    "T33n1708_002:0401a03": "如何經說眾生本際不可知。若言無者。此經",
    "T33n1708_002:0401a04": "所說。復如何通(勘不增不減經等)解云。即依此義。總約",
    "T33n1708_002:0401a05": "諸宗。所說不同。有其四句。一有始無終。謂彌",
    "T33n1708_002:0401a06": "沙塞部中。立有時頭眾生。隨緣而有。如真諦",
    "T33n1708_002:0401a07": "部執記中說。而彼宗中。雖無成文。義說無般",
    "T33n1708_002:0401a08": "涅槃性。及佛果不滅者。得成初句。二無始有",
    "T33n1708_002:0401a09": "終。謂如薩婆多宗。及經部。及大乘中定性二",
    "T33n1708_002:0401a10": "乘。三有始有終。如彌沙塞部宗中。二乘聖者。",
    "T33n1708_002:0401a11": "入無餘位。四無始無終者。無涅槃性。不定種",
    "T33n1708_002:0401a12": "性。及菩薩種性。如瑜伽等。餘師所說。不可具",
    "T33n1708_002:0401a13": "陳。若依本記。有二義。一依理論。不可說煩惱",
    "T33n1708_002:0401a14": "在前在後。二依教化門。且約受生等。說之為",
    "T33n1708_002:0401a15": "初。",
    "T33n1708_002:0401a16": "經。眾生根本(至)身名積聚。釋曰。第二色心",
    "T33n1708_002:0401a17": "成陰界等。文別有二。初明成陰。後大王下。成",
    "T33n1708_002:0401a18": "十二處等。此即初也。文別有二。初別釋五陰。",
    "T33n1708_002:0401a19": "後釋蓋名義。謂眾生根本色。名色蓋。亦名色",
    "T33n1708_002:0401a20": "陰。如後當釋。心名識蓋等。此即開心。以為四",
    "T33n1708_002:0401a21": "陰。謂受想等。所言蓋者。釋陰名義。舊翻為",
    "T33n1708_002:0401a22": "蓋。陰覆為義。慈恩三藏。翻之為蘊。蘊是積",
    "T33n1708_002:0401a23": "聚義。於一一蘊。多法集成。故名為蘊。言身",
    "T33n1708_002:0401a24": "名積聚者。釋身名義。謂五蘊法。皆名為身",
    "T33n1708_002:0401a25": "是蘊義。",
    "T33n1708_002:0401a26": "經。大王(至)生無量色。釋曰。自下第二明色",
    "T33n1708_002:0401a27": "心成十二處等。文別有三。初總明一色生無",
    "T33n1708_002:0401a28": "量色。次眼所得下。別明所生諸色。後如是一",
    "T33n1708_002:0401a29": "色下。總結能生色心。此即初也。謂一色法。能",
    "T33n1708_002:0401b01": "生五塵等色。若具應言此一心法。生一心法。",
    "T33n1708_002:0401b02": "或無量心。今總略故。但說生識。",
    "T33n1708_002:0401b03": "經。眼所得為色(至)身得為觸。釋曰。第二釋",
    "T33n1708_002:0401b04": "所生多色。文別有二。初明生五境。後明生五",
    "T33n1708_002:0401b05": "根。境中有二。初明所造五境。後釋能造四大。",
    "T33n1708_002:0401b06": "此釋五境。若具應言法處所攝色。或可此經",
    "T33n1708_002:0401b07": "不明法處所攝色。是故不說。",
    "T33n1708_002:0401b08": "經。堅持名地(至)輕動名風。釋曰。第二能造",
    "T33n1708_002:0401b09": "四大。如文可知。",
    "T33n1708_002:0401b10": "經。生五識處名根。釋曰。第二明生五根。謂",
    "T33n1708_002:0401b11": "四大所造眼等五根。能生五識。故名五根。",
    "T33n1708_002:0401b12": "經。如是一色一心(至)色心。釋曰。第三總結。",
    "T33n1708_002:0401b13": "一色生十種色。謂五根五境。略而不說法處",
    "T33n1708_002:0401b14": "色也。一心於十二處。能生意根。於十八界。",
    "T33n1708_002:0401b15": "能生六識及與意界。而釋中不說者。為存略",
    "T33n1708_002:0401b16": "故。",
    "T33n1708_002:0401b17": "經。大王凡夫(至)無量假色法。釋曰。自下第",
    "T33n1708_002:0401b18": "二凡聖取境。勝劣差別。文別有二。初明凡境。",
    "T33n1708_002:0401b19": "得假非實。後明聖境。得實非假。此即初也。",
    "T33n1708_002:0401b20": "經。聖人六識(至)一切實法。釋曰。第二聖境",
    "T33n1708_002:0401b21": "得實非假。然此文義意難了。諸說不同。若依",
    "T33n1708_002:0401b22": "本記。凡夫六識。總相取法。故言得假。聖人分",
    "T33n1708_002:0401b23": "明取四微等。故言得實。又解。凡夫俗。虛妄六",
    "T33n1708_002:0401b24": "識。故得世諦假名之法。今解色等五境。皆有",
    "T33n1708_002:0401b25": "二相。一者自相。即是實有。二者共相。即是",
    "T33n1708_002:0401b26": "假有。異生五識。同時意識。皆得自相。是現量",
    "T33n1708_002:0401b27": "故。後念意識。但得共相。是比量故。聖人取",
    "T33n1708_002:0401b28": "境。亦復如是。今此經意。約麁細門。凡夫所",
    "T33n1708_002:0401b29": "得。麁乃現量故。但得假境。聖人現量。以極",
    "T33n1708_002:0401c01": "細故。但言得實。此即假說。",
    "T33n1708_002:0401c02": "經。眾生者世諦之名也。釋曰。自下第二明",
    "T33n1708_002:0401c03": "受假。四門分別。即分為四。一二諦分別門。二",
    "T33n1708_002:0401c04": "有無門。三六趣門。四四姓門。此即第一二",
    "T33n1708_002:0401c05": "諦門也。如上所說。能成五蘊。名為法假。所",
    "T33n1708_002:0401c06": "成之人。名為受假。如是受假。二諦門中。是假",
    "T33n1708_002:0401c07": "法。世諦之名也。",
    "T33n1708_002:0401c08": "經。若有若無(至)幻化故有。釋曰。第二有無分",
    "T33n1708_002:0401c09": "別門。謂於俗諦門中。有假者故。名之為有。非",
    "T33n1708_002:0401c10": "實性故。亦說為無。如是受假。世諦假。誑幻故",
    "T33n1708_002:0401c11": "有。而非實有。",
    "T33n1708_002:0401c12": "經。乃至六道幻化眾生見幻化。釋曰。第三",
    "T33n1708_002:0401c13": "六趣門。謂受假三界四生。乃至六道。所成受",
    "T33n1708_002:0401c14": "假。皆幻化眾生。見幻化。非實眾生。",
    "T33n1708_002:0401c15": "經。幻化見幻化(至)名為幻諦。釋曰。第四四",
    "T33n1708_002:0401c16": "姓分別門。然釋此文。自有兩釋。一云。幻化見",
    "T33n1708_002:0401c17": "幻化者。總標能化所化。皆是幻化。婆羅門乃",
    "T33n1708_002:0401c18": "至名為幻諦者。雙顯能化所化。皆具四姓。神",
    "T33n1708_002:0401c19": "我有情。具足色心。皆名幻諦。一云。言幻化",
    "T33n1708_002:0401c20": "者。標能化人。見幻化等。乃至名為幻諦。皆是",
    "T33n1708_002:0401c21": "所化。",
    "T33n1708_002:0401c22": "經。幻諦法(至)無義名。釋曰。第三釋名假。文",
    "T33n1708_002:0401c23": "別有二。初明佛前無名。後大王下。明如來立",
    "T33n1708_002:0401c24": "名。前中有三。初明世諦無名義名。次明幻法",
    "T33n1708_002:0401c25": "無名無體。後明三界六道皆無名字。此即初",
    "T33n1708_002:0401c26": "也。謂幻諦法者。即世諦也。言無佛出世前等",
    "T33n1708_002:0401c27": "者。佛未出時。無能說名字。亦無所說義名",
    "T33n1708_002:0401c28": "字。",
    "T33n1708_002:0401c29": "經。幻法幻化(至)無體相。釋曰。第二明幻法",
    "T33n1708_002:0402a01": "無名無體。謂幻法有幻化用。如是體用。皆無",
    "T33n1708_002:0402a02": "名字。亦無體相。如空化等。",
    "T33n1708_002:0402a03": "經。無三界(至)六道名字。釋曰。第三釋三界",
    "T33n1708_002:0402a04": "六道。皆無名字。如文可知。",
    "T33n1708_002:0402a05": "經。大王是故(至)六道名字。釋曰。第三如來",
    "T33n1708_002:0402a06": "立名。文別有三。初世尊立名。次結名非一。後",
    "T33n1708_002:0402a07": "指事重釋。此即初也。謂佛未出。無諸名字。是",
    "T33n1708_002:0402a08": "故世尊。為諸眾生。說諸名字。",
    "T33n1708_002:0402a09": "經。是名無量名字。釋曰。第二結名非一。如",
    "T33n1708_002:0402a10": "文可知。",
    "T33n1708_002:0402a11": "經。如空法(至)色法。釋曰。第三指事重釋。謂",
    "T33n1708_002:0402a12": "無量名字者。如說成眾生身。有其七名。一者",
    "T33n1708_002:0402a13": "空法。是空界色。二明四大。即分為四。三明心",
    "T33n1708_002:0402a14": "法。謂六識心。及心所有法。四色法。謂五根五",
    "T33n1708_002:0402a15": "境。法處所攝色。如是名字。其類非一。",
    "T33n1708_002:0402a16": "經。相續假法非一非異。釋曰。自下第四明",
    "T33n1708_002:0402a17": "相續假法。文別有三。一標宗。二反釋。三順",
    "T33n1708_002:0402a18": "結。此即初也。如本記云。一是常見。前後是",
    "T33n1708_002:0402a19": "一。無滅義故。異是斷見。前後各異。無續義",
    "T33n1708_002:0402a20": "故。故說其相非一非異。",
    "T33n1708_002:0402a21": "經。一亦不續。異亦不續。釋曰。第二反釋一",
    "T33n1708_002:0402a22": "異之失。一亦不續。無續義故。異亦不續。條然",
    "T33n1708_002:0402a23": "別體。無續義故。",
    "T33n1708_002:0402a24": "經。非一非異。故名續諦。釋曰。第三順結可",
    "T33n1708_002:0402a25": "知。",
    "T33n1708_002:0402a26": "經。相待假。名一切名相待。亦名不定相待。",
    "T33n1708_002:0402a27": "釋曰。第五釋相待假。文別有二。初標二種。一",
    "T33n1708_002:0402a28": "者相避相待。或名決定相待。如一切法。展轉",
    "T33n1708_002:0402a29": "相待。二相奪相待。亦名不定相待。如一尺物。",
    "T33n1708_002:0402b01": "或長或短。所望別故。言長奪短。言短奪長。故",
    "T33n1708_002:0402b02": "本記云。一切相待。即是相避相待。一法待一",
    "T33n1708_002:0402b03": "切故。不定相待。即相奪相待。如丈尺等。有",
    "T33n1708_002:0402b04": "云。正相待者。如說有無等。或色對眼。聲對耳",
    "T33n1708_002:0402b05": "等。不定相待者。傍相待。如五境展轉相待",
    "T33n1708_002:0402b06": "等。",
    "T33n1708_002:0402b07": "經。如五色等法。有無一切等法。釋曰。第二",
    "T33n1708_002:0402b08": "指事辨正相待也。",
    "T33n1708_002:0402b09": "經。一切法皆緣成假成眾生。釋曰。第六釋",
    "T33n1708_002:0402b10": "緣成假。謂五陰為緣成假眾生。或可五陰為",
    "T33n1708_002:0402b11": "緣。成假眾生。故名緣成假問若爾。受假有何",
    "T33n1708_002:0402b12": "別耶。解云。緣成攝受假。受假不能攝緣成",
    "T33n1708_002:0402b13": "假。",
    "T33n1708_002:0402b14": "經。俱時因果(至)三世善惡。釋曰。第七因生",
    "T33n1708_002:0402b15": "假。謂同時因果。如說現行熏種子。種子生現",
    "T33n1708_002:0402b16": "行等。即是俱時因果。種子自類相生等。即是",
    "T33n1708_002:0402b17": "前後因果門。",
    "T33n1708_002:0402b18": "經。一切幻化。是幻諦眾生。釋曰。就所化中。",
    "T33n1708_002:0402b19": "文別有二。先釋。後結。上來已釋所化如幻訖。",
    "T33n1708_002:0402b20": "此即第二結成所化如幻也。",
    "T33n1708_002:0402b21": "經。大王(至)為若此。釋曰。此即第二結成能",
    "T33n1708_002:0402b22": "化皆幻化。",
    "T33n1708_002:0402b23": "經。時有無量(至)不可說德行。釋曰。第三明",
    "T33n1708_002:0402b24": "時眾得益。文別有三。初明得伏忍。謂即三賢。",
    "T33n1708_002:0402b25": "次得空無生忍者。得二種忍。所謂空及無生",
    "T33n1708_002:0402b26": "忍。一一皆通在於十地。後乃至等者得地門。",
    "T33n1708_002:0402b27": "謂聞教力。能得初地乃至十地所有德行應",
    "T33n1708_002:0402b28": "知。",
    "T33n1708_002:0402b29": "仁王經疏中卷(本)"
}