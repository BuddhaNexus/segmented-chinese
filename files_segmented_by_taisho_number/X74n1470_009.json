{
    "X74n1470_009:0183c01": "大方廣佛華嚴經海印道場十重行願常徧禮懺儀",
    "X74n1470_009:0183c02": "卷第九",
    "X74n1470_009:0183c03": "唐　蘭山雲巖慈恩寺護法國師一行沙門慧覺依經錄",
    "X74n1470_009:0183c04": "宋　蒼山載光寺沙門普瑞補註",
    "X74n1470_009:0183c05": "明　欽褒忠義忠藎四川布政佛弟子木增訂正",
    "X74n1470_009:0183c06": "雞山寂光寺沙門讀徹參閱",
    "X74n1470_009:0183c07": "天台習教觀沙門正止治定",
    "X74n1470_009:0183c08": "第九晌",
    "X74n1470_009:0183c09": "一切恭敬敬禮無盡三寶。",
    "X74n1470_009:0183c10": "是諸眾等人各胡跪。嚴持香華。如法供養。願此供海",
    "X74n1470_009:0183c11": "雲徧滿十方界。種種色瓔珞。種種色寶冠。種種色妙",
    "X74n1470_009:0183c12": "鬘。種種色衣服。種種色法衣。種種色嚴具。種種色寶",
    "X74n1470_009:0183c13": "華。種種色妙香。種種色塗香。種種色末香。種種色樓",
    "X74n1470_009:0183c14": "閣。種種色寶蓋。種種色幢幡。種種色音樂。彼聲美妙",
    "X74n1470_009:0183c15": "歌詠佛法。乃至種種資具悉徧一切眾生處。充滿一",
    "X74n1470_009:0183c16": "切佛剎道場。普徧供養一切諸佛。以如是等諸供養",
    "X74n1470_009:0183c17": "具。常作供養。帝網重重。諸佛菩薩賢聖海眾。受此供",
    "X74n1470_009:0183c18": "養雲。以為光明臺。廣於無邊界。無量無盡。願作佛事。",
    "X74n1470_009:0183c19": "供養已。一切恭敬。",
    "X74n1470_009:0183c20": "次奉施寶錯",
    "X74n1470_009:0183c21": "　寶珠自性廣大海　　七寶山等最殊勝",
    "X74n1470_009:0183c22": "　出興如斯供養雲　　諸佛等處我奉獻",
    "X74n1470_009:0183c23": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_009:0183c24": "發囉捺薩麻英吽",
    "X74n1470_009:0184a01": "寶錯經云。有一總持。名無量種呪。皆能成就具大功",
    "X74n1470_009:0184a02": "能。總持曰。",
    "X74n1470_009:0184a03": "唵悉麻囉悉麻囉眉麻捺悉葛囉麻曷令[口*(椔-田+夕)]斡吽",
    "X74n1470_009:0184a04": "次不空摩尼印呪",
    "X74n1470_009:0184a05": "唵啞摩遏布[口*(椔-田+夕)]麻禰巴能麻末唧呤怛達遏怛眉浪",
    "X74n1470_009:0184a06": "雞矴薩慢怛不囉薩囉吽",
    "X74n1470_009:0184a07": "梵音讚佛",
    "X74n1470_009:0184a08": "　諸佛廣大音　　法界靡不聞　　菩薩能了知",
    "X74n1470_009:0184a09": "　善入音聲海　　劫海演妙音　　其音等無別",
    "X74n1470_009:0184a10": "　智周三世者　　入彼音聲智　　眾生所有音",
    "X74n1470_009:0184a11": "　及佛自在聲　　獲得音聲智　　一切皆能了",
    "X74n1470_009:0184a12": "直言讚佛",
    "X74n1470_009:0184a13": "　如來色形諸相等　　一切世間莫能測",
    "X74n1470_009:0184a14": "　億那由劫共思量　　色相威德轉無邊",
    "X74n1470_009:0184a15": "　如來非以相為體　　但是無相寂滅法",
    "X74n1470_009:0184a16": "　身相威儀悉具足　　世間隨樂皆得見",
    "X74n1470_009:0184a17": "　佛法微妙難可量　　一切言說莫能及",
    "X74n1470_009:0184a18": "　非是和合非不合　　體性寂滅無諸相",
    "X74n1470_009:0184a19": "　佛身無生超戲論　　非是蘊聚差別法",
    "X74n1470_009:0184a20": "　得自在力決定見　　所行無畏離言道",
    "X74n1470_009:0184a21": "南無大方廣佛華嚴經中華藏世界海十身無礙本",
    "X74n1470_009:0184a22": "尊毗盧遮那佛",
    "X74n1470_009:0184a23": "南無大慈大悲五百誓願五濁救苦釋迦牟尼佛",
    "X74n1470_009:0184a24": "南無東方滿月世界十二上願五濁救苦藥師琉璃",
    "X74n1470_009:0184b01": "光王佛",
    "X74n1470_009:0184b02": "南無西方極樂世界四十八願五濁救苦阿彌陀佛",
    "X74n1470_009:0184b03": "南無十方三世盡虗空界微塵剎土中大方廣佛華",
    "X74n1470_009:0184b04": "嚴經圓滿教海",
    "X74n1470_009:0184b05": "南無大方廣佛華嚴經中主於行願真理普賢菩薩",
    "X74n1470_009:0184b06": "摩訶薩",
    "X74n1470_009:0184b07": "南無大方廣佛華嚴經中主於信解證智文殊師利",
    "X74n1470_009:0184b08": "菩薩摩訶薩",
    "X74n1470_009:0184b09": "南無大慈大悲五濁救苦千手千眼觀世音菩薩摩",
    "X74n1470_009:0184b10": "訶薩",
    "X74n1470_009:0184b11": "南無大願弘深五濁救苦出無佛世安慰人心常住",
    "X74n1470_009:0184b12": "琰魔羅界地藏王菩薩摩訶薩",
    "X74n1470_009:0184b13": "南無十方三世盡虗空界微塵剎土中十信菩薩十",
    "X74n1470_009:0184b14": "住菩薩十行菩薩十廻向菩薩十地菩薩等覺菩",
    "X74n1470_009:0184b15": "薩徧法界剎海微塵數菩薩一切海眾",
    "X74n1470_009:0184b16": "南無大方廣佛華嚴經末會中修證五相處五十五",
    "X74n1470_009:0184b17": "聖者",
    "X74n1470_009:0184b18": "南無大方廣佛華嚴經末會中圓器上根百城求法",
    "X74n1470_009:0184b19": "一生之內菩薩行圓為末世頓門修證軌範善財",
    "X74n1470_009:0184b20": "菩薩摩訶薩",
    "X74n1470_009:0184b21": "南無十方三世盡虗空界微塵剎土中法身色身形",
    "X74n1470_009:0184b22": "相舍利寶墖寺宇一切佛事又於法藏及講法處",
    "X74n1470_009:0184b23": "菩薩賢聖一切海眾",
    "X74n1470_009:0184b24": "南無大願摜甲求生淨土末濁夏國護持正法護法",
    "X74n1470_009:0184c01": "國師",
    "X74n1470_009:0184c02": "至心歸命。禮大方廣佛華嚴經華藏世界海本尊毗",
    "X74n1470_009:0184c03": "盧遮那佛",
    "X74n1470_009:0184c04": "南無十身無礙毗盧遮那如來道場一切海眾",
    "X74n1470_009:0184c05": "南無大方廣佛華嚴經普賢三昧品法門",
    "X74n1470_009:0184c06": "　十方盡歸命　　滅罪增淨信　　願生華藏海",
    "X74n1470_009:0184c07": "　極樂淨土中",
    "X74n1470_009:0184c08": "普賢三昧品第三",
    "X74n1470_009:0184c09": "初普賢三昧分",
    "X74n1470_009:0184c10": "經云。爾時普賢菩薩(至)毗盧遮那如來藏身三昧。",
    "X74n1470_009:0184c11": "　願共諸眾生　　往生華藏海　　極樂淨土中",
    "X74n1470_009:0184c12": "二諸佛共加分",
    "X74n1470_009:0184c13": "經云。爾時一一普賢菩薩(至)為十方佛之所摩頂。",
    "X74n1470_009:0184c14": "　願共諸眾生　　往生華藏海　　極樂淨土中",
    "X74n1470_009:0184c15": "三教主起定分",
    "X74n1470_009:0184c16": "經云。爾時普賢菩薩(至)一一塵中悉亦如是。",
    "X74n1470_009:0184c17": "　願共諸眾生　　往生華藏海　　極樂淨土中",
    "X74n1470_009:0184c18": "四現相莊嚴分",
    "X74n1470_009:0184c19": "經云。爾時十方一切世界海(至)十方摩尼王雲。",
    "X74n1470_009:0184c20": "　願共諸眾生　　往生華藏海　　極樂淨土中",
    "X74n1470_009:0184c21": "五毛光讚德分",
    "X74n1470_009:0184c22": "經云。普雨如是十種(至)佛光雲中讚功德。",
    "X74n1470_009:0184c23": "　願共諸眾生　　往生華藏海　　極樂淨土中",
    "X74n1470_009:0184c24": "六大眾讚請分",
    "X74n1470_009:0185a01": "經云。爾時一切菩薩眾(至)一切諸佛皆隨喜。",
    "X74n1470_009:0185a02": "　願共諸眾生　　往生華藏海　　極樂淨土中",
    "X74n1470_009:0185a03": "南無如來面前坐蓮華藏師子之座依佛神力入毗",
    "X74n1470_009:0185a04": "盧遮那如來藏身三昧普賢菩薩摩訶薩",
    "X74n1470_009:0185a05": "南無如是盡法界虗空界十方三世微細無礙廣大",
    "X74n1470_009:0185a06": "光明佛眼所見佛力能至佛身所現一切剎土中",
    "X74n1470_009:0185a07": "一切普賢菩薩摩訶薩",
    "X74n1470_009:0185a08": "南無如是等不可說佛剎微塵數華藏世界海佛剎",
    "X74n1470_009:0185a09": "微塵數一一剎中有世界海微塵數諸佛一一佛",
    "X74n1470_009:0185a10": "前有世界海微塵數一切普賢菩薩摩訶薩",
    "X74n1470_009:0185a11": "至心歸命禮大方廣佛華嚴經華藏世界海本尊毗",
    "X74n1470_009:0185a12": "盧遮那佛",
    "X74n1470_009:0185a13": "南無十身無礙毗盧遮那如來道場一切海眾",
    "X74n1470_009:0185a14": "南無大方廣佛華嚴經中世界成就品法門",
    "X74n1470_009:0185a15": "　十方盡歸命　　滅罪增淨信　　願生華藏海",
    "X74n1470_009:0185a16": "　極樂淨土中",
    "X74n1470_009:0185a17": "世界成就品第四",
    "X74n1470_009:0185a18": "初神力徧觀分",
    "X74n1470_009:0185a19": "經云。爾時普賢菩薩(至)無能毀壞不可思議。",
    "X74n1470_009:0185a20": "　願共諸眾生　　往生華藏海　　極樂淨土中",
    "X74n1470_009:0185a21": "二許說分齊分",
    "X74n1470_009:0185a22": "經云。如是等一切法。我當承佛神力。及一切如來威",
    "X74n1470_009:0185a23": "神力故。具足宣說。",
    "X74n1470_009:0185a24": "　願共諸眾生　　往生華藏海　　極樂淨土中",
    "X74n1470_009:0185b01": "三說所成益分",
    "X74n1470_009:0185b02": "經云。為令眾生入佛智慧海(至)安住普賢願海中故。",
    "X74n1470_009:0185b03": "　願共諸眾生　　往生華藏海　　極樂淨土中",
    "X74n1470_009:0185b04": "四讚勝誡聽分",
    "X74n1470_009:0185b05": "經云。是時普賢菩薩(至)是佛所行應諦聽。",
    "X74n1470_009:0185b06": "　願共諸眾生　　往生華藏海　　極樂淨土中",
    "X74n1470_009:0185b07": "五正陳本義分(又十)",
    "X74n1470_009:0185b08": "經云。爾時普賢菩薩(至)諸佛已說現說當說。",
    "X74n1470_009:0185b09": "　願共諸眾生　　往生華藏海　　極樂淨土中",
    "X74n1470_009:0185b10": "○一起具因緣",
    "X74n1470_009:0185b11": "經云。諸佛子。略說以十種因緣(至)此是毗盧所嚴淨。",
    "X74n1470_009:0185b12": "　願共諸眾生　　往生華藏海　　極樂淨土中",
    "X74n1470_009:0185b13": "○二所依住(染淨融也)",
    "X74n1470_009:0185b14": "經云。爾時普賢菩薩(至)廣大業力之所持。",
    "X74n1470_009:0185b15": "　願共諸眾生　　往生華藏海　　極樂淨土中",
    "X74n1470_009:0185b16": "○三分別形狀(染淨俱提)",
    "X74n1470_009:0185b17": "經云。爾時普賢菩薩(至)毗盧遮那法如是。",
    "X74n1470_009:0185b18": "　願共諸眾生　　往生華藏海　　極樂淨土中",
    "X74n1470_009:0185b19": "○四體性差別",
    "X74n1470_009:0185b20": "經云。爾時普賢菩薩(至)願力所莊嚴一切皆殊妙。",
    "X74n1470_009:0185b21": "　願共諸眾生　　往生華藏海　　極樂淨土中",
    "X74n1470_009:0185b22": "○五寶等莊嚴",
    "X74n1470_009:0185b23": "經云。爾時普賢菩薩(至)一切處中皆顯現。",
    "X74n1470_009:0185b24": "　願共諸眾生　　往生華藏海　　極樂淨土中",
    "X74n1470_009:0185c01": "○六無有垢穢(惟依淨也)",
    "X74n1470_009:0185c02": "經云。爾時普賢菩薩(至)國土無邊悉清淨。",
    "X74n1470_009:0185c03": "　願共諸眾生　　往生華藏海　　極樂淨土中",
    "X74n1470_009:0185c04": "南無一毛孔中有難思剎等微塵數種種不同一一",
    "X74n1470_009:0185c05": "塵中與眾說法毗盧遮那道場一切海眾",
    "X74n1470_009:0185c06": "南無一微塵中有大小剎種種差別如微塵數平恒",
    "X74n1470_009:0185c07": "高低各各不同周徧處說法毗盧遮那道場一切",
    "X74n1470_009:0185c08": "海眾",
    "X74n1470_009:0185c09": "南無一切剎土所有微塵一一塵中皆悉能入為諸",
    "X74n1470_009:0185c10": "眾生起大神變毗盧遮那道場一切海眾",
    "X74n1470_009:0185c11": "南無佛光照耀摩尼光體彼中悉現各起神力諸佛",
    "X74n1470_009:0185c12": "道場一切海眾",
    "X74n1470_009:0185c13": "南無三世所有如來神通現諸剎海一一事中諸佛",
    "X74n1470_009:0185c14": "道場一切海眾",
    "X74n1470_009:0185c15": "南無一切事中等諸佛數徧滿世間為調伏故起大",
    "X74n1470_009:0185c16": "神變無量諸佛道場一切海眾",
    "X74n1470_009:0185c17": "南無淨光為體依光明住光雲莊飾悉共遊戲一切",
    "X74n1470_009:0185c18": "菩薩海眾",
    "X74n1470_009:0185c19": "南無不可說佛剎微塵數等華藏剎海徧滿一切菩",
    "X74n1470_009:0185c20": "薩海眾",
    "X74n1470_009:0185c21": "至心歸命。禮大方廣佛華嚴經華藏世界海本尊毗",
    "X74n1470_009:0185c22": "盧遮那佛",
    "X74n1470_009:0185c23": "　十方盡歸命　　滅罪增淨信　　願生華藏海",
    "X74n1470_009:0185c24": "　極樂淨土中",
    "X74n1470_009:0186a01": "○七佛出差別",
    "X74n1470_009:0186a02": "經云。爾時普賢菩薩(至)一切國土皆周徧。",
    "X74n1470_009:0186a03": "　願共諸眾生　　往生華藏海　　極樂淨土中",
    "X74n1470_009:0186a04": "○八劫住長短(彼因住時分)",
    "X74n1470_009:0186a05": "經云。爾時普賢菩薩(至)以一方便皆清淨。",
    "X74n1470_009:0186a06": "　願共諸眾生　　往生華藏海　　極樂淨土中",
    "X74n1470_009:0186a07": "○九隨業轉變",
    "X74n1470_009:0186a08": "經云。爾時普賢菩薩(至)是時諸剎海一切普清淨。",
    "X74n1470_009:0186a09": "　願共諸眾生　　往生華藏海　　極樂淨土中",
    "X74n1470_009:0186a10": "○十無差別",
    "X74n1470_009:0186a11": "經云。爾時普賢菩薩(至)以願力故徧世間。",
    "X74n1470_009:0186a12": "　願共諸眾生　　往生華藏海　　極樂淨土中",
    "X74n1470_009:0186a13": "南無諸佛法身不可思議無色無形亦無影像為諸",
    "X74n1470_009:0186a14": "眾生現眾多相隨心所樂皆悉令見現大小身一",
    "X74n1470_009:0186a15": "切諸佛",
    "X74n1470_009:0186a16": "南無或為眾生現於短壽或無量劫現住長壽法身",
    "X74n1470_009:0186a17": "常徧十方隨時出現世界一切諸佛",
    "X74n1470_009:0186a18": "南無若或十方不可思議有諸剎海悉能嚴淨或唯",
    "X74n1470_009:0186a19": "能嚴淨一剎土彼一一示現悉皆無餘一切諸佛",
    "X74n1470_009:0186a20": "南無隨眾生心種種難思示現乘法或復宣說一乘",
    "X74n1470_009:0186a21": "法輪一中示現無量方便一切諸佛",
    "X74n1470_009:0186a22": "南無或亦自然成等正覺微少眾生令住佛道或有",
    "X74n1470_009:0186a23": "唯一念之間悉能開悟無數迷眾一切諸佛",
    "X74n1470_009:0186a24": "南無一切世界皆悉應現種種方便化度群生身毛",
    "X74n1470_009:0186b01": "孔中出現化雲無量無邊一切諸佛",
    "X74n1470_009:0186b02": "南無或有語言皆悉周徧隨其意樂演說妙法不可",
    "X74n1470_009:0186b03": "思議諸大劫中調伏無量眾生海一切諸佛",
    "X74n1470_009:0186b04": "南無或有無量莊嚴剎土清淨眾會安隱趺坐如雲",
    "X74n1470_009:0186b05": "悉聚彼中安居十方剎海無不周徧一切諸佛",
    "X74n1470_009:0186b06": "南無諸佛方便不可思議隨眾生心悉現其前徧住",
    "X74n1470_009:0186b07": "種種莊嚴剎土一切剎土悉皆周徧一切諸佛",
    "X74n1470_009:0186b08": "南無十方剎海或剎土中住塵數劫或於一劫或無",
    "X74n1470_009:0186b09": "數劫以大願力種種不同一切諸佛",
    "X74n1470_009:0186b10": "南無現不思議神通力即時徧淨一切剎一切諸佛",
    "X74n1470_009:0186b11": "南無莊嚴剎海皆悉具足心意清淨一切殊勝出現",
    "X74n1470_009:0186b12": "世間一切諸佛",
    "X74n1470_009:0186b13": "南無莊嚴剎海一切皆滅眾生共器世界成染入於",
    "X74n1470_009:0186b14": "涅槃一切諸佛",
    "X74n1470_009:0186b15": "南無清淨剎海一一塵中如微塵數如雲悉聚普賢",
    "X74n1470_009:0186b16": "位中一切菩薩摩訶薩",
    "X74n1470_009:0186b17": "南無見劫差別莊嚴不異不往十方又無量意九地",
    "X74n1470_009:0186b18": "位中一切菩薩摩訶薩",
    "X74n1470_009:0186b19": "南無依剎海心住劫常淨悉起大心無量眾生初地",
    "X74n1470_009:0186b20": "位中一切菩薩摩訶薩",
    "X74n1470_009:0186b21": "南無劫中出生隨彼意樂見於淨染初地之前未斷",
    "X74n1470_009:0186b22": "障故一切信解菩薩摩訶薩",
    "X74n1470_009:0186b23": "南無有清淨心修諸福德剎海染淨悉由心造凡夫",
    "X74n1470_009:0186b24": "位中一切人天",
    "X74n1470_009:0186c01": "南無如是等華藏剎海中毗盧遮那功德王下道場",
    "X74n1470_009:0186c02": "眾會光明名號音聲法輪一不動故無異普徧塵",
    "X74n1470_009:0186c03": "剎海內塵佛境諸佛道場一切海眾",
    "X74n1470_009:0186c04": "至心歸命。禮大方廣佛華嚴經華藏世界海本尊毗",
    "X74n1470_009:0186c05": "盧遮那佛",
    "X74n1470_009:0186c06": "　十方盡歸命　　滅罪增淨信　　願生華藏海",
    "X74n1470_009:0186c07": "　極樂淨土中",
    "X74n1470_009:0186c08": "次三塗八難懺悔",
    "X74n1470_009:0186c09": "惟願帝網無盡佛法僧寶。毗盧遮那如來。普賢文殊",
    "X74n1470_009:0186c10": "海會聖眾。世出世神。慈悲本願。放大光明。炤於法會。",
    "X74n1470_009:0186c11": "證明護念。哀愍攝受。願我及一切眾生海。自從無始。",
    "X74n1470_009:0186c12": "直至今時。業海無盡。帝網重重。違犯法律。一切罪業。",
    "X74n1470_009:0186c13": "發露懺悔。",
    "X74n1470_009:0186c14": "辯意長者子所問經云。佛告辯意。復有五事行。死入",
    "X74n1470_009:0186c15": "地獄。億劫乃出。何者為五。一者。不信有佛法眾。而行",
    "X74n1470_009:0186c16": "誹謗輕毀聖道。二者。破壞佛寺尊廟。三者。四輩轉相",
    "X74n1470_009:0186c17": "謗毀。不信殃罪無敬順意。四者。反逆無有。上下君臣",
    "X74n1470_009:0186c18": "父子不相順從。五者。當來有欲。為道者已得。為道不",
    "X74n1470_009:0186c19": "順師教。而自貢高。輕慢謗師。是為五事。死入地獄。展",
    "X74n1470_009:0186c20": "轉地獄。無有出期。罪報懺悔。",
    "X74n1470_009:0186c21": "復有五事行。墮餓鬼中。一者。慳貪不欲布施。二者。盜",
    "X74n1470_009:0186c22": "竊不孝二親。三者。愚癡無有慈心。四者。積聚財物不",
    "X74n1470_009:0186c23": "肯衣食。五者。不給父母兄弟妻子奴婢。是為五事。墮",
    "X74n1470_009:0186c24": "餓鬼中。罪報懺悔。",
    "X74n1470_009:0187a01": "復有五事。作畜生行。墮畜生中。一者。犯戒私竊偷盜。",
    "X74n1470_009:0187a02": "二者。負債抵而不償。三者。殺生以身償之。四者。不喜",
    "X74n1470_009:0187a03": "聽受經法。五者。常以因緣艱難。齋戒施貪。以俗為緣。",
    "X74n1470_009:0187a04": "是為五事。生畜生中。罪報懺悔。",
    "X74n1470_009:0187a05": "六趣輪迴經云。",
    "X74n1470_009:0187a06": "　作業皆自心　　為因馳六趣　　由三毒怖畏",
    "X74n1470_009:0187a07": "　販賣諸物命　　養己殺於他　　當墮等活獄",
    "X74n1470_009:0187a08": "　彼壽百千歲　　加刀杖捶打　　死已更復生",
    "X74n1470_009:0187a09": "　受如是苦報(罪報懺悔)",
    "X74n1470_009:0187a10": "　於父母朋屬　　而生於損壞　　起妄語欺誑",
    "X74n1470_009:0187a11": "　當墮黑繩獄　　黑線絣其身　　如世間解木",
    "X74n1470_009:0187a12": "　鋸發燄熾然　　受如是苦報(罪報懺悔)",
    "X74n1470_009:0187a13": "　以火燒山川　　林木及原野　　燒害諸有情",
    "X74n1470_009:0187a14": "　當墮炎熱獄　　火燄徧燒然　　苦呌聲不絕",
    "X74n1470_009:0187a15": "　兩目無有明　　受如是苦報(罪報懺悔)",
    "X74n1470_009:0187a16": "　謂法說非法　　無根而誹謗　　令他生熱惱",
    "X74n1470_009:0187a17": "　墮極炎熱獄　　是諸罪眾生　　為大火逼切",
    "X74n1470_009:0187a18": "　燒然不暫停　　受如是苦報(罪報懺悔)",
    "X74n1470_009:0187a19": "　於猪羊狐兔　　及餘生類等　　煞害彼無邊",
    "X74n1470_009:0187a20": "　當墮眾合獄　　生彼地獄已　　備受諸楚毒",
    "X74n1470_009:0187a21": "　拷掠滅還生　　受如是苦報(罪報懺悔)",
    "X74n1470_009:0187a22": "　起惡身語意　　讒搆相離間　　如是罪眾生",
    "X74n1470_009:0187a23": "　當墮號呌獄　　復熾猛火燄　　燒然無休息",
    "X74n1470_009:0187a24": "　常發大惡聲　　受如是苦報(罪報懺悔)",
    "X74n1470_009:0187b01": "　若於佛法僧　　及諸貧乏者　　盜竊彼財物",
    "X74n1470_009:0187b02": "　墮大號呌獄　　為火所燒炙　　受最極熱惱",
    "X74n1470_009:0187b03": "　出大猛惡聲　　受如是苦報(罪報懺悔)",
    "X74n1470_009:0187b04": "　於父母師長　　及有德賢者　　起增上殺害",
    "X74n1470_009:0187b05": "　定墮無間獄　　炎熾大火聚　　洞然徹骨髓",
    "X74n1470_009:0187b06": "　長時受極苦　　決定無暫樂(罪報懺悔)",
    "X74n1470_009:0187b07": "　起冤敵鬬諍　　戈戟相殘害　　死墮銅爪獄",
    "X74n1470_009:0187b08": "　其狀極鋒利　　互相而擘裂　　或變為刀杖",
    "X74n1470_009:0187b09": "　競斫刺其身　　受如是苦報(罪報懺悔)",
    "X74n1470_009:0187b10": "　強暴侵他邑　　後墮鐵刺獄　　刺長十六指",
    "X74n1470_009:0187b11": "　削肉而穿骨　　復有大鐵犬　　燄牙甚可怖",
    "X74n1470_009:0187b12": "　噉頂至其踵　　受如是苦報(罪報懺悔)",
    "X74n1470_009:0187b13": "　若陰謀害他　　墮彼劒葉林　　猘狗及鵰鷲",
    "X74n1470_009:0187b14": "　奔逐競分食(罪報懺悔)",
    "X74n1470_009:0187b15": "　若劫奪他財　　當受其極苦　　常吞熱鐵丸",
    "X74n1470_009:0187b16": "　復灌以銅汁(罪報懺悔)",
    "X74n1470_009:0187b17": "　無辜害眾生　　當墮鐵鷹獄　　利爪而悖擊",
    "X74n1470_009:0187b18": "　常時受苦惱(罪報懺悔)",
    "X74n1470_009:0187b19": "　若人好傷殺　　水族諸物命　　後墮鎔銅河",
    "X74n1470_009:0187b20": "　為業火燒煑(罪報懺悔)",
    "X74n1470_009:0187b21": "　若自貪成事　　而掩斥他善　　墮彼鐵磨獄",
    "X74n1470_009:0187b22": "　悲號無救度(罪報懺悔)",
    "X74n1470_009:0187b23": "　若人不饒益　　當受多種形　　兩山夾其身",
    "X74n1470_009:0187b24": "　逼切復加楔(罪報懺悔)",
    "X74n1470_009:0187c01": "　若人說非法　　破壞於橋樑　　鋒刃以為路",
    "X74n1470_009:0187c02": "　驅彼而來往(罪報懺悔)",
    "X74n1470_009:0187c03": "　以甲傷蚤虱　　墮二羺頭山　　相擊死還生",
    "X74n1470_009:0187c04": "　展轉而受苦(罪報懺悔)",
    "X74n1470_009:0187c05": "　依止出離道　　而不護禁戒　　墮煻煨獄中",
    "X74n1470_009:0187c06": "　肢體皆消爛(罪報懺悔)",
    "X74n1470_009:0187c07": "　矯現諸威儀　　苟求邪活命　　死墮糞獄中",
    "X74n1470_009:0187c08": "　為蛆虫咂食(罪報懺悔)",
    "X74n1470_009:0187c09": "　見五穀中虫　　不擇而舂[白*巿]　　墮鐵碓獄中",
    "X74n1470_009:0187c10": "　常為彼舂擣(罪報懺悔)",
    "X74n1470_009:0187c11": "　見他苦生喜　　諂曲多疑惑　　常懷思惡心",
    "X74n1470_009:0187c12": "　作琰魔羅卒(罪報懺悔)",
    "X74n1470_009:0187c13": "　諸苦果種子　　少略而分別　　清淨身語意",
    "X74n1470_009:0187c14": "　畢竟常遠離(罪報懺悔)",
    "X74n1470_009:0187c15": "　若人不樂施　　復盜眾飲食　　墮在癭鬼中",
    "X74n1470_009:0187c16": "　常噉諸糞穢(罪報懺悔)",
    "X74n1470_009:0187c17": "　若有障人施　　於己物生恡　　墮針口鬼中",
    "X74n1470_009:0187c18": "　腹大常飢渴(罪報懺悔)",
    "X74n1470_009:0187c19": "　無嗣慳財物　　不捨不受用　　墮匱乏鬼中",
    "X74n1470_009:0187c20": "　得他亭殘弃(罪報懺悔)",
    "X74n1470_009:0187c21": "　希望他施慧　　自少施生悔　　墮下劣鬼中",
    "X74n1470_009:0187c22": "　常食於涎唾(罪報懺悔)",
    "X74n1470_009:0187c23": "　樂聞他過失　　加惡語宣傳　　墮燄口鬼中",
    "X74n1470_009:0187c24": "　長受諸苦惱(罪報懺悔)",
    "X74n1470_009:0188a01": "　好起諸鬬諍　　無少慈愍心　　墮極醜鬼中",
    "X74n1470_009:0188a02": "　食蜎蠕虫類(罪報懺悔)",
    "X74n1470_009:0188a03": "　恐挾取他財　　得已或少施　　墮極醜鬼中",
    "X74n1470_009:0188a04": "　他怖獲微祀(罪報懺悔)",
    "X74n1470_009:0188a05": "　若人多讌樂　　廣殺諸物命　　自食復與他",
    "X74n1470_009:0188a06": "　後墮羅剎鬼(罪報懺悔)",
    "X74n1470_009:0188a07": "　於供養香華　　或嗅或私取　　由起少貪心",
    "X74n1470_009:0188a08": "　後作尋香鬼(罪報懺悔)",
    "X74n1470_009:0188a09": "　若人相崇奉　　於己有所求　　怒色希彼財",
    "X74n1470_009:0188a10": "　後作猛惡鬼(罪報懺悔)",
    "X74n1470_009:0188a11": "　若人於他娶　　常樂作媒伐　　後懷惡相離",
    "X74n1470_009:0188a12": "　死作部多鬼(罪報懺悔)",
    "X74n1470_009:0188a13": "　若人樂飲酒　　過量復顛酗　　或持勸他人",
    "X74n1470_009:0188a14": "　後作藥叉鬼(罪報懺悔)",
    "X74n1470_009:0188a15": "　於父母師長　　所欲相違背　　後生藥叉宮",
    "X74n1470_009:0188a16": "　勇徤多卒暴(罪報懺悔)",
    "X74n1470_009:0188a17": "　彼慳貪過失　　常生餓鬼中　　苦樂隨自因",
    "X74n1470_009:0188a18": "　是故勿復造(罪報懺悔)",
    "X74n1470_009:0188a19": "又阿含經云。世尊告諸比丘。凡夫之人不聞不知說",
    "X74n1470_009:0188a20": "法時節。比丘當知有八不聞知節人不得修行。一者。",
    "X74n1470_009:0188a21": "若如來出現在時。廣演教法。得至涅槃如來之所。然",
    "X74n1470_009:0188a22": "此眾生在地獄中。不聞不覩。罪報懺悔。二者。若復如",
    "X74n1470_009:0188a23": "來出現世時。廣演教法。得至涅槃。然此眾生在畜生",
    "X74n1470_009:0188a24": "中。不聞不覩。罪報懺悔。三者。復次如來出現世時。廣",
    "X74n1470_009:0188b01": "演教法。得至涅槃。然此眾生在餓鬼中。不聞不覩。罪",
    "X74n1470_009:0188b02": "報懺悔。四者。復次如來出現世時。廣演教法。得至涅",
    "X74n1470_009:0188b03": "槃。然此眾生在長壽天上。不聞不覩。罪報懺悔。五者。",
    "X74n1470_009:0188b04": "復次如來出現世時。廣演教法。得至涅槃。然此眾生",
    "X74n1470_009:0188b05": "在邊地上。誹謗賢聖。造諸邪業。罪報懺悔。六者。復次",
    "X74n1470_009:0188b06": "如來出現世時。廣演教法。得至涅槃。然此眾生生於",
    "X74n1470_009:0188b07": "中國。不具六根。亦復不別善惡之法。罪報懺悔。七者。",
    "X74n1470_009:0188b08": "若復如來出現在時。廣演教法。得至涅槃。然此眾生",
    "X74n1470_009:0188b09": "在於中國。雖復六根完具無所缺漏。然彼眾生心識",
    "X74n1470_009:0188b10": "邪見。無所慧解。無施亦無受者。亦無善惡之報。無今",
    "X74n1470_009:0188b11": "世後世。亦無父母。亦無沙門婆羅門等。成就得阿羅",
    "X74n1470_009:0188b12": "漢者。自身作證。而自遊樂。罪報懺悔。八者。復次如來",
    "X74n1470_009:0188b13": "不出現世。亦復不說法。便至涅槃者。又此眾生生在",
    "X74n1470_009:0188b14": "中國。六根完具。堪任受法。聦明高才。聞法作解。修行",
    "X74n1470_009:0188b15": "正見。便有物有施有受者。有善惡之報。有今世後世。",
    "X74n1470_009:0188b16": "亦有沙門婆羅門等。修正見取證得阿羅漢者。不聞",
    "X74n1470_009:0188b17": "不覩。罪報懺悔。",
    "X74n1470_009:0188b18": "我等為無明所覆。不識三途八難罪因。今遇道場。乃",
    "X74n1470_009:0188b19": "能覺知。歸命毗盧遮那如來。及一切賢聖海眾。燒香",
    "X74n1470_009:0188b20": "散華。三途八難罪因。發露懺悔。不敢覆藏。由此因緣。",
    "X74n1470_009:0188b21": "我及法界眾生海一切業報。願皆清淨。",
    "X74n1470_009:0188b22": "次懺悔滅罪印呪",
    "X74n1470_009:0188b23": "唵薩栗末(二合)巴(引)巴眉悉普怛[口*捺]曷捺末日囉也莎",
    "X74n1470_009:0188b24": "曷(應誦三徧)",
    "X74n1470_009:0188c01": "　百劫積集罪　　一念悉盪除　　如火焚枯草",
    "X74n1470_009:0188c02": "　滅盡無有餘",
    "X74n1470_009:0188c03": "　我昔所造諸惡業　　皆由無始貪瞋癡",
    "X74n1470_009:0188c04": "　從身語意之所生　　一切我今皆懺悔",
    "X74n1470_009:0188c05": "懺悔已。至心歸命。禮本尊毗盧遮那佛。",
    "X74n1470_009:0188c06": "○(白)眾等聽說經中無常偈",
    "X74n1470_009:0188c07": "　始憶容顏華柳色　　誰知鬢髮亂線垂",
    "X74n1470_009:0188c08": "　欲識閻王催命使　　白髮來報遣君知",
    "X74n1470_009:0188c09": "　無常殺鬼難求及　　立追即去不容遲",
    "X74n1470_009:0188c10": "　眼見人人磨滅盡　　自身更得幾多時",
    "X74n1470_009:0188c12": "大方廣佛華嚴經海印道場十重行願常徧禮懺儀",
    "X74n1470_009:0188c13": "卷第九"
}