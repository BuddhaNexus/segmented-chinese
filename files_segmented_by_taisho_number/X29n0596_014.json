{
    "X29n0596_014:0472a08": "妙經文句私志記卷第十四(譬喻品)",
    "X29n0596_014:0472a10": "石皷沙門釋　智雲　撰",
    "X29n0596_014:0472a11": "諸品題名所從不同已如上辨今此即單從譬喻以",
    "X29n0596_014:0472a12": "為名也若言大無喻者一往別義亦如前辨今此正",
    "X29n0596_014:0472a13": "從通也永云今品雙用權實為名何者以法說周既",
    "X29n0596_014:0472a14": "雙明權實故以雙譬於法在昔須云鹿苑三車在今",
    "X29n0596_014:0472a15": "須云等賜一大所以權實俱名譬喻今謂此人睡長",
    "X29n0596_014:0472a16": "夢而難悟豈至於此乃猶此言積習猶然況初習者",
    "X29n0596_014:0472a17": "前云略廣開三顯一廣中即約三周開三顯一又云",
    "X29n0596_014:0472a18": "本末相乘如何至此仍棄其開顯之宗却雙用為體",
    "X29n0596_014:0472a19": "乃前法用之釋他經之義何關此經意耶如何三章",
    "X29n0596_014:0472a20": "並名為周信知此人未悟三周之義疏文自顯何故",
    "X29n0596_014:0472a21": "此言後學宜驚之矣應知品題雖囑譬說而文一分",
    "X29n0596_014:0472a22": "猶屬初周於後當釋記釋此文無別科目今云釋此",
    "X29n0596_014:0472a23": "品文有三初釋題名次定處所三消經文此不然今",
    "X29n0596_014:0472a24": "謂釋此為二初題次文初釋題中記云有總有別全",
    "X29n0596_014:0472b01": "云有別有總別中有四初標次譬者下釋三前廣下",
    "X29n0596_014:0472b02": "來意四故言下結今謂初總有三謂標釋結標言總",
    "X29n0596_014:0472b03": "者全云此文二字各釋下二字雙彰而此翻稱總者",
    "X29n0596_014:0472b04": "對下別開四釋此意貫之故云總耳今謂諸釋皆同",
    "X29n0596_014:0472b05": "此見而皆直明對下四釋為別故名為總此一更能",
    "X29n0596_014:0472b06": "曲辨以成雖能委曲要非直達今所未能信從何者",
    "X29n0596_014:0472b07": "於此一部上下都無體例非直道理不可又亦乖違",
    "X29n0596_014:0472b08": "於文故所未能信也今謂直約初因緣中自論總別",
    "X29n0596_014:0472b09": "非對四釋以為此名此義已足但此見四積乍聞要",
    "X29n0596_014:0472b10": "自警疑今當綄括上下體例則可無惑何者一約四",
    "X29n0596_014:0472b11": "釋論總別者則因緣一釋為總餘之三釋為別如上",
    "X29n0596_014:0472b12": "所以中明是也二直就初因緣中論總別者自復有",
    "X29n0596_014:0472b13": "四謂一約名義以論總別釋名為總釋義為別名即",
    "X29n0596_014:0472b14": "是顯義即四悉即如此文二字為總四義為別是也",
    "X29n0596_014:0472b15": "二者唯約義中以論總別即世界為總餘三為別如",
    "X29n0596_014:0472b16": "釋序題涌出品是也三者或唯別而無總直約四義",
    "X29n0596_014:0472b17": "以釋如釋其餘品名是也四者唯總無別即如後釋",
    "X29n0596_014:0472b18": "達多品名但有通含四義而無別四之名是也三者",
    "X29n0596_014:0472b19": "於初名義總別之中又更有三或先總而後別釋此",
    "X29n0596_014:0472b20": "喻品是也或先別而後總如釋法師品是先釋四五",
    "X29n0596_014:0472b21": "六等然後方釋法師二字或先後皆總而中間別即",
    "X29n0596_014:0472b22": "如釋授記品是也先後皆論授記二字中間則辨諸",
    "X29n0596_014:0472b23": "差別義皆隨其便宜不可一例故有此異雖此差別",
    "X29n0596_014:0472b24": "給不有對四釋名為總別故今直依文義未能曲從",
    "X29n0596_014:0472c01": "於後自見得此八意非直於此觸途可通不然故不",
    "X29n0596_014:0472c02": "得不破宜其思之。",
    "X29n0596_014:0472c03": "上是釋標竟譬者以下是正總釋記於此釋為三先",
    "X29n0596_014:0472c04": "字訓次字義三來意全云釋中初字義託此下次正",
    "X29n0596_014:0472c05": "釋今謂此正釋為二初釋名次來意初中先離釋二",
    "X29n0596_014:0472c06": "字次合彰其義比況者比類以況顯於物也曉訓謂",
    "X29n0596_014:0472c07": "教示也故玉篇云以類比況謂之譬開曉令悟謂之",
    "X29n0596_014:0472c08": "喻上是事也下是意也作此比況者意在曉喻於物",
    "X29n0596_014:0472c09": "令物得悟解故也又譬即喻體用亦義也有譬與喻",
    "X29n0596_014:0472c10": "眼目之異名今謂體意也亦體用也然經論或直言",
    "X29n0596_014:0472c11": "譬舉體以攝用也意在其中或直說喻是舉用以攝",
    "X29n0596_014:0472c12": "體意本在其中或雙舉名其義可知今此其含體用",
    "X29n0596_014:0472c13": "事意矣(云云)若譬即喻即體業合言若譬以曉喻此",
    "X29n0596_014:0472c14": "即事意合論故今含此二義也釋義之方有離有合",
    "X29n0596_014:0472c15": "上是離竟下令明之也此謂此中能之事也彼謂前",
    "X29n0596_014:0472c16": "所喻之法也許三與大世間麤顯之物故言淺開三",
    "X29n0596_014:0472c17": "顯一出世妙道故言深此應結云從此事意令以為",
    "X29n0596_014:0472c18": "名故言譬喻品此即妙事妙意也次有總結故略不",
    "X29n0596_014:0472c19": "言前約結用釋方便中但離而不合不結次約秘妙",
    "X29n0596_014:0472c20": "中有離有合而略不結今此亦有離合而略不結前",
    "X29n0596_014:0472c21": "後體勢皆同而皆作異科目故並失其體要。",
    "X29n0596_014:0472c22": "惜哉惜哉下明來意亦是釋前之所以也於中有喻",
    "X29n0596_014:0472c23": "有法法中初簡上根不待故不作五佛長行偈頌即",
    "X29n0596_014:0472c24": "同開顯也次明中下有待故為之作喻雖迷未達而",
    "X29n0596_014:0473a01": "有可除達之機感既有大悲巧智能為作深達之應",
    "X29n0596_014:0473a02": "者大悲故能為大智故能作此二故能起化物之方",
    "X29n0596_014:0473a03": "盡於是矣其狀何似故下舉喻明之然為喻有二一",
    "X29n0596_014:0473a04": "為法二為譬大經觸多此類此中經是為法作譬疏",
    "X29n0596_014:0473a05": "即為譬而作譬不達此意雖復解釋將求解會終不",
    "X29n0596_014:0473a06": "可得如月隱風息或未見識而求見識則有知者為",
    "X29n0596_014:0473a07": "之舉動令其見識喻於當時中下未識於圓法故佛",
    "X29n0596_014:0473a08": "更為而作喻猶如彼也動之與舉同譬佛說樹之與",
    "X29n0596_014:0473a09": "扇同喻於譬事風之與月有通有別不出於圓理與",
    "X29n0596_014:0473a10": "教也(云云)使其悟解正是作譬之意喻之義也翻前",
    "X29n0596_014:0473a11": "迷未二字義也結者正從此意義以為名故云爾也",
    "X29n0596_014:0473a12": "次別釋者向之二字貫下四義下四義一一皆有二",
    "X29n0596_014:0473a13": "字之義故二為總四為別也於中有二初正釋四別",
    "X29n0596_014:0473a14": "後結會二總初明四義即有四別於一一中皆先釋",
    "X29n0596_014:0473a15": "二字次引文證成初世出世總舉喻顯法也此釋譬",
    "X29n0596_014:0473a16": "義也因於以下是釋喻也向云譬是事體喻是意用",
    "X29n0596_014:0473a17": "義現於此即是全其因以致之故也曾未曾即上譬",
    "X29n0596_014:0473a18": "也次引證者前世出世義現於此正取通談世出世",
    "X29n0596_014:0473a19": "間法之體相令其解會歡喜故屬世界次者亦初解",
    "X29n0596_014:0473a20": "譬生謂別明所可發生諸功德善法謂妙智也世與",
    "X29n0596_014:0473a21": "出世於引證中明使蒙等是談佛意即釋喻也此一",
    "X29n0596_014:0473a22": "切音皆即大乘音教生善之極也所引證者三車是",
    "X29n0596_014:0473a23": "世間開三乘皆即一乘妙玩具也現應從玉不應從",
    "X29n0596_014:0473a24": "習知之此故為人意也次明滅者別明所可滅除之",
    "X29n0596_014:0473b01": "惡法也世滅即宅中大患乃至外世之患皆所滅出",
    "X29n0596_014:0473b02": "世滅即妙斷德也亦初釋譬雖得以下次釋喻也亦",
    "X29n0596_014:0473b03": "是能令其得如此也證中苦難等即世間所滅之法",
    "X29n0596_014:0473b04": "謂五八也應拔即為其除滅令成妙斷德也此故對",
    "X29n0596_014:0473b05": "治次不生滅生滅既智斷此即實相理體也三義在",
    "X29n0596_014:0473b06": "文可以例知非智斷非因果而為智斷因果之所依",
    "X29n0596_014:0473b07": "亦假因果智斷之所顯故乘之至極會於本體不二",
    "X29n0596_014:0473b08": "之理故是第一義。",
    "X29n0596_014:0473b09": "下總結會可知一音者一妙音也得四妙益也此就",
    "X29n0596_014:0473b10": "佛意說勿謙下未得前結從二義以得名此結從四",
    "X29n0596_014:0473b11": "義以得名故云爾也記云世不生不滅者即大車也",
    "X29n0596_014:0473b12": "文云本有故不生至處不懷故不滅出世者性德本",
    "X29n0596_014:0473b13": "有故不生修得果常故不滅然前之三悉似寄施權",
    "X29n0596_014:0473b14": "第一義悉方約開顯當知三悉即第一義之弄引今",
    "X29n0596_014:0473b15": "觀文意生滅是約所生善所滅惡此是約事約修不",
    "X29n0596_014:0473b16": "生滅即是約理性則四悉只是三德之總別則不生",
    "X29n0596_014:0473b17": "滅世間即大車出世即一乘語通意別意在本體故",
    "X29n0596_014:0473b18": "何以明之即如下頌中云以眾寶物造諸大車既言",
    "X29n0596_014:0473b19": "造故知就本說修也況復生滅既是智斷不二俱是",
    "X29n0596_014:0473b20": "實相理體以不二而為二所依亦因二以顯不二若",
    "X29n0596_014:0473b21": "爾世則此大車家中本有故不生以不生故不滅實",
    "X29n0596_014:0473b22": "相一乘非智故不生非斷故不滅而言安住非佛者",
    "X29n0596_014:0473b23": "謂會於性不二而能二也故知四意並為妙物。",
    "X29n0596_014:0473b24": "次約教者以其名通約以顯前辨差以顯會正明一",
    "X29n0596_014:0473c01": "切譬喻皆成此義也初明此教法相說相譬喻如是",
    "X29n0596_014:0473c02": "故是此初教也正後三皆爾正緣此經法說之後作",
    "X29n0596_014:0473c03": "譬故皆爾也通名三車如下文也次簡二乘自利故",
    "X29n0596_014:0473c04": "受羊鹿之名次菩薩雖名為大乃初非真實也次共",
    "X29n0596_014:0473c05": "教中亦有通別通謂三車別即如文三名異也聲聞",
    "X29n0596_014:0473c06": "但自緣覺兼他馳即自脫顧兼愍物菩薩自行既立",
    "X29n0596_014:0473c07": "不畏六塵故早刀箭也悲智力大能大運他比三行",
    "X29n0596_014:0473c08": "不同別以此三為喻此並大品三人有此喻也引大",
    "X29n0596_014:0473c09": "經者更顯此故二乘之異喻也此雖甚大但是對前",
    "X29n0596_014:0473c10": "及當教二乘而得名亦非極也要而言之法說譬喻",
    "X29n0596_014:0473c11": "如是故是此教義也次別中初簡通次正顯前三明",
    "X29n0596_014:0473c12": "譬喻初二是法說之義後一譬喻也初約五事以簡",
    "X29n0596_014:0473c13": "近謂不求作佛盡未來時廣度一切非直近亦乃局",
    "X29n0596_014:0473c14": "三獸度河為能到底菩薩既喻於象何故皆言不到",
    "X29n0596_014:0473c15": "然河有分段變易故有到不到以不到故未名度前",
    "X29n0596_014:0473c16": "四因第五果也五皆此通簡前兩教三乘通別俱得",
    "X29n0596_014:0473c17": "菩薩以下正顯別義明五事勝發心久遠如本業經",
    "X29n0596_014:0473c18": "中所明過未皆非數量故理智即三諦三智也別惑",
    "X29n0596_014:0473c19": "即十二品無明也窮無明源盡法界性亦名為度也",
    "X29n0596_014:0473c20": "此就當教非圓極也此一教義備於本業未能具述",
    "X29n0596_014:0473c21": "法說之義如是下正明譬喻二乘如螢兩教二乘也",
    "X29n0596_014:0473c22": "菩薩當別然此喻須有通別通論對前教故通受此",
    "X29n0596_014:0473c23": "名若當教論登地乃可當於此喻故上文示教相中",
    "X29n0596_014:0473c24": "以螢光喻折智以燈炬喻體智以星月喻別智以日",
    "X29n0596_014:0474a01": "光喻圓智如此異者前文亦應兼義此中且順經文",
    "X29n0596_014:0474a02": "經文亦應有通別今且從別不言通菩薩者上文既",
    "X29n0596_014:0474a03": "有燈炬之喻此中略不論也然此既對窮原到底亦",
    "X29n0596_014:0474a04": "應同喻於象固當有之河可有殊象容有別經中所",
    "X29n0596_014:0474a05": "明象類差別甚多乃至更有龍馬何為無果要而言",
    "X29n0596_014:0474a06": "之所說之法所立之喻如是不同前後故是此教譬",
    "X29n0596_014:0474a07": "喻之義也又始見下是約圓教於中先明昔初不用",
    "X29n0596_014:0474a08": "譬次明今時有用不用於此二中各有其由初中諸",
    "X29n0596_014:0474a09": "佛久化其又積習障輕根利直聞法說即便悟入若",
    "X29n0596_014:0474a10": "見聞影響即達其實何俟譬喻故云大無譬喻即此",
    "X29n0596_014:0474a11": "義矣指華嚴者正明最初也然彼經譬喻甚多即如",
    "X29n0596_014:0474a12": "日出先照等何謂不須然體勢各別彼法說廣喻則",
    "X29n0596_014:0474a13": "略法說為宗主喻說汎爾助成故時眾但是因法說",
    "X29n0596_014:0474a14": "而悟入非時因譬以悟入此經一座迹門總唯三周",
    "X29n0596_014:0474a15": "之說一一盡一化始終一一皆有四段謂正說領解",
    "X29n0596_014:0474a16": "述成受記故與餘經勢數永異故云不須同其實矣",
    "X29n0596_014:0474a17": "為未入下是明於今於中初通對昔明同異上根以",
    "X29n0596_014:0474a18": "下正別明今初中先辨異昔初直說佛慧總今開諸",
    "X29n0596_014:0474a19": "權慧顯於佛慧故為異也如今以下是明今昔同始",
    "X29n0596_014:0474a20": "初即華嚴也準知下文今昔同名佛慧故無二義亦",
    "X29n0596_014:0474a21": "不殊故不異此之同異不得相離常須知之不明一",
    "X29n0596_014:0474a22": "向上根以下次正明今初明不須只為以下次明必",
    "X29n0596_014:0474a23": "須用也二各有由在文易見踟蹰者猶豫之皃爾疋",
    "X29n0596_014:0474a24": "云二達曰歧即於今昔權實二途進退未決故也結",
    "X29n0596_014:0474b01": "是圓者略舉初後中間可例知此約教釋待絕義並",
    "X29n0596_014:0474b02": "在其中不俟繁文。",
    "X29n0596_014:0474b03": "本觀例可知者一者義二者文義者成道久遠三世",
    "X29n0596_014:0474b04": "利物皆有此之譬喻中間今日迹也過去久遠本也",
    "X29n0596_014:0474b05": "此是義例也文者下文百歲子二十五之父父少子",
    "X29n0596_014:0474b06": "老又良醫治子來去無方此並本迹之譬喻也觀心",
    "X29n0596_014:0474b07": "者遠即止觀十乘結明大車是也近即向者約別釋",
    "X29n0596_014:0474b08": "中主滅不二即是止觀不二三德譬喻之觀行矣為",
    "X29n0596_014:0474b09": "道之要莫過是矣如此文義皆可準知故云例可解",
    "X29n0596_014:0474b10": "云云之意相狀略爾或四此以譬說名譬喻品前既",
    "X29n0596_014:0474b11": "諸說何不題為法說品若必齊者後文何故不題為",
    "X29n0596_014:0474b12": "因緣品後既不然前何必例曰固應並齊但此一是",
    "X29n0596_014:0474b13": "得其實前後未盡其要今謂近論可爾遠則不然旨",
    "X29n0596_014:0474b14": "既深遠前已略明廣非此要故且置之。",
    "X29n0596_014:0474b15": "自下第二釋經文也於中有三初對品題顯文屬法",
    "X29n0596_014:0474b16": "次明品題於此所以三正科釋其文初云法說五段",
    "X29n0596_014:0474b17": "者名目可知其一始竟謂正說也四猶未了次第並",
    "X29n0596_014:0474b18": "在此品初也次所以中先明正應在後次明在此所",
    "X29n0596_014:0474b19": "以釋云為調其卷故也此義未了次當明之次述他",
    "X29n0596_014:0474b20": "人所解初正標其意次引序事為例三結明此意亦",
    "X29n0596_014:0474b21": "爾也破云人情者謂無此道理非是聖意故但是人",
    "X29n0596_014:0474b22": "情言置後可不悟者中根得悟都不由此故也今謂",
    "X29n0596_014:0474b23": "此一段文非直他解不當文自釋亦可不會從來並",
    "X29n0596_014:0474b24": "不言都未有疑何所論釋或云此中有何異妨而此",
    "X29n0596_014:0474c01": "疑惑今謂如此問者固是未解疑也何者此中本釋",
    "X29n0596_014:0474c02": "題譬喻品於法說中而釋乃云為調卷故如此釋者",
    "X29n0596_014:0474c03": "其可會乎孰能疑哉今謂若釋品題不應言調卷若",
    "X29n0596_014:0474c04": "釋其文與上不相承攝都失由致故此一文誠不可",
    "X29n0596_014:0474c05": "會次述他釋乃破亦爾今輙出其正體勢者承四猶",
    "X29n0596_014:0474c06": "未了文下應云既猶法說未了何故法說領記之前",
    "X29n0596_014:0474c07": "題譬喻品釋云準應在後正譬說初題之此初應更",
    "X29n0596_014:0474c08": "題云方便品之餘諸經此類多矣今不爾者蓋出經",
    "X29n0596_014:0474c09": "者從省略耳如此則義已了亦甚易會此是釋題於",
    "X29n0596_014:0474c10": "此之所以竟。",
    "X29n0596_014:0474c11": "次若釋疑其文之妨者亦攝向之未了言下即云四",
    "X29n0596_014:0474c12": "既猶屬法說何不置前品末而於此譬喻品初安之",
    "X29n0596_014:0474c13": "釋之如文為調卷故是也置前不調置此則為調置",
    "X29n0596_014:0474c14": "也今文兩疑不明兩釋不顯就能致會者今若極理",
    "X29n0596_014:0474c15": "而會通者此中釋兩義也初但直標而不徵釋次但",
    "X29n0596_014:0474c16": "直釋而不徵問蓋影略互顯二意矣或寫脫落其義",
    "X29n0596_014:0474c17": "已如向釋了次引他解全是釋其文意非關名題義",
    "X29n0596_014:0474c18": "也嘉祥云此品題名正應在後而於此者有人言上",
    "X29n0596_014:0474c19": "根人領悟望下既別立信解品此亦應別立品名但",
    "X29n0596_014:0474c20": "文既少不足別題故寄譬喻初說(具自釋云)今明弟子要",
    "X29n0596_014:0474c21": "由解前法說方能請後譬喻故後說喻由前領法所",
    "X29n0596_014:0474c22": "以立譬喻品在領解初今謂後正說初為他請主自",
    "X29n0596_014:0474c23": "無疑惑請為他除既自陳解何須此中先立為表固",
    "X29n0596_014:0474c24": "其不然悉人情矣。",
    "X29n0596_014:0475a01": "自下第三科釋文者即釋五中第二領解章之文也",
    "X29n0596_014:0475a02": "仍先釋章名二字仍有二番初直釋二義次約文釋",
    "X29n0596_014:0475a03": "二初者領外從佛所聞述已內得其解由外聞故得",
    "X29n0596_014:0475a04": "內解由內解故能外領也內外雖殊其實一矣皆約",
    "X29n0596_014:0475a05": "開顯一妙義也次約二文明離合者記云長行三業",
    "X29n0596_014:0475a06": "各標釋結標結二文並具三業而不分領解但於釋",
    "X29n0596_014:0475a07": "中以身口業為領口意業為解初今從世尊下領也",
    "X29n0596_014:0475a08": "從所以者何下解偈各陳者三段各二至下偈中一",
    "X29n0596_014:0475a09": "一點出全云偈中既無身意領解斯則唯約口領而",
    "X29n0596_014:0475a10": "為比對於口領中偈與長行俱有三段謂標釋結標",
    "X29n0596_014:0475a11": "結之中偈與長行悉具領解皆是各陳則無復異而",
    "X29n0596_014:0475a12": "疏辨離合之異者但為正說正說之中長行但敘昔",
    "X29n0596_014:0475a13": "之三失反顯今之三善然不別彰領解既不別彰領",
    "X29n0596_014:0475a14": "解之相故稱為合頌中二別分明也(云云)今謂領有",
    "X29n0596_014:0475a15": "解解有領合也領與解別各也至文自見此段總此",
    "X29n0596_014:0475a16": "內外離合為名故云領解章也。",
    "X29n0596_014:0475a17": "初敘內解中文具四釋初因緣中自具四義初一總",
    "X29n0596_014:0475a18": "次三別初一總中四初正消文次明其由三引文證",
    "X29n0596_014:0475a19": "四總結一初雖四字只是心形形躍由心喜心喜由",
    "X29n0596_014:0475a20": "三事由三事故心喜由心喜故身形踊躍必具此三",
    "X29n0596_014:0475a21": "又不相離故次第具明歡即喜踊即躍世俗釋云趺",
    "X29n0596_014:0475a22": "足而跳謂為踊躍今謂因既並妙果固其然即妙喜",
    "X29n0596_014:0475a23": "矣三並云妙所以意得又以少況多彰其極也幸者",
    "X29n0596_014:0475a24": "望外非意所圖而致之者幸也故下文之說本無心",
    "X29n0596_014:0475b01": "有所希求是也挊者撫手舞也詩序云不覺手之足",
    "X29n0596_014:0475b02": "之手之即挊也足之即躍也心故形足必手故經云",
    "X29n0596_014:0475b03": "踊躍今加以挊釋之雖不全同於俗而亦其流故迦",
    "X29n0596_014:0475b04": "業作況於此者(云云)引證具三可知結內外者解內",
    "X29n0596_014:0475b05": "也身從聞外也總從以得故也致者得也成也總談",
    "X29n0596_014:0475b06": "眾緣和合故是世界此對下三名之為總不同領文",
    "X29n0596_014:0475b07": "總也下三別明喜躍之義義亦由也前三通具此三",
    "X29n0596_014:0475b08": "故前為總此為別也謂進別業除別惑證別理以別",
    "X29n0596_014:0475b09": "別其總令總成別四皆妙物也並因開顯之所致也",
    "X29n0596_014:0475b10": "一一皆先釋次證後結可知諸本皆云改小學大全",
    "X29n0596_014:0475b11": "作大字釋云今得真佛子之名也今謂此謬之甚矣",
    "X29n0596_014:0475b12": "記云在方等時被斥故憂至般若時住小故悔方等",
    "X29n0596_014:0475b13": "彼斥故疑般若不取故難濁為外障小為內障又被",
    "X29n0596_014:0475b14": "彈不受名外障蒙加不取名內障今則無三雙之失",
    "X29n0596_014:0475b15": "故云大朗全云於二蘇中被斥故憂謂永失大故悔",
    "X29n0596_014:0475b16": "自覺微劣故疑無心希取故難又聞略開皆是方便",
    "X29n0596_014:0475b17": "故復生疑今謂憂悔一向在昔二味疑難則亦通今",
    "X29n0596_014:0475b18": "日聞略說也雙遣並除皆在今日聞廣說也內外下",
    "X29n0596_014:0475b19": "通結上二雙也初即內妨障次即外妨障既雙除並",
    "X29n0596_014:0475b20": "遣故廊然大朗此並明其意領解矣。",
    "X29n0596_014:0475b21": "次約教者前雖別而名猶通今將簡通顯別乃彰開",
    "X29n0596_014:0475b22": "會故以釋也於中初一句通明歡喜之義而阿羅漢",
    "X29n0596_014:0475b23": "下別簡偏以顯圓初言入位者真位也得始而得安",
    "X29n0596_014:0475b24": "能不喜故初名為歡喜地次簡顯者初簡凡聖此簡",
    "X29n0596_014:0475c01": "藏也三界通氣子果別明焚音煩惑言繁馬使不行",
    "X29n0596_014:0475c02": "也所知次簡共喜無言說者即空等也而言體折者",
    "X29n0596_014:0475c03": "以折而況體也彼尚不喜況此者耶況已久證故作",
    "X29n0596_014:0475c04": "其喜也次簡別中先雙標二歡次雙釋後明中自度",
    "X29n0596_014:0475c05": "故隘未度變易故陋凡夫滯於生死故暄無自潤益",
    "X29n0596_014:0475c06": "故湫湫極水小也若言沸聲者同是暄閙也於對土",
    "X29n0596_014:0475c07": "應二物因是二空得入中道即是初地名極喜地故",
    "X29n0596_014:0475c08": "云大上是簡偏下是顯圓義也此即例別以顯圓義",
    "X29n0596_014:0475c09": "雖巧拙不同同有三觀智故別則決在初地圓即初",
    "X29n0596_014:0475c10": "住真證同故而名發心者義非一故初通顯圓義次",
    "X29n0596_014:0475c11": "別明身子通者初地有名前二但是義例以圓妙何",
    "X29n0596_014:0475c12": "所不可身子不可定判故進退釋皆是喜義而義多",
    "X29n0596_014:0475c13": "在超位此猶相待若開會者諸非盡皆是也。",
    "X29n0596_014:0475c14": "明本迹者彰其非始實也初明其本即久住究竟喜",
    "X29n0596_014:0475c15": "也如上文釋次明其迹初總次別後結並如前釋如",
    "X29n0596_014:0475c16": "此等者總指向五時也可知。",
    "X29n0596_014:0475c17": "次約觀者前別此通通於一切初中後故妙達於心",
    "X29n0596_014:0475c18": "善識六位即大歡喜可以義例故注(云云)。",
    "X29n0596_014:0475c19": "次釋外儀者外即身儀謂體則即起等是也疏文有",
    "X29n0596_014:0475c20": "三先標章次正釋後結會初言身領解者即寄此外",
    "X29n0596_014:0475c21": "儀名身領解也如次所釋下正釋者正消經文明身",
    "X29n0596_014:0475c22": "領解之義也經文但三而義含四故文具釋四義初",
    "X29n0596_014:0475c23": "釋合掌者二即表於二法也未故不合即表昔也下",
    "X29n0596_014:0475c24": "表其妙解開顯之意也下釋向佛經文雖無義固有",
    "X29n0596_014:0476a01": "矣亦對昔顯今今中先重釋合成因因必下方釋向",
    "X29n0596_014:0476a02": "佛之所表也。",
    "X29n0596_014:0476a03": "次釋瞻仰此有二義初雙牒標其所表實即以下別",
    "X29n0596_014:0476a04": "釋雙牒經文即能所也表其解實雙標其所表即上",
    "X29n0596_014:0476a05": "能所也下別釋中先釋其所即尊顏也下釋其能即",
    "X29n0596_014:0476a06": "瞻仰也雖帶其所正釋能也一切皆同成佛知見更",
    "X29n0596_014:0476a07": "何有餘思念如對尊顏無更歎餘思念意解以下結",
    "X29n0596_014:0476a08": "束會通二義使齊等也向初二義皆明達昔權實不",
    "X29n0596_014:0476a09": "二次釋二義皆但明達實今以意例於身則義皆等",
    "X29n0596_014:0476a10": "文且互舉若爾意既並言解身亦應並言領身既有",
    "X29n0596_014:0476a11": "言解意亦言領則明俱有領解亦俱有權實亦似互",
    "X29n0596_014:0476a12": "也諸釋雖多亦未能會故不能述宜更詳之。",
    "X29n0596_014:0476a13": "次釋口中即正發言也對前經家故言其自陳也準",
    "X29n0596_014:0476a14": "應於此分出長行偈頌以是發言自陳頌中正頌此",
    "X29n0596_014:0476a15": "文固應於此開也所科三章乃有三三曲盡論之乃",
    "X29n0596_014:0476a16": "有十二以三結成之中二字自復各三故也初標三",
    "X29n0596_014:0476a17": "喜者謂口發言領解因佛三業而生歡喜故云三喜",
    "X29n0596_014:0476a18": "初謂因見法身次謂聞說妙法三謂意得妙解此即",
    "X29n0596_014:0476a19": "因佛三業而生歡喜也。",
    "X29n0596_014:0476a20": "次明釋者釋前三喜之所以也昔失即此釋文也今",
    "X29n0596_014:0476a21": "得即向標文也知者此文皆說昔故向文說今故今",
    "X29n0596_014:0476a22": "所以喜由昔失憂今得故喜故向先標今舉昔釋失",
    "X29n0596_014:0476a23": "得之言皆具三也初釋身中先舉身昔佛下所以聞",
    "X29n0596_014:0476a24": "如是下正消文初舉身者謂舉其文示其義意也言",
    "X29n0596_014:0476b01": "所以者釋其所以也自無成佛之義不見佛法身雖",
    "X29n0596_014:0476b02": "近而遠故無身喜故憂今則翻是故得喜也次正消",
    "X29n0596_014:0476b03": "文經文四句初二明昔失次二明昔憂此舉昔因果",
    "X29n0596_014:0476b04": "也初聞法即圓法也釋先簡非而顯是也今正明顯",
    "X29n0596_014:0476b05": "非密故於彼時言不聞也方等則顯露並聞故亦應",
    "X29n0596_014:0476b06": "通於般若且從初說又般若不對折機故不言也釋",
    "X29n0596_014:0476b07": "受記者亦是等者為說圓法得圓悟解故與其記而",
    "X29n0596_014:0476b08": "二乘都未涉言也故二乘不預由此故有次二事也",
    "X29n0596_014:0476b09": "若言阿含中授彌勒記者今謂經云聞如是法則阿",
    "X29n0596_014:0476b10": "含中已開顯竟所舉二經並方等部褒美於大即歎",
    "X29n0596_014:0476b11": "其人法與受記也折挫小乘人法下劣不與記也由",
    "X29n0596_014:0476b12": "此故內自疑所得外鄙耻於他定云外見佛菩薩不",
    "X29n0596_014:0476b13": "思議事鄙而不受此謬也總此名為感傷極憂惱也",
    "X29n0596_014:0476b14": "佛知見正是所失之物也眼智是體知見是用佛是",
    "X29n0596_014:0476b15": "圓妙之人即失圓妙之體用也昔不得此故極憂惱",
    "X29n0596_014:0476b16": "而今得之故大歡喜。",
    "X29n0596_014:0476b17": "次釋口喜亦三初舉示文義良以下釋所以也我常",
    "X29n0596_014:0476b18": "下正消文初可知釋所以中三義初二為不聞無喜",
    "X29n0596_014:0476b19": "之由也次消文中經文三句初二述昔過失後一明",
    "X29n0596_014:0476b20": "今悔謝文中具解初思過之所者謬思為過失之處",
    "X29n0596_014:0476b21": "也其中含能所知之經本不定或嘗或常疏本作甞",
    "X29n0596_014:0476b22": "甞猶曾也故應作甞坐行思過之儀也每作是念思",
    "X29n0596_014:0476b23": "過之心也曾於如是處依如是儀用心思念也次言",
    "X29n0596_014:0476b24": "正者對向三是方便故言正若對前心是能此即正",
    "X29n0596_014:0476c01": "是所思念之事如此思念不嘗其理故為過也此是",
    "X29n0596_014:0476c02": "昔事今述顯之故言出也執所即同入法性疑能即",
    "X29n0596_014:0476c03": "云何以小等也對此二句文故是執是疑也謂理一",
    "X29n0596_014:0476c04": "而教異教雖異理恒一謂教是能通之門能通雖殊",
    "X29n0596_014:0476c05": "所通理一文云三教釋者或云前三或云後三唯餘",
    "X29n0596_014:0476c06": "獨云藏家三乘教也據下釋疑云佛常教化下執昔",
    "X29n0596_014:0476c07": "三教也而今疑惑執昔理一也今謂既云所一能三",
    "X29n0596_014:0476c08": "述昔聞彈斥只應當分三乘之教則全義當矣此上",
    "X29n0596_014:0476c09": "是雙標也一理下是明正明執疑之狀初句約能從",
    "X29n0596_014:0476c10": "所而文但約所次句約所從能文但從能互舉稍難",
    "X29n0596_014:0476c11": "見何者初執能疑所能門雖異所入理同我見證同",
    "X29n0596_014:0476c12": "應得知見授記何故失知見不得授記執所疑能一",
    "X29n0596_014:0476c13": "理既同三教雖異終無別理既無別理菩薩不應獨",
    "X29n0596_014:0476c14": "得知見別與授記既同無別而別得記因是佛有偏",
    "X29n0596_014:0476c15": "也此是昔自情謬非道理然故是過失今知引失自",
    "X29n0596_014:0476c16": "歸故即悔也此取次句意也應知執由初教疑由彈",
    "X29n0596_014:0476c17": "斥知過由今解謝過從發言四義初二昔由教由斥",
    "X29n0596_014:0476c18": "次二從今心與口也(云云)若爾三教下既之一字恐",
    "X29n0596_014:0476c19": "誤應作雖字傳寫濫誤不然此文難消且爾當詳之",
    "X29n0596_014:0476c20": "次釋後句正謝過也向述昔謂由佛有偏此明今知",
    "X29n0596_014:0476c21": "由己迷惑迷權者不知三乘理教皆是權方無佛知",
    "X29n0596_014:0476c22": "見不應得佛記也惑實者不知別有真實理教明佛",
    "X29n0596_014:0476c23": "知見應與佛記也此中今昔失得憂喜之義皆可例",
    "X29n0596_014:0476c24": "知不繁文也。",
    "X29n0596_014:0477a01": "次釋意喜亦三先舉標良以下所以不待下正消文",
    "X29n0596_014:0477a02": "初二可知正消文中三句初二不解後一雙責疏文",
    "X29n0596_014:0477a03": "解前二略不釋後一釋權前二中仍先舉二文標示",
    "X29n0596_014:0477a04": "次別解釋初標所以是實是權者二文自分明故文",
    "X29n0596_014:0477a05": "直云待知是不待今始言待彰昔是不故是不待此",
    "X29n0596_014:0477a06": "二並因今解知昔不解也次別釋中初別釋不解實",
    "X29n0596_014:0477a07": "中所因之義後略雙示二文初中有四初總標舉二",
    "X29n0596_014:0477a08": "別屬對三釋其相狀四總結其名義因所舉經也二",
    "X29n0596_014:0477a09": "義總標也故是總舉也列者既標二義須有二名故",
    "X29n0596_014:0477a10": "下列之兼己屬對既言間即有初後若非此二義有",
    "X29n0596_014:0477a11": "不了釋者此三文甚有參差初舉標因二義次別乃",
    "X29n0596_014:0477a12": "待二名今此釋中雙釋因待次釋者初不受中初照",
    "X29n0596_014:0477a13": "高山此釋於前即是初也三諦之慧是釋所因正是",
    "X29n0596_014:0477a14": "其法所由以此待對於我是釋待也即釋所因正是",
    "X29n0596_014:0477a15": "其法所由於以對於我是釋待也即初擬宜而我不",
    "X29n0596_014:0477a16": "受是釋不受即無機也失之於前即是結名不受待",
    "X29n0596_014:0477a17": "也。",
    "X29n0596_014:0477a18": "次釋不停但有三義初釋於後直實即所因之法以",
    "X29n0596_014:0477a19": "此擬宜於我即待我權後也文闕此句義不闕也我",
    "X29n0596_014:0477a20": "不停待停即待此也是卑時無後之機故不停待亦",
    "X29n0596_014:0477a21": "應結云是初失之於後易略之也釋此二文參差奇",
    "X29n0596_014:0477a22": "時甚矣或謂此非大義都不為奇特今謂此義精密",
    "X29n0596_014:0477a23": "固不易知也始終言之凡有多異何者初舉標因二",
    "X29n0596_014:0477a24": "義及列乃待二名於其釋中雙釋因待此文巧密一",
    "X29n0596_014:0477b01": "也釋初則有五釋次乃但三文雖但三義仍自五此",
    "X29n0596_014:0477b02": "勢巧密二也同明所因所擬之物初言諦慧後言真",
    "X29n0596_014:0477b03": "實此是顯體巧密三也只一待言具於二義綄一化",
    "X29n0596_014:0477b04": "之始終此會要之巧密四也如此精密豈直經領解",
    "X29n0596_014:0477b05": "之妙亦釋者之妙信矣於此以下雙結二名及顯一",
    "X29n0596_014:0477b06": "義結二名者正由中間故三名生故有不受不停二",
    "X29n0596_014:0477b07": "種待也若據此言不停亦兼中間二味今據未開會",
    "X29n0596_014:0477b08": "故且不論也一義者謂不解也所以不受不停都由",
    "X29n0596_014:0477b09": "不解故前云不解實權也此不解者根障重鈍故也",
    "X29n0596_014:0477b10": "忽忽者早早急忙也全云兩楹者楹柱也此譬類類",
    "X29n0596_014:0477b11": "言也右本並單今並改從木此取仲尼夢尊於兩楹",
    "X29n0596_014:0477b12": "間莫不同為此見今恐皆謬也正取虧盈之義謂虗",
    "X29n0596_014:0477b13": "實也對二實有明中間虗缺名兩盈間非借彼死相",
    "X29n0596_014:0477b14": "之事自為衰亡故為謬失上下一切爾後學宜其慎",
    "X29n0596_014:0477b15": "之。",
    "X29n0596_014:0477b16": "經云所因既菩提之所由信為大義向且消疏文今",
    "X29n0596_014:0477b17": "須略更明之記云應知所因不出因果及以願行行",
    "X29n0596_014:0477b18": "即六度願即四弘故佛地論中通因三種一應得因",
    "X29n0596_014:0477b19": "謂菩提心(即四弘也)二加行因謂諸波羅蜜(六亦攝諸)三圓滿",
    "X29n0596_014:0477b20": "因即指佛果通取果者果為因所期故亦名因尅體",
    "X29n0596_014:0477b21": "而論唯在前二成就菩提即是果也諸釋皆同於此",
    "X29n0596_014:0477b22": "今謂記中所引之佛地與佛性論大同而猶難見今",
    "X29n0596_014:0477b23": "更引佛性論顯之故論第二卷初出佛性體論云佛",
    "X29n0596_014:0477b24": "性體有三種三性所攝應知三性者所謂三因三佛",
    "X29n0596_014:0477c01": "性三因者一應得因二加行因三圓滿因應得因者",
    "X29n0596_014:0477c02": "二空所顯真如由此空故應得菩提心及加行等乃",
    "X29n0596_014:0477c03": "至道後法身故稱應得加行因者謂菩提心由此心",
    "X29n0596_014:0477c04": "故能得三十七品十地十波羅蜜助道之法乃至道",
    "X29n0596_014:0477c05": "後法身是名加行因圓滿因者即是加行由加行故",
    "X29n0596_014:0477c06": "得因圓滿及果圓滿因圓滿者謂福慧行果圓滿者",
    "X29n0596_014:0477c07": "謂智斷恩德此三因前一則以無為如理為體後二",
    "X29n0596_014:0477c08": "則以有為願行為體三種佛性者應得因中具有三",
    "X29n0596_014:0477c09": "性一住自性性二引出性三至得性住自性者謂道",
    "X29n0596_014:0477c10": "前凡夫位引出性者從菩提心以上窮有學聖位至",
    "X29n0596_014:0477c11": "得性者無學聖位以上是佛性論所釋明因有三種",
    "X29n0596_014:0477c12": "列釋釋中對義甚自分所釋明於前所引然此論明",
    "X29n0596_014:0477c13": "因有三差別如是若依大乘法界無差別論(堅慧等造)此",
    "X29n0596_014:0477c14": "三總為菩提心所攝故彼論發初頌云稽首菩提心",
    "X29n0596_014:0477c15": "能為勝方便得離生死老死痛苦過失論釋曰菩提",
    "X29n0596_014:0477c16": "心略說有十種義所謂果故因故自性故異名故無",
    "X29n0596_014:0477c17": "差別故分位故無染故常恒故相應故不作義利故",
    "X29n0596_014:0477c18": "一性故此中最初顯示菩提心果令見勝利次即彼",
    "X29n0596_014:0477c19": "所起之因然後安立此出生相及顯異名而無差別",
    "X29n0596_014:0477c20": "於一切位無有染著常與淨法而共相應不淨位中",
    "X29n0596_014:0477c21": "而無功用於清淨位能作利益何者名為菩提心果",
    "X29n0596_014:0477c22": "謂最寂靜涅槃界此唯諸佛所證非餘能得唯佛如",
    "X29n0596_014:0477c23": "來能永滅盡一切微細煩惱熱故於中無生永不復",
    "X29n0596_014:0477c24": "生意生諸蘊故無老此功德增上殊勝圓滿究竟無",
    "X29n0596_014:0478a01": "衰變故無死永捨不思議變易死故無病一切煩惱",
    "X29n0596_014:0478a02": "所知障病及與習氣皆永斷故無苦依無始時來無",
    "X29n0596_014:0478a03": "明住地所有習皆永除故無過失一切身語意誤狂",
    "X29n0596_014:0478a04": "皆不行故此則由菩提心為最上方便不退失因一",
    "X29n0596_014:0478a05": "切功德究竟而得彼果彼果者即涅槃界謂諸佛所",
    "X29n0596_014:0478a06": "有轉依相不思議法身以菩提心是不思議果因如",
    "X29n0596_014:0478a07": "日月初分故今稽首又菩提心如地一切世間善苗",
    "X29n0596_014:0478a08": "生長之所依故如海一切聖法珍寶積聚處所故如",
    "X29n0596_014:0478a09": "種子一切佛樹出生相續之因故如是已說菩提心",
    "X29n0596_014:0478a10": "果云何此因於法深信為種子智慧通達為母三昧",
    "X29n0596_014:0478a11": "為胎藏由定樂住一切善法得安立故大悲為乳母",
    "X29n0596_014:0478a12": "以哀愍眾生於生死中無有厭倦一切種子得圓滿",
    "X29n0596_014:0478a13": "故云何自性謂二種清淨謂自性及離染故(云云)云",
    "X29n0596_014:0478a14": "何異名謂至成佛位不名菩提心轉名法身常樂我",
    "X29n0596_014:0478a15": "淨故云何無差別謂此法身於眾生身有十種無差",
    "X29n0596_014:0478a16": "別相謂無作無初無盡無染性空無形聖所行境一",
    "X29n0596_014:0478a17": "切法依非常非斷故云何分位頌曰不淨眾生界染",
    "X29n0596_014:0478a18": "中淨菩薩最極清淨者是說為如來謂菩提心過此",
    "X29n0596_014:0478a19": "三位也云何無染謂此心心於一切不淨位中性恒",
    "X29n0596_014:0478a20": "清淨無所染也云何常恒雖為種種生死而恒不變",
    "X29n0596_014:0478a21": "云何相應謂佛法身有功德法謂空不空二藏智不",
    "X29n0596_014:0478a22": "離不說故云何不作義利謂在纏時不能作諸利益",
    "X29n0596_014:0478a23": "之事云何作義利謂及於前出纏已後能作大利益",
    "X29n0596_014:0478a24": "故云何一性謂雖在三德同一體性頌曰眾生界清",
    "X29n0596_014:0478b01": "淨應知即法身法身即涅槃涅槃即如來此即論前",
    "X29n0596_014:0478b02": "所列之十二義也論中一一皆有頌釋其廣今略撮",
    "X29n0596_014:0478b03": "如此然此初名果者即本有果正是菩提即是發心",
    "X29n0596_014:0478b04": "所緣之境即是佛性論中應得因也餘九並屬修即",
    "X29n0596_014:0478b05": "加行及圓滿二因也是則佛性論通作因說果亦名",
    "X29n0596_014:0478b06": "因故有三因此法界性論通作菩提心說故一切因",
    "X29n0596_014:0478b07": "果總名菩薩心故有十二種義今經言所因者正在",
    "X29n0596_014:0478b08": "一乘因果之法是成佛之所因緣也即前經佛種從",
    "X29n0596_014:0478b09": "緣起是故說一乘也二時並以一乘擬之不得故云",
    "X29n0596_014:0478b10": "不待然此乃順眾旁通未論正要正要之義具在疏",
    "X29n0596_014:0478b11": "文何者初云三諦之慧即是佛境智亦名佛知見著",
    "X29n0596_014:0478b12": "了於此即得成佛故云是得佛因以此擬之即將具",
    "X29n0596_014:0478b13": "開示悟入也此是令其即得而無機不受也次云說",
    "X29n0596_014:0478b14": "真實即正是此經佛知見也說即令其開示悟入此",
    "X29n0596_014:0478b15": "並成佛之因擬之也而機未發事未尅遂故不停待",
    "X29n0596_014:0478b16": "然不停說於二味今且從極說也此並當文所因之",
    "X29n0596_014:0478b17": "義自足簡而且易何俟房求致令學者竟不會其義",
    "X29n0596_014:0478b18": "無並不言惜哉惜哉。",
    "X29n0596_014:0478b19": "有云所因者成大菩提之因行也謂四菩提行一菩",
    "X29n0596_014:0478b20": "提分二波羅蜜三諸神通四成就有情待者承望竭",
    "X29n0596_014:0478b21": "仰希須之義如有此心即說心無故不說也又云或",
    "X29n0596_014:0478b22": "因即菩提心略為三種一厭離有為二求菩提三深",
    "X29n0596_014:0478b23": "念眾生即如是住如是修行如是降伏其心也今謂",
    "X29n0596_014:0478b24": "並非此文員要(云云)祥云六度求行為因此猶不及",
    "X29n0596_014:0478c01": "菩提心並悠悠言非切要也又云不解權實如文者",
    "X29n0596_014:0478c02": "或云向已釋不解實此下是釋不解權文剩實字今",
    "X29n0596_014:0478c03": "謂向但略釋實中所因二字餘及權文並猶未消以",
    "X29n0596_014:0478c04": "非難故直指雙如文也。",
    "X29n0596_014:0478c05": "言初文遇便信受者有云初過頞鞞次門舅論是也",
    "X29n0596_014:0478c06": "今謂但是初門小教不識權實便即受行不俟迂曲",
    "X29n0596_014:0478c07": "次言結成為二章者結謂結撮其文以彰其要前文",
    "X29n0596_014:0478c08": "雖廣只是三喜成者重約其義顯成前文使益明也",
    "X29n0596_014:0478c09": "又前是約昔反顯於今此正約今結會使三喜之義",
    "X29n0596_014:0478c10": "定成就也斷疑悔者疑通今悔但昔悔昔不二待疑",
    "X29n0596_014:0478c11": "於權實兩說不定於今聞廣法說二並無也。",
    "X29n0596_014:0478c12": "上束三番並約三喜消文竟今更四意消文又初是",
    "X29n0596_014:0478c13": "約三以消文今更約四以明意以更有此意故也先",
    "X29n0596_014:0478c14": "結前起後今從以下正釋初言文盡者文起之勢故",
    "X29n0596_014:0478c15": "盡於此理義也初標三喜是總論世間之法故是世",
    "X29n0596_014:0478c16": "界以身口為為人舉失彰得信喜之極意為對治以",
    "X29n0596_014:0478c17": "有尅責故即對治也證得妙法故第一義更約喜心",
    "X29n0596_014:0478c18": "者向云兩番通論於三三之要不出於心今更約本",
    "X29n0596_014:0478c19": "要以論則妙極盡故云更約心也言喜動者由心喜",
    "X29n0596_014:0478c20": "故形即動悅此動聖人心形喜悅之極此別彰妙總",
    "X29n0596_014:0478c21": "論心形故是世界常未曾有別彰勝利之極故是為",
    "X29n0596_014:0478c22": "人喜動覺觀表破別惑故是對治形即是體表證法",
    "X29n0596_014:0478c23": "身故第一義一喜心上有此四義故注(云云)。",
    "X29n0596_014:0478c24": "次釋頌為三者即頌前正發言自陳中標釋結之三",
    "X29n0596_014:0479a01": "也不得更云頌經家也記云上云領解各陳者前長",
    "X29n0596_014:0479a02": "行中以身口為領以意為解全似各陳而言合者領",
    "X29n0596_014:0479a03": "中合解解中合領故云合也今言各者三業各有領",
    "X29n0596_014:0479a04": "之與解雖似合明但一一業中自分領解故名各也",
    "X29n0596_014:0479a05": "初通標者我門標口歡喜標心言兼佛者兼從佛也",
    "X29n0596_014:0479a06": "即是兼標身也既是總標且以我門是法音下領也",
    "X29n0596_014:0479a07": "心懷大歡喜解也今謂亦可初二句是標三下二句",
    "X29n0596_014:0479a08": "是標喜即領喜即是解也(云云)領謂領前開權顯實",
    "X29n0596_014:0479a09": "解謂解前權實不二也。",
    "X29n0596_014:0479a10": "次頌釋三喜即為三別也初言失遠等者上論昔被",
    "X29n0596_014:0479a11": "彈斥故頌論具蒙開會故言互現者昔既顯今今亦",
    "X29n0596_014:0479a12": "形昔故也初一行蒙佛教故是身近佛也次二句是",
    "X29n0596_014:0479a13": "喜故即因身喜也即此二文是領與解也。",
    "X29n0596_014:0479a14": "次口喜中記云初八行明領後一行明解領解昔口",
    "X29n0596_014:0479a15": "之過今謂亦可初舉昔不門故憂後行顯今得門故",
    "X29n0596_014:0479a16": "喜亦即舉昔無領解顯今有領解謂初二句是領次",
    "X29n0596_014:0479a17": "二句是解次入法性中記云初一行半明領次半行",
    "X29n0596_014:0479a18": "明解以領解昔口之得故今謂此舉昔證入故無門",
    "X29n0596_014:0479a19": "無喜顯今有也亦即是無領無解顯成前今有領解",
    "X29n0596_014:0479a20": "也在文可以思之此不門中分二章者初即長行中",
    "X29n0596_014:0479a21": "我甞獨處山林樹下也次即我等同入法性等也長",
    "X29n0596_014:0479a22": "行文略故但一此頌稍廣故開為二初九行中初八",
    "X29n0596_014:0479a23": "行明昔失初一行未自感歎失次四行半明所失謂",
    "X29n0596_014:0479a24": "妙語業身德名稱也次二行半明所疑初一行半明",
    "X29n0596_014:0479b01": "疑次一行明其疑之由上明昔竟後一行正明今日",
    "X29n0596_014:0479b02": "得門歡喜領解也次入性中初一行明初證性次二",
    "X29n0596_014:0479b03": "句謂為究竟以故不門不門故無喜既不門無喜何",
    "X29n0596_014:0479b04": "有領解故此口喜二文十行只有中間一行是今是",
    "X29n0596_014:0479b05": "喜是領是解餘十並舉昔無以顯今有也無漏難思",
    "X29n0596_014:0479b06": "議一句望下句似猶歎佛可以思之疏釋二著者以",
    "X29n0596_014:0479b07": "入法性文中有此著之文故也二乘著即最後謂為",
    "X29n0596_014:0479b08": "究竟是也此即生死涅槃二邊故並不得聞於中道",
    "X29n0596_014:0479b09": "妙法疏文正承此文義勢數便解初文疑中日夜之",
    "X29n0596_014:0479b10": "義仍有兩番並約所表以釋若直昏曉以釋未盡其",
    "X29n0596_014:0479b11": "致亦如前三七日思惟之義故今約所表釋方盡其",
    "X29n0596_014:0479b12": "實初番通釋通於小大且在昔方等也未是此文正",
    "X29n0596_014:0479b13": "意次番別釋正是此文意也初中先解日夜次釋疑",
    "X29n0596_014:0479b14": "三釋除生死暗穢故如夜涅槃明淨故如月涅槃明",
    "X29n0596_014:0479b15": "淨故如日下正明疑此通小大凡聖也由方等具門",
    "X29n0596_014:0479b16": "四故作此疑也除者悟藏知在外悟通知在內以即",
    "X29n0596_014:0479b17": "空故差別人次第遣其三故圓人不次遣故隨其得",
    "X29n0596_014:0479b18": "除理顯皆如日出亦可四句藏在外通在內別兩亦",
    "X29n0596_014:0479b19": "圓雙非(云云)次番此正此經意也亦先解所疑總束",
    "X29n0596_014:0479b20": "二為夜涅槃猶是無明故疏未盡應更云實相中道",
    "X29n0596_014:0479b21": "如日極明淨故此並所疑下仍闕於疑文應云為二",
    "X29n0596_014:0479b22": "即中道為二外有中下釋除應云此疑得除名為日",
    "X29n0596_014:0479b23": "出日出無二闕中理智顯明無二疑也文似少許未",
    "X29n0596_014:0479b24": "便可以思之此即正當身子疑除謂聞開顯一切疑",
    "X29n0596_014:0479c01": "闇都盡也又世人下此是歎美身子領解之能也於",
    "X29n0596_014:0479c02": "中有三初通明二大優劣次類小二以顯大毗曇有",
    "X29n0596_014:0479c03": "門分別事理解行周備餘論所明則不如也三合明",
    "X29n0596_014:0479c04": "大二同若頓入者深達於實未洞權方故十地中更",
    "X29n0596_014:0479c05": "學三乘法門為化三乘人故香積世界來此學雙流",
    "X29n0596_014:0479c06": "之行本業等覺之位將成正覺倒修凡事皆其類矣",
    "X29n0596_014:0479c07": "五味等者漸頓權實無不備知故次具領解五佛之",
    "X29n0596_014:0479c08": "化何但釋迦準如此文應合最在領解領後因釋日",
    "X29n0596_014:0479c09": "夜之義相從而來也。",
    "X29n0596_014:0479c10": "次頌意喜者謂頌上因佛妙心令我心得妙解而生",
    "X29n0596_014:0479c11": "歡喜故也記云初八行意領次一行半意解今謂亦",
    "X29n0596_014:0479c12": "可初二行是意解佛於大眾中下是意領初一行別",
    "X29n0596_014:0479c13": "明領實說我作佛即千二百羅漢悉亦當作佛又最",
    "X29n0596_014:0479c14": "後云自知當作佛是也疏既云指為待所因故是領",
    "X29n0596_014:0479c15": "實初聞以下別明領權初一行明初聞未解未領佛",
    "X29n0596_014:0479c16": "以以下一行別領諸佛章開權我以無量方便譬喻",
    "X29n0596_014:0479c17": "言詞非開歎法曇華喻也海明深廣百川所歸同一",
    "X29n0596_014:0479c18": "醎味喻妙法界深廣無邊底會無量法同歸一妙更",
    "X29n0596_014:0479c19": "無異趣也次一行別領過去次一行別領現未次一",
    "X29n0596_014:0479c20": "行別領釋迦開顯下一行半重明因前而意得妙解",
    "X29n0596_014:0479c21": "也疏云待所因作佛是果果由於因說果即知是得",
    "X29n0596_014:0479c22": "因也固即領實也五章及解魔是解方便者對得所",
    "X29n0596_014:0479c23": "因為顯實故此是解開權也。",
    "X29n0596_014:0479c24": "下頌結成者文雖略義推亦有結與成二初一行結",
    "X29n0596_014:0480a01": "三喜上三句明因三最後一句總明三喜善從三諦",
    "X29n0596_014:0480a02": "故云柔軟及可意得次二句成身後二句成口總而",
    "X29n0596_014:0480a03": "言之因他致三義皆成就具足也上來長行偈頌都",
    "X29n0596_014:0480a04": "合二十四重只是上根初聞妙法歡喜而領解矣若",
    "X29n0596_014:0480a05": "能深達前旨決信無惑亦豈遠乎哉可以思而勉矣",
    "X29n0596_014:0480a06": "次釋成於中有三初重舉示三章門上身子下次總",
    "X29n0596_014:0480a07": "明來意文有三下正科釋來意中佛所化道深廣或",
    "X29n0596_014:0480a08": "恐身子初心所領未得其實故佛述佛所化之事如",
    "X29n0596_014:0480a09": "是成其所領是實不虗即成上根不虗使中下而必",
    "X29n0596_014:0480a10": "信也次科釋中先三章次明所以三正消文次所以",
    "X29n0596_014:0480a11": "者其前所領明現因佛三而致三喜今述昔曾三化",
    "X29n0596_014:0480a12": "故使現能致三即述佛昔三成其現致三事不虗故",
    "X29n0596_014:0480a13": "名述成三事意謂前三喜也。",
    "X29n0596_014:0480a14": "次正消文初文三意一正化二受行三隨遂初中二",
    "X29n0596_014:0480a15": "文含有五義謂時處主為正在文易知疏但釋三謂",
    "X29n0596_014:0480a16": "所為受行謂隨遂也所遂也所為謂無上道也文中",
    "X29n0596_014:0480a17": "先引論釋無上次引經釋道三約今經合釋無上道",
    "X29n0596_014:0480a18": "所以爾者緣經論各釋此義仍未盡今經之旨故先",
    "X29n0596_014:0480a19": "引經論所解後更明今經之意以前經論之義猶通",
    "X29n0596_014:0480a20": "別圓更約今經方唯圓妙爾乃可矣初中正有七義",
    "X29n0596_014:0480a21": "釋仍二番記云初番前一為果後六在因於六因中",
    "X29n0596_014:0480a22": "初二六和次二福智次二證行雖分三二互相與力",
    "X29n0596_014:0480a23": "是故六因並名無上今謂次重既別約果初番通因",
    "X29n0596_014:0480a24": "果以相好亦通因故應知兩番皆有體有義而初番",
    "X29n0596_014:0480b01": "帶義明體次番帶體明義且初何者是身無上謂相",
    "X29n0596_014:0480b02": "好二此二但且是身無上之法何義名無上有此相",
    "X29n0596_014:0480b03": "好莊嚴於身此身得名無上下六例爾何者是受持",
    "X29n0596_014:0480b04": "謂自他二利之行何故名無上常行不替更無過者",
    "X29n0596_014:0480b05": "故是無上何者具足謂三正行何名無上此三離一",
    "X29n0596_014:0480b06": "切邪顯一切正過盡德圓故是無上智慧是體無礙",
    "X29n0596_014:0480b07": "是用即用顯體故智指四此四名師子吼一切無畏",
    "X29n0596_014:0480b08": "故名無上六度是其法何故名無上者橫則一一更",
    "X29n0596_014:0480b09": "互相攝亦即攝於萬行竪則到於彼岸橫竪無方故",
    "X29n0596_014:0480b10": "不思議以不思議故即無上二障謂煩惱所知是所",
    "X29n0596_014:0480b11": "脫也能脫此二即一切解脫故是無上聖行謂戒定",
    "X29n0596_014:0480b12": "慧自行也梵行要而言即四無量心利他行也涅槃",
    "X29n0596_014:0480b13": "行總有五何故但言其二二即攝五天行則聖行自",
    "X29n0596_014:0480b14": "證真已從真起修嬰兒則梵行中大慈同於小善病",
    "X29n0596_014:0480b15": "行則梵行中大悲拔於重苦故二即本舉本攝末故",
    "X29n0596_014:0480b16": "但舉二則自攝三故不言也既是三德大涅槃行故",
    "X29n0596_014:0480b17": "為無上故此一番義通因果下之一番全約果也大",
    "X29n0596_014:0480b18": "丈夫即十號中之一以大故無上也雖皆兼體並正",
    "X29n0596_014:0480b19": "顯其義也大慈悲者前兼自利此唯利他而大故即",
    "X29n0596_014:0480b20": "無上究竟到彼乃名具足以故即無上一切智者此",
    "X29n0596_014:0480b21": "名有通有別別即三中之一通者總指果地一切智",
    "X29n0596_014:0480b22": "慧總名為一切智如言佛是一切智一切智者此是",
    "X29n0596_014:0480b23": "總也人不達此多約別釋失矣無種不知無能過者",
    "X29n0596_014:0480b24": "故是智無上也阿羅呵者此名為應亦有通別別者",
    "X29n0596_014:0480c01": "謂應為大福田應受一切供養通者但言應也此應",
    "X29n0596_014:0480c02": "之一字略則有三廣則一切皆所應也已如前文人",
    "X29n0596_014:0480c03": "亦但知其別不知其通亦未盡理以此圓備功德故",
    "X29n0596_014:0480c04": "不思議故名無上解脫涅槃者此亦有通別涅槃通",
    "X29n0596_014:0480c05": "攝三德解脫別當其一然解脫有三即大涅槃三德",
    "X29n0596_014:0480c06": "別即是通故名涅槃既大涅槃德極於此故是無上",
    "X29n0596_014:0480c07": "三佛陀舊云正遍知新云正等正覺此是自行覺滿",
    "X29n0596_014:0480c08": "之位普覺一切故是行無上也。",
    "X29n0596_014:0480c09": "上是引論釋無上竟下是引經釋道義也即大王玉",
    "X29n0596_014:0480c10": "非本業也於中十義非出道體亦非釋義乃是寄行",
    "X29n0596_014:0480c11": "以明道若約彼經乃是教誡行道之人若約此文乃",
    "X29n0596_014:0480c12": "是寄行以明道也說釋之人若不知此義徒言說釋",
    "X29n0596_014:0480c13": "不知說釋何義此中十義一一皆有歡誡歡是而誡",
    "X29n0596_014:0480c14": "非然至道無是非誡歡亦何有道雖無量非由來背",
    "X29n0596_014:0480c15": "是而為非故須勸是而誡非然從來於無是非中而",
    "X29n0596_014:0480c16": "背是行非今亦於無勸誡中而誡勸矣略明此意則",
    "X29n0596_014:0480c17": "文可知任道則清淨不任則此穢濁也恭謂節約也",
    "X29n0596_014:0480c18": "亦可作撿意謂拘撿其心無縱恣放逸也顯曜者至",
    "X29n0596_014:0480c19": "道無私任之則公故顯任情則私故非道也連屬者",
    "X29n0596_014:0480c20": "字通二呼義亦並通常須繼續無斷絕也矜恡是情",
    "X29n0596_014:0480c21": "非任道道體虗通故也習惡謂習近惡知識也此並",
    "X29n0596_014:0480c22": "約人明修道也。",
    "X29n0596_014:0480c23": "如是等者總結前經論二七釋無上十義釋於道也",
    "X29n0596_014:0480c24": "雖有如是差別未是今經正要下正明者是也先正",
    "X29n0596_014:0481a01": "顯今次簡餘教前別釋無上道今別合以圓釋無上",
    "X29n0596_014:0481a02": "通字釋道開會一切故圓向上非有故是無上無非",
    "X29n0596_014:0481a03": "實相中道故是通故是道前文云但說無上道也然",
    "X29n0596_014:0481a04": "世俗釋道乃有多義或云大通與此文同也或云道",
    "X29n0596_014:0481a05": "等也還是通義或言由萬事皆由之也易注云道之",
    "X29n0596_014:0481a06": "者何無之稱也無不由也無不通也然有通別未遑",
    "X29n0596_014:0481a07": "備述然此無上之言是簡美之詞道即所顯美之法",
    "X29n0596_014:0481a08": "簡於有上顯美尊極故下文云為無有上也無上妙",
    "X29n0596_014:0481a09": "也道即法也即顯過去曾教此妙法也若偏若次等",
    "X29n0596_014:0481a10": "者簡非圓頓無上妙也他經即餘三教所明之道也",
    "X29n0596_014:0481a11": "次釋受行句昔得為種故今約顯了種尚不虗了固",
    "X29n0596_014:0481a12": "真實次下釋隨遂句未證常非也言兩句者緣有權",
    "X29n0596_014:0481a13": "實兩化方便之義又通故須有兩釋雖有兩向正應",
    "X29n0596_014:0481a14": "屬前即大方便也次釋中妄亦含二義或舉往中間",
    "X29n0596_014:0481a15": "以顯於今故經云今故由有大小之因故致有昔憂",
    "X29n0596_014:0481a16": "今喜不虗也次釋第三以此故意得解歡喜事不虗",
    "X29n0596_014:0481a17": "也。",
    "X29n0596_014:0481a18": "下釋授記於中有四標章次第釋意消文明次第中",
    "X29n0596_014:0481a19": "說法有利益利益中之要不逾自他前之陳述是自",
    "X29n0596_014:0481a20": "利竟下授其記明得利他必先自而方他故次前二",
    "X29n0596_014:0481a21": "之後明與其記次第固應爾矣次下廣顯記意先徵",
    "X29n0596_014:0481a22": "此約自以起他故此徵也。",
    "X29n0596_014:0481a23": "下釋其義有四而文有三謂標釋結釋中初明大乘",
    "X29n0596_014:0481a24": "之化利益必二昔菩薩已悟其二故與授記二乘未",
    "X29n0596_014:0481b01": "悟故未與記今既悟入故須與記次則復為勉勵下",
    "X29n0596_014:0481b02": "二令悟故也三通令一切作從其受化得度因緣故",
    "X29n0596_014:0481b03": "四為過去久遠曾門皆有斯願即如前文長夜隨我",
    "X29n0596_014:0481b04": "受學是皆有顯令為滿足故以是四義故須與記此",
    "X29n0596_014:0481b05": "四義通於三周而中周除其中字然此四義先雖不",
    "X29n0596_014:0481b06": "言亦當即是四悉之意名義次第皆自可知故今諸",
    "X29n0596_014:0481b07": "釋雖廣要不出此故不繁述若其名義及以差別相",
    "X29n0596_014:0481b08": "狀具如後授記品中所釋此且略且爾。",
    "X29n0596_014:0481b09": "初時節者或曰聞法悟真何故更經爾許時節方致",
    "X29n0596_014:0481b10": "成佛妙道豈應爾耶今謂徒聞授記之名曾不思其",
    "X29n0596_014:0481b11": "義常情無不此惑積學者尚不能辨況不學者縱復",
    "X29n0596_014:0481b12": "或辨而又未明今據聖教一宗所說記有二種一自",
    "X29n0596_014:0481b13": "二他亦名法身應化即如此三周所記即應化利他",
    "X29n0596_014:0481b14": "以八相故如下分別功德品初即自行法身記但論",
    "X29n0596_014:0481b15": "智斷圓滿不論八相故或曰自他各皆不三身今謂",
    "X29n0596_014:0481b16": "不然自故三並名法化故三並應化可知(云云)於此",
    "X29n0596_014:0481b17": "二中悉皆不定並以因緣故自行因緣不定故時節",
    "X29n0596_014:0481b18": "久近不同即如下文同聞壽量所獲功德而有十一",
    "X29n0596_014:0481b19": "節淺深不同時節有異皆由積習參差故也故超日",
    "X29n0596_014:0481b20": "明經云自得成佛亦有遲速深解其道勇猛精進則",
    "X29n0596_014:0481b21": "速不然則遲其義明矣若為他成皆從機緣機緣不",
    "X29n0596_014:0481b22": "一故時節有異即如三周所記時節不同龍女則即",
    "X29n0596_014:0481b23": "時而南方化此皆機生熟不定斯乃(云云)自彼於我",
    "X29n0596_014:0481b24": "何為然此且就佛一一時一一處若餘佛餘時處又",
    "X29n0596_014:0481c01": "不定若得此意則知因緣不可尅定今三人若學若",
    "X29n0596_014:0481c02": "修都不知此之要唯一向謂速是遲皆為非或云即",
    "X29n0596_014:0481c03": "本來是何遲速之可論或云遲速皆是對治實體定",
    "X29n0596_014:0481c04": "三無數今謂如此說亦未通意前二悉是人情乖聖",
    "X29n0596_014:0481c05": "教理此不足誡若後意者雖是論文乃佛別為一類",
    "X29n0596_014:0481c06": "機緣而作是說論正觀時機宜正為申通此之意故",
    "X29n0596_014:0481c07": "不相違不可謂定要如此若定爾者則違其餘經也",
    "X29n0596_014:0481c08": "如前所引若得此意則達宗要雖聞異途終不為所",
    "X29n0596_014:0481c09": "惑大略且爾後文猶更自釋。",
    "X29n0596_014:0481c10": "於此記十章中唯除第十前九經文皆含二義初時",
    "X29n0596_014:0481c11": "節中有通有別次行因中有行有具三得果中有別",
    "X29n0596_014:0481c12": "有通華光是別十號通也注云眾寶因曰華萬品皆",
    "X29n0596_014:0481c13": "照曰光今謂妙福妙智二種莊嚴法身故云華光誰",
    "X29n0596_014:0481c14": "不爾者其智第一福固亦然最初明之從以為名例",
    "X29n0596_014:0481c15": "如阿若義也召體曰名美德稱號即彰證得體妙有",
    "X29n0596_014:0481c16": "此十種功德故云十號前文正在發起非是正意故",
    "X29n0596_014:0481c17": "前不論今是正意於此釋初總明經論所說廣多不",
    "X29n0596_014:0481c18": "同今且略也初明能所皆真實故次雖言福田實能",
    "X29n0596_014:0481c19": "一切功德也法界謂一切法體分真也即事理染淨",
    "X29n0596_014:0481c20": "也今謂不出十界十如性相也三明即明了盡三世",
    "X29n0596_014:0481c21": "也足謂圓滿非謂脚足古新云明行圓滿也逝去往",
    "X29n0596_014:0481c22": "也永無生死之因故云善也二種世間並是所解無",
    "X29n0596_014:0481c23": "不通會故解士猶明也極法界之即始終無所不通",
    "X29n0596_014:0481c24": "故無上也能調伏未為丈夫而謬謂者故也眼者因",
    "X29n0596_014:0482a01": "以於道得知見故三聚俱善不善無記又邪正不定",
    "X29n0596_014:0482a02": "並為三也佛名知者覺者三聚所知覺也此即具含",
    "X29n0596_014:0482a03": "三種覺義也新云薄伽梵具六故佛地論頌云自在",
    "X29n0596_014:0482a04": "熾盛與端嚴名稱吉祥及尊貴如是六種義差別應",
    "X29n0596_014:0482a05": "知總號為薄伽具釋如論未能繁述今云壞波旬即",
    "X29n0596_014:0482a06": "論六中初自在義波旬魔之異名此云惡者亦云極",
    "X29n0596_014:0482a07": "惡與佛為怨能學道即惡中之極故云也舊譯但名",
    "X29n0596_014:0482a08": "世尊即論六中最後尊貴是也不空三藏更有廣釋",
    "X29n0596_014:0482a09": "未及具述此中有十一而言十者舊云總別新云合",
    "X29n0596_014:0482a10": "無上士及丈夫為一故但十也四國土中二皆國名",
    "X29n0596_014:0482a11": "土相八交道者有云四方四維也說法二者有標有",
    "X29n0596_014:0482a12": "釋此並開權即知顯實故略不言今消現文故且標",
    "X29n0596_014:0482a13": "釋釋中何者本願如大悲空藏經云身子昔於禪陀",
    "X29n0596_014:0482a14": "羅佛所六十小劫行菩薩道為婆羅門乞眼得已置",
    "X29n0596_014:0482a15": "地蹋之因生悔心謂菩薩道長難行願成佛而說三",
    "X29n0596_014:0482a16": "乘法略是其事彼雖無障不妨亦有根鈍不妨借權",
    "X29n0596_014:0482a17": "顯實或亦即施即開不全同於此土(云云)於劫名中",
    "X29n0596_014:0482a18": "亦有標釋不以寶為寶以人為大寶以有之極也於",
    "X29n0596_014:0482a19": "眾數中初明眾數若欲行下明其德行不出福慧次",
    "X29n0596_014:0482a20": "壽量中有佛有民所以佛壽長者眾生短者二因不",
    "X29n0596_014:0482a21": "同故生由自業佛由機感故有異也(云云)可知補處",
    "X29n0596_014:0482a22": "中初明所記之人次明說之相狀第十但一易知疏",
    "X29n0596_014:0482a23": "釋末後小劫中初通解小劫若依此即三十二增減",
    "X29n0596_014:0482a24": "時又直下間別也初顯次簡彼既淨土應無此間三",
    "X29n0596_014:0482b01": "災故顯直是晝夜日月時年等時為小劫也非三等",
    "X29n0596_014:0482b02": "等簡前通也三災能滅眾生所滅何故翻以所為外",
    "X29n0596_014:0482b03": "物全云此以能滅之三災對所滅之眾生呼為外物",
    "X29n0596_014:0482b04": "非指器世間為外物以小三不容器世間故雖作此",
    "X29n0596_014:0482b05": "釋終未可命今謂此文或傳寫脫誤據實應云非災",
    "X29n0596_014:0482b06": "外起滅物之時為小劫也此則自顯不用義建立也",
    "X29n0596_014:0482b07": "頌中初一句頌時節有本多脫此句既言頌九故不",
    "X29n0596_014:0482b08": "合無知是脫也次言超頌前當第三此當第二故是",
    "X29n0596_014:0482b09": "超也長行果通別今初一句即總頌十號也下頌別",
    "X29n0596_014:0482b10": "也因是第二故言追也劫名前第六故云超也下去",
    "X29n0596_014:0482b11": "或追或超文略可次例知後結歎者長行文無法說",
    "X29n0596_014:0482b12": "五章此一專為身子故於此一仍加總結歎也於中",
    "X29n0596_014:0482b13": "初二句結次二句歎三二句總結勸勉之也文釋欣慶",
    "X29n0596_014:0482b14": "表其入位從住以上總得此名勸其深度幸亦勉眾",
    "X29n0596_014:0482b15": "也向明自利證體此下文明得體即有利他之用即",
    "X29n0596_014:0482b16": "最勝無匹謂妙用也別則登地圓則初住經中多明",
    "X29n0596_014:0482b17": "初地皆是別義今例別顯圓故云初住故經云初發",
    "X29n0596_014:0482b18": "心時便成正覺即圓義也又復例住顯後諸位可知",
    "X29n0596_014:0482b19": "四眾領解者法說五段上四已竟此即當第五也故",
    "X29n0596_014:0482b20": "今諸釋皆同但為四段此文即從第四身子授記章",
    "X29n0596_014:0482b21": "中開出今謂諸家但從現文上下相應故但為四今",
    "X29n0596_014:0482b22": "從於義亦兼於文故即為五將表四眾八部皆有三",
    "X29n0596_014:0482b23": "根各隨三周得悟入故也故三周後法師品初總明",
    "X29n0596_014:0482b24": "一切三乘四眾八部之輩皆與記此則不乖文義故",
    "X29n0596_014:0482c01": "須例為五也準此文應大為二初經家敘歡喜供養",
    "X29n0596_014:0482c02": "次發言自陳領解二文各二初二如文後復各有三",
    "X29n0596_014:0482c03": "初中三者總敘喜眾喜由正喜次文三者初總次別",
    "X29n0596_014:0482c04": "三相。",
    "X29n0596_014:0482c05": "次自陳中二者謂長行與偈頌二復各二謂各有權",
    "X29n0596_014:0482c06": "實也如此方略盡其文體勢疏從省略便作是開兼",
    "X29n0596_014:0482c07": "順疏文且爾若欲尅要以論文大分為二初經家敘",
    "X29n0596_014:0482c08": "喜供養次是發言自陳領解二文各二初文二者初",
    "X29n0596_014:0482c09": "總次別二各有三且初三者初總敘喜供之眾見舍",
    "X29n0596_014:0482c10": "利弗下次明喜供之由心大歡喜正明喜供有喜有",
    "X29n0596_014:0482c11": "供釋提以下次別明也於中亦三初別敘眾亦以以",
    "X29n0596_014:0482c12": "下次別明喜供所散以下三明所供相狀。",
    "X29n0596_014:0482c13": "次自陳二者長行偈頌各領開權顯實二也如此方",
    "X29n0596_014:0482c14": "盡文之體要又疏文或為非難故略之云爾或當時",
    "X29n0596_014:0482c15": "簡略後修加足不盡其實知之亦不須改四眾八部",
    "X29n0596_014:0482c16": "故是總舉後唯論二界天王故是別也其由應通前",
    "X29n0596_014:0482c17": "四別言第四何耶準下發言故當通四今舉最後收",
    "X29n0596_014:0482c18": "於前也言上衣者隨其道俗皆以其上表重法也俗",
    "X29n0596_014:0482c19": "眾則可道眾如何可捨大品經中亦有此例大論釋",
    "X29n0596_014:0482c20": "云忘相為法或云當日更得記云若通說之以兼俗",
    "X29n0596_014:0482c21": "故或如論解然此既證真空妙道故當忌犯道力自",
    "X29n0596_014:0482c22": "在不思議事不應以思議之解而定局也次別正供",
    "X29n0596_014:0482c23": "養中前但云衣此中衣華樂略明三塵緣一切也盡",
    "X29n0596_014:0482c24": "於空中者表其得於妙解了法性空知一切權實之",
    "X29n0596_014:0483a01": "法盡歸一妙故於空中圓迴自在散及雨者並表達",
    "X29n0596_014:0483a02": "性而為因也供養佛者並表尅於妙果也。",
    "X29n0596_014:0483a03": "次發言中先長行中知昔是為實而施故即領開知",
    "X29n0596_014:0483a04": "今是開顯故即是領實此直語要就半滿相對以說",
    "X29n0596_014:0483a05": "故但言此二也此中具領解也言無上者若時若味",
    "X29n0596_014:0483a06": "皆當第五故云無上開會一切盡入其中故云最大",
    "X29n0596_014:0483a07": "說己與彼令彼如己故言轉法輪也。",
    "X29n0596_014:0483a08": "頌中初二行頌長行即二具領解一也初行頌權有",
    "X29n0596_014:0483a09": "時有處所說及相狀也眾生不識世出世間因果之",
    "X29n0596_014:0483a10": "法故初為其說四諦略舉一苦餘三可知亦是通說",
    "X29n0596_014:0483a11": "四也眾即陰新云蘊也一一合積聚多故名眾蘊覆",
    "X29n0596_014:0483a12": "蔽於真道故名為陰次實中初四並形前是麤是下",
    "X29n0596_014:0483a13": "是小是淺露也唱高千萬億眾一人領解故云少能",
    "X29n0596_014:0483a14": "信也前既生滅此即不生滅也前既即生滅此即無",
    "X29n0596_014:0483a15": "作四諦也下之四行非後頌前直是對昔陳今己之",
    "X29n0596_014:0483a16": "志意也四行之文起盡有五疏文但三五者初一行",
    "X29n0596_014:0483a17": "得解讚歎也次二句隨喜也次一行半願請以同也",
    "X29n0596_014:0483a18": "次二句重讚歎也後一總結迴向亦可初一行半得",
    "X29n0596_014:0483a19": "解隨喜次一行半願請以同三一行半讚歎迴向疏",
    "X29n0596_014:0483a20": "文略舉其二義正有此三也。",
    "X29n0596_014:0483a21": "疏釋願請同中文但舉一何以知三義應爾也四而",
    "X29n0596_014:0483a22": "但三者一通三別同聞同解但未有別三故願請於",
    "X29n0596_014:0483a23": "三也何故無懺悔等者五悔非此中意故不論也正",
    "X29n0596_014:0483a24": "意在二也次問者舉勝況劣亦舉聖況凡且順世間",
    "X29n0596_014:0483b01": "作是問起答中初約實釋向劣能領解。",
    "X29n0596_014:0483b02": "次約權釋勝未領解引淨名證眾生即實菩薩即權",
    "X29n0596_014:0483b03": "也彼通此別中下二周實者為病未悟入為未愈若",
    "X29n0596_014:0483b04": "二周竟則別病者皆愈一切皆領解授記非直一世",
    "X29n0596_014:0483b05": "領解在乃九十億佛所故發迹顯本大意略爾故注",
    "X29n0596_014:0483b06": "(云云)上來章不同大要不出能化及受化者所致之",
    "X29n0596_014:0483b07": "利益也能化之人謂佛所受化者即大眾能化之法",
    "X29n0596_014:0483b08": "即開權顯實所致利益即權開而實顯皆得開示語",
    "X29n0596_014:0483b09": "入佛之知見自利之人也諸佛出世大事利益要有",
    "X29n0596_014:0483b10": "其三其一法說略如前竟。",
    "X29n0596_014:0483b11": "自下是第二譬說名應在此處於中有三初重標舉",
    "X29n0596_014:0483b12": "次總解釋三別消文初有重舉文標示章門對理託",
    "X29n0596_014:0483b13": "事以顯法故云譬說中根即顯所說之意當時鑒化",
    "X29n0596_014:0483b14": "緣之所宜故作是說也。",
    "X29n0596_014:0483b15": "次總釋中有五初總示文分齊次科節其文三結歸",
    "X29n0596_014:0483b16": "宗要四例中以彰下五例上以釋中初云文有四品",
    "X29n0596_014:0483b17": "通明譬說之文分齊盡於是也次明即此四品便是",
    "X29n0596_014:0483b18": "四章次明雖有此四差別不同莫非皆約譬說故總",
    "X29n0596_014:0483b19": "名為譬說周也四中其三約譬分明若授記中譬者",
    "X29n0596_014:0483b20": "即請云如從飢國來等是也以此反顯前五皆須例",
    "X29n0596_014:0483b21": "顯下四皆屬因緣標已略出後二并前正說並是因",
    "X29n0596_014:0483b22": "緣之事故名因緣說細尋皆具四因緣也明有此意",
    "X29n0596_014:0483b23": "故注(云云)次例上五釋中但四之所以釋有二義正",
    "X29n0596_014:0483b24": "具有此二義故闕一也此明雜眾例有三根故不得",
    "X29n0596_014:0483c01": "無但即可以例顯故文略無義必有也。",
    "X29n0596_014:0483c02": "次下別消四章之文初正譬中言請答者對請中兼",
    "X29n0596_014:0483c03": "問故云答答有詶義對上請初自述無疑者正由自",
    "X29n0596_014:0483c04": "無方能為他除請自舉三事彰其無疑之由謂前四",
    "X29n0596_014:0483c05": "段唯除自領解也於次文中先釋二章之意同行即",
    "X29n0596_014:0483c06": "同學也懷舊謂思念昔時同在疑悔之地自今已無",
    "X29n0596_014:0483c07": "惑彼猶未故也今新運者既悟大道同體大悲普為",
    "X29n0596_014:0483c08": "一切故須為也下正消文文有二類二執後總結明",
    "X29n0596_014:0483c09": "疑惑也初中初是其人即前萬二千數也自在者俱",
    "X29n0596_014:0483c10": "解脫也昔住下執次類中初是其人即前少識眾也",
    "X29n0596_014:0483c11": "學人斷見盡而思未盡無學則俱盡此約二人釋若",
    "X29n0596_014:0483c12": "合約一人即學無之人見盡思未盡一也亦各以下",
    "X29n0596_014:0483c13": "是其執此二是執昔教行為實而今下總明二類執",
    "X29n0596_014:0483c14": "昔聞今理教之真而生疑惑也疏文合釋二由經云",
    "X29n0596_014:0483c15": "聞所未聞前身子四章也理教異於昔為大疑惑之",
    "X29n0596_014:0483c16": "由也並由未達前來權實之義故致然矣有人等者",
    "X29n0596_014:0483c17": "因明中根疑惑仍破舊人謬解記云古人意謂身子",
    "X29n0596_014:0483c18": "法譬二周之初各有一疑故云新舊以千二百初周",
    "X29n0596_014:0483c19": "未疑故止有新破中言少者今謂舊人對面乖背持",
    "X29n0596_014:0483c20": "甚此定不足可破前後二文皆云千二百有疑如何",
    "X29n0596_014:0483c21": "但一前身子自言其有此文自言其無如何却云甚",
    "X29n0596_014:0483c22": "多故是謬之甚矣身子文自云無何故言少明其證",
    "X29n0596_014:0483c23": "智未極且縱容而言之故云爾也云何等者責其所",
    "X29n0596_014:0483c24": "釋顛倒違文義也。",
    "X29n0596_014:0484a01": "次普請者此文普字含於二義於前是別此通為一",
    "X29n0596_014:0484a02": "切故云普又前但敘同輩之執未請為除今通請為",
    "X29n0596_014:0484a03": "其除不但別為四眾故又云普經文三句初一歎佛",
    "X29n0596_014:0484a04": "次句正請三句利益善哉歎也世尊所歎此有六義",
    "X29n0596_014:0484a05": "如前所明此中舉要謂具功德之要謂大悲妙智具",
    "X29n0596_014:0484a06": "足如是無極大悲無方妙願請必為說其由也得離",
    "X29n0596_014:0484a07": "疑惑生信解也疏云前三後一之因緣此解何義前",
    "X29n0596_014:0484a08": "後釋者莫不皆道解因緣義今謂舉可以類諸至顯",
    "X29n0596_014:0484a09": "尚且不曉況更深隱今謂正釋文中其之一字如前",
    "X29n0596_014:0484a10": "執昔三疑今一釋者各得其要直呼為其今釋妙得",
    "X29n0596_014:0484a11": "其心故云前三後一因緣者所以也謂有何所以作",
    "X29n0596_014:0484a12": "如是說也正請為斯信所以也然前三後一皆是開",
    "X29n0596_014:0484a13": "權顯實之義前已明之既不能悟今還請為說此何",
    "X29n0596_014:0484a14": "能利益先來諸釋雖復甚廣而都未近其要今亦不",
    "X29n0596_014:0484a15": "能更述今謂請說其因緣不謂還請依前所說何謂",
    "X29n0596_014:0484a16": "還作前之勢數同是未近其要此中有其三異故能",
    "X29n0596_014:0484a17": "令得悟也何者前單法此中有譬有法故二者前略",
    "X29n0596_014:0484a18": "此中極廣故三者前約法事後約譬事約如師弟父",
    "X29n0596_014:0484a19": "子五濁如譬火宅此已異約此三義彰於前三後一",
    "X29n0596_014:0484a20": "之因緣酬其之所請有此三異於前使中輩因得悟",
    "X29n0596_014:0484a21": "入正約三義為其明因緣也文義分明而作餘解且",
    "X29n0596_014:0484a22": "無其一豈能通顯其所以哉得此三意自達其要於",
    "X29n0596_014:0484a23": "後自見此不繁文。",
    "X29n0596_014:0484a24": "次釋答文大開三章第三即品最後文也次開二章",
    "X29n0596_014:0484b01": "一往謂抑揚義也然抑是擊發擊之令發既發而進",
    "X29n0596_014:0484b02": "之也慧淨法師呼此文為控引控是遏勤引是策進",
    "X29n0596_014:0484b03": "與今義是同也初抑經文三句謂舉前開權顯實同",
    "X29n0596_014:0484b04": "令入一乘也但言此三者上文雖廣要不出於開顯",
    "X29n0596_014:0484b05": "令得四一顯實總四為化是教菩薩是人有教有人",
    "X29n0596_014:0484b06": "任自有理有行也言無住涅槃者全云令其勿住小",
    "X29n0596_014:0484b07": "乘之涅槃也今謂此恐不爾或云涅槃有四謂性淨",
    "X29n0596_014:0484b08": "有餘無餘無住前三則通無住則別唯大涅槃故也",
    "X29n0596_014:0484b09": "皆令住佛道入此無住大涅槃也今謂雖有此理而",
    "X29n0596_014:0484b10": "無此例此是近代新章所解一宗教門都無此名忽",
    "X29n0596_014:0484b11": "此言之恐無詮次今謂二句是顯佛意皆令住於佛",
    "X29n0596_014:0484b12": "道不令住小涅槃即上文我雖說涅槃是亦非真滅",
    "X29n0596_014:0484b13": "下文云不令有人獨得滅度但離虗妄等也故不應",
    "X29n0596_014:0484b14": "謬作別釋三句文竟。",
    "X29n0596_014:0484b15": "上已以下是釋我先不言四字之文以明抑責之義",
    "X29n0596_014:0484b16": "也執教謂執昔權教理迷闇謂闇於今實教理也此",
    "X29n0596_014:0484b17": "是抑責其滯情乖於妙道不應復如此也次引接者",
    "X29n0596_014:0484b18": "經文先許次歡疏文標釋結勸懃(音墜)爾邇云怨恨也",
    "X29n0596_014:0484b19": "謂極鄙耻尅責於己也直法理而不解托事類況當",
    "X29n0596_014:0484b20": "約解也即三中之一意也正譬說者譬有多種大經",
    "X29n0596_014:0484b21": "八喻此即當其遍喻盡佛一化之始終故亦是非喻",
    "X29n0596_014:0484b22": "為喻無是實事假施設故易中有假象皆無實事假",
    "X29n0596_014:0484b23": "施設也詩中有比興比即譬也興雖如通亦以通是",
    "X29n0596_014:0484b24": "喻之義也(云云)若諸論中有同異喻此即同喻法譬",
    "X29n0596_014:0484c01": "皆相似故言有長行偈頌者此科正得其實以後勸",
    "X29n0596_014:0484c02": "信之頌乃是孤起非關長行故以此驗上歎二智文",
    "X29n0596_014:0484c03": "後人誤也。",
    "X29n0596_014:0484c04": "此下頌初更開為勸信亦後人之意見也開譬如上",
    "X29n0596_014:0484c05": "說者釋初開中有四初通指上法本次分此譬文三",
    "X29n0596_014:0484c06": "初此譬顯上法四別消譬文初指上本中科不同者",
    "X29n0596_014:0484c07": "上文有四節或三是也若約疏兼義通論之者有眾",
    "X29n0596_014:0484c08": "多勢或二謂總別也或三謂總一別二也或五謂總",
    "X29n0596_014:0484c09": "一別四也或七謂總一別六也或為十一謂總一別",
    "X29n0596_014:0484c10": "十也或為十二總別各六雖此兩勢不同文中所指",
    "X29n0596_014:0484c11": "謂三節也今為二下且約總別二以消文也總別之",
    "X29n0596_014:0484c12": "義上已略明於次當更明之次約兩喻以顯法者然",
    "X29n0596_014:0484c13": "此二對之名極為要數諸釋並不言之非直無釋疑",
    "X29n0596_014:0484c14": "亦窂矣今請申疑如此二待於三義已明於前何更",
    "X29n0596_014:0484c15": "此惑全云總者謂不委示捨机用車索車等賜及諸",
    "X29n0596_014:0484c16": "別同故也今謂前都未論化事誰論捨用此人都未",
    "X29n0596_014:0484c17": "識其名義何但此一莫不皆爾已如前明次別文初",
    "X29n0596_014:0484c18": "當更以明之。",
    "X29n0596_014:0484c19": "此下第四別消文者先消總文有四初標列此喻之",
    "X29n0596_014:0484c20": "名數次對上所喻法本三別消六文四結會上法中",
    "X29n0596_014:0484c21": "權實先後初標列如文。",
    "X29n0596_014:0484c22": "次屬會法本者但取我之一字不取其餘前明會同",
    "X29n0596_014:0484c23": "諸佛故云今亦如是今直取我謂是釋尊所以別者",
    "X29n0596_014:0484c24": "正是當代一化之主故也上約法身本自住及以化",
    "X29n0596_014:0485a01": "意故云安穩此就應化論處故是三界火宅上約即",
    "X29n0596_014:0485a02": "權顯實故云種種此直約實故云一門五六眾生並",
    "X29n0596_014:0485a03": "通論所化也不安穩處必有不安穩事故性欲不同",
    "X29n0596_014:0485a04": "要且三乘故即三十子也此則法譬各六是同未論",
    "X29n0596_014:0485a05": "其餘義也。",
    "X29n0596_014:0485a06": "次當委釋長者三文一往隨文初即處所次出其人",
    "X29n0596_014:0485a07": "三是年德若直依此名則義有不顯故消如文所立",
    "X29n0596_014:0485a08": "義勢乃彰雖三從中故云長者釋初名行中初直約",
    "X29n0596_014:0485a09": "喻次合顯法三合廣顯初中有三初明通釋能遍之",
    "X29n0596_014:0485a10": "名行次釋所遍三處之名三總結彰於能所遍初五",
    "X29n0596_014:0485a11": "字解其名行之義名謂聲名行謂德行內有德行則",
    "X29n0596_014:0485a12": "外有聲名如有主則有賓也莊子云昔堯讓位於許",
    "X29n0596_014:0485a13": "由曰名者實之賓吾將為名乎此以帝位為聲名以",
    "X29n0596_014:0485a14": "道德為實物且為求實物未遑於名位故不受也今",
    "X29n0596_014:0485a15": "明內有德行圓備外白有其聲名故約處所釋也行",
    "X29n0596_014:0485a16": "有以下通釋遍處所之義只行親疎故名遠近名行",
    "X29n0596_014:0485a17": "俱遍故也記云實行則親權行則疎行親名遠遍於",
    "X29n0596_014:0485a18": "三土故行疎名近唯在同居故方便實報迭為遠近",
    "X29n0596_014:0485a19": "(云云)全云第三示名行相中初標能遍之名行近不",
    "X29n0596_014:0485a20": "以下示親行之相遠但下示疎行之相口無擇下總",
    "X29n0596_014:0485a21": "示上二行之體身行禮樂口言詩書心則德義有何",
    "X29n0596_014:0485a22": "擇耶名行下通結親疎之行能攝近遠之名故成其",
    "X29n0596_014:0485a23": "大也次法合中亦三然文隨便先合示相次合釋名",
    "X29n0596_014:0485a24": "後合顯意初如來合長者行及真實大人三業下合",
    "X29n0596_014:0485b01": "口無擇言等稱機隨陀雙合親疎之行名稱合名行",
    "X29n0596_014:0485b02": "相稱普聞下合名行遍於三處也今謂此中且論長",
    "X29n0596_014:0485b03": "者名行行只三業身口外彰故疎心意內密故親此",
    "X29n0596_014:0485b04": "行此名皆遍三處以此故約處所顯名行也又此親",
    "X29n0596_014:0485b05": "疎有三謂權實事理三業分二也然名有二謂名體",
    "X29n0596_014:0485b06": "聲譽今即聲譽之名也。",
    "X29n0596_014:0485b07": "次別釋三處名義壃境界畔也望次二故云最遠世",
    "X29n0596_014:0485b08": "俗釋云小曰邦大曰國而有通別別則諸侯所封界",
    "X29n0596_014:0485b09": "域名邦國天子名天下通而言之天子亦名國故云",
    "X29n0596_014:0485b10": "天子建國我國家等也今此義則通也國中別封宰",
    "X29n0596_014:0485b11": "主所治之處名之為邑邑中民所居止之處為聚落",
    "X29n0596_014:0485b12": "聚謂聖集總語正報群居廣雅云聚落居也人所聚",
    "X29n0596_014:0485b13": "居落亦庭院也落謂[迄乙+品]域分別同是[這言+(序予+手)]中之別故合",
    "X29n0596_014:0485b14": "為一從通次第至於極局也此方五家為隣五隣為",
    "X29n0596_014:0485b15": "里閭即里中之門巷也。",
    "X29n0596_014:0485b16": "長者以下三合明其能所遍之相狀初據其遍近不",
    "X29n0596_014:0485b17": "見下總顯三密之義近謂三處當分皆不測其心行",
    "X29n0596_014:0485b18": "淺深故名心密遠謂三處亦不測其身口但敬仰其",
    "X29n0596_014:0485b19": "風化故是身口二密三業名行皆不思議故名三密",
    "X29n0596_014:0485b20": "此挹酌也應此揖謂欽承也意通用亦只可就權實",
    "X29n0596_014:0485b21": "論親疎也(云云)口無以下別約三業無過彰其行也名",
    "X29n0596_014:0485b22": "行以下總結以簡顯也口無等者即如此方云言滿",
    "X29n0596_014:0485b23": "天下無口過行滿天下無怨惡縱心所欲不逾矩也",
    "X29n0596_014:0485b24": "並言無擇者常人智有未周故三業有善不善故顏",
    "X29n0596_014:0485c01": "子庶而伯王寡矣故可簡擇今大長者道行純熟智",
    "X29n0596_014:0485c02": "周萬物唯德無失故無可以簡擇高風即名譽也亦",
    "X29n0596_014:0485c03": "言教也世間名行可有四句今此即當名實相稱故",
    "X29n0596_014:0485c04": "是真實大人稱為大長者也淨名疏云以有長人之",
    "X29n0596_014:0485c05": "法故名長者大人即大長者也此即國師之異名也",
    "X29n0596_014:0485c06": "別論從仁德以為名通論從一切德行也。",
    "X29n0596_014:0485c07": "上是約喻釋竟下約法以合同也如來合長者三業",
    "X29n0596_014:0485c08": "合前行隨智等合釋其行無過之所以彼世長者習",
    "X29n0596_014:0485c09": "先世明王之德行口道聖之法言心達先聖之體義",
    "X29n0596_014:0485c10": "故能無失今佛法以為師以此道法導達於智以智",
    "X29n0596_014:0485c11": "導於行故所行必以智先導然後隨行故內合道而",
    "X29n0596_014:0485c12": "外合機其猶目足自他無失以故名為德行此是行",
    "X29n0596_014:0485c13": "遍無過。",
    "X29n0596_014:0485c14": "名稱以下是總結彰名遍也名稱普聞德聲周遍法",
    "X29n0596_014:0485c15": "界即三處是遍所化之處所也此亦名三隨行三不",
    "X29n0596_014:0485c16": "護三無失初一因次二果也下是第三別約法釋三",
    "X29n0596_014:0485c17": "處義也於中有三先簡此方舊義次明大論所釋三",
    "X29n0596_014:0485c18": "正依今經以解初中先述兩家後雙簡却初家意謂",
    "X29n0596_014:0485c19": "佛化有通局中故舉此中三以喻之也心遍被一切",
    "X29n0596_014:0485c20": "故別王一界故居止一天下故次家直以三對於三",
    "X29n0596_014:0485c21": "故也下結所以皆不用者初者通局及中俱不當故",
    "X29n0596_014:0485c22": "合一切世間之父云文又生三界火宅何為不當正",
    "X29n0596_014:0485c23": "約從本垂迹所王之境若如其釋乃雖通而局故為",
    "X29n0596_014:0485c24": "未可次家三義並局次明其家未開前之三處故皆",
    "X29n0596_014:0486a01": "不可為用恩云此三處所既說三乘明化佛化佛但",
    "X29n0596_014:0486a02": "王三千國土國大而寬邑中而次聚落最小此三次",
    "X29n0596_014:0486a03": "第喻大中小三千界也今謂此與其家何以取別又",
    "X29n0596_014:0486a04": "與合文不相應也祥云國等正辨化處也開聚落為",
    "X29n0596_014:0486a05": "二即有四處依智論釋謂一佛化王凡有四處初一",
    "X29n0596_014:0486a06": "世界二明一世界海三明世界種四世界所度之分",
    "X29n0596_014:0486a07": "(久其分量己然後以會此文)今謂彼論雖明此四處而無此中國",
    "X29n0596_014:0486a08": "邑聚落之名又古今釋此但三不明四義義全不相",
    "X29n0596_014:0486a09": "應故今文不用論良有以也今謂等是會於異說即",
    "X29n0596_014:0486a10": "不如依華嚴有世界海有世界種有世界剎此名義",
    "X29n0596_014:0486a11": "甚便文既不論置而不論。",
    "X29n0596_014:0486a12": "次引大論釋者以此二名同故城即國也然二忍之",
    "X29n0596_014:0486a13": "位聖教不同初或地前次即初地以上或二並在地",
    "X29n0596_014:0486a14": "上無生即八地已上也判言因果者此含三義一者",
    "X29n0596_014:0486a15": "自行二者猶是分真因果三者多別義為對顯故沈",
    "X29n0596_014:0486a16": "引之也今此正在圓極利他果用於中有三初標異",
    "X29n0596_014:0486a17": "次正屬對三結歎知直果者本喻佛故次對三土此",
    "X29n0596_014:0486a18": "三土名散在經論所以對此三者數義並相當故出",
    "X29n0596_014:0486a19": "之本即寂光垂三土迹攝化三土眾生同歸寂光法",
    "X29n0596_014:0486a20": "身之本故大經後分品名應盡還原文云歸大寂定",
    "X29n0596_014:0486a21": "即其義也名實無差不同也世間有差故無異也彪",
    "X29n0596_014:0486a22": "炳虎豹皮文之皃也喻美行莊嚴外彰洋溢喻於聲",
    "X29n0596_014:0486a23": "名廣遍也之狀也。",
    "X29n0596_014:0486a24": "次位號者三中之主二也既是利物之主故須有其",
    "X29n0596_014:0486b01": "位號利物必有處所之地故明位位仍通簡顯其極",
    "X29n0596_014:0486b02": "故須明號謂大長者既美為大故是尊之極也前名",
    "X29n0596_014:0486b03": "由行行必有名故明其二今位有號號顯極位故明",
    "X29n0596_014:0486b04": "此二即前處所之主名行之人也釋此位號為三先",
    "X29n0596_014:0486b05": "標列解釋之方次依方以解釋後約文以帖成初總",
    "X29n0596_014:0486b06": "標言為三者作三種解釋顯其義也必約三者方盡",
    "X29n0596_014:0486b07": "其義勢也所列三名如文必約此三者初是正消譬",
    "X29n0596_014:0486b08": "喻之文故次是寄能以顯所之法也即所喻前二是",
    "X29n0596_014:0486b09": "正說此第三是流是正今所解釋之要意正合末代",
    "X29n0596_014:0486b10": "覽他已得而修己也以是故須此三淨名疏中亦爾",
    "X29n0596_014:0486b11": "不然則解釋之體所未者。",
    "X29n0596_014:0486b12": "次下依列名數須識義狀故也於中次下依列解釋",
    "X29n0596_014:0486b13": "三合有五其十義初牒標其數列出其名此即世間",
    "X29n0596_014:0486b14": "假名長者也故是正消譬之文也。",
    "X29n0596_014:0486b16": "妙經文句私志記卷第十四(終)"
}