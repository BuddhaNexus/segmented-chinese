{
    "T09n0270_002:0295a02": "大法鼓經卷下",
    "T09n0270_002:0295a04": "宋天竺三藏求那跋陀羅譯",
    "T09n0270_002:0295a05": "爾時世尊告大迦葉：「譬如有王能行布施，彼",
    "T09n0270_002:0295a06": "王國中多出伏藏。所以者何？以彼國王種種",
    "T09n0270_002:0295a07": "周給貧苦眾生，是故伏藏自然發出。如是，迦",
    "T09n0270_002:0295a08": "葉！大方便菩薩廣為眾生說甚深法寶故，得",
    "T09n0270_002:0295a09": "此甚深離非法經——謂空無相無作相應經——復",
    "T09n0270_002:0295a10": "得如是如來常住及有如來藏經。「迦葉！如欝",
    "T09n0270_002:0295a11": "單越，自然之食，眾共取之，無有損減。所以者",
    "T09n0270_002:0295a12": "何？以彼盡壽，無我所想及慳貪想。如是，迦葉！",
    "T09n0270_002:0295a13": "此閻浮提比丘、比丘尼、優婆塞、優婆夷得此",
    "T09n0270_002:0295a14": "深經，書持讀誦，究竟通利，廣為人說，終不疲",
    "T09n0270_002:0295a15": "厭、不疑、不謗，以佛神力，常得自然如意供養，",
    "T09n0270_002:0295a16": "乃至菩提無乏無盡，除定報業。「如持戒比丘",
    "T09n0270_002:0295a17": "不緩持戒，終身天神隨侍供養。若彼能於如",
    "T09n0270_002:0295a18": "是深經乃至不起一念謗想，當得如來藏如",
    "T09n0270_002:0295a19": "來常住，常見諸佛親近供養。如轉輪聖王，凡",
    "T09n0270_002:0295a20": "所遊行七寶常隨。如是安慰說者所住之處，",
    "T09n0270_002:0295a21": "如是比經常與彼俱。如轉輪聖王所住之處，",
    "T09n0270_002:0295a22": "七寶隨住不住餘處，其非真寶住於餘處。如",
    "T09n0270_002:0295a23": "是安慰說者現在所住，如是比經悉從他",
    "T09n0270_002:0295a24": "方來至其所，諸不了義空相應經於餘處住。",
    "T09n0270_002:0295a25": "如是安慰說者所住至方，此經常隨；如轉輪",
    "T09n0270_002:0295a26": "聖王所遊之處，諸餘眾生隨順王者，作如是",
    "T09n0270_002:0295a27": "念：『彼王所住我亦應去。』如是安慰說者所住",
    "T09n0270_002:0295a28": "之處，如是比經亦復常隨。如轉輪聖王出於",
    "T09n0270_002:0295a29": "世時，七寶隨出。如是安慰說者出于世間，如",
    "T09n0270_002:0295b01": "是比經亦隨出現。如轉輪聖王所有七寶，若",
    "T09n0270_002:0295b02": "失一寶，彼王尋求，必至寶所。如是安慰說者，",
    "T09n0270_002:0295b03": "為聞此經，處處尋求，要至經所。",
    "T09n0270_002:0295b04": "「復次，如轉輪聖王不出世時，諸餘小王力轉",
    "T09n0270_002:0295b05": "輪王，和合諸王各現於世。如是，諸方無人演",
    "T09n0270_002:0295b06": "說此深經處，餘雜說者說諸雜經——所謂正",
    "T09n0270_002:0295b07": "不正雜經——彼諸眾生亦如是隨學。彼隨學時，",
    "T09n0270_002:0295b08": "聞此如來藏如來常住究竟深經，心生疑惑。",
    "T09n0270_002:0295b09": "於安慰說者生恚害心，輕賤嗤笑，不生愛念，",
    "T09n0270_002:0295b10": "罵辱不忍，作如是說：『此將文筆，魔之所說。』謂",
    "T09n0270_002:0295b11": "為毀法，悉棄捨去各還本處，更相破壞犯戒",
    "T09n0270_002:0295b12": "邪見，終不能得如是比經。所以者何？安慰說",
    "T09n0270_002:0295b13": "者所住之處，此經隨住故。「爾時，世間多有眾",
    "T09n0270_002:0295b14": "生見聞摩訶衍經而生誹謗。莫生恐畏。所以",
    "T09n0270_002:0295b15": "者何？五濁世時，正法損減，多有眾生謗摩訶",
    "T09n0270_002:0295b16": "衍。如七家村中必出茶夷尼鬼。如是，比經",
    "T09n0270_002:0295b17": "所行之處，七人眾中必有謗者。「迦葉！譬如同",
    "T09n0270_002:0295b18": "戒之人相見歡喜。彼亦如是，各各毀戒，於說",
    "T09n0270_002:0295b19": "法眾中聞是經時，更相瞻視，作戲笑言：『何者",
    "T09n0270_002:0295b20": "眾生界？何者為常？』瞻彼顏色作是思惟：『彼是",
    "T09n0270_002:0295b21": "我伴。』更相慈愍。如是作已，守性而住、守性而",
    "T09n0270_002:0295b22": "去。如婆羅門長者種性，生子習惡，父母訓",
    "T09n0270_002:0295b23": "誡，曾不改悔。捨家而去，隨逐惡友，鬪諸鳥",
    "T09n0270_002:0295b24": "獸，以為戲樂。如是展轉，乃至他國，要結同",
    "T09n0270_002:0295b25": "類，共為非法，是為同行。不樂此經者亦復",
    "T09n0270_002:0295b26": "如是，見他誦說而反戲笑。所以者何？爾時眾",
    "T09n0270_002:0295b27": "生並多懈怠，持戒寬緩，為法留難，彼諸同行",
    "T09n0270_002:0295b28": "相隨誹謗。」迦葉白佛言：「嗚呼！真是惡時。」",
    "T09n0270_002:0295b29": "佛告迦葉：「至於爾時安慰說者，當如之何？迦",
    "T09n0270_002:0295c01": "葉！譬如城邑邊近路之田，為諸人眾象馬侵",
    "T09n0270_002:0295c02": "食。彼時田主使一人監視，監視之人不勤守",
    "T09n0270_002:0295c03": "護，復更增足二、三、四、五、若十、二十、乃至百人。",
    "T09n0270_002:0295c04": "守者逾多，取者彌眾。最後一人作是思惟：『如",
    "T09n0270_002:0295c05": "此守視非一切護，當善方便令無侵害。』即取",
    "T09n0270_002:0295c06": "田苗手自惠施，彼生感愧田苗得全。迦葉！若",
    "T09n0270_002:0295c07": "能如是善方便者，於我滅後能護此經。」",
    "T09n0270_002:0295c08": "迦葉白佛言：「世尊！我終不能攝彼惡人，寧以",
    "T09n0270_002:0295c09": "兩肩荷負須彌至百千劫，不能堪忍聽彼惡",
    "T09n0270_002:0295c10": "人犯戒、滅法、謗法、污法，如是諸惡非法音聲。",
    "T09n0270_002:0295c11": "世尊！我寧屬他為其僕使，不能堪忍聽彼惡",
    "T09n0270_002:0295c12": "人犯戒、背法、遠法、壞法，如是諸惡非法音聲。",
    "T09n0270_002:0295c13": "世尊！我寧頂戴大地山海經百千劫，不能堪",
    "T09n0270_002:0295c14": "忍聽彼惡人犯戒滅法，自高毀他，如是諸惡",
    "T09n0270_002:0295c15": "非法音聲。世尊！我寧恒受聾盲瘖啞，不能",
    "T09n0270_002:0295c16": "堪忍聽彼惡人毀犯淨戒，為利出家受他信",
    "T09n0270_002:0295c17": "施，如是諸惡非法音聲。世尊！我寧捨身疾般",
    "T09n0270_002:0295c18": "涅槃，不能堪忍聽彼惡人犯毀淨戒，蠡聲",
    "T09n0270_002:0295c19": "之行而身行諂曲、口言虛妄，如是諸惡非法",
    "T09n0270_002:0295c20": "音聲。」佛告迦葉：「汝般涅槃是聲聞般涅槃，非",
    "T09n0270_002:0295c21": "為究竟。」迦葉白佛：「言若聲聞緣覺般涅槃非",
    "T09n0270_002:0295c22": "究竟者，世尊何故說有三乘——聲聞乘、辟支佛",
    "T09n0270_002:0295c23": "乘、佛乘？世尊云何已般涅槃復般涅槃耶？」佛",
    "T09n0270_002:0295c24": "告迦葉：「聲聞以聲聞般涅槃而般涅槃，非為",
    "T09n0270_002:0295c25": "究竟；辟支佛以辟支佛般涅槃而般涅槃，亦",
    "T09n0270_002:0295c26": "非究竟；乃至得一切種功德一切種智大乘",
    "T09n0270_002:0295c27": "般涅槃，然後究竟無異究竟。」",
    "T09n0270_002:0295c28": "迦葉白佛言：「世尊！此義云何？」佛告迦葉：「譬如",
    "T09n0270_002:0295c29": "從乳出酪、酪出生酥、生酥出熟酥、熟酥出醍",
    "T09n0270_002:0296a01": "醐。凡夫邪見如初生乳，乳血共雜；受三歸者",
    "T09n0270_002:0296a02": "猶如純乳；隨信行等及初發心菩薩住解行",
    "T09n0270_002:0296a03": "地，猶如成酪；七種學人及七地住菩薩猶如",
    "T09n0270_002:0296a04": "生酥；意生身阿羅漢、辟支佛、得自在力及九",
    "T09n0270_002:0296a05": "住十住菩薩猶如熟酥；如來、應供、等正覺猶",
    "T09n0270_002:0296a06": "如醍醐。」",
    "T09n0270_002:0296a07": "迦葉白佛言：「世尊！如來云何說有三乘？」佛告",
    "T09n0270_002:0296a08": "迦葉：「譬如導師勇猛雄傑，將諸親屬及餘",
    "T09n0270_002:0296a09": "人眾，從其所住欲至他方。經由曠野嶮難惡",
    "T09n0270_002:0296a10": "道，作是思惟：『此眾疲乏，將恐退還。』為令諸人",
    "T09n0270_002:0296a11": "得止息故，於其前路化作大城，遙以指示語",
    "T09n0270_002:0296a12": "諸大眾：『前有大城，當速至彼。』諸眾悉見漸近",
    "T09n0270_002:0296a13": "彼城，各相謂言：『是我息處。』即共入城休息快",
    "T09n0270_002:0296a14": "樂，樂於中住不欲前進。爾時，導師作是思惟：",
    "T09n0270_002:0296a15": "『此諸大眾得此小樂便以為足，羸劣休懈",
    "T09n0270_002:0296a16": "無前進意。』爾時導師即滅化城。彼諸大眾見",
    "T09n0270_002:0296a17": "城滅已，白導師言：『此為何等？為幻為夢？為真",
    "T09n0270_002:0296a18": "實耶？』導師聞已，即告大眾：『向者大城為止息",
    "T09n0270_002:0296a19": "故，我化作耳。更有餘城，今所應往，宜速至彼",
    "T09n0270_002:0296a20": "快樂安隱。』大眾答言：『唯然受教。何緣樂此",
    "T09n0270_002:0296a21": "鄙陋小處？當共前進安樂大城。』導師告言：",
    "T09n0270_002:0296a22": "『善哉當行。』即共前進。復告大眾：『所往大城先",
    "T09n0270_002:0296a23": "相已現，汝當觀察，彼前大城極甚豐樂。』以漸",
    "T09n0270_002:0296a24": "前行見彼大城。爾時導師告諸大眾：『諸仁當",
    "T09n0270_002:0296a25": "知此是大城。』時諸大眾遙見大城安隱豐",
    "T09n0270_002:0296a26": "樂，心得歡喜，各共相視生希有心：『此城為實？",
    "T09n0270_002:0296a27": "為復虛妄？』導師答言：『此城真實，一切奇特，安",
    "T09n0270_002:0296a28": "隱豐樂。』即告彼眾：『入此大城，此則第一究竟",
    "T09n0270_002:0296a29": "大城，過此處已更無餘城。』彼諸大眾俱入城",
    "T09n0270_002:0296b01": "已，生希有心，心得歡喜，歎彼導師：『善哉，善",
    "T09n0270_002:0296b02": "哉！真實大智，大悲方便，哀愍我等。』「迦葉當知，",
    "T09n0270_002:0296b03": "彼初化城謂聲聞緣覺乘清淨智慧，空無相",
    "T09n0270_002:0296b04": "無作解脫之智；真實大城是如來解脫。是故，",
    "T09n0270_002:0296b05": "如來開示三乘，現二涅槃，又說一乘。」佛告迦",
    "T09n0270_002:0296b06": "葉：「若有說言無此經者，非我弟子，我非彼",
    "T09n0270_002:0296b07": "師。」",
    "T09n0270_002:0296b08": "迦葉白佛言：「世尊！諸摩訶衍經多說空義。」佛",
    "T09n0270_002:0296b09": "告迦葉：「一切空經是有餘說，唯有此經是無",
    "T09n0270_002:0296b10": "上說，非有餘說。復次，迦葉！如波斯匿王常十",
    "T09n0270_002:0296b11": "一月設大施會，先食餓鬼、孤獨、貧乞，次施沙",
    "T09n0270_002:0296b12": "門及婆羅門，甘饍眾味隨其所欲。諸佛世尊",
    "T09n0270_002:0296b13": "亦復如是，隨順眾生種種欲樂，而為演說種",
    "T09n0270_002:0296b14": "種經法。若有眾生懈怠犯戒，不勤修習，捨",
    "T09n0270_002:0296b15": "如來藏常住妙典，好樂修學種種空經，或隨",
    "T09n0270_002:0296b16": "句字說、或增異句字。所以者何？彼如是言：『一",
    "T09n0270_002:0296b17": "切佛經皆說無我。』而彼不知空無我義，彼無",
    "T09n0270_002:0296b18": "慧人趣向滅盡。然空無我說亦是佛語。所以",
    "T09n0270_002:0296b19": "者何？無量塵垢諸煩惱藏常空涅槃，如是涅",
    "T09n0270_002:0296b20": "槃是一切句；彼常住安樂是佛所得大般涅",
    "T09n0270_002:0296b21": "槃句。」迦葉白佛言：「世尊！云何離於斷常？」佛",
    "T09n0270_002:0296b22": "告迦葉：「乃至眾生輪迴生死，我不自在，是故",
    "T09n0270_002:0296b23": "我為說無我義。然諸佛所得大般涅槃常住",
    "T09n0270_002:0296b24": "安樂，以是義故，壞彼斷常。」迦葉白佛言：「世",
    "T09n0270_002:0296b25": "尊！再轉無我轉我久矣。」",
    "T09n0270_002:0296b26": "佛告迦葉：「為破世間我，故說無我義。若不如",
    "T09n0270_002:0296b27": "是說者，云何令彼受大師法？佛說無我，彼諸",
    "T09n0270_002:0296b28": "眾生生奇特想，聞所未聞，來詣佛所，然後以",
    "T09n0270_002:0296b29": "百千因緣令入佛法。入佛法已，信心增長，勤",
    "T09n0270_002:0296c01": "修精進善學空法，然後為說常住安樂有色",
    "T09n0270_002:0296c02": "解脫。復次，或有世俗說有是解脫，為壞彼故，",
    "T09n0270_002:0296c03": "說言解脫悉無所有。若不如是說，云何令彼",
    "T09n0270_002:0296c04": "受大師法？是故百千因緣為說解脫，滅盡無",
    "T09n0270_002:0296c05": "我。然後，我復見彼眾生見畢竟滅以為解脫，",
    "T09n0270_002:0296c06": "彼無慧人趣向滅盡，然後我復百千因緣說",
    "T09n0270_002:0296c07": "解脫是有。」",
    "T09n0270_002:0296c08": "迦葉白佛言：「世尊！得解脫自在者，當知眾生",
    "T09n0270_002:0296c09": "必應有常。譬如見煙必知有火，若有我者必",
    "T09n0270_002:0296c10": "有解脫。若說有我，則為已說解脫有色，非世",
    "T09n0270_002:0296c11": "俗身見，亦非說斷常。」",
    "T09n0270_002:0296c12": "迦葉復白佛言：「世尊！云何如來不般涅槃示",
    "T09n0270_002:0296c13": "般涅槃、不生示生？」佛告迦葉：「為壞眾生計常",
    "T09n0270_002:0296c14": "想故，如來不般涅槃示般涅槃、不生示生。所",
    "T09n0270_002:0296c15": "以者何？眾生謂佛尚有終沒不得自在，何況",
    "T09n0270_002:0296c16": "我等有我我所？譬如有王為隣國所執，繫縛",
    "T09n0270_002:0296c17": "枷鎖，作是思惟：『我今復是王、是主耶？我今非",
    "T09n0270_002:0296c18": "王非主。何緣乃致如是諸難？由放逸故。』如是，",
    "T09n0270_002:0296c19": "眾生乃至生死輪迴，我不自在；不自在故，說",
    "T09n0270_002:0296c20": "無我義。譬如有人為賊所逐，舉刀欲害，作是",
    "T09n0270_002:0296c21": "思惟：『我今無力當得免此死難，以不如是生",
    "T09n0270_002:0296c22": "老病死種種眾苦成就眾生思想，願作帝釋",
    "T09n0270_002:0296c23": "梵王。』如來為壞彼思想故，示現有死。如來是",
    "T09n0270_002:0296c24": "天中之天，若般涅槃悉磨滅者，世間應滅；若",
    "T09n0270_002:0296c25": "不滅者，則常住安樂。常住安樂，則必有我，如",
    "T09n0270_002:0296c26": "煙有火。若復無我而有我者，世間應滿實有",
    "T09n0270_002:0296c27": "我非；無我亦不壞，若實無我，我則不成。」迦葉",
    "T09n0270_002:0296c28": "白佛言：「世尊！有者何耶？」佛告迦葉：「有者，二",
    "T09n0270_002:0296c29": "十五有眾生行；非有者，無思之物。若非有是",
    "T09n0270_002:0297a01": "眾生者，應從他來。設有思之物壞者，眾生當",
    "T09n0270_002:0297a02": "減；若非有是眾生者，則應充滿。以眾生不",
    "T09n0270_002:0297a03": "生不壞故，不減不滿。」迦葉白佛言：「世尊！若有",
    "T09n0270_002:0297a04": "我者，云何生彼煩惱諸垢？」佛告迦葉：「善哉，善",
    "T09n0270_002:0297a05": "哉！應以是問，問於如來。譬如金師見彼金性，",
    "T09n0270_002:0297a06": "作是思惟：『如此金性何由生垢？今當推尋生",
    "T09n0270_002:0297a07": "垢之本。』彼人云何為得本不？」迦葉白言：「不",
    "T09n0270_002:0297a08": "也。世尊！」佛告迦葉：「若盡壽思惟尋初因相，乃",
    "T09n0270_002:0297a09": "至無始得本際不？既不得本，亦不得金。若巧",
    "T09n0270_002:0297a10": "方便，精勤不懈，除彼金垢，爾乃得金。」佛告迦",
    "T09n0270_002:0297a11": "葉：「如是我者，生客煩惱。欲見我者，作是思",
    "T09n0270_002:0297a12": "惟：『今當推尋我及垢本。』彼人云何為得本不？」",
    "T09n0270_002:0297a13": "迦葉白佛言：「不也。世尊！」佛告迦葉：「若勤方便",
    "T09n0270_002:0297a14": "除煩惱垢，爾乃得我。謂聞如是比經，深心",
    "T09n0270_002:0297a15": "信樂，不緩不急，善巧方便，專精三業。以是因",
    "T09n0270_002:0297a16": "緣，爾乃得我。」",
    "T09n0270_002:0297a17": "迦葉復白佛言：「世尊！若有我者，何故不見？」佛",
    "T09n0270_002:0297a18": "告迦葉：「今當說譬。譬如初學，學五字句，界成",
    "T09n0270_002:0297a19": "句偈。欲先知義，然後乃學。當得知不？要當先",
    "T09n0270_002:0297a20": "學，然後乃知。彼善學已，然後師教界成句",
    "T09n0270_002:0297a21": "義，引譬示之，彼能聽受。緣師得解界成句義",
    "T09n0270_002:0297a22": "故，則能信樂。如是，我今為煩惱藏所覆眾生",
    "T09n0270_002:0297a23": "說言：『善男子！如來藏如是如是。』彼便欲見。當",
    "T09n0270_002:0297a24": "得見不？」迦葉白言：「不也。世尊！」佛告迦葉：「如彼",
    "T09n0270_002:0297a25": "不知界成句義，當緣師信。如是，迦葉當知，如",
    "T09n0270_002:0297a26": "來是誠實語者，以誠實語說有眾生。汝後當",
    "T09n0270_002:0297a27": "知，如彼學成。「今當為汝更說譬喻，如四種眾",
    "T09n0270_002:0297a28": "生界隱覆譬喻，所謂膚瞖覆眼、重雲隱月、",
    "T09n0270_002:0297a29": "如人穿井、瓶中燈焰，當知此四有佛藏因緣。",
    "T09n0270_002:0297b01": "「一切眾生悉有佛性，無量相好，莊嚴照明，以",
    "T09n0270_002:0297b02": "彼性故，一切眾生得般涅槃。如彼眼翳是可",
    "T09n0270_002:0297b03": "治病，未遇良醫，其目常冥；既遇良醫，疾得",
    "T09n0270_002:0297b04": "見色。如是，無量煩惱藏翳障如來性，乃至未",
    "T09n0270_002:0297b05": "遇諸佛聲聞緣覺，計我、非我、我所為我；若遇",
    "T09n0270_002:0297b06": "諸佛聲聞緣覺，乃知真我，如治病愈，其目開",
    "T09n0270_002:0297b07": "明。翳者謂諸煩惱，眼者謂如來性。「如雲覆",
    "T09n0270_002:0297b08": "月，月不明淨；諸煩惱藏覆如來性，性不明淨。",
    "T09n0270_002:0297b09": "若離一切煩惱雲覆，如來之性淨如滿月。「如",
    "T09n0270_002:0297b10": "人穿井，若得乾土知水尚遠；得濕土埿知水",
    "T09n0270_002:0297b11": "漸近；若得水者，則為究竟。如是，值遇諸佛聲",
    "T09n0270_002:0297b12": "聞緣覺，修習善行，掘煩惱土，得如來性水。「如",
    "T09n0270_002:0297b13": "瓶中燈焰，其明不現，於眾生無用；若壞去瓶，",
    "T09n0270_002:0297b14": "其光普炤。如是，諸煩惱瓶覆如來藏燈，相好",
    "T09n0270_002:0297b15": "莊嚴則不明淨，於眾生無用；若離一切諸煩",
    "T09n0270_002:0297b16": "惱藏，彼如來性煩惱永盡，相好照明施作佛",
    "T09n0270_002:0297b17": "事，如破瓶燈眾生受用。「如此四種譬喻因",
    "T09n0270_002:0297b18": "緣，如我有眾生界。當知一切眾生，皆亦如是，",
    "T09n0270_002:0297b19": "彼眾生界無邊明淨。」",
    "T09n0270_002:0297b20": "迦葉白佛言：「世尊！若一切眾生有如來藏一",
    "T09n0270_002:0297b21": "性一乘者，如來何故說有三乘——聲聞乘、緣覺",
    "T09n0270_002:0297b22": "乘、佛乘？」佛告迦葉：「今當說譬。如巨富長者，唯",
    "T09n0270_002:0297b23": "有一子，隨乳母行，於大眾中亡失所在。長",
    "T09n0270_002:0297b24": "者臨終作是思惟：『我唯一子久已亡失，更無",
    "T09n0270_002:0297b25": "餘子、父母、親屬，若我一旦終沒之後，一切財",
    "T09n0270_002:0297b26": "物王悉取去。』於思惟頃，本所失子遊行乞求，",
    "T09n0270_002:0297b27": "到其本家，而不自知是其父舍。所以者何？幼",
    "T09n0270_002:0297b28": "少失故。父見識之，而不言子。所以者何？慮",
    "T09n0270_002:0297b29": "怖走故。多與財物，而語之言：『我無子息，為我",
    "T09n0270_002:0297c01": "作子，勿復餘行。』彼子答言：『不堪住此。所以者",
    "T09n0270_002:0297c02": "何？住此常苦，如被繫縛。』長者謂言：『汝欲何作？』",
    "T09n0270_002:0297c03": "子復答言：『寧除眾穢，放牧田作。』長者念言：『此",
    "T09n0270_002:0297c04": "子薄福，我當知時，且隨彼意。』即令除糞。「其子",
    "T09n0270_002:0297c05": "久後見大長者五欲自娛，心生欣樂，作是思",
    "T09n0270_002:0297c06": "惟：『願大長者時見哀納，多賜財寶，以我為子。』",
    "T09n0270_002:0297c07": "作是念已，不勤作務。長者見已，作是思惟：『如",
    "T09n0270_002:0297c08": "是不久，必為我子。』是時長者尋告之曰：『汝今",
    "T09n0270_002:0297c09": "云何起異心想，不勤作務？』彼即答言：『願欲作",
    "T09n0270_002:0297c10": "子，生如是心。』長者言：『善。我是汝父，汝是我",
    "T09n0270_002:0297c11": "子。我實汝父，而汝不知，所有庫藏悉以付汝。』",
    "T09n0270_002:0297c12": "於大眾中唱如是言：『此是我子，我失來久，",
    "T09n0270_002:0297c13": "今遇還家，而不自知。我命為子，而復不肯，",
    "T09n0270_002:0297c14": "今日自求，為我作子。』「迦葉！如彼長者方便誘",
    "T09n0270_002:0297c15": "引志意下劣子，先令除糞，然後付財。於大眾",
    "T09n0270_002:0297c16": "中唱如是言：『此本我子，亡失來久，今幸自",
    "T09n0270_002:0297c17": "來，為我作子。』迦葉！如是不樂一乘者，為說三",
    "T09n0270_002:0297c18": "乘。所以者何？此是如來善巧方便。是諸聲聞",
    "T09n0270_002:0297c19": "悉是我子，如除糞者今始自知。」迦葉白佛言：",
    "T09n0270_002:0297c20": "「嗚呼異哉！是聲聞乘，何鄙之甚？實是佛子，而",
    "T09n0270_002:0297c21": "不識父。」",
    "T09n0270_002:0297c22": "佛告迦葉：「應如是學。若汝不堪呵責毀罵，則",
    "T09n0270_002:0297c23": "應捨離。彼後熟時，汝當知之。「復次，迦葉！聲聞、",
    "T09n0270_002:0297c24": "大乘常相違反——世俗、無漏，愚癡、黠慧。「復次，迦",
    "T09n0270_002:0297c25": "葉！若謗此經者，應當攝取。所以者何？彼以謗",
    "T09n0270_002:0297c26": "故，捨身當墮無邊黑闇。哀愍彼故，當設方便，",
    "T09n0270_002:0297c27": "以大乘法而成熟之。若不可治者，當墮地",
    "T09n0270_002:0297c28": "獄；若有信者，彼自當信；其餘眾生應以攝事",
    "T09n0270_002:0297c29": "攝令解脫。「復次，迦葉！若有士夫初得熱病，不",
    "T09n0270_002:0298a01": "應與藥及餘眾治。所以者何？時未至故。要待",
    "T09n0270_002:0298a02": "時至，然後乃治，二處不知是則敗醫。是故病",
    "T09n0270_002:0298a03": "熟，然後應治；若未熟者，要待時至。如是，眾生",
    "T09n0270_002:0298a04": "謗此經者，過患熟時，深自悔責：『嗚呼苦哉！我",
    "T09n0270_002:0298a05": "之所作，今始覺知。』至於爾時，應以攝事而救",
    "T09n0270_002:0298a06": "攝之。",
    "T09n0270_002:0298a07": "「復次，迦葉！如有士夫，度大曠野，聞合群鳥鳴。",
    "T09n0270_002:0298a08": "時彼士夫思是鳥聲，謂有劫賊，異道而去，",
    "T09n0270_002:0298a09": "入空澤中，至虎狼處，為虎所食。如是，迦葉！彼",
    "T09n0270_002:0298a10": "當來世比丘、比丘尼、優婆塞、優婆夷，於有我",
    "T09n0270_002:0298a11": "無我聲，畏有我聲，入於大空斷見，修習無我，",
    "T09n0270_002:0298a12": "於如是如來藏諸佛常住甚深經典不生信",
    "T09n0270_002:0298a13": "樂。「復次，迦葉！汝所問我為阿難說：『有有有苦",
    "T09n0270_002:0298a14": "樂，無有無苦樂。』汝今諦聽。迦葉！如來者，非",
    "T09n0270_002:0298a15": "有、非眾生，亦不壞。」迦葉白佛言：「云何？世尊！」佛",
    "T09n0270_002:0298a16": "告迦葉：「如雪山下有出淨光摩尼寶性。有人",
    "T09n0270_002:0298a17": "善知摩尼寶相，見相則知，即取持去。如鍊",
    "T09n0270_002:0298a18": "金法消除滓穢，離垢清淨，隨所著處，本垢不",
    "T09n0270_002:0298a19": "污。所以者何？譬如士夫持燈而行，隨所至處",
    "T09n0270_002:0298a20": "闇冥悉除，燈光特明。彼摩尼寶亦復如是，",
    "T09n0270_002:0298a21": "如鍊真金塵垢不污，星月光照則雨淨水，日",
    "T09n0270_002:0298a22": "光所照尋即出火。如是，迦葉！如來、應供、等正",
    "T09n0270_002:0298a23": "覺出興于世，永離一切生老病死，煩惱習垢",
    "T09n0270_002:0298a24": "一切悉滅，常大照明，如彼明珠，一切不污；如",
    "T09n0270_002:0298a25": "淨蓮華，塵水不著。「復次，迦葉！如來如是如是",
    "T09n0270_002:0298a26": "時、如是如是像類出於世間，隨其所應，示現",
    "T09n0270_002:0298a27": "凡身，不為彼彼凡品生處垢穢所染，亦復不",
    "T09n0270_002:0298a28": "受世間苦樂。樂者人天五欲功德，彼即是苦，",
    "T09n0270_002:0298a29": "唯有解脫，究竟常樂。」迦葉白佛言：「善哉，善哉！",
    "T09n0270_002:0298b01": "世尊！我自惟省，今始出家受具足戒，得比丘",
    "T09n0270_002:0298b02": "分成阿羅漢。當於如來知恩報恩——以如來昔",
    "T09n0270_002:0298b03": "日分我半坐；今日復於四大眾中，以大乘法",
    "T09n0270_002:0298b04": "水而灌我頂。」",
    "T09n0270_002:0298b05": "爾時，眾中有持比丘色像儀式者、或持優婆",
    "T09n0270_002:0298b06": "塞色像儀式者、或持非優婆塞色像儀式者，",
    "T09n0270_002:0298b07": "傾側低仰，一切皆是魔之所為。爾時，阿難白",
    "T09n0270_002:0298b08": "佛言：「世尊！今此大眾離諸糟糠，堅固真實，",
    "T09n0270_002:0298b09": "如栴檀林。如是眾中，彼云何住？」佛告阿難：「問",
    "T09n0270_002:0298b10": "大迦葉。」阿難言：「唯。善哉當問。」即問迦葉：「於此",
    "T09n0270_002:0298b11": "眾中，彼云何住？」迦葉答言：「彼愚癡人是魔眷",
    "T09n0270_002:0298b12": "屬，與魔俱來。是故，阿難！我先說言：『不能堪",
    "T09n0270_002:0298b13": "任於如來滅後善巧方便護持正法，如善守",
    "T09n0270_002:0298b14": "田。』是故先言：『寧負大地』，廣說如上。爾時世",
    "T09n0270_002:0298b15": "尊即告我言：『於我滅後，汝當堪忍護持正法，",
    "T09n0270_002:0298b16": "至于法盡。』我時白佛：『我當堪能四十年中護",
    "T09n0270_002:0298b17": "持正法。』時佛責言：『何以懈怠，不能護法至",
    "T09n0270_002:0298b18": "於法盡也？』」",
    "T09n0270_002:0298b19": "佛告迦葉：「汝且求魔。若能得者，堪任護法。」迦",
    "T09n0270_002:0298b20": "葉即以天眼觀察而不能見。如舍衛國有一",
    "T09n0270_002:0298b21": "野人亡失其子，於大眾中求子不得，疲乏而",
    "T09n0270_002:0298b22": "歸。迦葉天眼於大眾中求魔不得，亦復如是。",
    "T09n0270_002:0298b23": "即白佛言：「我不堪任求覓惡魔。」如是八十諸",
    "T09n0270_002:0298b24": "大聲聞皆曰：「不堪。」復令賢護等五百菩薩——除",
    "T09n0270_002:0298b25": "一菩薩名一切世間樂見——推覓惡魔，亦復不",
    "T09n0270_002:0298b26": "得。",
    "T09n0270_002:0298b27": "爾時，世尊復告迦葉：「汝不堪任法欲滅時餘",
    "T09n0270_002:0298b28": "八十年護持正法。南方菩薩當能護持，汝當",
    "T09n0270_002:0298b29": "於賢護菩薩五百眾中最後求之。」迦葉答言：",
    "T09n0270_002:0298c01": "「善哉當求，求得一切世間樂見離車童子。世",
    "T09n0270_002:0298c02": "尊！一切世間樂見離車童子，則是其人。」",
    "T09n0270_002:0298c03": "佛告迦葉：「汝往勸請，令覓惡魔。」爾時，迦葉即",
    "T09n0270_002:0298c04": "與八十諸大聲聞及賢護等五百菩薩，俱共",
    "T09n0270_002:0298c05": "勸請一切世間樂見離車童子：「汝童子！世尊",
    "T09n0270_002:0298c06": "所舉，堪覓惡魔。」爾時，童子於大眾中白迦葉",
    "T09n0270_002:0298c07": "言：「我今堪任推覓惡魔。然有八十諸大聲聞、",
    "T09n0270_002:0298c08": "賢護等五百菩薩摩訶薩，及文殊師利、觀世",
    "T09n0270_002:0298c09": "音、得大勢、滅諸惡趣、彌勒菩薩等，何故不覓，",
    "T09n0270_002:0298c10": "令我覓耶？宜令彼先，然後及我。」迦葉謂言：「降",
    "T09n0270_002:0298c11": "伏惡魔為無福耶？」答言：「迦葉！汝知有福，宜自",
    "T09n0270_002:0298c12": "為之；我今不能。」爾時迦葉以此白佛。佛告迦",
    "T09n0270_002:0298c13": "葉：「此童子語為何所說？」迦葉白佛：「童子說言：",
    "T09n0270_002:0298c14": "『先諸大德，然後及我。我是俗人，性復下劣。",
    "T09n0270_002:0298c15": "是諸大德、八十聲聞、及賢護等五百上首，彼",
    "T09n0270_002:0298c16": "悉在先，然後次我。』」時諸聲聞及賢護等一",
    "T09n0270_002:0298c17": "切推覓，悉不能得——如彼野人求子不獲——皆曰：",
    "T09n0270_002:0298c18": "「不堪。」於一面立。",
    "T09n0270_002:0298c19": "爾時，世尊復告迦葉：「汝今聞此大法鼓經，於",
    "T09n0270_002:0298c20": "我滅後四十年中，當善護持如今正法，當擊",
    "T09n0270_002:0298c21": "大法鼓、吹大法蠡、設大法會、建大法幢。然",
    "T09n0270_002:0298c22": "後，一切世間樂見離車童子於正法欲滅餘",
    "T09n0270_002:0298c23": "八十年，當以五繫縛彼惡魔及其眷屬如縛",
    "T09n0270_002:0298c24": "小兔，廣當宣唱大法鼓經、當擊大法鼓、吹",
    "T09n0270_002:0298c25": "大法蠡、設大法會、建大法幢。」迦葉白佛言：",
    "T09n0270_002:0298c26": "「當於何時？」佛告迦葉：「正法欲滅餘八十年。」",
    "T09n0270_002:0298c27": "迦葉白佛言：「世尊！欲見惡魔。」佛告童子：「速以",
    "T09n0270_002:0298c28": "惡魔示諸大眾。」爾時，童子瞻仰世尊，即指示",
    "T09n0270_002:0298c29": "言：「觀此惡魔，從異方來，如諸菩薩作比丘",
    "T09n0270_002:0299a01": "像，於眾中坐。」大眾悉見，見被五繫。魔言：「童",
    "T09n0270_002:0299a02": "子！我於此經不復作礙。」如是三說。",
    "T09n0270_002:0299a03": "爾時，世尊告一切世間樂見離車童子等菩薩",
    "T09n0270_002:0299a04": "眾言：「摩訶迦葉已能於我滅度之後四十年",
    "T09n0270_002:0299a05": "中護持正法，汝等誰能於我滅後最後護法？」",
    "T09n0270_002:0299a06": "如是三說，無能堪者。佛告大眾：「汝等勿得起",
    "T09n0270_002:0299a07": "輕劣想。我此眾中多有弟子，於我滅後能護",
    "T09n0270_002:0299a08": "正法、說此經者。賢護等五百菩薩最後一",
    "T09n0270_002:0299a09": "人——一切世間樂見離車童子——於我滅後，當擊",
    "T09n0270_002:0299a10": "大法鼓、吹大法蠡、設大法會、建大法幢。」爾",
    "T09n0270_002:0299a11": "時童子即放弊魔。時諸大眾語童子言：「汝已",
    "T09n0270_002:0299a12": "授記。」爾時，世尊復告大迦葉言：「今汝迦葉！",
    "T09n0270_002:0299a13": "如守田夫無善方便，不能堪任護持此經。今",
    "T09n0270_002:0299a14": "此童子聞此經已，能善誦讀，現前護持，為",
    "T09n0270_002:0299a15": "人演說，常能示現為凡夫身，住於七地。正法",
    "T09n0270_002:0299a16": "欲滅餘八十年，在於南方文荼羅國大波利",
    "T09n0270_002:0299a17": "村善方便河邊迦耶梨姓中生。當作比丘持",
    "T09n0270_002:0299a18": "我名，如善方便守護田苗，於我慢緩懈怠眾",
    "T09n0270_002:0299a19": "中離俗出家，以四攝法而攝彼眾。得此深經，",
    "T09n0270_002:0299a20": "誦讀通利，令僧清淨，捨先所受本不淨物。",
    "T09n0270_002:0299a21": "為說大法鼓經，第二為說大乘空經，第三為",
    "T09n0270_002:0299a22": "說眾生界如來常住大法鼓經，擊大法鼓、吹",
    "T09n0270_002:0299a23": "大法蠡、設大法會、建大法幢。當於我前被",
    "T09n0270_002:0299a24": "弘誓鎧，盡百年壽常雨法雨，演說此經。滿百",
    "T09n0270_002:0299a25": "年已，現大神力示般涅槃，說如是記：『釋迦牟",
    "T09n0270_002:0299a26": "尼佛今來至此，悉當瞻仰，恭敬禮拜。』如是，如",
    "T09n0270_002:0299a27": "來常住安樂，諸仁當觀真實常樂，如我所說。」",
    "T09n0270_002:0299a28": "爾時，空中十方諸佛皆悉現身說如是言：「如",
    "T09n0270_002:0299a29": "是，如是！如汝所說，一切皆當信其善說。」",
    "T09n0270_002:0299b01": "迦葉白佛言：「世尊！菩薩成就幾德能見如",
    "T09n0270_002:0299b02": "來常住不壞法身，臨命終時現大神力？」佛告",
    "T09n0270_002:0299b03": "迦葉：「菩薩摩訶薩成就八功德者，能現前見",
    "T09n0270_002:0299b04": "如來常住不壞法身。何等為八？一者、說此深",
    "T09n0270_002:0299b05": "經心不懈怠。二者、說彼三乘三種之說亦不",
    "T09n0270_002:0299b06": "懈倦。三者、所應化者終不棄捨。四者、若僧壞",
    "T09n0270_002:0299b07": "者和合一味。五者、終不親近比丘尼、女人、黃",
    "T09n0270_002:0299b08": "門。六者、遠離親近國王及大力者。七者、常樂",
    "T09n0270_002:0299b09": "禪定。八者、思惟觀察不淨無我。是為成就八",
    "T09n0270_002:0299b10": "種功德。「復有四事。何等為四？一者、善能持法。",
    "T09n0270_002:0299b11": "二者、常自欣慶：『善哉！我今所作快樂大善。』三",
    "T09n0270_002:0299b12": "者、能自歸依，作是思惟：『我得善利。』四者、於如",
    "T09n0270_002:0299b13": "來常住決定無疑，日夜常念如來功德。「以是",
    "T09n0270_002:0299b14": "因緣，現前得見常住法身現大神力，然後命",
    "T09n0270_002:0299b15": "終。「迦葉！如是善男子、善女人，隨所住處城",
    "T09n0270_002:0299b16": "邑聚落，我為是等示現法身而說是言：『善男",
    "T09n0270_002:0299b17": "子！善女人！如來常住。汝從今日常應受持讀",
    "T09n0270_002:0299b18": "誦此經，為人解說，作如是語：「當知如來常住",
    "T09n0270_002:0299b19": "安樂，正心悕望勿為諂曲；當知世尊如是",
    "T09n0270_002:0299b20": "常住，淨悕望者我當現身。」』汝大迦葉當信、當",
    "T09n0270_002:0299b21": "審，若不如是修行法者，何由見我？云何能得",
    "T09n0270_002:0299b22": "神通示現？如我為聲聞乘說，比丘能捨一法",
    "T09n0270_002:0299b23": "者，我為保任得阿那含果。謂彼所行功德",
    "T09n0270_002:0299b24": "成就亦復如是。如我先說持戒比丘，終身天",
    "T09n0270_002:0299b25": "神常隨供事，是故汝等勿貪利養，當修厭離",
    "T09n0270_002:0299b26": "住身念處。「復次，迦葉！持我名比丘常令僧淨。」",
    "T09n0270_002:0299b27": "迦葉白佛言：「世尊！此為云何？」佛告迦葉：「行攝",
    "T09n0270_002:0299b28": "取時，滿足犯戒貪烏之眾，如彼巧便守護四",
    "T09n0270_002:0299b29": "法。賢護等五百菩薩先不堪任，是等今者猶",
    "T09n0270_002:0299c01": "故不堪於我滅後最後護法。持我名比丘行",
    "T09n0270_002:0299c02": "攝法時，攝諸寬縱懈怠比丘，習近供養，與其",
    "T09n0270_002:0299c03": "經卷，消息將護。如養牛法，知可伏時，然後調",
    "T09n0270_002:0299c04": "伏。若攝取調伏而不改者，則便棄捨，不令",
    "T09n0270_002:0299c05": "毒箭塗傷善淨。彼復當作如是思惟：『莫令淨",
    "T09n0270_002:0299c06": "行比丘因彼犯戒。彼說非法、行惡行者，不應",
    "T09n0270_002:0299c07": "致敬共同法集布薩自恣羯磨僧事，悉不應",
    "T09n0270_002:0299c08": "同。』如王摧敵，彼亦如是。如是方便調伏彼已，",
    "T09n0270_002:0299c09": "於百年中常雨法雨、擊大法鼓、吹大法蠡、",
    "T09n0270_002:0299c10": "設大法會、建大法幢、示大神力，命終涅槃。過",
    "T09n0270_002:0299c11": "千佛已六十二劫，經百千緣覺及八如來般",
    "T09n0270_002:0299c12": "涅槃後，乃成佛道，名智積光明如來、應供、等",
    "T09n0270_002:0299c13": "正覺。彼時持我名比丘者，即是一切世間",
    "T09n0270_002:0299c14": "樂見離車童子，當於此土成等正覺。「迦葉當",
    "T09n0270_002:0299c15": "知，無上菩提，如是難得。迦葉！為是凡人所能",
    "T09n0270_002:0299c16": "得不？」迦葉白佛言：「不也，世尊！」佛告迦葉：「一佛",
    "T09n0270_002:0299c17": "國土一佛施作佛事，第二、第三亦復如是。如",
    "T09n0270_002:0299c18": "一芥子中有眾多世界，周旋往返而不自知。",
    "T09n0270_002:0299c19": "誰持來去？誰安我此？隨所應知，隨順為作。",
    "T09n0270_002:0299c20": "如是，或有知我者、或不知者。此一世界耆闍",
    "T09n0270_002:0299c21": "崛山中，有釋迦牟尼佛，即於此中有阿逸多",
    "T09n0270_002:0299c22": "佛；於此世界或現劫燒、或現說法，如是奇",
    "T09n0270_002:0299c23": "特，甚為希有。復有何等最上奇特？謂一切世",
    "T09n0270_002:0299c24": "間樂見童子不於凡俗家生，其所生家悉是",
    "T09n0270_002:0299c25": "菩薩。迦葉當知，彼供養給侍者，悉皆歡喜，宗",
    "T09n0270_002:0299c26": "親愛念，皆作是言：『我種姓中有如是人生。』此",
    "T09n0270_002:0299c27": "諸人等，一切皆是我之所遣。迦葉當知，彼菩",
    "T09n0270_002:0299c28": "薩摩訶薩，若餘四眾為作眷屬，悉聞說此大",
    "T09n0270_002:0299c29": "法鼓經，一切皆當得無上菩提。「迦葉！我於過",
    "T09n0270_002:0300a01": "去久遠世時，在毘舍離城作轉輪王，名難提",
    "T09n0270_002:0300a02": "斯那。爾時，毘舍離城如四天王下閻浮提、",
    "T09n0270_002:0300a03": "如忍世界，其餘天下亦復如是，如是三千大",
    "T09n0270_002:0300a04": "千世界。我時壽命不可思議。我作如是轉輪",
    "T09n0270_002:0300a05": "聖王，行阿僧祇殊勝布施及諸功德，持戒清",
    "T09n0270_002:0300a06": "淨修諸善行，合集如是無量福德。若善男子、",
    "T09n0270_002:0300a07": "善女人聞說一乘大法鼓經，戲笑而往，乃至",
    "T09n0270_002:0300a08": "一念，所得功德勝前福業，不可稱記，算數譬",
    "T09n0270_002:0300a09": "喻所不能計。如有呪王名曰焰炤，一說此呪，",
    "T09n0270_002:0300a10": "四月善護。迦葉當知，世間凡呪勢力如是，何",
    "T09n0270_002:0300a11": "況一讀大法鼓經而力不能盡壽為護？是故，",
    "T09n0270_002:0300a12": "有能供養此經者，是諸眾生為無上菩提作",
    "T09n0270_002:0300a13": "決定因，乃至究竟菩提不離是經。」時諸大",
    "T09n0270_002:0300a14": "眾同聲唱言：「善哉，善哉！甚奇，世尊！今此童",
    "T09n0270_002:0300a15": "子當為持佛名比丘，若般涅槃者，祇洹林神",
    "T09n0270_002:0300a16": "無所依怙。所以者何？彼從南方來至佛所而",
    "T09n0270_002:0300a17": "般涅槃。」佛告大眾：「彼亦不來，我自往彼，示現",
    "T09n0270_002:0300a18": "其身，先遣此經，然後乃往。所以者何？若此經",
    "T09n0270_002:0300a19": "不往至彼手中，則彼生退心。若彼有眾生應",
    "T09n0270_002:0300a20": "調伏者，我與大眾往住其前。彼見我已，當即",
    "T09n0270_002:0300a21": "還往迎，便般涅槃，隨其所欲度眾生處",
    "T09n0270_002:0300a22": "而般涅槃。",
    "T09n0270_002:0300a23": "「爾時，天帝釋子，名阿毘曼儒，當乘神通而來",
    "T09n0270_002:0300a24": "至此。彼雖幼少，真心清淨信樂大乘，唯獨",
    "T09n0270_002:0300a25": "一人無有儔匹。於天人中持此大乘甚深經",
    "T09n0270_002:0300a26": "典，是故彼為說解脫因，得授佛記。時諸大",
    "T09n0270_002:0300a27": "眾同聲說偈：",
    "T09n0270_002:0300a28": "「『奇哉！一切，　　世間樂見。　　為比丘像，",
    "T09n0270_002:0300a29": "　　擊大法鼓，　　護持佛法，　　令得久住。",
    "T09n0270_002:0300b01": "　　般涅槃後，　　世間虛空；　　彼滅度後，",
    "T09n0270_002:0300b02": "　　無與等者。　　如是比丘，　　世間難得，",
    "T09n0270_002:0300b03": "　　能為世間，　　說究竟道。』」",
    "T09n0270_002:0300b04": "爾時，迦葉、阿難、賢護菩薩等無量大眾，聞佛",
    "T09n0270_002:0300b05": "所說，歡喜奉行。",
    "T09n0270_002:0300b06": "大法鼓經卷下"
}