{
    "X83n1578_021:0626c10": "指月錄卷之二十一",
    "X83n1578_021:0626c12": "六祖下第八世",
    "X83n1578_021:0626c13": "▲吉州資福貞邃禪師上堂。隔江見資福剎竿。便回",
    "X83n1578_021:0626c14": "去。脚跟下好與三十棒。況過江來。時有僧纔出。師曰。",
    "X83n1578_021:0626c15": "不堪共語。",
    "X83n1578_021:0626c16": "▲郢州芭蕉山繼徹禪師別參風穴。穴問。如何是正",
    "X83n1578_021:0626c17": "法眼。師曰。泥彈子。穴異之。次謁先芭蕉。蕉上堂。舉仰",
    "X83n1578_021:0626c18": "山道兩口一無舌。此是吾宗旨。師豁然有省。",
    "X83n1578_021:0626c19": "▲彭州承天院辭確禪師僧問。眾罪如霜露。慧日能",
    "X83n1578_021:0626c20": "消除時如何。師曰。亭臺深夜雨。樓閣靜時鐘。曰為甚",
    "X83n1578_021:0626c21": "麼因緣會遇時。果報還自受。師曰。管筆能書。片舌解",
    "X83n1578_021:0626c22": "語。",
    "X83n1578_021:0626c23": "▲汝州風穴延沼禪師餘杭劉氏子。少魁礨有英氣。",
    "X83n1578_021:0626c24": "於書無所不觀。然無經世意。父兄強之仕。一應舉至",
    "X83n1578_021:0627a01": "京師。即東歸。從開元寺智恭律師剃髮受具。遊講肆。",
    "X83n1578_021:0627a02": "玩法華玄義。修止觀。定慧夙師爭下之。棄去。遊名山。",
    "X83n1578_021:0627a03": "到越州謁鏡清清問近離甚處師曰。自浙東來。清曰。",
    "X83n1578_021:0627a04": "還過小江也無。師曰。大舸獨飄空。小江無可濟。清曰。",
    "X83n1578_021:0627a05": "鏡水秦山。鳥飛不度。子莫道聽途言。師曰。滄溟尚怯",
    "X83n1578_021:0627a06": "艨[舟*侖]勢。列漢飛航渡五湖。清竪拂子曰。爭奈這個何。",
    "X83n1578_021:0627a07": "師曰。這個是甚麼。清曰。果然不識。師曰。出沒卷舒與",
    "X83n1578_021:0627a08": "師同用。清曰。杓卜聽虗聲。熟睡饒讇語。師曰。澤廣藏",
    "X83n1578_021:0627a09": "山。理能伏豹。清曰。捨罪放愆。速須出去。師曰。出去即",
    "X83n1578_021:0627a10": "失。便出到法堂。乃曰。夫行脚人。因緣未盡其善。不可",
    "X83n1578_021:0627a11": "便休去。却回曰。某甲適來輒陳小騃。冒凟尊顏。伏蒙",
    "X83n1578_021:0627a12": "慈悲。未賜罪責。清曰。適來言從東來。豈不是翠巖來。",
    "X83n1578_021:0627a13": "師曰。雪竇親棲寶盖東。清曰。不逐亡羊狂解息。却來",
    "X83n1578_021:0627a14": "這裏念篇章。師曰。路逢劍客須呈劍。不是詩人莫獻",
    "X83n1578_021:0627a15": "詩。清曰。詩速秘却。略借劍看。師曰。梟首甑人擕劒去。",
    "X83n1578_021:0627a16": "清曰。不獨觸風化。亦自顯顢頇。師曰。若不觸風化。爭",
    "X83n1578_021:0627a17": "明古佛心。清曰。如何是古佛心。師曰。再許允容。師今",
    "X83n1578_021:0627a18": "何有。清曰。東來衲子。菽麥不分。祇聞不已而已。何得",
    "X83n1578_021:0627a19": "抑己而已。師曰。巨浪涌千尋。澄波不離水。清曰。一句",
    "X83n1578_021:0627a20": "截流。萬機寢削。師便禮拜。清曰。衲子俊哉。到黃龍。龍",
    "X83n1578_021:0627a21": "曰。石角穿雲路。垂條意若何。師曰。紅霞籠玉象。擁嶂",
    "X83n1578_021:0627a22": "照川原。曰恁麼則相隨去也。師曰。和尚低聲。到華嚴。",
    "X83n1578_021:0627a23": "嚴曰。我有牧牛歌。輒請闍黎和。師曰。羯鼓棹鞭牛豹",
    "X83n1578_021:0627a24": "跳。遠村海樹嘴盧都。因寓止華嚴。為維那。屬廓侍者",
    "X83n1578_021:0627b01": "從南院來。(侍者見嚴語。具前卷侍者章中)師心奇之。因結為友。遂默",
    "X83n1578_021:0627b02": "悟三玄旨要。歎曰。臨濟用處如是耶。廓使更見南院。",
    "X83n1578_021:0627b03": "師參南院。入門不禮拜。院曰。入門須辨主。師曰。端的",
    "X83n1578_021:0627b04": "請師分。院於左膝拍一拍。師便喝。院於右膝拍一拍。",
    "X83n1578_021:0627b05": "師又喝。院曰。左邊一拍且置。右邊一拍作麼生。師曰",
    "X83n1578_021:0627b06": "瞎。院便拈棒。師曰。莫盲枷瞎棒。奪打和尚。莫言不道。",
    "X83n1578_021:0627b07": "院擲下棒曰。今日被黃面浙子鈍置一場。師曰。和尚",
    "X83n1578_021:0627b08": "大似持鉢不得。詐道不饑。院曰。闍黎曾到此間麼。師",
    "X83n1578_021:0627b09": "曰。是何言歟。院曰。老僧好好相借問。師曰。也不得放",
    "X83n1578_021:0627b10": "過。便下參眾了。却上堂頭禮謝。院曰。闍黎曾見甚麼",
    "X83n1578_021:0627b11": "人來。師曰。在襄州華嚴。與廓侍者同夏。院曰。親見作",
    "X83n1578_021:0627b12": "家來。院問。南方一棒作麼商量。師曰。作奇特商量。師",
    "X83n1578_021:0627b13": "却問。和尚此間一棒作麼商量。院拈拄杖曰。棒下無",
    "X83n1578_021:0627b14": "生忍。臨機不見師。師於言下大徹玄旨。遂依止六年。",
    "X83n1578_021:0627b15": "碧巖集云。初參雪峰五年。因請益臨濟兩堂首座",
    "X83n1578_021:0627b16": "齊喝。濟云賓主歷然語。峰云。吾昔與巖頭欽山。去",
    "X83n1578_021:0627b17": "見臨濟。屬濟已示寂。若要會他賓主話。須參他派",
    "X83n1578_021:0627b18": "下尊宿。師遂辭行。見瑞巖。巖常自喚主人公。師云。",
    "X83n1578_021:0627b19": "自拈自弄。有甚麼難。後在襄州鹿門。與廓侍者過",
    "X83n1578_021:0627b20": "夏。廓指使參南院。一日舉見雪峰語。院云。雪峰古",
    "X83n1578_021:0627b21": "佛。(集又舉見南院語如上)院復云。你看俊流。自是",
    "X83n1578_021:0627b22": "機鋒峭峻。南院亦未辨得他。至次日。南院只作尋",
    "X83n1578_021:0627b23": "常問云。今夏在甚麼處。師云。鹿門與廓侍者同過",
    "X83n1578_021:0627b24": "夏。院云。原來親見作家來。又云。他向你道什麼。師",
    "X83n1578_021:0627c01": "云。始終只教某甲一向作主。院便打推出方丈云。",
    "X83n1578_021:0627c02": "這般納敗闕底漢。有什麼用處。師自此服膺。在南",
    "X83n1578_021:0627c03": "院會下作園頭。一日院到園裏問云。南方一棒。(云",
    "X83n1578_021:0627c04": "云同上)妙喜拈南院問師南方一棒話曰。風穴當",
    "X83n1578_021:0627c05": "時好大展坐具禮三拜。不然與掀倒禪牀乃回顧。",
    "X83n1578_021:0627c06": "冲密曰。你道風穴當時禮拜即是。掀倒禪牀即是。",
    "X83n1578_021:0627c07": "冲密曰。草賊大敗。妙喜曰。你看這瞎漢。便打。",
    "X83n1578_021:0627c08": "一日南院謂師曰。汝乘願力。來荷大法。非偶然也。問",
    "X83n1578_021:0627c09": "曰。汝聞臨濟將終時語否。曰聞之。曰臨濟曰誰知吾",
    "X83n1578_021:0627c10": "正法眼藏向這瞎驢邊滅却。渠平生如師子。見即殺",
    "X83n1578_021:0627c11": "人。及其將死。何故屈膝妥尾如此。對曰。密付將終。全",
    "X83n1578_021:0627c12": "主即密。又問。三聖如何亦無語乎。對曰。親承入室之",
    "X83n1578_021:0627c13": "真子。不同門外之遊人。南院頷之。又問。汝道四種料",
    "X83n1578_021:0627c14": "簡語。料簡何法。對曰。凡語不滯凡情。即墮聖解。學者",
    "X83n1578_021:0627c15": "大病。先聖哀之。為施方便。如楔出楔。曰如何是奪人",
    "X83n1578_021:0627c16": "不奪境。曰新出紅罐金彈子。簉破闍黎鐵面皮。又問。",
    "X83n1578_021:0627c17": "如何是奪境不奪人。曰蒭草乍分頭腦裂。亂雲初綻",
    "X83n1578_021:0627c18": "影猶字。又問。如何是人境俱奪。曰躡足進前須急急。",
    "X83n1578_021:0627c19": "捉鞭當鞅莫遲遲。又問。如何是人境俱不奪。曰常憶",
    "X83n1578_021:0627c20": "江南三月裏。鷓鴣啼處百花香。又問。臨濟有三句。當",
    "X83n1578_021:0627c21": "日有問。如何是第一句。濟曰。三要印開朱點窄。未容",
    "X83n1578_021:0627c22": "擬議主賓分。師隨聲便喝。又問。如何是第二句。濟曰。",
    "X83n1578_021:0627c23": "妙解豈容無著問。漚和爭負截流機。師曰。未問已前",
    "X83n1578_021:0627c24": "錯。又問。如何是第三句。濟曰但看棚頭弄傀儡。抽牽",
    "X83n1578_021:0628a01": "全藉裏頭人。師曰。明破即不堪。於是南院以為可以",
    "X83n1578_021:0628a02": "支臨濟　後唐長興二年。至汝水風穴寺。時寺已摧",
    "X83n1578_021:0628a03": "殘。惟草屋數椽。師入駐錫。日乞村落。夜燃松脂。單丁",
    "X83n1578_021:0628a04": "者七年。檀信乃為新之。成叢林。偽晉天福二年上元",
    "X83n1578_021:0628a05": "開法　上堂。祖師心印。狀似鐵牛之機。去即印住。住",
    "X83n1578_021:0628a06": "即印破。祇如不去不住。印即是。不印即是。還有人道",
    "X83n1578_021:0628a07": "得麼。時有盧陂長老。出問。學人有鐵牛之機。請師不",
    "X83n1578_021:0628a08": "搭印。師曰。慣釣鯨鯢澄巨浸。却憐蛙步[馬*展]泥沙。陂注",
    "X83n1578_021:0628a09": "思。師喝曰。長老何不進語。陂擬議。師便打一拂子曰。",
    "X83n1578_021:0628a10": "還記得話頭麼。陂擬開口。師又打一拂子。時有牧主",
    "X83n1578_021:0628a11": "曰。信知佛法與王法一般。師曰。見甚麼道理。主曰。當",
    "X83n1578_021:0628a12": "斷不斷。反招其亂。師便下座　上堂。若立一塵。家國",
    "X83n1578_021:0628a13": "興盛。野老顰蹙。不立一塵。家國喪亡。野老安怗。於此",
    "X83n1578_021:0628a14": "明得。闍黎無分。全是老僧。於此不明。老僧却是闍黎。",
    "X83n1578_021:0628a15": "闍黎與老僧。亦能悟却天下人。亦能瞎却天下人。欲",
    "X83n1578_021:0628a16": "識闍黎麼。右邊一拍曰。這裏是。欲識老僧麼。左邊一",
    "X83n1578_021:0628a17": "拍曰。這裏是。",
    "X83n1578_021:0628a18": "五祖演云。太平即不然。若立一塵。法堂前草深一",
    "X83n1578_021:0628a19": "丈。不立一塵。錦上添花。何也。不見道。九九八十一。",
    "X83n1578_021:0628a20": "窮漢受罪畢。纔擬展脚眠。蚊蟲獦蚤出。",
    "X83n1578_021:0628a21": "示眾。先師曰。欲得親切。莫將問來問。會麼。問在答處。",
    "X83n1578_021:0628a22": "答在問處。雖然如是。有時問不在答處。答不在問處。",
    "X83n1578_021:0628a23": "汝若擬議。老僧在汝脚跟底。大凡參學眼目。直須臨",
    "X83n1578_021:0628a24": "機大用現前。勿自拘於小節。設使言前薦得。猶為滯",
    "X83n1578_021:0628b01": "殻迷封。句下精通。未免觸途狂見。應是向來依他作",
    "X83n1578_021:0628b02": "解。明珠兩岐。與汝一切掃却。直教個個如師子兒。吒",
    "X83n1578_021:0628b03": "呀地。對眾證據哮吼一聲。壁立千仞。誰敢正眼覰著。",
    "X83n1578_021:0628b04": "覰著即瞎却渠眼　師問懷本上座云。有事借問得",
    "X83n1578_021:0628b05": "麼。本云。不可惜口去也。師云。不惜口即道。本擬議。師",
    "X83n1578_021:0628b06": "便打。又問第二人。莫道得麼。僧云。道甚麼。師又打。又",
    "X83n1578_021:0628b07": "問第三人云。三人同行必有我師。作麼生是我師。僧",
    "X83n1578_021:0628b08": "云。見參禮次。師亦打云。過這邊立。復云。將頭不猛。誤",
    "X83n1578_021:0628b09": "累三軍。瞎漢參堂去。本至明日。上堂頭親近云。某甲",
    "X83n1578_021:0628b10": "夜來有甚麼過。便蒙賜棒。師云。你要會麼。以手左邊",
    "X83n1578_021:0628b11": "一拍云。這裏是祖師意。以手右邊一拍云。這裏是教",
    "X83n1578_021:0628b12": "意。還會麼。本不肯便去。後到頴橋安上座處。舉前話。",
    "X83n1578_021:0628b13": "安云。風穴棒折那。本云。上座臂腕。終不向外曲。安云。",
    "X83n1578_021:0628b14": "你會風穴道者裏是祖意教意麼。非唯你不會。直饒",
    "X83n1578_021:0628b15": "白兆老。口赫赤地教他舉。也舉不得　防禦使問南",
    "X83n1578_021:0628b16": "院。大善知識。還具見聞覺知否。院便掌。使不肯。遂以",
    "X83n1578_021:0628b17": "前語復問師。師云。荊棘荒榛棄來久矣。云妙用又如",
    "X83n1578_021:0628b18": "何。師云。王子帶刀全意氣。貧人擒倒語聲[言*斯]。使深肯",
    "X83n1578_021:0628b19": "之。遂舉到南院。院隨問便掌。語師云。是深相為。使方",
    "X83n1578_021:0628b20": "委悉　上堂。舉寒山詩曰。梵志死去來。魂識見閻老。",
    "X83n1578_021:0628b21": "讀盡百王書。未免受捶拷。一稱南無佛。皆以成佛道。",
    "X83n1578_021:0628b22": "僧問。如何是一稱南無佛。師曰。燈連鳳翅當空照。月",
    "X83n1578_021:0628b23": "映蛾眉䫌面看　問。摘葉尋枝即不問。直截根源事",
    "X83n1578_021:0628b24": "若何。師曰。赴供凌晨去。開塘帶雨歸　問。隨緣不變",
    "X83n1578_021:0628c01": "者。忽遇知音時如何。師曰。披簑側立千峰外。引水澆",
    "X83n1578_021:0628c02": "蔬五老前　問。九夏賞勞。請師言薦。師曰。出袖拂開",
    "X83n1578_021:0628c03": "龍洞雨。泛杯波涌鉢囊花　問。最初自恣合對何人。",
    "X83n1578_021:0628c04": "師曰。一把香芻拈未暇。六環金錫響遙空　問。如何",
    "X83n1578_021:0628c05": "是清淨法身。師曰。金沙灘頭馬郎婦　問。如何是佛。",
    "X83n1578_021:0628c06": "師曰。杖林山下竹筋鞭。",
    "X83n1578_021:0628c07": "真淨頌云。杖林山下竹筋鞭。水在深溪月在天。良",
    "X83n1578_021:0628c08": "馬不知何處去。阿難依舊世尊前。",
    "X83n1578_021:0628c09": "宋開寶六年八月旦日。登座說偈曰。道在乘時須濟",
    "X83n1578_021:0628c10": "物。遠方來慕自騰騰。他年有叟情相似。日日香煙夜",
    "X83n1578_021:0628c11": "夜燈。至十五日跏趺而化。前一日。手書別檀越。閱世",
    "X83n1578_021:0628c12": "七十有八。坐五十有九夏。",
    "X83n1578_021:0628c13": "▲頴橋安禪師(號鐵胡)與鍾司徒向火次。鍾忽問。三界",
    "X83n1578_021:0628c14": "焚燒時。如何出得。師以香匙撥開火。鍾擬議。師曰。司",
    "X83n1578_021:0628c15": "徒司徒。鍾忽有省。",
    "X83n1578_021:0628c16": "▲郢州興陽歸靜禪師初參西院。便問。擬問不問時",
    "X83n1578_021:0628c17": "如何。院便打。師良久。院曰。若喚作棒。眉鬚墮落。師於",
    "X83n1578_021:0628c18": "言下大悟。",
    "X83n1578_021:0628c19": "▲鄂州黃龍山誨機超慧禪師初參巖頭。問如何是",
    "X83n1578_021:0628c20": "祖師西來意。頭曰。你還解救糍麼。師曰解。頭曰。且救",
    "X83n1578_021:0628c21": "糍去。後到玄泉問。如何是祖師西來意。泉拈起一莖",
    "X83n1578_021:0628c22": "皁角曰。會麼。師曰不會。泉放下皁角。作洗衣勢。師便",
    "X83n1578_021:0628c23": "禮拜曰。信知佛法無別。泉曰。你見甚麼道理。師曰。某",
    "X83n1578_021:0628c24": "甲曾問巖頭。頭曰。你還解救糍麼。救糍也祇是解粘。",
    "X83n1578_021:0629a01": "和尚提起皁角。亦是解粘。所以道無別。泉呵呵大笑。",
    "X83n1578_021:0629a02": "師遂有省。",
    "X83n1578_021:0629a03": "幻寄曰。玄泉若無後笑。幾乎帶累巖頭。黃龍一笑",
    "X83n1578_021:0629a04": "下。脫却毛角。尚未免牽犁拽耙。",
    "X83n1578_021:0629a05": "問。急切相投。請師通信。師曰。火燒裙帶香　問。風恬",
    "X83n1578_021:0629a06": "浪靜時如何。師曰。百尺竿頭五兩垂　問。毛吞巨海。",
    "X83n1578_021:0629a07": "芥納須彌。未是學人本分事。如何是學人本分事。師",
    "X83n1578_021:0629a08": "曰。封了合盤市裏揭　師將順世。僧問。百年後。鉢囊",
    "X83n1578_021:0629a09": "子甚麼人將去。師曰。一任將去。曰裏面事如何。師曰。",
    "X83n1578_021:0629a10": "線綻方知。曰甚麼人得。師曰。待海燕雷聲。即向汝道。",
    "X83n1578_021:0629a11": "言訖而寂。",
    "X83n1578_021:0629a12": "▲婺州明招德謙禪師受羅山印記。靡滯於一隅。激",
    "X83n1578_021:0629a13": "揚玄旨。諸老宿皆畏其敏捷。後學鮮敢當其鋒者",
    "X83n1578_021:0629a14": "　到招慶。指壁畫問僧。那個是甚麼神。曰護法善神。師",
    "X83n1578_021:0629a15": "曰。會昌沙汰時。向甚麼處去來。僧無對。師令僧問演",
    "X83n1578_021:0629a16": "侍者。演曰。汝甚麼劫中遭此難來。僧回舉似師。師曰。",
    "X83n1578_021:0629a17": "直饒演上座。他後聚一千眾。有甚麼用處。僧禮拜請",
    "X83n1578_021:0629a18": "別語。師曰。甚麼處去也　到坦長老處。坦曰。夫參學。",
    "X83n1578_021:0629a19": "一人所在亦須到。半人所在亦須到。師便問。一人所",
    "X83n1578_021:0629a20": "在即不問。如何是半人所在。坦無對。後令小師問師。",
    "X83n1578_021:0629a21": "師曰。汝欲識半人所在麼。也祇是弄泥團漢　清上",
    "X83n1578_021:0629a22": "座。舉仰山插鍬話問師。古人意在叉手處。插鍬處。師",
    "X83n1578_021:0629a23": "召清。清應諾。師曰。還夢見仰山麼。清曰。不要上座下",
    "X83n1578_021:0629a24": "語。祇要商量。師曰。若要商量。堂頭自有一千五百人",
    "X83n1578_021:0629b01": "老師在　到雙巖。巖請喫茶次。曰。某甲致一問。若道",
    "X83n1578_021:0629b02": "得。便捨院與闍黎住。若道不得。即不捨院。遂舉金剛",
    "X83n1578_021:0629b03": "經云。一切諸佛。及諸佛阿耨多羅三藐三菩提法。皆",
    "X83n1578_021:0629b04": "從此經出。且道。此經是何人說。師曰。說與不說。拈向",
    "X83n1578_021:0629b05": "這邊著。祇如和尚。決定喚甚麼作此經。巖無對。師又",
    "X83n1578_021:0629b06": "曰。一切賢聖皆以無為法而有差別。則以無為法為",
    "X83n1578_021:0629b07": "極則。憑何而有差別。祇如差別。是過不是過。若是過。",
    "X83n1578_021:0629b08": "一切聖賢悉皆是過。若不是過。決定喚甚麼作差別。",
    "X83n1578_021:0629b09": "巖亦無語。師曰。噫雪峰道底　到堯菴。乃提起縧子",
    "X83n1578_021:0629b10": "云。得恁麼鬍毿毿地。菴云。莫錯認定盤星。師曰恰是",
    "X83n1578_021:0629b11": "　訪保寧。於中路相遇。便問。兄是道伴中人。乃點鼻",
    "X83n1578_021:0629b12": "頭曰。這個礙塞我不徹。與我拈却少時得麼。寧曰。和",
    "X83n1578_021:0629b13": "尚有來多少時。師曰。噫幾賺我踏破一緉草鞋。便回。",
    "X83n1578_021:0629b14": "國泰代曰。非但某甲。諸佛亦不奈何。師曰。因甚麼以",
    "X83n1578_021:0629b15": "己妨人　師在疾。一日國泰深和尚來問疾。侍者通",
    "X83n1578_021:0629b16": "報云。深師叔來。師乃令請深。纔入方丈。師便云。阿[口*耶]",
    "X83n1578_021:0629b17": "阿[口*耶]。深師叔救取老僧。深云。和尚有什麼救處。師舉",
    "X83n1578_021:0629b18": "頭一覰云。咦。眼子烏[口*聿][口*聿]地。依前是舊時深上座。乃",
    "X83n1578_021:0629b19": "回身面壁。更不相見　師病愈。往國泰。深乃領眾出",
    "X83n1578_021:0629b20": "接。至門首。師乃指金剛云。者兩個漢。在這裏作什麼。",
    "X83n1578_021:0629b21": "深揎拳作金剛勢。師云。殿裏黃面老子笑你　師問",
    "X83n1578_021:0629b22": "國泰瑫和尚云。古人道。俱胝祇念三行呪。便得名超",
    "X83n1578_021:0629b23": "一切人。作麼生與他拈却三行呪。便得名超一切人。",
    "X83n1578_021:0629b24": "國泰竪起一指。師云。不因今日。爭識得瓜州客　師",
    "X83n1578_021:0629c01": "會迅菴主。在高司徒宅。見挂彌勒幀子。師指彌勒佛。",
    "X83n1578_021:0629c02": "喚云菴主。主應諾。師云。這漢還徹也未。主無語。師云。",
    "X83n1578_021:0629c03": "黃連和根煑。也未是苦。後國泰代合掌云。善哉善哉。",
    "X83n1578_021:0629c04": "師云。和尚與他隣舍住菴即得　師在招慶。因普請。",
    "X83n1578_021:0629c05": "去王太傅宅。取木佛。傅乃問大眾云。忽遇丹霞。又作",
    "X83n1578_021:0629c06": "麼生。眾無語。師當時提起向頂上云。也要分付著人",
    "X83n1578_021:0629c07": "　甞與僧擁罏。僧問曰。目前無法。意在目前。不是目",
    "X83n1578_021:0629c08": "前法。非耳目所到。那句是主。那句是賓。師指火曰。與",
    "X83n1578_021:0629c09": "我向此中拈出一莖眉毛。得麼。僧曰。非但學人。盡大",
    "X83n1578_021:0629c10": "地人喪身失命。師曰。汝因甚麼自把髻投衙乎。",
    "X83n1578_021:0629c11": "徑山杲云。這僧有頭無尾。明招有尾無頭。有人道",
    "X83n1578_021:0629c12": "得頭尾圓全句。雲門與你拄杖子。",
    "X83n1578_021:0629c13": "師在婺州智者寺。居第一座。尋常不受淨水。主事嗔",
    "X83n1578_021:0629c14": "曰。上座不識觸淨。為甚麼不受淨水。師跳下牀提起",
    "X83n1578_021:0629c15": "淨瓶曰。這個是觸是淨。事無語。師乃撲破　師有師",
    "X83n1578_021:0629c16": "叔。在廨院不安。附書來問曰。某甲有此大病。如今正",
    "X83n1578_021:0629c17": "受疼痛。一切處安置伊不得。還有人救得麼。師回信",
    "X83n1578_021:0629c18": "曰。頂門上中此金剛箭。透過那邊去也　會下有僧",
    "X83n1578_021:0629c19": "去住菴。一年後却來禮拜曰。古人道。三日不相見。莫",
    "X83n1578_021:0629c20": "作舊時看。師撥開胸曰。汝道我有幾莖盖膽毛。僧無",
    "X83n1578_021:0629c21": "對。師却問。汝甚麼時離菴。曰今朝。師曰。來時折脚鐺",
    "X83n1578_021:0629c22": "子。分付與阿誰。僧又無對。師乃喝出　師有偈曰。師",
    "X83n1578_021:0629c23": "子教兒迷子法。進前跳躑忽飜身。羅紋結角交加處。",
    "X83n1578_021:0629c24": "鶻眼龍睛失却真　臨遷化。上堂曰。一百年中。祇看",
    "X83n1578_021:0630a01": "今日。今日事作麼生。吾住此山四十年。惟用一劍。活",
    "X83n1578_021:0630a02": "人眼目。乃拈巾曰。如今有純陀麼。指向諸方展看作",
    "X83n1578_021:0630a03": "擲勢。僧問。純陀獻供。末後殷勤時如何。師曰。莫相孤",
    "X83n1578_021:0630a04": "負好。又問。和尚遷化。向什麼處去舉足。曰足下看。又",
    "X83n1578_021:0630a05": "問。百年後以何為極則。師提巾便擲。中夜問侍者。昔",
    "X83n1578_021:0630a06": "日靈山會上釋迦如來。展開雙足放百寶光。遂展足",
    "X83n1578_021:0630a07": "曰。吾今放多少。者曰。昔日世尊。今宵和尚。師以手撥",
    "X83n1578_021:0630a08": "眉曰。莫孤負麼。乃說偈曰。驀刀叢裏逞全威。汝等諸",
    "X83n1578_021:0630a09": "人善護持。火裏鐵牛生犢子。臨岐誰解凑吾機。偈畢",
    "X83n1578_021:0630a10": "端坐而逝。",
    "X83n1578_021:0630a11": "▲漳州羅漢院桂琛禪師常山李氏子。為兒童時。日",
    "X83n1578_021:0630a12": "一素食。既冠。事本府萬歲寺無相大師披削。登戒學",
    "X83n1578_021:0630a13": "毗尼。一日為眾陞臺。宣戒本布薩已。乃曰。持戒但律",
    "X83n1578_021:0630a14": "身而已。依文作解。豈發聖智乎。於是訪南宗。初謁雲",
    "X83n1578_021:0630a15": "居雪峰。猶未有所見。後造玄沙。一言啟發。廓爾無惑",
    "X83n1578_021:0630a16": "　沙問。三界惟心。汝作麼生會。師指椅子曰。和尚喚",
    "X83n1578_021:0630a17": "這個作甚麼。曰椅子。師曰。和尚不會三界惟心。曰我",
    "X83n1578_021:0630a18": "喚這個作竹木。汝喚作甚麼。師曰。桂琛亦喚作竹木。",
    "X83n1578_021:0630a19": "曰盡大地覔一個會佛法底人不可得。師自爾愈加",
    "X83n1578_021:0630a20": "激勵　師侍沙在方丈說話。夜深。侍者閉却門。沙曰。",
    "X83n1578_021:0630a21": "門總閉了。汝作麼生得出去。師曰。喚甚麼作門。",
    "X83n1578_021:0630a22": "法燈別云。和尚莫欲歇去。",
    "X83n1578_021:0630a23": "漳州牧王公。請住城西石山。十餘年遷止羅漢。破垣",
    "X83n1578_021:0630a24": "敗簣。人不堪其憂。非忘身為法者。不至　因插田次。",
    "X83n1578_021:0630b01": "見僧問。甚處來。曰南州。師曰。彼中佛法如何。曰商量",
    "X83n1578_021:0630b02": "浩浩地。師曰。爭如我這裏栽田博飯契。曰爭奈三界",
    "X83n1578_021:0630b03": "何。師曰。喚甚麼作三界　問僧。甚處來。曰南方來。師",
    "X83n1578_021:0630b04": "曰。南方知識。有何言句示徒。曰彼中道。金屑雖貴。眼",
    "X83n1578_021:0630b05": "裏著不得。師曰。我道須彌在汝眼裏　問。如何是羅",
    "X83n1578_021:0630b06": "漢一句。師曰。我向汝道。却成兩句　保福僧到。師問。",
    "X83n1578_021:0630b07": "彼中佛法如何。曰有時示眾曰。塞却你眼。教你覷不",
    "X83n1578_021:0630b08": "見。塞却你耳。教你聽不聞。坐却你意。教你分別不得。",
    "X83n1578_021:0630b09": "師曰。吾問你。不塞你眼。見個甚麼。不塞你耳。聞個甚",
    "X83n1578_021:0630b10": "麼。不坐你意。作麼生分別。",
    "X83n1578_021:0630b11": "東禪齊云。那僧聞了。忽然省去。更不他遊。上座如",
    "X83n1578_021:0630b12": "今還會麼。若不會。每日見個甚麼　妙喜曰。富嫌",
    "X83n1578_021:0630b13": "千口少。貧恨一身多。",
    "X83n1578_021:0630b14": "僧報曰。保福遷化也。師曰。保福遷化。地藏入塔　師",
    "X83n1578_021:0630b15": "見僧。舉拂子曰。還會麼。曰謝和尚慈悲示學人。師曰。",
    "X83n1578_021:0630b16": "見我竪拂子。便云示學人。汝每日見山見水。可不示",
    "X83n1578_021:0630b17": "汝。又見僧來。舉拂子。其僧讚歎禮拜。師曰。見我竪拂",
    "X83n1578_021:0630b18": "子。便禮拜讚歎。那裏掃地竪起掃帚。為甚麼不讚歎",
    "X83n1578_021:0630b19": "　問。一佛出世。普為羣生。和尚今日為個甚麼。師曰。",
    "X83n1578_021:0630b20": "甚麼處遇一佛。曰恁麼即學人罪過。師曰謹退　翫",
    "X83n1578_021:0630b21": "月次。乃曰。雲動有雨去。有僧曰。不是雲動是風動。師",
    "X83n1578_021:0630b22": "曰。我道雲亦不動。風亦不動。曰和尚適來又道雲動。",
    "X83n1578_021:0630b23": "師曰。阿誰罪過　問僧。甚處來。曰秦州。師曰。將得甚",
    "X83n1578_021:0630b24": "麼物來。曰不將得物來。師曰。汝為甚麼對眾謾語。其",
    "X83n1578_021:0630c01": "僧無對。師却問。秦州豈不是出鸚鵡。曰鸚鵡出在隴",
    "X83n1578_021:0630c02": "西。師曰。也不較多　王太傅。上雪峰施眾僧衣。時從",
    "X83n1578_021:0630c03": "弇上座不在。師弟代上名受衣。弇歸。弟曰。某甲為師",
    "X83n1578_021:0630c04": "兄上名了。弇曰。汝道我名甚麼。弟無對。師代云。師兄",
    "X83n1578_021:0630c05": "得恁麼貪。又曰。甚麼處是貪處。又代云。兩度上名。",
    "X83n1578_021:0630c06": "雲居錫云。甚麼處是弇上座兩度上名處。",
    "X83n1578_021:0630c07": "師與長慶保福入州。見牡丹障子。保福曰。好一朵牡",
    "X83n1578_021:0630c08": "丹花。長慶曰。莫眼花。師曰。可惜許一朵花。",
    "X83n1578_021:0630c09": "玄覺云。三尊宿語。還有親疎也無。祇如羅漢恁麼",
    "X83n1578_021:0630c10": "道。落在甚麼處。",
    "X83n1578_021:0630c11": "上堂。諸上座。不用低頭思量。思量不及。便道不用揀",
    "X83n1578_021:0630c12": "擇。委得下口處麼。汝向什麼處下口。試道看。還有一",
    "X83n1578_021:0630c13": "法近得汝。還有一法遠得汝麼。同得汝。異得汝麼。既",
    "X83n1578_021:0630c14": "然如是。為甚麼却特地艱難去　上堂。宗門玄妙。為",
    "X83n1578_021:0630c15": "當祇恁麼。也更別有奇特。若別有奇特。汝且舉將來",
    "X83n1578_021:0630c16": "看。若無。去不可將兩個字。便當却宗乘也。何者兩個",
    "X83n1578_021:0630c17": "字。謂宗乘教乘也。汝纔道著宗乘。便是宗乘。道著教",
    "X83n1578_021:0630c18": "乘。便是教乘。禪德。佛法宗乘。原來由汝口裏安立名",
    "X83n1578_021:0630c19": "字。作取說取便是也。斯須向這裏。說平說實。說圓說",
    "X83n1578_021:0630c20": "常。禪德。汝喚甚麼作平實。把甚麼作圓常。傍家行脚。",
    "X83n1578_021:0630c21": "理須甄別。莫相埋沒。得些子聲色名字。貯在心頭。道",
    "X83n1578_021:0630c22": "我會解。善能揀辨。汝且會個甚麼。揀個甚麼。記持得",
    "X83n1578_021:0630c23": "底是名字。揀辨得底是聲色。若不是聲色名字。汝又",
    "X83n1578_021:0630c24": "作麼生記持揀辨。風吹松樹也是聲。蝦蟇老鵶呌也",
    "X83n1578_021:0631a01": "是聲。何不那裏聽取揀辨去。若那裏有個意度模樣。",
    "X83n1578_021:0631a02": "祇如老師口裏。又有多少意度。與上座莫錯。即今聲",
    "X83n1578_021:0631a03": "色摐摐地。為當相及不相及。若相及。即汝靈性金剛",
    "X83n1578_021:0631a04": "秘密。應有壞滅去也。何以如此。為聲貫破汝耳。色穿",
    "X83n1578_021:0631a05": "破汝眼。因緣即塞却汝。幻妄走殺汝。聲色體爾。不可",
    "X83n1578_021:0631a06": "容也。若不相及。又甚麼處得聲色來。會麼。相及不相",
    "X83n1578_021:0631a07": "及。試裁辨看。少間又道。是圓常平實。甚麼人恁麼道。",
    "X83n1578_021:0631a08": "未是黃夷村裏漢。解恁麼說。是他古聖垂些子相助",
    "X83n1578_021:0631a09": "顯發。今時不識好惡。便安圓實。道我別有宗風玄妙。",
    "X83n1578_021:0631a10": "釋迦佛無舌頭。不如汝些子。便恁麼點胸。若論殺盜",
    "X83n1578_021:0631a11": "婬罪。雖重猶輕。尚有歇時。此個謗般若。瞎却眾生眼。",
    "X83n1578_021:0631a12": "入阿鼻地獄。吞鐵丸。莫將為等閑。所以古人道。過在",
    "X83n1578_021:0631a13": "化主。不干汝事。珍重　師作明道偈曰。至道淵曠。勿",
    "X83n1578_021:0631a14": "以言宣。言宣非旨。孰云有是。觸處皆渠。豈喻真虗。真",
    "X83n1578_021:0631a15": "虗設辯。如鏡中現。有無雖彰。在處無傷。無傷無在。何",
    "X83n1578_021:0631a16": "拘何礙。不假功成。將何法爾。法爾不爾。俱為脣齒。若",
    "X83n1578_021:0631a17": "以斯陳。埋沒宗旨。宗非意陳。無以見聞。見聞不脫。如",
    "X83n1578_021:0631a18": "水中月。於此不明。飜成剩法。一法有形。翳汝眼睛。眼",
    "X83n1578_021:0631a19": "睛不明。世界崢嶸。我宗奇特。當陽顯赫。佛及眾生。皆",
    "X83n1578_021:0631a20": "承恩力。不在低頭。思量難得。拶破面門。盖覆乾坤。決",
    "X83n1578_021:0631a21": "須薦取。脫却根塵。其如不曉。謾說而今　師因疾。僧",
    "X83n1578_021:0631a22": "問。和尚尊侯較否。師以杖拄地曰。汝道這個還痛否。",
    "X83n1578_021:0631a23": "曰和尚問阿誰。師曰問汝。曰還痛否。師曰。元來共我",
    "X83n1578_021:0631a24": "作道理　後唐天成三年戊子秋。師復至閩城舊止。",
    "X83n1578_021:0631b01": "徧遊近城諸剎。乃還示微疾。沐浴安坐而化。闍維收",
    "X83n1578_021:0631b02": "舍利建塔。",
    "X83n1578_021:0631b03": "洪覺範曰。地藏琛禪師。能大振雪峰玄沙之道者。",
    "X83n1578_021:0631b04": "其秘重大法。恬退自處之効也歟。予甞想見其為",
    "X83n1578_021:0631b05": "人。城隈古寺。門如死灰。道容清深。戲禪客曰。諸方",
    "X83n1578_021:0631b06": "說禪浩浩地。爭如我此間栽田博飯喫。有旨哉。",
    "X83n1578_021:0631b07": "▲安國慧球禪師玄沙室中。參訊居首。因問。如何是",
    "X83n1578_021:0631b08": "第一月。沙曰。用汝個月作麼。師從此悟入　上堂。我",
    "X83n1578_021:0631b09": "此間粥飯因緣。為兄弟舉唱。終是不常。欲得省要。却",
    "X83n1578_021:0631b10": "是山河大地。與汝發明。其道既常。亦能究竟。若從文",
    "X83n1578_021:0631b11": "殊門入者。一切無為土木瓦礫。助汝發機。若從觀音",
    "X83n1578_021:0631b12": "門入者。一切音響蝦蟇蚯蚓。助汝發機。若從普賢門",
    "X83n1578_021:0631b13": "入者。不動步而到。以此三門方便示汝。如將一隻折",
    "X83n1578_021:0631b14": "箸。攪大海水。令彼魚龍知水為命。會麼。若無智眼而",
    "X83n1578_021:0631b15": "審諦之。任汝百般巧妙。不為究竟　師問了院主。祇",
    "X83n1578_021:0631b16": "如先師道。盡十方世界是真實人體。你還見僧堂麼。",
    "X83n1578_021:0631b17": "了曰。和尚莫眼花。師曰。先師遷化。肉猶煖在。",
    "X83n1578_021:0631b18": "▲福州大章山契如菴主得法玄沙。初隱於小界山。",
    "X83n1578_021:0631b19": "山有朽杉。若菴。第能容身。師遂居之。清豁沖煦二長",
    "X83n1578_021:0631b20": "老。嚮師名。未甞會遇。一旦同訪之。值師採粟。豁問。道",
    "X83n1578_021:0631b21": "者如菴主在何所。師曰。從甚麼處來。曰山下來。師曰。",
    "X83n1578_021:0631b22": "因甚麼得到這裏。曰這裏是什麼處所。師揖曰。那下",
    "X83n1578_021:0631b23": "喫茶去。二公方省是師。遂詣菴所。頗味高論。晤坐於",
    "X83n1578_021:0631b24": "左右。不覺及夜。覩豺虎奔至菴前。自然馴遶。豁因有",
    "X83n1578_021:0631c01": "詩曰。行不等閑行。誰知去住情。一餐猶未飽。萬戶勿",
    "X83n1578_021:0631c02": "聊生。非道應難伏。空拳莫與爭。龍吟雲起處。閑嘯兩",
    "X83n1578_021:0631c03": "三聲。",
    "X83n1578_021:0631c04": "▲天台國清寺師靜上座始遇玄沙。示眾曰。汝諸人。",
    "X83n1578_021:0631c05": "但能一生如喪考妣。吾保汝究得徹去。師躡前語問",
    "X83n1578_021:0631c06": "曰。祇如教中道。不得以所知心。測度如來無上知見。",
    "X83n1578_021:0631c07": "又作麼生。沙曰。汝道究得徹底。所知心還測度得及",
    "X83n1578_021:0631c08": "否。師從此信入。後居天台。三十餘載不下山。博綜三",
    "X83n1578_021:0631c09": "學。操行孤立。禪寂之餘。常閱龍藏。遐邇欽重。時謂大",
    "X83n1578_021:0631c10": "靜上座。甞有人問。弟子每當夜坐。心念紛飛。未明攝",
    "X83n1578_021:0631c11": "伏之方。願垂示誨。師曰。如或夜間安坐。心念紛飛。却",
    "X83n1578_021:0631c12": "將紛飛之心。以究紛飛之處。究之無處。則紛飛之念",
    "X83n1578_021:0631c13": "何存。反究究心。則能究之心安在。又能照之智本空。",
    "X83n1578_021:0631c14": "所緣之境亦寂。寂而非寂者。盖無能寂之人也。照而",
    "X83n1578_021:0631c15": "非照者。盖無所照之境也。境智俱寂。心慮安然。外不",
    "X83n1578_021:0631c16": "尋枝。內不住定。二塗俱泯。一性怡然。此乃還源之要",
    "X83n1578_021:0631c17": "道也　師因覩教中幻義。乃述一偈。問諸學流曰。若",
    "X83n1578_021:0631c18": "道法皆如幻有。造諸過惡應無咎。云何所作業不忘。",
    "X83n1578_021:0631c19": "而藉佛慈興接誘。時有小靜上座答曰。幻人興幻幻",
    "X83n1578_021:0631c20": "輪圍。幻業能招幻所治。不了幻生諸幻苦。覺知如幻",
    "X83n1578_021:0631c21": "幻無為。二靜上座。並終於本山。",
    "X83n1578_021:0631c22": "▲泉州招慶院道匡禪師在長慶會下作桶頭。常與",
    "X83n1578_021:0631c23": "眾僧語話。一日慶見乃曰。爾每日口嘮嘮地作麼。師",
    "X83n1578_021:0631c24": "曰。一日不作。一日不食。慶曰。與麼則磨弓錯箭去也。",
    "X83n1578_021:0632a01": "師曰。專待尉遲來。慶曰。尉遲來後如何。師曰。教伊筋",
    "X83n1578_021:0632a02": "骨徧地。眼睛突出。慶便出去　普請擔泥次。師中路",
    "X83n1578_021:0632a03": "按拄杖問僧云。上窟泥。下窟泥。僧云。上窟泥。師打一",
    "X83n1578_021:0632a04": "棒。又問一僧。僧云。下窟泥。師亦打一棒。又問明招。招",
    "X83n1578_021:0632a05": "放下泥擔叉手云。請師鑑。師便休。",
    "X83n1578_021:0632a06": "徑山杲云。招慶雖然休去。爭奈明招不甘。雲門當",
    "X83n1578_021:0632a07": "時若見他放下泥擔云請師鑑。劈脊也與一棒。看",
    "X83n1578_021:0632a08": "他如何折合。",
    "X83n1578_021:0632a09": "▲襄州鷲嶺明遠禪師初參長慶。慶問。汝名甚麼。師",
    "X83n1578_021:0632a10": "曰明遠。慶曰。那邊事作麼生。師曰明遠。退兩步。慶曰。",
    "X83n1578_021:0632a11": "汝無端退兩步作麼。師無語。慶曰。若不退步。爭知明",
    "X83n1578_021:0632a12": "遠。師乃諭言。",
    "X83n1578_021:0632a13": "▲太傅王延彬居士一日入招慶佛殿。指鉢盂問殿",
    "X83n1578_021:0632a14": "主。這個是甚麼鉢。主曰。藥師鉢。公曰。祇聞有降龍鉢。",
    "X83n1578_021:0632a15": "主曰。待有龍即降。公曰。忽遇拏雲㸕浪來時作麼生。",
    "X83n1578_021:0632a16": "主曰。他亦不顧。公曰。話墮也。",
    "X83n1578_021:0632a17": "玄沙曰。盡你神力走。向甚麼處去　保福曰。歸依",
    "X83n1578_021:0632a18": "佛法僧　百丈恒。作覆鉢勢　雲門曰。他日生天。",
    "X83n1578_021:0632a19": "莫孤負老僧。",
    "X83n1578_021:0632a20": "公到招慶煎茶。朗上座與明招把銚。忽飜茶銚。公問。",
    "X83n1578_021:0632a21": "茶罏下是甚麼。朗曰。捧罏神。公曰。既是捧罏神。為甚",
    "X83n1578_021:0632a22": "麼飜却茶。朗曰。事官千日。失在一朝。公拂袖便出。明",
    "X83n1578_021:0632a23": "招曰。朗上座喫却招慶飯了。却向外邊打野榸。朗曰。",
    "X83n1578_021:0632a24": "上座作麼生。招曰。非人得其便。",
    "X83n1578_021:0632b01": "雪竇顯云。當時但踏倒茶罏。復頌云。來問若成風。",
    "X83n1578_021:0632b02": "應機非善巧。堪悲獨眼龍。曾未呈牙爪。牙爪開呈",
    "X83n1578_021:0632b03": "雲雷。逆水之波經幾回。",
    "X83n1578_021:0632b04": "▲谷山行崇禪師謂門弟子曰。吾雖不在。未甞不為",
    "X83n1578_021:0632b05": "諸兄弟。若委悉報恩常為人處。許汝出意想知解五",
    "X83n1578_021:0632b06": "陰身田。若委不得。猶待報恩開兩片皮。方是為人。保",
    "X83n1578_021:0632b07": "汝未出得意想知解。所以古人喚作鬼家活計。蝦蟇",
    "X83n1578_021:0632b08": "衣下客。欲得速疾相應。即如今立地便證驗取識取。",
    "X83n1578_021:0632b09": "有什麼罪過。不然。根思遲迴。且以日及夜。尋究將去。",
    "X83n1578_021:0632b10": "忽然一日覷見。更莫以少為足。更能研窮究竟。乃至",
    "X83n1578_021:0632b11": "婬坊酒肆。若觸若淨。若好若惡。以汝所見事覷教。盡",
    "X83n1578_021:0632b12": "是此境界。入如入律。若更見一法如絲髮許。不見此",
    "X83n1578_021:0632b13": "個事。我說為無明翳障。直須不見有法是別底法。方",
    "X83n1578_021:0632b14": "得圓備。到這裏。更能飜擲自由開合。不成痕縫。如水",
    "X83n1578_021:0632b15": "入水。如火入火。如風入風。如空入空。若能如是。直下",
    "X83n1578_021:0632b16": "提一口劍。刺斷天下人疑網。一如不作相似。所以古",
    "X83n1578_021:0632b17": "人道。繁興大用。舉必全真。若有個漢。到與麼境界。誰",
    "X83n1578_021:0632b18": "敢向前說是說非。何以故。此人是個漢。超諸限量。透",
    "X83n1578_021:0632b19": "出因果。一切處管束此人不得。兄弟。若能如是即可。",
    "X83n1578_021:0632b20": "若未得如此。且直須好與。(此字應誤)莫取次發言吐氣。沈",
    "X83n1578_021:0632b21": "墜却汝。無量劫莫到與麼時。便道報恩不道。",
    "X83n1578_021:0632b22": "▲漳州報恩院道熙禪師因與保福。送書到泉州王",
    "X83n1578_021:0632b23": "太尉。尉問。漳南和尚。近日還為人也無。師曰。若道為",
    "X83n1578_021:0632b24": "人。即屈著和尚。若道不為人。又屈著太尉來問。太尉",
    "X83n1578_021:0632c01": "曰。道取一句。待鐵牛能齧草。木馬解含煙。師曰。某甲",
    "X83n1578_021:0632c02": "惜口喫飯。尉良久。又問。驢來馬來。師曰。驢馬不同途。",
    "X83n1578_021:0632c03": "尉曰。爭得到這裏。師曰。特謝太尉領話。",
    "X83n1578_021:0632c04": "▲招慶省僜禪師初參保福。福一日入大殿覩佛像。",
    "X83n1578_021:0632c05": "乃舉手問師曰。佛恁麼意作麼生。師曰。和尚也是橫",
    "X83n1578_021:0632c06": "身。福曰。一橛我自收取。師曰。和尚非惟橫身。福然之。",
    "X83n1578_021:0632c07": "▲鼓山智嶽禪師初遊方。至鄂州黃龍問。久嚮黃龍。",
    "X83n1578_021:0632c08": "及乎到來。祇見赤斑蛇。龍曰。汝祇見赤斑蛇。不見黃",
    "X83n1578_021:0632c09": "龍。師曰。如何是黃龍。龍曰。滔滔地。師曰。忽遇金翅鳥",
    "X83n1578_021:0632c10": "來。又作麼生。龍曰。性命難存。師曰。恁麼則被他吞却",
    "X83n1578_021:0632c11": "去也。龍曰。謝闍黎供養。師便禮拜。",
    "X83n1578_021:0632c12": "傳燈云。師初未省覺。後至鼓山啟發。始悟微旨。",
    "X83n1578_021:0632c13": "▲報國照禪師佛塔被雷霹。有問。祖佛塔廟。為甚麼",
    "X83n1578_021:0632c14": "却被雷霹。師曰。通天作用。曰既是通天作用。為甚麼",
    "X83n1578_021:0632c15": "却霹佛。師曰。作用處何處見有佛。曰爭奈狼藉何。師",
    "X83n1578_021:0632c16": "曰。見甚麼。",
    "X83n1578_021:0632c17": "▲衢州烏巨山儀宴開明禪師吳興許氏子。於唐乾",
    "X83n1578_021:0632c18": "符三年生。誕之夕。異香滿室。紅光如晝。光啟中。隨父",
    "X83n1578_021:0632c19": "鎮信安。強為娶。師不願。遂遊歷諸方。機契鏡清。歸省",
    "X83n1578_021:0632c20": "父母。乃於郭南剏別舍。以遂師志。舍旁陳司徒廟。有",
    "X83n1578_021:0632c21": "凜禪師像。師往瞻禮。失師所之。後郡守展祀祠下。見",
    "X83n1578_021:0632c22": "師入定於廟後叢竹間。蟻蠧其衣。敗葉沒髀。或者云。",
    "X83n1578_021:0632c23": "是許鎮將之子也。自此三昧忽出忽入。子湖訥禪師。",
    "X83n1578_021:0632c24": "未知師所造淺深。問曰。子所住定。盖小乘定耳。時方",
    "X83n1578_021:0633a01": "啜茶。師呈起槖曰。是大是小。訥駭然。尋謁括蒼唐山",
    "X83n1578_021:0633a02": "德嚴禪師。嚴問。汝何姓。曰姓許。嚴曰。誰許汝。曰不別。",
    "X83n1578_021:0633a03": "嚴默識之。遂與薙染。甞令摘桃浹旬不歸。往尋。見師",
    "X83n1578_021:0633a04": "攀桃倚石。泊然在定。嚴鳴指出之。開運中遊江郎巖。",
    "X83n1578_021:0633a05": "覩石龕。謂弟子慧興曰。予入定此中。汝當礨石塞門。",
    "X83n1578_021:0633a06": "勿以吾為念。興如所戒。明年興意師長往。啟龕視師。",
    "X83n1578_021:0633a07": "素髮被肩。胸臆尚煖。徐自定起。了無異容。復回烏巨。",
    "X83n1578_021:0633a08": "侍郎慎公鎮信安。馥師之道。命義學僧守榮。詰其定",
    "X83n1578_021:0633a09": "相。師不與之辯。榮意輕之。時信安人。競圖師像而尊",
    "X83n1578_021:0633a10": "事。皆獲舍利。榮因媿服。禮像謝愆。亦獲舍利。歎曰。此",
    "X83n1578_021:0633a11": "後不敢以深解測序矣。錢忠懿王。感師見夢。遣使圖",
    "X83n1578_021:0633a12": "像至。適王患目疾。展像作禮。如夢所見。隨雨舍利。目",
    "X83n1578_021:0633a13": "疾頓瘳。因錫號開明。宋太宗聞師定力。加禮延師。師",
    "X83n1578_021:0633a14": "不赴。特以肩輿迎至。便殿咨對。太宗深契。尋即丐歸。",
    "X83n1578_021:0633a15": "淳化元年示寂。壽一百十五。臘五十七。闍維。白光燭",
    "X83n1578_021:0633a16": "天。舍利五色。",
    "X83n1578_021:0633a17": "徽宗政和三年。嘉州路旁大樹。因風摧折。中有一",
    "X83n1578_021:0633a18": "僧禪定。鬚髮被體。指爪遶身。奏聞。帝令肩輿入京。",
    "X83n1578_021:0633a19": "命西天總持三藏。以金磬出其定。遂問。何代僧。曰",
    "X83n1578_021:0633a20": "我乃東林遠法師之弟。名慧持。因遊峩嵋。入定於",
    "X83n1578_021:0633a21": "樹。遠法師無恙否。藏曰。遠法師晉人也。化去七百",
    "X83n1578_021:0633a22": "年矣。持遂寂然。藏問。師既至此。欲歸何所。持曰。陳",
    "X83n1578_021:0633a23": "留縣。復入定。帝製三偈。令繪像頒行。偈曰。七百年",
    "X83n1578_021:0633a24": "來老古錐。定中消息許誰知。爭如隻履西歸去。生",
    "X83n1578_021:0633b01": "死何勞木作皮。藏山於澤亦藏身。天下無藏道可",
    "X83n1578_021:0633b02": "親。寄語莊周休擬議。樹中不是負趨人。有情身不",
    "X83n1578_021:0633b03": "是無情。彼此人人定裏身。會得菩提本無樹。不須",
    "X83n1578_021:0633b04": "辛苦問盧能。",
    "X83n1578_021:0633b05": "▲福州林陽瑞峰院志端禪師本州人也。初參安國。",
    "X83n1578_021:0633b06": "見僧問如何是萬象之中獨露身。國舉一指。其僧不",
    "X83n1578_021:0633b07": "薦。師於是冥契玄旨。乃入室白曰。適來見那僧問話。",
    "X83n1578_021:0633b08": "志端有個省處。國曰。汝見甚麼道理。師亦舉一指曰。",
    "X83n1578_021:0633b09": "這個是甚麼。國然之。師禮謝　謂門弟子曰。佛法無",
    "X83n1578_021:0633b10": "許多般。但凡聖一真。猶存見隔。見存即凡。情忘即佛。",
    "X83n1578_021:0633b11": "教中謂之稱性緣起。則俯仰進止。屈伸謙敬。無一法",
    "X83n1578_021:0633b12": "可轉變有生住異滅相。況我祖師門下。合作何理論",
    "X83n1578_021:0633b13": "　舉拂子曰。曹溪用不盡底。時人喚作頭角生。山僧",
    "X83n1578_021:0633b14": "拈來拂蚊子。薦得乾坤陷落　開寶元年八月。遺偈",
    "X83n1578_021:0633b15": "曰。來年二月二。別汝暫相棄。燒灰散四林。免占檀那",
    "X83n1578_021:0633b16": "地。明年正月二十八日。州民競入山瞻禮。師尚無恙。",
    "X83n1578_021:0633b17": "參問如常。至二月一日。州官率諸官。同至山訊候。經",
    "X83n1578_021:0633b18": "宵。二日齋罷。上堂辭眾。時圓應長老出問曰。雲愁霧",
    "X83n1578_021:0633b19": "慘。大眾嗚咽。未當告別。先賜一言。師垂一足。應曰。法",
    "X83n1578_021:0633b20": "鏡不臨於此土。寶月又照於何方。師曰。非汝境界。應",
    "X83n1578_021:0633b21": "曰。恁麼則漚生漚滅元歸水。師去師來是本常。師作",
    "X83n1578_021:0633b22": "噓聲。復與數僧酬答罷。歸方丈。至亥時問眾曰。世尊",
    "X83n1578_021:0633b23": "滅度時節是何日。曰二月十五日子時。師曰。吾今日",
    "X83n1578_021:0633b24": "子前。遂泊然坐化。閱世七十八。坐六十夏。",
    "X83n1578_021:0633c01": "▲保福清豁禪師參睡龍。龍問曰。豁闍黎見何尊宿",
    "X83n1578_021:0633c02": "來。還悟也未。曰清豁甞訪大章。得個信處。龍於是上",
    "X83n1578_021:0633c03": "堂。集眾召曰。豁闍黎出來。對眾燒香說悟處。老僧與",
    "X83n1578_021:0633c04": "汝證明。師出眾乃拈香曰。香已拈了。悟即不悟。龍大",
    "X83n1578_021:0633c05": "悅而許之　師將順世。遺偈曰。世人休說路行難。鳥",
    "X83n1578_021:0633c06": "道羊腸咫尺間。珍重苧谿谿畔水。汝歸滄海我歸山。",
    "X83n1578_021:0633c07": "即往貴湖卓菴。未幾謂門人曰。吾滅後。將遺骸施諸",
    "X83n1578_021:0633c08": "蟲螘。勿置墳塔。言訖潛入湖頭山。坐磐石。儼然長往。",
    "X83n1578_021:0633c09": "弟子徧覔。而得稟遺戒。延七日。竟無蟲螘侵蝕。闍維",
    "X83n1578_021:0633c10": "散於林間。",
    "X83n1578_021:0633c11": "▲四祖山清皎禪師年七十時。遺偈曰。吾年八十八。",
    "X83n1578_021:0633c12": "滿頭垂白髮。顒顒鎮雙峰。明明千江月。黃梅揚祖教。",
    "X83n1578_021:0633c13": "白兆承宗訣。日日告兒孫。勿令有斷絕。淳化四年癸",
    "X83n1578_021:0633c14": "巳八月二十三日入滅。年八十八。",
    "X83n1578_021:0633c15": "傳燈載此。以師光十八年。而識化期也。會元作臨",
    "X83n1578_021:0633c16": "終時偈。失矣。",
    "X83n1578_021:0633c17": "▲大龍時洪禪師僧問。色身敗壞。如何是堅固法身。",
    "X83n1578_021:0633c18": "師曰。山花開似錦。澗水碧如藍。",
    "X83n1578_021:0633c19": "妙喜拈云。若以此明堪固法身。生身入地獄　雪",
    "X83n1578_021:0633c20": "竇顯頌。問曾不知。答還不會。月冷風高。古巖寒檜。",
    "X83n1578_021:0633c21": "堪笑路逢達道人。不將語默對。手把珊瑚鞭。驪珠",
    "X83n1578_021:0633c22": "盡擊碎。不擊碎增瑕類。國有憲章。三千條罪。",
    "X83n1578_021:0633c23": "▲同安志禪師先同安將示寂。上堂曰。多子塔前宗",
    "X83n1578_021:0633c24": "子秀。五老峰前事若何。如是三舉。莫有對者。師出曰。",
    "X83n1578_021:0634a01": "夜明簾外排班立。萬里歌謠道太平。安曰。須是這驢",
    "X83n1578_021:0634a02": "漢始得。",
    "X83n1578_021:0634a03": "▲廬山佛手巖行因禪師廬山之北有巖。如五指。下",
    "X83n1578_021:0634a04": "有石窟。可三丈餘。師宴處其中。因號佛手巖和尚。不",
    "X83n1578_021:0634a05": "序弟子。有隣菴僧。為之供侍。常有異鹿錦囊鳥。馴擾",
    "X83n1578_021:0634a06": "其側。江南李主。三召不起。乃堅請就棲賢開堂。不逾",
    "X83n1578_021:0634a07": "月潛歸巖室。一日示微疾。謂旁僧曰。日午吾去矣。及",
    "X83n1578_021:0634a08": "期僧報日午也。師下牀行數步。屹然立化。巖上有松",
    "X83n1578_021:0634a09": "一株。同日枯槁。李主備香薪茶毗。塔於巖陰。",
    "X83n1578_021:0634a10": "▲泉州龜洋慧忠禪師會昌初。詔天下廢釋氏教。及",
    "X83n1578_021:0634a11": "宣宗即位。詔重興之。而師笑曰。仙去者未必受籙。成",
    "X83n1578_021:0634a12": "佛者未必須僧。遂過中不食。不宇而禪。迹不出山者",
    "X83n1578_021:0634a13": "三十年。以三偈自見曰。雪後始知松柏操。雲收方見",
    "X83n1578_021:0634a14": "濟淮分。不因世主令還俗。那辨雞羣與鶴羣。多年塵",
    "X83n1578_021:0634a15": "土自騰騰。雖著伽黎未是僧。今日歸來酬本志。不妨",
    "X83n1578_021:0634a16": "留髮候然燈。形容雖變道常存。混俗心源亦不昬。試",
    "X83n1578_021:0634a17": "讀善財巡禮偈。當時豈例是沙門　一旦謂弟子曰。",
    "X83n1578_021:0634a18": "眾生不能解脫者。情累爾。悟道易。明道難。問如何得",
    "X83n1578_021:0634a19": "明道去。師曰。但脫情見。其道自明矣。夫明之為言。信",
    "X83n1578_021:0634a20": "也。如禁蛇人。信其呪力藥力。以蛇綰弄。揣懷袖中無",
    "X83n1578_021:0634a21": "難。未知呪藥等力者。怖駭棄去。但諦見自心。情見便",
    "X83n1578_021:0634a22": "破。今千疑萬慮不得用者。是未見自心者也。忽索香",
    "X83n1578_021:0634a23": "焚罷。安坐而化。塔全身於無了禪師塔之東。",
    "X83n1578_021:0634a24": "▲襄州廣德義禪師謁先廣德。作禮問曰。如何是和",
    "X83n1578_021:0634b01": "尚密密處。德曰。隱身不必須巖谷。闤闠堆堆覩者稀。",
    "X83n1578_021:0634b02": "師曰。恁麼則酌水獻花去也。德曰。忽然雲霧靄。闍黎",
    "X83n1578_021:0634b03": "作麼生。師曰。採汲不虗施。廣德忻然曰。大眾看取第",
    "X83n1578_021:0634b04": "二代廣德。",
    "X83n1578_021:0634b05": "▲襄州廣德周禪師問。教中道。阿逸多不斷煩惱。不",
    "X83n1578_021:0634b06": "修禪定。佛記此人成佛無疑。此理如何。師曰。鹽又盡。",
    "X83n1578_021:0634b07": "炭又無。曰鹽盡炭無時如何。師曰。愁人莫向愁人說。",
    "X83n1578_021:0634b08": "說向愁人愁殺人。",
    "X83n1578_021:0634b09": "妙喜曰。古人恁麼答話。喚作洗脚上船。",
    "X83n1578_021:0634b10": "▲石門慧徹禪師僧問。雲光作牛意旨如何。師曰。陋",
    "X83n1578_021:0634b11": "巷不騎金色馬。回途却著。破襴衫。",
    "X83n1578_021:0634b12": "雲光法師。不事戒律。誌公曰。出家何為。光曰。吾不",
    "X83n1578_021:0634b13": "齋而齋。食而非食。後招報作牛。拽車於途。誌公見",
    "X83n1578_021:0634b14": "之呼曰雲光。牛舉首。誌曰。何不道拽而非拽。牛墮",
    "X83n1578_021:0634b15": "淚跳號而卒。",
    "X83n1578_021:0634b16": "▲益州青城香林院澄遠禪師依雲門。十八年為侍",
    "X83n1578_021:0634b17": "者。門凡接師。則呼曰遠侍者。師應諾。門曰。是甚麼。如",
    "X83n1578_021:0634b18": "此者十八年。一曰方悟。門曰。我乃今更不呼汝矣。師",
    "X83n1578_021:0634b19": "一日辭門。門曰。光含萬象一句。作麼生道。師擬議。門",
    "X83n1578_021:0634b20": "令更住三年。普請鉏地次。有一僧曰。看俗家失火。師",
    "X83n1578_021:0634b21": "曰。那裏火。曰不見那。師曰不見。曰瞎漢。是時一眾皆",
    "X83n1578_021:0634b22": "言遠上座敗闕。後明教寬聞舉曰。須是我遠兄始得",
    "X83n1578_021:0634b23": "　問。美味醍醐。為甚麼變成毒藥。師曰。導江紙貴",
    "X83n1578_021:0634b24": "　問。如何是西來的的意。師曰。坐久成勞。",
    "X83n1578_021:0634c01": "雪竇顯頌云。一個兩個。千萬個脫却籠頭卸却馱。",
    "X83n1578_021:0634c02": "左轉右轉隨後來。子湖要打劉鐵磨。",
    "X83n1578_021:0634c03": "問。一子出家。九族解脫。目連為甚麼母入地獄。師曰",
    "X83n1578_021:0634c04": "確　將示寂。辭知府宋公璫曰。老僧行脚去。通判曰。",
    "X83n1578_021:0634c05": "這僧風狂。八十歲行脚去那裏。宋曰。大善知識。去住",
    "X83n1578_021:0634c06": "自由。歸謂眾曰。老僧四十年。方打成一片。言訖而逝。",
    "X83n1578_021:0634c07": "有僧參舉道者。一日遊山次。僧曰。香林道。老僧四",
    "X83n1578_021:0634c08": "十年。求成一片不可得。此意如何。舉曰。老僧也恁",
    "X83n1578_021:0634c09": "麼。却問其僧。會麼。曰不會。舉示偈曰。香林成一片。",
    "X83n1578_021:0634c10": "老僧也恁麼。不待此月終。重為子決破。至月末。舉",
    "X83n1578_021:0634c11": "遂遷化。",
    "X83n1578_021:0634c12": "▲韶州白雲子祥禪師上堂。諸人會麼。但向街頭市",
    "X83n1578_021:0634c13": "尾屠兒魁劊地獄鑊湯處會取。若恁麼會得。堪與人",
    "X83n1578_021:0634c14": "天為師。若向衲僧門下。天地懸殊。更有一般底。祇向",
    "X83n1578_021:0634c15": "長連牀上。作好人去。汝道。此兩般人。那個有長處。無",
    "X83n1578_021:0634c16": "事珍重　問僧。不壞假名而談實相。作麼生。僧指椅",
    "X83n1578_021:0634c17": "子曰。這個是椅子。師以手撥椅曰。與我將鞋袋來。僧",
    "X83n1578_021:0634c18": "無對。師曰。這虗頭漢。",
    "X83n1578_021:0634c19": "雲門聞乃云。須是我祥兄始得。",
    "X83n1578_021:0634c20": "將示滅。白眾曰。某甲雖提祖印。未盡其中事。諸仁者。",
    "X83n1578_021:0634c21": "且道其中事作麼生。莫是無邊中內外已否。若如是",
    "X83n1578_021:0634c22": "會。即大地如鋪沙。良久曰。去此即他方相見。言訖而",
    "X83n1578_021:0634c23": "寂。",
    "X83n1578_021:0634c24": "▲鼎州德山緣密禪師上堂。我有三句語。示汝諸人。",
    "X83n1578_021:0635a01": "一句函盖乾坤。一句截斷眾流。一句隨波逐浪。作麼",
    "X83n1578_021:0635a02": "生辨。若辨得出。有參學分。若辨不出。長安路上輥輥",
    "X83n1578_021:0635a03": "地。",
    "X83n1578_021:0635a04": "智證傳。以此為雪峰三句。其傳曰。宗師約法。以定",
    "X83n1578_021:0635a05": "綱宗。以簡偏邪。如雪峰三句。玄沙甞言之曰。是汝",
    "X83n1578_021:0635a06": "諸人。見有險惡。見有大蟲刀劍諸事。來逼汝身命。",
    "X83n1578_021:0635a07": "便生無限怖畏。恰如世間畵師。自畵作地獄變相。",
    "X83n1578_021:0635a08": "畵大蟲刀劍了。好好地看著。却自生怕怖。亦不是",
    "X83n1578_021:0635a09": "別人與汝為過。汝如今欲免此幻惑麼。但識取金",
    "X83n1578_021:0635a10": "剛眼睛。若識得。不曾教有纖塵可得露現。何處更",
    "X83n1578_021:0635a11": "有虎狼刀劍解嗋嚇得汝。直至釋迦。如是伎倆。亦",
    "X83n1578_021:0635a12": "覓出頭處不得。所以我向汝道。沙門眼把定世界。",
    "X83n1578_021:0635a13": "函盖乾坤。不漏絲髮。何處更有一物。為汝知見。如",
    "X83n1578_021:0635a14": "是出脫。如是奇特。何不究取。此函盖乾坤句也。又",
    "X83n1578_021:0635a15": "曰。鐘中無鼓響。鼓中無鐘聲。鐘鼓不交參。句句無",
    "X83n1578_021:0635a16": "前後。如壯士展臂。不借他力。如師子遊行。豈求伴",
    "X83n1578_021:0635a17": "侶。此截斷眾流句也。又曰。大唐國內。宗乘未有一",
    "X83n1578_021:0635a18": "人舉唱。設有一人舉唱。盡大地人。失却性命。無孔",
    "X83n1578_021:0635a19": "鐵椎相似。一時亡鋒結舌去。汝諸人。賴我不惜身",
    "X83n1578_021:0635a20": "命。共汝顛倒知見。隨汝狂意。方有申問處。我若不",
    "X83n1578_021:0635a21": "共汝。與麼知問去。汝向什麼處得見我。此隨波逐",
    "X83n1578_021:0635a22": "浪句也。幻寄曰。覺範此語。與古塔主分擘三玄。又",
    "X83n1578_021:0635a23": "何異。圜悟曰。雲門大師。多以一字禪示人。雖一字",
    "X83n1578_021:0635a24": "中。須具三句。此三句。無論是雪峰。是密師語。要之",
    "X83n1578_021:0635b01": "窺其籓者。必圜悟。若覺範。則欲登高。而入淵者也。",
    "X83n1578_021:0635b02": "示眾。俱胝和尚。但有問答。只竪一指頭。寒則普天普",
    "X83n1578_021:0635b03": "地寒。(雪竇云。甚麼處見俱胝老)熱則普天普地熱。",
    "X83n1578_021:0635b04": "雪竇云。莫錯認定盤星。復云。森羅萬象。徹下孤危。",
    "X83n1578_021:0635b05": "大地山河。通上險絕。甚麼處得一指頭禪。妙喜曰。",
    "X83n1578_021:0635b06": "可謂是貴人多忘。",
    "X83n1578_021:0635b07": "上堂。但參活句。莫參死句。活句下薦得。永劫無滯。一",
    "X83n1578_021:0635b08": "塵一佛國。一葉一釋迦。是死句。揚眉瞬目。舉指竪拂。",
    "X83n1578_021:0635b09": "是死句。山河大地。更無誵訛。是死句。時有僧問。如何",
    "X83n1578_021:0635b10": "是活句。師曰。波斯仰面看。曰恁麼則不謬去也。師便",
    "X83n1578_021:0635b11": "打。",
    "X83n1578_021:0635b12": "▲岳州巴陵新開院顥鑒禪師(初到雲門。門曰。雪峰和尚道。開却門達磨",
    "X83n1578_021:0635b13": "來也。語具雲門章中)住後。更不作法嗣書。祇將三轉語上雲門。",
    "X83n1578_021:0635b14": "僧問。如何是道。師曰。明眼人落井。(保寧頌。秋夜霜天月正明。仰觀星象",
    "X83n1578_021:0635b15": "約三更。一條大路平如掌。歸去何妨徹曉行)問。如何是吹毛劍。師曰。珊瑚",
    "X83n1578_021:0635b16": "枝枝撐著月。(雪竇頌。要平不平。大巧若拙。或指或掌。倚天照雪。大冶兮磨礱不下。良工兮拂",
    "X83n1578_021:0635b17": "拭未歇。別別。珊瑚枝枝撐著月)問。如何是提婆宗。師曰。銀盌裏盛雪。",
    "X83n1578_021:0635b18": "(雪竇頌。老新開。端的別。解道銀盌裏盛雪。九十六個應自知。不知却問天邊月。提婆宗提婆宗。赤旛之下起清",
    "X83n1578_021:0635b19": "風)雲門見曰。他後老僧忌日。祇消舉此三轉語。足以",
    "X83n1578_021:0635b20": "報恩　問僧。遊山來。為佛法來。曰清平世界。說甚麼",
    "X83n1578_021:0635b21": "佛法。師曰。好個無事禪客。曰早是多事了也。師曰。上",
    "X83n1578_021:0635b22": "座去年在此過夏了。曰不曾。師曰。與麼則先來不相",
    "X83n1578_021:0635b23": "識。下去。",
    "X83n1578_021:0635b24": "▲隨州雙泉山師寬明教禪師初在雲門。一日聞白",
    "X83n1578_021:0635c01": "槌曰。請師寬充典座。師翻筋斗出眾曰。雲門禪屬我",
    "X83n1578_021:0635c02": "矣。又一日雲門問師。今日喫得幾個胡餅。師曰五個。",
    "X83n1578_021:0635c03": "門曰。露柱喫得幾個。師曰。請和尚茶堂裏喫茶　師",
    "X83n1578_021:0635c04": "一日訪白兆。兆曰。老僧有個木魚頌。師曰。請舉看。兆",
    "X83n1578_021:0635c05": "曰。伏惟爛木一橛。佛與眾生不別。若以杖子擊著。直",
    "X83n1578_021:0635c06": "得聖凡路絕。師曰。此頌有成褫無成褫。兆曰。無成褫。",
    "X83n1578_021:0635c07": "師曰。佛與眾生不別聻。侍僧救曰。有成褫。師曰。直得",
    "X83n1578_021:0635c08": "聖凡路絕聻。當時白兆一眾失色。",
    "X83n1578_021:0635c09": "▲襄州洞山守初宗慧禪師初參雲門。門問。近離甚",
    "X83n1578_021:0635c10": "處。師曰查渡。門曰。夏在甚處。師曰。湖南報慈。曰幾時",
    "X83n1578_021:0635c11": "離彼。師曰。八月二十五。門曰。放汝三頓棒。師至明日。",
    "X83n1578_021:0635c12": "却上問訊。昨日蒙和尚放三頓棒。不知過在甚麼處。",
    "X83n1578_021:0635c13": "門曰。飯袋子。江西湖南便恁麼去。師於言下大悟。遂",
    "X83n1578_021:0635c14": "曰。他後向無人烟處。不蓄一粒米。不種一莖菜。接待",
    "X83n1578_021:0635c15": "十方往來。盡與伊抽釘拔楔。拈却炙脂帽子。脫却鶻",
    "X83n1578_021:0635c16": "臭布衫。教伊灑灑地。作個無事衲僧。豈不快哉。門曰。",
    "X83n1578_021:0635c17": "你身如椰子大。開得如許大口。師便禮拜。",
    "X83n1578_021:0635c18": "雪竇拈云。雲門氣宇如王。拶著便氷消瓦解。當時",
    "X83n1578_021:0635c19": "若據令而行。子孫也未到斷絕　圜悟勤云。大溈",
    "X83n1578_021:0635c20": "真如和尚。愛教人看此因緣。拈人情解。有者道。雲",
    "X83n1578_021:0635c21": "門道近離甚處。山曰查渡。此是放一頓棒。夏在甚",
    "X83n1578_021:0635c22": "處。山曰湖南報慈。此是放一頓棒。幾時離彼中來。",
    "X83n1578_021:0635c23": "山曰八月二十五。此是放一頓棒。分明是三頓棒。",
    "X83n1578_021:0635c24": "且喜沒交涉。又有底道。洞山實頭。所以放他三頓",
    "X83n1578_021:0636a01": "棒。有底道。當時便好一喝。更說如何若何。總是狂",
    "X83n1578_021:0636a02": "解。總不恁麼。畢竟作麼生。所以古人道。承言須會",
    "X83n1578_021:0636a03": "宗。勿自立規矩。拈他情解便會。只為雲門語好。便",
    "X83n1578_021:0636a04": "發得。洞山悟處。一如臨濟見大愚。只被大愚拈他",
    "X83n1578_021:0636a05": "情見。便會得徹。後來僧問洞山。如何是佛。便只道",
    "X83n1578_021:0636a06": "麻三斤。看他那裏是安排得來。祖師門下。一覷便",
    "X83n1578_021:0636a07": "見。那裏有許多般。千聖萬聖挨拶。教人見到這裏。",
    "X83n1578_021:0636a08": "雖然點破綱宗。要且意在未屙時。明眼漢沒窠臼。",
    "X83n1578_021:0636a09": "所以巖頭道。若論戰也。個個立在轉處。向未屙時",
    "X83n1578_021:0636a10": "一覷便見。廓天一路相似。靈利漢疑著處。一點便",
    "X83n1578_021:0636a11": "會。雪竇拈謂。雲門一似霸王相似。因甚麼拶著便",
    "X83n1578_021:0636a12": "氷消瓦解。雪竇嫌雲門老婆心如此。當時真個好",
    "X83n1578_021:0636a13": "打。到這裏。拈則許你拈。會則不許你會。若只恁麼",
    "X83n1578_021:0636a14": "會。又錯了也。當時劈脊便棒趕出去。已放過了也。",
    "X83n1578_021:0636a15": "教他後來道。如何是佛。麻三斤。前也不著村。後也",
    "X83n1578_021:0636a16": "不著店。天下人不奈何。若奈何時。如何鼻孔撩天。",
    "X83n1578_021:0636a17": "示眾。語中有語。名為死句。語中無語。名為活句。諸禪",
    "X83n1578_021:0636a18": "德。作麼生是活句。到這裏。實難得人。若也不動一塵。",
    "X83n1578_021:0636a19": "不撥一境。見事便道答話。長老下脚不得。東西南北。",
    "X83n1578_021:0636a20": "莫知多少。要得去離泥水。活人眼目。舉唱宗風。激揚",
    "X83n1578_021:0636a21": "大事。不道全無。其奈還少。只緣未達其源。落在第八",
    "X83n1578_021:0636a22": "魔境界中。識得個不名不物。無是無非。頭頭物物無",
    "X83n1578_021:0636a23": "不具足。道我得安樂田地。更不求餘。凡有扣擊問難。",
    "X83n1578_021:0636a24": "即便敲牀竪拂。更不惜便施便設。便行便用。向惡水",
    "X83n1578_021:0636b01": "坑裏。頭出頭沒。弄個無尾猢猻。到臘月三十日。鼓也",
    "X83n1578_021:0636b02": "打破。猢猻又走却了。手忙脚亂。一無所成。悔將何及。",
    "X83n1578_021:0636b03": "若是個衲僧。乍可凍殺餓殺。終不著他鶻臭布衫",
    "X83n1578_021:0636b04": "　又曰。言無展事。語不投機。乘言者喪。滯句者迷。於此",
    "X83n1578_021:0636b05": "四句語中。見得分明。也作個脫灑衲僧。根椽片瓦。粥",
    "X83n1578_021:0636b06": "飯因緣。堪與人天為善知識。於此不明。終成莽鹵。",
    "X83n1578_021:0636b07": "林間錄曰。雲菴平生說法。多稱初悟門。度越格量。",
    "X83n1578_021:0636b08": "偶閱舊記。見其寄道友偈并序曰。昔洞山參雲門。",
    "X83n1578_021:0636b09": "悟旨于言下。入佛正知見。所有炙脂帽子。鶻臭布",
    "X83n1578_021:0636b10": "衫。皆脫去。以四句偈明其悟。蓋得展事自在之用。",
    "X83n1578_021:0636b11": "投機善巧之風。故其應機接物。不乘言。不滯句。如",
    "X83n1578_021:0636b12": "師子王。得大自在。於哮吼時。百獸震駭。盖法王法",
    "X83n1578_021:0636b13": "如是故也。又世所傳。見雲門者。皆坐脫立亡。何哉。",
    "X83n1578_021:0636b14": "以無佛法知見故也。因隨句釋以奉寄。曰。大用現",
    "X83n1578_021:0636b15": "前能展事。春來何處不開花。放伊三頓參堂去。四",
    "X83n1578_021:0636b16": "海當知共一家。又曰。千差萬別解投機。明眼宗師",
    "X83n1578_021:0636b17": "在此時。北斗藏身雖有語。出羣消息少人知。又曰。",
    "X83n1578_021:0636b18": "遊山翫水便乘言。自己商量總不偏。鶻臭布衫脫",
    "X83n1578_021:0636b19": "未得。且隨風俗度流年。又曰。滯句乘言是瞽聾。參",
    "X83n1578_021:0636b20": "禪學道自無功。語來不費纖毫力。火裏蝍蟟吞大",
    "X83n1578_021:0636b21": "蟲。",
    "X83n1578_021:0636b22": "又曰。舉唱宗乘。闡揚大教。須得法眼精明。方能鑒辨",
    "X83n1578_021:0636b23": "緇素。切緣真妄一源。水乳同器。到此難分。洞山尋常",
    "X83n1578_021:0636b24": "以心中眼。觀身外相。觀之又觀。乃辨真偽。若不如是。",
    "X83n1578_021:0636c01": "何名善知識。夫善知識者。驅耕夫之牛。奪饑人之食。",
    "X83n1578_021:0636c02": "方名善知識。即今天下。那個是真善知識。諸德參得",
    "X83n1578_021:0636c03": "幾個善知識來也。不是等閑。直須參教徹。覷教透。千",
    "X83n1578_021:0636c04": "聖莫能證明。方顯大丈夫兒。不見釋迦老子。明星出",
    "X83n1578_021:0636c05": "時。豁然大悟。與大地眾生同時成佛。無前後際。豈不",
    "X83n1578_021:0636c06": "暢哉。雖然如是。若遇明眼衲僧。也好劈脊便棒　問。",
    "X83n1578_021:0636c07": "維摩掌擎四世界。未審維摩身在甚處。師曰。在闍黎",
    "X83n1578_021:0636c08": "後底。曰為甚麼在學人後底。師曰。還我話頭來　問。",
    "X83n1578_021:0636c09": "如何是佛。師曰。麻三斤。",
    "X83n1578_021:0636c10": "福嚴良雅。時為首座。師參罷。至首座寮。問曰。我今",
    "X83n1578_021:0636c11": "日答這僧話。得麼。雅曰。恰值某淨髮。師曰。你元來",
    "X83n1578_021:0636c12": "作這去就。拂袖便出。雅曰。這老漢。將謂我明他這",
    "X83n1578_021:0636c13": "話不得。因作偈呈曰。五彩畵牛頭。黃金為點額。春",
    "X83n1578_021:0636c14": "晴二月初。農人皆取則。寒食賀新正。鐵錢三五百。",
    "X83n1578_021:0636c15": "師見深肯之　僧問智門。洞山道麻三斤。意旨如",
    "X83n1578_021:0636c16": "何。門曰。花簇簇。錦簇簇。僧無語。門曰會麼。僧曰不",
    "X83n1578_021:0636c17": "會。門曰。南地竹兮北地木。僧回舉似師。師曰。我不",
    "X83n1578_021:0636c18": "為汝說。為大眾說。遂上堂云。言無展事。語不投機。",
    "X83n1578_021:0636c19": "承言者喪。滯句者迷　雪竇顯頌。金烏急。玉兔速。",
    "X83n1578_021:0636c20": "善應何曾有輕觸。展事投機見洞山。跛鱉盲龜入",
    "X83n1578_021:0636c21": "空谷。花簇簇錦簇簇。南地竹兮北地木。因思長慶",
    "X83n1578_021:0636c22": "陸大夫。解道合笑不合哭。咦。",
    "X83n1578_021:0636c23": "問僧。甚處來。曰汝州。師曰。此去多少。曰七百里。師曰。",
    "X83n1578_021:0636c24": "踏破幾緉草鞋。曰三緉。師曰。甚處得錢買。曰打笠子。",
    "X83n1578_021:0637a01": "師曰。參堂去。僧應諾　問僧。莫便是新到否。曰是。師",
    "X83n1578_021:0637a02": "曰。夜來投棲處。今朝事如何。曰今朝風較急。青山背",
    "X83n1578_021:0637a03": "上行。師曰。不是更道。曰珍重。師便打　問。不向心頭",
    "X83n1578_021:0637a04": "安了義。如何得達祖師言。師曰。六脚蜘蛛上板牀",
    "X83n1578_021:0637a05": "　問。自古及今不從人得。六祖黃梅夜聞何事。師曰。誌",
    "X83n1578_021:0637a06": "公拄杖。曰得用時如何。師曰。用那曲尺作甚麼　問。",
    "X83n1578_021:0637a07": "十二時中行住坐臥自省覺時如何。師曰。看人喫飯。",
    "X83n1578_021:0637a08": "曰爭奈樹影不斜何。師曰。親言出親口　問。金鍮現",
    "X83n1578_021:0637a09": "前。請師辨。師曰。兩脚蝦蟇吞却月　都監太保問。眼",
    "X83n1578_021:0637a10": "處入正受。諸塵三昧起。此意如何。師云。洞山茶碗裏",
    "X83n1578_021:0637a11": "有太保。太保茶碗裏有洞山。太保無語。却將此語問",
    "X83n1578_021:0637a12": "谷隱。隱云。不落無言說。問延慶。慶云。喚甚麼作三昧。",
    "X83n1578_021:0637a13": "幻寄曰。三師恁麼道。忒殺廉纖。若有人問幻寄。如",
    "X83n1578_021:0637a14": "何是眼處入正受諸塵三昧起。但向伊道。過。",
    "X83n1578_021:0637a15": "隨牛狗兒頌。家有一狗兒。騃小人難見。終日隨牛去。",
    "X83n1578_021:0637a16": "未省使人喚。見客不作聲。見人偏能善。擬議上門來。",
    "X83n1578_021:0637a17": "早是輸他便。好好報禪師。須著精神看。任汝靈利人。",
    "X83n1578_021:0637a18": "不覺為死漢　淳化元年秋七月。無疾跏趺而化。",
    "X83n1578_021:0637a19": "▲金陵奉先深禪師同明和尚在眾時。聞僧問法眼。",
    "X83n1578_021:0637a20": "如何是色。眼竪起拂子。或曰雞冠花。或曰貼肉汗衫。",
    "X83n1578_021:0637a21": "二人特往請益。問曰。承聞和尚有三種色語。是否。眼",
    "X83n1578_021:0637a22": "曰是。師曰。鷂子過新羅。便歸眾。時李主在座下不肯。",
    "X83n1578_021:0637a23": "乃白法眼曰。寡人來日致茶筵。請二人重新問話。明",
    "X83n1578_021:0637a24": "日茶罷。備綵一箱劍一口。謂二師曰。上座若問話得",
    "X83n1578_021:0637b01": "是。奉賞雜綵一箱。若問不是。祇賜一劍。法眼陞座。師",
    "X83n1578_021:0637b02": "復出問。今日奉勅問話。師還許也無。眼曰許。曰鷂子",
    "X83n1578_021:0637b03": "過新羅。捧綵便行。大眾一時散去。時法燈作維那。乃",
    "X83n1578_021:0637b04": "鳴鐘集眾。僧堂前勘師。眾集。燈問。承聞二上座久在",
    "X83n1578_021:0637b05": "雲門。有甚奇特因緣。舉一兩則來商量看。師曰。古人",
    "X83n1578_021:0637b06": "道。白鷺下田千點雪。黃鸝上樹一枝花。維那作麼生",
    "X83n1578_021:0637b07": "商量。燈擬議。師打一坐具。便歸眾　師同明和尚。到",
    "X83n1578_021:0637b08": "淮河。見人牽網。有魚從網透出。師曰。明兄俊哉。一似",
    "X83n1578_021:0637b09": "個衲僧相似。明曰。雖然如此。爭如當初不撞入網羅",
    "X83n1578_021:0637b10": "好。師曰。明兄你欠悟在。明至中夜方省。",
    "X83n1578_021:0637b11": "妙喜曰。明上座省得底。且道是網羅裏底。是出網",
    "X83n1578_021:0637b12": "羅底。幻寄曰。催得吳霜點鬢稠。",
    "X83n1578_021:0637b13": "▲韶州雙峰竟欽禪師上堂。進一步則迷理。退一步",
    "X83n1578_021:0637b14": "則失事。饒你一向兀然去。又同無情。僧問。如何得不",
    "X83n1578_021:0637b15": "同無情去。師曰。動轉施為。曰如何得不迷理失事去。",
    "X83n1578_021:0637b16": "師曰。進一步退一步。僧作禮。師曰向來有人恁麼會。",
    "X83n1578_021:0637b17": "老僧不肯伊。曰請師直指。師便打　太平興國二年",
    "X83n1578_021:0637b18": "三月。謂門弟子曰。吾不久去汝矣。可砌個卵塔。五月",
    "X83n1578_021:0637b19": "二十三日工畢。師曰。後日子時行矣。及期。適雲門爽",
    "X83n1578_021:0637b20": "禪師。溫門舜峰諸老夜話。侍者報三更。師索香焚之。",
    "X83n1578_021:0637b21": "合掌而化。",
    "X83n1578_021:0637b22": "▲洞山清稟禪師參雲門。門問。今日離甚處。曰慧林。",
    "X83n1578_021:0637b23": "門舉拄杖曰。慧林大師恁麼去。汝見麼。師曰。深領此",
    "X83n1578_021:0637b24": "問。門顧左右微笑而已。",
    "X83n1578_021:0637c01": "智證傳。大涅槃經曰。所言二諦。其實是一。方便說",
    "X83n1578_021:0637c02": "二。如人醉未吐。見日月轉。謂有轉日及不轉日。醒",
    "X83n1578_021:0637c03": "人但見不轉。不見於轉。轉二為粗。不轉為妙。傳曰。",
    "X83n1578_021:0637c04": "三藏全是轉之二。如彼醉者。大乘經帶一轉二。而",
    "X83n1578_021:0637c05": "說不轉之者一也。起信曰。以一切法本來惟心。實",
    "X83n1578_021:0637c06": "無於念。而有妄心。不覺起念。見諸境界。故說明。以",
    "X83n1578_021:0637c07": "此義例。轉二為粗也。又曰。心性不起。即是大智慧",
    "X83n1578_021:0637c08": "光明義。例不轉為妙也。洞山清稟禪師。惟宴坐。一",
    "X83n1578_021:0637c09": "日呼侍者。下法堂。謂曳木者。無損階砌。侍者出視",
    "X83n1578_021:0637c10": "無有。還白。寂無人跡。稟又使求之。侍者臨簷俯視。",
    "X83n1578_021:0637c11": "乃羣蟻曳蜻蜓翼。緣階而上。盖靜極妙而靈知也。",
    "X83n1578_021:0637c12": "幻寄曰。凡情聖量皆轉也。雖洞見十方。徧聞三界。",
    "X83n1578_021:0637c13": "猶屬聖量之轉。稟師以蟻曳蜻蜓翼為曳木。其靈",
    "X83n1578_021:0637c14": "通昧略。若在夢境。而覺範以靜妙許之。異乎經之",
    "X83n1578_021:0637c15": "所謂不轉為妙哉。如何是不轉。曰蜻蜓翼。",
    "X83n1578_021:0637c16": "▲北禪寂禪師問僧。甚處來。曰黃州。師曰。夏在甚處。",
    "X83n1578_021:0637c17": "曰資福。師曰。福將何資。曰兩重公案。師曰。爭奈在北",
    "X83n1578_021:0637c18": "禪手裏。曰在手裏即放取。師便打。僧不甘。師隨後趁",
    "X83n1578_021:0637c19": "出。",
    "X83n1578_021:0637c20": "▲雲門山朗上座自幼肄業講肆。聞僧問雲門。如何",
    "X83n1578_021:0637c21": "是透法身句。門曰北斗裏藏身。師罔測微旨。遂造雲",
    "X83n1578_021:0637c22": "門。門纔見。便把住曰。道道。師擬議。門托開。乃示頌曰。",
    "X83n1578_021:0637c23": "雲門聳峻白雲低。水急游魚不敢棲。入戶已知來見",
    "X83n1578_021:0637c24": "解。何勞再舉轢中泥。師因斯大悟。",
    "X83n1578_021:0638a02": "指月錄卷之二十一"
}