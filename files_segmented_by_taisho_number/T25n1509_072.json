{
    "T25n1509_072:0562b08": "大智度論釋大如品第五十四卷七十二",
    "T25n1509_072:0562b10": "聖者龍樹造",
    "T25n1509_072:0562b11": "後秦龜茲國三藏鳩摩羅什譯",
    "T25n1509_072:0562b12": "54 大如品【經】爾時，欲界諸天子、色界諸天子以天末",
    "T25n1509_072:0562b13": "栴檀香，以天青蓮華、赤蓮花、紅蓮華、白蓮華",
    "T25n1509_072:0562b14": "遙散佛上，來至佛所，頂禮佛足，一面住，白佛",
    "T25n1509_072:0562b15": "言：「世尊！諸佛阿耨多羅三藐三菩提甚深、難",
    "T25n1509_072:0562b16": "見、難解、不可思惟知、微妙寂滅，智者能知，一",
    "T25n1509_072:0562b17": "切世間所不能信。何以故？是深般若波羅蜜",
    "T25n1509_072:0562b18": "中，如是說：『色即是薩婆若，薩婆若即是色；",
    "T25n1509_072:0562b19": "乃至一切種智即是薩婆若，薩婆若即是一",
    "T25n1509_072:0562b20": "切種智。色如相、薩婆若如相，是一如，無二無",
    "T25n1509_072:0562b21": "別；乃至一切種智如相、薩婆若如相，一如，無",
    "T25n1509_072:0562b22": "二無別。』」",
    "T25n1509_072:0562b23": "佛告欲、色界諸天子：「如是！如是！諸天子！色即",
    "T25n1509_072:0562b24": "是薩婆若，薩婆若即是色；乃至一切種智即",
    "T25n1509_072:0562b25": "是薩婆若，薩婆若即是一切種智。色如相乃",
    "T25n1509_072:0562b26": "至一切種智如相，一如，無二無別。諸天子！以",
    "T25n1509_072:0562b27": "是義故，佛初成道時，心樂嘿然，不樂說法。",
    "T25n1509_072:0562b28": "何以故？是諸佛阿耨多羅三藐三菩提法甚",
    "T25n1509_072:0562b29": "深、難見、難解、不可思惟知、微妙寂滅，智者能",
    "T25n1509_072:0562c01": "知，一切世間所不能信。何以故？阿耨多羅",
    "T25n1509_072:0562c02": "三藐三菩提，無得者、無得處、無得時，是名諸",
    "T25n1509_072:0562c03": "法甚深相，所謂無有二法。諸天子！如虛空",
    "T25n1509_072:0562c04": "甚深故，是法甚深；如甚深故，是法甚深；法性",
    "T25n1509_072:0562c05": "甚深、實際甚深、不可思議、無邊甚深故，是法",
    "T25n1509_072:0562c06": "甚深；無來無去甚深故，是法甚深；不生不滅、",
    "T25n1509_072:0562c07": "無垢無淨、無知無得甚深故，是法甚深。諸天",
    "T25n1509_072:0562c08": "子！我甚深乃至知者、見者甚深故，是法甚深。",
    "T25n1509_072:0562c09": "諸天子！色甚深、受想行識甚深故，是法甚深。",
    "T25n1509_072:0562c10": "檀波羅蜜甚深乃至般若波羅蜜甚深故，是法",
    "T25n1509_072:0562c11": "甚深。內空乃至無法有法空甚深故，是法甚",
    "T25n1509_072:0562c12": "深；四念處甚深乃至一切種智甚深故，是法",
    "T25n1509_072:0562c13": "甚深。」爾時，欲、色界諸天子白佛言：「世尊！",
    "T25n1509_072:0562c14": "是所說法，一切世間所不能信。世尊！是甚深",
    "T25n1509_072:0562c15": "法，不為受色故說，不為捨色故說；不為受",
    "T25n1509_072:0562c16": "受、想、行、識故說，不為捨受、想、行、識故說。不為",
    "T25n1509_072:0562c17": "受須陀洹果故說，不為捨須陀洹果故說；乃",
    "T25n1509_072:0562c18": "至不為受一切種智故說，不為捨一切種智",
    "T25n1509_072:0562c19": "故說。諸世間皆受著行，所謂色是我、是我",
    "T25n1509_072:0562c20": "所，受、想、行、識是我、是我所，乃至十八不共法",
    "T25n1509_072:0562c21": "是我、是我所；須陀洹果是我、是我所，乃至一",
    "T25n1509_072:0562c22": "切種智是我、是我所。」佛告諸天子：「如是！如",
    "T25n1509_072:0562c23": "是！諸天子！是法非為受色故說，非為捨色故",
    "T25n1509_072:0562c24": "說；乃至非為受一切種智故說，非為捨一切",
    "T25n1509_072:0562c25": "種智故說。諸天子！若有菩薩為受色故行，",
    "T25n1509_072:0562c26": "乃至為受一切種智故行，是菩薩不能修般",
    "T25n1509_072:0562c27": "若波羅蜜，不能修禪波羅蜜、毘梨耶波羅蜜、",
    "T25n1509_072:0562c28": "羼提波羅蜜、尸羅波羅蜜、不能修檀波羅蜜，",
    "T25n1509_072:0562c29": "乃至不能修一切種智者。」須菩提白佛言：",
    "T25n1509_072:0563a01": "「世尊！是法隨順一切法。云何是法隨順一切",
    "T25n1509_072:0563a02": "法？是法隨順般若波羅蜜，乃至隨順檀波羅",
    "T25n1509_072:0563a03": "蜜；是法隨順內空，乃至隨順無法有法空；",
    "T25n1509_072:0563a04": "是法隨順四念處，乃至隨順一切種智。是法",
    "T25n1509_072:0563a05": "無礙，不礙於色，不礙受、想、行、識，乃至不礙一",
    "T25n1509_072:0563a06": "切種智。諸天子！是法名無礙相，如虛空等",
    "T25n1509_072:0563a07": "故，如、法性、法住、實際、不可思議性等故，空、無",
    "T25n1509_072:0563a08": "相、無作等故。是法不生相，色不生，不可得故；",
    "T25n1509_072:0563a09": "受、想、行、識不生，不可得故；乃至一切種智不",
    "T25n1509_072:0563a10": "生，不可得故。是法無處，色處不可得故；受、想、",
    "T25n1509_072:0563a11": "行、識處不可得故，乃至一切種智處不可得",
    "T25n1509_072:0563a12": "故。」是時欲、色界諸天子白佛言：「世尊！須菩",
    "T25n1509_072:0563a13": "提是佛子，隨佛生。何以故？須菩提所說皆與",
    "T25n1509_072:0563a14": "空合。」爾時，須菩提語諸天子：「汝等言：『須菩提",
    "T25n1509_072:0563a15": "是佛子，隨佛生。』云何為隨佛生？諸天子！如",
    "T25n1509_072:0563a16": "相故，須菩提隨佛生。何以故？如來如相不來",
    "T25n1509_072:0563a17": "不去，須菩提如相亦不來不去，是故須菩提",
    "T25n1509_072:0563a18": "隨佛生。「復次，須菩提從本已來隨佛生。何",
    "T25n1509_072:0563a19": "以故？如來如相即是一切法如相，一切法如",
    "T25n1509_072:0563a20": "相即是如來如相。是如相中亦無如相，是故",
    "T25n1509_072:0563a21": "須菩提",
    "T25n1509_072:0563a22": "為隨佛生。「復次，如來如常住相，須菩提如亦",
    "T25n1509_072:0563a23": "常住相；如來如相無異無別，須菩提如相亦",
    "T25n1509_072:0563a24": "無異無別，是故須菩提為隨佛生。如來如相",
    "T25n1509_072:0563a25": "無有礙處，一切法如相亦無礙處；是如來",
    "T25n1509_072:0563a26": "如相、一切法如相，一如，無二無別。是如相無",
    "T25n1509_072:0563a27": "作，終不不如，是故是如相一如，無二無別，",
    "T25n1509_072:0563a28": "是故須菩提為隨佛生。如來如相一切處無",
    "T25n1509_072:0563a29": "念無別，須菩提如相亦如是，一切處無念無",
    "T25n1509_072:0563b01": "別；如來如相不異不別、不可得，須菩提如相",
    "T25n1509_072:0563b02": "亦如是，以是故須菩提為隨佛生。如來如相",
    "T25n1509_072:0563b03": "不遠離諸法如相，是如終不不如；是故須",
    "T25n1509_072:0563b04": "菩提如不有異，為隨佛生，亦無所隨。「復次，",
    "T25n1509_072:0563b05": "如來如相不過去、不未來、不現在，諸法如相",
    "T25n1509_072:0563b06": "亦不過去、不未來、不現在，是故須菩提為隨",
    "T25n1509_072:0563b07": "佛生。「復次，如來如不在過去如中，過去如亦",
    "T25n1509_072:0563b08": "不在如來如中；如來如不在未來如中，未來",
    "T25n1509_072:0563b09": "如不在如來如中；如來如不在現在如中，現",
    "T25n1509_072:0563b10": "在如不在如來如中。過去未來現在如、如來",
    "T25n1509_072:0563b11": "如，一如，無二無別。色如、如來如，受想行",
    "T25n1509_072:0563b12": "識如、如來如，是色如、受想行識如、如來如，一",
    "T25n1509_072:0563b13": "如，無二無別；我如乃至知者見者如、如來如，",
    "T25n1509_072:0563b14": "一如，無二無別；檀波羅蜜如乃至般若波羅",
    "T25n1509_072:0563b15": "蜜如、內空如乃至無法有法空如、四念處如",
    "T25n1509_072:0563b16": "乃至一切種智如、如來如，一如，無二無別。」",
    "T25n1509_072:0563b17": "「須菩提！菩薩摩訶薩得是如故，名為如來。」",
    "T25n1509_072:0563b18": "說是〈如相品〉時，是三千大千世界大地六種",
    "T25n1509_072:0563b19": "振動：東踊西沒，西踊東沒；南踊北沒，北",
    "T25n1509_072:0563b20": "踊南沒；中央踊四邊沒，四邊踊中央沒。",
    "T25n1509_072:0563b21": "【論】問曰：若般若波羅蜜無不甚深，何以或",
    "T25n1509_072:0563b22": "時讚甚深？答曰：般若波羅蜜中，或時分別",
    "T25n1509_072:0563b23": "諸法空，是淺；或時說「世間法即同涅槃」，是",
    "T25n1509_072:0563b24": "深。色等諸法即是佛法，聽者聞說，心信佛",
    "T25n1509_072:0563b25": "語，自智慧不及故言「甚深」。譬如河水，有洄",
    "T25n1509_072:0563b26": "復深處、有淺處。問曰：諸天所讚法甚深，一",
    "T25n1509_072:0563b27": "切世間所不能信，何用說為？答曰：一切有",
    "T25n1509_072:0563b28": "二種：一者、名字一切，二者、實一切。如此中",
    "T25n1509_072:0563b29": "說名字一切，以多不信故言「一切」。如此",
    "T25n1509_072:0563c01": "中說「微妙寂滅，智者能知」，知者必有信，先",
    "T25n1509_072:0563c02": "信後知故。復次，是般若波羅蜜，惟佛能知。",
    "T25n1509_072:0563c03": "眾生聞所說而信者，此中不名為信；智慧",
    "T25n1509_072:0563c04": "知已，名為信。問曰：若爾者，何以言「微妙，智者",
    "T25n1509_072:0563c05": "能知」？答曰：一切世間無能遍盡知諸佛智",
    "T25n1509_072:0563c06": "者，寂滅，智者能知少分。如須陀洹於無上",
    "T25n1509_072:0563c07": "道得少分，所謂斷三結；如是諸道，展轉增",
    "T25n1509_072:0563c08": "多。若世間都不信者，云何有諸道？以是故",
    "T25n1509_072:0563c09": "言「寂滅，智者能知」。阿耨多羅三藐三菩提即",
    "T25n1509_072:0563c10": "是般若波羅蜜，但名字異——在菩薩心中為",
    "T25n1509_072:0563c11": "般若，在佛心中名阿耨多羅三藐三菩提。",
    "T25n1509_072:0563c12": "是中說「色等法即是薩婆若，薩婆若即是",
    "T25n1509_072:0563c13": "色等法」。此中說「色等法如、薩婆若如，無二無",
    "T25n1509_072:0563c14": "別」。佛可諸天子意，更說因緣：「如名色等諸",
    "T25n1509_072:0563c15": "法真實相。」譬如除宮殿及諸陋廬，如燒栴",
    "T25n1509_072:0563c16": "檀及雜木，其處虛空無異；色及薩婆若等",
    "T25n1509_072:0563c17": "諸法，求其實，皆是如。以是義故，佛初成道",
    "T25n1509_072:0563c18": "時，心樂嘿然，不樂說法——知甚深法，凡夫",
    "T25n1509_072:0563c19": "人難悟故。復次，是法無二故甚深，如虛空",
    "T25n1509_072:0563c20": "故甚深，如、法性等甚深故甚深。爾時，諸天子",
    "T25n1509_072:0563c21": "知是法無可取相，白佛言：「是所說法，一切",
    "T25n1509_072:0563c22": "世間所不能信，是法不為受色等法故",
    "T25n1509_072:0563c23": "說。」佛可其言，「若有菩薩為受色等故行菩",
    "T25n1509_072:0563c24": "薩道，不能修般若波羅蜜等諸功德」。須菩",
    "T25n1509_072:0563c25": "提白佛言：「世尊！是般若波羅蜜相，隨順一",
    "T25n1509_072:0563c26": "切法，無所障礙。」何以故？於般若波羅蜜亦",
    "T25n1509_072:0563c27": "不著。說不障礙因緣：「如虛空等故。」譬如壁",
    "T25n1509_072:0563c28": "中先有空相，小兒以橛釘之，力少故不入，大",
    "T25n1509_072:0563c29": "力者能入；行者亦如是，色等諸法中，自有如",
    "T25n1509_072:0564a01": "實相，智慧力少故，不能令空，大智者能知。",
    "T25n1509_072:0564a02": "是故說：「諸法無礙，如虛空平等。」色等法不生，",
    "T25n1509_072:0564a03": "亦不可得，以是故名「不生」。非但色等不生，",
    "T25n1509_072:0564a04": "若不生法可得，則非畢竟空，非名無得。無",
    "T25n1509_072:0564a05": "住處亦如是。爾時，諸天子白佛言：「世尊！須",
    "T25n1509_072:0564a06": "菩提隨佛生。何以故？所知所說皆與空合。」",
    "T25n1509_072:0564a07": "復次，經說有三種子：一者、不隨順生，二者、隨",
    "T25n1509_072:0564a08": "順生，三者、勝生。世人皆願二種子：隨順子，",
    "T25n1509_072:0564a09": "勝子。佛法中惟欲一種：隨順生，以無有",
    "T25n1509_072:0564a10": "勝佛故。佛子有五，皆從口生、法生：須陀洹",
    "T25n1509_072:0564a11": "乃至阿羅漢，入正位菩薩。辟支佛雖佛法中",
    "T25n1509_072:0564a12": "種因緣，無佛時自能得道，不得言從佛口",
    "T25n1509_072:0564a13": "生，因緣遠故。諸漏盡者，是隨順生。須菩提於",
    "T25n1509_072:0564a14": "漏盡中，常樂畢竟空，是隨順生。何以故？所",
    "T25n1509_072:0564a15": "行法不可破壞如虛空，佛法如是相，是名",
    "T25n1509_072:0564a16": "隨佛生。問曰：何以不說入法位菩薩隨順",
    "T25n1509_072:0564a17": "佛生？答曰：有人言：漏未盡故不說，須菩提",
    "T25n1509_072:0564a18": "漏盡故說。有人言：入無餘涅槃者，是第一",
    "T25n1509_072:0564a19": "清淨。阿羅漢末後身住有餘涅槃，近無餘",
    "T25n1509_072:0564a20": "涅槃門故說。菩薩雖有深利智慧，往返生",
    "T25n1509_072:0564a21": "死中，是故不說。有人言：般若有二種：一者、",
    "T25n1509_072:0564a22": "唯與大菩薩說，二者、三乘共說。共聲聞說中，",
    "T25n1509_072:0564a23": "須菩提是隨佛生；但與菩薩說時，不說須",
    "T25n1509_072:0564a24": "菩提隨佛生。何以故？法性生身大菩薩，是中",
    "T25n1509_072:0564a25": "無有結業生身，但有變化生身，滅三毒、出",
    "T25n1509_072:0564a26": "三界，教化眾生、淨佛世界故，住於世間，",
    "T25n1509_072:0564a27": "此中都無一切聲聞人。佛大慈悲心，菩薩心亦",
    "T25n1509_072:0564a28": "爾，是名菩薩隨生；須菩提但取涅槃故，",
    "T25n1509_072:0564a29": "不說隨生。此經共二乘說。須菩提知般若",
    "T25n1509_072:0564b01": "波羅蜜甚深，法性生身菩薩力大。諸天雖",
    "T25n1509_072:0564b02": "讚，不應受，語諸天子言：「諸法如一相，所謂",
    "T25n1509_072:0564b03": "無相，是因緣故隨佛生，如不異故。」如經中",
    "T25n1509_072:0564b04": "說如：「如來如相不來不去，須菩提如相亦不",
    "T25n1509_072:0564b05": "來不去。」",
    "T25n1509_072:0564b06": "復次，如來如畢竟空，一切法如亦畢竟空。一",
    "T25n1509_072:0564b07": "切法如中攝須菩提如，是故須菩提用如來",
    "T25n1509_072:0564b08": "如故隨佛生。復次，如如來如無憶想分別、",
    "T25n1509_072:0564b09": "常住、如虛空，須菩提如亦如是。是故須菩提",
    "T25n1509_072:0564b10": "隨佛生。復次，如如來如得無礙解脫故，一",
    "T25n1509_072:0564b11": "切法中無罣礙；一切法如亦如是，於一",
    "T25n1509_072:0564b12": "切法中亦無罣礙。如來如、一切法如，一如無",
    "T25n1509_072:0564b13": "異；須菩提如亦入一切法如故，是以隨佛",
    "T25n1509_072:0564b14": "生。復次，諸法如相無作、無作者，如來如相",
    "T25n1509_072:0564b15": "亦如是；須菩提如，一切法如攝，故隨佛生。復",
    "T25n1509_072:0564b16": "次，如如來如相，一切處常無憶想分別；須菩",
    "T25n1509_072:0564b17": "提如，一切法如攝，故隨佛生。復次，如來如相",
    "T25n1509_072:0564b18": "不離一切法如。正觀一切法，名為佛；一切",
    "T25n1509_072:0564b19": "法是因緣，佛是果報，是故說：「如來如不離一",
    "T25n1509_072:0564b20": "切法如。」是如實故常如，無不如時；須菩提",
    "T25n1509_072:0564b21": "如亦如是不異，故隨佛生，亦無法可隨。復",
    "T25n1509_072:0564b22": "次，如來如相無憶想分別、出過三世，一切法",
    "T25n1509_072:0564b23": "如亦如是；須菩提如亦出三世，是故隨佛",
    "T25n1509_072:0564b24": "生。復次，如來如不在過去如中，何以故？如來",
    "T25n1509_072:0564b25": "空，過去亦畢竟空，是故空不在空中住；譬",
    "T25n1509_072:0564b26": "如虛空不住虛空中。未來、現在亦如是。「三",
    "T25n1509_072:0564b27": "世如、如來如，不二不分別」者，三世如，空、無相、",
    "T25n1509_072:0564b28": "無生無滅等；如來如亦如是。三世如無障",
    "T25n1509_072:0564b29": "礙，如過去世無窮無邊，未來世亦無窮無邊，",
    "T25n1509_072:0564c01": "現在世亦無窮無邊；如來如亦如是。此三",
    "T25n1509_072:0564c02": "世十方無窮無邊，須菩提如亦如是。復次，",
    "T25n1509_072:0564c03": "五眾如乃至一切種智如、如來如，無二無",
    "T25n1509_072:0564c04": "別。何以故？色等諸法和合故有如來。如是如",
    "T25n1509_072:0564c05": "來，不得言「但是色等法」，亦不得言「離色等",
    "T25n1509_072:0564c06": "法」，亦不得言「色等法在如來中」，亦不得言",
    "T25n1509_072:0564c07": "「如來在色等法中」，亦不得言「色等法屬如",
    "T25n1509_072:0564c08": "來」，亦不得言「無如來」。五眾色等法中假名",
    "T25n1509_072:0564c09": "如來。如來如即是一切法如，是故說「色等法",
    "T25n1509_072:0564c10": "如、如來如，不二不別」。凡夫人見有二有別，聖",
    "T25n1509_072:0564c11": "人觀無二無別；聖人可信，凡夫人所見不",
    "T25n1509_072:0564c12": "可信。佛語須菩提：「是名為如，佛因此如",
    "T25n1509_072:0564c13": "故，名為如來。」如來者，如實行來到佛法中。",
    "T25n1509_072:0564c14": "說是如時，地六種震動，如上說。",
    "T25n1509_072:0564c15": "【經】是時，諸欲天子、諸色天子以天末栴檀香",
    "T25n1509_072:0564c16": "散佛上，及散須菩提上，白佛言：「未曾有也！世",
    "T25n1509_072:0564c17": "尊！須菩提以如來如隨佛生。」須菩提復為",
    "T25n1509_072:0564c18": "諸天子說言：「諸天子！須菩提不從色中隨佛",
    "T25n1509_072:0564c19": "生，亦不從色如中隨佛生；不離色隨佛生，",
    "T25n1509_072:0564c20": "亦不離色如隨佛生。須菩提不從受、想、行、識",
    "T25n1509_072:0564c21": "中隨佛生，亦不從受、想、行、識如中隨佛生；不",
    "T25n1509_072:0564c22": "離受、想、行、識隨佛生，亦不離受、想、行、識如隨",
    "T25n1509_072:0564c23": "佛生。乃至不從一切種智中隨佛生，亦不從",
    "T25n1509_072:0564c24": "一切種智如中隨佛生；不離一切種智隨佛",
    "T25n1509_072:0564c25": "生，亦不離一切種智如隨佛生。須菩提不從",
    "T25n1509_072:0564c26": "無為中隨佛生，亦不從無為如中隨佛生；不",
    "T25n1509_072:0564c27": "離無為隨佛生，亦不離無為如隨佛生。何",
    "T25n1509_072:0564c28": "以故？是一切法皆無所有、不可得，無隨生者，",
    "T25n1509_072:0564c29": "亦無隨生法。」",
    "T25n1509_072:0565a01": "爾時，舍利弗白佛言：「世尊！是如實不虛，法相、",
    "T25n1509_072:0565a02": "法住、法位甚深；是中色不可得，色如不可得。",
    "T25n1509_072:0565a03": "何以故？色尚不可得，何況色如當可得！受、",
    "T25n1509_072:0565a04": "想、行、識不可得，受、想、行、識如不可得，何以故？",
    "T25n1509_072:0565a05": "受、想、行、識尚不可得，何況受、想、行、識如當可",
    "T25n1509_072:0565a06": "得！乃至一切種智不可得，一切種智如不可",
    "T25n1509_072:0565a07": "得。何以故？一切種智尚不可得，何況一切種",
    "T25n1509_072:0565a08": "智如當可得！」佛告舍利弗：「如是！如是！舍利弗！",
    "T25n1509_072:0565a09": "是如實不虛，法相、法住、法位甚深，是中色不",
    "T25n1509_072:0565a10": "可得，色如不可得。何以故？色尚不可得，何況",
    "T25n1509_072:0565a11": "色如當可得！乃至一切種智不可得，一切種",
    "T25n1509_072:0565a12": "智如不可得。何以故？一切種智尚不可得，",
    "T25n1509_072:0565a13": "何況一切種智如當可得！」舍利弗說是如相",
    "T25n1509_072:0565a14": "時，二百比丘不受一切法故，漏盡得阿羅",
    "T25n1509_072:0565a15": "漢；五百比丘尼，遠塵離垢，諸法中得法眼",
    "T25n1509_072:0565a16": "淨，生天、人中；五千諸菩薩摩訶薩得無生",
    "T25n1509_072:0565a17": "忍法；六千菩薩諸法不受故，漏盡，心得",
    "T25n1509_072:0565a18": "解脫，成阿羅漢。「舍利弗！是六千菩薩先世",
    "T25n1509_072:0565a19": "值五百佛，親近供養，於五百佛法中，行布施、",
    "T25n1509_072:0565a20": "持戒、忍辱、精進、禪定，無般若波羅蜜、無方便",
    "T25n1509_072:0565a21": "力故，行別異相；作是念：『是施、是持戒、是忍辱、",
    "T25n1509_072:0565a22": "是精進、是禪定。』無般若波羅蜜、無方便力故，",
    "T25n1509_072:0565a23": "布施、持戒、忍辱、精進、禪定，行別異相；行別",
    "T25n1509_072:0565a24": "異相故，不得無異相；不得無異相故，不得入",
    "T25n1509_072:0565a25": "菩薩位；不得入菩薩位故，得須陀洹果乃至",
    "T25n1509_072:0565a26": "阿羅漢果。舍利弗！菩薩摩訶薩雖有道，若空、",
    "T25n1509_072:0565a27": "若無相、若無作法，遠離般若波羅蜜、無方便",
    "T25n1509_072:0565a28": "力故，便於實際作證，取聲聞乘。」",
    "T25n1509_072:0565a29": "舍利弗白佛言：「世尊！何因緣故，俱行空、無",
    "T25n1509_072:0565b01": "相、無作法，遠離方便力故，於實際作證取聲",
    "T25n1509_072:0565b02": "聞乘？菩薩摩訶薩亦修空、無相、無作法，有方",
    "T25n1509_072:0565b03": "便力故，得阿耨多羅三藐三菩提？」佛告舍利",
    "T25n1509_072:0565b04": "弗：「有菩薩遠離薩婆若心，修空、無相、無作法，",
    "T25n1509_072:0565b05": "無方便力故，取聲聞乘。舍利弗！復有菩薩摩",
    "T25n1509_072:0565b06": "訶薩不遠離薩婆若心，修空、無相、無作法，有",
    "T25n1509_072:0565b07": "方便力故，入菩薩位，得阿耨多羅三藐三菩",
    "T25n1509_072:0565b08": "提。",
    "T25n1509_072:0565b09": "「舍利弗！譬如有鳥，身長百由旬，若二百、三",
    "T25n1509_072:0565b10": "百由旬，而無有翅，從三十三天，自投閻浮提。",
    "T25n1509_072:0565b11": "舍利弗！於汝意云何？是鳥中道作是念：『欲還",
    "T25n1509_072:0565b12": "上三十三天。』能得還不？」「不得也！世尊！」「舍利",
    "T25n1509_072:0565b13": "弗！是鳥復作是願：『到閻浮提，欲使身不痛不",
    "T25n1509_072:0565b14": "惱。』舍利弗！於汝意云何？是鳥得不痛不惱",
    "T25n1509_072:0565b15": "不？」舍利弗言：「不得也！世尊！是鳥到地，若痛、若",
    "T25n1509_072:0565b16": "惱、若死、若死等苦。何以故？世尊！是鳥身大",
    "T25n1509_072:0565b17": "而無翅故。」「舍利弗！菩薩摩訶薩亦如是，雖如",
    "T25n1509_072:0565b18": "恒河沙等劫修布施、持戒、忍辱、精進、禪定，發大",
    "T25n1509_072:0565b19": "事、生大心，為得阿耨多羅三藐三菩提故受無",
    "T25n1509_072:0565b20": "量願；是菩薩遠離般若波羅蜜、方便力故，",
    "T25n1509_072:0565b21": "若墮阿羅漢、若墮辟支佛道。何以故？是菩薩",
    "T25n1509_072:0565b22": "遠離薩婆若心，布施、持戒、忍辱、精進、禪定，無",
    "T25n1509_072:0565b23": "般若波羅蜜、無方便力故，墮聲聞地、若辟支",
    "T25n1509_072:0565b24": "佛道中。舍利弗！菩薩摩訶薩雖念過去、未",
    "T25n1509_072:0565b25": "來、現在諸佛持戒、禪定、智慧、解脫、解脫知見，",
    "T25n1509_072:0565b26": "取相受持；是人不知不解諸佛戒、定、慧、解脫、",
    "T25n1509_072:0565b27": "解脫知見，但聞空、無相、無作名字聲，而取",
    "T25n1509_072:0565b28": "名字聲迴向阿耨多羅三藐三菩提。菩薩摩",
    "T25n1509_072:0565b29": "訶薩若如是迴向，住聲聞、辟支佛地中，不能",
    "T25n1509_072:0565c01": "得過。何以故？遠離般若波羅蜜及方便力，",
    "T25n1509_072:0565c02": "持諸善根迴向阿耨多羅三藐三菩提故。「舍",
    "T25n1509_072:0565c03": "利弗！有菩薩摩訶薩從初發意已來，不遠",
    "T25n1509_072:0565c04": "離薩婆若心，行布施、持戒、忍辱、精進、禪定，不",
    "T25n1509_072:0565c05": "遠離般若波羅蜜及方便力故，不取相；於",
    "T25n1509_072:0565c06": "過去、未來、現在諸佛戒、定、慧、解脫、解脫知見，",
    "T25n1509_072:0565c07": "不取空解脫門相，不取無相、無作解脫門相。",
    "T25n1509_072:0565c08": "舍利弗！當知是菩薩摩訶薩不墮聲聞、辟支",
    "T25n1509_072:0565c09": "佛道，直至阿耨多羅三藐三菩提。何以故？",
    "T25n1509_072:0565c10": "是菩薩摩訶薩從初發心已來行布施不取",
    "T25n1509_072:0565c11": "相，持戒、忍辱、精進、禪定不取相；過去、未來、現",
    "T25n1509_072:0565c12": "在諸佛戒、定、慧、解脫、解脫知見不取相。",
    "T25n1509_072:0565c13": "舍利弗！是名菩薩方便力，以離相心行布施、",
    "T25n1509_072:0565c14": "持戒、忍辱、精進、禪定，乃至離相心行一切種",
    "T25n1509_072:0565c15": "智。」舍利弗白佛言：「世尊！如我解佛所說義，",
    "T25n1509_072:0565c16": "若菩薩摩訶薩不遠離般若波羅蜜、方便力，",
    "T25n1509_072:0565c17": "當知是菩薩近阿耨多羅三藐三菩提。何以",
    "T25n1509_072:0565c18": "故？是菩薩摩訶薩從初發心已來無法可知，",
    "T25n1509_072:0565c19": "若色，若受、想、行、識乃至一切種智。世尊！有求",
    "T25n1509_072:0565c20": "菩薩道善男子、善女人遠離般若波羅蜜、方",
    "T25n1509_072:0565c21": "便力，當知是人於阿耨多羅三藐三菩提，或",
    "T25n1509_072:0565c22": "得、或不得。何以故？世尊！是求菩薩道善男",
    "T25n1509_072:0565c23": "子、善女人所有布施皆取相，所有持戒、忍辱、",
    "T25n1509_072:0565c24": "精進、禪定皆取相。以是故，是善男子、善女人",
    "T25n1509_072:0565c25": "於阿耨多羅三藐三菩提不定。世尊！以是因",
    "T25n1509_072:0565c26": "緣故，菩薩摩訶薩欲得阿耨多羅三藐三菩",
    "T25n1509_072:0565c27": "提，不應遠離般若波羅蜜、方便力。是菩薩摩",
    "T25n1509_072:0565c28": "訶薩住般若波羅蜜、方便力中，以無得無相",
    "T25n1509_072:0565c29": "心，應修布施、持戒、忍辱、精進、禪定；乃至以",
    "T25n1509_072:0566a01": "無得無相心，應修一切種智。」",
    "T25n1509_072:0566a02": "【論】釋曰：「諸天子歡喜，以末栴檀香，散佛及",
    "T25n1509_072:0566a03": "須菩提上。歎言『希有！世尊！須菩提以如來",
    "T25n1509_072:0566a04": "如隨佛生』」者，諸天子意謂：「須菩提智慧力故，",
    "T25n1509_072:0566a05": "令一切法皆如佛法，是故說隨佛生。」",
    "T25n1509_072:0566a06": "須菩提知諸天子心少貴尚是諸法如，是故",
    "T25n1509_072:0566a07": "須菩提欲斷諸天子心故說：「是如畢竟空",
    "T25n1509_072:0566a08": "相。」以四種破著如心，所謂：「須菩提不在色",
    "T25n1509_072:0566a09": "中，不在色如中，不以色等、不以色等如，",
    "T25n1509_072:0566a10": "不離色等、不離色等如，隨佛生。」佛此中",
    "T25n1509_072:0566a11": "自說因緣：「此法皆空、不可得。」舍利弗言：「世",
    "T25n1509_072:0566a12": "尊！是如甚深！是如中但色等法不可得，何況",
    "T25n1509_072:0566a13": "色等法如當可得！」問曰：何者是色等法？何者",
    "T25n1509_072:0566a14": "是色等法如？答曰：色等法，眼所見等諸法；",
    "T25n1509_072:0566a15": "如名「色等法實相，不虛誑」。人於色等如法",
    "T25n1509_072:0566a16": "中錯謬故，或起不善業墮惡道中，或起善",
    "T25n1509_072:0566a17": "業生於人天中，終歸磨滅，還生諸苦。或",
    "T25n1509_072:0566a18": "起無漏業，應求大利而取小乘，不得畢",
    "T25n1509_072:0566a19": "竟清淨如相故。色等法皆是作法、有為、虛妄、",
    "T25n1509_072:0566a20": "從顛倒生、凡夫所憶想分別行處，是故色",
    "T25n1509_072:0566a21": "等法虛妄，不即是如。知色等法如實故即是",
    "T25n1509_072:0566a22": "如，因色等法得如名，是故言：「不離色等",
    "T25n1509_072:0566a23": "法得如。」色等法入如中，皆一相無異；是故",
    "T25n1509_072:0566a24": "須菩提謙言：「非但我隨佛生，一切法亦如",
    "T25n1509_072:0566a25": "是相。」舍利弗讚歎須菩提所說：「色等法亦畢",
    "T25n1509_072:0566a26": "竟空，何況如！」因若空，何況果！聞如是甚深",
    "T25n1509_072:0566a27": "如相，眾生各得道利益。",
    "T25n1509_072:0566a28": "問曰：是般若波羅蜜為菩薩說，何故六千",
    "T25n1509_072:0566a29": "人成阿羅漢道？答曰：佛知必有難者，自為",
    "T25n1509_072:0566b01": "舍利弗說因緣：「是人無般若波羅蜜、無方",
    "T25n1509_072:0566b02": "便力。」過去作功德，無方便故，邪行不正，是",
    "T25n1509_072:0566b03": "人離般若波羅蜜故，深著善法；今從佛聞",
    "T25n1509_072:0566b04": "般若波羅蜜，深厭世間，慈悲心薄故求自利，",
    "T25n1509_072:0566b05": "不受一切法，即得阿羅漢，於般若無咎。",
    "T25n1509_072:0566b06": "如人持器詣海，隨器大小，各自取足。問",
    "T25n1509_072:0566b07": "曰：如經說：「六千菩薩無般若波羅蜜、方便",
    "T25n1509_072:0566b08": "力故，行五波羅蜜，不得是無分別法，作阿",
    "T25n1509_072:0566b09": "羅漢。」若一切聖人皆得無為法，得無為法",
    "T25n1509_072:0566b10": "即是無分別，何以此中說「不得無分別法，",
    "T25n1509_072:0566b11": "作阿羅漢」？答曰：非說今世聽法時；乃是過",
    "T25n1509_072:0566b12": "去五百世時，不得般若、方便，修集五波",
    "T25n1509_072:0566b13": "羅蜜功德，以是故言：「不得無分別。」失菩薩",
    "T25n1509_072:0566b14": "信等五根；失菩薩信等五根故，雖聞般若，",
    "T25n1509_072:0566b15": "不得如菩薩所聞即於實際作證。問曰：",
    "T25n1509_072:0566b16": "俱行空、無相、無作，何以一人得作佛、一人",
    "T25n1509_072:0566b17": "作阿羅漢？答曰：雖有種種因緣，得阿羅漢",
    "T25n1509_072:0566b18": "大因緣，所謂離薩婆若心行空等故。「大鳥」",
    "T25n1509_072:0566b19": "者，金翅鳥在於天上，如此間人鳥雀等無",
    "T25n1509_072:0566b20": "異。是鳥所以不來者，此鳥食龍，翅出毒",
    "T25n1509_072:0566b21": "風，扇一切人眼失明故。是鳥初出𣫘，羽翼",
    "T25n1509_072:0566b22": "未成，意欲飛去，即時墮落，中道心悔：「我未",
    "T25n1509_072:0566b23": "應飛。」還欲住本天，上舍摩梨樹上；是鳥身",
    "T25n1509_072:0566b24": "大，羽翼未成，不能舉身。「鳥身」，是菩薩身。「大」",
    "T25n1509_072:0566b25": "者，世世廣集五波羅蜜功德。「無兩翅」者，是",
    "T25n1509_072:0566b26": "無般若波羅蜜、無方便。「須彌山」者，是三界。",
    "T25n1509_072:0566b27": "「虛空」，是無量佛法。「未應飛而飛」者，是菩薩功",
    "T25n1509_072:0566b28": "德未成滿，欲行菩薩三解脫門、欲遊無量",
    "T25n1509_072:0566b29": "佛法虛空中而自退沒，是心雖欲願作佛",
    "T25n1509_072:0566c01": "而不能得。「若死」者，是阿羅漢道；「死等」者，辟支",
    "T25n1509_072:0566c02": "佛道。「若痛、若惱」者，失菩薩本願功德。佛自結",
    "T25n1509_072:0566c03": "句：「乃至住是無得無相心中應布施等。」此",
    "T25n1509_072:0566c04": "經中合喻，義自明了，故不說。",
    "T25n1509_072:0566c05": "【經】爾時，欲、色界諸天子白佛言：「世尊！阿耨",
    "T25n1509_072:0566c06": "多羅三藐三菩提難得！何以故？是菩薩摩訶",
    "T25n1509_072:0566c07": "薩，應知一切諸法已，得阿耨多羅三藐三菩",
    "T25n1509_072:0566c08": "提，是法亦不可得。」佛言：「如是！如是！諸天",
    "T25n1509_072:0566c09": "子！阿耨多羅三藐三菩提難得！我亦得一切",
    "T25n1509_072:0566c10": "法、一切種智已，得阿耨多羅三藐三菩提，",
    "T25n1509_072:0566c11": "亦無所得，無能知、無可知、亦無知者。何以故？",
    "T25n1509_072:0566c12": "諸法畢竟淨故。」須菩提白佛言：「世尊！如佛所",
    "T25n1509_072:0566c13": "說，阿耨多羅三藐三菩提難得。如我解佛所",
    "T25n1509_072:0566c14": "說義，我心思惟，是阿耨多羅三藐三菩提易",
    "T25n1509_072:0566c15": "得。何以故？無有得阿耨多羅三藐三菩提者，",
    "T25n1509_072:0566c16": "亦無可得法。一切法、一切法相空，無法可得、",
    "T25n1509_072:0566c17": "無能得者。何以故？一切法空故。亦無法可",
    "T25n1509_072:0566c18": "增，亦無法可減。所謂布施、持戒、忍辱、精進、禪",
    "T25n1509_072:0566c19": "定乃至一切種智，是法皆無可得者、無能得",
    "T25n1509_072:0566c20": "者。世尊！以是因緣故，我意謂阿耨多羅三",
    "T25n1509_072:0566c21": "藐三菩提為易得。何以故？世尊！色色相空，",
    "T25n1509_072:0566c22": "受、想、行，識識相空，乃至一切種智一切種智",
    "T25n1509_072:0566c23": "相空。」舍利弗語須菩提：「若一切法空如虛空，",
    "T25n1509_072:0566c24": "虛空不作是念：『我當得阿耨多羅三藐三菩",
    "T25n1509_072:0566c25": "提。』若菩薩摩訶薩信解一切諸法空如虛空，",
    "T25n1509_072:0566c26": "是阿耨多羅三藐三菩提易得者，今恒河沙",
    "T25n1509_072:0566c27": "等諸菩薩摩訶薩求阿耨多羅三藐三菩提，",
    "T25n1509_072:0566c28": "何以故退還？須菩提！以是故，知阿耨多羅三",
    "T25n1509_072:0566c29": "藐三菩提不易得。」須菩提語舍利弗：「於意",
    "T25n1509_072:0567a01": "云何？色於阿耨多羅三藐三菩提退還不？」舍",
    "T25n1509_072:0567a02": "利弗言：「不。」「受、想、行、識於阿耨多羅三藐三菩",
    "T25n1509_072:0567a03": "提退還不？」舍利弗言：「不。」「乃至一切種智於阿",
    "T25n1509_072:0567a04": "耨多羅三藐三菩提退還不？」舍利弗言：「不。」「離",
    "T25n1509_072:0567a05": "色，有法於阿耨多羅三藐三菩提退還不？」舍",
    "T25n1509_072:0567a06": "利弗言：「不。」「離受、想、行、識，有法於阿耨多羅三",
    "T25n1509_072:0567a07": "藐三菩提退還不？」舍利弗言：「不。」「乃至離一切",
    "T25n1509_072:0567a08": "種智，有法於阿耨多羅三藐三菩提退還不？」",
    "T25n1509_072:0567a09": "舍利弗言：「不。」「舍利弗！於意云何？色如相於",
    "T25n1509_072:0567a10": "阿耨多羅三藐三菩提退還不？」舍利弗言：「不。」",
    "T25n1509_072:0567a11": "「受、想、行、識如相乃至一切種智如相於阿耨",
    "T25n1509_072:0567a12": "多羅三藐三菩提退還不？」舍利弗言：「不。」「離色",
    "T25n1509_072:0567a13": "如相，有法於阿耨多羅三藐三菩提退還不？」",
    "T25n1509_072:0567a14": "舍利弗言：「不。」「離受、想、行、識如相，乃至離一切",
    "T25n1509_072:0567a15": "種智如相，有法於阿耨多羅三藐三菩提退",
    "T25n1509_072:0567a16": "還不？」舍利弗言：「不。」「舍利弗！於意云何？如於阿",
    "T25n1509_072:0567a17": "耨多羅三藐三菩提退還不？」舍利弗言：「不。」",
    "T25n1509_072:0567a18": "「法性、法住、法位、實際、不可思議性於阿耨",
    "T25n1509_072:0567a19": "多羅三藐三菩提退還不？」舍利弗言：「不。」「舍利",
    "T25n1509_072:0567a20": "弗！於意云何？離如，有法於阿耨多羅三藐三",
    "T25n1509_072:0567a21": "菩提退還不？」",
    "T25n1509_072:0567a22": "舍利弗言：「不。」「離法性、法住、法位、實際、不可思",
    "T25n1509_072:0567a23": "議性，有法於阿耨多羅三藐三菩提退還不？」",
    "T25n1509_072:0567a24": "舍利弗言：「不。」須菩提語舍利弗言：「若諸法",
    "T25n1509_072:0567a25": "畢竟不可得，何等法於阿耨多羅三藐三菩",
    "T25n1509_072:0567a26": "提退還？」舍利弗語須菩提：「如須菩提所說，是",
    "T25n1509_072:0567a27": "法忍中，無有菩薩於阿耨多羅三藐三菩提退",
    "T25n1509_072:0567a28": "還者。若不退還，佛說求道者有三種：阿羅漢",
    "T25n1509_072:0567a29": "道、辟支佛道、佛道。是三種為無分別。如須菩",
    "T25n1509_072:0567b01": "提說，獨有一菩薩求佛道！」是時，富樓那彌多",
    "T25n1509_072:0567b02": "羅尼子語舍利弗：「應當問須菩提：『為有一菩",
    "T25n1509_072:0567b03": "薩乘不？』」",
    "T25n1509_072:0567b04": "爾時，舍利弗問須菩提：「須菩提！為欲說有一",
    "T25n1509_072:0567b05": "菩薩乘？」須菩提語舍利弗：「於諸法如中，欲",
    "T25n1509_072:0567b06": "使有三乘人——聲聞乘、辟支佛乘、佛乘耶？」舍利",
    "T25n1509_072:0567b07": "弗言：「不也。」「舍利弗！三乘分別中，有如可得不？」",
    "T25n1509_072:0567b08": "舍利弗言：「不也。」「舍利弗！是如有若一相、若二",
    "T25n1509_072:0567b09": "相、若三相不？」舍利弗言：「不也。」「舍利弗！汝欲於",
    "T25n1509_072:0567b10": "如中乃至有一菩薩不？」舍利弗言：「不也。」「如是",
    "T25n1509_072:0567b11": "四種中，三乘人不可得。舍利弗！云何作是念",
    "T25n1509_072:0567b12": "『是求聲聞乘人，是求辟支佛乘人，是求佛",
    "T25n1509_072:0567b13": "乘人』？舍利弗！菩薩摩訶薩聞是諸法如相，心",
    "T25n1509_072:0567b14": "不驚、不沒、不悔、不疑，是名菩薩摩訶薩能成",
    "T25n1509_072:0567b15": "就阿耨多羅三藐三菩提。」爾時，佛讚須菩提",
    "T25n1509_072:0567b16": "言：「善哉！善哉！須菩提！汝所說者，皆是佛力。須",
    "T25n1509_072:0567b17": "菩提！若菩薩摩訶薩聞說是如無有諸法別",
    "T25n1509_072:0567b18": "異，心不驚、不怖、不畏、不難、不沒、不悔，當知是",
    "T25n1509_072:0567b19": "菩薩能成就阿耨多羅三藐三菩提。」舍利弗",
    "T25n1509_072:0567b20": "白佛言：「世尊！成就何等菩提？」佛言：「成就佛阿",
    "T25n1509_072:0567b21": "耨多羅三藐三菩提。」【論】釋曰：爾時，諸天子",
    "T25n1509_072:0567b22": "作是念，白佛言：「世尊！阿耨多羅三藐三菩",
    "T25n1509_072:0567b23": "提難得！何以故？一切法畢竟空，而菩薩求",
    "T25n1509_072:0567b24": "佛道，觀行修集，成佛、度眾生，是法亦不可得。」",
    "T25n1509_072:0567b25": "佛可其言，自身為證：「我坐道場，以一切種",
    "T25n1509_072:0567b26": "得一切法，亦無一定相可得。」須菩提言：「世",
    "T25n1509_072:0567b27": "尊！如我意：『阿耨多羅三藐三菩提易得。』一",
    "T25n1509_072:0567b28": "切法畢竟常空故，是中無得者、無可得法，無",
    "T25n1509_072:0567b29": "障無礙、無所修、無所斷故。」爾時，舍利弗言：「若",
    "T25n1509_072:0567c01": "佛道易得者，何以故恒河沙等無量菩薩求",
    "T25n1509_072:0567c02": "佛道，若一、若二作佛，餘者皆退還？」須菩提答",
    "T25n1509_072:0567c03": "舍利弗：「色於阿耨多羅三藐三菩提退還不？",
    "T25n1509_072:0567c04": "受、想、行、識乃至一切種智退還不？」答言：「不也！」",
    "T25n1509_072:0567c05": "何以故？色等法畢竟空，無有退還。色等法",
    "T25n1509_072:0567c06": "如無二相，亦無分別，故無退還。「離色等法，",
    "T25n1509_072:0567c07": "更有法退還不？」答言：離色等更無有法，是",
    "T25n1509_072:0567c08": "故言「不也」。「離色等法如，更有法退還不？」答",
    "T25n1509_072:0567c09": "言：如破色等法已，如亦自空，是故言「不」。法",
    "T25n1509_072:0567c10": "性、法位乃至不可思議性亦如是。須菩提語",
    "T25n1509_072:0567c11": "舍利弗：「若法無退還，何以故言『如恒河沙",
    "T25n1509_072:0567c12": "等菩薩退還』？」舍利弗答：「如須菩提所說，法忍",
    "T25n1509_072:0567c13": "中則無退還。」「法忍」者，是法門、法修、法行。入須",
    "T25n1509_072:0567c14": "菩提所說法門中，則無退還；出是法門，則",
    "T25n1509_072:0567c15": "有退還。舍利弗雖現受須菩提語，亦自",
    "T25n1509_072:0567c16": "引佛法作難：「若無退者，盡當作佛，何以說",
    "T25n1509_072:0567c17": "有三乘？」須菩提還以如相四句破三乘。佛",
    "T25n1509_072:0567c18": "歎須菩提：「善哉！若菩薩聞如中無三乘分",
    "T25n1509_072:0567c19": "別，不恐怖，是菩薩即能成無上道。」問曰：若",
    "T25n1509_072:0567c20": "佛說「菩薩成阿耨多羅三藐三菩提」，舍利弗",
    "T25n1509_072:0567c21": "何以故問「成就何等菩提」？答曰：各各有無",
    "T25n1509_072:0567c22": "上，舍利弗疑故，問：「何等道無上？」答：「大乘無上。」",
    "T25n1509_072:0567c23": "復次，須菩提以畢竟空智慧，破著三乘心，",
    "T25n1509_072:0567c24": "佛讚：「善哉！」須菩提言：「菩薩聞是，心不沒、不",
    "T25n1509_072:0567c25": "怖，則能成就阿耨多羅三藐三菩提。」舍利",
    "T25n1509_072:0567c26": "弗問：「三乘菩提無定相，今言成就菩提，成",
    "T25n1509_072:0567c27": "何等菩提？」佛言：「成就佛阿耨多羅三藐三菩",
    "T25n1509_072:0567c28": "提。」若入畢竟空門，一切法盡一相；若出畢",
    "T25n1509_072:0567c29": "竟空，三乘則有異。今佛分別諸法故說有",
    "T25n1509_072:0568a01": "上、中、下乘，不為畢竟空故說。",
    "T25n1509_072:0568a02": "【經】須菩提白佛言：「世尊！若菩薩摩訶薩欲",
    "T25n1509_072:0568a03": "成就阿耨多羅三藐三菩提，應云何行？」佛言：",
    "T25n1509_072:0568a04": "「應起等心，於一切眾生亦以等心與語，無",
    "T25n1509_072:0568a05": "有偏黨；於一切眾生中起大慈心，亦以大慈",
    "T25n1509_072:0568a06": "心與語；於一切眾生中下意，亦以下意與語；",
    "T25n1509_072:0568a07": "於一切眾生中應生安隱心，亦以安隱心與",
    "T25n1509_072:0568a08": "語；於一切眾生中應生無礙心，亦以無礙心",
    "T25n1509_072:0568a09": "與語；於一切眾生中應生無惱心，亦以無",
    "T25n1509_072:0568a10": "惱心與語；於一切眾生中應生愛敬心，如父、",
    "T25n1509_072:0568a11": "如母、如兄、如弟、如姊、如妹、如兒子、如親族、知",
    "T25n1509_072:0568a12": "識，亦以愛敬心與語。是菩薩摩訶薩亦應",
    "T25n1509_072:0568a13": "自不殺生，亦教人不殺生，讚不殺生法，歡",
    "T25n1509_072:0568a14": "喜讚歎諸不殺生者；乃至自行不邪見，亦教",
    "T25n1509_072:0568a15": "他人不行邪見，讚不邪見法，歡喜讚歎不邪",
    "T25n1509_072:0568a16": "見者。如是，須菩提！菩薩摩訶薩欲成就阿",
    "T25n1509_072:0568a17": "耨多羅三藐三菩提，當如是行。「復次，須菩提！",
    "T25n1509_072:0568a18": "菩薩摩訶薩欲成就阿耨多羅三藐三菩提，",
    "T25n1509_072:0568a19": "應自行初禪，亦教他人行初禪，讚歎行初禪",
    "T25n1509_072:0568a20": "法，歡喜讚歎行初禪者；二禪、三禪、四禪亦如",
    "T25n1509_072:0568a21": "是。「復次，須菩提！菩薩摩訶薩欲成就阿耨",
    "T25n1509_072:0568a22": "多羅三藐三菩提，應自行慈心，亦教人行慈",
    "T25n1509_072:0568a23": "心，讚歎行慈心法，歡喜讚歎行慈心者；悲、",
    "T25n1509_072:0568a24": "喜、捨心亦如是。自行虛空處，亦教人行虛空",
    "T25n1509_072:0568a25": "處，讚歎行虛空處法，歡喜讚歎行虛空處",
    "T25n1509_072:0568a26": "者；識處、無所有處、非有想非無想處亦如",
    "T25n1509_072:0568a27": "是。",
    "T25n1509_072:0568a28": "自具足檀波羅蜜，亦教人具足檀波羅蜜，",
    "T25n1509_072:0568a29": "讚歎具足檀波羅蜜法，歡喜讚歎具足檀波",
    "T25n1509_072:0568b01": "羅蜜者；尸羅、羼提、毘梨耶、禪、般若波羅蜜亦",
    "T25n1509_072:0568b02": "如是。「復次，菩薩摩訶薩欲成就阿耨多羅三",
    "T25n1509_072:0568b03": "藐三菩提，自行內空，亦教人行內空，讚歎",
    "T25n1509_072:0568b04": "行內空法，歡喜讚歎行內空者；乃至無法",
    "T25n1509_072:0568b05": "有法空亦如是。自行四念處，亦教人行四念",
    "T25n1509_072:0568b06": "處，讚歎行四念處法，歡喜讚歎行四念處",
    "T25n1509_072:0568b07": "者；乃至八聖道分亦如是。自修空三昧、無相、",
    "T25n1509_072:0568b08": "無作三昧，亦教人修空、無相、無作三昧，讚",
    "T25n1509_072:0568b09": "歎修空、無相、無作三昧法，歡喜讚歎修空、無",
    "T25n1509_072:0568b10": "相、無作三昧者。自行八背捨，亦教人行八背",
    "T25n1509_072:0568b11": "捨，讚歎行八背捨法，歡喜讚歎行八背捨者。",
    "T25n1509_072:0568b12": "自行九次第定，亦教人行九次第定，讚歎行",
    "T25n1509_072:0568b13": "九次第定法，歡喜讚歎行九次第定者。自具",
    "T25n1509_072:0568b14": "足佛十力，亦教人具足佛十力，讚歎具足佛",
    "T25n1509_072:0568b15": "十力法，歡喜讚歎具足佛十力者；自行四無",
    "T25n1509_072:0568b16": "所畏、四無礙智、十八不共法、大慈大悲，亦教",
    "T25n1509_072:0568b17": "人行四無所畏乃至大慈大悲，讚歎行四無",
    "T25n1509_072:0568b18": "所畏乃至大慈大悲法，歡喜讚歎行四無所",
    "T25n1509_072:0568b19": "畏乃至大慈大悲者。自逆順觀十二因緣，亦",
    "T25n1509_072:0568b20": "教人逆順觀十二因緣，讚歎逆順觀十二因",
    "T25n1509_072:0568b21": "緣法，歡喜讚歎逆順觀十二因緣者。須菩",
    "T25n1509_072:0568b22": "提！菩薩摩訶薩欲成就阿耨多羅三藐三菩",
    "T25n1509_072:0568b23": "提應如是行！「復次，須菩提！菩薩摩訶薩欲",
    "T25n1509_072:0568b24": "成就阿耨多羅三藐三菩提，自應知苦、斷集、",
    "T25n1509_072:0568b25": "滅證、修道，亦教人知苦、斷集、滅證、修道，",
    "T25n1509_072:0568b26": "讚歎知苦、斷集、滅證、修道法，歡喜讚歎知苦、",
    "T25n1509_072:0568b27": "斷集、滅證、修道者。自生須陀洹果證智而",
    "T25n1509_072:0568b28": "不證實際，亦教人著須陀洹果中，讚歎須陀",
    "T25n1509_072:0568b29": "洹果法，歡喜讚歎得須陀洹果者；斯陀含果、",
    "T25n1509_072:0568c01": "阿那含果、阿羅漢果亦如是。自生辟支佛道",
    "T25n1509_072:0568c02": "證知而不證辟支佛道，亦教人著辟支佛道",
    "T25n1509_072:0568c03": "中，讚歎辟支佛道法，歡喜讚歎得辟支佛道",
    "T25n1509_072:0568c04": "者。自入菩薩位，亦教人入菩薩位，讚歎入",
    "T25n1509_072:0568c05": "菩薩位法，歡喜讚歎入菩薩位者。自淨佛世",
    "T25n1509_072:0568c06": "界、成就眾生，亦教人淨佛世界、成就眾生，",
    "T25n1509_072:0568c07": "讚歎淨佛世界、成就眾生法，歡喜讚歎淨佛",
    "T25n1509_072:0568c08": "世界、成就眾生者。自起菩薩神通，亦教人",
    "T25n1509_072:0568c09": "起菩薩神通，讚歎起菩薩神通法，歡喜",
    "T25n1509_072:0568c10": "讚歎起菩薩神通者。自生一切種智，亦教",
    "T25n1509_072:0568c11": "人生一切種智，讚歎生一切種智法，歡喜",
    "T25n1509_072:0568c12": "讚歎生一切種智者。自斷一切結使習，亦",
    "T25n1509_072:0568c13": "教人斷一切結使習，讚歎斷一切結使習法，",
    "T25n1509_072:0568c14": "歡喜讚歎斷一切結使習者。須菩提！菩薩摩",
    "T25n1509_072:0568c15": "訶薩欲成就阿耨多羅三藐三菩提應如是",
    "T25n1509_072:0568c16": "行！「復次，須菩提！菩薩摩訶薩欲成就阿耨",
    "T25n1509_072:0568c17": "多羅三藐三菩提，自取壽命成就，亦教人取",
    "T25n1509_072:0568c18": "壽命成就，讚歎取壽命成就法，歡喜讚歎取",
    "T25n1509_072:0568c19": "壽命成就者。自成就法住，亦教人成就法住，",
    "T25n1509_072:0568c20": "讚歎成就法住法，歡喜讚歎成就法住者。",
    "T25n1509_072:0568c21": "須菩提！菩薩摩訶薩欲成就阿耨多羅三藐",
    "T25n1509_072:0568c22": "三菩提，應如是行，亦應如是學般若波羅蜜",
    "T25n1509_072:0568c23": "方便力！是菩薩如是學、如是行時，當得無",
    "T25n1509_072:0568c24": "礙色，得無礙受、想、行、識，乃至得無礙法住。何",
    "T25n1509_072:0568c25": "以故？是菩薩摩訶薩從本已來，不受色，不受",
    "T25n1509_072:0568c26": "受、想、行、識，乃至不受一切種智。何以故？色",
    "T25n1509_072:0568c27": "不受者為非色，乃至一切種智不受者為非",
    "T25n1509_072:0568c28": "一切種智。」說是菩薩行品時，二千菩薩得",
    "T25n1509_072:0568c29": "無生法忍。【論】釋曰：須菩提問：「菩薩欲成",
    "T25n1509_072:0569a01": "無上道者，云何應行？」佛答：「應起等心，於一",
    "T25n1509_072:0569a02": "切眾生無有偏黨。」五眾和合，假名眾生，如",
    "T25n1509_072:0569a03": "車、如林。一切眾生者，盡舉十方六道，無有",
    "T25n1509_072:0569a04": "遺餘。一切眾生法，各行三分：怨、親、中人。佛今",
    "T25n1509_072:0569a05": "教菩薩等心，一切眾生皆有親愛想，莫生",
    "T25n1509_072:0569a06": "怨心，莫生中人心。復次，眾生有二種：愛及",
    "T25n1509_072:0569a07": "憎。佛言：「於一切眾生離是二心，莫生憎、愛。」",
    "T25n1509_072:0569a08": "愛者，貪欲，煩惱心，不應行；當行慈愛心。世",
    "T25n1509_072:0569a09": "間法，愛念妻子、牛馬等，憎惡怨賊等。菩薩轉",
    "T25n1509_072:0569a10": "此世間法，但行慈愛心於一切眾生。復次，「等",
    "T25n1509_072:0569a11": "心」者，菩薩生法喜，於一切眾生，欲令皆至",
    "T25n1509_072:0569a12": "佛道；菩薩自捨憎愛心，亦捨眾生憎愛心",
    "T25n1509_072:0569a13": "加己。世間有三種人：惡、大惡、惡中惡；善、大",
    "T25n1509_072:0569a14": "善、善中善。惡者，如人以惡事加己，還報之",
    "T25n1509_072:0569a15": "以惡事。諸佛法於一切眾生平等心，不應",
    "T25n1509_072:0569a16": "起惡念，何況起身行、口行！大惡者，如無人",
    "T25n1509_072:0569a17": "侵己，而以惡加人。惡中惡者，如人以好",
    "T25n1509_072:0569a18": "心供給慈念，而反以惡心毀害，如是等惡，",
    "T25n1509_072:0569a19": "名惡中惡。善者，如人以好事於己，還以",
    "T25n1509_072:0569a20": "善報。大善者，如人於己無善，而以善事利",
    "T25n1509_072:0569a21": "益。善中善者，如人以惡事害於己，而以",
    "T25n1509_072:0569a22": "善事乃至身命供養，是名善中善。菩薩捨",
    "T25n1509_072:0569a23": "是三惡，過是二種善，行第六心於一切眾",
    "T25n1509_072:0569a24": "生。問曰：是菩薩未得法身，云何能行是心？",
    "T25n1509_072:0569a25": "答曰：是菩薩求無上道，應行無上法，受如",
    "T25n1509_072:0569a26": "是難為苦行，乃成無上道。譬如估客，於",
    "T25n1509_072:0569a27": "險道中備受諸苦，乃得大利。復次，是菩薩",
    "T25n1509_072:0569a28": "聞佛法正體——所謂畢竟空，無我、無我所，無",
    "T25n1509_072:0569a29": "一定實法，所見、所聞、所知皆是虛誑，如幻、如",
    "T25n1509_072:0569b01": "夢；深信是法故，能以身命供養怨賊。復次，",
    "T25n1509_072:0569b02": "菩薩知此身從罪業煩惱顛倒因緣生，所見、",
    "T25n1509_072:0569b03": "所聞皆是虛誑罪垢之本；若有人來欲加害",
    "T25n1509_072:0569b04": "於我，我宜歡喜受之，以此弊身而得無上",
    "T25n1509_072:0569b05": "道利，何為不與！復次，菩薩發心，深愛眾生，",
    "T25n1509_072:0569b06": "欲利益故，自以己身供養怨賊，欲令眾",
    "T25n1509_072:0569b07": "生効己所行；以有眾生說法教者不必",
    "T25n1509_072:0569b08": "肯受故，以身教令其信受。復次，多有人發",
    "T25n1509_072:0569b09": "言求無上道而身行不稱；亦以是故，菩薩",
    "T25n1509_072:0569b10": "以身教之，令堅心行此難事。欲求無上",
    "T25n1509_072:0569b11": "道，當行善中善法，為此難事，爾乃可得。如",
    "T25n1509_072:0569b12": "是等無量因緣，自以身命供養怨賊。問曰：",
    "T25n1509_072:0569b13": "等心、慈心有何等異？答曰：等心者是四無",
    "T25n1509_072:0569b14": "量心，慈心者是一無量。有人言：初捨怨親是",
    "T25n1509_072:0569b15": "等心，後加愍念是慈心。復次，有人言：等心者，",
    "T25n1509_072:0569b16": "觀眾生如如、實際、法性，是法皆無為、無量故",
    "T25n1509_072:0569b17": "等；愛念眾生，是名慈心。所以不說悲心",
    "T25n1509_072:0569b18": "者，悲心或憂念眾生，積集此心，心則退沒。",
    "T25n1509_072:0569b19": "或有眾生不愛菩薩悲念，言：「汝何以不自",
    "T25n1509_072:0569b20": "憂其身而念他人？」慈心無如是事，易攝",
    "T25n1509_072:0569b21": "眾生故，但說慈心。問曰：若眾生有三種：上、",
    "T25n1509_072:0569b22": "中、下，菩薩福德智慧積集故，應是大人，云何",
    "T25n1509_072:0569b23": "言「於一切眾生中起下意」？答曰：菩薩作",
    "T25n1509_072:0569b24": "是念：「一切法無常，一切眾生上、中、下皆歸磨",
    "T25n1509_072:0569b25": "滅，是中何者是大？何者是小？人以世法故",
    "T25n1509_072:0569b26": "有大小。」復次，大小不定，此國以為大，餘國",
    "T25n1509_072:0569b27": "以為小；於此為大，於彼為小；如今世卑賤，",
    "T25n1509_072:0569b28": "後世為天王。如是業因緣，在世間輪轉，貴",
    "T25n1509_072:0569b29": "賤大小無定。如水火貴賤隨時，用捨無定。",
    "T25n1509_072:0569c01": "復次，菩薩雖有功德，知是功德畢竟空、如",
    "T25n1509_072:0569c02": "幻、如夢，不著此功德，不有是大小。復次，",
    "T25n1509_072:0569c03": "一切眾生中有佛道因緣者，唯佛能知。菩薩",
    "T25n1509_072:0569c04": "作是念：「若我以眾生形貌、才能——以此事",
    "T25n1509_072:0569c05": "輕者，則為輕未來佛；若輕佛則為永了。」復",
    "T25n1509_072:0569c06": "次，菩薩作是念：「我誓度一切眾生；若眾生無",
    "T25n1509_072:0569c07": "所得，我則孤負眾生。」譬如主人請客，則應",
    "T25n1509_072:0569c08": "敬客而自卑；若無所供設，是則負愧於客。",
    "T25n1509_072:0569c09": "復次，以自大心故，則喜生瞋恚；憍慢是瞋之",
    "T25n1509_072:0569c10": "本，瞋是一切重罪之根。若菩薩於眾生起",
    "T25n1509_072:0569c11": "下心，眾生若罵、若打，則無恚恨；譬如大家打",
    "T25n1509_072:0569c12": "奴，奴不敢瞋恨。若菩薩自高、意下眾生者，",
    "T25n1509_072:0569c13": "眾生侵害，忿然生怒；如奴打大家，則起瞋",
    "T25n1509_072:0569c14": "怒。下意有如是等種種利益故，菩薩應當",
    "T25n1509_072:0569c15": "行。「安隱心」者，與今世、後世、究竟樂，非如父",
    "T25n1509_072:0569c16": "母、知識與現世樂。菩薩若以等心、慈心、下心",
    "T25n1509_072:0569c17": "利益眾生時，若有不知恩人來惱菩薩，不",
    "T25n1509_072:0569c18": "信所行，謂為欺誑，為求名故，無有實事；",
    "T25n1509_072:0569c19": "又為魔所使，來惱菩薩，惡中之惡，不識恩",
    "T25n1509_072:0569c20": "分。菩薩等心，於此通達無礙。得是無礙心",
    "T25n1509_072:0569c21": "已，眾生雖有大罪大過，但欲利益，不生惱",
    "T25n1509_072:0569c22": "心。慈心、安隱，無礙、不惱心。譬如孝子愛敬",
    "T25n1509_072:0569c23": "父母，如兄、如弟、如姊妹、如兒女，無婬欲",
    "T25n1509_072:0569c24": "心而生愛敬慈念。世人但能愛敬所親，菩",
    "T25n1509_072:0569c25": "薩普及一切。得是柔軟清淨好心，名眾生",
    "T25n1509_072:0569c26": "忍，是法忍初門。次行十善道。十善道，有佛、無",
    "T25n1509_072:0569c27": "佛，世間常有，是善法教。菩薩先以四十種",
    "T25n1509_072:0569c28": "行，行是十善道。何以故？是菩薩深念善法，",
    "T25n1509_072:0569c29": "心慈眾生故。離欲凡夫法有十二事，亦以",
    "T25n1509_072:0570a01": "四十八種行。六波羅蜜乃至法住，是客法，有",
    "T25n1509_072:0570a02": "佛說則有菩薩行。上來舊法、客法，本末具足，",
    "T25n1509_072:0570a03": "今世得善法，智慧無礙；捨身，得法身無礙，",
    "T25n1509_072:0570a04": "隨意至十方教化眾生，於十方佛前修集",
    "T25n1509_072:0570a05": "善法。「聞是法時，二千菩薩得無生法忍」者，",
    "T25n1509_072:0570a06": "是品說如微妙深法，亦說有行，善門、智門，",
    "T25n1509_072:0570a07": "二行具足。但說如法，所利少；若說有法，所",
    "T25n1509_072:0570a08": "利亦少。今說有、無二法，具足故，得無生法",
    "T25n1509_072:0570a09": "忍；譬如二輪具足故，能有所至。此中善說",
    "T25n1509_072:0570a10": "二諦故，二千菩薩得無生法忍。",
    "T25n1509_072:0570a11": "大智度論卷第七十二"
}