{
    "T27n1545_127:0661c04": "阿毘達磨大毘婆沙論卷第一百",
    "T27n1545_127:0661c05": "二十七",
    "T27n1545_127:0661c07": "五百大阿羅漢等造",
    "T27n1545_127:0661c08": "三藏法師玄奘奉　詔譯",
    "T27n1545_127:0661c09": "大種蘊第五中大造納息第一之一",
    "T27n1545_127:0661c10": "大種所造處。幾有見。幾無見。如是等章及解",
    "T27n1545_127:0661c11": "章義。既領會已。應廣分別。問何故作此論。",
    "T27n1545_127:0661c12": "答為欲分別契經義故。如契經說。諸所有",
    "T27n1545_127:0661c13": "色皆是四大種。及四大種所造。雖作是說",
    "T27n1545_127:0661c14": "而未廣辯。大種所造處。幾有見。幾無見。乃",
    "T27n1545_127:0661c15": "至廣說。經是此論所依根本。彼未說者今應",
    "T27n1545_127:0661c16": "說之。故作斯論。有說。為止餘師所說。謂",
    "T27n1545_127:0661c17": "此部內有二論師。一者覺天。二者法救。覺天",
    "T27n1545_127:0661c18": "所說色唯大種。心所即心。彼作是說。造色",
    "T27n1545_127:0661c19": "即是大種差別。心所即是心之差別。彼何故",
    "T27n1545_127:0661c20": "作是說。依契經故。如契經說。眼肉團中。若",
    "T27n1545_127:0661c21": "內各別堅性堅類。近有執受名內地界。乃至",
    "T27n1545_127:0661c22": "各別動性動類。近有執受名內風界。彼依此",
    "T27n1545_127:0661c23": "經故說造色即是大種。又契經說云何等持。",
    "T27n1545_127:0661c24": "謂善心一境性。由此故說心所即心問彼復",
    "T27n1545_127:0661c25": "云何立界處蘊耶。答彼作是說諸四大種。",
    "T27n1545_127:0661c26": "有是能見。有是所見。乃至有是能觸。有是",
    "T27n1545_127:0661c27": "所觸。諸能見者立為眼界。諸所見者立為色",
    "T27n1545_127:0661c28": "界。乃至諸能觸者立為身界。諸所觸者立為",
    "T27n1545_127:0661c29": "觸界。心中有依眼根。乃至有依意根。依眼",
    "T27n1545_127:0662a01": "根者立眼識界。乃至依意根者立意識界。",
    "T27n1545_127:0662a02": "即六識身無間已滅立為意界。即心差別有",
    "T27n1545_127:0662a03": "名為受。有名為想。有名為思。并三無為立",
    "T27n1545_127:0662a04": "為法界。如界處亦爾。蘊者。諸四大種立為",
    "T27n1545_127:0662a05": "色蘊。諸心差別有名為受。有名為想。有名",
    "T27n1545_127:0662a06": "為思有名為識。立為四蘊。問彼云何通契",
    "T27n1545_127:0662a07": "經所說。諸所有色皆是四大種。及四大種所",
    "T27n1545_127:0662a08": "造。答彼作是說。非所造聲離四大種別有",
    "T27n1545_127:0662a09": "所因即於大種立所造聲。云何知然。如契",
    "T27n1545_127:0662a10": "經說。苾芻當知。觸由二緣。所謂眼色乃至",
    "T27n1545_127:0662a11": "意法。有六觸處是先所為是先所造。我說即",
    "T27n1545_127:0662a12": "是故業。應知無聞異生由此所觸受樂受",
    "T27n1545_127:0662a13": "苦。由此所造或此隨一。非離前六觸處別",
    "T27n1545_127:0662a14": "有第七觸處而可於中立所造聲。即於前",
    "T27n1545_127:0662a15": "六說為所造。前經亦然。非離大種別有所",
    "T27n1545_127:0662a16": "造。即於大種立所造聲。於我非難阿毘達",
    "T27n1545_127:0662a17": "磨諸論師言。彼所引經別有密意。不可引",
    "T27n1545_127:0662a18": "證前所引經。彼經前說六觸處者。謂密意說",
    "T27n1545_127:0662a19": "未明了位。後言由此所造或此隨一者。謂密",
    "T27n1545_127:0662a20": "意說已明了位。如未明了位已明了位。如是",
    "T27n1545_127:0662a21": "無分別位有分別位。未可顯位已可顯位。未",
    "T27n1545_127:0662a22": "可說位已可說位。應知亦爾。又六觸處者說",
    "T27n1545_127:0662a23": "中有位。由此所造等者說本有位。尊者妙",
    "T27n1545_127:0662a24": "音說曰。彼經前說六觸處者。謂密意說根無",
    "T27n1545_127:0662a25": "缺位。後說由此所造等者謂密意說根有缺",
    "T27n1545_127:0662a26": "位。脇尊者言。有六觸處者密意說欲界。由",
    "T27n1545_127:0662a27": "此所造者。密意說色界。或此隨一者。密意",
    "T27n1545_127:0662a28": "說無色界。經義如是。云何可證前經所說",
    "T27n1545_127:0662a29": "所造色言。又所造言若無異者。餘經所說。復",
    "T27n1545_127:0662b01": "云何通如契經說。尊者圓滿告尊者慶喜言",
    "T27n1545_127:0662b02": "具壽當知。所有我執誰之所造。是色所造。是",
    "T27n1545_127:0662b03": "受想行識所造我執即是薩迦耶見。若所造",
    "T27n1545_127:0662b04": "言無別義者。豈可身見即是色等。然離色",
    "T27n1545_127:0662b05": "等別有我執。故知經說所造色者非即大",
    "T27n1545_127:0662b06": "種。問若離大種別有造色。如何會釋彼所",
    "T27n1545_127:0662b07": "引經。於眼肉團中有地界等。答彼經說眼",
    "T27n1545_127:0662b08": "根所依大種不說眼體。又彼經說世所共",
    "T27n1545_127:0662b09": "知肉團名眼。非說眼根。世於肉團眼想轉",
    "T27n1545_127:0662b10": "故。尊者妙音亦作是說。世於大種立眼根",
    "T27n1545_127:0662b11": "名。以是眼根所依止故。有餘師說。彼所引",
    "T27n1545_127:0662b12": "經於義無妨。彼經但說眼肉團中有地等",
    "T27n1545_127:0662b13": "界。不言地等即是眼根。於義何妨。尊者法",
    "T27n1545_127:0662b14": "救說。離大種別有造色。說心所法非即是",
    "T27n1545_127:0662b15": "心。然說色中二非實有。謂所造觸及法處",
    "T27n1545_127:0662b16": "色。立蘊處界如對法宗。彼亦不然。諸所造",
    "T27n1545_127:0662b17": "觸如餘造色應別有故。若無法處所攝色",
    "T27n1545_127:0662b18": "者無表戒等不應有故。欲止如是二師所",
    "T27n1545_127:0662b19": "說故作斯論。有說。為止外道所說。謂外道",
    "T27n1545_127:0662b20": "說大種有五。即前四及虛空。今但說四明",
    "T27n1545_127:0662b21": "虛空非大種。問何故虛空不立大種。尊者",
    "T27n1545_127:0662b22": "世友作是釋言。以虛空無大種相故。謂有",
    "T27n1545_127:0662b23": "增有減是大種相。無增無減是虛空相。有",
    "T27n1545_127:0662b24": "損有益。是大種相。無損無益是虛空相有",
    "T27n1545_127:0662b25": "興有衰是大種相。無興無衰是虛空相。是",
    "T27n1545_127:0662b26": "故虛空不立大種。尊者妙音作如是釋。虛",
    "T27n1545_127:0662b27": "空大種其相各異。謂有情身中所有大種。多",
    "T27n1545_127:0662b28": "是先業異熟所生。虛空體無異熟生義。由",
    "T27n1545_127:0662b29": "此虛空不立大種。大德說曰。虛空雖大而",
    "T27n1545_127:0662c01": "體非種。不能生故。餘有為法雖能為種而",
    "T27n1545_127:0662c02": "體非大。相不遍故。由此虛空不立大種。為",
    "T27n1545_127:0662c03": "止如是外道所執及顯自宗故作斯論。有",
    "T27n1545_127:0662c04": "餘師說。非但為止他執顯自宗故而作此",
    "T27n1545_127:0662c05": "論。但於法相相應義中應顯所明故作斯",
    "T27n1545_127:0662c06": "論。問何故此中先辨大造。答彼作論者意",
    "T27n1545_127:0662c07": "欲爾故。謂本論師隨自意欲不違法相先",
    "T27n1545_127:0662c08": "辨大造。有說。有情觀此二種為入佛法",
    "T27n1545_127:0662c09": "真甘露門。一不淨觀。二持息念。不淨觀觀造",
    "T27n1545_127:0662c10": "色。持息念觀大種。有說。若觀大種造色漸",
    "T27n1545_127:0662c11": "次能證佛獨覺聲聞三種菩提。謂若以上智",
    "T27n1545_127:0662c12": "觀察彼者。起上品身念住。從此次起上品",
    "T27n1545_127:0662c13": "受念住。次心。次法。次起雜緣。次煖頂忍世",
    "T27n1545_127:0662c14": "第一法。次起見道。乃至起無學道。皆以上",
    "T27n1545_127:0662c15": "品。爾時名為上品善士。證得無上正等菩",
    "T27n1545_127:0662c16": "提。若以中智觀察彼者。起中品身念住。廣",
    "T27n1545_127:0662c17": "說乃至起無學道皆以中品。爾時名為中",
    "T27n1545_127:0662c18": "品善士。證得中品獨覺菩提。若以下智觀",
    "T27n1545_127:0662c19": "察彼者。起下品身念住。廣說乃至起無學",
    "T27n1545_127:0662c20": "道。皆以下品。爾時名為下品善士。證得下",
    "T27n1545_127:0662c21": "品聲聞菩提。有說。若觀大種造色。便能降",
    "T27n1545_127:0662c22": "伏一切憍逸。謂諸有情以色族姓財寶自在",
    "T27n1545_127:0662c23": "眷屬等故生諸憍逸。若未觀察大種等時。",
    "T27n1545_127:0662c24": "隨一現前勢力強盛。若觀察已便能降伏。所",
    "T27n1545_127:0662c25": "以者何如輪王身所有大造。狗等所有大造",
    "T27n1545_127:0662c26": "亦然。由觀此故便捨憍逸。以如是等所",
    "T27n1545_127:0662c27": "說因緣。故此蘊中先辨大造。",
    "T27n1545_127:0662c28": "契經中說諸所有色。皆是四大種及四大種",
    "T27n1545_127:0662c29": "所造。諸所有言。總有二種。一有餘義。二無",
    "T27n1545_127:0663a01": "餘義有餘義者。如世間說諸所有食我盡",
    "T27n1545_127:0663a02": "欲噉。此但欲噉隨得少分。無餘義者。如世",
    "T27n1545_127:0663a03": "間說諸所有法我盡欲知。此總欲知一切",
    "T27n1545_127:0663a04": "法相。此中所說諸所有言。總顯一切色法皆",
    "T27n1545_127:0663a05": "盡。謂所有色。總有二種。一四大種。二所造",
    "T27n1545_127:0663a06": "色。除此更無第三色體。問何故大種唯四。",
    "T27n1545_127:0663a07": "脇尊者曰。此不應責。所以者何。若增若減",
    "T27n1545_127:0663a08": "俱亦生疑。不以疑故便違法相。但隨聖教",
    "T27n1545_127:0663a09": "唯說四種。有餘師言。若減四者功用便闕。",
    "T27n1545_127:0663a10": "若過四者則亦無用。如方床座唯有四足。",
    "T27n1545_127:0663a11": "問何故名大種。答大而是種。故名大種。如",
    "T27n1545_127:0663a12": "言大地。如言大王。義別體同。應持業釋。",
    "T27n1545_127:0663a13": "問云何大義。云何種義。答能減能增能損能",
    "T27n1545_127:0663a14": "益體有起盡。是為種義體相形量遍諸方",
    "T27n1545_127:0663a15": "域成大事業。是為大義。問此四云何成大",
    "T27n1545_127:0663a16": "事業。答與大積聚造色為依。令壞令成是",
    "T27n1545_127:0663a17": "大事業。由此唯四不減不增。謂減不能成",
    "T27n1545_127:0663a18": "大事業增於事業復為無用。問餘法何緣",
    "T27n1545_127:0663a19": "不名大種。答餘無如是大種相故。謂無為",
    "T27n1545_127:0663a20": "法大而非種。其餘有為種而非大故。唯此四",
    "T27n1545_127:0663a21": "得名大種。",
    "T27n1545_127:0663a22": "問造是何義。為是因義是緣義耶。設爾何失。",
    "T27n1545_127:0663a23": "俱見其過。若是因義。此四大種於所造色",
    "T27n1545_127:0663a24": "五因皆無。如何可言能造諸色。若是緣義",
    "T27n1545_127:0663a25": "諸所造色各除自體。餘一切法無不皆是此",
    "T27n1545_127:0663a26": "增上緣。如何但言大種所造。答應作是說",
    "T27n1545_127:0663a27": "造是因義。問此於造色五因皆無。如何因義。",
    "T27n1545_127:0663a28": "答雖同類等五因皆無。而別有餘五種因義。",
    "T27n1545_127:0663a29": "謂生因依因立因持因養因。由此能造。有餘",
    "T27n1545_127:0663b01": "師言。造是緣義。問諸所造色各除自體餘法",
    "T27n1545_127:0663b02": "皆是此增上緣。如何但言大種所造。答增上",
    "T27n1545_127:0663b03": "緣義。有親有疎。有近有遠。有合不合。有",
    "T27n1545_127:0663b04": "在此生。有在餘生。諸親近合在此生者說",
    "T27n1545_127:0663b05": "名為因。疎遠不合在餘生者說名為緣。由",
    "T27n1545_127:0663b06": "此義故說諸大種與所造色為因增上。亦",
    "T27n1545_127:0663b07": "不違理。",
    "T27n1545_127:0663b08": "問地水火風何相何業。答堅是地相。持是地",
    "T27n1545_127:0663b09": "業。濕是水相。攝是水業。煖是火相。熟是火業。",
    "T27n1545_127:0663b10": "動是風相。長是風業。問地是堅相亦是色相。",
    "T27n1545_127:0663b11": "廣說乃至。風是動相亦是色相。如何一法有",
    "T27n1545_127:0663b12": "二相耶。答有亦無失。由此理趣於一法中。",
    "T27n1545_127:0663b13": "可得施設有多相故。如一有漏法。即有",
    "T27n1545_127:0663b14": "如病如癰等。廣說乃至。百四十句諸過患相",
    "T27n1545_127:0663b15": "而無有失。此亦如是。有餘師言。相有二",
    "T27n1545_127:0663b16": "種。一自相。二共相。堅濕煖動相是自相。色相",
    "T27n1545_127:0663b17": "是共相。如是二相互不相違。於一法立亦",
    "T27n1545_127:0663b18": "無有過。",
    "T27n1545_127:0663b19": "問此四大種於一切時不相離耶。答如是。",
    "T27n1545_127:0663b20": "云何知然。如入胎經說。佛告慶喜。初羯邏",
    "T27n1545_127:0663b21": "藍。若有地界無水界者。便應乾散。今不",
    "T27n1545_127:0663b22": "散者水所攝故。若有水界無地界者。便應",
    "T27n1545_127:0663b23": "流治。今不流者地所持故。若有地水無",
    "T27n1545_127:0663b24": "火界者。便應臭爛。今不爛者火所熟故若",
    "T27n1545_127:0663b25": "有三界。無風界者應不增長。今增長者",
    "T27n1545_127:0663b26": "風所動故。問餘經所說當云何通。地界擾",
    "T27n1545_127:0663b27": "亂。或令至死或令有情受次死苦。乃至風",
    "T27n1545_127:0663b28": "界亦復如是。答此說大種隨一增時能為擾",
    "T27n1545_127:0663b29": "亂。非謂四種有時相離。",
    "T27n1545_127:0663c01": "問此四大種品類有幾。答品類有四。謂異熟",
    "T27n1545_127:0663c02": "生長養。等流。變化。有餘師說。品類有三。謂",
    "T27n1545_127:0663c03": "異熟生。長養。等流。其變化者長養所攝。復有",
    "T27n1545_127:0663c04": "說者。品類有二。謂異熟生。及長養。變化大",
    "T27n1545_127:0663c05": "種入長養中。等流攝入異熟長養。評曰。於",
    "T27n1545_127:0663c06": "前三說中說為善。有四大種非二攝故。",
    "T27n1545_127:0663c07": "問一四大種為但造一造色極微。為能造",
    "T27n1545_127:0663c08": "多。若但造一。如何不成因四果一。因多果",
    "T27n1545_127:0663c09": "少理不應然。若能造多。則一四大種所造",
    "T27n1545_127:0663c10": "色有多極微。云何展轉非俱有因。對法者",
    "T27n1545_127:0663c11": "說。有對造色展轉相望無俱有因。許則便違",
    "T27n1545_127:0663c12": "對法宗義。答應作是說。一四大種但能造",
    "T27n1545_127:0663c13": "一造色極微。問如何不成因四果一。因多",
    "T27n1545_127:0663c14": "果少理不應然。答果少因多理亦無失。世",
    "T27n1545_127:0663c15": "現見有如是類故。因四果一於理無違。有",
    "T27n1545_127:0663c16": "說造多。問若爾者一四大種所造色有多",
    "T27n1545_127:0663c17": "極微。云何展轉非俱有因。答非一果故非",
    "T27n1545_127:0663c18": "俱有因。以俱有因法必同一果故。此不成",
    "T27n1545_127:0663c19": "因同猶豫故。評曰如前說者好。",
    "T27n1545_127:0663c20": "問大種造色云何而住。為大種在下造色在",
    "T27n1545_127:0663c21": "上。為大種在上造色在下。為大種造色相",
    "T27n1545_127:0663c22": "雜而住。大種在外造色處中耶設爾何失。一",
    "T27n1545_127:0663c23": "切有過。若大種在下造色在上。則諸造色",
    "T27n1545_127:0663c24": "近大種者。可以大種為能造因。所造色中",
    "T27n1545_127:0663c25": "有隔遠者。如何可以大種為因。若大種在",
    "T27n1545_127:0663c26": "上造色在下。則應造色為大種因。不應大",
    "T27n1545_127:0663c27": "種為造色因。若大種造色相雜而住。大種在",
    "T27n1545_127:0663c28": "外造色處中者。應斷截時見諸孔隙猶如",
    "T27n1545_127:0663c29": "斷藕。有說在下為因所依法應爾故。問若",
    "T27n1545_127:0664a01": "爾於逼近色可說能造。於隔遠者云何造",
    "T27n1545_127:0664a02": "耶。答不說一樹所有大種。都在其下造諸",
    "T27n1545_127:0664a03": "造色。但說一樹分分皆有大種在下造色在",
    "T27n1545_127:0664a04": "上。有作是說相雜而住。大種在外造色處",
    "T27n1545_127:0664a05": "中。問若爾應斷截時見諸孔隙猶如斷藕。",
    "T27n1545_127:0664a06": "答雖有孔隙而不可見。以諸大種非有",
    "T27n1545_127:0664a07": "見故所見孔隙是造色故。問諸內外事其相",
    "T27n1545_127:0664a08": "各別。內事別者。謂諸眾生若百若千集會一",
    "T27n1545_127:0664a09": "處威儀形相各各不同。外事別者。謂果石等。",
    "T27n1545_127:0664a10": "或青或黃或赤或白。香味等相各各不同。如",
    "T27n1545_127:0664a11": "是相別。為由業異。為由大種異。為由造",
    "T27n1545_127:0664a12": "色異。答俱由三種。依異熟因故說由業異。",
    "T27n1545_127:0664a13": "依生因依因。立因。持因養因故說由大種",
    "T27n1545_127:0664a14": "異。依同類因故。說由造色異。問外事差別",
    "T27n1545_127:0664a15": "由何業異。答若諸有情行諸妙行。感得外",
    "T27n1545_127:0664a16": "事形相平直。色香味觸皆悉美妙。若諸有情",
    "T27n1545_127:0664a17": "行諸惡行。感得外事形相險曲。色香味觸皆",
    "T27n1545_127:0664a18": "悉麁弊。問諸果石等其相各別。青黃赤白形",
    "T27n1545_127:0664a19": "貌等異。或有相似由何威力。答由三威力",
    "T27n1545_127:0664a20": "然大種強。謂諸大種不平等者。便有種種顯",
    "T27n1545_127:0664a21": "形等異。若平等者則便相似。",
    "T27n1545_127:0664a22": "問諸有情類口所發聲。當言何處大種所造。",
    "T27n1545_127:0664a23": "有說。喉邊大種所造。有說。心邊大種所造。有",
    "T27n1545_127:0664a24": "說。臍邊大種所造。評曰。總說此聲一切身支",
    "T27n1545_127:0664a25": "大種所造。若別說者。輕小語聲應言喉邊大",
    "T27n1545_127:0664a26": "種所造。叱吒哮吼號叫等聲。應言遍身大種",
    "T27n1545_127:0664a27": "所造。現見此等舉身掉動故。",
    "T27n1545_127:0664a28": "問頗有色非四大種。亦非四大種所造耶。",
    "T27n1545_127:0664a29": "答有。謂一二三大種。此雖是色而非四大種。",
    "T27n1545_127:0664b01": "唯一二三故。亦非四大種所造以諸大種非",
    "T27n1545_127:0664b02": "所造故。問何故大種非所造耶。答能造所",
    "T27n1545_127:0664b03": "造性各別故。因果異故。能成所成性各別故。",
    "T27n1545_127:0664b04": "如能成所成。如是能引所引。能生所生。能",
    "T27n1545_127:0664b05": "作所作。能和合所和合。能轉所轉。能相所相。",
    "T27n1545_127:0664b06": "當知亦爾。有說。大種若是所造。為三造一。",
    "T27n1545_127:0664b07": "為四造一。若三造一。體用闕少云何能造。",
    "T27n1545_127:0664b08": "若四造一。應地界等造地界等。則有自性",
    "T27n1545_127:0664b09": "觀自性過。然一切法他性為緣。能有所作",
    "T27n1545_127:0664b10": "不顧自體。由此大種不名所造。",
    "T27n1545_127:0664b11": "諸四大種有十一種。謂眼處所依。乃至身處",
    "T27n1545_127:0664b12": "所依。色處所依乃至法處所依。諸所造色亦",
    "T27n1545_127:0664b13": "有十一種。謂眼處乃至身處。色處乃至法處。",
    "T27n1545_127:0664b14": "問眼處所依大種。能造幾所造色。乃至法處",
    "T27n1545_127:0664b15": "所依大種。能造幾所造色。答應作是說。眼",
    "T27n1545_127:0664b16": "處所依大種唯造眼處。乃至法處所依大種",
    "T27n1545_127:0664b17": "唯造法處。有作是說。眼處所依大種能造",
    "T27n1545_127:0664b18": "三種。謂眼處身處觸處。耳鼻舌處所依大種",
    "T27n1545_127:0664b19": "亦爾。身處所依大種能造二種。謂身處觸處。",
    "T27n1545_127:0664b20": "色聲香味法處。所依大種亦爾。觸處所依大",
    "T27n1545_127:0664b21": "種唯造觸處。復有欲令一切大種皆能造",
    "T27n1545_127:0664b22": "色聲觸。欲界大種皆造香味。彼說眼處所依",
    "T27n1545_127:0664b23": "大種能造七種。謂眼處。身處。色聲香味觸",
    "T27n1545_127:0664b24": "處。耳鼻舌處所依大種亦爾。身處所依大種",
    "T27n1545_127:0664b25": "能造六種。謂身處色聲香味觸處法處所依",
    "T27n1545_127:0664b26": "大種亦爾。色處所依大種能造五種。謂色處",
    "T27n1545_127:0664b27": "聲香味觸處。聲香味觸處所依大種亦爾。有",
    "T27n1545_127:0664b28": "餘師說。眼處所依大種能造十一種。乃至法",
    "T27n1545_127:0664b29": "處所依大種亦爾。評曰。此諸說中初說為善。",
    "T27n1545_127:0664c01": "謂眼處所依大種唯造眼處。乃至法處所依",
    "T27n1545_127:0664c02": "大種唯造法處。",
    "T27n1545_127:0664c03": "問云何異相大種能造同相造色。答觀別義",
    "T27n1545_127:0664c04": "故說亦無失。謂觀別義故。說異相大種造",
    "T27n1545_127:0664c05": "同相造色。觀別義故。說同相大種造異相",
    "T27n1545_127:0664c06": "造色。觀別義故。說異相大種造異相造色。",
    "T27n1545_127:0664c07": "觀別義故。說同相大種造同相造色。觀別",
    "T27n1545_127:0664c08": "義故。說異相大種造同相造色者。謂堅濕",
    "T27n1545_127:0664c09": "煖動相大種。造觸相造色。有說。此造見相",
    "T27n1545_127:0664c10": "造色等。觀別義故說同相大種造異相造",
    "T27n1545_127:0664c11": "色者。謂觸相大種。造十一種造色。觀別義",
    "T27n1545_127:0664c12": "故。說異相大種造異相造色者。謂堅濕煖",
    "T27n1545_127:0664c13": "動相大種。造十一種造色。觀別義故。說同",
    "T27n1545_127:0664c14": "相大種造同相造色者。謂觸相大種造觸相",
    "T27n1545_127:0664c15": "造色。有說。此造見相造色等。",
    "T27n1545_127:0664c16": "問大種造色相別云何。尊者世友作如是說。",
    "T27n1545_127:0664c17": "因是大種果是造色。能生是大種。所生是造",
    "T27n1545_127:0664c18": "色。所依是大種。能依是造色。能相是大種所",
    "T27n1545_127:0664c19": "相是造色。和合是大種。和合所生是造色。能",
    "T27n1545_127:0664c20": "建立是大種。所建立是造色。大德說曰。堅濕",
    "T27n1545_127:0664c21": "煖動相是大種。若色大種為因。而無大種相",
    "T27n1545_127:0664c22": "是造色。有餘師說。大種如天帝。造色如天",
    "T27n1545_127:0664c23": "眾。大種如自在。造色如眷屬。大種如王。造",
    "T27n1545_127:0664c24": "色如臣。大種如日月輪。造色如日光月明。",
    "T27n1545_127:0664c25": "大種如樹身。造色如枝等。大種如牆。造色",
    "T27n1545_127:0664c26": "如影。大種如燈焰。造色如燈明。大種如藕。",
    "T27n1545_127:0664c27": "造色如花。大種如鏡。造色如像。是故尊者",
    "T27n1545_127:0664c28": "時毘羅言。",
    "T27n1545_127:0664c29": "　根生從大種　　如燈焰生明",
    "T27n1545_127:0665a01": "　如藕生蓮花　　如鏡生眾像",
    "T27n1545_127:0665a02": "阿毘達磨諸論師言。大種無見。造色有見無",
    "T27n1545_127:0665a03": "見。大種有對。造色有對無對。大種有漏。造色",
    "T27n1545_127:0665a04": "有漏無漏。大種無記。造色善不善無記。大種",
    "T27n1545_127:0665a05": "欲色界繫。造色欲色界繫及不繫。大種非學",
    "T27n1545_127:0665a06": "非無學。造色學無學非學非無學。大種修斷。",
    "T27n1545_127:0665a07": "造色修斷不斷。大種苦集諦攝造色苦集道",
    "T27n1545_127:0665a08": "諦攝。大種無異熟。造色有異熟無異熟。大種",
    "T27n1545_127:0665a09": "不染造色染不染大種非業。造色業非業。諸",
    "T27n1545_127:0665a10": "如是等大種造色。二相差別有無量門",
    "T27n1545_127:0665a11": "觸處實事有十一種。謂四大種。及七種造觸",
    "T27n1545_127:0665a12": "七種造。觸者。謂滑澁輕重冷飢渴。滑謂細軟。",
    "T27n1545_127:0665a13": "澁謂麁強。輕謂不可稱。重謂可稱。冷謂此所",
    "T27n1545_127:0665a14": "逼便起暖求。飢謂此所逼便起食欲。渴謂",
    "T27n1545_127:0665a15": "此所逼便起飲欲。問何大種增故滑。乃至渴",
    "T27n1545_127:0665a16": "耶。有作是說。不由大種偏增故滑。乃至",
    "T27n1545_127:0665a17": "渴。但由大種性類差別。有生滑果。乃至有",
    "T27n1545_127:0665a18": "生渴果。有餘師言。水火增故滑。地風增故",
    "T27n1545_127:0665a19": "澁。火風增故輕。地水增故。重故施設論作是",
    "T27n1545_127:0665a20": "問言。何緣活時身輕調順。死便身重不調",
    "T27n1545_127:0665a21": "順耶。答言活時火風未滅故身輕調順。死後",
    "T27n1545_127:0665a22": "身中火風已滅故。重不調順。水風增故冷。風",
    "T27n1545_127:0665a23": "增故飢。謂風增故擊動食消引飢觸生便發",
    "T27n1545_127:0665a24": "食欲。火增故渴。謂火增故煎迫飲消。引渴觸",
    "T27n1545_127:0665a25": "生便發飲欲。",
    "T27n1545_127:0665a26": "問十一觸中極多緣。幾發生身識。有作是",
    "T27n1545_127:0665a27": "說。一一別緣發生身識。以十一種相用增",
    "T27n1545_127:0665a28": "故。有餘師言。極多緣五發生身識。謂四大",
    "T27n1545_127:0665a29": "種滑等隨一。復有說者。總緣十一亦生身",
    "T27n1545_127:0665b01": "識。問豈不五識唯取自相境耶。答自相有",
    "T27n1545_127:0665b02": "二種。一事自相。二處自相。依事自相說緣",
    "T27n1545_127:0665b03": "十一種觸生於身識。依處自相說五識身",
    "T27n1545_127:0665b04": "取自相境。是故無過。如是說者。緣十一事",
    "T27n1545_127:0665b05": "亦生身識。如緣色處二十種事。亦生眼識",
    "T27n1545_127:0665b06": "此亦應爾。故五識身通緣總別。而無五識",
    "T27n1545_127:0665b07": "取共相過。多事自相一識能緣。然不明了",
    "T27n1545_127:0665b08": "問緣五色根所依大種發身識不。有說。不",
    "T27n1545_127:0665b09": "發。如五色根不可觸故不發身識。所依大",
    "T27n1545_127:0665b10": "種理亦應然。問若爾何故說為身識所識。答",
    "T27n1545_127:0665b11": "依法性說身識所識。未來世中身識境故。",
    "T27n1545_127:0665b12": "然無現在發身識義。有說。除身根所依大",
    "T27n1545_127:0665b13": "種皆能發身識。以身根所依極隣近故不",
    "T27n1545_127:0665b14": "能發身識。然他身識所緣境故。亦得名為",
    "T27n1545_127:0665b15": "身識所識。問十一種觸幾在欲界。幾在色",
    "T27n1545_127:0665b16": "界。答二唯在欲界。謂飢與渴。九通欲色界。",
    "T27n1545_127:0665b17": "問若色界中有重觸者。以何義故。施設論",
    "T27n1545_127:0665b18": "說。北俱盧洲衣重一兩。四大王眾天衣重半",
    "T27n1545_127:0665b19": "兩。三十三天衣重一銖。夜摩天中衣重半",
    "T27n1545_127:0665b20": "銖。覩史多天衣重一銖中四分之一。樂變化",
    "T27n1545_127:0665b21": "天衣重一銖中八分之一。他化自在天衣重",
    "T27n1545_127:0665b22": "一銖中十六分之一。此上天衣皆不可稱耶。",
    "T27n1545_127:0665b23": "有說。色界衣雖不可稱而餘物可稱。有說。",
    "T27n1545_127:0665b24": "彼界一衣雖不可稱多衣積集即可稱。如",
    "T27n1545_127:0665b25": "細縷輕毛積集便重。問若色界中有冷觸者。",
    "T27n1545_127:0665b26": "彼施設論何故復說。如人欲天所有冷暖。可",
    "T27n1545_127:0665b27": "了知者上界俱無耶。答冷有二種。一能為",
    "T27n1545_127:0665b28": "益。二能為損彼無能損。有能為益。又即彼",
    "T27n1545_127:0665b29": "說所有冷暖上界俱無。豈以此言即說彼",
    "T27n1545_127:0665c01": "界亦無暖觸。若爾則彼大種應唯有三非",
    "T27n1545_127:0665c02": "闕功用。而能造色故。色界中冷暖俱有。",
    "T27n1545_127:0665c03": "問飢渴二觸為是長養。為是等流。為是異",
    "T27n1545_127:0665c04": "熟。健陀羅國西方師言。通長養等流。非異",
    "T27n1545_127:0665c05": "熟生。以飲食能斷故。阿毘達磨者不許異",
    "T27n1545_127:0665c06": "熟色斷已復續。有說。飢渴亦通異熟生。性",
    "T27n1545_127:0665c07": "以飲食暫斷非永斷故。斷有二種。謂永斷",
    "T27n1545_127:0665c08": "暫時斷。永斷不可續非暫時斷。如地獄中",
    "T27n1545_127:0665c09": "暫截身分。異熟生色斷已續生。迦濕彌羅",
    "T27n1545_127:0665c10": "國諸論師言。飽時彼亦不斷飲食障故不",
    "T27n1545_127:0665c11": "可覺知。飲食消已還可覺知。問若是異熟",
    "T27n1545_127:0665c12": "者。為善業果。惡業果耶。答是二種果。是故",
    "T27n1545_127:0665c13": "富者飢渴是善業果。貧者飢渴是惡業果",
    "T27n1545_127:0665c14": "問飢渴何處大種所造。有說。腹邊大種所造。",
    "T27n1545_127:0665c15": "入胎經說。在母腹中。有時臍邊彼有情類。",
    "T27n1545_127:0665c16": "有業異熟微風初起。即彼處大種能造飢",
    "T27n1545_127:0665c17": "渴。有餘師說。遍身分中大種能造於飢渴。",
    "T27n1545_127:0665c18": "時遍身擾惱故。"
}