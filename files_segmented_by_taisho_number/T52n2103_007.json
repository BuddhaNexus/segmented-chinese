{
    "T52n2103_007:0128c04": "廣弘明集卷第七",
    "T52n2103_007:0128c06": "大唐西明寺沙門釋道宣撰",
    "T52n2103_007:0128c07": "之三辯惑篇第二之三",
    "T52n2103_007:0128c08": "敘列代王臣滯惑解下敘列代王臣滯惑解下",
    "T52n2103_007:0128c09": "梁荀濟齊章仇子陀周衛元嵩宋劉",
    "T52n2103_007:0128c10": "慧琳齊顧歡魏邢子才涼高道讓",
    "T52n2103_007:0128c11": "齊李公緒隋盧思道唐傅奕",
    "T52n2103_007:0128c12": "15 （荀濟）(七)十五荀濟頴川人。後居江左。博涉眾書志",
    "T52n2103_007:0128c13": "調矯俗。初與梁武布衣相知。及帝登位。仕",
    "T52n2103_007:0128c14": "不及之。濟負氣曰。會眉鼻上磨墨作檄耳。",
    "T52n2103_007:0128c15": "帝深不平之。梁州刺史陰子春左遷。濟作大",
    "T52n2103_007:0128c16": "詩贈之。文傳時俗。或稱于帝者。帝曰。箇人雖",
    "T52n2103_007:0128c17": "有才。亂俗好反不可用。濟以不得志。常懷悒",
    "T52n2103_007:0128c18": "怏二十餘載。見帝信重釋門寺像崇盛。便于",
    "T52n2103_007:0128c19": "時上書論佛教貪淫奢侈妖妄。又譏造同泰",
    "T52n2103_007:0128c20": "寺營費太甚必為災患。其表略。以三墳五典",
    "T52n2103_007:0128c21": "帝皇之稱首。四維六紀終古之規模。及漢武",
    "T52n2103_007:0128c22": "祀金人。黃新以建國。桓靈祀浮圖。閹竪以",
    "T52n2103_007:0128c23": "控權。三國由茲鼎峙。五湖仍其荐食。衣冠",
    "T52n2103_007:0128c24": "奔於江東。戎教興於中壤。使父子之親隔。君",
    "T52n2103_007:0128c25": "臣之義乖。夫婦之和曠。友朋之信絕海內散",
    "T52n2103_007:0128c26": "亂三百年矣。濟所控詞述於僻者。至於貞槩",
    "T52n2103_007:0128c27": "絕俗。固莫敘之。斯偏黨也。述金人之初降致",
    "T52n2103_007:0128c28": "黃新之篡等。並安擬也。至如周斬紂首豈見",
    "T52n2103_007:0128c29": "佛經。秦坑儒士非關釋化。禮崩樂壞未覩浮",
    "T52n2103_007:0129a01": "圖。戰國無主何關僧偽。乃云綱紀之亂。何能",
    "T52n2103_007:0129a02": "亂之。夫婦父子何人不是。但妄言耳。不足述",
    "T52n2103_007:0129a03": "之。然濟極言惘僧深訾佛者。統知上書必不",
    "T52n2103_007:0129a04": "會旨。亦知不能排除佛法。直是恨帝不拔於",
    "T52n2103_007:0129a05": "微流無榮宦於朝廷也。所以鄙詞罵僧深文",
    "T52n2103_007:0129a06": "毀佛。其實奇意詈於上帝也。後之醜詞並擬",
    "T52n2103_007:0129a07": "斯矣。",
    "T52n2103_007:0129a08": "濟表云。稽古之詔。未聞崇邪之命重沓。歲時",
    "T52n2103_007:0129a09": "禘祫未嘗親享。竹脯麪牲𣣋誣宗廟。違黃屋",
    "T52n2103_007:0129a10": "之尊。就蒼頭之役。朝夕敬妖怪之胡鬼。曲躬",
    "T52n2103_007:0129a11": "供貪婬之賊禿。耽信邪胡諂祭淫祀。恐非聰",
    "T52n2103_007:0129a12": "明正直而可以福祐陛下者也。濟吐斯言。故",
    "T52n2103_007:0129a13": "動怒也。梁祖享祀於晦朔。四時交易於溫清。",
    "T52n2103_007:0129a14": "流涕動於臣下。興言賦於孝思。故景陽臺至",
    "T52n2103_007:0129a15": "敬殿。咸陳文祖獻后之奠。何得言未嘗親",
    "T52n2103_007:0129a16": "享。故反前事肆情罵之。竹脯麪牲用替犧",
    "T52n2103_007:0129a17": "栗。蘋藻礿祭豈惟有梁之時。屈尊就卑乃",
    "T52n2103_007:0129a18": "萬代之希有。遺若脫屣豈百王之虛構哉。自",
    "T52n2103_007:0129a19": "非行總八恒位隣上忍。安能行慈絕欲於盛",
    "T52n2103_007:0129a20": "年。長齋竭誠於終事哉。",
    "T52n2103_007:0129a21": "又曰。臣請言得失推校是非。案釋氏源流本",
    "T52n2103_007:0129a22": "中國所斥。投之荒裔以御魑魅者也。乃至舜",
    "T52n2103_007:0129a23": "時竄檮机於三危。左傳允音捐姓之姦居于瓜",
    "T52n2103_007:0129a24": "州是也。杜預以允姓陰戎之別祖。與三苗俱",
    "T52n2103_007:0129a25": "放於三危。漢書西域傳。塞種本允姓之戎。",
    "T52n2103_007:0129a26": "世居燉煌。為月氏迫逐。遂住葱嶺南奔。",
    "T52n2103_007:0129a27": "又謂懸度賢豆身毒天毒。仍訛轉以塞種為",
    "T52n2103_007:0129a28": "釋種。其實一也。允姓與三苗比居教迹和洽。",
    "T52n2103_007:0129a29": "其釋種不行忠孝仁義。貪詐甚者號之為佛。",
    "T52n2103_007:0129b01": "佛者戾也。或名為勃。勃者亂也。而陛下以中",
    "T52n2103_007:0129b02": "華之盛胄。方尊姚石羌胡之軌躅。竊不取一",
    "T52n2103_007:0129b03": "也。案允姓之居燉煌西戎也。懸度賢豆等南",
    "T52n2103_007:0129b04": "梵也。西戎即敘禹貢所傳。懸度已下荀濟加",
    "T52n2103_007:0129b05": "謗。不讀三史奚以定之。尋夫懸度乃北天之",
    "T52n2103_007:0129b06": "險地。乘索而度也。賢豆天竺仁風所行。四時",
    "T52n2103_007:0129b07": "和於玉燭土絕流霜。七眾照於金鏡神機猛",
    "T52n2103_007:0129b08": "利。人傳天語字出天文。終古至今無相篡奪。",
    "T52n2103_007:0129b09": "斯是地心號中國也。人行忠孝何謂無之。濟",
    "T52n2103_007:0129b10": "之所言。同田巴罪三皇非五帝者。詎可聞",
    "T52n2103_007:0129b11": "哉。",
    "T52n2103_007:0129b12": "又案釋迦出戎剖脇而誕。摩耶遂殂。事符梟",
    "T52n2103_007:0129b13": "鏡。年長爭立。內不自安。背父叛君逆節彌",
    "T52n2103_007:0129b14": "甚。達多投石難陀引弓。變革常道自餓形骸。",
    "T52n2103_007:0129b15": "安能濟物。聚合兇徒易衣削髮。設言虛詐不",
    "T52n2103_007:0129b16": "足承稟。九十六道此道最貪。叶彼淫愚眾多",
    "T52n2103_007:0129b17": "崇信。至如瑠璃誅釋。瞿曇路左視之。在生親",
    "T52n2103_007:0129b18": "尚不存。既歿疎何能救。斯即不行忠孝。若天",
    "T52n2103_007:0129b19": "下習之。陛下則無以自處。不取者二也。尋經",
    "T52n2103_007:0129b20": "剖腋而誕。義出前經。以懷天師功德大故。",
    "T52n2103_007:0129b21": "非諸人供可以奉之。又知母人。命將終。故",
    "T52n2103_007:0129b22": "生七日已。上報天中。然則脇誕背割此亦有",
    "T52n2103_007:0129b23": "之。不同梟鏡。如何濫委引弓投石事出權",
    "T52n2103_007:0129b24": "行。叛君逆節一何誣謗。自餓以化外道。變俗",
    "T52n2103_007:0129b25": "以靜貪門。而云諸道佛道最貪。全成毀訾。誅",
    "T52n2103_007:0129b26": "國而不護國。示業難亡。群典廣之。理路無",
    "T52n2103_007:0129b27": "沒。濟巧於合會。補貼成文。斯曰有才不妨",
    "T52n2103_007:0129b28": "無狀。",
    "T52n2103_007:0129b29": "濟又云。今僧尼不耕不偶。俱斷生育傲君陵",
    "T52n2103_007:0129c01": "親。違禮損化。一不經也。觀濟此旨。專擬帝",
    "T52n2103_007:0129c02": "躬深知僧尼絕欲用則超生。斯義可從。固所",
    "T52n2103_007:0129c03": "不逆。然不偶斷育斥帝行之。無容顯論寄僧",
    "T52n2103_007:0129c04": "罵上也。又云。凡在生靈夫婦配合產育男女。",
    "T52n2103_007:0129c05": "胡法反之。多營泥木專求布施。寧非臣戾。",
    "T52n2103_007:0129c06": "二不經也。濟之不經。斯事顯也。胡法不婬。胡",
    "T52n2103_007:0129c07": "從何有泥木布施舉事見譏。然佛之非胡。乃",
    "T52n2103_007:0129c08": "為天種。胡乃戎類本異梵鄉。猶言神州號為",
    "T52n2103_007:0129c09": "漢地。今檢漢者止可方于梁。漢雖曰初封帝",
    "T52n2103_007:0129c10": "都在於京洛。自餘吳楚未曰中華。陸渾觀戎。",
    "T52n2103_007:0129c11": "又戎變夏矣。惟佛一法教絕色心。胡梵二種",
    "T52n2103_007:0129c12": "生生常習。",
    "T52n2103_007:0129c13": "濟云。姦胡矯詐自稱大覺。而比丘徒黨行婬",
    "T52n2103_007:0129c14": "殺子。僧尼悉然。害螻蟻而起浮圖。費財力而",
    "T52n2103_007:0129c15": "搆堂宇。若牟尼能照而故縱婬殺。便是詐稱",
    "T52n2103_007:0129c16": "慈悲。徒能照而不能救。又是大覺於群生無",
    "T52n2103_007:0129c17": "益。而天下不覺。三不經也。斯又巨謗之大怪。",
    "T52n2103_007:0129c18": "通人達士豈其言哉。猥曲醜事豈照此矣。然",
    "T52n2103_007:0129c19": "大盜取國。天下之罪人。行婬殺子。自是佛法",
    "T52n2103_007:0129c20": "之賊。濁現則擯於四國。將來則沈於三途",
    "T52n2103_007:0129c21": "而謂僧尼悉然。加誣之太甚也。又云大覺無慈。又云於",
    "T52n2103_007:0129c22": "生無益。斯並以愚量智以聖濟凡。抗大覺之",
    "T52n2103_007:0129c23": "成化。失淳人之弘善。可謂螗蜋有拒輪之勇。",
    "T52n2103_007:0129c24": "井蛙滯坎穽之心哉。",
    "T52n2103_007:0129c25": "濟云。胡法慳貪惟財是與。直是行三毒而",
    "T52n2103_007:0129c26": "害萬方。未見修六度而隆三寶。四不經也。且",
    "T52n2103_007:0129c27": "財食厚生貪夫之所沒。積而能散廉士之恒",
    "T52n2103_007:0129c28": "情。六度檀捨為初。惟佛宗而立位三寶。佛為",
    "T52n2103_007:0129c29": "教主。乃正覺之流慈。無佛法安知六度之功。",
    "T52n2103_007:0130a01": "絕慈風豈識三寶為正化。濟以不得其志。沒",
    "T52n2103_007:0130a02": "齒陷之。但增貪競以咎人。未顯厭身以祛滯。",
    "T52n2103_007:0130a03": "俗中恒士尚不虛言。濟寔鄙夫。輕馳才筆。獨",
    "T52n2103_007:0130a04": "不聞顧雍拜萬戶封家人不知。葛亮受三郡",
    "T52n2103_007:0130a05": "賞庫無尺絹。謝安平百萬賊愀然改容。能仁",
    "T52n2103_007:0130a06": "捨四有諦遺如涕唾。斯實錄也。況復捨身受",
    "T52n2103_007:0130a07": "身。觀三界如牢獄。惟財惟食。誠八徵之毒",
    "T52n2103_007:0130a08": "蛇。衣𭽽自隨。若鳥之遊空府。去留無滯。類",
    "T52n2103_007:0130a09": "鳧之泛長川。此等之徒名沙門也。故經云。僧",
    "T52n2103_007:0130a10": "無犯戒不清淨者。若反於此不名為僧。豈得",
    "T52n2103_007:0130a11": "以賊臣虐主等稷偰與唐虞。稊莠荊棘比嘉",
    "T52n2103_007:0130a12": "苗及美木。夫立言設諫清濁兩分。全惘以昏",
    "T52n2103_007:0130a13": "兇。都掩諸髦彥。理不可也。于時有梁之為",
    "T52n2103_007:0130a14": "政也。仁育為初。帝則絕慾蔬食。僧則祠林",
    "T52n2103_007:0130a15": "義窟。冐行蠅點足可投卑豺虎矣。通人為",
    "T52n2103_007:0130a16": "論理。則統之去瑕掩過。士之恒務。故魯之儒",
    "T52n2103_007:0130a17": "行惟孔一人。濫吹竊服時惟傾國。僧之真偽",
    "T52n2103_007:0130a18": "權實難分。惟佛得知。餘存視聽。故濟不達無",
    "T52n2103_007:0130a19": "足煩論。恨其早被火灰面陳。豈不知返。",
    "T52n2103_007:0130a20": "濟云。佛家遺教。不耕墾田。不貯財穀。乞食",
    "T52n2103_007:0130a21": "納衣頭陀為務。今則不然。數十萬眾無心蘭",
    "T52n2103_007:0130a22": "若。從教不耕者眾。天下有飢乏之憂。違教",
    "T52n2103_007:0130a23": "設法。不行何須此法。進退未為盡理。五不經",
    "T52n2103_007:0130a24": "也。然濟知有遺教。則知有蘭若之徒。未知教",
    "T52n2103_007:0130a25": "有張弛。豈委三寶基業。但佛德宏大。天供",
    "T52n2103_007:0130a26": "尚自下臨僧田。福廣神壤義當上踊。教有開",
    "T52n2103_007:0130a27": "合隨根制宜。不可局以糧粒用道。以通利物。",
    "T52n2103_007:0130a28": "故經云。若我弟子如法修行。如來白毫相中",
    "T52n2103_007:0130a29": "無量功德百千萬分取一分。供我弟子受用",
    "T52n2103_007:0130b01": "無盡。故知為道出家。為道興供。為道而受。",
    "T52n2103_007:0130b02": "為道弘福。道本虛通非俗籌議。故受四事還",
    "T52n2103_007:0130b03": "宗佛德。經云。如法受施千金納之。必乖佛化",
    "T52n2103_007:0130b04": "杯水不許。何得妄言惟貪財食。又經云。住我",
    "T52n2103_007:0130b05": "施受入闇無見。反此而行如空無盡者是也。",
    "T52n2103_007:0130b06": "是知心外無境見境是心。故使供施隨。心積",
    "T52n2103_007:0130b07": "散非外。經云。六度在心不在事。斯正言也。引",
    "T52n2103_007:0130b08": "證可知。",
    "T52n2103_007:0130b09": "濟云。涅槃發問。世尊滅後。經教若為得與",
    "T52n2103_007:0130b10": "波旬經別。觀此發問則瞿曇存日。門徒不能",
    "T52n2103_007:0130b11": "分辯真偽。況中華避役姦詐之侶焉不迷惑",
    "T52n2103_007:0130b12": "者。尋濟此言。全非有識文明滅度。魔佛難分。",
    "T52n2103_007:0130b13": "豈述佛世。門人不識經中三種四依。考定魔",
    "T52n2103_007:0130b14": "佛邪正。非濟所知。彼亦不述。又云。中華避役",
    "T52n2103_007:0130b15": "姦侶焉不迷惑者。斯是讜言。誠非所解。非避",
    "T52n2103_007:0130b16": "役者堪能辯之。爾何不論掩善揚惡專為務",
    "T52n2103_007:0130b17": "也。涅槃經云。避役出家無心志道。我當罷令",
    "T52n2103_007:0130b18": "還俗為王策使。斯正言也。如何不錄以上之。",
    "T52n2103_007:0130b19": "齊又引涅槃。闍王害父耆婆敘狀。佛以理",
    "T52n2103_007:0130b20": "除令其迷解。俗惟事結惑網逾深。故以陰界",
    "T52n2103_007:0130b21": "入中求父不得本。惟妄想謂父。實人橫生圖",
    "T52n2103_007:0130b22": "害取其重位。若先達解知父本空。何必起",
    "T52n2103_007:0130b23": "逆。國亦非有。由佛開化達悟妄心。追悔慚",
    "T52n2103_007:0130b24": "謝獲無根信。濟不達此以事徵理。斥天子注",
    "T52n2103_007:0130b25": "經。譏臣下逆亂。謂佛說無父。無父須除。執迹",
    "T52n2103_007:0130b26": "毀教。不足怪其愚闇也。餘有瑣碎似像之事。",
    "T52n2103_007:0130b27": "比擬繁論固同此例。又引張融范縝三破之",
    "T52n2103_007:0130b28": "論。前集備詳。有抗融縝之詞。見於後述。乃",
    "T52n2103_007:0130b29": "云。融縝立論無能破之。是虛言也。",
    "T52n2103_007:0130c01": "濟云。自古帝師諸侯賓友。千載一逢猶如旦",
    "T52n2103_007:0130c02": "暮。賢明希世宇宙獨立。今乃削髮。千群不臣",
    "T52n2103_007:0130c03": "萬眾稱為帝師。未之可也。姚石玉食三千佛",
    "T52n2103_007:0130c04": "寺。瓊宮八百供敬厚矣。終獲苗胤屠滅。宋",
    "T52n2103_007:0130c05": "齊已降莫懲前失。餘有罵僧醜詞。足可掩耳。",
    "T52n2103_007:0130c06": "畢寄詛帝之語。同莊蒙之寓言焉。又曰。僧出",
    "T52n2103_007:0130c07": "寒微規免租役。無期詣道志在貪婬。竊盜華",
    "T52n2103_007:0130c08": "典傾奪朝權。凡有十等。一曰。營繕廣廈。僭",
    "T52n2103_007:0130c09": "擬皇居也。二曰。興建大室莊飾胡像。僭比明",
    "T52n2103_007:0130c10": "堂宗祐也。三曰。廣譯妖言勸行流布。轢",
    "T52n2103_007:0130c11": "帝王之詔勅也。四曰。交納泉布賣天堂五",
    "T52n2103_007:0130c12": "福之虛果。奪大君之德賞也。五曰。豫徵收贖",
    "T52n2103_007:0130c13": "免地獄六極之謬殃。奪人主之刑罰也。六曰。",
    "T52n2103_007:0130c14": "自稱三寶假託四依坐傲君王。此取威之術",
    "T52n2103_007:0130c15": "也。七曰。多建寺像廣度僧尼。此定󰊉之基也。",
    "T52n2103_007:0130c16": "八曰。三長六紀四大法集。此別行正朔密行",
    "T52n2103_007:0130c17": "徵發也。九曰。設樂以誘愚小。俳優以招遠會。",
    "T52n2103_007:0130c18": "陳佛土安樂。斥王化危苦。此變俗移風徵租",
    "T52n2103_007:0130c19": "稅也。十曰。法席聚會邪謀變通。稱意贈金毀",
    "T52n2103_007:0130c20": "破遭謗。此呂尚之六韜祕策也。凡此十事不",
    "T52n2103_007:0130c21": "容有一。萌兆微露即合誅夷。今乃恣意流行",
    "T52n2103_007:0130c22": "排我王化方。又擊鴻鍾於高臺。期闕庭之箭",
    "T52n2103_007:0130c23": "漏。掛旛蓋於長剎。倣充庭之鹵簿。徵玉食",
    "T52n2103_007:0130c24": "以齋會。雜王公之享燕。唱高越之贊唄。象食",
    "T52n2103_007:0130c25": "舉之登歌。嘆功德則比陳詞之祝史。受儭施",
    "T52n2103_007:0130c26": "則等束帛之等差。設威儀則効旌旂之文物。",
    "T52n2103_007:0130c27": "凡諸舉措竊擬朝儀云云。陛下方更傾儲供",
    "T52n2103_007:0130c28": "寺。萬乘擬附庸之儀。肅拜僧尼。三事執陪臣",
    "T52n2103_007:0130c29": "之禮。寵既隆矣。侮亦劇矣。臣不取者四也。",
    "T52n2103_007:0131a01": "觀濟所列十條。同歸一偽。牽引構合增動帝",
    "T52n2103_007:0131a02": "心。素達帝之機神。深銜帝之不齒。無何以",
    "T52n2103_007:0131a03": "通。蓄憤假謗以暢面譏。言雖若臣意寔輕侮。",
    "T52n2103_007:0131a04": "何者上列僧偽。無惡不揚。言帝重之明帝無",
    "T52n2103_007:0131a05": "識。斯則獨夫闇主。不言自形。飾詞覆詐。迹昌",
    "T52n2103_007:0131a06": "露矣。故曰。知人惟難。人實難知。知其難者",
    "T52n2103_007:0131a07": "千載惟一。梁祖深知濟情無堪莅政。故曰。有",
    "T52n2103_007:0131a08": "才而好反。豈徒言哉。然則後之上事。皆",
    "T52n2103_007:0131a09": "則濟之才辯。相去懸矣。故呈拙矣。",
    "T52n2103_007:0131a10": "濟云。陛下以因果有必定之期。報應無遷延",
    "T52n2103_007:0131a11": "之業。故崇重像法供施彌隆。勞民伐木。燒掘",
    "T52n2103_007:0131a12": "螻蟻損傷和氣。豈顧大覺之慈悲乎。胡鬼堪",
    "T52n2103_007:0131a13": "能致福。可廢儒道。釋禿足能除禍。屏絕干戈。",
    "T52n2103_007:0131a14": "今乃重關以備不虞。擊柝以爭空地。殺螻蟻",
    "T52n2103_007:0131a15": "而營功德。既乖釋典崇妖邪而行諂祭。又虧",
    "T52n2103_007:0131a16": "名教。五尺牧竪猶知不疑。四海之尊義無二",
    "T52n2103_007:0131a17": "三其德。臣為陛下不取五也。",
    "T52n2103_007:0131a18": "詳濟以事徵理。今則以理通事。夫因果報應",
    "T52n2103_007:0131a19": "事同影響。若不信因前果後。則不謂形動影",
    "T52n2103_007:0131a20": "隨。物理顯然。如何致惑。伐木掘地。天常之舊",
    "T52n2103_007:0131a21": "規。造寺興供。人倫之厚敬。勞民損蟻何帝無",
    "T52n2103_007:0131a22": "之。是以福不自資。四俗不辭勞役。罪不及他。",
    "T52n2103_007:0131a23": "百蟲死而非罪。謂正法為妖書。以潔齋為諂",
    "T52n2103_007:0131a24": "祭。斯並幽明之所切齒。賢聖之所哀矜。然濟",
    "T52n2103_007:0131a25": "不知嶽瀆大神奉佛而祈福賜。天地靈聖拜",
    "T52n2103_007:0131a26": "首而請玄章。故能峙立宇宙之中獲四無畏。",
    "T52n2103_007:0131a27": "獨居空有之界具四辯才。非濟所知。或知而",
    "T52n2103_007:0131a28": "故謗以動帝情也。",
    "T52n2103_007:0131a29": "濟曰。秦正受誑於三山。漢徹見欺於五利。",
    "T52n2103_007:0131b01": "信順妖訛。一至於此。不察情偽豈懲前失。又",
    "T52n2103_007:0131b02": "引五事明。宋齊兩代重佛敬僧。國移廟改者。",
    "T52n2103_007:0131b03": "但是佛妖僧偽。姦詐為心。墮胎殺子。昏婬亂",
    "T52n2103_007:0131b04": "道。故使宋齊磨滅。今宋齊。",
    "T52n2103_007:0131b05": "寺像見在。陛下承事。則宋齊之變不言而顯",
    "T52n2103_007:0131b06": "矣。今僧尼坐夏不殺螻蟻者。愛含生之命也。",
    "T52n2103_007:0131b07": "而傲君父忘仁於䖵蟲也。墮胎殺子反養",
    "T52n2103_007:0131b08": "於蚊虻也。夫易者君臣夫婦父子三綱六紀",
    "T52n2103_007:0131b09": "也。今釋氏君不君。乃至子不子。綱紀紊亂矣。",
    "T52n2103_007:0131b10": "濟引宋齊信佛而早亡。斯欺帝也何獨毀佛。",
    "T52n2103_007:0131b11": "亦毀神祇。夫運業廢興天之常數。禪讓放誅",
    "T52n2103_007:0131b12": "有國變通。前王自享於萬年。後帝無宜而取",
    "T52n2103_007:0131b13": "位。此乃交謝之恒理。生滅之大期。何得執一",
    "T52n2103_007:0131b14": "代之常存。而迷百王之革運。都不可也。齊宋",
    "T52n2103_007:0131b15": "諸帝所以重佛敬僧者。知帝位之有由。故銜",
    "T52n2103_007:0131b16": "恩而酬厚德也。又知帝位之無保。故行因而",
    "T52n2103_007:0131b17": "仰長果也。昔因既短。不可延以萬年。故有梁",
    "T52n2103_007:0131b18": "之受禪也。今因未就。不可即因而成果。故受",
    "T52n2103_007:0131b19": "報於未來也。是則業運相循四序無失。如何",
    "T52n2103_007:0131b20": "輕佛無報應乎。若輕無報應。則郊廟諸神昊",
    "T52n2103_007:0131b21": "天圓丘地祇方澤山川望秩一切須除。豈獨",
    "T52n2103_007:0131b22": "佛僧濫受誣惘。乃云。墮胎殺子。令存好仇。",
    "T52n2103_007:0131b23": "爾亦好仇。何為干政自不見也。",
    "T52n2103_007:0131b24": "書奏。梁武大怒。集朝士將加顯戮。濟密逃於",
    "T52n2103_007:0131b25": "魏欲匡靜帝。事露為齊文襄燒殺之。年八十",
    "T52n2103_007:0131b26": "餘矣。濟所行非理。妄逞才術。干政冐榮。負",
    "T52n2103_007:0131b27": "智自滅。古云。不在其位不謀其政。濟布衣之",
    "T52n2103_007:0131b28": "人。而謀廟堂之事濫矣。佛行仁化無損王臣。",
    "T52n2103_007:0131b29": "守戒潔心除邪滅惑。此佛教也。故三學八正",
    "T52n2103_007:0131c01": "以導出家。六度四弘用開士俗。其中通局適",
    "T52n2103_007:0131c02": "化隨緣悟達為宗。餘非佛意。而濟不談正行",
    "T52n2103_007:0131c03": "之士。專述亂業之夫。以偽排真以邪陵正。",
    "T52n2103_007:0131c04": "以寡伐眾以僻亂全。禍不謀身。密陳無上之",
    "T52n2103_007:0131c05": "典。餘殃不盡。終被焚身之酬。深可悲矣。",
    "T52n2103_007:0131c06": "16 （章仇子陀）(七)十六章仇子陀者魏郡人。齊武平中為儒林",
    "T52n2103_007:0131c07": "學士。于時崇重佛法造制窮極。凡厥良沃悉",
    "T52n2103_007:0131c08": "為僧。有傾竭府藏充佛福田。俗士不及。子陀",
    "T52n2103_007:0131c09": "微宦固非所幸。乃上疏陳曰。帝王上事昊天",
    "T52n2103_007:0131c10": "下字黎庶。君臣夫婦綱紀有本。自魏晉已來",
    "T52n2103_007:0131c11": "胡妖亂華。背君叛父不妻不夫。而姦蕩奢侈",
    "T52n2103_007:0131c12": "控御威福。坐受加敬輕欺士俗。妃主晝入僧",
    "T52n2103_007:0131c13": "房。子弟夜宿尼室。又云。臣不惶不恐不避鼎",
    "T52n2103_007:0131c14": "鑊。輒沐浴輿襯奉表以聞。有十餘紙。書奏。帝",
    "T52n2103_007:0131c15": "震怒欲殺之。高那肱曰。此漢覓名欲得死。陛",
    "T52n2103_007:0131c16": "下若斫伊頭。落漢術內可長。禁令自死。從",
    "T52n2103_007:0131c17": "之。經二年周武平齋出之。隋初猶存。不測其",
    "T52n2103_007:0131c18": "終。今讀子陀表奏。惟述僧之妖婬蓄積財事。",
    "T52n2103_007:0131c19": "更無別致。吐言繁重隨事廣張。無識者謂上",
    "T52n2103_007:0131c20": "事極多。通贍者止惟二轍。謂財色也。大同荀",
    "T52n2103_007:0131c21": "濟之言。才理雲泥不及于時。魏齊兩代名僧",
    "T52n2103_007:0131c22": "若林。舉十統以綰之。立昭玄以司之。清眾暐",
    "T52n2103_007:0131c23": "如不可陷溺。子陀家素貧煎。投庇莫從。形骸",
    "T52n2103_007:0131c24": "所資惟衣與食。困此終窶長弊飢寒。嫉僧厚",
    "T52n2103_007:0131c25": "施致陳抗表。終被抑退不遂其心。可謂澹澹",
    "T52n2103_007:0131c26": "漢博士詞費而無鎔撿。傅奕又加粉墨。言轉",
    "T52n2103_007:0131c27": "浮碎。為下愚者所笑。何況上達者哉。",
    "T52n2103_007:0131c28": "17 （衛元嵩）(七)十七衛元嵩本河東人。遠祖從宦遂家于",
    "T52n2103_007:0131c29": "蜀。梁末為僧陽狂浪宕。周氏平蜀。因爾入",
    "T52n2103_007:0132a01": "關。天和二年上書。略云。唐虞之化。無浮圖",
    "T52n2103_007:0132a02": "以治國。而國得安。齊梁之時。有寺舍以化民。",
    "T52n2103_007:0132a03": "而民不立者未合道也。若言民壞不由寺舍。",
    "T52n2103_007:0132a04": "國治豈在浮圖。但教民心合道耳。民合道則",
    "T52n2103_007:0132a05": "安。道滋民則治立。是以齊梁競像法而起九",
    "T52n2103_007:0132a06": "級連雲。唐虞憂庶人而累土堦接地。然齊梁",
    "T52n2103_007:0132a07": "非無功於寺舍而詐不延。唐虞豈有業於浮",
    "T52n2103_007:0132a08": "圖。而治得久但利民益國則會佛心耳。夫佛",
    "T52n2103_007:0132a09": "心者以大慈為本。安樂含生終不苦役黎元。",
    "T52n2103_007:0132a10": "虔敬泥木損傷有識蔭益無情。而大周啟運",
    "T52n2103_007:0132a11": "繼歷膺圖總六合。在一心齊日月之雙照。",
    "T52n2103_007:0132a12": "養四生如厚地覆萬姓。同玄天實三皇之中",
    "T52n2103_007:0132a13": "興。嗟兆民之始遇。成五帝之新立。慶黎庶之",
    "T52n2103_007:0132a14": "逢時。豈不慕唐虞之勝風。遺齊梁之末法。嵩",
    "T52n2103_007:0132a15": "請造平延大寺。容貯四海萬姓。不勸立曲見",
    "T52n2103_007:0132a16": "伽藍。偏安二乘五部。夫平延寺者。無選道俗",
    "T52n2103_007:0132a17": "罔擇親疎。愛潤黎元等無持毀。以城隍為寺",
    "T52n2103_007:0132a18": "塔。即周主是如來。用郭邑作僧坊。和夫妻為",
    "T52n2103_007:0132a19": "聖眾。勤用蠶以充戶課。供政課以報國恩。",
    "T52n2103_007:0132a20": "推令德作三綱。遵耆老為上座。選仁智充執",
    "T52n2103_007:0132a21": "事。求勇略作法師。行十善以伏未寧。示無貪",
    "T52n2103_007:0132a22": "以斷偷劫。於是衣寒露養孤生匹鰥夫配",
    "T52n2103_007:0132a23": "寡婦。矜老病免貧窮。賞忠孝之門。伐凶逆之",
    "T52n2103_007:0132a24": "黨。進清簡之士。退諂侫之臣使。六合無怨紂",
    "T52n2103_007:0132a25": "之聲。八荒有歌周之詠。飛沈安其巢穴。水陸",
    "T52n2103_007:0132a26": "任其長生云云。嵩此上言。有所因也。曾讀智",
    "T52n2103_007:0132a27": "論。見天王佛之政令也。故立平延。然述佛大",
    "T52n2103_007:0132a28": "慈令生安樂。斯得理也。事則不爾。夫妻乃和",
    "T52n2103_007:0132a29": "未能絕慾。城隍充寺非是聖基。故不可也。",
    "T52n2103_007:0132b01": "即色為空。非正智莫曉。即凡為聖。豈凡下能",
    "T52n2103_007:0132b02": "通。故須兩諦雙行二輪齊運。以道通俗。出要",
    "T52n2103_007:0132b03": "可期。",
    "T52n2103_007:0132b04": "嵩云不勸立曲見伽藍者。以損傷人畜故也。",
    "T52n2103_007:0132b05": "若作則乖諸佛大慈。昔育王造塔。一日而役",
    "T52n2103_007:0132b06": "萬神。今造浮圖。累年而損財命。況復和土作",
    "T52n2103_007:0132b07": "泥塼瓦成日。為草蟲而作火劫。助螻蟻而起",
    "T52n2103_007:0132b08": "水災。仰度仁慈未應垂許。斯誠誡也。故比",
    "T52n2103_007:0132b09": "丘造房先除妨難。有損命者必不得為。重物",
    "T52n2103_007:0132b10": "起慈即為仁塔。理極正矣。事罕行之。",
    "T52n2103_007:0132b11": "又云。請有德貧人免丁輸課。無行富僧輸課",
    "T52n2103_007:0132b12": "免丁。富僧輸課免丁。則諸僧必望停課爭斷",
    "T52n2103_007:0132b13": "慳貪。貧人免丁則眾人必望免丁競修忠孝。",
    "T52n2103_007:0132b14": "此則興佛法而安國家。實非滅三寶而危百",
    "T52n2103_007:0132b15": "姓也。有十五條。總是事意。勸行平等非滅佛",
    "T52n2103_007:0132b16": "法。",
    "T52n2103_007:0132b17": "勸不平等　是滅佛法　勸行大乘　勸念貧",
    "T52n2103_007:0132b18": "窮　勸捨慳貪　勸人發露　勸益國民　勸",
    "T52n2103_007:0132b19": "燎為民　勸人和合　勸恩愛會　勸立市利",
    "T52n2103_007:0132b20": "　勸行敬養　勸寺無軍人　勸立無貪三藏",
    "T52n2103_007:0132b21": "　勸少立三藏　勸立僧訓僧　勸敬大乘誡",
    "T52n2103_007:0132b22": "上列事條。反則滅法。順則興教。并陳表狀",
    "T52n2103_007:0132b23": "及佛道二論。立主客論小大。嵩以理通我不",
    "T52n2103_007:0132b24": "事二家。惟事周祖。以二家空立其言。而周帝",
    "T52n2103_007:0132b25": "親行其事。故我事帝不事佛道。立詞煩廣。三",
    "T52n2103_007:0132b26": "十餘紙。大略以慈救為先。彈僧奢泰不崇法",
    "T52n2103_007:0132b27": "度。無言毀佛。有叶真道也。故唐吏部唐臨冥",
    "T52n2103_007:0132b28": "報記云云。",
    "T52n2103_007:0132b29": "18 （劉慧琳）(七)十八劉慧琳秦郡人。出家住楊都治城寺。",
    "T52n2103_007:0132c01": "有才學。為宋廬陵王所知。著均善論一云白黑論",
    "T52n2103_007:0132c02": "其論難窮通。後法義篇備之矣。大較云。但知",
    "T52n2103_007:0132c03": "六度與五教並行。信順與慈悲齊立。殊塗同",
    "T52n2103_007:0132c04": "歸。不得守其發足之轍也。",
    "T52n2103_007:0132c05": "19 （范縝）(七)十九范縝南郡人少孤貧。學於沛國劉瓛而",
    "T52n2103_007:0132c06": "卓越不群。在門下積年。芒屩布衣徒行。而危",
    "T52n2103_007:0132c07": "言高論。盛稱無佛有於自然。其詞。亦備後法",
    "T52n2103_007:0132c08": "義篇。沈休文難之。故不煩載。",
    "T52n2103_007:0132c09": "20 （顧歡）(七)二十顧歡吳郡人。以佛道二教互相非毀。",
    "T52n2103_007:0132c10": "歡著夷夏論以統之。略云。在佛曰實相。在道",
    "T52n2103_007:0132c11": "曰玄牝。道之大象即佛之法身。佛則在夷。",
    "T52n2103_007:0132c12": "故為夷言。道既在華。故為華語。獨立不改絕",
    "T52n2103_007:0132c13": "學無憂。曠劫諸聖共遵斯一。老釋未始分。迷",
    "T52n2103_007:0132c14": "者分未合。億善遍修。修遍成聖。雖十號千",
    "T52n2103_007:0132c15": "稱。終不能盡。然其文中抑佛而揚道。斯門人",
    "T52n2103_007:0132c16": "也。不足評之。又張融門律意亦同歡。前集已",
    "T52n2103_007:0132c17": "詳。後更略引。亦備法義篇。且佛則金姿丈六。",
    "T52n2103_007:0132c18": "道則白首同凡。佛則捨王位。道則臣王者。佛",
    "T52n2103_007:0132c19": "化無國不有。道則不出神州。佛則塔遍閻浮。",
    "T52n2103_007:0132c20": "道則冢居槐里。全不同也。何得輒引以擬倫",
    "T52n2103_007:0132c21": "乎。",
    "T52n2103_007:0132c22": "21 （邢子才）(七)二十一邢子才河間人。仕魏著作郎遷中",
    "T52n2103_007:0132c23": "書黃門郎。以為姓人不可保。謂元景曰。卿",
    "T52n2103_007:0132c24": "何必姓王。元景變色。子才曰。我亦何必姓邢",
    "T52n2103_007:0132c25": "能保五世耶。然佛是西域聖人。尋已冥滅。使",
    "T52n2103_007:0132c26": "神更生。安能勞苦今世邢子才。為後身張阿",
    "T52n2103_007:0132c27": "得耶。亦有難解。如法義篇自尋之。",
    "T52n2103_007:0132c28": "22 （高道讓）(七)二十二高道讓者涼書述云。釋氏之化。聞",
    "T52n2103_007:0132c29": "其風而悅之。義生天地之外。詞出耳目之表。",
    "T52n2103_007:0133a01": "斯獎教之洪致。九流之一家。而好之既深則",
    "T52n2103_007:0133a02": "其術亦高。而圖寺極壯窮海陸之財。造者弗",
    "T52n2103_007:0133a03": "悋金碧。殫生民之力。豈大覺之意乎。然至敬",
    "T52n2103_007:0133a04": "無文至神不飾。未能盡天下之牲。故祭天以",
    "T52n2103_007:0133a05": "繭栗。未能極天下之文。故藉神以槀秸。苟有",
    "T52n2103_007:0133a06": "其誠。則蘋藻侔於百品。明德匪馨。則烹牛下",
    "T52n2103_007:0133a07": "於礿祭。而況鷲山之術彼岸之奇。而可以虛",
    "T52n2103_007:0133a08": "求乎。乃有浮遊都鄙避苦逃劇。原其誠心百",
    "T52n2103_007:0133a09": "裁一焉。既朱紫一亂。城社狐鼠穢大法之精",
    "T52n2103_007:0133a10": "華。損農蠶之要務。執契者不以為患。當衡者",
    "T52n2103_007:0133a11": "不以為言。有國者宜鑒而節之。此則讓為護",
    "T52n2103_007:0133a12": "法之純臣矣。奕又何為裁之。可謂高識之人。",
    "T52n2103_007:0133a13": "而載于高識之傳者可也。",
    "T52n2103_007:0133a14": "23 （李公緒）(七)二十三李公緒趙郡人。通經史善陰陽。見",
    "T52n2103_007:0133a15": "有喪之家憂齋供福利。便曰。佛教者脫略父",
    "T52n2103_007:0133a16": "母遺蔑帝王。捐六親捨禮義。赭衣髠剔自比",
    "T52n2103_007:0133a17": "刑餘。妄說󱟣惑惟利是親。陰陽名墨。雖紕",
    "T52n2103_007:0133a18": "繆苛察。而四時節用有取。至如茲術則傷化",
    "T52n2103_007:0133a19": "託幽滋為鬼道。惜哉舉國皆迷。彼眾我寡。悲",
    "T52n2103_007:0133a20": "哉吾之死也。福事一切罷之。棄華即戎。有識",
    "T52n2103_007:0133a21": "不許。弟概字季節。屬文讀佛經。脚指夾之。斯",
    "T52n2103_007:0133a22": "北邊士俗自保專執之大魁者。惜哉生為徒",
    "T52n2103_007:0133a23": "生。無上善以資神。死為徒死。有下惡以沈報。",
    "T52n2103_007:0133a24": "冥冥隨業反本何期。來際莫知現在焉識。與",
    "T52n2103_007:0133a25": "夫群畜愚叟奚以異哉。",
    "T52n2103_007:0133a26": "24 （盧思道）(七)二十四盧思道范陽人。仕齊為黃門郎。",
    "T52n2103_007:0133a27": "周武平齊詣京師。作西征記。略云。姚興好佛",
    "T52n2103_007:0133a28": "法。羅什譯經論。佛圖遍海內。士女為僧尼者",
    "T52n2103_007:0133a29": "十六七。縻費公私歲以巨萬。帝獨運遠略罷",
    "T52n2103_007:0133b01": "之。強國富民之上策也。又作周齊興亡論。略",
    "T52n2103_007:0133b02": "云。周祖始位。大冢宰宇文護。太祖之猶子也。",
    "T52n2103_007:0133b03": "負圖作宰。親受顧命。周祖高居深視。一朝折",
    "T52n2103_007:0133b04": "首凡厥黨與咸見夷戮。乃棄奢淫布公道。屏",
    "T52n2103_007:0133b05": "重肉躬大布。始自六宮被於九服。以為釋化",
    "T52n2103_007:0133b06": "立教。本貴清淨。近世已來縻費財力。遂下",
    "T52n2103_007:0133b07": "詔削除之。亦前王之所未得也。思道為論糺",
    "T52n2103_007:0133b08": "其縻費。罷之則謂強國富民之策。斯一代之",
    "T52n2103_007:0133b09": "小識。未遠大之弘略也。夫佛法之行化也。",
    "T52n2103_007:0133b10": "要在清神滅惑也。彼費財崇福者。知身命財",
    "T52n2103_007:0133b11": "終歸散滅。徒為保愛。此厚生守財之奴也。故",
    "T52n2103_007:0133b12": "俗云。多藏厚亡積而能散。石崇以財色而受",
    "T52n2103_007:0133b13": "誅。殷辛亦同之而早戮。自古咸爾。溢於見聞",
    "T52n2103_007:0133b14": "而不能止者。乃貪惑使之然也。",
    "T52n2103_007:0133b15": "昔漢武壽陵秦皇終隴。財寶充牣畢被侵開。",
    "T52n2103_007:0133b16": "何若捨貪積而興上福。以崇景仰之至。割形",
    "T52n2103_007:0133b17": "骸而從道化。以襲全正之極者可也。不然藏",
    "T52n2103_007:0133b18": "積空勞自他。形神校計晨夕無暇身死名滅",
    "T52n2103_007:0133b19": "卒從他手。今昔如此。習俗相仍。略舉近代。齊",
    "T52n2103_007:0133b20": "代之行福也。寺塔崇盛僧眾雜聚。不能節之",
    "T52n2103_007:0133b21": "以道。縱其淆亂。斬斛律明月虛聽讖詞。周軍",
    "T52n2103_007:0133b22": "聞便解甲。齊后斯闇主也。權守國資不能周",
    "T52n2103_007:0133b23": "給。宇文既破。帑藏充盈不解。身用銜紲而詣",
    "T52n2103_007:0133b24": "軍門。財寶並為周有。周祖既廢二教。自以為",
    "T52n2103_007:0133b25": "萬代之上策也。西平東討無往不剋。以為滅",
    "T52n2103_007:0133b26": "法之廟略也。固天宥之。統收齊餘泉貨鳩",
    "T52n2103_007:0133b27": "拾。素是貧國縑纊全希。一旦獲之。填胸滿目",
    "T52n2103_007:0133b28": "連手運帛。接軫長途。斯為大盜之滅國。乃以",
    "T52n2103_007:0133b29": "為興師之盛業也。生滅得失曾不籌之。惟擬",
    "T52n2103_007:0133c01": "目前快意莫慮於後。我既破他他亦破我。自",
    "T52n2103_007:0133c02": "古恒爾。無得不思。周祖謂以萬代常存與天",
    "T52n2103_007:0133c03": "地而齊壽也。窮討巖穴務存藏積。守儉保素",
    "T52n2103_007:0133c04": "剋己勵俗。亦萬代之一人也。當年崩背而其",
    "T52n2103_007:0133c05": "子用之。大張文物高陳聲勢。即開佛法。以從",
    "T52n2103_007:0133c06": "百姓之歡心。又顯勝相。用呈大國之威雄也。",
    "T52n2103_007:0133c07": "立四皇后表八柱國。前後鹵簿隊仗倍常。各",
    "T52n2103_007:0133c08": "二十四。自古皇王莫之比擬。立元宣政禪位",
    "T52n2103_007:0133c09": "小兒。時在繈褓王位斯及。自號天元皇帝",
    "T52n2103_007:0133c10": "也。春秋方富未許喪身。不盈一載又從萬古。",
    "T52n2103_007:0133c11": "兒小不立后父控衡。曆移運從隋高受禪。位",
    "T52n2103_007:0133c12": "及國財並為隋有。斯可師也。而不師之。隋雖",
    "T52n2103_007:0133c13": "重法廣陳寺塔。至於財事無足稱言。故使蓄",
    "T52n2103_007:0133c14": "積穀帛遍於國中。倉庫殷實不能散施。故福",
    "T52n2103_007:0133c15": "門雖開示存而已。及煬帝之末。天下沸騰郊",
    "T52n2103_007:0133c16": "壘風驚。畿甸霧結。初登位也。哥帝德而曰萬",
    "T52n2103_007:0133c17": "年。後陵遲也。咸面罵而揚諸咎。倉稟資於群",
    "T52n2103_007:0133c18": "盜縻爛者無窮。形骸執於賊臣。百辟困於黔",
    "T52n2103_007:0133c19": "首。舉斯以統無得守株。佛之誠言信而可驗。",
    "T52n2103_007:0133c20": "何以知其然耶。自古登臨無不高稱萬歲。歲",
    "T52n2103_007:0133c21": "之有萬斯即有期。況減於萬。何代不有。既前",
    "T52n2103_007:0133c22": "王不守於萬。固知後帝義不逾之。各取萬歲",
    "T52n2103_007:0133c23": "今何所在。五運相襲可不鏡諸。是以明后英",
    "T52n2103_007:0133c24": "賢。知五家之必散。上智高識。鑒三堅之可修。",
    "T52n2103_007:0133c25": "已用之財如影之相逐。未用之物不可賜及",
    "T52n2103_007:0133c26": "怨親。所以於國於家遺之如脫屣。若財若命",
    "T52n2103_007:0133c27": "棄之若遊塵。莊嚴性識。使早備法身。成就善",
    "T52n2103_007:0133c28": "權。務津梁諸有。斯至教也。餘諸幻有知何所",
    "T52n2103_007:0133c29": "論。故經云。劫燒終訖。乾坤洞燃。須彌巨海。",
    "T52n2103_007:0134a01": "都為灰揚。天龍人鬼。於中凋喪。二儀尚殞。國",
    "T52n2103_007:0134a02": "有何常。如斯法句可以尋真。自外凡鄙固非",
    "T52n2103_007:0134a03": "其務。",
    "T52n2103_007:0134a04": "25 （傅奕）(七)二十五傅奕北地泥陽人。其本西涼。隨魏",
    "T52n2103_007:0134a05": "入代齊。平入周仕通道觀。隋開皇十三",
    "T52n2103_007:0134a06": "年。與中山李播請為道士。十七年事漢王。及",
    "T52n2103_007:0134a07": "諒反遷于岐州。皇運初授太史令。武德四",
    "T52n2103_007:0134a08": "年。上減省寺塔僧尼益國利民事十一條。高",
    "T52n2103_007:0134a09": "祖聞之竟不行下奕。乃多寫表狀遠近流布。",
    "T52n2103_007:0134a10": "京師諸僧作破邪論以抗之。如後所列。奕表",
    "T52n2103_007:0134a11": "云。一僧尼六十已下。簡令作民。則兵強農勸。",
    "T52n2103_007:0134a12": "易曰。男女構精萬物化生。此則陰陽父子天",
    "T52n2103_007:0134a13": "地大象。不可乖也。今衛壯之僧。婉孌之尼。失",
    "T52n2103_007:0134a14": "禮不婚。夭胎殺子減損戶口。不亦傷乎。今佛",
    "T52n2103_007:0134a15": "家違天地之化。背陰陽之道。未之有也。請依",
    "T52n2103_007:0134a16": "前條尋。老子至聖尚謁帝王。孔丘聖人猶跪",
    "T52n2103_007:0134a17": "宰相。況道人無取德義未隆。下忽公卿抗衡",
    "T52n2103_007:0134a18": "天子。如臣愚見。請同老孔弟子之例拜謁王",
    "T52n2103_007:0134a19": "臣編於朝典者。奕奏如此。未足理論。出處殊",
    "T52n2103_007:0134a20": "途不可一述。易稱構精。佛則絕慾固知李",
    "T52n2103_007:0134a21": "氏道門相結伉儷。日夕共會順易陰陽。不順",
    "T52n2103_007:0134a22": "則與佛何殊。若順固其恒俗。何為學僧守靜",
    "T52n2103_007:0134a23": "絕慾無為。以事討論纏綿自顯。如上已述。",
    "T52n2103_007:0134a24": "迷者未尋。且李耳子孫遍於天下。張陵餘胤",
    "T52n2103_007:0134a25": "散列諸州。祖宗遺緒如何輒異。若異其先斯",
    "T52n2103_007:0134a26": "為絕嗣。三千之罪莫有高之。況復黃書服氣。",
    "T52n2103_007:0134a27": "三五七九之經。上下相和。四眼二舌之教。不",
    "T52n2103_007:0134a28": "可削也。佛教不爾。慾是過原。先必戒之方",
    "T52n2103_007:0134a29": "祛俗滯。此則佛道之分途也。高識者體之。",
    "T52n2103_007:0134b01": "又云。請同孔老門人拜謁王臣者。不知奕出",
    "T52n2103_007:0134b02": "此語。何以自陳毀僧傲親抗君非為忠孝。固",
    "T52n2103_007:0134b03": "知道士常拜君親。如何目見道士從僧抗禮。",
    "T52n2103_007:0134b04": "不能自化其類。何用彈人實而言之。道士由",
    "T52n2103_007:0134b05": "來拜謁。竊形濫吹冒入出俗之儔。致有黃巾",
    "T52n2103_007:0134b06": "乃張角之風也。法儀抗禮。是緇徒之範也。",
    "T52n2103_007:0134b07": "至如李老之服本襲朝章。冠屨同蘭臺太史。",
    "T52n2103_007:0134b08": "揖讓等大夫之儀也。如何門人高抗先師之",
    "T52n2103_007:0134b09": "位。仰則沙門之法。都不可也。會逢寬政置不",
    "T52n2103_007:0134b10": "繩之。以法懲劾於何逃責。但奕上事碎亂不",
    "T52n2103_007:0134b11": "經。或言胡佛邪教退還西域。或云。三萬戶",
    "T52n2103_007:0134b12": "州且存一寺。不足校也。",
    "T52n2103_007:0134b13": "一奕云。大唐丁壯僧尼二十萬眾。共結胡",
    "T52n2103_007:0134b14": "心。可不備預之哉。請一配之則年產十萬。此",
    "T52n2103_007:0134b15": "亦劉生之古計也。無用陳之。如前已顯。斯則",
    "T52n2103_007:0134b16": "女子帶甲鰥夫執戈。餌敵負國一何可笑。又",
    "T52n2103_007:0134b17": "大唐寺籍佛道二眾不滿七萬。如何面欺。",
    "T52n2103_007:0134b18": "上帝二十萬眾乎。斯即自刑無勞他處。",
    "T52n2103_007:0134b19": "二明寺作草堂土舍。則秦皇漢武為有德之",
    "T52n2103_007:0134b20": "君。良以佛縱奢侈。寺塔八萬四千。此國効之",
    "T52n2103_007:0134b21": "又增其倍。凡百士庶暗愁往罪虛規來福。浪",
    "T52n2103_007:0134b22": "說天堂地獄。詛我華人。至如秦皇阿閣漢武",
    "T52n2103_007:0134b23": "甘泉。古迹宮觀不過十數。史官書之號曰無",
    "T52n2103_007:0134b24": "道。曾不言佛無道過之。又引張融三破之言。",
    "T52n2103_007:0134b25": "廣如前集。今重顯之。佛之化也依樹為家。形",
    "T52n2103_007:0134b26": "骸有累權開小室。寺塔崇廣信心所營。請僧",
    "T52n2103_007:0134b27": "福用非僧課造。至如天堂地獄善惡之報殊",
    "T52n2103_007:0134b28": "焉。品類區分升沈之義天別。不知道經往往",
    "T52n2103_007:0134b29": "亦述地獄。須覈天堂有幾地獄何所云云。",
    "T52n2103_007:0134c01": "故道步虛云。天人同其願。飄颻入紫微。七祖",
    "T52n2103_007:0134c02": "生天堂。我身白日升。如是非一。述天堂也。",
    "T52n2103_007:0134c03": "不許僧云。是誰過乎。",
    "T52n2103_007:0134c04": "三明請減寺塔。則民安國治者。由妖胡虛說",
    "T52n2103_007:0134c05": "造寺之福。庸人信之角營寺塔。小寺百僧。",
    "T52n2103_007:0134c06": "大寺二百。以兵率之五寺強成一旅。總計諸",
    "T52n2103_007:0134c07": "寺。兵多六軍。侵食生民國家大患。請三萬戶",
    "T52n2103_007:0134c08": "州且留一寺。又引自古已來僧反十餘。自餘",
    "T52n2103_007:0134c09": "兇黨至今猶在。請必除盪用消胡氣。浹旬之",
    "T52n2103_007:0134c10": "間宇宙廓清。奕奏如此。妄述兵多。于時二眾",
    "T52n2103_007:0134c11": "不滿七萬。半為尼女。豈等大國之六軍乎。又",
    "T52n2103_007:0134c12": "云。反僧兇黨猶在者。僧之從逆為俗所拘。一",
    "T52n2103_007:0134c13": "身獨立如何動眾。虛引飾詐亂俗惘君。天地",
    "T52n2103_007:0134c14": "不容。故早磨滅。又統詳之。賊臣酷吏何代不",
    "T52n2103_007:0134c15": "無。濁濫當官何時不有。堯放四兇非由事佛。",
    "T52n2103_007:0134c16": "舜既絕嗣豈是僧風。不可以一臣逆節舉朝",
    "T52n2103_007:0134c17": "同誅。一僧為過全宗族滅。奕奏狀日望即依",
    "T52n2103_007:0134c18": "行。明明作辟固絕其議。",
    "T52n2103_007:0134c19": "四明僧尼衣布省齋。則貧人不飢蠶無橫死",
    "T52n2103_007:0134c20": "者。臣聞佛戒僧尼糞掃衣五綴鉢望中一食。",
    "T52n2103_007:0134c21": "獨坐山中清居禪誦。此佛之章法也。若殺",
    "T52n2103_007:0134c22": "蠶作衣。佛戒不許。今則知佛理虛故生違犯",
    "T52n2103_007:0134c23": "此是荀濟語餘則鄙罵惡類廝下之言。不足聞也。",
    "T52n2103_007:0134c24": "五明斷僧尼居。積則百姓豐滿將士皆富。",
    "T52n2103_007:0134c25": "六明帝王無佛則大治年長。有佛則虐政祚",
    "T52n2103_007:0134c26": "短者。",
    "T52n2103_007:0134c27": "七明封周孔之教送與西域胡必不行者。",
    "T52n2103_007:0134c28": "八明統論佛教虛多實少。",
    "T52n2103_007:0134c29": "九明隱農安匠市𮠔處中國富民饒者。",
    "T52n2103_007:0135a01": "十明帝王受命皆革前政者。",
    "T52n2103_007:0135a02": "十一明直言忠諍古來出口禍及其身者。此",
    "T52n2103_007:0135a03": "之十一條。通釋甚眾。為存詞費約同諸異解",
    "T52n2103_007:0135a04": "奏之。高祖覽之大悅。詔廢諸州寺塔。至九",
    "T52n2103_007:0135a05": "年六月四日。後上謂曰。爾大直奏事怕殺",
    "T52n2103_007:0135a06": "人。今日後勿懼。貞觀六年又上書。令僧吹螺",
    "T52n2103_007:0135a07": "不合擊鍾。又言。佛法妖偽。勅示蕭瑀。瑀曰。",
    "T52n2103_007:0135a08": "傅奕非聖人者無法。奕駁曰。瑀先祖已來。不",
    "T52n2103_007:0135a09": "事宗廟專崇胡鬼。非孝者無親。因集佛教入",
    "T52n2103_007:0135a10": "中華已來。士人識見高遠有駁議其妖惑者。",
    "T52n2103_007:0135a11": "為高識傳云。奕傳如此云。高祖從其言而廢",
    "T52n2103_007:0135a12": "寺者。斯惘君也。豈有四年上事九年方廢省",
    "T52n2103_007:0135a13": "諸州寺塔乎。竟無此詔。如何信之。一條假誑",
    "T52n2103_007:0135a14": "萬途可悉。奕身死後出傳貨之。言雖矯詔無",
    "T52n2103_007:0135a15": "命可死。又云。上書不許擊鍾。斯妄作也。經",
    "T52n2103_007:0135a16": "云。擊皷戒兵鳴槌集眾。又云。撞擊佛鍾。斯非",
    "T52n2103_007:0135a17": "教耶。又述蕭瑀不事宗廟專事胡佛。斯面欺",
    "T52n2103_007:0135a18": "於宰伯也。梁典云。高祖七廟每祭畢涕泗滂",
    "T52n2103_007:0135a19": "沱。是何言也。今京師東西兩第。俱有宗廟。四",
    "T52n2103_007:0135a20": "時饗祀相仍即目。義不濫聽私為此傳。又可",
    "T52n2103_007:0135a21": "笑也。止可誑緣邊小識。未足以示中華。惜",
    "T52n2103_007:0135a22": "哉淨識一從污染頓爾沈滯。反本何期。上所",
    "T52n2103_007:0135a23": "列人。亦如前評興亡太半。隨類詳焉。",
    "T52n2103_007:0135a24": "檢唐臨冥報記云云。太史令傅奕。自武德",
    "T52n2103_007:0135a25": "初至貞觀十四年。常誹毀佛僧。以其年秋暴",
    "T52n2103_007:0135a26": "病卒。初奕與道士傅仁鈞薛賾善。後傅薛俱",
    "T52n2103_007:0135a27": "受官。仁鈞先亡。賾夢見鈞曰。先所負錢可付",
    "T52n2103_007:0135a28": "泥人。賾問誰耶。曰即傅奕也。是夜少府馮",
    "T52n2103_007:0135a29": "長命夢又在一處。多見是先亡。命問。佛",
    "T52n2103_007:0135b01": "經罪福之事有實乎。曰皆定實也。又問。如傅",
    "T52n2103_007:0135b02": "奕生平不信佛。死受何報。答曰。傅奕已配越",
    "T52n2103_007:0135b03": "州作泥人矣。長命旦入殿庭。見薛賾說所夢。",
    "T52n2103_007:0135b04": "賾又說之。二夢符合。臨在其側同嗟歎之。賾",
    "T52n2103_007:0135b05": "即送錢付奕。并說所夢。後數日而奕卒。案泥",
    "T52n2103_007:0135b06": "人者謂泥犁中人也。泥犁即地獄之別名矣。",
    "T52n2103_007:0135b07": "八大地獄在於地下。餘諸雜獄散在山中海",
    "T52n2103_007:0135b08": "內而受苦也。深可痛哉。",
    "T52n2103_007:0135b09": "廣弘明集卷第七"
}