{
    "X75n1512_002:0116a03": "隆興佛教編年通論卷第二",
    "X75n1512_002:0116a05": "隆興府石室沙門　祖琇　撰",
    "X75n1512_002:0116a06": "曹魏",
    "X75n1512_002:0116a07": "黃初元年。文帝受漢禪于繁昌。後都洛邑。至元帝咸",
    "X75n1512_002:0116a08": "凞元年。五主凡四十五年。西域沙門六人。所出經律",
    "X75n1512_002:0116a09": "羯磨共十三部凡二十五卷。",
    "X75n1512_002:0116a10": "論曰。自漢以來天下一統。建安之後鼎峙始分。袁",
    "X75n1512_002:0116a11": "曹競逐於中原。劉孫分鹿於江峽。五嶽塵擁。九牧",
    "X75n1512_002:0116a12": "雲屯。或二祀而啟帝圖。或三分而陳覇業。故使魏",
    "X75n1512_002:0116a13": "祖挾天子而令諸侯。劉宗馮劒閣而規壅輦。孫氏",
    "X75n1512_002:0116a14": "英略高杭長江。橫武爪牙臥龍威力。別據一域吞",
    "X75n1512_002:0116a15": "噬為心。各跨疆場[牙-(必-心)+?]嚴關塞。廣延俊乂以佐股肱。",
    "X75n1512_002:0116a16": "厚禮賢能賓為國寶。良匠妙法復此徂來。僧會適",
    "X75n1512_002:0116a17": "吳。舍利耀靈於江左。迦羅游魏。禁律剏啟於洛都。",
    "X75n1512_002:0116a18": "歸戒自此大行。圖塔由斯特立。譯人隨俗仍彼方",
    "X75n1512_002:0116a19": "言。出經逐時便題名目。故有吳品蜀普耀焉。重疊",
    "X75n1512_002:0116a20": "再飜由此而始。派流失譯良在於茲。且三國峙居。",
    "X75n1512_002:0116a21": "夫何西蜀一都獨無於代錄。今大吳次紀而以魏",
    "X75n1512_002:0116a22": "朝道俗具列于左方云。",
    "X75n1512_002:0116a23": "嘉平二年。天竺國沙門曇柯羅至洛陽。譯僧祇戒本。",
    "X75n1512_002:0116a24": "法流濫觴。比丘特剪髮而已。未有律儀。凡齋事法如",
    "X75n1512_002:0116b01": "祠祀狀。柯羅始出戒本。而以戒心為日月。又請梵僧",
    "X75n1512_002:0116b02": "曇無德等立羯磨法。繇是疏決其源。法道遂行焉。凡",
    "X75n1512_002:0116b03": "中夏戒法自是而始。",
    "X75n1512_002:0116b04": "是歲天竺沙門康僧鎧至洛邑白馬寺。譯經二部。時",
    "X75n1512_002:0116b05": "西域沙門曇無德者。此云法藏。藏師地梨茶。即阿瑜",
    "X75n1512_002:0116b06": "闍第九世弟子也。藏承其後。妙善律宗。賷四分律至",
    "X75n1512_002:0116b07": "洛陽。及正元中安息國沙門曇諦至。亦善律學。遂於",
    "X75n1512_002:0116b08": "白馬寺眾請同出戒經一卷。",
    "X75n1512_002:0116b09": "甘露元年。西域沙門帛延至洛邑。譯經六部九卷。是",
    "X75n1512_002:0116b10": "歲外國沙門支疆梁婁。此云無畏。於交州譯法華三",
    "X75n1512_002:0116b11": "昧經一部六卷。",
    "X75n1512_002:0116b12": "陳思王曹植者。字子建。武帝中子。十歲誦詩書十餘",
    "X75n1512_002:0116b13": "萬言。善屬文。太祖見而異之曰。汝倩人耶。植曰。言出",
    "X75n1512_002:0116b14": "成論。下筆成章。顧面試。奈何倩人乎。及長。於世間藝",
    "X75n1512_002:0116b15": "術無不精練。邯鄲淳見而駭嘆。稱為天人。植每讀佛",
    "X75n1512_002:0116b16": "經。留連嗟玩。以為至道之宗極。轉讀七聲升降曲折",
    "X75n1512_002:0116b17": "之響。世皆諷而則之。淤魚山聞有聲特異清颺哀婉。",
    "X75n1512_002:0116b18": "因倣其聲為梵囋。今法事中有魚山梵即其遺奏也。",
    "X75n1512_002:0116b19": "始魏武欲立為嗣。植荒酒自穢以故得免。文帝頗嫉",
    "X75n1512_002:0116b20": "其才。抑而不用。甞求自試。帝不允。既而十一年中三",
    "X75n1512_002:0116b21": "徏其藩。植滋不得志而薨。年三十一初。植登魚山臨",
    "X75n1512_002:0116b22": "東阿喟然有終焉志。遂營墓。遺誡其子令薄葬。植在",
    "X75n1512_002:0116b23": "日不甚信黃老。著辨道論見意。今載藏中弘明集。",
    "X75n1512_002:0116b24": "孫吳",
    "X75n1512_002:0116c01": "吳主孫權。字仲謀。吳郡富春人。其家東塚上數有神",
    "X75n1512_002:0116c02": "光雲氣。及權生。眼有異光。方頥大口。其父堅奇之曰。",
    "X75n1512_002:0116c03": "王覇之器也。孫策既卒。及魏文受禪。二年權稱吳王。",
    "X75n1512_002:0116c04": "建元黃武。至魏明帝太和三年遂即皇帝位。初都武",
    "X75n1512_002:0116c05": "昌。次遷秣陵。又遷建鄴。凡四主五十九年。國入于晉。",
    "X75n1512_002:0116c06": "道俗四人。譯經總一四百十八部一百九十卷云。",
    "X75n1512_002:0116c07": "沙門維祇難。此云障礙。天竺國人。同沙門竺律炎至",
    "X75n1512_002:0116c08": "武昌郡譯經二部。及祇難卒。律炎復於揚都譯經三",
    "X75n1512_002:0116c09": "部三卷。時優婆塞支謙者。字恭明。月支國人。初游洛",
    "X75n1512_002:0116c10": "邑。受業於支亮。亮字紀明。受業於支讖。世稱天下愽",
    "X75n1512_002:0116c11": "知不出三支。謙愽覽經籍。為人細長黑瘦。眼多白而",
    "X75n1512_002:0116c12": "睛黃。時語曰。支郎眼中黃。形雖細。是智囊。及避地歸",
    "X75n1512_002:0116c13": "吳。吳主見而悅之。吳拜為愽士。譯經一百二十九部",
    "X75n1512_002:0116c14": "一百五十二卷。",
    "X75n1512_002:0116c15": "赤烏四年。康居國三藏康僧會至金陵。營立茅茨設",
    "X75n1512_002:0116c16": "像行道。國人初見沙門而驚異之。有司以聞吳主孫",
    "X75n1512_002:0116c17": "權曰。是漢明帝所夢佛神之遺風耶。詔至問狀。會進",
    "X75n1512_002:0116c18": "曰。如來大師化已千年。然靈骨舍利神應無方。昔阿",
    "X75n1512_002:0116c19": "育王奉之為八萬四千塔。此其遺化也。權以為誇己",
    "X75n1512_002:0116c20": "曰。舍利可得。當為塔之。苟其無驗。國有常刑。會請期",
    "X75n1512_002:0116c21": "七日。謂其屬曰。大法廢興在此一舉。當加意洗心潔",
    "X75n1512_002:0116c22": "齋懇求。至期無驗。乃展二七。又無應。權曰趣烹之。會",
    "X75n1512_002:0116c23": "默念。佛名真慈夫豈違我哉。更請展期以死祈之。又",
    "X75n1512_002:0116c24": "七日。眾懼無人色。五鼓矣。聞鎗然有聲。起視缾中五",
    "X75n1512_002:0117a01": "色錯發。大呼曰。果吾願矣。黎明進之。權輿公卿聚觀",
    "X75n1512_002:0117a02": "歎曰。希世之瑞也。會又言。舍利威神。一切世間無能",
    "X75n1512_002:0117a03": "壞者。權使力士槌之。砧碎而光明自若。於是建塔佛",
    "X75n1512_002:0117a04": "陀里。又為寺額曰建初。奉會居焉。",
    "X75n1512_002:0117a05": "闞澤。字德潤。會稽山陰人也。家世為農。澤好學。居貧",
    "X75n1512_002:0117a06": "無資。常為人傭書自給。所寫既畢即能誦。由是博覽",
    "X75n1512_002:0117a07": "群籍。虞翻見而稱之曰。闞生矯傑。仲舒子雲流也。仕",
    "X75n1512_002:0117a08": "吳。官太子太傅。僧會入吳。吳主因問澤曰。漢明何年",
    "X75n1512_002:0117a09": "佛教入中國。何緣不及東方。澤曰。永平十一年佛法",
    "X75n1512_002:0117a10": "初至。計今赤烏四年則一百七十年矣。永平十四年",
    "X75n1512_002:0117a11": "五嶽道士褚善信等乞與西僧角法。於是善信負妄",
    "X75n1512_002:0117a12": "而死。其徒以尸歸葬南嶽。凡中國人例不許出家。無",
    "X75n1512_002:0117a13": "人流布。加之罹亂歲深方至本國。吳主曰。孔子制述",
    "X75n1512_002:0117a14": "典訓教化來葉。老莊修身自玩放蕩山林歸心澹泊。",
    "X75n1512_002:0117a15": "何事佛為。澤曰。孔老二教法天制用不敢違天。佛教",
    "X75n1512_002:0117a16": "諸天奉行不敢違佛。以此言之優劣可見(出宗炳明佛論)。",
    "X75n1512_002:0117a17": "甘露元年。吳主孫皓始即位。徧毀神祠波及梵宇。臣",
    "X75n1512_002:0117a18": "僚諫先帝感瑞剏寺不可毀也。乃遣臣張昱往告康",
    "X75n1512_002:0117a19": "僧會。會挫其辭理辯鋒出。昱不能屈。歸以會才高聞。",
    "X75n1512_002:0117a20": "皓召至問曰。佛言善惡報應可得聞乎。會曰。明主以",
    "X75n1512_002:0117a21": "孝慈治天下則赤烏翔而老人見。以仁德育萬物則",
    "X75n1512_002:0117a22": "醴泉洌而嘉禾茁。善既有應惡亦如之。故為惡於隱。",
    "X75n1512_002:0117a23": "鬼得而誅之。為惡於顯。人得而誅之。易稱積善餘慶。",
    "X75n1512_002:0117a24": "詩美求福不回。雖儒典之格言。即佛教之明訓。皓曰。",
    "X75n1512_002:0117b01": "然則周孔既明。安用佛教。會曰。周孔不欲深言。故略",
    "X75n1512_002:0117b02": "示其跡。佛教不止淺言。故詳示其要。皆為善也。聖人",
    "X75n1512_002:0117b03": "唯恐善之不多。陛下以為嫌。何也。皓無以酬之。遂罷。",
    "X75n1512_002:0117b04": "他日宿衛。治圃得金像。皓使置穢處蒙不潔以為笑",
    "X75n1512_002:0117b05": "樂。俄得腫疾。晝夜呻吟。占者曰。坐犯神祠。禱諸廟不",
    "X75n1512_002:0117b06": "効。宮人有奉佛者曰。乃不請福於佛耶。皓仰覩曰佛",
    "X75n1512_002:0117b07": "神若是怪乎。曰佛之威靈視神如天淵。皓乃悟曰吾",
    "X75n1512_002:0117b08": "以慢像致此耳。趣迎像龕而供事之。乃請會說法悔",
    "X75n1512_002:0117b09": "罪。會為開示玄要。并取本業百二十願分二百五十",
    "X75n1512_002:0117b10": "事。使皓行住坐臥增益善意。及授之五戒。少頃疾愈。",
    "X75n1512_002:0117b11": "由是奉會為師。崇飾寺塔。",
    "X75n1512_002:0117b12": "西晉",
    "X75n1512_002:0117b13": "太始元年。武帝受魏禪。建都洛邑及長安為東西京。",
    "X75n1512_002:0117b14": "帝姓司馬氏。諱炎。河內人。魏相國晉王昭之太子也。",
    "X75n1512_002:0117b15": "登位十有五年而滅吳。奄有寰海。及崩。子惠帝立。未",
    "X75n1512_002:0117b16": "幾天下大亂。至元帝立于建康。遂為東晉。凡西晉四",
    "X75n1512_002:0117b17": "主五十有二年。華戎道俗譯經律等七百餘卷。",
    "X75n1512_002:0117b18": "論曰。吳黃武初陸績有言曰。從今更六十年。天下",
    "X75n1512_002:0117b19": "車同軌書同文。及泰康改元而吳平天下一統。果",
    "X75n1512_002:0117b20": "如績言。自是纔二十載。至永寧之初。正道虧頹群",
    "X75n1512_002:0117b21": "雄嶽峙。趙王剏基叛逆。篡主於朝。張軌繼請外遷。",
    "X75n1512_002:0117b22": "擅據涼土。內外糜沸仍漸亂階。劉淵所以平陽。李",
    "X75n1512_002:0117b23": "雄因茲并絡。懷帝蒙塵外郡。愍后播越長安。既道",
    "X75n1512_002:0117b24": "藉時興而兩都版蕩。法由人顯屬二主恓惶。萬姓",
    "X75n1512_002:0117c01": "崩離歸信靡託。百官失守釋種無依。時有沙門竺",
    "X75n1512_002:0117c02": "法護及釋法炬等。忘身利物志在宏宣。匪憚苦辛",
    "X75n1512_002:0117c03": "闡法為務。護於晉世譯經最多。且晉雖不文。文才",
    "X75n1512_002:0117c04": "實著。翻傳妙典曰有賞音。所以禮樂衣冠晉朝始",
    "X75n1512_002:0117c05": "備。信源道種相資而興焉。",
    "X75n1512_002:0117c06": "太始元年。月支國沙門曇摩羅察。晉言法護。至洛陽",
    "X75n1512_002:0117c07": "護學。究三十六國道術兼通其語。及自天竺大賷梵",
    "X75n1512_002:0117c08": "本婆羅門經達于玉門。因居燉煌。世號燉煌菩薩。後",
    "X75n1512_002:0117c09": "游洛邑及之江左。永嘉中隨處譯經未甞暫停。時優",
    "X75n1512_002:0117c10": "婆塞聶承遠執筆助飜垂四百卷。及承遠卒。其子道",
    "X75n1512_002:0117c11": "真者。詢稟咨承法護筆授外。道真自譯經六十餘卷。",
    "X75n1512_002:0117c12": "時晉沙門釋法炬．法立．支敏度及優婆塞衛仕度等",
    "X75n1512_002:0117c13": "譯出眾經外。炬與立等每相參合廣略異同。編次部",
    "X75n1512_002:0117c14": "類。凡一百四十餘卷。復有沙門畺良婁至．安法欽．竺",
    "X75n1512_002:0117c15": "叔蘭．白法祖．支法度等。各出眾經。所以西晉已來宣",
    "X75n1512_002:0117c16": "譯漸盛。",
    "X75n1512_002:0117c17": "太康四年。天竺沙門耆域至洛陽。指沙門竺法淵曰。",
    "X75n1512_002:0117c18": "此菩薩從羊中來。指竺法興曰此菩薩從天中來。又",
    "X75n1512_002:0117c19": "曰比丘衣服華麗。大違戒律。非佛意也。望見帝都宮",
    "X75n1512_002:0117c20": "室曰。大略似忉利天宮。然人天殊分。疲民之力繕刻",
    "X75n1512_002:0117c21": "如此。不亦侈乎。未幾而洛陽亂。域辭歸天竺。數百人",
    "X75n1512_002:0117c22": "遮道請中食乃行。域許之。明日百餘家。域分身同時",
    "X75n1512_002:0117c23": "赴之。家喜其來。及發跡洛南。域徐行而追者不及。即",
    "X75n1512_002:0117c24": "以杖畫地曰。于此訣矣。是日有出長安者。見域在寺",
    "X75n1512_002:0118a01": "中。有賈胡濕登者。其夕會域宿于流沙。盖一昔萬里。",
    "X75n1512_002:0118a02": "沙門神迹于此為顯云。",
    "X75n1512_002:0118a03": "永嘉五年。天竺佛圖澄至洛陽。自言百餘歲。常服氣",
    "X75n1512_002:0118a04": "自養。能積日不食。善誦呪役使鬼神。腹旁有孔以綿",
    "X75n1512_002:0118a05": "塞之。夜讀書則拔綿出光照室。又每臨溪。從孔中出",
    "X75n1512_002:0118a06": "腸胃洗濯。還納腹中。能聽鈴音。言吉凶莫不奇驗。會",
    "X75n1512_002:0118a07": "洛陽冦亂。潛伏草野以觀變。時石勒屯葛陂。多殘殺。",
    "X75n1512_002:0118a08": "澄杖錫謁勒。勒命試以道術。澄取滿鉢水呪之。俄青",
    "X75n1512_002:0118a09": "蓮華生鉢中。光色耀目。勒繇此神敬延之軍中。未幾",
    "X75n1512_002:0118a10": "劉曜求戰以決雌雄。左右以為未可。勒以訪澄。澄曰",
    "X75n1512_002:0118a11": "相輪鈴音云。秀支替戾岡。僕谷劬禿當。此羯語也。秀",
    "X75n1512_002:0118a12": "支軍也。替戾岡出也。僕谷劉曜胡位也。劬禿當捉也。",
    "X75n1512_002:0118a13": "言軍出捉得劉曜。又令童子潔齋三日。取麻油合燕",
    "X75n1512_002:0118a14": "脂躬自塗於掌中。舉手示童子粲然有耀。童子驚曰。",
    "X75n1512_002:0118a15": "有軍馬一人白晳以朱絲縛肘。澄曰此即曜也。勒遂",
    "X75n1512_002:0118a16": "出戰。果生擒劉曜。勒稱趙王行皇帝事。敬澄彌篤。每",
    "X75n1512_002:0118a17": "舉事必咨而後行。勒殂。弟季龍襲其位。徙都鄴城。尤",
    "X75n1512_002:0118a18": "傾心事澄。下令衣以綾錦。乘雕輦朝會引見。常侍御",
    "X75n1512_002:0118a19": "史悉助舉輿升殿太子。諸公扶翼而前。生者唱大和",
    "X75n1512_002:0118a20": "尚。坐者皆起。勑司空李農朝夕問候。時支道林聞之",
    "X75n1512_002:0118a21": "曰。澄公其以季龍為鷗鳥耶。及晉軍侵淮泗。季龍怒",
    "X75n1512_002:0118a22": "曰。吾奉佛供僧返更致宼。佛無神矣。澄入見曰。陛下",
    "X75n1512_002:0118a23": "前身為商人。經罽賓寺設大會。會有六應真。吾其一",
    "X75n1512_002:0118a24": "也。有聖者曰。此檀越報盡為鷄。乃主晉地。今陛下為",
    "X75n1512_002:0118b01": "天子。豈非奉佛供僧而致耶。疆場侵噬有國之常。何",
    "X75n1512_002:0118b02": "為怨謗三寶興毒念乎。季龍悔謝。因問曰。佛法不殺。",
    "X75n1512_002:0118b03": "朕為天下掌生殺。恐違佛戒。澄曰。帝王事佛。在恭儉",
    "X75n1512_002:0118b04": "慈忍顯贊法道。不為暴虐。不害無辜。民有為惡化之",
    "X75n1512_002:0118b05": "不悛者。其可不罰乎。但殺不可濫。刑不可不恤耳。尚",
    "X75n1512_002:0118b06": "書張離家富事佛。而所為不法。澄曰。事佛在清淨無",
    "X75n1512_002:0118b07": "欲。君雖崇飾寺塔。而貪冐不已。無益也。及將去世詣",
    "X75n1512_002:0118b08": "辭。季龍驚曰。大和尚遽棄我。國有難乎。澄曰。出生入",
    "X75n1512_002:0118b09": "死道之常也。脩短分定無由增損。但道貴行全。德貴",
    "X75n1512_002:0118b10": "不怠。苟德行無玷。雖死如生咸無焉。千歲尚何益哉。",
    "X75n1512_002:0118b11": "然有可恨者。國家存心佛理。建寺度僧。當蒙祉福。而",
    "X75n1512_002:0118b12": "布政猛虐。賞罰交濫。特違聖典。致國祚不延也。季龍",
    "X75n1512_002:0118b13": "號慟嗚咽。澄安坐而逝。後有沙門自雍州來。見澄入",
    "X75n1512_002:0118b14": "關以聞季龍。命發塚視之。唯塊石存焉。季龍大惡之",
    "X75n1512_002:0118b15": "歎曰。石吾姓也。大和尚埋我而去。其能久乎。未幾石",
    "X75n1512_002:0118b16": "氏果滅。澄度弟子數千萬人。凡居其所。國人無敢向",
    "X75n1512_002:0118b17": "之涕唾。每相誡曰。莫起惡心。大和尚知汝。其道化感",
    "X75n1512_002:0118b18": "物如此。自大教東來至澄而盛。",
    "X75n1512_002:0118b19": "論曰。禪師璉曰。妙道之意。聖人甞寓之於易。由生",
    "X75n1512_002:0118b20": "民已來淳樸未散。則三皇之教簡而素。春也。及情",
    "X75n1512_002:0118b21": "竇日鑿。則五帝之教詳而文。夏也。時與世異。情隨",
    "X75n1512_002:0118b22": "日遷。故三王之教密而嚴。秋也。至周衰先王之法。",
    "X75n1512_002:0118b23": "壞禮義亡。迨為秦漢則無所不至。而天下至有不",
    "X75n1512_002:0118b24": "忍願聞者。於是我佛世尊入東土。示以性命之理。",
    "X75n1512_002:0118c01": "教以慈悲之行。冬也。旨哉斯言。觀澄公區區西來。",
    "X75n1512_002:0118c02": "當石勒季龍磣暴虓噬之際。而能憫物垂範。示以",
    "X75n1512_002:0118c03": "玄言德祥。導以慈悲之行。卒使二暴革心。道化融",
    "X75n1512_002:0118c04": "洽。嗚呼。天有四時循環以生成萬物。而聖人之教",
    "X75n1512_002:0118c05": "迭相扶持以化成天下。厥有以哉。",
    "X75n1512_002:0118c06": "東晉",
    "X75n1512_002:0118c07": "敘曰。經云。三界無常。有為非久。晉氏之基魏室遠系。",
    "X75n1512_002:0118c08": "及誅曹爽而絕其宗。設帝策而陳其續。金承土運曆",
    "X75n1512_002:0118c09": "數在躬。平蜀而降大昊。昇平而布寬政。文既允備。武",
    "X75n1512_002:0118c10": "亦戢戈。百六奄臻。王官失守天下大亂。莫匪斯焉。于",
    "X75n1512_002:0118c11": "時道俗崩離。朝不謀夕。寄政江表。法隨代興。沙門信",
    "X75n1512_002:0118c12": "士於是攸集。故就紀之。別號東晉。元帝者。宣皇曾孫。",
    "X75n1512_002:0118c13": "恭王覲之子也。諱睿。字景文。初生之辰。內有神光一",
    "X75n1512_002:0118c14": "室盡明。白毫生于日角之左。累官都督楊州諸軍事",
    "X75n1512_002:0118c15": "左丞相。懷愍敗後百官分離。或走江南或為俘戮。長",
    "X75n1512_002:0118c16": "安失據帝幽平陽。江東于時忽有五日並出。都下勸",
    "X75n1512_002:0118c17": "睿宜稱晉王。統攝萬機以臨億兆。愍帝崩後遂即居",
    "X75n1512_002:0118c18": "尊。立元建武。因都建鄴。避愍帝諱。改名建康。先是泰",
    "X75n1512_002:0118c19": "康二年吳舊將管恭作亂。太史伍振筮曰。恭即滅矣。",
    "X75n1512_002:0118c20": "然更三十八年。楊州當有天子。至是果如其言。又秦",
    "X75n1512_002:0118c21": "始皇時望氣者云。吳金陵山。五百年後當出天子。始",
    "X75n1512_002:0118c22": "皇忌之。因發兵鑿金陵山斷。改稱秣陵。冀絕其王。凡",
    "X75n1512_002:0118c23": "自政至睿五百二十六年。有晉金行奄君四海。又時",
    "X75n1512_002:0118c24": "謠曰。五馬浮渡江。一馬化為龍。永嘉喪亂。宗室中唯",
    "X75n1512_002:0119a01": "瑯瑘．西陽．汝南．南頓．彭城五王獲濟江表。而睿首基",
    "X75n1512_002:0119a02": "為帝。將知受命上感天靈。欲跨輿圖下資地勢。地負",
    "X75n1512_002:0119a03": "其勢。始皇鑿之而弗亡。天降其靈。劉曜殲之而莫盡。",
    "X75n1512_002:0119a04": "爰自建武至于元熙。凡十二主一百四年。華戎道俗",
    "X75n1512_002:0119a05": "譯經律論垂六百卷。而弘法之務至是特盛焉。",
    "X75n1512_002:0119a06": "永昌元年。天竺沙門吉友抵建康。丞相王導見之曰",
    "X75n1512_002:0119a07": "我輩人也。太尉庾亮．光祿周顗．廷尉栢彝一時名公",
    "X75n1512_002:0119a08": "皆造門結友。聲名著搢紳間。甞對王導解帶盤礡。尚",
    "X75n1512_002:0119a09": "書[千-┬+下]望之適至。友正容肅然。有問其故。對曰。王公風",
    "X75n1512_002:0119a10": "道期人。卞令軌度格物。吾正當以此應之耳。桓彝欲",
    "X75n1512_002:0119a11": "為友作目。久之未得。友曰尸黎密可謂卓朗。彝絕嘆",
    "X75n1512_002:0119a12": "以為盡品目之極。大將軍處仲聞友為諸公器重。心",
    "X75n1512_002:0119a13": "未然。及見不覺手足增敬。周顗為僕射。領選將入局",
    "X75n1512_002:0119a14": "過。友嘆曰。為朝廷選賢得如君。真令人無愧耳。及顗",
    "X75n1512_002:0119a15": "歿。友慰其孤。對靈作梵唄。清響淩雲。又呪語千餘言",
    "X75n1512_002:0119a16": "而去。王導甞戲之曰。外國有君一人而已。友笑曰。使",
    "X75n1512_002:0119a17": "我如諸君。今日豈得在此。時以為名言。譯孔雀經。梵",
    "X75n1512_002:0119a18": "名尸黎密。蓋讓王位出家。如吳泰伯然。",
    "X75n1512_002:0119a19": "咸康六年。成帝幼冲。庾氷以元舅輔政。奏沙門應盡",
    "X75n1512_002:0119a20": "禮王者。尚書令何充等議不應致拜。下禮官詳議。愽",
    "X75n1512_002:0119a21": "士議與充合。而門下承水風旨為駁尚書令充。僕射",
    "X75n1512_002:0119a22": "褚翌．諸葛恢。尚書馮懷．戴廣等奏曰。",
    "X75n1512_002:0119a23": "世祖武皇帝以盛明革命。肅祖明皇帝聰聖玄覽。豈",
    "X75n1512_002:0119a24": "于時沙門不易屈膝。[(厂@((既-旡)-日+口))*頁]以不變其修善之法。所以通",
    "X75n1512_002:0119b01": "天下之志也。臣等謂宜遵承先帝故事。於義為長。水",
    "X75n1512_002:0119b02": "固謂應盡敬下。制曰。夫萬方殊俗。神道難辨。有自來",
    "X75n1512_002:0119b03": "矣。達觀旁通誠當無怪。況跪拜之禮何必尚然。當復",
    "X75n1512_002:0119b04": "原先王所以尚之之意。豈直好此屈折而坐遘盤辟",
    "X75n1512_002:0119b05": "哉。固不然矣。因父子之敬。建君臣之序。制法度。崇禮",
    "X75n1512_002:0119b06": "袟。豈徒然哉。良有以也。既其有以。將何以易之。然則",
    "X75n1512_002:0119b07": "名禮之設其無情乎。且今果有佛耶無佛耶。有則其",
    "X75n1512_002:0119b08": "道固弘。無則義將安取。縱其信然。將是方外之事。方",
    "X75n1512_002:0119b09": "外之事豈方內所體。而當矯形體。違常度。易禮典。棄",
    "X75n1512_002:0119b10": "名教。是吾所甚疑也。名教有由來。百代所不廢昧旦。",
    "X75n1512_002:0119b11": "丕顯後世。猶殆殆之為弊。其故難尋。而今當遠慕芒",
    "X75n1512_002:0119b12": "昧依稀未分。棄禮於一朝。廢教於當世。使夫凡流慠",
    "X75n1512_002:0119b13": "逸憲度。又是吾所甚疑也。縱其信然。縱其有之。吾將",
    "X75n1512_002:0119b14": "通之於神明。得之於胸懷耳。軌憲宏模固不可廢之",
    "X75n1512_002:0119b15": "於正朝。凡此等類皆晉民也。論其才智又常人也。而",
    "X75n1512_002:0119b16": "當因所說之難辨。假服飾以凌度。抗殊俗之慠體。直",
    "X75n1512_002:0119b17": "形骸於萬乘。又是吾所弗取也。諸君並國器也。悟言",
    "X75n1512_002:0119b18": "則當測幽微。論治則當重國典。苟其不然。吾將何述",
    "X75n1512_002:0119b19": "焉。充等重杭表曰。臣等暗短。不足以讚揚聖旨。宣暢",
    "X75n1512_002:0119b20": "大義。伏省明詔震懼屏營輙共尋詳。有佛無佛固非",
    "X75n1512_002:0119b21": "臣等所能定然。攷其遺文。鑽其旨要。五戒之禁實助",
    "X75n1512_002:0119b22": "王化。賤昭昭之名行。貴冥冥之潛操。行德在於忘身。",
    "X75n1512_002:0119b23": "抱一心之精妙。且興自漢世迄至于今。雖法有隆衰",
    "X75n1512_002:0119b24": "而弊無妖妄。神道經久未有其比也。夫議有損也。況",
    "X75n1512_002:0119c01": "必有益巨之。愚誠實願塵露之微增潤岱嶽。區區之",
    "X75n1512_002:0119c02": "呪上裨皇極。今一令其拜。遂壞其法。脩善之俗廢於",
    "X75n1512_002:0119c03": "聖世。習俗生常必致怨懼。隱之臣心竊所未安。臣雖",
    "X75n1512_002:0119c04": "愚蔽。詎敢以偏見疑悞聖聽。直謂世經三代。人更明",
    "X75n1512_002:0119c05": "聖。今不為之制無虧王度。而幽冥之格可無壅滯。是",
    "X75n1512_002:0119c06": "以復陳愚誠乞垂省察。水猶以為不可。復下制曰。",
    "X75n1512_002:0119c07": "省所陳具情旨幽昧之事。誠非寓言所盡。然較略其",
    "X75n1512_002:0119c08": "大。人神常度粗復有分例耳。大率百王制法雖文質",
    "X75n1512_002:0119c09": "隨時。然未有以殊俗參治恢誕雜化者也。豈曩聖之",
    "X75n1512_002:0119c10": "不達來聖之宏通哉。且五戒之小善。粗擬似人倫而",
    "X75n1512_002:0119c11": "更與世主略其禮敬耶。禮重矣。敬大矣。為治之綱盡",
    "X75n1512_002:0119c12": "於此矣。萬乘之君非好尊也。區域之民非好卑也。而",
    "X75n1512_002:0119c13": "尊卑不陳王教則亂。斯曩聖所以憲章體國宜而不",
    "X75n1512_002:0119c14": "惑也。通才愽採往往備其事。脩之家可以。脩之國及",
    "X75n1512_002:0119c15": "朝則不可。斯豈不遠耶。省所陳果亦未能了有之與",
    "X75n1512_002:0119c16": "無矣。縱其了猶謂不可以參治。而況都無而當以兩",
    "X75n1512_002:0119c17": "行耶。充等三上章執奏曰。臣等雖誠愚蔽不通遠旨。",
    "X75n1512_002:0119c18": "至乾乾夙夜思循王度。寧苟執偏管而亂大倫。直以",
    "X75n1512_002:0119c19": "漢魏逮晉不聞異議。尊卑憲度無或暫虧也。今沙門",
    "X75n1512_002:0119c20": "之守戒專專然。及為其禮一而已矣。至於守戒之篤。",
    "X75n1512_002:0119c21": "亡身不恡。曷敢以形骸而慢禮敬哉。每見燒香祝願",
    "X75n1512_002:0119c22": "必先國家。欲福裕之備情無極已。奉上崇順出於自",
    "X75n1512_002:0119c23": "然。禮儀之簡蓋是專一守法。是以先聖御世因而弗",
    "X75n1512_002:0119c24": "革也。然天網恢恢疎而不失。臣等慺慺(音婁)以為不令",
    "X75n1512_002:0120a01": "致拜。於法無虧。因其所利而惠之。使賢愚莫敢不用",
    "X75n1512_002:0120a02": "情。則上有天覆地載之施。下有守一修善之人。謹復",
    "X75n1512_002:0120a03": "陳其愚淺。願蒙省察。水議遂寢。",
    "X75n1512_002:0120a04": "何充。字次道。盧江潛人。魏光祿大夫晏之孫。少以文",
    "X75n1512_002:0120a05": "義見稱。初為王敦椽。敦兄含守盧江貪污。敦甞於坐",
    "X75n1512_002:0120a06": "稱之曰。家兄在郡定佳。盧江士人稱之。充正色曰。充",
    "X75n1512_002:0120a07": "即彼郡人。所聞異此。敦默然然。客皆為不安。充晏然",
    "X75n1512_002:0120a08": "自若。丞相庾亮甞薦之於明帝曰。何充器局方槩。有",
    "X75n1512_002:0120a09": "萬夫之望。若能總錄朝端為老臣副。及充拜尚書令。",
    "X75n1512_002:0120a10": "推能用功。不私樹恩。世甚重之。初阮裕甞戲之曰。卿",
    "X75n1512_002:0120a11": "志大宇宙。勇邁前古。充審其故。裕曰。我圖數千戶郡",
    "X75n1512_002:0120a12": "尚未能得。卿圖作佛不亦大乎。卒年五十有五。其後",
    "X75n1512_002:0120a13": "門世事佛甚精。厥孫尚之及點胤等。並建大義闡明",
    "X75n1512_002:0120a14": "佛法云。",
    "X75n1512_002:0120a15": "興寧二年。哀帝詔法師竺潛講般若于禁中。甞著履",
    "X75n1512_002:0120a16": "至。殿中人聚觀。歎道德高風。初不省有市朝。時簡文",
    "X75n1512_002:0120a17": "輔政。沛國劉惔(徒鑒切)甞遇潛於簡文座中。嘲曰道人",
    "X75n1512_002:0120a18": "亦遊朱門乎。對曰。君自見朱門。貧道以為蓬戶。及辭",
    "X75n1512_002:0120a19": "還剡山。支遁寓書求買洲小嶺歸隱。潛答曰。欲來當",
    "X75n1512_002:0120a20": "給。未聞巢由買山而隱也。寧康二年卒。武帝下詔曰。",
    "X75n1512_002:0120a21": "法深理悟虗遠。風鑑清高。棄宰輔之榮。襲染衣之素。",
    "X75n1512_002:0120a22": "山居世外。篤懃匪懈。方賴宣道以濟蒼生。奄從遷謝。",
    "X75n1512_002:0120a23": "用痛于懷。其賜緡錢十萬助建瑩塔。潛字法深。凡中",
    "X75n1512_002:0120a24": "國勑葬沙門。自潛而始。",
    "X75n1512_002:0120b01": "法師支遁。字道林。與謝太傅安．王右軍羲之厚善。安",
    "X75n1512_002:0120b02": "守吳興。以書抵遁。略曰。思君日積。比辰尤甚。知欲還",
    "X75n1512_002:0120b03": "剡自治。為之愴然。人生如寄耳。自項風流得意事。殆",
    "X75n1512_002:0120b04": "磨滅都盡。唯終日戚戚遲。君一來以晤言消遣之。一",
    "X75n1512_002:0120b05": "日千載也。及竺潛辭闕。有詔遁繼講法於禁中。一時",
    "X75n1512_002:0120b06": "名士殷浩．郗超．孫綽．桓彥表．王敬仁．何充．王坦之．袁",
    "X75n1512_002:0120b07": "彥伯並與結方外交。天下想見其標致者。劉系謁于",
    "X75n1512_002:0120b08": "白馬寺談莊周。以適性為逍遙。遁曰。不然。桀跖以殘",
    "X75n1512_002:0120b09": "虐為性。豈亦逍遙乎。於是注逍遙篇。學者宗之。王濛",
    "X75n1512_002:0120b10": "甞極精思。作數百語詣。遁曰。與君別久。而君了不長。",
    "X75n1512_002:0120b11": "何也。濛慚汗曰絳鉢之王何也。郗超甞問謝太傅曰。",
    "X75n1512_002:0120b12": "遁談何如嵆中散。太傅曰嵆努力裁得半耳。又曰何",
    "X75n1512_002:0120b13": "如殷浩。太傅曰亹亹論辨恐當杭衡超拔淵源。殷有",
    "X75n1512_002:0120b14": "慚德。超後與親舊書曰。林公神理所通。玄㧞獨悟。數",
    "X75n1512_002:0120b15": "百年來紹隆大法。令真理不絕。一人而已。太和二年",
    "X75n1512_002:0120b16": "廢帝海西公在位。遁抗表辭還山。有詔資給敦。遣諸",
    "X75n1512_002:0120b17": "公祖餞于征虜亭。蔡子叔者先至。近道林坐。適起而",
    "X75n1512_002:0120b18": "謝萬亟趨其處。子叔還合褥。舉萬投諸地。萬曰幾損",
    "X75n1512_002:0120b19": "我面。子叔曰吾初不為卿面計。其為當時所慕如此。",
    "X75n1512_002:0120b20": "晚居山陰講維摩。許詢為都講。遁通一義。眾意詢不",
    "X75n1512_002:0120b21": "能難。及詢設難。又意遁不能通。而賓主之難相尋無",
    "X75n1512_002:0120b22": "窮。聽者多言自得遁旨。詰之輙失。著即色游玄聖．不",
    "X75n1512_002:0120b23": "辨知等論。有遺其馬者。畜之曰。吾愛其駿耳。有遺其",
    "X75n1512_002:0120b24": "鶴者。縱之曰冲天之物豈耳目玩哉。君子多其達。及",
    "X75n1512_002:0120c01": "卒。戴逵過其塔歎曰。德音未遠而拱木已繁計。神理",
    "X75n1512_002:0120c02": "綿綿不與氣運俱盡也。",
    "X75n1512_002:0120c03": "郄超。字嘉賓。少有曠世之度。談論義理精微。標志慕",
    "X75n1512_002:0120c04": "佛加好行檀。大將軍桓溫辟為參軍。時王珣同府。珣",
    "X75n1512_002:0120c05": "為主薄。超美髯。珣身短小。府中語曰。髯參軍。短主簿。",
    "X75n1512_002:0120c06": "能令公喜。能令公怒。謝安．王坦之詣溫府。溫先令超",
    "X75n1512_002:0120c07": "臥帳中聽其論事。俄風動帳開。安笑曰。郄生可謂入",
    "X75n1512_002:0120c08": "幕之賓。超喜隱遁。聞拂衣者必為起屋具器用遺之。",
    "X75n1512_002:0120c09": "支道林每謂其造微之功足參正始。甚重之。又與汰",
    "X75n1512_002:0120c10": "法師厚善。甞約先歿者凡幽冥報應當以相報。俄而",
    "X75n1512_002:0120c11": "汰卒。一夕見夢曰。向與君約報應之事。今皆不虗。願",
    "X75n1512_002:0120c12": "君無忘修德以昇濟神明。超繇是循道彌篤。因著五",
    "X75n1512_002:0120c13": "戒文。其略曰。不殺則長壽。不盜則常泰。不婬則清淨。",
    "X75n1512_002:0120c14": "不欺則人常敬信。不醉則神理明治。已行五戒。便修",
    "X75n1512_002:0120c15": "歲月齋戒。歲三齋者。正月五月九月。每月一至十五",
    "X75n1512_002:0120c16": "日。月六齋者。初八．十四．十五．二十三．二十九．三十。凡",
    "X75n1512_002:0120c17": "齋日不得甞魚肉。不御妻妾。迎中而食。既中之後甘",
    "X75n1512_002:0120c18": "香美味一不得甞。洗心念道歸命三寶。悔過自責行",
    "X75n1512_002:0120c19": "四等心。遠離房室不著六欲。不得鞭撻罵詈。乘牛駕",
    "X75n1512_002:0120c20": "馬帶持兵仗。婦人則兼去脂粉華鈿之飾。端心正意",
    "X75n1512_002:0120c21": "務存柔順。齋者普為先亡見在知識親屬并及一切",
    "X75n1512_002:0120c22": "眾生。當因此至誠[牙-(必-心)+?]相感發已則免罪苦。是以忠孝",
    "X75n1512_002:0120c23": "之士務加勉勵。良以拯濟之功非在己故也。",
    "X75n1512_002:0120c24": "隆興佛教編年通論卷第二"
}