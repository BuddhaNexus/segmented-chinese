{
    "X74n1475_002:0379c04": "圓覺道場修證廣懺文卷第二",
    "X74n1475_002:0379c06": "終南山草堂寺沙門　宗密　述",
    "X74n1475_002:0379c07": "○禮懺法八門",
    "X74n1475_002:0379c08": "一　啟請聖令欲發心。洗滌罪垢。加功運行。證入妙境。",
    "X74n1475_002:0379c09": "要對十方一切賢聖。令為證明。雖諸佛賢聖無所不",
    "X74n1475_002:0379c10": "在。若不虔諸。對而不現。故須依智離識。常作佛想。心",
    "X74n1475_002:0379c11": "清智明。理隨事變。即常見佛。名淨緣起為請佛也。故",
    "X74n1475_002:0379c12": "華嚴云。譬如日出普照世間。於一切淨水器中。影無",
    "X74n1475_002:0379c13": "不現。佛日亦爾。普現法界。無前無後。一切眾生淨心",
    "X74n1475_002:0379c14": "器中。佛無不現。問。諸家禮懺。皆先胡跪。嚴持香花供",
    "X74n1475_002:0379c15": "養。何為此文。先啟請耶。答。諸文是久長。旦夕禮念。今",
    "X74n1475_002:0379c16": "是時置壇場加功求證。故直先啟請。問。何不且依常",
    "X74n1475_002:0379c17": "途。先胡跪供養。旋遶梵讚了。然後啟請。答。若不先請。",
    "X74n1475_002:0379c18": "欲供養旋遶何人。因直先請。而後供養讚禮等也今",
    "X74n1475_002:0379c19": "應燒香散花。一心正念。口稱諸佛菩薩名字。一一啟",
    "X74n1475_002:0379c20": "請。不得輕慢散亂。",
    "X74n1475_002:0379c21": "香花請香花請",
    "X74n1475_002:0379c22": "至心奉請大方廣圓覺經中入大光明藏徧滿十方",
    "X74n1475_002:0379c23": "於凡聖本源現諸淨土理智無二法報真身本尊",
    "X74n1475_002:0379c24": "毗盧遮那佛(遮那舍那。梵語楚夏也。此皆云光明徧照。即法報無異之真身也)唯",
    "X74n1475_002:0380a01": "願不捨慈悲。降臨此處道場。受我供養。",
    "X74n1475_002:0380a02": "香花請香花請",
    "X74n1475_002:0380a03": "至心奉請大方廣圓覺經中入大光明藏於眾生覺",
    "X74n1475_002:0380a04": "地光嚴住持一切諸佛(云云。唯願不捨已下。乃至香華請已後。一一皆倣前)",
    "X74n1475_002:0380a05": "至心奉請身相融通言音無礙聞說圓覺經者百千",
    "X74n1475_002:0380a06": "萬億恒河沙諸佛(云云)",
    "X74n1475_002:0380a07": "至心奉請具大慈悲有大誓願盡於未來守護圓覺",
    "X74n1475_002:0380a08": "經者三世諸佛(云云)",
    "X74n1475_002:0380a09": "至心奉請大慈大悲娑婆世界隨機起感應現千萬",
    "X74n1475_002:0380a10": "億影象色身我本師釋迦牟尼佛。運如幻智慧。出",
    "X74n1475_002:0380a11": "谷響音聲。說空中風盡言教。救攝夢想苦惱眾生",
    "X74n1475_002:0380a12": "還令悟入法性(云云)",
    "X74n1475_002:0380a13": "至心奉請妙法蓮華經中過去久遠滅度多寶如來",
    "X74n1475_002:0380a14": "(云云)",
    "X74n1475_002:0380a15": "至心奉請東方滿月世界十二上願藥師瑠璃光佛",
    "X74n1475_002:0380a16": "(云云)",
    "X74n1475_002:0380a17": "至心奉請西方極樂世界四十八願阿彌陀佛(云云)",
    "X74n1475_002:0380a18": "至心奉請覩史陀天當求下生彌勒尊佛(云云)",
    "X74n1475_002:0380a19": "至心奉請毗婆尸如來七祖佛等一切諸佛(云云)",
    "X74n1475_002:0380a20": "至心奉請善德如來十方佛等一切諸佛(云云)",
    "X74n1475_002:0380a21": "至心奉請寶集如來二十五佛等一切諸佛(云云)",
    "X74n1475_002:0380a22": "至心奉請釋迦牟尼如來三十五佛等一切諸佛(云云)",
    "X74n1475_002:0380a23": "至心奉請普光如來五十三佛等一切諸佛(云云)",
    "X74n1475_002:0380a24": "至心奉請拘那提如來賢劫千佛等一切諸佛(云云)",
    "X74n1475_002:0380b01": "至心奉請阿閦如來一萬五千佛等一切諸佛(云云)",
    "X74n1475_002:0380b02": "至心奉請徧十方盡虗空界微塵剎土中徹三世長",
    "X74n1475_002:0380b03": "短劫內廣大智願主伴互融不可說佛剎微塵數",
    "X74n1475_002:0380b04": "一切諸佛(云云)",
    "X74n1475_002:0380b05": "至心奉請十方徧虗空界微塵剎土中盡過去際一",
    "X74n1475_002:0380b06": "切化身諸佛般涅槃者分身舍利及諸靈像浮圖",
    "X74n1475_002:0380b07": "寶塔(云云)",
    "X74n1475_002:0380b08": "至心奉請大方廣圓覺修多羅了義經。亦名秘密王",
    "X74n1475_002:0380b09": "三昧。亦名如來決定境界。亦名如來藏自性差別。",
    "X74n1475_002:0380b10": "是頓教大乘甚深法藏。十二部經清淨眼目。唯願",
    "X74n1475_002:0380b11": "文文契意。句句其心。顯現此處道場。受我供養(云云)",
    "X74n1475_002:0380b12": "香花(云云)",
    "X74n1475_002:0380b13": "至心奉請徧十方盡虗空界微塵剎土中徹三世長",
    "X74n1475_002:0380b14": "短劫內大方廣佛華嚴修多羅無盡教海及彼世",
    "X74n1475_002:0380b15": "界一切頓漸大乘十二分經深廣法藏。唯願皆我",
    "X74n1475_002:0380b16": "心觀皆現道場。受我供養",
    "X74n1475_002:0380b17": "香華(云云)",
    "X74n1475_002:0380b18": "至心奉請大方廣圓覺經中大光明藏本尊所現淨",
    "X74n1475_002:0380b19": "土平等會中問本起因表信解之智文殊師利菩",
    "X74n1475_002:0380b20": "薩摩訶薩(云云)",
    "X74n1475_002:0380b21": "至心奉請大方廣圓覺經中大光明藏本尊所現淨",
    "X74n1475_002:0380b22": "土平等會中徵起幻法而顯正修表於理行普賢",
    "X74n1475_002:0380b23": "菩薩摩訶薩(云云)",
    "X74n1475_002:0380b24": "至心奉請大光明藏淨土會中普眼菩薩摩訶薩(云云)",
    "X74n1475_002:0380c01": "(從此已下若時促。次第便列下十菩薩都為一唱。結云等十二上首唯願云云)。",
    "X74n1475_002:0380c02": "至心奉請大光明藏淨土會中金剛藏菩薩摩訶薩",
    "X74n1475_002:0380c03": "至心奉請大光明藏淨土會中彌勒菩薩摩訶薩(云云)",
    "X74n1475_002:0380c04": "至心奉請大光明藏淨土會中清淨慧菩薩摩訶薩",
    "X74n1475_002:0380c05": "(云云)",
    "X74n1475_002:0380c06": "至心奉請大光明藏淨土會中威德自在菩薩摩訶",
    "X74n1475_002:0380c07": "薩(云云)",
    "X74n1475_002:0380c08": "至心奉請大光明藏淨土會中辨音菩薩摩訶薩(云云)",
    "X74n1475_002:0380c09": "至心奉請大光明藏淨土會中淨諸業障菩薩摩訶",
    "X74n1475_002:0380c10": "薩(云云)",
    "X74n1475_002:0380c11": "至心奉請大光明藏淨土會中普覺菩薩摩訶薩(云云)",
    "X74n1475_002:0380c12": "至心奉請大光明藏淨土會中圓覺菩薩摩訶薩(云云)",
    "X74n1475_002:0380c13": "至心奉請大光明藏淨土會中賢善首菩薩摩訶薩",
    "X74n1475_002:0380c14": "(云云)",
    "X74n1475_002:0380c15": "至心奉請大光明藏淨土會中十方菩薩摩訶薩(云云)。",
    "X74n1475_002:0380c16": "唯願不捨慈悲。與諸眷屬。各隨上首。降臨此處道",
    "X74n1475_002:0380c17": "場。受我供養(云云)",
    "X74n1475_002:0380c18": "至心奉請大慈大悲千手千眼種種應現救苦眾生",
    "X74n1475_002:0380c19": "觀世音菩薩摩訶薩(云云)",
    "X74n1475_002:0380c20": "至心奉請大光明藏淨土會中賢善首菩薩摩訶薩",
    "X74n1475_002:0380c21": "(云云)",
    "X74n1475_002:0380c22": "至心奉請大慈大悲常處燄魔羅界隨緣方便救拔",
    "X74n1475_002:0380c23": "其途地藏菩薩摩訶薩(云云)",
    "X74n1475_002:0380c24": "至心奉請三世十方盡虗空界微塵剎土中等覺菩",
    "X74n1475_002:0381a01": "薩十地菩薩十迴向菩薩十行菩薩十信菩薩如",
    "X74n1475_002:0381a02": "是等五十一位諸尊菩薩摩訶薩等(云云)",
    "X74n1475_002:0381a03": "至心奉請大方廣佛華嚴末會中圓器上根本百城",
    "X74n1475_002:0381a04": "求法一生之內菩薩行圓為末世頓門修證軌範",
    "X74n1475_002:0381a05": "善財菩薩(云云)",
    "X74n1475_002:0381a06": "至心奉請三世十方盡虗空界微塵剎土中有學無",
    "X74n1475_002:0381a07": "學四向三果及阿羅漢辟支迦佛一切賢聖僧(云云)",
    "X74n1475_002:0381a08": "至心奉請圓覺會中二十八天王大梵天王須彌山",
    "X74n1475_002:0381a09": "頂天主帝釋護國四天王等皆曾白佛發願守護",
    "X74n1475_002:0381a10": "是持經者。常令安穩。心不退轉。今請不捨此願。領",
    "X74n1475_002:0381a11": "諸部屬。侍後如來。降臨此處道場。受我供養(云云)",
    "X74n1475_002:0381a12": "至心奉請圓覺會中執金剛神火首金剛摧碎金剛",
    "X74n1475_002:0381a13": "尼藍婆金剛等其數八萬并其眷屬亦曾白佛自",
    "X74n1475_002:0381a14": "發願言。末世眾生持此經者。我當守護。如護眼目。",
    "X74n1475_002:0381a15": "乃至道場所修行處。我等金剛。自領徒眾。晨夕守",
    "X74n1475_002:0381a16": "護。不令退轉。其家乃至永無災患。疫病銷滅。財寶",
    "X74n1475_002:0381a17": "豐足。常無乏少。今請不捨此願。領諸部屬。侍後如",
    "X74n1475_002:0381a18": "來。降臨此處道場。受我供養(云云)",
    "X74n1475_002:0381a19": "至心奉請圓覺會中大力鬼王吉槃荼等十方鬼王",
    "X74n1475_002:0381a20": "亦白佛言我亦守護是持經人。所居一由旬內。若",
    "X74n1475_002:0381a21": "有鬼神。侵其境界。我當使其碎如微塵。今請不捨",
    "X74n1475_002:0381a22": "此願。界我當屬侍後如來。降臨此處道場。受我供",
    "X74n1475_002:0381a23": "養(云云)",
    "X74n1475_002:0381a24": "至心奉請諸大龍王及八部眾并及此處土地靈祗",
    "X74n1475_002:0381b01": "圭峯山神王紫閣山神(如不在本山即不言上兩句)護法善神",
    "X74n1475_002:0381b02": "護伽藍神主道場神主方主地主火主風主水主",
    "X74n1475_002:0381b03": "山主空主藥諸神眾等。唯願依佛付屬。降臨擁護",
    "X74n1475_002:0381b04": "此處道場。受我供養(云云)",
    "X74n1475_002:0381b05": "香花請香花請(胡跪)",
    "X74n1475_002:0381b06": "某甲等一心唯願。我本尊毗盧遮那佛。我所師釋迦",
    "X74n1475_002:0381b07": "世尊。不捨慈悲。受我奉請。來降道場。坐蓮華藏師子",
    "X74n1475_002:0381b08": "之座。圓覺經中。千百萬億恒河沙諸佛。守護圓覺經",
    "X74n1475_002:0381b09": "者。三世如來。並願慈悲來會道場。坐蓮華座。大方廣",
    "X74n1475_002:0381b10": "圓覺了義頓教大乘。唯願現我心中。成我觀行。文殊",
    "X74n1475_002:0381b11": "普賢十二大士。并諸眷屬。十方菩薩。亦願圍遶如來。",
    "X74n1475_002:0381b12": "各坐花座。大梵天王。須彌天王。四大天王。於佛前發",
    "X74n1475_002:0381b13": "願守護。十方鬼王。吉槃荼等。同願護持經者。亦願力",
    "X74n1475_002:0381b14": "來此道場。此處土地靈祗諸座。諸大龍王。護法善神。",
    "X74n1475_002:0381b15": "主道場神。一切主於山水火風地方林稼。乃至主藥",
    "X74n1475_002:0381b16": "神等。並願領諸眷屬。來到此處。擁護首道場。是諸如",
    "X74n1475_002:0381b17": "來菩薩一切賢聖。悉願證明。我於今日。欲為十方國",
    "X74n1475_002:0381b18": "土六道眾生。依了義經頓教。修習圓覺三觀妙門。破",
    "X74n1475_002:0381b19": "一切障。觀行成就故。於三七日。一心精進。依經所說。",
    "X74n1475_002:0381b20": "如法修行。必願主解行者。文殊普賢。乘本願力。受我",
    "X74n1475_002:0381b21": "懺悔。令我所行。決定成就。破諸罪障。法門現前。以度",
    "X74n1475_002:0381b22": "眾生。皆得悟入。",
    "X74n1475_002:0381b23": "啟請已至心歸命禮本尊毗盧遮那佛。",
    "X74n1475_002:0381b24": "啟請已竟。已知諸佛諸大菩薩。不違我請。後大光明",
    "X74n1475_002:0381c01": "藏不二境中。所現淨土。平等法會。不起三昧。慈悲應",
    "X74n1475_002:0381c02": "感。起我機緣。如月落在證江不動而現。我等肉眼雖",
    "X74n1475_002:0381c03": "不能覩。攝心觀想了了分明。見佛菩薩及諸賢聖。畟",
    "X74n1475_002:0381c04": "塞道場。徧虗空界。知見我等至心懇請依教修行。是",
    "X74n1475_002:0381c05": "故我等應當香花供養。歸命至心。稱讚敬禮。",
    "X74n1475_002:0381c06": "二　供養觀門(然供養稱讚禮敬懺悔勸請隨喜迴向發願等八重。是修行人之本事。非別行",
    "X74n1475_002:0381c07": "法。世尊於離垢慧菩薩所聞經中〔其〕列也。亦是超入華嚴境界之妙門。故彼經廣說諸佛功德妙用已。最後云。",
    "X74n1475_002:0381c08": "若欲成就此功德。應修十種廣大行願。故西域本宗道流。皆於經中。錄出別行。諷念修習。前後三譯。一晉朝佛",
    "X74n1475_002:0381c09": "度跋陀羅三藏譯。二唐朝不空三藏譯。三貞觀中華嚴疏主等譯。其十行願。即是此供養等八也。但於勸請中。",
    "X74n1475_002:0381c10": "開為轉法輪久住世二門。又於迴向中。分出隨佛學順眾生二門。故成其十。此八重雖總是入聖境之門。然各",
    "X74n1475_002:0381c11": "有別相功德。謂禮敬除無量劫來我慢之障。得尊貴身。稱讚除無量劫來惡口等障。得四無礙辨。供養除多劫",
    "X74n1475_002:0381c12": "嫉妬障。生生得大財富。懺悔總際三障。得依報正報具足。隨喜除多劫慳貪。生生得廣大善知識眷屬。勸請除",
    "X74n1475_002:0381c13": "多劫謗法障。生生得多聞辨才。迴向除狹劣障。得廣大無量福善。發願除退屈障。總持諸行。得速成佛果也)",
    "X74n1475_002:0381c14": "是諸眾等人各胡跪。嚴持香花。如法供養。願此香花",
    "X74n1475_002:0381c15": "雲。徧滿十方界。供養一切佛。",
    "X74n1475_002:0381c16": "化佛并菩薩。緣覺聲聞眾。受此香花雲。以為光明臺。",
    "X74n1475_002:0381c17": "廣於無邊界。無量作佛事(華嚴經云。所有盡法界。虗空界。十方三世一切佛剎。",
    "X74n1475_002:0381c18": "極微塵數諸佛世尊。一一佛所。皆有海會圍遶。我今悉以一切上妙諸供養具。而為供養。所謂華雲鬘雲天樂",
    "X74n1475_002:0381c19": "雲。乃至衣服諸香雲等。一一量如須彌大海。問。此文乃彼經皆云。香花徧滿十方界供養等者。如何辦得如是",
    "X74n1475_002:0381c20": "多多供養具。得如上多多佛耶。答。准華嚴緣起章第三供養門中云。菩薩凡所施設。乃至一華一香。一衣一蓋",
    "X74n1475_002:0381c21": "供養具。無不稱真理。等虗空界。即以全法界之身。遊諸佛剎。稱真之物。供養於佛。是故菩薩不虗行。於所修值",
    "X74n1475_002:0381c22": "諸〔仙〕恒不失時。一切供養。常稱理而成就。何以故。法施於佛。稱真理故。釋曰。准此云一香一華等。又云常稱理",
    "X74n1475_002:0381c23": "而成就者。即知經中所列皆以稱理。即一之多等也。故修行者。但安心觀行。物物自多。皆偏諸佛也。故云願此",
    "X74n1475_002:0381c24": "香華雲。徧滿十方界。供養一切佛。次下經說。迷心中供養。比此觀行供養。百千萬俱胝那由他迦羅等喻沙陀",
    "X74n1475_002:0382a01": "不及一也。皆云天者。是自然義。表法界中法爾有如是不思議德用也。皆言雲者。是隨緣義。表由行願行力故",
    "X74n1475_002:0382a02": "見也。謂此供是色相顯然。智照無性。從法性空無生法起。能見所見逈無所依。應用而來。來無所從。用謝而去。",
    "X74n1475_002:0382a03": "去無所至。而能含慈潤霔法雨。益萬物以重重無盡。有雲象焉)。",
    "X74n1475_002:0382a04": "三　稱如來(有二門)。",
    "X74n1475_002:0382a05": "一　梵讚(此是勝鬘經中。讚佛真身智慧之偈。時人呼為梵音。不知是以梵聲而讚佛也。",
    "X74n1475_002:0382a06": "妙色無等非化身)。",
    "X74n1475_002:0382a07": "　如來妙色身　　世間無與等　　無比不思議",
    "X74n1475_002:0382a08": "　是故今敬禮　　如來色無盡　　智慧亦復然",
    "X74n1475_002:0382a09": "　一切法常住　　是故我歸依",
    "X74n1475_002:0382a10": "敬禮常住三寶。",
    "X74n1475_002:0382a11": "二　直讚(既請三寶已。即當五體投地。頂禮佛足。正身威儀一心佇立。面向法座燒",
    "X74n1475_002:0382a12": "香散華。心念三寶微妙功德。目瞻不捨。口陳詞句云)。",
    "X74n1475_002:0382a13": "真法性是其身。究竟覺為其智。踞蓮華臺藏。號毗盧",
    "X74n1475_002:0382a14": "遮那。於百千億釋迦。獨為其主。恒河沙國土。統世居",
    "X74n1475_002:0382a15": "尊。然乃合真如而不大。全在一一毛端。處微塵而不",
    "X74n1475_002:0382a16": "小。即徧恢恢法界。盡十方作大神變。微三放大光明。",
    "X74n1475_002:0382a17": "攝凡聖十身相作。應地位六根互用。十剎微塵數菩",
    "X74n1475_002:0382a18": "薩稽首常隨。百萬阿祇諸天虔心圍遶(次讚法功德)。",
    "X74n1475_002:0382a19": "方廣了義圓覺法門。萬億恒沙諸佛。在淨土中同說。",
    "X74n1475_002:0382a20": "三世如來之所守護。諸經眼目。圓頓教門(次讚僧寶)。",
    "X74n1475_002:0382a21": "文殊是佛之師。主於信解證智。普賢表法界體。主於悲",
    "X74n1475_002:0382a22": "願理行。十二上首。十方徒屬。同住如來平等法會。實教",
    "X74n1475_002:0382a23": "三寶。淨土經筵。巍巍乎。晃晃焉。逈出思議之表也。然",
    "X74n1475_002:0382a24": "今弟子某等。某時讚禮懺悔。修行大乘所有功德。奉",
    "X74n1475_002:0382b01": "福上界二十八天。大梵天王。釋提桓因。四天王等。龍",
    "X74n1475_002:0382b02": "神八部。閻羅五道。六齊八王。行病鬼王。及王眷屬。此",
    "X74n1475_002:0382b03": "處土地神祇。僧伽藍內。護正法者。又為國王帝王。土",
    "X74n1475_002:0382b04": "境萬民。師僧父母。諸善知識。十方施主。法界眾生。藉",
    "X74n1475_002:0382b05": "此善根。平等熏集福德智慧二種莊嚴。離障出纏。成",
    "X74n1475_002:0382b06": "種智道(華嚴經。引塵數佛已。次云。我當悉以甚深信解見前知見。悉以出過辨才天女微妙舌根。",
    "X74n1475_002:0382b07": "出無盡音聲言詞。稱讚如來功德海。云深信等者。觀智力也。此是自因。亦有普賢法力為緣。此義如下禮佛中",
    "X74n1475_002:0382b08": "引經備說。彼文具故。辨才天女者。彼經出現品云。自在天王。有天采女。名曰善口。口中出一言聲。則與百千種",
    "X74n1475_002:0382b09": "樂相應。一一樂中。復有百千差別音聲。釋曰。彼但合樂此合法界。故超過也。當知必須觀智明〔向〕方得解所讚",
    "X74n1475_002:0382b10": "皆如海深廣無盡也)。",
    "X74n1475_002:0382b11": "四　禮敬三寶(既讚歎竟應當一心正身威儀。次第禮佛。禮佛之法。當須所禮之佛。至心憶念",
    "X74n1475_002:0382b12": "此佛真身。猶如虗空。應物見形。如水中月。分明了了。如對目前。受戒禮拜。於一一佛前。皆如是用心。以名召體",
    "X74n1475_002:0382b13": "而禮之。不得散亂。又須自知身心空寂。無有禮相。隨緣影見法界。一一佛前。悉有此身。頭面禮敬。准勒那三藏",
    "X74n1475_002:0382b14": "禮佛觀門。優劣有七。一我慢禮。二唱和禮。此二非儀。三恭敬禮。從心發。運於身口。五輪著地。四無相禮。深入法",
    "X74n1475_002:0382b15": "性。離能所相。五起用禮。觀身與佛。皆從緣起。如幻如影。普運身心。徧禮一切。六內觀禮。但禮身門法身真佛。不",
    "X74n1475_002:0382b16": "緣他佛。七實相禮。若內若外。若凡若佛。同一實相。見佛可禮。亦是邪見。觀身實相。觀佛亦然。名平等禮。故文殊云。",
    "X74n1475_002:0382b17": "不生不滅故。敬禮無所觀等。然復四禮皆屬觀行。謂第四空觀禮真諦佛。入法之性故。五假觀禮俗諦佛。從體",
    "X74n1475_002:0382b18": "起用故。六中觀禮第一義諦佛。不計空也。直見來覺真性故。七則三觀一心。禮三諦一境佛。不〔所〕真棄假。泯絕",
    "X74n1475_002:0382b19": "無寄故。然今七禮經文。既是隨相門中。且當第三第五也。心心恭敬故。念念觀身觀佛〔後〕性隨緣。如幻影故。餘",
    "X74n1475_002:0382b20": "無相禮等。是下離相攝念之義。然則雖三觀圓明。只於身口恭敬禮時。作此觀智。非為身口都不禮讚。但將觀",
    "X74n1475_002:0382b21": "無相等。以當禮佛。善須思之。若以觀智便名禮佛。不須身禮。第三中亦應但以恭敬便為禮拜。不合運於身口。",
    "X74n1475_002:0382b22": "義例如此。豈不悞焉。問大乘宗以意地起犯。即名破戒。可〔妨〕例此心禮即成功德。答意中作念。的擬運身口。行",
    "X74n1475_002:0382b23": "殺盜等。心念成就。竟無悔意故。即名破戒。今但的擬運身業禮口業讚等。心志決定。竟無猶預。縱未遂嚴淨道",
    "X74n1475_002:0382b24": "場。作禮之間。灼然已生功德。若無意擬運身口。元無功德。如本無意擬殺等。亦元無罪也。然觀智既成。觀境常",
    "X74n1475_002:0382c01": "見。行住坐臥。禮不間斷。但不退觀心智。自然流注。如受惡律儀之人。殺等之心念念流注。不必正殺正盜也。受",
    "X74n1475_002:0382c02": "惡律儀者。作屠獵劫賊等業也。問。第五禮中云。能所皆如影象。影象無意。如何得成禮儀。答。即此念恭敬之心。",
    "X74n1475_002:0382c03": "亦如影也。世間鏡之類。但見色影。不能見聲香味觸及心之影。而此大圓鏡智。等虛空界。見色聲等及心心所",
    "X74n1475_002:0382c04": "等也。作此觀時。先觀己身心。是無明勢分。從染緣而起。今以正知觀空無自性。令時即是一真法界。然後觀此",
    "X74n1475_002:0382c05": "法界。不守自性。常能緣而起。遂禮拜恭敬。一心歸投。託諸佛及法義。淨緣引起身心及佛。隨此淨緣起為身心",
    "X74n1475_002:0382c06": "及佛。如影從鏡見。既我身心無性。合於法界。法界無不徧。故我身心隨所依法界。亦無所不徧。無所不禮。故云",
    "X74n1475_002:0382c07": "徧禮一切也。第六中云。身內真佛者。如塵中有大經卷。如幣布〔布〕裏真金。如焦模中佛像。如器中鍠之聲音也。",
    "X74n1475_002:0382c08": "此既有真假內外相對。非一向泯相。則亦當此隨念中也。准華嚴宗。復有自他融攝之禮。具足四句。一者。一身",
    "X74n1475_002:0382c09": "禮多佛。彼經云。一一身徧禮不可說不可說佛剎微塵數佛。又云。菩薩應知自心念念〔常〕佛成正覺。一切眾生",
    "X74n1475_002:0382c10": "亦復如是。念念悉有佛成正覺。二者。多身禮一佛。經云。一一佛所現不可說不可說〔以〕剎微塵數身。又云。如來",
    "X74n1475_002:0382c11": "成正覺時。於其中普見一切眾生成正覺。三者。一身禮一佛。四者多身禮多佛。彼經云。如來成正覺時。入善覺",
    "X74n1475_002:0382c12": "智三昧。見一切眾生數等身住於身中。乃至一毛孔中。有一切眾生數等身徧法界。一切毛孔悉亦如是。無有",
    "X74n1475_002:0382c13": "少許處空無佛身。釋曰。但以隨舉一心對佛。隨舉一佛對身。及對文說義。結為四句。然實身數等皆無盡。問。何",
    "X74n1475_002:0382c14": "以修行之人身。如是一一同佛無盡耶。答因緣備故。彼經云。我以普賢行願力故。此是法力即緣也。又云。起深",
    "X74n1475_002:0382c15": "信解。如對目前。此是自力即因也。深勝即是勝解。勝解者。決定印持也。謂以普賢法力。見一切境皆是佛境。於",
    "X74n1475_002:0382c16": "心依智不依識。則心心是見佛之心。故經云。一切法無生。一切法無滅。若能如是解。諸佛常現前。故彼經結禮",
    "X74n1475_002:0382c17": "佛云。虗空界盡。眾生界盡。眾生業盡。眾生煩惱盡。我禮乃至以虗空界眾生界等不可盡故。我此禮敬無有窮",
    "X74n1475_002:0382c18": "盡。念念相續無有間斷。身語意業無有疲厭。供養稱讚。十種稱讚行願。一一如此。結之即知。若不以普賢觀行",
    "X74n1475_002:0382c19": "之力。如何得念念不斷邪。智者審思。此文無以生滅之心。取相之禮。而為禮讚供養等也)。",
    "X74n1475_002:0382c20": "南無大慈大悲入神通大光明藏現諸淨土以應圓",
    "X74n1475_002:0382c21": "機我本尊毗盧遮那佛(我今稽首禮。願住如來平等法會。自例知)",
    "X74n1475_002:0382c22": "南無大方廣圓覺經中大光明藏於諸眾生覺地光",
    "X74n1475_002:0382c23": "嚴住持一切諸佛(云云)",
    "X74n1475_002:0382c24": "南無身相融通言音無礙同說圓覺經者百千萬億",
    "X74n1475_002:0383a01": "恒河沙諸佛(云云)",
    "X74n1475_002:0383a02": "南無具大慈悲有大誓願盡於本來守護圓覺者三",
    "X74n1475_002:0383a03": "世諸佛(云云)",
    "X74n1475_002:0383a04": "南無大慈大悲娑婆世界隨機赴感全體應現千百",
    "X74n1475_002:0383a05": "億化身釋迦牟尼佛(云云)",
    "X74n1475_002:0383a06": "南無妙法蓮華經中過去久遠滅度多寶如來(云云)",
    "X74n1475_002:0383a07": "南無東方滿月世界十二上願藥師瑠璃光佛(云云)",
    "X74n1475_002:0383a08": "南無西方極樂世界四十八願阿彌陀佛(云云)",
    "X74n1475_002:0383a09": "南無覩史多天當來下生彌勒尊佛(云云)",
    "X74n1475_002:0383a10": "南無毗婆尸如來七祖佛等一切諸佛(云云)",
    "X74n1475_002:0383a11": "南無善德如來十方佛等一切諸佛(云云)",
    "X74n1475_002:0383a12": "南無寶集如來二十五佛等一切諸佛(云云)",
    "X74n1475_002:0383a13": "南無釋迦牟尼如來三十五佛等一切諸佛(云云)",
    "X74n1475_002:0383a14": "南無普光如來五十三佛一切諸佛(云云)",
    "X74n1475_002:0383a15": "南無拘那提如來賢劫千佛等一切諸佛(云云)",
    "X74n1475_002:0383a16": "南無阿閦如來一萬五千佛等一切諸佛(云云)",
    "X74n1475_002:0383a17": "南無徧十方盡虗空界微塵剎土中徹三世長短劫",
    "X74n1475_002:0383a18": "內廣大智願主伴互融不可說佛剎微塵數一切",
    "X74n1475_002:0383a19": "諸佛(云云)",
    "X74n1475_002:0383a20": "南無徧十方盡虗空界微塵剎土中盡過際一切佛",
    "X74n1475_002:0383a21": "身諸般涅槃者分身舍利及諸靈像浮圖寶塔(云云)",
    "X74n1475_002:0383a22": "南無大方廣圓覺修多羅了義經亦名秘密王三昧",
    "X74n1475_002:0383a23": "如來決定境界如來藏自性差別頓教大乘甚深",
    "X74n1475_002:0383a24": "法藏(云云)",
    "X74n1475_002:0383b01": "南無徧十方盡虗空界微塵剎土中徹三世長短劫",
    "X74n1475_002:0383b02": "內大方廣佛華嚴修多羅無盡教海。及彼世界一",
    "X74n1475_002:0383b03": "切頓漸大乘十二部經深廣法藏",
    "X74n1475_002:0383b04": "南無大方廣圓覺經中大光明藏本尊所現淨土平",
    "X74n1475_002:0383b05": "等會中主於信解證智文殊師利菩薩(云云)",
    "X74n1475_002:0383b06": "南無大方廣圓覺經中大光明藏本尊所現淨土平",
    "X74n1475_002:0383b07": "等會中主於行願真理普賢菩薩(云云)",
    "X74n1475_002:0383b08": "南無大光明藏淨土會中悉見諸法清淨普眼菩薩",
    "X74n1475_002:0383b09": "(云云)",
    "X74n1475_002:0383b10": "南無大光明藏淨土會中通決甚深疑念金剛藏菩",
    "X74n1475_002:0383b11": "薩(云云)",
    "X74n1475_002:0383b12": "南無大光明藏淨土會中深究輪迴根本彌勒菩薩",
    "X74n1475_002:0383b13": "(云云)",
    "X74n1475_002:0383b14": "南無大光明藏淨土會中洞明修證位地清淨慧菩",
    "X74n1475_002:0383b15": "薩(云云)",
    "X74n1475_002:0383b16": "南無大光明藏淨土會中發明三種妙觀威德自在",
    "X74n1475_002:0383b17": "菩薩(云云)",
    "X74n1475_002:0383b18": "南無大光明藏淨土會中顯性二十五輪辨音菩薩",
    "X74n1475_002:0383b19": "(云云)",
    "X74n1475_002:0383b20": "南無大光明藏淨土會中徵起覺心因除四相淨諸",
    "X74n1475_002:0383b21": "業障菩薩(云云)",
    "X74n1475_002:0383b22": "南無大光明藏淨土會中請問求師去病去離四般",
    "X74n1475_002:0383b23": "普覺菩薩(云云)",
    "X74n1475_002:0383b24": "南無大光明藏淨土會中發道場加行證入真理圓",
    "X74n1475_002:0383c01": "覺菩薩(云云)",
    "X74n1475_002:0383c02": "南無大光明藏淨土會中流通經文傳於末世賢善",
    "X74n1475_002:0383c03": "首菩薩(云云)",
    "X74n1475_002:0383c04": "南無大光明藏本尊所現淨土平等會中十方菩薩",
    "X74n1475_002:0383c05": "(云云)",
    "X74n1475_002:0383c06": "南無大慈大悲千手千眼種種應現救菩眾生觀世",
    "X74n1475_002:0383c07": "音菩薩(云云)",
    "X74n1475_002:0383c08": "南無大慈大悲常處燄摩羅界隨緣方便救拔其途",
    "X74n1475_002:0383c09": "地藏菩薩(云云)",
    "X74n1475_002:0383c10": "南無三世十方盡虗空界微塵剎土中等覺菩薩(云云)",
    "X74n1475_002:0383c11": "南無三世十方盡虗空界微塵剎土中十地菩薩(云云)",
    "X74n1475_002:0383c12": "南無三世十方盡虗空界微塵剎土中十迴向菩薩(云云)",
    "X74n1475_002:0383c13": "南無三世十方盡虗空界微塵剎土中十行菩薩(云云)",
    "X74n1475_002:0383c14": "南無三世十方盡虗空界微塵剎土中十住菩薩(云云)",
    "X74n1475_002:0383c15": "南無三世十方盡虗空界微塵剎土中十信菩薩(云云)",
    "X74n1475_002:0383c16": "南無大方廣佛華嚴末會中圓器上根百城求法一",
    "X74n1475_002:0383c17": "生之內菩薩行圓為末世頓門修證軌範善財菩",
    "X74n1475_002:0383c18": "薩(云云)",
    "X74n1475_002:0383c19": "南無三世十方盡虗空界微塵剎土中有學無學四",
    "X74n1475_002:0383c20": "向三果及阿羅漢辟支迦佛一切賢聖僧",
    "X74n1475_002:0383c21": "(約十所為禮常住三寶。此十禮不定一。上臨時看眾心不倦即禮。或時倦即不用禮)。",
    "X74n1475_002:0383c22": "為二十八天釋梵王等敬禮常住三寶",
    "X74n1475_002:0383c23": "為四大天王龍神八部敬禮常住三寶",
    "X74n1475_002:0383c24": "為皇帝陛下聖化無窮敬禮常住三寶",
    "X74n1475_002:0384a01": "為皇太后貴姬公主太子諸王福延萬葉敬禮常住",
    "X74n1475_002:0384a02": "三寶",
    "X74n1475_002:0384a03": "為文武官寮常居祿位敬禮常住三寶",
    "X74n1475_002:0384a04": "為師僧父母及善知識敬禮常住三實",
    "X74n1475_002:0384a05": "為國界安寧法輪常轉敬禮常住三寶",
    "X74n1475_002:0384a06": "為佛前發願護持圓覺經者八萬執金剛神十方鬼",
    "X74n1475_002:0384a07": "王不違本願守護道場敬禮常住三寶",
    "X74n1475_002:0384a08": "為當所土地靈祇圭峰神王紫閣山神護法神王主",
    "X74n1475_002:0384a09": "道場神山神地神主水火風主空主藥諸神靈等",
    "X74n1475_002:0384a10": "擁護道場敬禮常住三寶",
    "X74n1475_002:0384a11": "為十方施主六度行圓八難三途離苦解脫敬禮常",
    "X74n1475_002:0384a12": "住三寶",
    "X74n1475_002:0384a13": "五　懺悔諸障(禮佛竟。正於法座前。正身威儀。虔敬胡跪。右膝著地。燒香散華想念三寶。畟塞",
    "X74n1475_002:0384a14": "虗空。普賢菩薩無量莊嚴眷屬圍遶。為懺悔主。一一皆如目前。一心一意。生鄭重慚愧。發露懺悔無量劫來。六",
    "X74n1475_002:0384a15": "根三業所造一切惡業。斷相續心。從於今時。盡未來際〔修〕不更造。所以者何。業性難空。果報不失。若有造不止",
    "X74n1475_002:0384a16": "〔難〕是虗妄顛倒因緣。則還受虗妄果報。然懺悔詞句。多用大佛經中之文。及普賢觀經意。華嚴金天皷光明金",
    "X74n1475_002:0384a17": "皷偈等意也)。",
    "X74n1475_002:0384a18": "普為四恩三有。及法界眾生。並願斷除諸障。歸命懺",
    "X74n1475_002:0384a19": "悔。言懺悔者。具云懺摩。此云悔過。若別說者。懺名陳",
    "X74n1475_002:0384a20": "露先罪。悔名改修來。然欲懺者。先知展轉生起因。由",
    "X74n1475_002:0384a21": "無始不覺。起貪瞋癡。發身口意。造一切業。諸善惡不",
    "X74n1475_002:0384a22": "動等。若約責心。善惡俱懺。以善惡業。迷時若是貪愛",
    "X74n1475_002:0384a23": "心所作故。若就所作罪狀。則唯懺惡業。以悟後乃至",
    "X74n1475_002:0384a24": "成佛畢竟不捨善行故。善事順於理故。迷時以取相",
    "X74n1475_002:0384b01": "求報。故成過患。悟後俱離其病。不捨善法。故不滅也。",
    "X74n1475_002:0384b02": "惡業皆理招苦。一向須斷。故徧懺也。就懺中復有二",
    "X74n1475_002:0384b03": "種。一若犯遮罪。先須依教作法懺之。遮罪者。體非毒",
    "X74n1475_002:0384b04": "惡。但以佛戒遮制不許。即不合作。作即成犯。准小乘",
    "X74n1475_002:0384b05": "宗。四重八重。不通懺悔。僧殘已下四篇方許。作法者。",
    "X74n1475_002:0384b06": "小乘懺。要請大比丘為證。對大具五法。一袒右肩。二",
    "X74n1475_002:0384b07": "右膝著地。三合掌。四罪名。五禮足。若對小夏。闕禮足。",
    "X74n1475_002:0384b08": "但行四法。若僧殘罪。須請二十清淨僧。令六夜行摩",
    "X74n1475_002:0384b09": "那埵。供給承事也。七日滿為羯磨除罪。還令戒淨。如",
    "X74n1475_002:0384b10": "來所受。尼則集眾四十清淨大德。若輕罪。則一日承",
    "X74n1475_002:0384b11": "事。不必集也。若犯性罪。復須起行。性罪者。謂殺盜十",
    "X74n1475_002:0384b12": "惡。體性是惡。佛未出世。未有戒制之時。作之法爾有",
    "X74n1475_002:0384b13": "罪。墮於三途故也。言起行者。一事懺。二理懺。如方等",
    "X74n1475_002:0384b14": "佛名經等。令作法兼起行也。謂彼方等經。令先嚴淨",
    "X74n1475_002:0384b15": "道場。香泥塗地。及室內作圓壇彩畫。懸五色幡。燒海",
    "X74n1475_002:0384b16": "岸香。點燈敷高座。諸二十四尊像。多亦無妨。設餚膳",
    "X74n1475_002:0384b17": "盡心力。新淨衣服鞋履。無新洗故。出入著脫令無參",
    "X74n1475_002:0384b18": "雜。七日長齋。一日三時洗浴。初日供養僧。隨意多少。",
    "X74n1475_002:0384b19": "別請一明了內外律者為師。受二十四戒及陀羅尼。",
    "X74n1475_002:0384b20": "對師說罪。要八日十五日。當以七日為期。此不可減。",
    "X74n1475_002:0384b21": "若能更進。隨意堪任。十人已還不得過此。俗眾亦得。",
    "X74n1475_002:0384b22": "須辦單縫三衣。備佛法戒。旋遶一百二十帀。却座思",
    "X74n1475_002:0384b23": "惟等。廣如經說。今此圓覺道場。宗途稍異。自有本尊。",
    "X74n1475_002:0384b24": "天聖為所歸依。稱性觀智。今但引其意。例不事法稍",
    "X74n1475_002:0384c01": "殊。其佛名經。則小說作法。多明起行。兼又云。必須先",
    "X74n1475_002:0384c02": "敬三寶等。今文中撮略用之。又彼文中。令興七種心",
    "X74n1475_002:0384c03": "以為方便。一慙愧。二者恐怖。三者厭離。四者發菩提",
    "X74n1475_002:0384c04": "心。五者怨親平等。六者念報佛恩。七者觀罪性空。興",
    "X74n1475_002:0384c05": "如是七種心已。緣想十方諸佛賢聖。勒奉合掌。被陳",
    "X74n1475_002:0384c06": "至倒慙愧改革等。若准天台止觀。須達逆十心。為先",
    "X74n1475_002:0384c07": "識十種順生死心以為所治。一妄計我人起於身見。",
    "X74n1475_002:0384c08": "二內具煩惱。外遇惡緣。我心增盛。三內外既具。滅善",
    "X74n1475_002:0384c09": "心事。不喜他善。四縱恣三業。無惡不為。五事雖不廣。",
    "X74n1475_002:0384c10": "惡心徧布。六惡心相續。晝夜不斷。七覆諱過失。不欲",
    "X74n1475_002:0384c11": "人知。八膚扈抵突。不恐惡道。九無慙無愧。不懼凡聖。",
    "X74n1475_002:0384c12": "十撥無因果。作一闡提。從無始來。若自及他。無不皆",
    "X74n1475_002:0384c13": "爾。次起逆生死心。從後翻破。一明信因果。二慚愧尅",
    "X74n1475_002:0384c14": "責。屏罪慚天。顯罪愧人。三怖畏惡道。翻抵突也四不",
    "X74n1475_002:0384c15": "覆瑕疵。翻覆藏也。五翻斷相續心。如再犯王法及吐",
    "X74n1475_002:0384c16": "已還食也。六發菩提心等虗空。翻前惡徧。七修功補",
    "X74n1475_002:0384c17": "過。翻前縱惡。八守護正法。翻前滅善。九念十方佛。翻",
    "X74n1475_002:0384c18": "惡緣也。十觀罪性空。見無我也。若具此者。無罪不滅。",
    "X74n1475_002:0384c19": "若不解者。設入道場。徒為勞苦。弟子比丘某甲等。與",
    "X74n1475_002:0384c20": "法界一切眾生。至心懺悔。",
    "X74n1475_002:0384c21": "　我等自後無始劫　　不知自體本真常",
    "X74n1475_002:0384c22": "　由此無明根本迷　　薰此真心成妄識",
    "X74n1475_002:0384c23": "　變起根身便質礙　　認為我相共安危",
    "X74n1475_002:0384c24": "　根識相資見六塵　　塵牽我愛生三毒",
    "X74n1475_002:0385a01": "　三毒發於身口意　　造諸惡業廣塵沙",
    "X74n1475_002:0385a02": "　偷盜婬[谷*谷]殺眾生　　倚語妄言惡罵詈",
    "X74n1475_002:0385a03": "　慳貪兩舌食葷茹　　飲酒食肉斷慈悲",
    "X74n1475_002:0385a04": "　輕慢三寶厭尊卑　　違逆二親欺眷屬",
    "X74n1475_002:0385a05": "　不守六根常放逸　　唯壞三毒嫉賢良",
    "X74n1475_002:0385a06": "　情疑因果畜耶心　　公然造作無慙愧",
    "X74n1475_002:0385a07": "　於佛常住招提物　　或借妄用不酬還",
    "X74n1475_002:0385a08": "　受人信施不持齋　　動靜威儀多犯戒",
    "X74n1475_002:0385a09": "　污穢伽藍常隱僻　　因官傍勢取人財",
    "X74n1475_002:0385a10": "　不淨說法縱貪瞋　　對佛僧前無義語",
    "X74n1475_002:0385a11": "　今我輪迴墮地獄　　千生萬死苦難當",
    "X74n1475_002:0385a12": "　皮骨相連餓鬼身　　渴遇水漿成猛火",
    "X74n1475_002:0385a13": "　畜生力盡償他債　　飛走忙忙怕殺傷",
    "X74n1475_002:0385a14": "　瞋劫不聞三寶名　　何時得證菩提果",
    "X74n1475_002:0385a15": "　我今懺悔塵沙罪　　披肝露膽不包藏",
    "X74n1475_002:0385a16": "　願佛不捨大慈悲　　為作證明懺眾罪",
    "X74n1475_002:0385a17": "懺悔已。至心歸命禮本尊毗盧遮那佛。",
    "X74n1475_002:0385a18": "六　餘雜事(勸請隨喜發願。說無常偈。啟白念佛等也)。",
    "X74n1475_002:0385a19": "至心觀請",
    "X74n1475_002:0385a20": "　十方所有初成道　　唯願慈悲轉法輪",
    "X74n1475_002:0385a21": "　所有如來欲涅槃　　願為眾生且住世",
    "X74n1475_002:0385a22": "觀請已。至心歸命禮三寶。",
    "X74n1475_002:0385a23": "至心隨喜",
    "X74n1475_002:0385a24": "　十方諸佛諸菩薩　　辟支羅漢及凡夫",
    "X74n1475_002:0385b01": "　所有修行諸善根　　我皆隨順而歡喜",
    "X74n1475_002:0385b02": "隨喜已。至心歸命禮三寶。",
    "X74n1475_002:0385b03": "至心迴向",
    "X74n1475_002:0385b04": "　我等一從歸向佛　　所修多少福因緣",
    "X74n1475_002:0385b05": "　悉將迴向大菩提　　普與眾生同實際",
    "X74n1475_002:0385b06": "迴向已。至心歸命禮三寶。",
    "X74n1475_002:0385b07": "弟子比丘某甲等。與一切眾生。至心發願。",
    "X74n1475_002:0385b08": "　願我懺除諸障後　　心開意解洞真源",
    "X74n1475_002:0385b09": "　常冥寂照自施為　　不使根身當主宰",
    "X74n1475_002:0385b10": "　長將悲智為心要　　長見惱貪是客塵",
    "X74n1475_002:0385b11": "　六識行時正慧行　　六塵現處真空觀",
    "X74n1475_002:0385b12": "　十惡業緣勤遠離　　十波羅蜜鎮修行",
    "X74n1475_002:0385b13": "　依憑三寶不因循　　度脫四生常勇猛",
    "X74n1475_002:0385b14": "　妄習起時皆了達　　覺心照處轉增明",
    "X74n1475_002:0385b15": "　菩提力用徧資熏　　菩薩行門無廢忘",
    "X74n1475_002:0385b16": "　且願道場徒眾等　　無諸患難各安寧",
    "X74n1475_002:0385b17": "　所陳罪障悉消除　　所與行願皆圓滿",
    "X74n1475_002:0385b18": "　一切見聞隨喜者　　願發菩提大覺心",
    "X74n1475_002:0385b19": "　皆承今日勝因緣　　世世生生同法會",
    "X74n1475_002:0385b20": "發願已。至心歸命禮本尊毗盧遮那佛。",
    "X74n1475_002:0385b21": "(從此已下。說無常偈。而此禮懺理事廣長。於六時中難為尅定。今便於第一上。具寫六時所用之文。唱者",
    "X74n1475_002:0385b22": "先須熟誦。各依本時用之。後每上別書。云經中無常偈者。此即六時通用。或別一任隨宜。今以黃昏為首。",
    "X74n1475_002:0385b23": "〔其〕錄六時云)。",
    "X74n1475_002:0385b24": "○白眾等聽說黃昏無常偈(出法句經上卷)",
    "X74n1475_002:0385c01": "　是日已過　　命亦隨減　　如少水魚",
    "X74n1475_002:0385c02": "　斯有何樂",
    "X74n1475_002:0385c03": "眾等當勤精進。如救頭燃。當念無常苦空。謹慎勿放逸。",
    "X74n1475_002:0385c04": "○各念無常偈(此即每上必須用文)",
    "X74n1475_002:0385c05": "　諸行無常　　是生滅法　　生滅滅已",
    "X74n1475_002:0385c06": "　寂滅為樂",
    "X74n1475_002:0385c07": "　如來證涅槃　　永離於生死　　若能至心聽",
    "X74n1475_002:0385c08": "　常得無量樂",
    "X74n1475_002:0385c09": "○又黃昏偈",
    "X74n1475_002:0385c10": "　西方日已暮　　塵勞猶未除　　老病死時至",
    "X74n1475_002:0385c11": "　相者不久居　　念念催年促　　猶如少水魚",
    "X74n1475_002:0385c12": "　勸諸禮佛眾　　修學至無餘",
    "X74n1475_002:0385c13": "○初夜無常偈(出阿蘭若集禪經中)",
    "X74n1475_002:0385c14": "　煩惱深無底　　生死海無邊　　渡苦船未立",
    "X74n1475_002:0385c15": "　云何樂睡眠　　睡眠當覺悟　　攝心恒在禪",
    "X74n1475_002:0385c16": "　勇猛勤精進　　菩提道自然",
    "X74n1475_002:0385c17": "○又偈云",
    "X74n1475_002:0385c18": "　人間四相無慙住　　念念猶如石火光",
    "X74n1475_002:0385c19": "　不知二鼠侵藤細　　縱[謈-言+日]三業競分張",
    "X74n1475_002:0385c20": "　恃己威碓持力勢　　凌他鈍弱起豪強",
    "X74n1475_002:0385c21": "　不知身沒命終後　　百千萬刧受災殃",
    "X74n1475_002:0385c22": "　速須親近善知識　　日夜息慮念無常",
    "X74n1475_002:0385c23": "　設未得超生死海　　且須來世有橋梁",
    "X74n1475_002:0385c24": "○又偈云",
    "X74n1475_002:0386a01": "　人生悤悤營眾務　　不覺年命日夜去",
    "X74n1475_002:0386a02": "　如風中燈滅難期　　六道茫茫無定趣",
    "X74n1475_002:0386a03": "　未得解脫超苦海　　云何安然不驚懼",
    "X74n1475_002:0386a04": "　各聞強徤有力時　　自策自厲求常住",
    "X74n1475_002:0386a05": "○中夜偈(出智度論)",
    "X74n1475_002:0386a06": "　汝起勿抱具尸臥　　種種不淨假名身",
    "X74n1475_002:0386a07": "　三百碎骨相連縱　　漏體何曾有斤真",
    "X74n1475_002:0386a08": "　如得重病箭入體　　諸苦痛集安可眠",
    "X74n1475_002:0386a09": "○又偈云(出阿含經)",
    "X74n1475_002:0386a10": "　比丘汝起起　　以何著睡眠　　睡眠有何利",
    "X74n1475_002:0386a11": "　病時豈可眠　　利刺刺身時　　云何得睡眠",
    "X74n1475_002:0386a12": "　汝本捨家時　　出離之所願　　當如其本願",
    "X74n1475_002:0386a13": "　日日求增進",
    "X74n1475_002:0386a14": "○後夜偈云",
    "X74n1475_002:0386a15": "　神光遷流轉　　乞至五更初　　無常念念至",
    "X74n1475_002:0386a16": "　恒與生死隨　　勸諸行道者　　修學至無餘",
    "X74n1475_002:0386a17": "○寅朝偈",
    "X74n1475_002:0386a18": "　欲求寂滅樂　　當學沙門法　　衣食計身命",
    "X74n1475_002:0386a19": "　精麤隨眾等　　諸眾等寅朝　　清淨記六念",
    "X74n1475_002:0386a20": "○午時偈云",
    "X74n1475_002:0386a21": "　人生不精進　　喻若樹無根　　採華值日中",
    "X74n1475_002:0386a22": "　能得幾時鮮　　華亦不久鮮　　色亦非常好",
    "X74n1475_002:0386a23": "　人命如剎那　　須臾難可保　　是故觀眾生",
    "X74n1475_002:0386a24": "　勤修無上道",
    "X74n1475_002:0386b01": "○又有六時通用",
    "X74n1475_002:0386b02": "　世皆不牢固　　如水沫泡燄　　汝等感應當",
    "X74n1475_002:0386b03": "　疾生厭離心",
    "X74n1475_002:0386b04": "啟白賢聖",
    "X74n1475_002:0386b05": "　仰白本尊徧照佛　　大光明藏諸如來",
    "X74n1475_002:0386b06": "　本師應現釋迦尊　　文殊普賢諸上首",
    "X74n1475_002:0386b07": "　十方大士并徒屬　　平等會中諸上人",
    "X74n1475_002:0386b08": "　此界天龍眾類神　　獲得他心道眼者",
    "X74n1475_002:0386b09": "　普願不捨慈悲力　　證明我等二人眾",
    "X74n1475_002:0386b10": "　為修圓覺總持門(某時)",
    "X74n1475_002:0386b11": "至心同禮懺",
    "X74n1475_002:0386b12": "　所生功德　　總用莊嚴　　三界眾生",
    "X74n1475_002:0386b13": "　當願天仙　　不墮悟著　　樂而非常",
    "X74n1475_002:0386b14": "　國主清平　　識真乘而　　是勝羣寮",
    "X74n1475_002:0386b15": "　常居祿位",
    "X74n1475_002:0386b16": "皆忻圓頓教門。人民永保安寧。咸修覺照之道。師僧",
    "X74n1475_002:0386b17": "父母福慶洋洋。信施檀那萬行圓滿。三塗俱時離苦。",
    "X74n1475_002:0386b18": "八難並悉消除。鑊湯變為清淨池。鐵牀變作蓮華座。",
    "X74n1475_002:0386b19": "息悲痛之響。同念佛之音。人人有返本之心。各各習",
    "X74n1475_002:0386b20": "還源之照。常發今願當願。俱不退心。觀行令成。同平",
    "X74n1475_002:0386b21": "等會(念毗盧遮那佛。雜華嚴都了即解座)。",
    "X74n1475_002:0386b22": "　處世界如虗空　　如蓮華不著水",
    "X74n1475_002:0386b23": "　心清淨超於彼　　稽首禮無上尊",
    "X74n1475_002:0386b24": "七　旋遶念誦(既懺悔發願竟。應當一心正身威儀。右遶法座。燒香散華。安詳徐步。念三寶微",
    "X74n1475_002:0386c01": "妙功德口〔種〕)。",
    "X74n1475_002:0386c02": "南無十方佛南無十方法南無十方僧",
    "X74n1475_002:0386c03": "南無毗盧遮那佛南無釋迦牟尼佛",
    "X74n1475_002:0386c04": "南無大方廣圓覺經(三聲)",
    "X74n1475_002:0386c05": "南無修多羅了義經南無秘密王三昧經",
    "X74n1475_002:0386c06": "南無如來決定境界經南無如來藏自性差別經",
    "X74n1475_002:0386c07": "南無文殊師利菩薩南無普賢菩薩",
    "X74n1475_002:0386c08": "南無普眼菩薩南無金剛藏菩薩",
    "X74n1475_002:0386c09": "南無彌勒菩薩南無清淨慧菩薩",
    "X74n1475_002:0386c10": "南無威德自在菩薩南無辨音菩薩",
    "X74n1475_002:0386c11": "南無淨諸業障菩薩南無普覺菩薩",
    "X74n1475_002:0386c12": "南無圓覺菩薩南無賢善首菩薩",
    "X74n1475_002:0386c13": "南無十方首菩薩南無徧法界菩薩摩訶薩",
    "X74n1475_002:0386c14": "(下二尊重念四聲)。",
    "X74n1475_002:0386c15": "次即誦經。覺了誦經音聲性空。身心如雲從影。舉足",
    "X74n1475_002:0386c16": "下足心無所得。不住行步之相。幻影即空。即云真法",
    "X74n1475_002:0386c17": "性。故我此影現十方。充滿法界。無不普現。旋遶諸佛。",
    "X74n1475_002:0386c18": "如是遶三帀。乃至七七七百帀無定數。當自斟酌。行",
    "X74n1475_002:0386c19": "道欲竟。還如前稱阿彌陀佛名字。南無阿彌陀佛。燒",
    "X74n1475_002:0386c20": "香正念行道終。即歸依三寶。一心正念。口自唱言。",
    "X74n1475_002:0386c21": "自歸依佛　當願眾生　體解大道　發無上意",
    "X74n1475_002:0386c22": "自歸依法　當願眾生　深入經藏　智慧如海",
    "X74n1475_002:0386c23": "自歸依僧　當願眾生　統理大眾　一切無礙",
    "X74n1475_002:0386c24": "上來禮懺功德。無限勝因。盡將迴施法界眾生。和",
    "X74n1475_002:0387a01": "南一切賢聖。",
    "X74n1475_002:0387a02": "八　正坐思惟",
    "X74n1475_002:0387a03": "思惟。上來七門。事行方便。一一如文見法。不得滯文",
    "X74n1475_002:0387a04": "迷意。須令全理之事了了當情。便入觀行。以為久長",
    "X74n1475_002:0387a05": "所緣之境也。第一啟請了。必須禮諸佛經法菩薩賢",
    "X74n1475_002:0387a06": "聖。依本為定。若第二上已去乃至散道場時。二十五",
    "X74n1475_002:0387a07": "上。雖即依次用之。就中若時節閑暇寬慢。要延引月",
    "X74n1475_002:0387a08": "日者。即每金剛藏章了處。清淨慧章了處。辨音章了",
    "X74n1475_002:0387a09": "處。圓覺章了處。皆禮五十三佛。或前卷中所列諸佛。",
    "X74n1475_002:0387a10": "添成二十八上。若中間忽臨時有小障難。或覺大眾",
    "X74n1475_002:0387a11": "疲倦。要從略者。即依尋常眾。用六時禮懺文也。過一",
    "X74n1475_002:0387a12": "上兩上後。還本次禮懺不得越次。至於懺悔。並須各",
    "X74n1475_002:0387a13": "依本次。不得參差失於義意血脉。",
    "X74n1475_002:0387a15": "圓覺道場修證廣懺文卷第二"
}