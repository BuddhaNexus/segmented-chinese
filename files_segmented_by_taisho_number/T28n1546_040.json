{
    "T28n1546_040:0291c19": "阿毘曇毘婆沙論卷第四十",
    "T28n1546_040:0291c21": "迦旃延子造　五百羅漢釋",
    "T28n1546_040:0291c22": "北涼天竺沙門浮陀跋摩",
    "T28n1546_040:0291c23": "共道泰等譯",
    "T28n1546_040:0291c24": "使揵度十門品之四",
    "T28n1546_040:0291c25": "◎二法。色法無色法。問曰。何故作此論。答",
    "T28n1546_040:0291c26": "曰。為止人見為顯智希有故。止人見者。此色",
    "T28n1546_040:0291c27": "無色法。畢竟無人。為顯智希有者。為聰明有",
    "T28n1546_040:0291c28": "智人。以此二法。解了諸法。所以者何。此二",
    "T28n1546_040:0291c29": "法。能攝一切法故。以是事故。而作此論。云何",
    "T28n1546_040:0292a01": "色法。答曰。十入一入少分。十入者。眼耳鼻舌",
    "T28n1546_040:0292a02": "身。色聲香味觸。一入少分者。謂法入。云何無",
    "T28n1546_040:0292a03": "色法。答曰。一入。謂意入。一入少分。謂法入。",
    "T28n1546_040:0292a04": "問曰。云何名色法。云何名無色法。答曰。若法",
    "T28n1546_040:0292a05": "名是色。體是色。是色。若法名非色。體非色。",
    "T28n1546_040:0292a06": "是無色。復次若法。體是四大。及四大造。是",
    "T28n1546_040:0292a07": "色。若法。體非四大。非四大造。是無色。復次",
    "T28n1546_040:0292a08": "若四大為因。體是造色者。是色。若法不以四",
    "T28n1546_040:0292a09": "大為因。體非四大造者。是無色。復次若法可",
    "T28n1546_040:0292a10": "生生增長。是色。與此相違。是無色。尊者和",
    "T28n1546_040:0292a11": "須蜜說曰。此中何者是色相。答曰。漸次來",
    "T28n1546_040:0292a12": "義是色相。漸次壞義是色相。有方所義是色",
    "T28n1546_040:0292a13": "相。障礙義是色相。如與怨俱行常有折減義",
    "T28n1546_040:0292a14": "是色相。復次有三義。是色相有色可見有對。",
    "T28n1546_040:0292a15": "有色不可見有對。有色不可見無對。可取捨",
    "T28n1546_040:0292a16": "相義是色相。復次礙義是色相。問曰。過去",
    "T28n1546_040:0292a17": "未來色微塵。及無作色。應非色。答曰。彼亦",
    "T28n1546_040:0292a18": "是色。有色相故。過去色是已礙。未來色是當",
    "T28n1546_040:0292a19": "礙。微塵雖一不能礙。合聚則能礙。無作色。雖",
    "T28n1546_040:0292a20": "是無礙。所依是礙。何者是所依。謂四大是也。",
    "T28n1546_040:0292a21": "以四大礙故。彼亦有礙。譬如樹動影亦隨動。",
    "T28n1546_040:0292a22": "復次可除却義。是色相。復次有一相義是色",
    "T28n1546_040:0292a23": "相。眼色相異。乃至法入中色相異。尊者佛陀",
    "T28n1546_040:0292a24": "提婆說曰。障礙可壞義是色相。與此相違是",
    "T28n1546_040:0292a25": "無色相。問曰。何故法入中色。十入中不說耶。",
    "T28n1546_040:0292a26": "答曰。若色經剎那。是微塵性者。在十入中。法",
    "T28n1546_040:0292a27": "入中色。雖經剎那。非微塵性。是故不說。復次",
    "T28n1546_040:0292a28": "若色是五識所依。五識所緣。是十入中說。法",
    "T28n1546_040:0292a29": "入中色。非五識所依。亦非五識所緣。是故不",
    "T28n1546_040:0292b01": "說。問曰。為色界色多。欲界色多。答曰。若以",
    "T28n1546_040:0292b02": "入故。欲界色多。所以者何。欲界色是二入九",
    "T28n1546_040:0292b03": "入少分。色界色是九入少分。若以體分。色界",
    "T28n1546_040:0292b04": "色多。所以者何。如施設經所說。光音天身。",
    "T28n1546_040:0292b05": "轉大梵世天身。乃至阿迦膩吒天身。亦復轉",
    "T28n1546_040:0292b06": "大。",
    "T28n1546_040:0292b07": "二法可見法不可見法。問曰。何故作此論。答",
    "T28n1546_040:0292b08": "曰。為止人見顯智希有故。廣說如上。復有",
    "T28n1546_040:0292b09": "說者。所以作此論。為止併義者意故。或有",
    "T28n1546_040:0292b10": "說。一切法。皆是可見。如尊者瞿沙等。瞿沙作",
    "T28n1546_040:0292b11": "如是說。一切法。皆是可見。以是慧眼境界故。",
    "T28n1546_040:0292b12": "為止如是說者意。亦明法是可見不可見故。",
    "T28n1546_040:0292b13": "而作此論。云何可見法。答曰。一入。謂色入。",
    "T28n1546_040:0292b14": "云何不可見法。答曰。十一入。問曰。何故十色",
    "T28n1546_040:0292b15": "入中。說一是可見。餘非可見耶。答曰。以色入",
    "T28n1546_040:0292b16": "是麁現見。廣說如十二入中。色入有二十種。",
    "T28n1546_040:0292b17": "謂長短方圓好不好高下青黃赤白光影明闇",
    "T28n1546_040:0292b18": "雲烟塵霧。復有說。二十一種者。二十種如前",
    "T28n1546_040:0292b19": "說。及虛空一種色。此二十種色。幾種有色無",
    "T28n1546_040:0292b20": "形。幾種有色有形。答曰。八種有色無形。謂青",
    "T28n1546_040:0292b21": "黃赤白光影明闇。餘十二種。有色有形。復有",
    "T28n1546_040:0292b22": "作四句者。或有色無形。或有形無色。乃至廣",
    "T28n1546_040:0292b23": "作四句。有色無形者。謂青黃赤白光影明闇。",
    "T28n1546_040:0292b24": "此八種是也。有形無色者。謂身有作色也。有",
    "T28n1546_040:0292b25": "色有形者。謂長短方圓好不好高下雲烟塵霧",
    "T28n1546_040:0292b26": "等。十二種是也。無色無形者。若色無有色。亦",
    "T28n1546_040:0292b27": "無有形是也。問曰。云何可見義。云何不可見",
    "T28n1546_040:0292b28": "義。尊者和須蜜說曰。可見在彼此故是可見",
    "T28n1546_040:0292b29": "義。不可見在彼此故是不可見義。尊者佛陀",
    "T28n1546_040:0292c01": "提婆說曰。是眼境界是眼所行處是可見義。",
    "T28n1546_040:0292c02": "與此相違是不可見義。問曰。水器中像。鏡中",
    "T28n1546_040:0292c03": "像。為是實為非實耶。譬喻者。說言非實。所以",
    "T28n1546_040:0292c04": "者何。鏡不入面中。面不入鏡中。云何是實。阿",
    "T28n1546_040:0292c05": "毘曇者。說言是實。所以者何。是色入為眼識",
    "T28n1546_040:0292c06": "所緣故。問曰。面不入鏡中鏡不入面中。云何",
    "T28n1546_040:0292c07": "是實耶。答曰。說若干種生色為色入。不說一",
    "T28n1546_040:0292c08": "種生色。如緣月緣月光珠緣器故出水。如緣",
    "T28n1546_040:0292c09": "日緣日光珠緣乾牛糞故出火而有火用。非",
    "T28n1546_040:0292c10": "無其實。如因火攢火燧人工故出火而有",
    "T28n1546_040:0292c11": "火用。非無其實。如是緣鏡緣面。生鏡中像。實",
    "T28n1546_040:0292c12": "有像用。能生眼識。非無其實。所聞響聲。為是",
    "T28n1546_040:0292c13": "實耶。為非實耶。譬喻者。說言非實。所以者",
    "T28n1546_040:0292c14": "何。如一剎那頃聲生時。即彼剎那聲滅。何容",
    "T28n1546_040:0292c15": "得及生於響耶。阿毘曇者。說言是實。所以者",
    "T28n1546_040:0292c16": "何。是耳境界。為耳識所識故。問曰。如一剎那",
    "T28n1546_040:0292c17": "頃聲生時。即彼剎那聲滅。何容得及生響耶。",
    "T28n1546_040:0292c18": "答曰。說若干種生聲為聲入。不說一種生聲。",
    "T28n1546_040:0292c19": "如緣舌齒脣噓咽喉等相觸故出聲。能生",
    "T28n1546_040:0292c20": "耳識。非無其實。彼亦如是。",
    "T28n1546_040:0292c21": "二法。有對法。無對法。問曰。何故作此論。答",
    "T28n1546_040:0292c22": "曰。欲止人見顯智希有故。廣說如上。云何有",
    "T28n1546_040:0292c23": "對法。答曰。十色入。謂五內入五外入。云何無",
    "T28n1546_040:0292c24": "對法。答曰。二入。謂意入法入。有對有三種。",
    "T28n1546_040:0292c25": "一障礙有對。二境界有對。三緣有對。障礙有",
    "T28n1546_040:0292c26": "對者。如以手打手。更相障礙。以石打石。更相",
    "T28n1546_040:0292c27": "障礙。如是等。是名障礙有對。境界有對者。如",
    "T28n1546_040:0292c28": "眼對色等。是名境界有對。緣有對者。如心心",
    "T28n1546_040:0292c29": "數法各自受所緣。是名緣有對。三種有對。此",
    "T28n1546_040:0293a01": "中依障礙有對而作論。問曰。為障礙幾入耶。",
    "T28n1546_040:0293a02": "答曰。或有說者。障礙一入謂觸入。餘入非觸",
    "T28n1546_040:0293a03": "復有說者。障礙五入。內入中障礙身入。外入",
    "T28n1546_040:0293a04": "中障礙色香味觸若作是說。障礙五入者。以",
    "T28n1546_040:0293a05": "手打手時。以五打五。以手打石等時。以五打",
    "T28n1546_040:0293a06": "四。以石打石時。以四打四。以石打手時。以四",
    "T28n1546_040:0293a07": "打五。復有說者。障礙無色入。除聲入。若以",
    "T28n1546_040:0293a08": "手打眼時。豈非礙耶。評曰。應作是說。障礙十",
    "T28n1546_040:0293a09": "入。若不障礙聲入者。聲則無積聚義。施設經",
    "T28n1546_040:0293a10": "說眼決定對色。色決定對眼。乃至意決定對",
    "T28n1546_040:0293a11": "法。法決定對意。彼尊者造論說境界有對。有",
    "T28n1546_040:0293a12": "眼水中不障礙陸地則障礙。如魚等。有眼陸",
    "T28n1546_040:0293a13": "地不障礙水中則障礙。如人等。於水不障礙",
    "T28n1546_040:0293a14": "於陸不障礙。如頑跋陀人水生羅叉等。於水",
    "T28n1546_040:0293a15": "障礙於陸障礙者。除上爾所事。有眼夜不障",
    "T28n1546_040:0293a16": "礙晝則障礙。如鵄梟等。晝不障礙夜障礙者。",
    "T28n1546_040:0293a17": "如人等晝夜不障礙者。如鹿馬狸猫等。晝夜",
    "T28n1546_040:0293a18": "障礙者。除上爾所事。此中何者是有對。何者",
    "T28n1546_040:0293a19": "是無對。答曰。若積聚微塵是有對。若不積聚",
    "T28n1546_040:0293a20": "微塵是無對。復次種種異相是有對。無種種",
    "T28n1546_040:0293a21": "異相是無對。復次若覆蔽相是有對。無覆蔽",
    "T28n1546_040:0293a22": "相是無對。復次若積聚相是有對。無積聚相",
    "T28n1546_040:0293a23": "是無對。復次若有大形段是有對。無大形段",
    "T28n1546_040:0293a24": "是無對。復次若可除却是有對。不可除却是",
    "T28n1546_040:0293a25": "無對。尊者波奢說曰。若別異相。是則障礙。若",
    "T28n1546_040:0293a26": "有障礙。是則積聚。若有積聚。則是形段。則",
    "T28n1546_040:0293a27": "可除却。若可除却。則是有對。與此相違。則是",
    "T28n1546_040:0293a28": "無對。尊者和須蜜說曰。有別異相。有障礙",
    "T28n1546_040:0293a29": "相。是有對。無別異相。無障礙相。是無對。尊",
    "T28n1546_040:0293b01": "者佛陀提婆說曰。可除却相是有對。不可除",
    "T28n1546_040:0293b02": "却相是無對。尊者瞿沙說曰。若是積聚微塵",
    "T28n1546_040:0293b03": "性有色可施設長短亦能出聲者是有對。積",
    "T28n1546_040:0293b04": "聚微塵性。則說八入。有色可施設長短者。則",
    "T28n1546_040:0293b05": "說色入。亦能出聲者。則說聲入。與上相違是",
    "T28n1546_040:0293b06": "無對。尊者婆摩勒說曰。合集多微塵聚是有",
    "T28n1546_040:0293b07": "對。與此相違。是無對。◎",
    "T28n1546_040:0293b08": "◎二法有漏法無漏法。問曰。何故作此論。答",
    "T28n1546_040:0293b09": "曰。欲止人見顯智希有故。廣說如上。復有說",
    "T28n1546_040:0293b10": "者。所以作論者為止併義者意故。如摩訶僧",
    "T28n1546_040:0293b11": "祇部說。佛身一向無漏。問曰。彼何故作此說。",
    "T28n1546_040:0293b12": "答曰。彼依佛經。佛經說如來於世間生世間",
    "T28n1546_040:0293b13": "長。而出世間。不為世間所染。彼作是說。佛",
    "T28n1546_040:0293b14": "若出世間。不為世間所染。則知佛身一向無",
    "T28n1546_040:0293b15": "漏。為止如是說者意。亦明佛身是有漏。若佛",
    "T28n1546_040:0293b16": "身是無漏者。無比女不應於佛身生愛心。餘",
    "T28n1546_040:0293b17": "廣說如雜揵度。云何有漏法。答曰。十入二入",
    "T28n1546_040:0293b18": "少分。謂意入法入。云何無漏法。答曰。二入少",
    "T28n1546_040:0293b19": "分。謂意入法入。問曰。何故名有漏法無漏法",
    "T28n1546_040:0293b20": "耶。答曰。若法能增長有是有漏。與此相違。是",
    "T28n1546_040:0293b21": "無漏。復次若法能令有相續。能增長生老病",
    "T28n1546_040:0293b22": "死。是有漏。與此相違。是無漏。乃至廣說。若",
    "T28n1546_040:0293b23": "法墮苦集諦。是有漏。與此相違。是無漏。尊者",
    "T28n1546_040:0293b24": "和須蜜說曰。云何有漏相。云何無漏相。答",
    "T28n1546_040:0293b25": "曰。從有漏生。是有漏相。不從有漏生。是無漏",
    "T28n1546_040:0293b26": "相。復次能生有漏相。是有漏。不能生有漏相。",
    "T28n1546_040:0293b27": "是無漏。尊者佛陀提婆說曰。若處所能生漏。",
    "T28n1546_040:0293b28": "是有漏相。若處所不能生。漏是無漏相。",
    "T28n1546_040:0293b29": "二法。有為法無為法。問曰。何故作此論。答",
    "T28n1546_040:0293c01": "曰。為止人見為顯智希有。廣說如上。云何有",
    "T28n1546_040:0293c02": "為法。答曰。十一入。一入少分。謂法入。云何",
    "T28n1546_040:0293c03": "無為法。答曰。一入少分謂法入。問曰。何故名",
    "T28n1546_040:0293c04": "有為無為法耶。答曰。若法有生滅。有因。有有",
    "T28n1546_040:0293c05": "為相。是有為法。與此相違。是無為法。復次若",
    "T28n1546_040:0293c06": "法屬因屬緣屬所作屬和合者是有為法。與",
    "T28n1546_040:0293c07": "此相違。是無為法。復次若法為生所生。為住",
    "T28n1546_040:0293c08": "所住。為老所老。是有為法。與此相違。是無為",
    "T28n1546_040:0293c09": "法。復次若法行世。能聚果。能知緣。能所作。",
    "T28n1546_040:0293c10": "是有為法。與此相違。是無為法。復次若法墮",
    "T28n1546_040:0293c11": "世。在陰。是苦相續。有前後。有上中下。是有",
    "T28n1546_040:0293c12": "為法。與此相違。是無為法。尊者和須蜜說",
    "T28n1546_040:0293c13": "曰。云何是有為相。答曰。世相陰相。是有為",
    "T28n1546_040:0293c14": "相。云何無為相。答曰。非世相非陰相。是無為",
    "T28n1546_040:0293c15": "相。尊者佛陀提婆說曰。若以眾生故。有生滅",
    "T28n1546_040:0293c16": "者。是有為相。若不以眾生無生滅者。是無為",
    "T28n1546_040:0293c17": "相。",
    "T28n1546_040:0293c18": "三法。過去法未來法現在法。云何過去法。答",
    "T28n1546_040:0293c19": "曰。過去五陰。云何未來法。答曰。未來五陰。云",
    "T28n1546_040:0293c20": "何現在法。答曰。現在五陰。問曰。何故作此論。",
    "T28n1546_040:0293c21": "答曰。為止併義者意故。如譬喻者。作如是說。",
    "T28n1546_040:0293c22": "世是常。行是無常。行行世時。如物從器至器。",
    "T28n1546_040:0293c23": "猶如多人從一舍至一舍。諸行行世。亦復如",
    "T28n1546_040:0293c24": "是。為止如是說者意。亦明行即是世世即是",
    "T28n1546_040:0293c25": "行。是故四大揵度。作如是說。世名何法。答曰。",
    "T28n1546_040:0293c26": "說行之言。復有說者。所以作論者。為止言無",
    "T28n1546_040:0293c27": "過去未來於世中愚說現在是無為法者意故。",
    "T28n1546_040:0293c28": "亦明過去未來是實有相。若無過去未來者。",
    "T28n1546_040:0293c29": "則無成就不成就。如第二頭第三手第十三",
    "T28n1546_040:0294a01": "入。無有成就不成就者。若無過去未來。則無",
    "T28n1546_040:0294a02": "成就不成就。若有成就不成就。則知必有過",
    "T28n1546_040:0294a03": "去未來是實有相。若言無過去未來。則應如",
    "T28n1546_040:0294a04": "是說。彼過去。若現在時造因。彼果當言在過",
    "T28n1546_040:0294a05": "去。當言在未來。當言在現在耶。若在過去者。",
    "T28n1546_040:0294a06": "應言有過去。不應言無過去。若言無過去。是",
    "T28n1546_040:0294a07": "事不然。若言在未來。應言有未來。不應言無",
    "T28n1546_040:0294a08": "未來。若言無未來。是事不然。若言在現在。則",
    "T28n1546_040:0294a09": "因果共俱。若因果俱者。則違偈說。如說。",
    "T28n1546_040:0294a10": "　作惡不即受　　不如乳成酪",
    "T28n1546_040:0294a11": "　愚蹈灰底火　　不即時燒足",
    "T28n1546_040:0294a12": "若果不在過去未來現在則無果。若無果則",
    "T28n1546_040:0294a13": "無因。如第二頭第三手第六陰第十三入。若",
    "T28n1546_040:0294a14": "有因果。不在過去未來現在者。則是常。如無",
    "T28n1546_040:0294a15": "為法。若果在現在時。彼因當言在何處。為在",
    "T28n1546_040:0294a16": "過去。為在未來。為在現在。若在過去。亦如上",
    "T28n1546_040:0294a17": "說。若在未來。亦如上說。若在現在。亦如上",
    "T28n1546_040:0294a18": "說。若不在過去未來現在則無因。若無因則",
    "T28n1546_040:0294a19": "無果。如第二頭第三手第六陰第十三入。若",
    "T28n1546_040:0294a20": "有因果。不在三世者。則應是常。如無為法。復",
    "T28n1546_040:0294a21": "次若無過去未來者。則無出家法。如偈說。",
    "T28n1546_040:0294a22": "　若說無過去　　則無過去佛",
    "T28n1546_040:0294a23": "　若無過去佛　　則無出家法",
    "T28n1546_040:0294a24": "復次若無過去未來者。則常妄語。如偈說。",
    "T28n1546_040:0294a25": "　若說無過去　　而言有臘數",
    "T28n1546_040:0294a26": "　則是一切時　　而常故妄語",
    "T28n1546_040:0294a27": "復次若無過去未來者。則無現在。所以者何。",
    "T28n1546_040:0294a28": "以有過去未來故。施設現在。若無三世。則無",
    "T28n1546_040:0294a29": "有為法。若無有為法。亦無無為法。所以者何。",
    "T28n1546_040:0294b01": "以有有為故。則施設無為。若無有為無為法。",
    "T28n1546_040:0294b02": "則無一切法。若無一切法。則無解脫出離。欲",
    "T28n1546_040:0294b03": "令無如是過故。說過去未來是實有相。是故",
    "T28n1546_040:0294b04": "為止他義欲顯己義。亦欲顯法相相應義故。",
    "T28n1546_040:0294b05": "而作此論。問曰。世體性是何。答曰。過去五",
    "T28n1546_040:0294b06": "陰。未來現在五陰。此是世體性。乃至廣說。已",
    "T28n1546_040:0294b07": "說體性。所以今當說。何故名世。世是何義。答",
    "T28n1546_040:0294b08": "曰。去義是世義。問曰。諸行不來不去。若來者",
    "T28n1546_040:0294b09": "則不去。若去者則不來。若來者則來處應空。",
    "T28n1546_040:0294b10": "所以者何。從彼處來故。若去者則妨礙去處。",
    "T28n1546_040:0294b11": "所以者何。去至彼處故。是故尊者和須蜜。",
    "T28n1546_040:0294b12": "說如是偈。",
    "T28n1546_040:0294b13": "　諸行無來相　　以諸剎那故",
    "T28n1546_040:0294b14": "　而無有去相　　亦無有住者",
    "T28n1546_040:0294b15": "若行無來去。云何有三世耶。答曰。以所作故。",
    "T28n1546_040:0294b16": "若諸行無所作。是名未來。若有所作。是名現",
    "T28n1546_040:0294b17": "在。若所作已滅。是名過去。若眼未見色。是未",
    "T28n1546_040:0294b18": "來見色。是現在見色。已滅是過去。問曰。若然",
    "T28n1546_040:0294b19": "者。現在彼分眼。云何有所作。答曰。以作相似",
    "T28n1546_040:0294b20": "因故。若不現在前。則不與未來者作相似因。",
    "T28n1546_040:0294b21": "若現在前。則與未來者作相似因。乃至意亦",
    "T28n1546_040:0294b22": "如是。如色未作障礙是未來。若作障礙是現",
    "T28n1546_040:0294b23": "在。若作障礙已滅是過去。如受未生是未來。",
    "T28n1546_040:0294b24": "受若生是現在。受若生已滅是過去。受乃至",
    "T28n1546_040:0294b25": "想行識亦如是。復次若法未取果與果是未",
    "T28n1546_040:0294b26": "來。若取果與果是現在。若取果與果已滅是",
    "T28n1546_040:0294b27": "過去。復次若法不取不與。依果報果。是未",
    "T28n1546_040:0294b28": "來。若取依果報果未與者是現在。若取依果",
    "T28n1546_040:0294b29": "報果已滅是過去。復次若法未與相似因一",
    "T28n1546_040:0294c01": "切遍因是未來。若與是現在。若與已滅是過",
    "T28n1546_040:0294c02": "去。復次若法未生未滅是未來。若已生未滅",
    "T28n1546_040:0294c03": "是現在。若生已滅是過去。未生未壞。已生未",
    "T28n1546_040:0294c04": "壞。已生已壞。未生未離。已生未離。已生已",
    "T28n1546_040:0294c05": "離。說亦如是。復次若法未作三有為相是未",
    "T28n1546_040:0294c06": "來。若已作一今作二是現在。若已作三是過",
    "T28n1546_040:0294c07": "去。復次若法未作四緣是未來。若作四緣是",
    "T28n1546_040:0294c08": "現在。若作四緣已滅是過去。復次若法與三",
    "T28n1546_040:0294c09": "世作因是過去。若與二世作因是現在。若與",
    "T28n1546_040:0294c10": "一世作因是未來。復次若法是三世果是未",
    "T28n1546_040:0294c11": "來。若是二世果是現在。若是一世果是過去。",
    "T28n1546_040:0294c12": "復次以過去未來故。施設現在。不以現在施",
    "T28n1546_040:0294c13": "設現在。以無第四世故。以過去現在故。施設",
    "T28n1546_040:0294c14": "未來。不以未來施設未來。以無第四世故。以",
    "T28n1546_040:0294c15": "未來現在。施設過去。不以過去施設過去。以",
    "T28n1546_040:0294c16": "無第四世故。諸過去所有。色所有耶。答曰。",
    "T28n1546_040:0294c17": "或是過去所有非色所有。乃至廣作四句。",
    "T28n1546_040:0294c18": "過去所有非色所有者。過去四陰是色所有。",
    "T28n1546_040:0294c19": "非過去所有者。未來現在色所有。過去所",
    "T28n1546_040:0294c20": "有亦色所有者。謂過去色所有。非過去所",
    "T28n1546_040:0294c21": "有非色所有者。謂未來現在四陰所有。及",
    "T28n1546_040:0294c22": "無為所有。如色作四句。乃至識亦作四句。",
    "T28n1546_040:0294c23": "如過去作五四句。未來現在。亦作五四句。",
    "T28n1546_040:0294c24": "是則有十五四句。若色所有。盡是方方分所",
    "T28n1546_040:0294c25": "有耶。答曰。若是方方分所有。盡是色所有。",
    "T28n1546_040:0294c26": "頗有色所有非方方分所有耶。答曰有。過去",
    "T28n1546_040:0294c27": "未來色。現在微塵。及無作色。若受所有。彼盡",
    "T28n1546_040:0294c28": "非方方分所有耶。答曰。若受所有。盡非方方",
    "T28n1546_040:0294c29": "分所有。頗非方方分所有非受所有耶。答曰。",
    "T28n1546_040:0294c30": "有。想行識所有過去未來色。現在微塵。無作",
    "T28n1546_040:0295a01": "色。及無為法所有。如受想行識說亦如是。諸",
    "T28n1546_040:0295a02": "所有色。盡障礙耶。答曰。若障礙者。盡是色所",
    "T28n1546_040:0295a03": "有。頗有色非障礙耶。答曰。有。過去未來色。",
    "T28n1546_040:0295a04": "現在微塵及無作色。諸所有受。盡覺耶。答曰。",
    "T28n1546_040:0295a05": "若覺盡是受。頗有受非覺耶。答曰。有。過去未",
    "T28n1546_040:0295a06": "來受。如受。想行識說亦如是。問曰。為已生生。",
    "T28n1546_040:0295a07": "未生生。若已生生。云何諸行非還轉耶。若未",
    "T28n1546_040:0295a08": "生生。云何諸行非本無而有耶。答曰。應作是",
    "T28n1546_040:0295a09": "說。以事故已生生。以事故未生生。以事故已",
    "T28n1546_040:0295a10": "生生者。諸法本住自體相故生。以事故未生",
    "T28n1546_040:0295a11": "生者。一切未來法。是未生法故生。問曰。為世",
    "T28n1546_040:0295a12": "生。為世中生。若世生者。云何不一法生時一",
    "T28n1546_040:0295a13": "切法生。若一法生一切法生者。則壞世。若世",
    "T28n1546_040:0295a14": "中生者。云何非行異世耶。答曰。應作是說。以",
    "T28n1546_040:0295a15": "事故世生。以事故世中生。以事故世生者。一",
    "T28n1546_040:0295a16": "剎那生時。即是世故。以事故世中生者。於未",
    "T28n1546_040:0295a17": "來世中。一剎那生。餘剎那未生故。問曰。為彼",
    "T28n1546_040:0295a18": "法生即彼法滅耶。為餘法生餘法滅耶。若彼",
    "T28n1546_040:0295a19": "法生即彼法滅者。未來法生。即未來法滅耶。",
    "T28n1546_040:0295a20": "若餘法生餘法滅者。色生受滅耶。答曰。應作",
    "T28n1546_040:0295a21": "是說。以事故彼法生。即彼法滅。以事故餘法",
    "T28n1546_040:0295a22": "生。餘法滅以事故。彼法生彼法滅者色生即",
    "T28n1546_040:0295a23": "色滅乃至識生。即識滅。以事故餘法生餘法",
    "T28n1546_040:0295a24": "滅者。未來世生。現在世滅。問曰。為自分生。",
    "T28n1546_040:0295a25": "為他分生。若自分生者云何非本無自分而",
    "T28n1546_040:0295a26": "有自分。本無物體而有物體。若他分生者。云",
    "T28n1546_040:0295a27": "何法不捨自體。答曰。應作是說。不自分生。亦",
    "T28n1546_040:0295a28": "不他分生。然如其法體。生已而滅。問曰。未來",
    "T28n1546_040:0295a29": "世減。過去世增。云何不施設二世有增減",
    "T28n1546_040:0295b01": "耶。尊者和須蜜說曰。為增計數過去未來世",
    "T28n1546_040:0295b02": "有增減不。若不增計數過去未來世。何故言",
    "T28n1546_040:0295b03": "過去未來世有增減耶。復次過去未來。無量",
    "T28n1546_040:0295b04": "無邊。不說有增減。譬如於海。取百千瓶水不",
    "T28n1546_040:0295b05": "減。投百千瓶水不增。以海水無量故。彼亦如",
    "T28n1546_040:0295b06": "是。復次未來法未生未滅故不減。過去法生",
    "T28n1546_040:0295b07": "已滅故不增。復次未來法未生不壞故不減。",
    "T28n1546_040:0295b08": "過去法生已壞故不增。復次未來法未生未",
    "T28n1546_040:0295b09": "離故不減。過去法生已離故不增。尊者佛陀",
    "T28n1546_040:0295b10": "提婆說曰。若法行世者。何不說有增減。但法",
    "T28n1546_040:0295b11": "因緣和合故生。因緣離散則滅。問曰。過去未",
    "T28n1546_040:0295b12": "來。為有積聚。如現在牆壁樹木山巖等。為",
    "T28n1546_040:0295b13": "散在處處。若積聚者。云何施主所作。不唐捐",
    "T28n1546_040:0295b14": "其功。云何不有方所。云何不是常。云何不現",
    "T28n1546_040:0295b15": "見。若散在處處者。云何說有過去。王名善見。",
    "T28n1546_040:0295b16": "城名拘奢跋提。講堂名善法。亦說。有毘婆尸",
    "T28n1546_040:0295b17": "佛乃至迦葉佛。云何說有未來。城名鷄頭。未",
    "T28n1546_040:0295b18": "來佛名彌勒。云何施設宿命智。觀過去事。願",
    "T28n1546_040:0295b19": "智觀過去未來事。云何非本無今有已有還",
    "T28n1546_040:0295b20": "無。答曰。應作是說。或有說者。積聚如現在牆",
    "T28n1546_040:0295b21": "壁等。問曰。若然者。云何非檀越所作不唐捐",
    "T28n1546_040:0295b22": "其功。答曰。以他見故。若彼不修功不現。修功",
    "T28n1546_040:0295b23": "則現。問曰。云何不有方所。答曰。若有方所。復",
    "T28n1546_040:0295b24": "有何過。云何非是常耶。答曰。以有剎那無常",
    "T28n1546_040:0295b25": "故。何故不現耶。答曰。若未為五識身作境界",
    "T28n1546_040:0295b26": "則不現。若已作則現。評曰。應作是說。現在者",
    "T28n1546_040:0295b27": "是積聚。未來過去者。散在處處。所以者何。在",
    "T28n1546_040:0295b28": "法數中故。問曰。若然者。云何說有過去。答曰。",
    "T28n1546_040:0295b29": "說過去。如本現在時。云何說有未來。答曰。如",
    "T28n1546_040:0295c01": "未來當現在時。云何宿命智願智境界過去。",
    "T28n1546_040:0295c02": "答曰。如其所更故。譬如曾所更字。次第立句。",
    "T28n1546_040:0295c03": "以顯明義。如是彼次第念曾所更事。生於智",
    "T28n1546_040:0295c04": "見。云何願智境界未來。答曰。如過去現在比",
    "T28n1546_040:0295c05": "相故知。猶如農夫。以比相故知。云何非本無",
    "T28n1546_040:0295c06": "今有已有還無。答曰。此則不能通。薩婆多中。",
    "T28n1546_040:0295c07": "有四種論師。一說事異。二說相異。三說時異。四",
    "T28n1546_040:0295c08": "說異異。說事異者言。法行世時事異體不異。",
    "T28n1546_040:0295c09": "譬如金銀器。破已更作。雖形有異。其色不異。",
    "T28n1546_040:0295c10": "亦如乳成酪時。香味雖異。其色不異。如是未",
    "T28n1546_040:0295c11": "來法。至現在時。雖捨未來法。不捨其體。現在",
    "T28n1546_040:0295c12": "法至過去時。雖捨現在法。不捨其體。說相異",
    "T28n1546_040:0295c13": "者言。法行世時。過去法。有過去相。非不有未",
    "T28n1546_040:0295c14": "來現在相。未來法有未來相。非不有過去現",
    "T28n1546_040:0295c15": "在相。現在法有現在相。非不有過去未來相。",
    "T28n1546_040:0295c16": "如人愛一女色。於餘女色。非不有愛。彼亦如",
    "T28n1546_040:0295c17": "是。說時異者言。法行世時。以時異故。生於異",
    "T28n1546_040:0295c18": "名。非其體異。譬如算籌。初下名一。一轉名十。",
    "T28n1546_040:0295c19": "復轉名百。如是至千萬。算籌是一。轉其處故。",
    "T28n1546_040:0295c20": "有種種名。彼亦如是。如是說世者。名不嬈亂。",
    "T28n1546_040:0295c21": "說以所作故。便有三世。若法未有所作名未",
    "T28n1546_040:0295c22": "來。已作名現在。所作已滅名過去。說異異者",
    "T28n1546_040:0295c23": "言。法行世時。以前後故生異名。猶如一女。亦",
    "T28n1546_040:0295c24": "名為女。亦名為母。以其有母故名女。以其有",
    "T28n1546_040:0295c25": "女故名母。如是法行世時。以前後生於異非",
    "T28n1546_040:0295c26": "時異體異。如是說者。則名嬈亂。所以者何。一",
    "T28n1546_040:0295c27": "世則有三世。過去世有三世。過去前後二剎",
    "T28n1546_040:0295c28": "那。名過去未來過去中剎那。名過去現在未",
    "T28n1546_040:0295c29": "來世亦如是。問曰。何者是。薩婆多中四大論",
    "T28n1546_040:0296a01": "師。第一名達摩多羅。第二名瞿沙。第三名和",
    "T28n1546_040:0296a02": "須蜜第四名佛陀提婆。",
    "T28n1546_040:0296a03": "三法。善法不善法無記法。云何善法。答曰。善",
    "T28n1546_040:0296a04": "五陰。及數滅。云何不善法。答曰。不善五陰。",
    "T28n1546_040:0296a05": "云何無記法。答曰。無記五陰。及虛空非數滅。",
    "T28n1546_040:0296a06": "何故名善不善無記。廣說如不善品中。",
    "T28n1546_040:0296a07": "三法。欲界繫法色界繫法無色界繫法。云何",
    "T28n1546_040:0296a08": "欲界繫法。答曰。欲界繫五陰。云何色界繫法。",
    "T28n1546_040:0296a09": "答曰。色界繫五陰。云何無色界繫法。答曰。無",
    "T28n1546_040:0296a10": "色界繫四陰。何故名欲界繫色界繫無色界",
    "T28n1546_040:0296a11": "繫法。廣說如上。",
    "T28n1546_040:0296a12": "三法。學法無學法非學非無學法。云何學法。",
    "T28n1546_040:0296a13": "答曰。學五陰。云何無學法。答曰。無學五陰。云",
    "T28n1546_040:0296a14": "何非學非無學法。答曰。有漏五陰及無為。何",
    "T28n1546_040:0296a15": "故名學無學非學非無學。答曰。以無貪道學",
    "T28n1546_040:0296a16": "斷貪故名學。以無貪道不學斷貪名無學。所",
    "T28n1546_040:0296a17": "以者何。先已學故。與此相違。名非學非無學。",
    "T28n1546_040:0296a18": "無恚無癡。說亦如是。復次以無愛道學斷愛。",
    "T28n1546_040:0296a19": "彼非愛體是學。以無愛道學斷愛。則遮無學",
    "T28n1546_040:0296a20": "道。體非愛者。則遮世俗道。以無愛道不學斷",
    "T28n1546_040:0296a21": "愛先已學故。體非是愛是無學。以無愛道。不",
    "T28n1546_040:0296a22": "學斷愛。則遮道體非是愛則遮世俗道。與此",
    "T28n1546_040:0296a23": "相違。是非學非無學。復次學斷煩惱學見真",
    "T28n1546_040:0296a24": "諦是學不學斷煩惱先已斷故不學。見真諦先",
    "T28n1546_040:0296a25": "已見故是無學。與此相違。是非學非無學。復",
    "T28n1546_040:0296a26": "次學斷二求。謂欲求有求。學斷二求。欲滿一",
    "T28n1546_040:0296a27": "求。謂梵行。求是學不學。斷二求。先已斷故不",
    "T28n1546_040:0296a28": "學。滿一求先已滿故是無學。與此相違。是",
    "T28n1546_040:0296a29": "非學非無學。復次若身中有煩惱得。亦有",
    "T28n1546_040:0296b01": "無漏法可得。學斷煩惱是學。若身中無煩惱",
    "T28n1546_040:0296b02": "得。有無漏法可得。不學斷煩惱是無學。與此",
    "T28n1546_040:0296b03": "相違。是非學非無學。復次不離愛有無漏法",
    "T28n1546_040:0296b04": "可得。學斷愛。是學。已離愛有無漏法可得。不",
    "T28n1546_040:0296b05": "學斷愛。是無學。與此相違。是非學非無學。復",
    "T28n1546_040:0296b06": "次見道修道所攝是學。無學道所攝是無學。",
    "T28n1546_040:0296b07": "三地三根說亦如是。復次若無漏法。若五種",
    "T28n1546_040:0296b08": "人身中可得者是學。五種人者。謂堅信堅法",
    "T28n1546_040:0296b09": "信解脫見到身證是學。若無漏法二種人身",
    "T28n1546_040:0296b10": "中可得是無學。二種人者。謂時解脫不時解",
    "T28n1546_040:0296b11": "脫。與此相違。是非學非無學。復次若無漏",
    "T28n1546_040:0296b12": "法七人身中可得。是學。七人者。謂四向住",
    "T28n1546_040:0296b13": "三果人。若無漏法一人身中可得。是無學。一",
    "T28n1546_040:0296b14": "人者。謂住一果人。與此相違。是非學非無學。",
    "T28n1546_040:0296b15": "復次若無漏法十八人身中可得是學。若無",
    "T28n1546_040:0296b16": "漏法無學人身中可得是無學。與此相違。是",
    "T28n1546_040:0296b17": "非學非無學三法。見道斷法修道斷法無斷",
    "T28n1546_040:0296b18": "法。云何見道斷法。答曰。若法堅信堅法行諸",
    "T28n1546_040:0296b19": "忍斷。彼是何耶。答曰。見道所斷八十八使。及",
    "T28n1546_040:0296b20": "相應法。從彼起共生法。是名見道所斷法。云",
    "T28n1546_040:0296b21": "何修道斷法。答曰。若法學見迹。以修道斷。彼",
    "T28n1546_040:0296b22": "是何耶。答曰。修道所斷十使。及彼相應法。從",
    "T28n1546_040:0296b23": "彼生身口業共生法。不染污有漏法。是名修",
    "T28n1546_040:0296b24": "道斷法。云何不斷法。答曰。無漏法。問曰。何",
    "T28n1546_040:0296b25": "故名見道斷修道斷無斷法。答曰。廣說如",
    "T28n1546_040:0296b26": "上。",
    "T28n1546_040:0296b27": "四諦。苦諦集諦滅諦道諦。問曰。何故作此論。",
    "T28n1546_040:0296b28": "答曰。此是佛經。佛經說四諦。苦諦乃至道諦。",
    "T28n1546_040:0296b29": "佛經雖說四諦。而不廣分別。佛經是此論所",
    "T28n1546_040:0296c01": "為根本。今欲具分別故。而作此論。問曰。諦",
    "T28n1546_040:0296c02": "體性是何。答曰。阿毘曇者。作如是說。五取陰",
    "T28n1546_040:0296c03": "是苦諦。有漏因是集諦。數滅是滅諦。學無學",
    "T28n1546_040:0296c04": "法是道諦。譬喻者作如是說。名色是苦諦。煩",
    "T28n1546_040:0296c05": "惱業是集諦。煩惱業盡是滅諦。定慧是道諦。",
    "T28n1546_040:0296c06": "毘婆闍婆提。作如是說。八苦相是苦是苦諦。",
    "T28n1546_040:0296c07": "餘有漏法是苦非苦諦。生後有愛是集是集",
    "T28n1546_040:0296c08": "諦。餘愛餘有漏法是集非集諦。生後有愛盡",
    "T28n1546_040:0296c09": "是滅是滅諦。餘愛餘有漏法盡是滅非滅諦。",
    "T28n1546_040:0296c10": "學八道支是道是道諦。餘學法一切無學法。",
    "T28n1546_040:0296c11": "是道非道諦。若如所說。阿羅漢則成就二諦。",
    "T28n1546_040:0296c12": "謂苦諦滅諦。不成就集諦。所以者何。生後有",
    "T28n1546_040:0296c13": "愛是集諦阿羅漢。生後有愛已斷故。不成就",
    "T28n1546_040:0296c14": "道諦。所以者何。彼說學八道支是道諦。阿",
    "T28n1546_040:0296c15": "羅漢得果時已捨故。尊者瞿沙說曰。若是自",
    "T28n1546_040:0296c16": "身陰。若是他身陰。若是眾生數。若非眾生數。",
    "T28n1546_040:0296c17": "如是皆是苦是苦諦。行者見苦時。自見身苦。",
    "T28n1546_040:0296c18": "非他身苦。非非眾生數。所以者何。逼切義是",
    "T28n1546_040:0296c19": "苦義。他身苦非眾生數。不逼切故。以是事故。",
    "T28n1546_040:0296c20": "生智論作如是說。自身中苦逼切。非他身中",
    "T28n1546_040:0296c21": "苦。非不因自身他身然後逼切。若無自身者。",
    "T28n1546_040:0296c22": "他身及非眾生數苦。何所逼切。若自身中苦",
    "T28n1546_040:0296c23": "因。他身中眾生數非眾生數苦因。是集是集",
    "T28n1546_040:0296c24": "諦。行者見集時。見自身苦因。不見他身苦因。",
    "T28n1546_040:0296c25": "不見非非眾生數苦因。若自身中苦盡。若他",
    "T28n1546_040:0296c26": "身中苦盡。眾生數非眾生數苦盡。是滅是滅",
    "T28n1546_040:0296c27": "諦。行者見滅時。見自身中滅。非他身滅。非非",
    "T28n1546_040:0296c28": "眾生數滅。若自身對治。若他身。若眾生數。非",
    "T28n1546_040:0296c29": "眾生數對治。是道是道諦。行者見道時。見自",
    "T28n1546_040:0297a01": "身對治道。非他身非非眾生數對治道。阿毘",
    "T28n1546_040:0297a02": "曇者。作如是說。若自身苦。若他身苦。若眾生",
    "T28n1546_040:0297a03": "數非眾生數苦。行者見苦時。盡見如是苦。問",
    "T28n1546_040:0297a04": "曰。行者見苦時。見逼切苦。他身中苦。非眾生",
    "T28n1546_040:0297a05": "數苦非逼切。行者見苦時。何故見耶。答曰。彼",
    "T28n1546_040:0297a06": "苦雖非逼切。而是所愚處。應生於智。而是猶",
    "T28n1546_040:0297a07": "豫處應生決定。而是誹謗處。應生信敬。誰作",
    "T28n1546_040:0297a08": "是說。他身中苦。非眾生數苦。非逼切耶。若為",
    "T28n1546_040:0297a09": "他人所打。非逼切耶。若空中木石。墮其身上。",
    "T28n1546_040:0297a10": "非逼切耶。若自身陰因。若他身陰因。若眾生",
    "T28n1546_040:0297a11": "數非眾生數陰因。盡是集是集諦。行者見集",
    "T28n1546_040:0297a12": "時。盡見是集。若自身苦盡。若他身。若眾生",
    "T28n1546_040:0297a13": "數非眾生數苦盡。是滅是滅諦。行者見滅時。",
    "T28n1546_040:0297a14": "盡見是滅。若自身陰對治。若他身。若眾生數",
    "T28n1546_040:0297a15": "非眾生數陰對治盡。是道是道諦。行者見道",
    "T28n1546_040:0297a16": "時盡見是道。此是諦體性。乃至廣說。已說體",
    "T28n1546_040:0297a17": "性。所以今當說。何故名諦。諦是何義。答曰。",
    "T28n1546_040:0297a18": "實義是諦義。審義如義不顛倒義不異義。是",
    "T28n1546_040:0297a19": "諦義。問曰。若實義審義如義不顛倒義不異",
    "T28n1546_040:0297a20": "義是諦義者。虛空非數滅亦是實義。乃至是",
    "T28n1546_040:0297a21": "不異義。何故不立諦耶。答曰。若法是苦是苦",
    "T28n1546_040:0297a22": "因是苦盡是苦對治者立諦。虛空非數滅。非",
    "T28n1546_040:0297a23": "苦非苦因。非苦盡。非苦對治。故不立諦。如",
    "T28n1546_040:0297a24": "苦陰病癰箭過患重擔。說亦如是。復次若法",
    "T28n1546_040:0297a25": "如此岸彼岸河筏者立諦。虛空非數滅。非此",
    "T28n1546_040:0297a26": "岸彼岸河筏。故不立諦。復次若法是苦是苦",
    "T28n1546_040:0297a27": "因。是道是道果者立諦。虛空非數滅。與上相",
    "T28n1546_040:0297a28": "違。故不立諦。復次若法有因有果故立諦。虛",
    "T28n1546_040:0297a29": "空非數滅。無因果故不立諦。復次虛空非數",
    "T28n1546_040:0297b01": "滅。無漏故非苦集諦。無記故非滅諦。無為故",
    "T28n1546_040:0297b02": "非道諦。復次此法不行世故。不立三諦。無記",
    "T28n1546_040:0297b03": "故不立滅諦。復次此法非陰故不立三諦。非",
    "T28n1546_040:0297b04": "善故不立滅諦。復次此法不與苦相隨故不",
    "T28n1546_040:0297b05": "立三諦。非善故不立滅諦。復次若法為邪見",
    "T28n1546_040:0297b06": "無漏正見所緣立諦。此法非邪見無漏正見",
    "T28n1546_040:0297b07": "所緣故不立諦。復次若法為無明明所緣者",
    "T28n1546_040:0297b08": "立諦。此法不為無明明所緣故不立諦。復次",
    "T28n1546_040:0297b09": "若法體是煩惱出要者立諦。此法非煩惱出",
    "T28n1546_040:0297b10": "要故不立諦。復次若法能生厭離隨喜者立",
    "T28n1546_040:0297b11": "諦。此法不能生厭離隨喜故不立諦。問曰。若",
    "T28n1546_040:0297b12": "不顛倒義是諦義者。顛倒不應為諦所攝。所",
    "T28n1546_040:0297b13": "以者何。體是顛倒故。答曰。以餘事故立顛倒。",
    "T28n1546_040:0297b14": "以餘事故。為諦所攝。以三事故立顛倒。一者",
    "T28n1546_040:0297b15": "轉行。以猛利故。二者虛妄。三者一向是顛倒。",
    "T28n1546_040:0297b16": "以此法實有體性故。為諦所攝。復次無常計",
    "T28n1546_040:0297b17": "常。無樂計樂。不淨計淨。無我計我。故是顛倒。",
    "T28n1546_040:0297b18": "此法有因有果故。為諦所攝。問曰。若不異義",
    "T28n1546_040:0297b19": "是諦義者。妄語不應為諦所攝。所以者何。妄",
    "T28n1546_040:0297b20": "語欲誑他作異語故。答曰。以餘事故立妄語。",
    "T28n1546_040:0297b21": "以餘事故。為諦所攝。以異語誑他故立妄語。",
    "T28n1546_040:0297b22": "有實體性故。為諦所攝。復次不見言見。不聞",
    "T28n1546_040:0297b23": "言聞。不知言知。不識言識。故立妄語。此法有",
    "T28n1546_040:0297b24": "因有果故。為諦所攝。是故實義是諦義。乃",
    "T28n1546_040:0297b25": "至廣說。",
    "T28n1546_040:0297b26": "問曰。云何立四諦。為以體性。為以因果。為以",
    "T28n1546_040:0297b27": "見時。若以體性。則有三諦。所以者何。離苦無",
    "T28n1546_040:0297b28": "集。離集無苦。滅是第二諦。道是第三諦。若以",
    "T28n1546_040:0297b29": "因果。應有五諦。苦亦可言因。亦可言果。道亦",
    "T28n1546_040:0297c01": "可言因。亦可言果。滅是第五若以見時。應有",
    "T28n1546_040:0297c02": "八諦。行者先見欲界苦。後見色無色界。先見",
    "T28n1546_040:0297c03": "欲界諸行因緣。後見色無色界。先見欲界諸",
    "T28n1546_040:0297c04": "行滅。後見色無色界。先見欲界諸行對治道。",
    "T28n1546_040:0297c05": "後見色無色界。答曰。應作是說。以因果故立",
    "T28n1546_040:0297c06": "諦。問曰。若然者。應有五諦。答曰。以總說故",
    "T28n1546_040:0297c07": "無五諦道。若因若果。總名苦滅道。總名盡生",
    "T28n1546_040:0297c08": "老病死道。問曰。苦若因若果。亦是苦集道。亦",
    "T28n1546_040:0297c09": "是生老病死道。答曰。以所行異故。苦有果義",
    "T28n1546_040:0297c10": "者行四行。謂苦空無常無我。苦有因義者行",
    "T28n1546_040:0297c11": "四行。謂因集有緣。道亦有因義。亦有果果",
    "T28n1546_040:0297c12": "義者。盡行一種四行。謂道如迹乘。復次以",
    "T28n1546_040:0297c13": "三事故立四諦。一以體性。二以因果。三以",
    "T28n1546_040:0297c14": "誹謗生信。以體性者。四諦體性。是有漏無漏。",
    "T28n1546_040:0297c15": "以因果者。有漏體性。有因有果。有果者是苦",
    "T28n1546_040:0297c16": "諦。有因者是集諦。無漏體性。亦有因有果。亦",
    "T28n1546_040:0297c17": "有果無因。有因有果者是道諦。有果無因者",
    "T28n1546_040:0297c18": "是滅諦。問曰。何故有漏體性。有果者立一諦。",
    "T28n1546_040:0297c19": "有因者立一諦。無漏體性。有因有果。立一諦",
    "T28n1546_040:0297c20": "耶。答曰。以誹謗生信故有漏體性生二種誹",
    "T28n1546_040:0297c21": "謗言無苦無集。生二種信。言有苦集道。若因",
    "T28n1546_040:0297c22": "若果。生一種誹謗。言無有道。生一種信。言有",
    "T28n1546_040:0297c23": "道。以此三事故立四諦。復次以見諦時故。立",
    "T28n1546_040:0297c24": "四真諦。問曰。若然者。應有八諦。答曰。若欲",
    "T28n1546_040:0297c25": "界苦。若色無色界苦。見苦時。總是苦等四行。",
    "T28n1546_040:0297c26": "若欲界行因。色無色界行因。見集時。總是",
    "T28n1546_040:0297c27": "集等四行。若欲界行滅。色無色界行滅。見滅",
    "T28n1546_040:0297c28": "時。總是滅等四行。若欲界行對治。色無色界",
    "T28n1546_040:0297c29": "行對治。見道時。總是道等四行。是故見諦時",
    "T28n1546_040:0298a01": "總行故。唯有四諦。無八諦。◎",
    "T28n1546_040:0298a02": "◎問曰。苦集滅道有何相。尊者波奢說曰。逼",
    "T28n1546_040:0298a03": "切相是苦相。有相是集相。寂靜相是滅相。乘",
    "T28n1546_040:0298a04": "相是道相。尊者和須蜜說曰。轉相是苦相。",
    "T28n1546_040:0298a05": "能轉相是集相。止相是滅相。住轉相是道相。",
    "T28n1546_040:0298a06": "復次轉有身是苦相。能轉有身是集相。轉有",
    "T28n1546_040:0298a07": "身盡是滅相。往轉有身是道相。尊者佛陀提",
    "T28n1546_040:0298a08": "婆說曰。物體作諦。名五取陰。體如熱鐵。久共",
    "T28n1546_040:0298a09": "火合。與火同色。三苦與五取陰合。亦復如是。",
    "T28n1546_040:0298a10": "是苦諦苦。從煩惱生業。能迴轉。是集諦。煩惱",
    "T28n1546_040:0298a11": "業壞。更不受有。是滅諦。修戒修定。以慧觀生",
    "T28n1546_040:0298a12": "滅。能斷有因。是道諦。佛經說偈。",
    "T28n1546_040:0298a13": "　一諦無有二　　眾生於此疑",
    "T28n1546_040:0298a14": "　種種說諸諦　　不說有沙門",
    "T28n1546_040:0298a15": "問曰。有四諦。何故說一諦。尊者波奢說曰。一",
    "T28n1546_040:0298a16": "諦者謂苦諦。無第二苦諦。一集諦無第二集",
    "T28n1546_040:0298a17": "諦。一滅諦無第二滅諦。一道諦無第二道諦。",
    "T28n1546_040:0298a18": "復次一諦者謂滅諦。為對種種解脫故。外道",
    "T28n1546_040:0298a19": "計種種解脫。無身解脫。無邊意解脫。淨聚",
    "T28n1546_040:0298a20": "解脫。世俗解脫。無身解脫是空處。無邊意",
    "T28n1546_040:0298a21": "解脫是識處。淨聚解脫是無所有處。世俗",
    "T28n1546_040:0298a22": "解脫是非想非非想處。佛作是說。此是受身",
    "T28n1546_040:0298a23": "處。非是解脫。真解脫者。唯一滅盡涅槃。復次",
    "T28n1546_040:0298a24": "一諦者謂道諦。為對種種道故。外道計多種",
    "T28n1546_040:0298a25": "道。謂不食道。臥灰上道。事日月道。食風食果",
    "T28n1546_040:0298a26": "道。裸形道。臥刺蕀道。著弊衣道。佛作是說。",
    "T28n1546_040:0298a27": "此非是道。此是邪道。非善人所依道。真實道",
    "T28n1546_040:0298a28": "者。謂八聖道。復次一諦者謂滅諦。以能盡身",
    "T28n1546_040:0298a29": "苦故。一諦謂道諦。能盡惡道苦故。",
    "T28n1546_040:0298b01": "佛經說二諦。謂世諦第一義諦。問曰。云何是",
    "T28n1546_040:0298b02": "世諦。云何是第一義諦耶。答曰。或有說者。二",
    "T28n1546_040:0298b03": "諦是世諦謂苦諦。集諦。所以者何。世法在此",
    "T28n1546_040:0298b04": "二諦中故。如男女行來現在所作事。悉在彼",
    "T28n1546_040:0298b05": "中。二諦是第一義諦。謂滅諦道諦。復有說者。",
    "T28n1546_040:0298b06": "三諦是世諦。謂苦集滅諦。所以者何。滅諦佛",
    "T28n1546_040:0298b07": "說是假名彼岸城故。一諦是第一義諦謂道",
    "T28n1546_040:0298b08": "諦。復有說者。道諦亦是世諦。所以者何。佛說",
    "T28n1546_040:0298b09": "道諦。亦是假名。如沙門婆羅門。評曰。應作是",
    "T28n1546_040:0298b10": "說。四諦亦是世諦。亦是第一義諦。苦集諦是",
    "T28n1546_040:0298b11": "世諦者。如先所說。第一義諦者。如苦空無常",
    "T28n1546_040:0298b12": "無我因集有緣是也。滅諦說是世諦者。佛說",
    "T28n1546_040:0298b13": "滅諦。如城如園林。第一義諦者。盡止妙離。道",
    "T28n1546_040:0298b14": "諦是世諦者。佛說道諦如筏如石如山如華",
    "T28n1546_040:0298b15": "如水如梯如樓觀。第一義諦者。道如迹乘。若",
    "T28n1546_040:0298b16": "作是說。四諦盡是世諦。第一義諦者。則一切",
    "T28n1546_040:0298b17": "法。盡有世諦第一義諦。世諦攝十八界十二",
    "T28n1546_040:0298b18": "入五陰。第一義諦。亦攝十八界十二入五陰。",
    "T28n1546_040:0298b19": "問曰。世諦中。為有第一義諦不。若有第一義",
    "T28n1546_040:0298b20": "諦者。便是第一義諦。無有世諦。若無者。亦是",
    "T28n1546_040:0298b21": "一諦。謂第一義諦。答曰。應作是說。世諦中。",
    "T28n1546_040:0298b22": "有第一義諦。若世諦中。無第一義諦者。如來",
    "T28n1546_040:0298b23": "說二諦。則不如其實。以如來說二諦。如其實",
    "T28n1546_040:0298b24": "故。世諦中應有第一義諦。問曰。若然者。便有",
    "T28n1546_040:0298b25": "一諦。謂第一義諦。答曰。如是唯有一諦。謂第",
    "T28n1546_040:0298b26": "一義諦。問曰。若然者。佛何故說二諦。答曰。",
    "T28n1546_040:0298b27": "以事故。不以體分。唯有一諦謂第一義諦。以",
    "T28n1546_040:0298b28": "事故而有差別。若以事故。名為世諦。不以此",
    "T28n1546_040:0298b29": "事名第一義諦。若以事故。名第一義諦。不以",
    "T28n1546_040:0298c01": "此事名為世諦。猶如一受。有四緣性。謂因次",
    "T28n1546_040:0298c02": "第境界威勢緣。若因事故。名為因緣。不以",
    "T28n1546_040:0298c03": "此事故。乃至名威勢緣。若以事故。名威勢緣。",
    "T28n1546_040:0298c04": "不以此事故。乃至名因緣。又一受有六因性。",
    "T28n1546_040:0298c05": "謂相應共生相似一切遍報所作因。若以事",
    "T28n1546_040:0298c06": "故。名相應因。不以此事。乃至名所作因。若以",
    "T28n1546_040:0298c07": "事故。名所作因。不以此事。乃至名相應因彼",
    "T28n1546_040:0298c08": "亦如是。問曰。世諦第一義諦。為可得施設別",
    "T28n1546_040:0298c09": "體不。雜合耶。答曰。可得尊者和須蜜說曰。",
    "T28n1546_040:0298c10": "名是世諦。名所顯義。是第一義諦。復次隨順",
    "T28n1546_040:0298c11": "世間所說名。是世諦。隨順賢聖所說名。是第",
    "T28n1546_040:0298c12": "一義諦。尊者佛陀提婆說曰。若說眾生。如其",
    "T28n1546_040:0298c13": "所念相應之言。是名世諦。若說緣起等法如",
    "T28n1546_040:0298c14": "其所念相應之言。是名第一義諦。尊者陀羅",
    "T28n1546_040:0298c15": "達多說曰。世諦體相。是名苦集諦少分。",
    "T28n1546_040:0298c16": "佛經說。婆羅門梵志有三諦。是婆羅門梵志",
    "T28n1546_040:0298c17": "諦。云何為三。婆羅門梵志。作如是說。不應害",
    "T28n1546_040:0298c18": "眾生。如是說者。此言是實。是名婆羅門梵志",
    "T28n1546_040:0298c19": "初諦。婆羅門梵志。復作是說。我非彼所有。彼",
    "T28n1546_040:0298c20": "非我所有。如是說者。此言是實。是名婆羅門",
    "T28n1546_040:0298c21": "梵志第二諦。婆羅門梵志。復作是說。所有集",
    "T28n1546_040:0298c22": "法。皆是滅法。如是說者。此言是實。是名婆羅",
    "T28n1546_040:0298c23": "門梵志第三諦。問曰。此中何者是婆羅門。何",
    "T28n1546_040:0298c24": "者是諦。答曰。佛法外道。是婆羅門。向所說三",
    "T28n1546_040:0298c25": "諦。是名諦。餘悉非諦。不害眾生者。不殺一切",
    "T28n1546_040:0298c26": "眾生。我非彼所有彼非我所有者。我不屬彼。",
    "T28n1546_040:0298c27": "彼不屬我。所有集法悉是滅法者。所有生法。",
    "T28n1546_040:0298c28": "皆當歸滅。復有說者。此佛法內。名婆羅門諦",
    "T28n1546_040:0298c29": "者。向所說三諦。佛為對外道故說此經。外道",
    "T28n1546_040:0299a01": "自言是婆羅門。而逼切他。所以者何。為祠祀",
    "T28n1546_040:0299a02": "故。殺牛羊水牛及餘種種眾生。佛作是說。",
    "T28n1546_040:0299a03": "若逼切眾生。不名婆羅門。實義婆羅門者。謂",
    "T28n1546_040:0299a04": "不惱害一切眾生。外道自言。是婆羅門。為天",
    "T28n1546_040:0299a05": "女色故。而修梵行。佛作是說。婆羅門者。不應",
    "T28n1546_040:0299a06": "為天女色而修梵行。實義婆羅門。不為女色。",
    "T28n1546_040:0299a07": "不為居家。無所染著。外道自言。是婆羅門。而",
    "T28n1546_040:0299a08": "貪著斷常見。佛作是說。婆羅門者。不應貪著",
    "T28n1546_040:0299a09": "斷常。若知集法即是滅法。是實義婆羅門。復",
    "T28n1546_040:0299a10": "次此經說。三解脫門方便。不害一切眾生。是",
    "T28n1546_040:0299a11": "空解脫門方便。我非彼所有彼非我所有。是",
    "T28n1546_040:0299a12": "說無作解脫門方便。所有集法悉是滅法。是",
    "T28n1546_040:0299a13": "說無相解脫門方便。如三解脫門。三三昧。三",
    "T28n1546_040:0299a14": "種身。三學。三修。三淨說亦如是。",
    "T28n1546_040:0299a15": "佛經說比丘當知。觀察四方者是四諦。問曰。",
    "T28n1546_040:0299a16": "世尊何故說方名諦。答曰。為教化故。受化者",
    "T28n1546_040:0299a17": "應聞諦以方名說然後悟解。如餘經中說。佛",
    "T28n1546_040:0299a18": "為受化者。說解脫門名方。受化者應聞解脫",
    "T28n1546_040:0299a19": "門以方名說。佛便以方名說解脫門。彼亦如",
    "T28n1546_040:0299a20": "是。問曰。四諦四方。有何相似。答曰。俱是法。",
    "T28n1546_040:0299a21": "方亦有四。諦亦有四。問曰。何方與何諦相似。",
    "T28n1546_040:0299a22": "答曰。東方當知如苦諦。西方如集諦。如行者",
    "T28n1546_040:0299a23": "見諦時。前見苦諦。後見集諦。復有說者。東方",
    "T28n1546_040:0299a24": "是集諦。西方是苦諦。是因果法。前因後果故。",
    "T28n1546_040:0299a25": "南方如道諦。所以者何。道諦是福田故。北方",
    "T28n1546_040:0299a26": "如滅諦。滅諦無有上故。",
    "T28n1546_040:0299a27": "佛經說慧根當知在四諦中。問曰。為以攝故",
    "T28n1546_040:0299a28": "言在中。為以緣故言在中。若以攝故言在中",
    "T28n1546_040:0299a29": "者。慧根不攝四諦。四諦不攝慧根。若以緣",
    "T28n1546_040:0299b01": "者。慧能緣一切法。答曰。應作是說。不以攝",
    "T28n1546_040:0299b02": "故。亦不以緣故。言在中。以慧根分別諦時。勢",
    "T28n1546_040:0299b03": "用最勝。說言在中。如信根於四不壞。信勢用",
    "T28n1546_040:0299b04": "勝故。佛作是說。信根當知。在四不壞中。如精",
    "T28n1546_040:0299b05": "進根。於四正斷中。勢用勝故。佛作是說。精進",
    "T28n1546_040:0299b06": "根當知在四正斷中。念根於四念處。勢用勝",
    "T28n1546_040:0299b07": "故。佛作是說。念根當知在四念處中。定根於",
    "T28n1546_040:0299b08": "四禪中。勢用勝故。佛作是說。定根當知在四",
    "T28n1546_040:0299b09": "禪中。復有說者。以緣故作如是說。問曰。若然",
    "T28n1546_040:0299b10": "者慧緣一切法。答曰。此中說緣有漏無漏慧。",
    "T28n1546_040:0299b11": "緣虛空非數滅慧。一向有漏故說緣。",
    "T28n1546_040:0299b12": "尊者舍利弗作如是言。諸長老當知。所有一",
    "T28n1546_040:0299b13": "切善法。皆從四諦生。四諦所攝。在四諦中。問",
    "T28n1546_040:0299b14": "曰。如三諦是有為。能生善法可爾。滅諦是無",
    "T28n1546_040:0299b15": "為。云何能生善法耶。答曰。雖不能生善法。能",
    "T28n1546_040:0299b16": "攝善法。復次生有二種。一有善法。二生善法。",
    "T28n1546_040:0299b17": "滅諦雖不生善法。而是有善法。復次此中說",
    "T28n1546_040:0299b18": "得生。滅諦雖不生善法。而滅諦得善法生。尊",
    "T28n1546_040:0299b19": "者波奢說曰。此中說忍及知緣在緣中。苦忍",
    "T28n1546_040:0299b20": "苦智。道諦所攝。緣在苦諦。集忍集智。道諦所",
    "T28n1546_040:0299b21": "攝。緣在集諦。滅忍滅智。道諦所攝。緣在滅",
    "T28n1546_040:0299b22": "諦。道忍道智。道諦所攝。緣在道諦。",
    "T28n1546_040:0299b23": "佛經說如來等正覺。隨宜說法。皆為拔濟眾",
    "T28n1546_040:0299b24": "生令在勝處。亦為分別顯現解說四聖諦法。",
    "T28n1546_040:0299b25": "云何為四。謂苦聖諦。苦集聖諦。苦滅聖諦。苦",
    "T28n1546_040:0299b26": "滅道聖諦。問曰。何故言拔濟。答曰。自拔濟非",
    "T28n1546_040:0299b27": "以他修道故名拔濟。何以知之。答曰。經說。有",
    "T28n1546_040:0299b28": "婆羅門。名度得迦。往詣佛所。而說是偈。",
    "T28n1546_040:0299b29": "　今見婆羅門　　現行在人間",
    "T28n1546_040:0299c01": "　我今禮遍眼　　願脫我狐疑",
    "T28n1546_040:0299c02": "問曰。此偈為說何事。答曰。彼婆羅門。其性懶",
    "T28n1546_040:0299c03": "墮。欲令他人修道斷煩惱。是故向佛。作如是",
    "T28n1546_040:0299c04": "愛語。汝實是天。而生人間。願見矜愍。汝為我",
    "T28n1546_040:0299c05": "故。而修聖道。斷我煩惱。佛即說此偈。",
    "T28n1546_040:0299c06": "　我無自在力　　能斷汝狐疑",
    "T28n1546_040:0299c07": "　汝見勝法時　　乃得度大流",
    "T28n1546_040:0299c08": "佛作是說。婆羅門當知。有他人修道自斷煩",
    "T28n1546_040:0299c09": "惱。若當他人修道自斷煩惱者。我初在菩提",
    "T28n1546_040:0299c10": "樹下修道之時。一切眾生煩惱應斷。所以者",
    "T28n1546_040:0299c11": "何。我有大悲心。普及一切眾生故。但他人修",
    "T28n1546_040:0299c12": "道。自斷煩惱。無有是事。若自修道。自斷煩",
    "T28n1546_040:0299c13": "惱。可有是事。猶如他人服藥自除其病。無有",
    "T28n1546_040:0299c14": "是事。若自服藥。自除其病。斯有是事。是故自",
    "T28n1546_040:0299c15": "拔濟。名為拔濟。不以他修道故。而得拔濟。復",
    "T28n1546_040:0299c16": "次言拔濟者。如高山嶮谷是可畏處。凡夫法",
    "T28n1546_040:0299c17": "亦如是。平坦地無可畏處。聖法亦如是。能拔",
    "T28n1546_040:0299c18": "凡夫高山嶮谷可畏之處。安置聖法平坦之",
    "T28n1546_040:0299c19": "地無可畏處。故言拔濟。復次等入正法中故",
    "T28n1546_040:0299c20": "言拔濟。等者是世第一法。入正法中者。是苦",
    "T28n1546_040:0299c21": "法忍。問曰。何故說諦名拔濟。說陰界入。不名",
    "T28n1546_040:0299c22": "拔濟耶。答曰。以觀諦時。得正決定。能得果。",
    "T28n1546_040:0299c23": "離欲盡漏。復次說諦是勝說。亦為勝受化者",
    "T28n1546_040:0299c24": "說。以近生法。身近得諦故說。界為初行者說。",
    "T28n1546_040:0299c25": "入為已行者說。陰為久行者。",
    "T28n1546_040:0299c26": "問曰。言聖諦者。為以善聖故言聖。為以無漏",
    "T28n1546_040:0299c27": "聖故言聖。為以聖人成就故言聖。若以善聖",
    "T28n1546_040:0299c28": "言聖諦者。二是善謂滅道。二有二種謂苦集。",
    "T28n1546_040:0299c29": "若以無漏聖言聖諦者。二諦是有漏。二諦是",
    "T28n1546_040:0300a01": "無漏。若以聖人成就言聖諦者。非聖亦成就",
    "T28n1546_040:0300a02": "如說誰成就苦集諦。答曰。一切眾生。答",
    "T28n1546_040:0300a03": "曰應作是說。聖人成就故言聖。問曰。若然者",
    "T28n1546_040:0300a04": "非聖亦成就諦。答曰。言成就者。成就四諦。凡",
    "T28n1546_040:0300a05": "夫雖成就諦。不具四諦。問曰。聖人亦有不具",
    "T28n1546_040:0300a06": "成就四諦者。如具縛人。入見道。苦法忍現",
    "T28n1546_040:0300a07": "在前。答曰。以時少故。若苦法智生具成就四。",
    "T28n1546_040:0300a08": "復次聖人中有具成就四諦者。凡夫中乃至",
    "T28n1546_040:0300a09": "無有一人具成就四諦者。尊者僧伽婆修說",
    "T28n1546_040:0300a10": "曰。佛在世時。凡夫聖人。共論此事。凡夫人作",
    "T28n1546_040:0300a11": "如是說。諸行是常樂我淨。聖人作如是說諸",
    "T28n1546_040:0300a12": "行是無常苦空無我。凡夫人言我所說是實。",
    "T28n1546_040:0300a13": "聖人亦言我所說是實。以是事故。共詣佛所。",
    "T28n1546_040:0300a14": "佛作是言。聖所說是實。所以者何。聖諦是聖",
    "T28n1546_040:0300a15": "人所知見法。是故名聖諦。復次若身中有聖",
    "T28n1546_040:0300a16": "法印者。彼所有諦。名為聖諦。復次若得聖戒。",
    "T28n1546_040:0300a17": "名為聖人。彼所有諦。名為聖諦。復次若得聖",
    "T28n1546_040:0300a18": "慧。名為聖人。彼所有諦。名為聖諦。復次若得",
    "T28n1546_040:0300a19": "聖舍摩他毘婆舍那。名為聖人。廣說如上。復",
    "T28n1546_040:0300a20": "次若得聖財。名為聖人。廣說如上。復次若",
    "T28n1546_040:0300a21": "得聖覺支。名為聖人。廣說如上。復次若得",
    "T28n1546_040:0300a22": "聖胎名為聖人。廣說如上。",
    "T28n1546_040:0300a23": "云何苦聖諦。佛經說生苦。老苦。病苦。死苦。",
    "T28n1546_040:0300a24": "不愛會苦。愛別離苦。求不得苦。略說五取陰",
    "T28n1546_040:0300a25": "是苦。生相故是生苦。住變異相故是老苦。逼",
    "T28n1546_040:0300a26": "切相故是病苦。盡相故是死苦。不愛相共會",
    "T28n1546_040:0300a27": "故是不愛會苦。相別離故是愛別離苦。不得",
    "T28n1546_040:0300a28": "自在故是求不得苦。如是等諸苦。皆是有漏",
    "T28n1546_040:0300a29": "五取陰所攝。是故略而言之五取陰苦。復次",
    "T28n1546_040:0300b01": "生是一切苦。立足處一切苦因故名生苦。壞",
    "T28n1546_040:0300b02": "可愛盛年故是老苦。壞不愛無病故是病苦。",
    "T28n1546_040:0300b03": "壞不愛命故是死苦。共不可愛境界會故是",
    "T28n1546_040:0300b04": "不愛會苦。與可愛境界別離故是愛別離苦。",
    "T28n1546_040:0300b05": "一切意所念不果故是求不得苦。如是等諸",
    "T28n1546_040:0300b06": "苦。是有漏取陰所攝。故作是說。略說五取陰",
    "T28n1546_040:0300b07": "是苦。問曰。五取陰是廣苦。何故言略說五取",
    "T28n1546_040:0300b08": "陰是苦。答曰。五取陰廣亦是苦。略亦是苦。住",
    "T28n1546_040:0300b09": "五取陰。多諸過患。說不可盡。是故佛說略",
    "T28n1546_040:0300b10": "而言之。五取陰是苦。猶如有人。多諸過惡。",
    "T28n1546_040:0300b11": "人作是言。此人過惡。不可具說。略而言之。",
    "T28n1546_040:0300b12": "多過惡人。彼亦如是。問曰。陰中為有樂不",
    "T28n1546_040:0300b13": "耶。若陰中有樂者。何以不言樂諦。但言苦",
    "T28n1546_040:0300b14": "諦。若無者。佛經云何通。如說摩訶男。若色",
    "T28n1546_040:0300b15": "一向是苦無樂。不能生喜樂意。眾生則更無",
    "T28n1546_040:0300b16": "餘因。能令眾生起於愛心。摩訶男色非一向",
    "T28n1546_040:0300b17": "苦故。眾生於中起染愛心。乃至識亦如是。又",
    "T28n1546_040:0300b18": "如說三受各有定體。不相雜合。謂苦樂不苦",
    "T28n1546_040:0300b19": "不樂。又如說以所須具。能修於道。以道能到",
    "T28n1546_040:0300b20": "涅槃。以道樂能得涅槃樂。答曰。應作是說。陰",
    "T28n1546_040:0300b21": "中有樂。而樂少苦多。樂法少。苦法多。以樂",
    "T28n1546_040:0300b22": "少故。說在苦分中。譬如毒瓶。一渧蜜墮中。",
    "T28n1546_040:0300b23": "不以一渧蜜故名為蜜瓶。以毒多故名為毒",
    "T28n1546_040:0300b24": "瓶。彼亦如是。復有說者。陰中無樂。以是事故",
    "T28n1546_040:0300b25": "名為苦諦不名樂諦。",
    "T28n1546_040:0300b26": "問曰。若然者佛經云何通。答曰。受上苦時。於",
    "T28n1546_040:0300b27": "中苦作樂想。受中苦時。於下苦作樂想。受地",
    "T28n1546_040:0300b28": "獄苦時。以畜生苦作樂想。受畜生苦時。以餓",
    "T28n1546_040:0300b29": "鬼苦作樂想。受餓鬼苦時。以人苦作樂想。受",
    "T28n1546_040:0300c01": "人苦時。以天苦作樂想。復有說者。如世人所",
    "T28n1546_040:0300c02": "言。陰中有樂。世人飢得飲食。寒時得溫。疲",
    "T28n1546_040:0300c03": "時得乘熱時得涼。作如是說。我今得樂。如聖",
    "T28n1546_040:0300c04": "人言。陰中無樂。聖人觀阿鼻地獄陰界入。如",
    "T28n1546_040:0300c05": "熱鐵丸。乃至觀有頂陰界入。亦如熱鐵丸。",
    "T28n1546_040:0300c06": "云何苦集聖諦。佛經說生後有愛及喜心俱",
    "T28n1546_040:0300c07": "愛處處喜愛。是名苦集聖諦。問曰。世尊何故",
    "T28n1546_040:0300c08": "捨諸有漏法。但說愛是集諦。非餘法耶。答曰。",
    "T28n1546_040:0300c09": "施設集諦。愛增益勢用勝。是故佛唯說愛是",
    "T28n1546_040:0300c10": "集諦。非餘有漏法。如思於造作法增益勢用",
    "T28n1546_040:0300c11": "勝故。佛於一切相應不相應法中。說思是行",
    "T28n1546_040:0300c12": "陰。彼亦如是。復次以愛是過去未來現在苦",
    "T28n1546_040:0300c13": "因根本出處起處因故。復次以愛數數生苦",
    "T28n1546_040:0300c14": "勢用勝故。如偈說。",
    "T28n1546_040:0300c15": "　如樹不拔根　　雖斷而復生",
    "T28n1546_040:0300c16": "　不拔愛使本　　數數還受苦",
    "T28n1546_040:0300c17": "復次愛能潤澤。亦能燒害。猶如熱油渧人身",
    "T28n1546_040:0300c18": "上亦潤亦燒。彼亦如是。復次以愛能起受生",
    "T28n1546_040:0300c19": "死尸鬼故。譬如有水處能起死尸鬼。如是有",
    "T28n1546_040:0300c20": "愛水處。能起受生死尸鬼。復次以愛故。愛",
    "T28n1546_040:0300c21": "畜眾生數非眾生數物。眾生以愛故。畜眾生",
    "T28n1546_040:0300c22": "數物。謂妻子奴婢。及諸僮僕。象馬牛羊等。眾",
    "T28n1546_040:0300c23": "生數物。眾生以愛故。畜非眾生數物。謂宮殿",
    "T28n1546_040:0300c24": "屋舍。種種財寶。及種種穀麥。復次眾生以愛",
    "T28n1546_040:0300c25": "故。長養男身女身。眾生以愛故。如法供養父",
    "T28n1546_040:0300c26": "母妻子奴婢及諸親屬知識。如鳥以愛故。於",
    "T28n1546_040:0300c27": "一谷中。接取諸虫。於一谷中。自養其子。復",
    "T28n1546_040:0300c28": "次以愛欲故。得未來有身。以欲故追求故得。",
    "T28n1546_040:0300c29": "復次以愛潤故。令生死不萎枯。譬如藥果樹",
    "T28n1546_040:0301a01": "木。以水潤故。而不萎枯。彼亦如是。復次以愛",
    "T28n1546_040:0301a02": "潤故。後有牙生。以愛故父母精氣。在母胎",
    "T28n1546_040:0301a03": "中。為揵闥婆作所依。復次如愛行所依所緣",
    "T28n1546_040:0301a04": "故而生。餘煩惱行所依所緣亦生。如大魚去",
    "T28n1546_040:0301a05": "處小魚亦隨。彼亦如是。以是事故。說愛眾",
    "T28n1546_040:0301a06": "生煩惱王。復次若身中有愛著。餘煩惱亦著。",
    "T28n1546_040:0301a07": "如衣膩塵垢亦著。彼亦如是。復次若身中有",
    "T28n1546_040:0301a08": "愛水。諸煩惱則樂著此身。譬如有水處魚等",
    "T28n1546_040:0301a09": "水性則生樂著。彼亦如是。復次愛如醎水難",
    "T28n1546_040:0301a10": "可止足。猶如渴人飲於醎水。飲已轉渴。如是",
    "T28n1546_040:0301a11": "未離欲眾生得於境界。轉生渴愛。復次以",
    "T28n1546_040:0301a12": "愛故。別異眾生能令合會。如以水故能令別",
    "T28n1546_040:0301a13": "異土沙而得合會。彼亦如是。復次以愛故。能",
    "T28n1546_040:0301a14": "令眾生善根不熟。亦作潤濕。令自身相著。譬",
    "T28n1546_040:0301a15": "如蠅著酥油蜜濕草之上則不能飛騰虛空。",
    "T28n1546_040:0301a16": "彼亦如是。復次愛因時所行異。果時所行異。",
    "T28n1546_040:0301a17": "因時所行如親愛。果時所行如怨家。猶如商",
    "T28n1546_040:0301a18": "人入海與羅剎交。初所行異。後所行異。初作",
    "T28n1546_040:0301a19": "是言。善來賢善。善來大仙願為我等作主。乃",
    "T28n1546_040:0301a20": "至廣說。後若交會。得其意時。擲鐵城中。食其",
    "T28n1546_040:0301a21": "血肉。唯有餘骨。愛亦如是。因時所行猶如親",
    "T28n1546_040:0301a22": "愛。果時所行猶如怨家。眾生以愛故。造諸惡",
    "T28n1546_040:0301a23": "業。墮惡趣中。受無量苦。復次愛說是受生",
    "T28n1546_040:0301a24": "因。如說業是取生因。愛是受生因。復次愛難",
    "T28n1546_040:0301a25": "斷難却。此中應說喻。如有人。為二羅剎所",
    "T28n1546_040:0301a26": "持。一作母形。二作怨形。作母形者。難除難",
    "T28n1546_040:0301a27": "却。作怨形者。易除易却。如是未離欲眾生。",
    "T28n1546_040:0301a28": "為二結所因。謂恚結。愛結。恚結易斷易却。愛",
    "T28n1546_040:0301a29": "結難斷難却。復次以愛結數數微細行。愛行",
    "T28n1546_040:0301b01": "時微細。難可識知。譬如旋師所用利器。有",
    "T28n1546_040:0301b02": "所截斷。微細難覺。彼亦如是。復次以愛在",
    "T28n1546_040:0301b03": "三有枝中。初生是愛。增廣是取。前次第滅",
    "T28n1546_040:0301b04": "是無明。復次佛經說。愛是前導。如說阿難當",
    "T28n1546_040:0301b05": "知。緣愛故有追求。緣追求故得。緣得故分處。",
    "T28n1546_040:0301b06": "緣分處故生偏愛。緣偏愛故生貪著。緣貪",
    "T28n1546_040:0301b07": "著故生慳。緣慳故受不捨。緣受不捨故生守",
    "T28n1546_040:0301b08": "護。緣守護持刀執杖。生種種鬪諍。欺誑妄語。",
    "T28n1546_040:0301b09": "生餘種種惡不善法。復次以愛於八處染污",
    "T28n1546_040:0301b10": "定勢用勝故。如說味初禪。住時亦味。起時亦",
    "T28n1546_040:0301b11": "味。乃至非想非非想處亦如是。復次佛說愛",
    "T28n1546_040:0301b12": "如縛。如偈說愛繫縛眾生。如繩繫飛鳥。乃至",
    "T28n1546_040:0301b13": "廣說。復次佛說愛如網。如說我說愛如網如",
    "T28n1546_040:0301b14": "枝。復次佛說愛是廣。如說廣無過於愛渴。復",
    "T28n1546_040:0301b15": "次愛說如河。如說比丘當知。三河者謂欲愛",
    "T28n1546_040:0301b16": "色愛無色愛。復次愛難斷難過難除故。復次",
    "T28n1546_040:0301b17": "愛多諸過患故。復次以愛故。有界差別地差",
    "T28n1546_040:0301b18": "別種差別。能生一切煩惱。以如是等事故。佛",
    "T28n1546_040:0301b19": "經說愛是集諦。非餘有漏法。",
    "T28n1546_040:0301b20": "云何苦滅聖諦。答曰。佛經說生後有愛。及喜",
    "T28n1546_040:0301b21": "心俱愛。處處喜愛。已吐已捨盡無餘。是名苦",
    "T28n1546_040:0301b22": "滅聖諦。問曰。集亦滅。何故但說苦滅聖諦。不",
    "T28n1546_040:0301b23": "說集滅聖諦。答曰。應說集滅聖諦。亦應說苦",
    "T28n1546_040:0301b24": "滅聖諦。而不說者。當知此說有餘。復次若說",
    "T28n1546_040:0301b25": "苦滅。當知已說集滅。所以者何。苦外更無有",
    "T28n1546_040:0301b26": "集若說苦滅當知已說集滅。復次若說苦滅。",
    "T28n1546_040:0301b27": "受化者。則生喜心。言是滅妙好能滅此弊惡。",
    "T28n1546_040:0301b28": "苦集法不爾。以如是等事故。但說苦滅。不說",
    "T28n1546_040:0301b29": "集滅。",
    "T28n1546_040:0301c01": "云何苦滅道聖諦。答曰。佛經說八聖道是也。",
    "T28n1546_040:0301c02": "正見乃至正定。問曰。此亦是集滅道不。但是",
    "T28n1546_040:0301c03": "苦滅道。何故但說苦滅道。不說集滅道耶。答",
    "T28n1546_040:0301c04": "曰。如說苦滅道聖諦。亦應說集滅道聖諦。而",
    "T28n1546_040:0301c05": "不說者。當知此說有餘。復次若說苦滅道",
    "T28n1546_040:0301c06": "聖諦。當知已說集滅道聖諦。所以者何。苦外",
    "T28n1546_040:0301c07": "更無集故。復次若說苦滅道聖諦。受化者則",
    "T28n1546_040:0301c08": "生喜心。言是道妙好能滅此弊惡。苦集法不",
    "T28n1546_040:0301c09": "爾。復次欲現道力令苦不生故。設有人問道。",
    "T28n1546_040:0301c10": "汝能令因非因果非果耶。彼當答言不能。但",
    "T28n1546_040:0301c11": "能令生苦因緣者不生。復次為止誹謗道故。",
    "T28n1546_040:0301c12": "若人年七歲八歲。得阿羅漢道。後壽百年。於",
    "T28n1546_040:0301c13": "其中間身受無量諸苦。如是四百四病等。世",
    "T28n1546_040:0301c14": "人見之。而作是言。此人有道。為無所益。受苦",
    "T28n1546_040:0301c15": "若此。佛作是言。道已於此人。大有所作。此人",
    "T28n1546_040:0301c16": "若身壞命終。更不受諸苦。以如是等事故。說",
    "T28n1546_040:0301c17": "苦滅道聖諦。不說集滅道聖諦。◎",
    "T28n1546_040:0301c18": "阿毘曇毘婆沙論卷第四十"
}