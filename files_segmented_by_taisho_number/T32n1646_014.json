{
    "T32n1646_014:0348c17": "成實論卷第十四",
    "T32n1646_014:0348c19": "訶梨跋摩造",
    "T32n1646_014:0348c20": "姚秦三藏鳩摩羅什譯",
    "T32n1646_014:0348c21": "◎食厭想品第一百七十六",
    "T32n1646_014:0348c22": "一切苦生皆由貪食。亦以食故助發婬欲。",
    "T32n1646_014:0348c23": "於欲界中所有諸苦皆因飲食婬欲故生。",
    "T32n1646_014:0348c24": "斷食貪故應修厭想。又如劫初眾生。從",
    "T32n1646_014:0348c25": "天上來化生此間。身有光明飛行自在。始",
    "T32n1646_014:0348c26": "食地味。食之多者即失威光。如是漸漸有",
    "T32n1646_014:0348c27": "老病死。至今百歲多諸苦惱。皆由貪著食",
    "T32n1646_014:0348c28": "故失此等利。是故應正觀食。又貪著飲",
    "T32n1646_014:0348c29": "食故生婬欲。從婬欲故生餘煩惱。從餘",
    "T32n1646_014:0349a01": "煩惱造不善業。從不善業增三惡趣。損天",
    "T32n1646_014:0349a02": "人眾。是故一切衰惱皆由貪食。又老病死",
    "T32n1646_014:0349a03": "相皆由飲食。又食是深貪著處。婬欲雖重",
    "T32n1646_014:0349a04": "不能惱人。如為食者。若少壯老年在家出",
    "T32n1646_014:0349a05": "家。無不為食之所惱也。又應食此食而",
    "T32n1646_014:0349a06": "心不著。未離欲者是最為難。如受刀法如",
    "T32n1646_014:0349a07": "服毒藥如養毒蛇。是故佛說。當修習心。",
    "T32n1646_014:0349a08": "以此而食不為貪食苦之所惱。有諸外道",
    "T32n1646_014:0349a09": "行斷食法。是故佛言。此食不以斷故得離。",
    "T32n1646_014:0349a10": "當思而食。若但斷食煩惱不盡則唐死無",
    "T32n1646_014:0349a11": "益。是故佛說。於此食中應生厭離想。則無",
    "T32n1646_014:0349a12": "上過。問曰。云何於食應生厭想。答曰。此食",
    "T32n1646_014:0349a13": "體性不淨極上味食果皆不淨。是故應厭。",
    "T32n1646_014:0349a14": "又如淨潔香美飲食不即淨時能利益身。",
    "T32n1646_014:0349a15": "以齒咀嚼涎唾浸漬狀如嘔吐。墮生藏中",
    "T32n1646_014:0349a16": "能利益身。故知不淨。又此飲食不知故樂。",
    "T32n1646_014:0349a17": "若人雖得美食還吐出已更不能食。當知",
    "T32n1646_014:0349a18": "以不知力故以之為美。又以飲食因緣",
    "T32n1646_014:0349a19": "受田作役使積聚守護如是等苦。由此因",
    "T32n1646_014:0349a20": "緣起無量罪。又所有不淨皆因飲食。若",
    "T32n1646_014:0349a21": "無飲食何由而有皮骨血肉及糞穢等諸不",
    "T32n1646_014:0349a22": "淨物。又所有惡道諸廁虫等。皆以貪著香",
    "T32n1646_014:0349a23": "味故生其中。如業品中說。渴死眾生生",
    "T32n1646_014:0349a24": "為水虫。憒閙處死則生鳥中。貪婬欲死生",
    "T32n1646_014:0349a25": "胞胎中。如是等。又若離此食得大樂。如",
    "T32n1646_014:0349a26": "生色界及泥洹中。又隨以食故有稼穡等",
    "T32n1646_014:0349a27": "苦。如是觀食不淨苦。故應修厭想。",
    "T32n1646_014:0349a28": "一切世間不可樂想品第一百七十七",
    "T32n1646_014:0349a29": "行者見諸世間一切皆苦心無所樂。又此",
    "T32n1646_014:0349b01": "行者修離喜定。如無常想苦想無我想食厭",
    "T32n1646_014:0349b02": "想死想等。則心不樂一切世間。又此人見",
    "T32n1646_014:0349b03": "所愛者則增貪欲。見所惡者則增瞋恚。故",
    "T32n1646_014:0349b04": "俱不樂。又見富貴人有守護等苦。見貧窮",
    "T32n1646_014:0349b05": "人有短乏苦。又見好處者將墮惡處。見惡",
    "T32n1646_014:0349b06": "處者現受諸苦。又現在富貴知必將墮。亦",
    "T32n1646_014:0349b07": "是貪等煩惱住處。現在貧窮知無因緣可",
    "T32n1646_014:0349b08": "以得出。故不貪樂一切世間。又少有眾生",
    "T32n1646_014:0349b09": "得生好處。多墜惡道。如經中說。少生好",
    "T32n1646_014:0349b10": "處多生惡處。見此過已但求泥洹。又此人",
    "T32n1646_014:0349b11": "見貪等過。煩惱常隨眾生如怨伺人得便",
    "T32n1646_014:0349b12": "便殺。此怨賊中云何可樂。又見從煩惱生",
    "T32n1646_014:0349b13": "不善業。常追隨逐不善業果終不可脫。如",
    "T32n1646_014:0349b14": "經中說。若汝作惡業。今作已作當作。乃至",
    "T32n1646_014:0349b15": "飛空中。終不能得解脫。是故不樂。又生等",
    "T32n1646_014:0349b16": "八苦尚隨福人。況無福者。如是云何當樂",
    "T32n1646_014:0349b17": "世間。又如毒蛇篋五拔刀賊空聚落賊。此岸",
    "T32n1646_014:0349b18": "諸苦常隨眾生。云何可樂。又如醎辛愛河",
    "T32n1646_014:0349b19": "所漂。五欲毒刺無明黑闇火坑中苦。常隨眾",
    "T32n1646_014:0349b20": "生。云何當樂。又行者知安隱樂少衰惱苦多。",
    "T32n1646_014:0349b21": "所以者何。見諸世間吉日嘉會華林敷榮果",
    "T32n1646_014:0349b22": "實繁茂國土安樂無得久者。歡樂者少受苦",
    "T32n1646_014:0349b23": "者多。是故不樂一切世間。問曰。修習此想",
    "T32n1646_014:0349b24": "得何等利。答曰。能於世間種種相中。心不",
    "T32n1646_014:0349b25": "貪著。又修此想故速得解脫。於生死中不",
    "T32n1646_014:0349b26": "復久住。又此行者得利智慧。常習一切過患",
    "T32n1646_014:0349b27": "相故。又此人心不生煩惱。若生速滅。如一",
    "T32n1646_014:0349b28": "渧水墮熱鐵上。行者以不樂世間故能深",
    "T32n1646_014:0349b29": "樂寂滅。若不厭世間。則於寂滅不能深",
    "T32n1646_014:0349c01": "樂。是故應習一切世間不可樂想。",
    "T32n1646_014:0349c02": "不淨想品第一百七十八",
    "T32n1646_014:0349c03": "問曰。云何修不淨想。答曰。行者見身種子",
    "T32n1646_014:0349c04": "不淨。謂從父母不淨道生赤白和合。又此",
    "T32n1646_014:0349c05": "身為不淨所成。謂爛壞飲食汁流潤漬。又生",
    "T32n1646_014:0349c06": "處不淨。謂母胎中不淨充滿。又糞穢等諸",
    "T32n1646_014:0349c07": "不淨物合而為身。於九孔中常流不淨。又",
    "T32n1646_014:0349c08": "身所置處。是處即為不吉不淨。又飲食衣",
    "T32n1646_014:0349c09": "服來著人身。皆為不淨。為他所惡。又為",
    "T32n1646_014:0349c10": "此身物皆是不淨。如澡浴水若澡槃等。又",
    "T32n1646_014:0349c11": "從身所出爪髮垢膩及涕唾等。皆是不淨。",
    "T32n1646_014:0349c12": "又見死屍以為不淨。此身死時更有何異。",
    "T32n1646_014:0349c13": "當知本來常是不淨。生時但以我心覆故。",
    "T32n1646_014:0349c14": "謂之為淨。又觸死人者名為不淨。而髮爪",
    "T32n1646_014:0349c15": "等常是死物。無量死虫亦常觸身。故知此",
    "T32n1646_014:0349c16": "身本來不淨。又不淨虱及蠅蚋等。諸不淨",
    "T32n1646_014:0349c17": "虫常來觸身。故知不淨。又此身如廁不淨",
    "T32n1646_014:0349c18": "常滿。因是廁中生千種虫。此身亦爾。又",
    "T32n1646_014:0349c19": "此身如塚。所以者何。以死屍處故名為塚。",
    "T32n1646_014:0349c20": "此身亦多死虫在其中住。又此身能造不",
    "T32n1646_014:0349c21": "淨。若淨處好華衣服瓔珞等由此身故皆為",
    "T32n1646_014:0349c22": "不淨。又諸婆羅門於死家產家不從受食。",
    "T32n1646_014:0349c23": "以不淨故。而此身中千萬種虫常生常死。",
    "T32n1646_014:0349c24": "則無可從受飲食者。故知不淨。又世間",
    "T32n1646_014:0349c25": "中獄為不淨。此身即是千種虫獄。故名不",
    "T32n1646_014:0349c26": "淨。又此身常須澡浴。若是淨者何須澡浴",
    "T32n1646_014:0349c27": "耶。又以妙好華香瓔珞莊嚴此身。當知",
    "T32n1646_014:0349c28": "此身體性不淨。假外淨物以為莊嚴。又此",
    "T32n1646_014:0349c29": "人身最為不淨。以餘眾生皮毛爪齒筋骨",
    "T32n1646_014:0350a01": "肌肉。或有任用於人身中。無一可取。以最",
    "T32n1646_014:0350a02": "不淨故。又如憂鉢羅鉢頭摩諸蓮花等從",
    "T32n1646_014:0350a03": "不淨中生。故名不淨。是身不爾。不以餘",
    "T32n1646_014:0350a04": "物故令不淨。性是不淨。又此身若淨。則",
    "T32n1646_014:0350a05": "不應以衣裳覆蔽。如人以衣覆屎尿聚",
    "T32n1646_014:0350a06": "欺誑他人。女人如是以服飾覆身誑惑男",
    "T32n1646_014:0350a07": "子。男子亦爾。當知不淨。又周遍此身常出",
    "T32n1646_014:0350a08": "不淨。謂九孔不淨門。及諸毛孔無一淨者。故",
    "T32n1646_014:0350a09": "知不淨。問曰。修不淨想為得何利。答曰。以",
    "T32n1646_014:0350a10": "取男女淨想。故起貪欲。從此貪欲開諸罪",
    "T32n1646_014:0350a11": "門。修不淨想則能制伏貪欲。所以者何。此",
    "T32n1646_014:0350a12": "身皆是臭穢不淨。但薄皮覆故不可知。似",
    "T32n1646_014:0350a13": "如以衣覆不淨聚。好淨潔者則應遠離。又",
    "T32n1646_014:0350a14": "此行者以青瘀等想壞一切身。以壞身故",
    "T32n1646_014:0350a15": "不生貪欲。又亦現見青瘀等色。問曰。若實",
    "T32n1646_014:0350a16": "未青何故見青。答曰。行者以信解力取此",
    "T32n1646_014:0350a17": "青相。見一切色皆為青瘀。問曰。此觀云何",
    "T32n1646_014:0350a18": "非是顛倒。答曰。此身有青瘀分。如經中",
    "T32n1646_014:0350a19": "說。木中有淨性。又常修習青瘀相。故能勝",
    "T32n1646_014:0350a20": "餘色。如青珠光能映白色。如是久習青瘀",
    "T32n1646_014:0350a21": "等相。則不淨具足。不淨具足則不起婬欲。",
    "T32n1646_014:0350a22": "不起婬欲則諸罪門閉隨順泥洹。修不淨",
    "T32n1646_014:0350a23": "想獲如是利。",
    "T32n1646_014:0350a24": "死想品第一百七十九",
    "T32n1646_014:0350a25": "行者以死想於壽命中心不決定。故應修",
    "T32n1646_014:0350a26": "習。又此人常深樂善法。除斷不善。所以者",
    "T32n1646_014:0350a27": "何。眾生多以忘死故起不善業。若憶念死",
    "T32n1646_014:0350a28": "則能除斷。又常念死故。於父母兄弟姊妹親",
    "T32n1646_014:0350a29": "里知識等中貪愛則薄。又修習死想則為",
    "T32n1646_014:0350b01": "自利。謂能一心集諸善法。世間眾生多樂他",
    "T32n1646_014:0350b02": "利自捨己利。又此人能速得解脫。所以者",
    "T32n1646_014:0350b03": "何。隨往來世間常有此死。是人厭死故求",
    "T32n1646_014:0350b04": "解脫。問曰。應云何修死想。答曰。先總說一",
    "T32n1646_014:0350b05": "切無常。今但觀身無常。陰相續斷名曰死。",
    "T32n1646_014:0350b06": "想此身無常甚於外物。猶如坏瓶無堅牢",
    "T32n1646_014:0350b07": "相。行者觀身又過於此。所以者何。此坏瓶。",
    "T32n1646_014:0350b08": "若加防護或可久住。此身極久不過百歲。",
    "T32n1646_014:0350b09": "以無牢故。當念死想。又此身多違害法。謂",
    "T32n1646_014:0350b10": "刀杖鋒刃怨賊坑岸。飲食不消。冷熱風病。",
    "T32n1646_014:0350b11": "取要觀之。一切眾生非眾生物。皆是違害",
    "T32n1646_014:0350b12": "身法。是故應修死想。又行者見身。於念念",
    "T32n1646_014:0350b13": "中常是壞相。無一念可保。故修死想。又行",
    "T32n1646_014:0350b14": "者現見少壯老年有病無病。無有能却死",
    "T32n1646_014:0350b15": "者。自念己身亦當如是。故修死想。又行者",
    "T32n1646_014:0350b16": "見有不定報業。非一切業盡受百歲。業不",
    "T32n1646_014:0350b17": "定故死亦不定。故應念死。又無始生死中",
    "T32n1646_014:0350b18": "有無量業有業能妨餘業。我亦應有非時",
    "T32n1646_014:0350b19": "死業。云何當信此命耶。又行者見死有大",
    "T32n1646_014:0350b20": "力勢不可以軟言誘誑財物追逐鬪訟得",
    "T32n1646_014:0350b21": "脫。如大石山從四方來無逃避處。問曰。若",
    "T32n1646_014:0350b22": "人能令閻王歡喜則得脫死。答曰。是愚癡",
    "T32n1646_014:0350b23": "語。閻王無自在力能為生殺。但能考檢",
    "T32n1646_014:0350b24": "行善惡事。若受報盡反得害身因緣故死。",
    "T32n1646_014:0350b25": "是故行者見身無依無救住死道中。故念",
    "T32n1646_014:0350b26": "死想。又行者常見此身為老病所惱無牢",
    "T32n1646_014:0350b27": "固性。以念念生滅相續識繫故修死想。又",
    "T32n1646_014:0350b28": "此行者見死是定命。則不定定勝不定故",
    "T32n1646_014:0350b29": "修死想。問曰。何故不說老病等想。而但說",
    "T32n1646_014:0350c01": "死想。答曰。老病奪人不能令盡。病奪強",
    "T32n1646_014:0350c02": "健老奪少壯。親里財物餘身猶在。死則奪",
    "T32n1646_014:0350c03": "盡。又老病等是死因緣。故不別說。又經中",
    "T32n1646_014:0350c04": "說。死名大黑闇。無有光明無救護者。亦",
    "T32n1646_014:0350c05": "無伴黨無所恃怙。是最怖處故應念死。又",
    "T32n1646_014:0350c06": "眾生以死因緣怖畏後世。又三界中一切有",
    "T32n1646_014:0350c07": "死。老病不爾。問曰。若不離眾生有死相",
    "T32n1646_014:0350c08": "者。眾生即是假名。行者何故修習此想。答",
    "T32n1646_014:0350c09": "曰。不壞眾生相者。怖畏於死。若修死想",
    "T32n1646_014:0350c10": "則不生怖畏。故應修習。又無常想等名為",
    "T32n1646_014:0350c11": "近道。不淨食厭及死想等是名遠道。未得",
    "T32n1646_014:0350c12": "道者。以此等想故能制伏心。",
    "T32n1646_014:0350c13": "後三想品第一百八十",
    "T32n1646_014:0350c14": "斷想者。如四正勤中說。已生惡不善法為斷",
    "T32n1646_014:0350c15": "故勤精進。此諸惡不善法。是地獄等苦惱因",
    "T32n1646_014:0350c16": "緣。亦是諸惡名聞及心悔等眾苦之本。是",
    "T32n1646_014:0350c17": "故應斷。問曰。當云何斷。答曰。得不作法",
    "T32n1646_014:0350c18": "爾時則斷。又邪憶念是貪欲等諸煩惱因。",
    "T32n1646_014:0350c19": "斷此念故是法則斷。問曰。修此斷想得何",
    "T32n1646_014:0350c20": "等利。答曰。修此想者。常不隨惡法為所",
    "T32n1646_014:0350c21": "應作。又此離八難。人身利者。謂斷煩惱。",
    "T32n1646_014:0350c22": "又樂斷煩惱。是法服毀形。出家人利。若不",
    "T32n1646_014:0350c23": "爾者。唐自辱身。又若行者樂修斷相。則",
    "T32n1646_014:0350c24": "為以法供養於佛離欲想滅想者。若欲盡",
    "T32n1646_014:0350c25": "不生是名離欲。念此離欲故名離想。問曰。",
    "T32n1646_014:0350c26": "若說斷想即是離想。何故更說。答曰。從斷",
    "T32n1646_014:0350c27": "得離。斷謂除滅貪欲。如經中說斷貪欲故",
    "T32n1646_014:0350c28": "五陰則斷。又斷想是離欲想。所以者何。若於",
    "T32n1646_014:0350c29": "此法無貪名斷此法是故若得離欲則苦",
    "T32n1646_014:0351a01": "惱滅。如經中說離欲者得解脫。得解脫即",
    "T32n1646_014:0351a02": "名為斷。若入無餘是名為滅。又經中說。有",
    "T32n1646_014:0351a03": "三性斷性離欲性滅性。若說斷性離欲性即",
    "T32n1646_014:0351a04": "是阿羅漢。斷一切煩惱離三界欲。住有餘",
    "T32n1646_014:0351a05": "泥洹。若說滅性即是命終捨壽。斷陰相續",
    "T32n1646_014:0351a06": "入無餘泥洹。又有二種解脫慧解脫心解",
    "T32n1646_014:0351a07": "脫。若說斷即是離無明。故慧得解脫。若說",
    "T32n1646_014:0351a08": "離欲即是離愛心得解脫。二解脫果是名為",
    "T32n1646_014:0351a09": "滅。又若說斷想即說斷無明漏。若說離欲",
    "T32n1646_014:0351a10": "想即說斷欲漏有漏。若說滅想是此二果。",
    "T32n1646_014:0351a11": "又如經說斷一切諸行故名斷。離一切諸",
    "T32n1646_014:0351a12": "行故名離。滅一切諸行故名滅。然則此三",
    "T32n1646_014:0351a13": "義一而名異。若修無常想乃至滅想。則一",
    "T32n1646_014:0351a14": "切事訖。滅諸煩惱斷陰結相續入無餘",
    "T32n1646_014:0351a15": "泥洹。",
    "T32n1646_014:0351a16": "定具中初五定具品第一百八十一",
    "T32n1646_014:0351a17": "問曰。汝先說道諦。所謂定具及定以說定。",
    "T32n1646_014:0351a18": "定具今應當說。所以者何。若有定具則定",
    "T32n1646_014:0351a19": "可成。無則不成。答曰。定具者。謂十一法。一",
    "T32n1646_014:0351a20": "清淨持戒。二得善知識。三守護根門。四飲食",
    "T32n1646_014:0351a21": "知量。五初夜後夜損於睡眠。六具足善覺。",
    "T32n1646_014:0351a22": "七具善信解。八具行者分。九具解脫處。十無",
    "T32n1646_014:0351a23": "障礙。十一不著淨持戒者。離不善業名為",
    "T32n1646_014:0351a24": "持戒不善業者。所謂殺盜邪婬是身三業。妄",
    "T32n1646_014:0351a25": "語兩舌惡口綺語是口四業。遠離此罪是",
    "T32n1646_014:0351a26": "名持戒。又禮敬迎送及供養等修行善法。",
    "T32n1646_014:0351a27": "亦名為戒。以戒能為定因。是故受持。所以",
    "T32n1646_014:0351a28": "者何。猶如治金先除麁垢。如是先以持",
    "T32n1646_014:0351a29": "戒除破戒麁過。後以定等除餘細過。所以",
    "T32n1646_014:0351b01": "者何。若無持戒則無禪定。以持戒因緣禪",
    "T32n1646_014:0351b02": "定易得。如經中說。戒為道根亦為妙梯。又",
    "T32n1646_014:0351b03": "說戒為初車。若不上初車云何得上第二",
    "T32n1646_014:0351b04": "車等。又說戒為平地。立此平地能觀四諦。",
    "T32n1646_014:0351b05": "又說二力。思力修力。思力即是持戒。修力是",
    "T32n1646_014:0351b06": "道。先思惟籌量破戒罪過持戒利益。故能持",
    "T32n1646_014:0351b07": "戒後得道已自然離惡。又說戒為菩提樹",
    "T32n1646_014:0351b08": "根。無根則無樹故須淨戒。又法應爾。若",
    "T32n1646_014:0351b09": "無持戒則無禪定。猶如治病藥法。所須如",
    "T32n1646_014:0351b10": "是治煩惱病。若無持戒則法藥不具。又說",
    "T32n1646_014:0351b11": "淨持戒者則心不悔。乃至離欲心得解脫。",
    "T32n1646_014:0351b12": "是諸功德皆由持戒。故名定具。又有業障",
    "T32n1646_014:0351b13": "煩惱障。是二障果名為報障。若淨持戒則",
    "T32n1646_014:0351b14": "無此三障。若心無障則能成定。又淨持戒",
    "T32n1646_014:0351b15": "者不敗壞故必至泥洹。如恒水中材。又淨",
    "T32n1646_014:0351b16": "持戒故能安立。持戒能遮不善身口業。禪定",
    "T32n1646_014:0351b17": "能遮不善意業。如是遮諸煩惱。得真實智",
    "T32n1646_014:0351b18": "則畢竟斷。又道品樓觀以戒為柱。禪定心城",
    "T32n1646_014:0351b19": "以戒為郭。度生死河以戒為橋樑。入善",
    "T32n1646_014:0351b20": "人眾以戒為印。八直聖田戒為壃畔。如",
    "T32n1646_014:0351b21": "田無畔水則不住。如是若無淨戒則定水",
    "T32n1646_014:0351b22": "不住。問曰。云何名淨持戒。答曰。若行者深",
    "T32n1646_014:0351b23": "心不樂為惡。非畏後世及惡名等。名淨",
    "T32n1646_014:0351b24": "持戒。又行者以心淨故持戒清淨。如七婬",
    "T32n1646_014:0351b25": "欲經中說。身雖不犯心不淨故戒亦不淨。",
    "T32n1646_014:0351b26": "又破戒因緣是諸煩惱。若能制伏為淨持戒。",
    "T32n1646_014:0351b27": "又聲聞持戒但為泥洹。求佛道者以大悲",
    "T32n1646_014:0351b28": "心為一切眾生不取戒相。能令此戒如菩",
    "T32n1646_014:0351b29": "提性。如是持戒名曰清淨。善知識者經中",
    "T32n1646_014:0351c01": "說。以二因緣能生正見。一從他聞法。二自",
    "T32n1646_014:0351c02": "正憶念。所從聞法名善知識。問曰。若爾何",
    "T32n1646_014:0351c03": "故但說善知識耶。答曰。經中說。阿難問佛。",
    "T32n1646_014:0351c04": "我宴坐一處作如是念。遇善知識則為得",
    "T32n1646_014:0351c05": "道半因緣也。佛言莫作是語。善知識者。則",
    "T32n1646_014:0351c06": "為得道具足因緣。所以者何。生老病死眾",
    "T32n1646_014:0351c07": "生得我為善知識。則於生老病死皆得解",
    "T32n1646_014:0351c08": "脫。又眾生因善知識。則能增長戒等五法。",
    "T32n1646_014:0351c09": "如裟羅樹。因雪山故五事增長。又佛尚自",
    "T32n1646_014:0351c10": "樂善知識。如初得道時。作如是念。若人",
    "T32n1646_014:0351c11": "無師則無所怖畏。無恭敬心常為惡法所",
    "T32n1646_014:0351c12": "覆。無安隱行。我當以誰為師依誰而住。",
    "T32n1646_014:0351c13": "作是念已遍觀一切無勝己者。即生念",
    "T32n1646_014:0351c14": "言。我所得法因此成佛。當還依此法。梵等",
    "T32n1646_014:0351c15": "諸天亦讚言。爾無勝佛者。一切諸佛皆以",
    "T32n1646_014:0351c16": "法為師。又善知識猶如明燈。有目無燈則",
    "T32n1646_014:0351c17": "不能見。如是行者雖有福德利根因緣。無",
    "T32n1646_014:0351c18": "善知識則無所益。問曰。何者是善知識。答",
    "T32n1646_014:0351c19": "曰。隨能令人增長善法名善知識。又一切",
    "T32n1646_014:0351c20": "善人住正法者。皆是天人世間善知識也。",
    "T32n1646_014:0351c21": "守護根門者。謂正憶念。行者不可閉目不",
    "T32n1646_014:0351c22": "視。但應一心正念現前。又名正慧。以此",
    "T32n1646_014:0351c23": "正慧能壞前緣。壞前緣故能不取相。不",
    "T32n1646_014:0351c24": "受相故不隨假名。若不守諸根以取相",
    "T32n1646_014:0351c25": "故。諸煩惱生。流於五根即破戒等善法。若",
    "T32n1646_014:0351c26": "能守根門則戒等堅固。飲食知量者。不",
    "T32n1646_014:0351c27": "為色力婬欲貪味故食。為濟身故。問曰。",
    "T32n1646_014:0351c28": "行者何故為濟身耶。答曰。為修善法故。",
    "T32n1646_014:0351c29": "若離善法則無道。無道則無離苦。若人",
    "T32n1646_014:0352a01": "不為修善故食。則唐養怨賊亦壞施主福。",
    "T32n1646_014:0352a02": "損人供養。如是不應食人之食。問曰。飲食",
    "T32n1646_014:0352a03": "以何為量。答曰。隨能濟身是名為量。問",
    "T32n1646_014:0352a04": "曰。應食何食。答曰。若食不增冷熱等身病",
    "T32n1646_014:0352a05": "貪恚等心病。是則應食。是食亦應隨時。若",
    "T32n1646_014:0352a06": "知此食於此時能增冷熱貪恚等病。則不",
    "T32n1646_014:0352a07": "應食。問曰。諸外道言。若食淨食則能得淨",
    "T32n1646_014:0352a08": "福。謂隨意所嗜色香味觸。水灑呪願然後乃",
    "T32n1646_014:0352a09": "食。是名為淨。此事云何。答曰。飲食無有",
    "T32n1646_014:0352a10": "決定淨者。所以者何。若以殘食為不淨者。",
    "T32n1646_014:0352a11": "一切飲食無非殘者。如乳為犢殘。蜜為蜂",
    "T32n1646_014:0352a12": "殘。水為虫殘花為蜂殘。果為鳥殘如是",
    "T32n1646_014:0352a13": "等。又此身從不淨生。體性不淨不淨充滿。",
    "T32n1646_014:0352a14": "飲食先是不淨。後入身中無一淨者。但以",
    "T32n1646_014:0352a15": "倒惑妄謂為淨。問曰。若都無淨則與旃陀",
    "T32n1646_014:0352a16": "羅等有何差別。答曰。又以不殺不盜不",
    "T32n1646_014:0352a17": "邪命等。如法得食以觀食過。智慧水灑然",
    "T32n1646_014:0352a18": "後乃食。非但水灑便名為淨。初夜後夜損睡",
    "T32n1646_014:0352a19": "眠者。行者知事由勤成故不睡眠。又見",
    "T32n1646_014:0352a20": "睡眠空無所得。若汝以睡眠為樂。此樂少",
    "T32n1646_014:0352a21": "弊不足言也。又行者不樂煩惱同處。如人",
    "T32n1646_014:0352a22": "不樂與怨賊住世。豈有人於賊陣中而",
    "T32n1646_014:0352a23": "當睡寐。故不睡眠。問曰。睡眠強來云何除",
    "T32n1646_014:0352a24": "遣。答曰。是人得佛法味。深心歡喜故能除",
    "T32n1646_014:0352a25": "遣。又念生死中老病死過。心則怖畏故不睡",
    "T32n1646_014:0352a26": "眠。又行者見得人身諸根具足得值佛法",
    "T32n1646_014:0352a27": "能別好醜是為甚難。今不求度何時當得",
    "T32n1646_014:0352a28": "解脫。故勤精進以除睡眠。",
    "T32n1646_014:0352a29": "惡覺品第一百八十二",
    "T32n1646_014:0352b01": "具足善覺者。若人雖不睡眠而起不善覺。",
    "T32n1646_014:0352b02": "所謂欲覺瞋覺惱覺。若親里覺國土覺不死",
    "T32n1646_014:0352b03": "覺利他覺輕他覺等。寧當睡眠勿起此等",
    "T32n1646_014:0352b04": "諸不善覺。應當正念出等善覺。所謂出覺不",
    "T32n1646_014:0352b05": "瞋惱覺。八大人覺。欲覺者謂依欲生覺。",
    "T32n1646_014:0352b06": "於五欲中見有利樂。是名欲覺。為衰惱",
    "T32n1646_014:0352b07": "眾生是名瞋覺惱覺。行者不應念此三覺。",
    "T32n1646_014:0352b08": "所以者何。念此三覺則得重罪。又先已說",
    "T32n1646_014:0352b09": "貪等過患。以此過患故不應念。問曰。何故",
    "T32n1646_014:0352b10": "不說癡等覺耶。答曰。是三惡覺次第而生。",
    "T32n1646_014:0352b11": "餘煩惱不如是。行者或念五欲故生貪覺。",
    "T32n1646_014:0352b12": "不得所貪故生瞋恚。瞋成名惱。是故不",
    "T32n1646_014:0352b13": "說癡等。又癡所成果所謂貪恚。若從貪恚",
    "T32n1646_014:0352b14": "生不善業。此三覺名不善業因。如經中說。",
    "T32n1646_014:0352b15": "如有土封夜則煙出晝則火然。煙則是覺",
    "T32n1646_014:0352b16": "火名為業。親里覺者。由親里故起諸憶念。",
    "T32n1646_014:0352b17": "欲令親里得安隱樂。若念衰惱則生愁憂。",
    "T32n1646_014:0352b18": "若念與親里種種同事。名親里覺。行者不",
    "T32n1646_014:0352b19": "應憶念此覺。所以者何。本出家時。已捨親",
    "T32n1646_014:0352b20": "里。今依此覺則非所宜。又若出家人還念",
    "T32n1646_014:0352b21": "親里。則唐捨家屬空無所成。以愛親里",
    "T32n1646_014:0352b22": "故生貪著。貪著故守護。守護因緣鞭杖等業",
    "T32n1646_014:0352b23": "次第而起。是故不應生親里覺。又與親里",
    "T32n1646_014:0352b24": "和合則不能增長善法。又行者當念一切",
    "T32n1646_014:0352b25": "眾生生死流轉無非親里何故偏著。又生死",
    "T32n1646_014:0352b26": "中為親里故憂悲啼哭淚成大海。今復貪著",
    "T32n1646_014:0352b27": "則苦無窮已。又眾生以利益因緣便相親",
    "T32n1646_014:0352b28": "愛。無有決定。又念親里者是愚癡相。世間",
    "T32n1646_014:0352b29": "愚人未有自利。而欲利他。若念親里則",
    "T32n1646_014:0352c01": "少自利。以此等故行者不應起親里覺。",
    "T32n1646_014:0352c02": "國土覺者。行者生念。某處國土豐樂安隱。",
    "T32n1646_014:0352c03": "當往到彼可得安樂。又心輕躁欲遍遊觀。",
    "T32n1646_014:0352c04": "行者不應起如是覺。所以者何。一切國土",
    "T32n1646_014:0352c05": "皆有過惡。有國大寒有國大熱。有國多",
    "T32n1646_014:0352c06": "險有國多病。有國多盜賊。有如是等種",
    "T32n1646_014:0352c07": "種諸過故不應念。又輕躁者則失禪定。隨",
    "T32n1646_014:0352c08": "所樂處能增善法則名為好。何用遍觀諸",
    "T32n1646_014:0352c09": "國土耶。一切國土但可遠聞。到不必稱。以",
    "T32n1646_014:0352c10": "世間人多過言故。有遊諸國者受種種苦。",
    "T32n1646_014:0352c11": "又身是苦因。持此苦因隨所至處則受諸",
    "T32n1646_014:0352c12": "苦。又受苦樂皆由業因。雖復遠去亦無",
    "T32n1646_014:0352c13": "所益。是故不應起國土覺。不死覺者。行者",
    "T32n1646_014:0352c14": "作如是念。我徐當修道。先當讀誦修多羅",
    "T32n1646_014:0352c15": "比尼阿毘曇雜藏菩薩藏。廣綜外典多畜",
    "T32n1646_014:0352c16": "弟子。牽引善人供養四塔。勸化眾生令",
    "T32n1646_014:0352c17": "大布施。後當修道名不死覺。行者不應起",
    "T32n1646_014:0352c18": "如是念。所以者何。死時不定不可豫知。",
    "T32n1646_014:0352c19": "若營餘事中則命盡不得修道。後將死時",
    "T32n1646_014:0352c20": "心悔憂惱。我唐養此身空無所得。與畜生",
    "T32n1646_014:0352c21": "同死。如經中說。凡夫應二十種自折伏心。",
    "T32n1646_014:0352c22": "謂如是念。我但形服異俗空無所得。乃至",
    "T32n1646_014:0352c23": "當以不調至死。又智者不作所不應作。如",
    "T32n1646_014:0352c24": "法句中說。不應作不作。應作則常作。憶念安",
    "T32n1646_014:0352c25": "慧心諸漏則得盡。又經中說。未得四諦者",
    "T32n1646_014:0352c26": "方便為欲得。當勤加精進甚於救頭然。是",
    "T32n1646_014:0352c27": "故不應起不死覺。又不死覺是愚癡氣。何有",
    "T32n1646_014:0352c28": "智者知命無常如條上露而能保一念。又",
    "T32n1646_014:0352c29": "經中說。佛問諸比丘。汝等云何修習死想。",
    "T32n1646_014:0353a01": "有答佛言。我不保七歲。或言六歲。如是",
    "T32n1646_014:0353a02": "轉減乃至須臾。佛言。汝等皆是放逸修死",
    "T32n1646_014:0353a03": "想也。有一比丘偏袒白佛言。我於出息不",
    "T32n1646_014:0353a04": "保還入。入息不保還出。佛言。善哉善哉。汝",
    "T32n1646_014:0353a05": "真修死想。是故不應起不死覺。利他覺者。",
    "T32n1646_014:0353a06": "於非親里中欲令得利。若作是念。令某",
    "T32n1646_014:0353a07": "富貴安樂能行布施。某則不及。行者不應",
    "T32n1646_014:0353a08": "起如是覺。所以者何。不以念故便能令他",
    "T32n1646_014:0353a09": "得苦樂也。但自以此壞亂定心。問曰。欲",
    "T32n1646_014:0353a10": "令他利非慈心耶。答曰。行者求道應念",
    "T32n1646_014:0353a11": "第一義。利謂無常等。是中雖少有福。以能",
    "T32n1646_014:0353a12": "妨道利少過多。亂定心故。若以散心念",
    "T32n1646_014:0353a13": "利他人。則不能見貪著過患。故不應念。",
    "T32n1646_014:0353a14": "輕他覺者。行者若念此人種姓形色富貴伎",
    "T32n1646_014:0353a15": "能。及持戒利根禪定智慧等皆不如我。行",
    "T32n1646_014:0353a16": "者不應起如是覺。所以者何。一切萬物皆",
    "T32n1646_014:0353a17": "無常故。若上中下有何差別。又此人身髮",
    "T32n1646_014:0353a18": "毛爪齒皆名不淨。等無有異。又老病死等",
    "T32n1646_014:0353a19": "衰惱亦同。又一切眾生內外苦惱皆等無異。",
    "T32n1646_014:0353a20": "又凡夫富貴是罪因緣。又富貴不久還為貧",
    "T32n1646_014:0353a21": "賤。是故不應起輕他覺。又此憍慢是無明",
    "T32n1646_014:0353a22": "分。智者云何當起此覺。◎",
    "T32n1646_014:0353a23": "◎善覺品第一百八十三",
    "T32n1646_014:0353a24": "出覺者。心樂遠離。若離五欲。及色無色界。",
    "T32n1646_014:0353a25": "樂此遠離故名出覺。此遠離樂。無諸苦故。",
    "T32n1646_014:0353a26": "隨貪著有苦。無貪著則樂。於諸覺中二",
    "T32n1646_014:0353a27": "覺名樂。謂無瞋覺。無惱覺。所以者何。此二",
    "T32n1646_014:0353a28": "覺名安隱覺。如如來品中說。如來常有二",
    "T32n1646_014:0353a29": "覺現前。謂安隱覺。及遠離覺。安隱覺者。即是",
    "T32n1646_014:0353b01": "不瞋惱覺。遠離覺者。即是出覺。又念此三",
    "T32n1646_014:0353b02": "覺則福增長。亦能成心定。又心得清淨。又",
    "T32n1646_014:0353b03": "念此三覺能障諸纏。諸纏斷故速能證斷。",
    "T32n1646_014:0353b04": "又行者以樂遠離多集善法。故能速得解",
    "T32n1646_014:0353b05": "脫。八大人覺者。佛法中若少欲者能得利益。",
    "T32n1646_014:0353b06": "非多欲者。知足者遠離者精進者正憶者定",
    "T32n1646_014:0353b07": "心者智慧者無戲論者能得利益。非戲論",
    "T32n1646_014:0353b08": "者是名為八。少欲行者為修道故必欲所",
    "T32n1646_014:0353b09": "須。但不多求餘無用物。是名少欲。知足者。",
    "T32n1646_014:0353b10": "有人若以因緣若為持戒若令他人心得",
    "T32n1646_014:0353b11": "清淨。是故少取而心不以為足。若人少取心",
    "T32n1646_014:0353b12": "以為足。是名知足。有人雖取少物而求好",
    "T32n1646_014:0353b13": "者。是名少欲非知足也。若趣得少物是",
    "T32n1646_014:0353b14": "名知足。問曰。若取所須名少欲者。一切",
    "T32n1646_014:0353b15": "眾生皆名少欲。以其各有所須故。答曰。行",
    "T32n1646_014:0353b16": "者以不著心取但為用故。故不多取。不",
    "T32n1646_014:0353b17": "如世人為嚴飾名聞長取多物。問曰。行者",
    "T32n1646_014:0353b18": "何故少欲知足。答曰。於守護等中見有過",
    "T32n1646_014:0353b19": "患。又畜無用物是愚癡相。又出家人不應",
    "T32n1646_014:0353b20": "積聚與白衣同。以此過故少欲知足。又行",
    "T32n1646_014:0353b21": "者若不少欲知足。則貪心漸增。為財利故",
    "T32n1646_014:0353b22": "求不應求。為貪樂財利終無安隱。以深",
    "T32n1646_014:0353b23": "著故。又是人出家為遠離樂。以貪利故忘",
    "T32n1646_014:0353b24": "其所為。又亦不能捨諸煩惱。所以者何。外",
    "T32n1646_014:0353b25": "物尚不能捨。況內法耶。又見利養是衰惱",
    "T32n1646_014:0353b26": "因如雹害禾。是故常習少欲知足。又見施",
    "T32n1646_014:0353b27": "物難償。如負債不償。後受苦惱。又見利",
    "T32n1646_014:0353b28": "養是諸佛等善人所棄。如佛說。我不近利",
    "T32n1646_014:0353b29": "養。利養勿近我。又此行者善法充足。故捨",
    "T32n1646_014:0353c01": "利養。如佛說。諸天尚不能得出樂離樂寂",
    "T32n1646_014:0353c02": "滅樂真智樂如我所得。故捨利養。又如舍",
    "T32n1646_014:0353c03": "利弗說。我善修無相。持空三昧觀一切外",
    "T32n1646_014:0353c04": "萬物。視之如涕唾。又行者不見受欲有厭",
    "T32n1646_014:0353c05": "足者。如飲醎水不能除渴。是故勤求智",
    "T32n1646_014:0353c06": "慧為足。又見多欲者。常發願求多得少。",
    "T32n1646_014:0353c07": "故常有苦。又見乞求者人所輕賤。不加敬",
    "T32n1646_014:0353c08": "仰如少欲者。又出家多求非其所應。人與",
    "T32n1646_014:0353c09": "不取則是所宜。是故應行少欲知足。遠離",
    "T32n1646_014:0353c10": "者。若於在家出家人中行身遠離。於諸煩",
    "T32n1646_014:0353c11": "惱行心遠離。是名遠離。問曰。行者何故遠",
    "T32n1646_014:0353c12": "離。答曰。諸出家人。雖未得道以遠離為",
    "T32n1646_014:0353c13": "樂。諸白衣等處在女色憒閙之中。終無安",
    "T32n1646_014:0353c14": "樂。又若遠離則心易寂滅。如水不擾自然",
    "T32n1646_014:0353c15": "澄清。故行遠離。又此遠離法為恒沙等諸",
    "T32n1646_014:0353c16": "佛所讚。何以知之。佛見比丘近聚落宴",
    "T32n1646_014:0353c17": "坐。心則不悅。又見比丘空處睡臥佛則心",
    "T32n1646_014:0353c18": "喜。所以者何。近聚宴坐多諸因緣散亂定",
    "T32n1646_014:0353c19": "心。令應得不得應證不證。空處睡臥雖",
    "T32n1646_014:0353c20": "小懈怠。若起求定則散心能攝。攝心能得",
    "T32n1646_014:0353c21": "解脫。又因取相故起貪等煩惱。空處無色",
    "T32n1646_014:0353c22": "等相煩惱易斷。如火無薪則自然滅。又經",
    "T32n1646_014:0353c23": "中說。若比丘樂於眾住樂雜言說。不離眾",
    "T32n1646_014:0353c24": "故尚不能得愛緣解脫。何況能得不壞解",
    "T32n1646_014:0353c25": "脫。遠離行者。必能俱證。又如燈離風則能",
    "T32n1646_014:0353c26": "明照。行者如是。遠離行故能逮真智。精進",
    "T32n1646_014:0353c27": "者行者若行正勤。斷不善法修集善法。是",
    "T32n1646_014:0353c28": "中勤行故名精進。如是則能得佛法利。所",
    "T32n1646_014:0353c29": "以者何。以集善法日日增長。如憂鉢羅鉢",
    "T32n1646_014:0354a01": "頭摩等隨水增長。懈怠行者。猶如木杵從",
    "T32n1646_014:0354a02": "初成來日日減盡。又精進者。以得利故心",
    "T32n1646_014:0354a03": "常歡樂。懈怠行者。惡法覆心恒懷苦惱。又",
    "T32n1646_014:0354a04": "精進者。於念念中善法常增長無有減損。",
    "T32n1646_014:0354a05": "又深行精進得最勝處。謂諸佛道。如經中",
    "T32n1646_014:0354a06": "佛語阿難。深修精進能至佛道。又精進",
    "T32n1646_014:0354a07": "者定心易得。又鈍根精進尚於生死速得",
    "T32n1646_014:0354a08": "解脫。利根懈怠則不能得。又所有今世後",
    "T32n1646_014:0354a09": "世世間出世間利。皆因精進。一切世間所",
    "T32n1646_014:0354a10": "有衰惱皆因懈怠。如是見懈怠過精進利",
    "T32n1646_014:0354a11": "益。故念精進。正憶者常於身受心法修正",
    "T32n1646_014:0354a12": "安慧。問曰。念此四法得何等利。答曰。",
    "T32n1646_014:0354a13": "惡不善法不來入心。如善守備則惡人不",
    "T32n1646_014:0354a14": "入。又如瓶滿更不受水。此人如是善法充",
    "T32n1646_014:0354a15": "滿不容諸惡。又若修此正憶。則攝解脫分",
    "T32n1646_014:0354a16": "一切善法。如飲海水則飲眾流。以一切水",
    "T32n1646_014:0354a17": "在大海故。又修此正憶名住自在行處。",
    "T32n1646_014:0354a18": "煩惱魔民所不能壞。如鷹鵽喻。又此人心",
    "T32n1646_014:0354a19": "安住難動。如圓瓶入制。又此人不久當得",
    "T32n1646_014:0354a20": "利益。如比丘尼經中說。諸比丘尼問阿難",
    "T32n1646_014:0354a21": "言。大德。我等善修念處覺異於本。阿難言。",
    "T32n1646_014:0354a22": "善此法應爾定心者若習定心得微妙利。",
    "T32n1646_014:0354a23": "如經中說。修定心者能如實知。又以此人",
    "T32n1646_014:0354a24": "身得過人法。謂身出水火飛行自在等。又",
    "T32n1646_014:0354a25": "此人得樂。乃至諸天及梵王等所不能及。",
    "T32n1646_014:0354a26": "又此人名為所應為不應為者則不為也。",
    "T32n1646_014:0354a27": "又善修習定。則善法常增。又修習定者後",
    "T32n1646_014:0354a28": "心不悔。是人名為得出家果。亦名順佛教",
    "T32n1646_014:0354a29": "者。不如餘人空受供養。是人能報施福。",
    "T32n1646_014:0354b01": "餘人不能。又此定心法諸佛賢聖皆所親近。",
    "T32n1646_014:0354b02": "又能堪受一切善法。又若定能成則得聖",
    "T32n1646_014:0354b03": "道。若不能成則生淨天。謂色無色界。所",
    "T32n1646_014:0354b04": "以者何。以布施等不能得如是事。謂能究",
    "T32n1646_014:0354b05": "竟不造諸惡。如經中說。若小兒從生習慈",
    "T32n1646_014:0354b06": "能起惡心思惡事不。不也世尊。此皆是定",
    "T32n1646_014:0354b07": "力。又定心名真智慧因。真智慧能盡諸行。",
    "T32n1646_014:0354b08": "諸行盡故諸苦惱滅。又行者於一切世間出",
    "T32n1646_014:0354b09": "世間事。應念即辦不勞加功。餘人尚不能",
    "T32n1646_014:0354b10": "發心量其所得。故說定心能獲利益。智慧",
    "T32n1646_014:0354b11": "者智者心中不生煩惱。若生即滅。如一渧",
    "T32n1646_014:0354b12": "水墮熱鐵上。又智者心不起諸想。若起即",
    "T32n1646_014:0354b13": "滅。如條上露見日則晞。又若有智眼能觀",
    "T32n1646_014:0354b14": "佛法。如有目者日能為用。又智者名得佛",
    "T32n1646_014:0354b15": "法分。如所生子得父財分。又智慧者名曰",
    "T32n1646_014:0354b16": "有命。餘則名死。又智慧者名真道人。能知",
    "T32n1646_014:0354b17": "道故。又智者知佛法味。如舌根不壞能別",
    "T32n1646_014:0354b18": "五味。又智慧者。於佛法中心定不動。猶",
    "T32n1646_014:0354b19": "若石山風不能動。又智慧者名信。以得",
    "T32n1646_014:0354b20": "四信不隨他故。又得聖慧根名佛弟子。餘",
    "T32n1646_014:0354b21": "人名外凡夫。故說智者能得利益。無戲論",
    "T32n1646_014:0354b22": "者。若一異論名為戲論。如阿難問舍利弗。",
    "T32n1646_014:0354b23": "若六觸入離欲滅盡更有餘耶。舍利弗言。",
    "T32n1646_014:0354b24": "六觸入離欲盡滅已若有餘是不可論。而",
    "T32n1646_014:0354b25": "汝論耶。若無亦有亦無非有非無。問答亦爾。",
    "T32n1646_014:0354b26": "問曰。是事何故不可論耶。答曰。此問實我",
    "T32n1646_014:0354b27": "法若一若異。是故不答。我無決定。但五陰",
    "T32n1646_014:0354b28": "中假名字說。若以有無等答。即墮斷常。若",
    "T32n1646_014:0354b29": "以因緣說我。即非戲論。又若人見眾生",
    "T32n1646_014:0354c01": "空法空則無戲論。故說無戲論者得佛法",
    "T32n1646_014:0354c02": "利。是名具足善覺。",
    "T32n1646_014:0354c03": "後五定具品第一百八十四",
    "T32n1646_014:0354c04": "具善信解者。行者若能好樂泥洹。憎惡生",
    "T32n1646_014:0354c05": "死名善信解。如是信解速得解脫。又樂泥",
    "T32n1646_014:0354c06": "洹者心無所著。有樂泥洹則無怖畏。所以",
    "T32n1646_014:0354c07": "者何。若凡夫心念泥洹。即生驚怖。我當永",
    "T32n1646_014:0354c08": "失。問曰。何因緣故信解泥洹。答曰。行者見",
    "T32n1646_014:0354c09": "世間無常苦空無我。則於泥洹生寂滅想。",
    "T32n1646_014:0354c10": "又此人本性煩惱輕微。聞說泥洹則心信",
    "T32n1646_014:0354c11": "樂。又若從善師若讀經書。聞生死過患。如",
    "T32n1646_014:0354c12": "無始經及五天使等諸經中說。則厭離生死",
    "T32n1646_014:0354c13": "信樂泥洹。具行者分者。如經中說。五行",
    "T32n1646_014:0354c14": "者分。一謂有信。二謂心不諂曲。三謂少病。四",
    "T32n1646_014:0354c15": "曰精進。五名智慧。有信名於三寶四諦心",
    "T32n1646_014:0354c16": "無疑悔。無疑悔故能速成定。又有信者心",
    "T32n1646_014:0354c17": "多喜。故能速成定。又信者心調易攝。故",
    "T32n1646_014:0354c18": "疾得定。問曰。若由定生慧。後能斷疑。今云",
    "T32n1646_014:0354c19": "何先定已說無疑。答曰。以多聞故能斷所",
    "T32n1646_014:0354c20": "疑。非得定故。又生深信家。與信者同事",
    "T32n1646_014:0354c21": "常修信心。雖未得定而能不疑如是等。不",
    "T32n1646_014:0354c22": "諂曲者。以質直心無所隱藏。是則易度。",
    "T32n1646_014:0354c23": "如人向醫具說病狀則易救療。少病者。能",
    "T32n1646_014:0354c24": "初夜後夜精進不息。若多疾病則妨行道。",
    "T32n1646_014:0354c25": "精進者。為求道故常勤精進。如攢燧不息",
    "T32n1646_014:0354c26": "則疾得火。智慧者。以有智故四事得果。",
    "T32n1646_014:0354c27": "所謂聖道。問曰。念處等法亦名行者分。何故",
    "T32n1646_014:0354c28": "但說此五法耶。答曰。雖俱是分此法最勝。",
    "T32n1646_014:0354c29": "是行者所須。是以獨說。亦離一切惡集",
    "T32n1646_014:0355a01": "一切善。名行者分。如瞿尼沙經中說。具解",
    "T32n1646_014:0355a02": "脫處者。謂五解脫處。一者若佛及尊勝比",
    "T32n1646_014:0355a03": "丘。為之說法。隨其所聞則能通達語言",
    "T32n1646_014:0355a04": "義趣。以通達故心生歡喜。歡喜則身猗。身",
    "T32n1646_014:0355a05": "猗則受樂。受樂則心攝。是初解脫處。行者",
    "T32n1646_014:0355a06": "住此解脫處。故憶念堅強心則攝定。諸漏盡",
    "T32n1646_014:0355a07": "皆滅必得泥洹。二者善諷誦經。三者為他",
    "T32n1646_014:0355a08": "說法。四者獨處思量諸法。五者善取定相。",
    "T32n1646_014:0355a09": "謂九相等。皆如上說。問曰。佛及尊勝比丘。",
    "T32n1646_014:0355a10": "何故為此行者說法。答曰。以堪受法能",
    "T32n1646_014:0355a11": "獲大利。是故為說。又此比丘因佛出家。諸",
    "T32n1646_014:0355a12": "根純熟故為說法。尊勝比丘以同所業故",
    "T32n1646_014:0355a13": "為說法。又此行者必須聞法。是故為說。又",
    "T32n1646_014:0355a14": "此人有淨戒等功德成熟。猶如完器堪任",
    "T32n1646_014:0355a15": "受盛。故為說法。此名三慧。通達語言是多",
    "T32n1646_014:0355a16": "聞慧。通達義趣是思惟慧。從此二慧能",
    "T32n1646_014:0355a17": "生心喜。乃至攝心生如實智。是名修慧。此",
    "T32n1646_014:0355a18": "三慧有三種果。謂厭離解脫。又聞法讀誦為",
    "T32n1646_014:0355a19": "人說法。是多聞慧。思量諸法名思惟慧。",
    "T32n1646_014:0355a20": "善取定相是名修慧。問曰。心解脫漏盡是",
    "T32n1646_014:0355a21": "二有何差別。答曰。以定遮煩惱故說心解",
    "T32n1646_014:0355a22": "脫。永斷煩惱故說漏盡。問曰。若持戒等法",
    "T32n1646_014:0355a23": "亦是解脫處。如說持戒則心不悔。心不悔",
    "T32n1646_014:0355a24": "則歡喜等。或因施等亦得解脫。何故但說",
    "T32n1646_014:0355a25": "此五法耶。答曰。以勝故獨說。又問。此法有",
    "T32n1646_014:0355a26": "何勝耶。答曰。是解脫近因。戒等以遠故不",
    "T32n1646_014:0355a27": "說。又問。云何知是近因。答曰。行者聞法。",
    "T32n1646_014:0355a28": "知陰界入等但眾法和合中無我。故則破假",
    "T32n1646_014:0355a29": "名。破假名即是解脫。故名近因。又經中說。",
    "T32n1646_014:0355b01": "多聞功德謂不隨他教。心易攝等。亦以此",
    "T32n1646_014:0355b02": "故知是近因。又佛法有大功德。能滅煩惱",
    "T32n1646_014:0355b03": "至泥洹等。於此寂滅法中。若聽若誦若自",
    "T32n1646_014:0355b04": "思量則速解脫。故名近因。又施得大富。持",
    "T32n1646_014:0355b05": "戒尊貴多聞得智。以智慧故得盡諸漏。不",
    "T32n1646_014:0355b06": "以富貴故知近因。又舍利弗等稱大智者。",
    "T32n1646_014:0355b07": "皆由多聞。問曰。若以多聞心易攝者。阿",
    "T32n1646_014:0355b08": "難何故初中後夜不得解脫。答曰。阿難頭未",
    "T32n1646_014:0355b09": "到枕。即得解脫。是故數在希有法中何故",
    "T32n1646_014:0355b10": "不速。又阿難於此夜中精進小過。以疲極",
    "T32n1646_014:0355b11": "故不得解脫。又阿難自誓。我於今夜必得",
    "T32n1646_014:0355b12": "漏盡。亦如菩薩於道場自誓。誰有此力。",
    "T32n1646_014:0355b13": "如阿難者皆是多聞之力。無障礙者。所謂三",
    "T32n1646_014:0355b14": "障。業障報障煩惱障。若人無此三障則不",
    "T32n1646_014:0355b15": "墮難處。若離諸難則堪受道。又此人名",
    "T32n1646_014:0355b16": "具足四輪。謂好國土依止善人自發正願。",
    "T32n1646_014:0355b17": "先世福德。又能成就四須陀洹分。謂親近",
    "T32n1646_014:0355b18": "善人喜聽正法。自正憶念能隨法行。又能",
    "T32n1646_014:0355b19": "棄捨貪等三法。如經中說。不斷三法則不",
    "T32n1646_014:0355b20": "能度老病死。不著者不著此岸。不著彼",
    "T32n1646_014:0355b21": "岸不沒中流。不出陸地不為人取及非",
    "T32n1646_014:0355b22": "人取。不入洄澓不自腐爛。此岸謂內六",
    "T32n1646_014:0355b23": "入。彼岸謂外六入。中流謂貪喜。陸地謂我",
    "T32n1646_014:0355b24": "慢。人取謂與在家出家和合。非人取謂持",
    "T32n1646_014:0355b25": "戒為生天上。洄澓謂返戒。腐爛謂破重",
    "T32n1646_014:0355b26": "禁。若人於內入計我。即於外入生我所",
    "T32n1646_014:0355b27": "心。從內外入生貪喜。故即於中沒。從此則",
    "T32n1646_014:0355b28": "生我慢。所以者何。若人著身受有樂故。人",
    "T32n1646_014:0355b29": "來輕毀則生憍慢。如是以我我所貪喜我",
    "T32n1646_014:0355c01": "慢亂其心。故能成餘事。問曰。此喻中以何",
    "T32n1646_014:0355c02": "為水。若以八直聖道為水。則不應以內",
    "T32n1646_014:0355c03": "外六入為岸。貪喜等為中流。亦不應有",
    "T32n1646_014:0355c04": "洄澓腐爛。若以貪愛為水。云何隨此得",
    "T32n1646_014:0355c05": "至泥洹。答曰。以八直聖道為水。譬喻不",
    "T32n1646_014:0355c06": "必令盡相似。如此木若離八難必至大海。",
    "T32n1646_014:0355c07": "比丘如是離諸流難則隨八聖道水流入",
    "T32n1646_014:0355c08": "泥洹。如言乳如貝。但取其色不取堅軟。",
    "T32n1646_014:0355c09": "言面如月但取盛滿不取形也。又行者出",
    "T32n1646_014:0355c10": "聖道已著內外入。不如此木即於水中著",
    "T32n1646_014:0355c11": "此彼岸腐爛等也。有論師言。如恒河水必",
    "T32n1646_014:0355c12": "至大海。如是八聖道必至泥洹。故以為",
    "T32n1646_014:0355c13": "喻。如是略說十一定具。若有此法自然得",
    "T32n1646_014:0355c14": "定。",
    "T32n1646_014:0355c15": "出入息品第一百八十五",
    "T32n1646_014:0355c16": "阿那波那十六行。謂念出入息若長若短。念",
    "T32n1646_014:0355c17": "息遍身除諸身行。覺喜覺樂覺心行。除心",
    "T32n1646_014:0355c18": "行念出入息。覺心令心喜令心攝。令心",
    "T32n1646_014:0355c19": "解脫。念出入息隨無常。觀隨斷離滅觀。",
    "T32n1646_014:0355c20": "念出入息若長若短。問曰。云何名息長短。",
    "T32n1646_014:0355c21": "答曰。如人上山。若擔重疲乏故息短。行者",
    "T32n1646_014:0355c22": "亦爾。在麁心中爾時則短。麁心者所謂躁疾",
    "T32n1646_014:0355c23": "散亂心也。息長者。行者在細心中則息",
    "T32n1646_014:0355c24": "長。所以者何。隨心細故息亦隨細。如即此",
    "T32n1646_014:0355c25": "人疲極止故息則隨細。爾時則長息。遍身",
    "T32n1646_014:0355c26": "者行者信解身虛。則見一切毛孔風行出入。",
    "T32n1646_014:0355c27": "除身行者。行者得境界力心安隱故。麁息則",
    "T32n1646_014:0355c28": "滅。爾時行者具身憶處。覺喜者是人從此",
    "T32n1646_014:0355c29": "定法心生大喜。本雖有喜不能如是。爾",
    "T32n1646_014:0356a01": "時名為覺喜。覺樂者從喜生樂。所以者何。",
    "T32n1646_014:0356a02": "若心得喜身則調適。身調適則得猗樂。如",
    "T32n1646_014:0356a03": "經中說。心喜故身猗。身猗則受樂。覺心行",
    "T32n1646_014:0356a04": "者。見喜過患以能生貪故。貪是心行從",
    "T32n1646_014:0356a05": "心起故。以受中生貪故。見受是心行。除心",
    "T32n1646_014:0356a06": "行者。行者見從受生貪過。除滅故心則安",
    "T32n1646_014:0356a07": "隱。亦滅除麁受。故說除心行。覺心者行者",
    "T32n1646_014:0356a08": "除受味故。見心寂滅不沒不掉。是心或時",
    "T32n1646_014:0356a09": "還沒。爾時令喜。若心還掉爾時令攝。若離",
    "T32n1646_014:0356a10": "二法爾時應捨。故說令心解脫。行者如是",
    "T32n1646_014:0356a11": "心寂定故生無常行。以無常行斷諸煩惱。",
    "T32n1646_014:0356a12": "是名斷行。煩惱斷故心則厭離。是名離行。",
    "T32n1646_014:0356a13": "以心離故得一切滅。是名滅行。如是次第",
    "T32n1646_014:0356a14": "得解脫。故名十六行念出入息。問曰。何故",
    "T32n1646_014:0356a15": "念出入息名為聖行天行梵行學行無學",
    "T32n1646_014:0356a16": "行耶。答曰。風行虛中虛相能速開導壞相。",
    "T32n1646_014:0356a17": "壞相即是空。空即是聖行。故名聖行。為生",
    "T32n1646_014:0356a18": "淨天故名天行。為到寂滅故名梵行。為",
    "T32n1646_014:0356a19": "得學法故名學行。為無學故名無學行。",
    "T32n1646_014:0356a20": "問曰。若觀不淨深厭離身。速得解脫。何用",
    "T32n1646_014:0356a21": "修此十六行耶。答曰。不淨觀未得離欲",
    "T32n1646_014:0356a22": "自惡厭。身心則迷悶。如服藥過則還為病。",
    "T32n1646_014:0356a23": "如是不淨喜生惡厭。如跋求沫河邊諸比",
    "T32n1646_014:0356a24": "丘不淨觀故深生惡厭。飲毒墜高等種種",
    "T32n1646_014:0356a25": "自殺。此行不爾。能得離欲而不生惡厭。故",
    "T32n1646_014:0356a26": "名為勝。又此行易得。自緣身故不淨易失。",
    "T32n1646_014:0356a27": "又此行細微。以能自壞身故。不淨行麁壞",
    "T32n1646_014:0356a28": "骨相難。又此行能破一切煩惱。不淨但破婬",
    "T32n1646_014:0356a29": "欲。所以者何。一切煩惱皆因覺生。念出入",
    "T32n1646_014:0356b01": "息為斷諸覺故。問曰。出入息為屬身。為",
    "T32n1646_014:0356b02": "屬心耶。答曰。亦屬身亦屬心。所以者何。",
    "T32n1646_014:0356b03": "處胎中無。故知由身。若第四禪等及無心",
    "T32n1646_014:0356b04": "者。無故知由心。問曰。息不故起不應由",
    "T32n1646_014:0356b05": "心。所以者何。是息不由意起。如心念餘",
    "T32n1646_014:0356b06": "事息常出入。如食自消如影自轉。非人為",
    "T32n1646_014:0356b07": "也。答曰。息不故起不由憶念。但以眾緣和",
    "T32n1646_014:0356b08": "合故起。若有心則有。無心便無。故知由心。",
    "T32n1646_014:0356b09": "有隨心差別。麁心則短細心則長。又出入",
    "T32n1646_014:0356b10": "息由地由心。若在出入息地。亦有出入息",
    "T32n1646_014:0356b11": "地心。爾時則有出入息地。所謂欲界及三禪。",
    "T32n1646_014:0356b12": "若在出入息地而無出入息地心。及在",
    "T32n1646_014:0356b13": "無心爾時則無。若在無出入息地。爾時亦",
    "T32n1646_014:0356b14": "無。問曰。息起時先出耶先入耶。答曰。生時",
    "T32n1646_014:0356b15": "先出死時後入。出入第四禪亦如是。問曰。",
    "T32n1646_014:0356b16": "是念出入息云何名具足。答曰。行者若得",
    "T32n1646_014:0356b17": "此十六行。爾時名具足。有論師言。以六因",
    "T32n1646_014:0356b18": "緣故名具足。所謂數隨止觀轉緣清淨。數",
    "T32n1646_014:0356b19": "名數出入息從一至十。數有三種。若等若",
    "T32n1646_014:0356b20": "過若減。等謂十數為十。過謂十一數名為",
    "T32n1646_014:0356b21": "十。減名數九為十。隨名行者心隨息出",
    "T32n1646_014:0356b22": "入。觀名行者見息繫身如珠中縷。止名令",
    "T32n1646_014:0356b23": "心住出入息。轉謂轉身緣心令受緣心。現",
    "T32n1646_014:0356b24": "前心法亦爾。清淨名行者離一切煩惱諸",
    "T32n1646_014:0356b25": "難心得清淨。此不必定。所以者何。是諸行",
    "T32n1646_014:0356b26": "中不必要用數隨二法。行者但令心住息",
    "T32n1646_014:0356b27": "中斷諸覺。故若能行十六種名為具足。又",
    "T32n1646_014:0356b28": "此具足相不決定。鈍根所行。於利根者則",
    "T32n1646_014:0356b29": "非具足。問曰。是出入息經中何故說名為",
    "T32n1646_014:0356c01": "食。答曰。若息出入停等。身得快樂。如得美",
    "T32n1646_014:0356c02": "食。益身調適。故名為食。問曰。此十六行中",
    "T32n1646_014:0356c03": "盡念出入息耶。答曰。是人名壞裂五陰方",
    "T32n1646_014:0356c04": "便。若壞裂五陰除假名已。更復何用念出",
    "T32n1646_014:0356c05": "入息。是名身憶。四種憶身故名身憶。問曰。",
    "T32n1646_014:0356c06": "憶緣過去息是現在。何故名憶。答曰。是破",
    "T32n1646_014:0356c07": "假名智以憶名說。諸心數法更相為名。如",
    "T32n1646_014:0356c08": "十想等。亦憶先後所行故名為憶。問曰。長",
    "T32n1646_014:0356c09": "短等中不說聖行。云何無行名憶處耶。經",
    "T32n1646_014:0356c10": "中說。若行者學出入息。若長若短若遍身。",
    "T32n1646_014:0356c11": "若除身行。爾時名身憶處。答曰。是名初方",
    "T32n1646_014:0356c12": "便道。為心清淨故後名斷道。又此中有無",
    "T32n1646_014:0356c13": "常等行。但此經不說。餘經中說。行者於",
    "T32n1646_014:0356c14": "出入息中觀身生相滅相及生滅相。又說",
    "T32n1646_014:0356c15": "觀身無常等。但第四中無常等行具足故",
    "T32n1646_014:0356c16": "說。",
    "T32n1646_014:0356c17": "定難品第一百八十六",
    "T32n1646_014:0356c18": "是定若離障礙諸難。能成大利。定難者。所",
    "T32n1646_014:0356c19": "謂麁喜。如經中說。我生麁喜心難法。行者",
    "T32n1646_014:0356c20": "不應生此麁喜。以有貪著等過亂定心",
    "T32n1646_014:0356c21": "故。問曰。從法生喜云何能令不生。答曰。行",
    "T32n1646_014:0356c22": "者念空則不生喜。以有眾生想故生喜。",
    "T32n1646_014:0356c23": "五陰空無眾生。云何當喜。又行者應作是",
    "T32n1646_014:0356c24": "念。以因緣故種種法生。謂光明等。是中何",
    "T32n1646_014:0356c25": "所喜耶。又行者見所喜法尋皆敗壞。麁喜",
    "T32n1646_014:0356c26": "則滅。又行者更求大事。不以光明等法。",
    "T32n1646_014:0356c27": "為是故不生喜。又行者見滅相利故。不",
    "T32n1646_014:0356c28": "以光明等相為喜。又此行者修習寂滅欲",
    "T32n1646_014:0356c29": "盡煩惱。故不生喜以此等緣能滅麁喜。",
    "T32n1646_014:0357a01": "又有怖畏定難。行者見可怖緣故生怖",
    "T32n1646_014:0357a02": "畏。世間所有可怖畏處行者悉見。於此事",
    "T32n1646_014:0357a03": "中皆應諦觀無常敗壞不應隨也。所以者",
    "T32n1646_014:0357a04": "何。坐禪法中有此因緣見可畏事。不可以",
    "T32n1646_014:0357a05": "此而生怖畏。是事虛妄皆空。如幻能誑凡",
    "T32n1646_014:0357a06": "人非真實也。如是思惟則離怖畏。又依空",
    "T32n1646_014:0357a07": "法則無怖畏。又作是念。我行力故感此異",
    "T32n1646_014:0357a08": "相不應怖畏。又自念。身有戒聞等功德具",
    "T32n1646_014:0357a09": "足。無可加害因緣故不怖畏。又此行者樂",
    "T32n1646_014:0357a10": "道深故。不惜身命何所怖畏。又此人心常",
    "T32n1646_014:0357a11": "處正念。是故怖畏不能得便。又念勇悍相",
    "T32n1646_014:0357a12": "故不怖畏。怖畏是怯弱相。以如是等滅除",
    "T32n1646_014:0357a13": "怖畏。又有不適定難。謂行者有冷熱等病。",
    "T32n1646_014:0357a14": "若疲極失睡。謂因緣故令身不適。有貪",
    "T32n1646_014:0357a15": "憂嫉垢等諸煩惱。令心不適則失禪定。是",
    "T32n1646_014:0357a16": "故行者應自將護身心令其調適。又有異",
    "T32n1646_014:0357a17": "相定難。所謂垢相亦有非垢相能亂禪定。",
    "T32n1646_014:0357a18": "如布施等相。又有不等定難。所謂精進若",
    "T32n1646_014:0357a19": "遲若疾。疾則身心疲極。遲則不取定相。俱",
    "T32n1646_014:0357a20": "退失定。如捉鳥子急則疲極緩則飛去。",
    "T32n1646_014:0357a21": "又如調弦若急若緩俱不成音。又精進若",
    "T32n1646_014:0357a22": "速則難究竟。如佛語阿那律。汝精進過。後",
    "T32n1646_014:0357a23": "當懈怠。所以者何。若精進過則事不成。還",
    "T32n1646_014:0357a24": "墮懈怠。精進若遲事亦不辦。是故不等名",
    "T32n1646_014:0357a25": "為定難。又有無念定難。謂不念善法。設念",
    "T32n1646_014:0357a26": "善法則非所受。又不念定相而念外色。",
    "T32n1646_014:0357a27": "是名不念。行者應一心精進念所受法如",
    "T32n1646_014:0357a28": "擎油鉢。又有顛倒定難。謂多欲人受行慈",
    "T32n1646_014:0357a29": "心。多瞋恚人修習不淨。上二種人觀十二",
    "T32n1646_014:0357b01": "因緣。又沒心中修止。踔心中行精進。是二",
    "T32n1646_014:0357b02": "心中行捨。是名顛倒。又有多語定難。謂多",
    "T32n1646_014:0357b03": "覺觀覺觀是語言因故。又心不樂住。強繫",
    "T32n1646_014:0357b04": "在緣。又有不取相定難。相有三種。所謂止",
    "T32n1646_014:0357b05": "相進相捨相。又有三相謂入定相住相起相。",
    "T32n1646_014:0357b06": "行者不善分別如是等相。故失禪定。又",
    "T32n1646_014:0357b07": "有慢定難若謂我能入定彼不能入。是",
    "T32n1646_014:0357b08": "名憍慢。若謂彼能而我不能。是不如慢。",
    "T32n1646_014:0357b09": "若未得定自謂為得。是增上慢。於不妙定",
    "T32n1646_014:0357b10": "而生妙想。是名邪慢。又貪等法亦名定難。",
    "T32n1646_014:0357b11": "如經中說。若行者一法成就。則不能觀眼",
    "T32n1646_014:0357b12": "無常。所謂貪也。問曰。一切未離欲人皆不",
    "T32n1646_014:0357b13": "能觀眼無常耶。答曰。此言少失。應說現",
    "T32n1646_014:0357b14": "在起貪不能觀眼無常。有成就中亦有",
    "T32n1646_014:0357b15": "差別。有人貪等厚重常來在心則能障定。若",
    "T32n1646_014:0357b16": "薄而不常。則不能為難。又經中說十三惡",
    "T32n1646_014:0357b17": "法皆名定難。十三白法皆是順定。所謂佛",
    "T32n1646_014:0357b18": "言若不斷三法則不能度老病死。謂貪恚",
    "T32n1646_014:0357b19": "癡。若不斷三法則不能斷貪恚癡。謂身見",
    "T32n1646_014:0357b20": "戒取疑。次有三法謂邪念邪行沒心。次有",
    "T32n1646_014:0357b21": "三法謂妄憶不安慧亂心。次有三法謂調戲",
    "T32n1646_014:0357b22": "不守諸根破戒。次有三法謂不信邪戒懈怠。",
    "T32n1646_014:0357b23": "次有三法。謂不喜善人惡聞正法。喜出",
    "T32n1646_014:0357b24": "他過。次有三法。謂不恭敬難可與語。習",
    "T32n1646_014:0357b25": "惡知識。若不斷三法則不能斷不恭敬難",
    "T32n1646_014:0357b26": "與語惡知識。謂無慚無愧放逸。若能斷無",
    "T32n1646_014:0357b27": "慚無愧放逸。則斷不恭敬難與語惡知識。",
    "T32n1646_014:0357b28": "乃至能斷身見戒取疑。則能斷貪恚癡度",
    "T32n1646_014:0357b29": "老病死。是中度老病死。謂無餘涅槃斷貪",
    "T32n1646_014:0357c01": "恚癡。謂阿羅漢果。有餘涅槃斷身見戒取",
    "T32n1646_014:0357c02": "疑。謂三沙門果。斷邪念邪行沒心。謂在",
    "T32n1646_014:0357c03": "煖等達分善根。斷妄憶念不安慧亂心。謂",
    "T32n1646_014:0357c04": "修四憶念處。斷調戲不守諸根破戒。謂受",
    "T32n1646_014:0357c05": "出家戒。斷不喜善人。惡聞正法喜出他",
    "T32n1646_014:0357c06": "過。不信邪戒懈怠不恭敬難可與語習惡",
    "T32n1646_014:0357c07": "知識無慚無愧放逸。謂在家清淨。所以者",
    "T32n1646_014:0357c08": "何。若人獨處為惡不羞。是名無慚。此人於",
    "T32n1646_014:0357c09": "後惡心轉增。眾中為惡亦無所恥。是名",
    "T32n1646_014:0357c10": "無愧。失善法本二白法故。常隨惡法是名",
    "T32n1646_014:0357c11": "放逸。以成就此三惡法故。不受所尊師長",
    "T32n1646_014:0357c12": "教悔。名無恭敬。反悷師教名難與語。如",
    "T32n1646_014:0357c13": "是則遠離師長親近惡人名習惡知識。於",
    "T32n1646_014:0357c14": "此中從無慚生無恭敬。從無愧生難與",
    "T32n1646_014:0357c15": "語。從放逸生習惡知識。故為不信。受邪戒",
    "T32n1646_014:0357c16": "法常為懈怠。習近惡人教令不信。言為",
    "T32n1646_014:0357c17": "惡無報。或聞行惡得報。即便受行雞狗等",
    "T32n1646_014:0357c18": "法。望速畢罪。受行此法不覺有利故生",
    "T32n1646_014:0357c19": "懈怠。以懈怠故不喜善人。謂無真實行",
    "T32n1646_014:0357c20": "正行者。亦惡聞正法。謂行正法皆如邪",
    "T32n1646_014:0357c21": "法無所利益。以心濁故喜出他過。謂他",
    "T32n1646_014:0357c22": "行法皆如自己都無所得。如是不能制",
    "T32n1646_014:0357c23": "煩惱。故心則戲調。以戲調故不攝諸根則",
    "T32n1646_014:0357c24": "能破戒。以破戒故妄生憶念。行不安慧心",
    "T32n1646_014:0357c25": "志散亂便生邪念。生邪念故便行邪道。行",
    "T32n1646_014:0357c26": "邪道時不得利。故心則迷沒。心不明故不",
    "T32n1646_014:0357c27": "斷三結。不斷三結故。不能斷貪等煩惱",
    "T32n1646_014:0357c28": "病等諸衰。與此相違名為白法。又有愁憂",
    "T32n1646_014:0357c29": "定難。行者生念。我於爾所年月歲數。不",
    "T32n1646_014:0358a01": "能得定故生愁憂。又貪著喜味亦是定難。",
    "T32n1646_014:0358a02": "又有不樂定難。雖得好處善師等緣心亦",
    "T32n1646_014:0358a03": "不樂。又貪等諸蓋皆名定難。取要言之。乃",
    "T32n1646_014:0358a04": "至衣服飲食等法。減損善根增長不善皆",
    "T32n1646_014:0358a05": "名定難。應當覺知勤求捨離。◎",
    "T32n1646_014:0358a06": "成實論卷第十四"
}