{
    "T33n1695_003:0050a02": "大般若波羅蜜多經般若理趣分",
    "T33n1695_003:0050a03": "述讚卷第三",
    "T33n1695_003:0050a05": "大慈恩寺沙門　基撰",
    "T33n1695_003:0050a06": "經曰：爾時世尊復依遍照如來之相。讚曰：上",
    "T33n1695_003:0050a07": "來第一、明實相境法。此下第二、寂靜法性現",
    "T33n1695_003:0050a08": "等覺門，即是觀照正智體境。前門真性，此明",
    "T33n1695_003:0050a09": "智相。於中亦三：初、敘佛說法門之號。此門有",
    "T33n1695_003:0050a10": "二：初明所依如來之相、後陳所說法門之名。",
    "T33n1695_003:0050a11": "此即初也。前門明性，本體之法不說為相。下",
    "T33n1695_003:0050a12": "門是義，所以稱相。如來總體別有多能，今依",
    "T33n1695_003:0050a13": "一義即是遍照如來之相。相謂義相相狀，非",
    "T33n1695_003:0050a14": "是分別有相之相。今於無相之法後說義相",
    "T33n1695_003:0050a15": "之相，由一切智、一切種智斷惑遊觀二種智",
    "T33n1695_003:0050a16": "故。於一切法皆能了知名為遍照，遍照之智",
    "T33n1695_003:0050a17": "即如來相。今依此體相而說於法門，故名為",
    "T33n1695_003:0050a18": "依遍照之相。",
    "T33n1695_003:0050a19": "經曰：為諸菩薩宣說般若波羅蜜多一切如來",
    "T33n1695_003:0050a20": "寂靜法性其深理趣現等覺門。讚曰：此陳",
    "T33n1695_003:0050a21": "所說法門之名。一切如來寂靜法性甚深理",
    "T33n1695_003:0050a22": "趣者，即前所說實相妙法是一切佛寂靜法",
    "T33n1695_003:0050a23": "性甚深理趣。現等覺門者，現謂顯現，現前明",
    "T33n1695_003:0050a24": "了，親證之義。等者遍義，覺謂照義。此意即顯",
    "T33n1695_003:0050a25": "無分別智明了親能遍照法性。現等覺體即",
    "T33n1695_003:0050a26": "無分別智。門者通由入趣之義。以能詮法等",
    "T33n1695_003:0050a27": "為由為通入趣法性，無分別智由此深教等",
    "T33n1695_003:0050a28": "為由能入現等覺故。",
    "T33n1695_003:0050a29": "經曰：謂金剛平等性現等覺門，以大菩提堅實",
    "T33n1695_003:0050b01": "難壞如金剛故。讚曰：此下第二，有四門：第",
    "T33n1695_003:0050b02": "一能斷生死，性堅實故。金剛平等性現等覺",
    "T33n1695_003:0050b03": "者能破生死，現等之覺猶如金剛，以智所證",
    "T33n1695_003:0050b04": "法性菩提堅牢真實難可破壞若破金剛，故",
    "T33n1695_003:0050b05": "能證智名金剛智。金剛般若名曰金剛，義亦",
    "T33n1695_003:0050b06": "同此。以所證如性堅實故，能證之智亦如金",
    "T33n1695_003:0050b07": "剛能破生死。",
    "T33n1695_003:0050b08": "經曰：義平等性現等覺門，以大菩提其義一故。",
    "T33n1695_003:0050b09": "讚曰：此即第二觀察所詮智。一切有為無",
    "T33n1695_003:0050b10": "為等義皆悉平等，以法本性真如菩提其義",
    "T33n1695_003:0050b11": "一故性無差別。",
    "T33n1695_003:0050b12": "經曰：法平等性現等覺門，以大菩提自性淨",
    "T33n1695_003:0050b13": "故。讚曰：此即第三觀察能詮智。以所證理",
    "T33n1695_003:0050b14": "大菩提性自性清淨故，於能詮教悟其平等。",
    "T33n1695_003:0050b15": "經曰：一切法平等性現等覺門，以大菩提於一",
    "T33n1695_003:0050b16": "切法無分別故。讚曰：此即第四通證諸法",
    "T33n1695_003:0050b17": "智。一切法者，有為無為。諸法之中皆現等覺，",
    "T33n1695_003:0050b18": "以法本性於諸法中無有分別，故能證智證",
    "T33n1695_003:0050b19": "諸法時皆亦不分別，故法本性亦性平等。由",
    "T33n1695_003:0050b20": "如空中種種雲霧、如屏風上種種像貌，空及",
    "T33n1695_003:0050b21": "屏風竝無分別，雲及畫像種種相起。",
    "T33n1695_003:0050b22": "經曰：佛說如是寂靜法性般若理趣現等覺",
    "T33n1695_003:0050b23": "已。讚曰：自下第三結歎法德。此即結也。",
    "T33n1695_003:0050b24": "經曰：告金剛手菩薩等言：若有得聞如是四種",
    "T33n1695_003:0050b25": "般若理趣現等覺門，信解受持讀誦修習乃至",
    "T33n1695_003:0050b26": "當坐妙菩提座，雖造一切極重惡業，而能超越",
    "T33n1695_003:0050b27": "一切惡趣，疾證無上正等菩提。讚曰：此即",
    "T33n1695_003:0050b28": "歎德。然準經中有十法行，此中但說有六法",
    "T33n1695_003:0050b29": "行：一聞、二信解、三受持、四讀、五誦、六修習。始",
    "T33n1695_003:0050c01": "從今日於十法行初首行時，乃至未來坐菩",
    "T33n1695_003:0050c02": "提座成佛已來，雖造一切極重惡業，謂見中",
    "T33n1695_003:0050c03": "邪見、業中意業、逆中破和合僧等雖皆具造，",
    "T33n1695_003:0050c04": "由悟解故不為被染，而能超越一切惡趣。由",
    "T33n1695_003:0050c05": "聞經行等大威神力，此諸惡業作不增長，故不",
    "T33n1695_003:0050c06": "墮於三惡道等，乃至速證無上菩提。計此功",
    "T33n1695_003:0050c07": "德應與前同，但為別讚經之勝用故各別",
    "T33n1695_003:0050c08": "說。",
    "T33n1695_003:0050c09": "經曰：爾時世尊復依調伏一切惡法釋迦牟",
    "T33n1695_003:0050c10": "尼如來之相。讚曰：自下第二，有二段經明行",
    "T33n1695_003:0050c11": "境法。於中有二：初段調伏眾惡普勝法門，由",
    "T33n1695_003:0050c12": "觀實相能伏眾惡；後段平等智印清淨法門，",
    "T33n1695_003:0050c13": "由觀觀照智慧照明。今此初段於中有三：初",
    "T33n1695_003:0050c14": "明所說法門之號。於中有二：初明所依如來",
    "T33n1695_003:0050c15": "之相。此為初也。一切惡法者，二障分別、因果",
    "T33n1695_003:0050c16": "分別、染淨分別，悉能除也。釋迦者能義，牟尼",
    "T33n1695_003:0050c17": "者寂默義，能調眾惡、離諸諠動。諠動之法謂",
    "T33n1695_003:0050c18": "生死法，故名能寂默如來之相。依此調伏一",
    "T33n1695_003:0050c19": "切惡法，能寂如來之相，說此法門也。",
    "T33n1695_003:0050c20": "經曰：為諸菩薩宣說般若波羅蜜多攝受一切",
    "T33n1695_003:0050c21": "法平等性甚深理趣普勝法門。讚曰：此陳",
    "T33n1695_003:0050c22": "所說法門之名。攝受一切法平等性者，謂攝",
    "T33n1695_003:0050c23": "一切染淨因果皆入平等性法界中，由此故",
    "T33n1695_003:0050c24": "能普勝眾惡，由此法門名普勝法。",
    "T33n1695_003:0050c25": "經曰：謂貪欲性無戲論故嗔恚性亦無戲論，嗔",
    "T33n1695_003:0050c26": "恚性無戲論故愚癡性亦無戲論，愚癡性無戲",
    "T33n1695_003:0050c27": "論故猶預性亦無戲論，猶預性無戲論故諸見",
    "T33n1695_003:0050c28": "性亦無戲論，諸見性無戲論故憍慢性亦無戲",
    "T33n1695_003:0050c29": "論。讚曰：此下第二正說法門。於中有三：初",
    "T33n1695_003:0051a01": "別說生死惑業苦法性無戲論、次陳諸染淨",
    "T33n1695_003:0051a02": "法性無戲論、後說般若亦無戲論結歸深趣。",
    "T33n1695_003:0051a03": "初中復三：一明煩惱性無戲論、二明業、三明",
    "T33n1695_003:0051a04": "果。煩惱中有二：初明根本、後明隨惑。此根本",
    "T33n1695_003:0051a05": "也。根本有六，由此為本一切煩惱皆得生長，",
    "T33n1695_003:0051a06": "謂貪欲性。無戲論者，謂染妄法性即真如，真",
    "T33n1695_003:0051a07": "如之法體無戲論。戲論者，謂分別相、名言相、",
    "T33n1695_003:0051a08": "尋思相。由戲論故執著染淨有所分別，分",
    "T33n1695_003:0051a09": "別故生死生。知無戲論染淨亡，染淨亡性",
    "T33n1695_003:0051a10": "無分別，無分別故生死滅，故能除惡。下皆準",
    "T33n1695_003:0051a11": "知。初三三毒。猶預者疑。諸見謂五見，即耶",
    "T33n1695_003:0051a12": "推度。憍謂憍逸。慢謂七慢，恃已陵人名之為",
    "T33n1695_003:0051a13": "慢。此六根本真如本性性無戲論，性無戲論",
    "T33n1695_003:0051a14": "故能離分別。契此本性，離分別、無戲論，一切",
    "T33n1695_003:0051a15": "惡法悉能降伏。",
    "T33n1695_003:0051a16": "經曰：憍慢性無戲論故諸纏性亦無戲論，諸纏",
    "T33n1695_003:0051a17": "性無戲論故煩惱垢性亦無戲論。讚曰：此",
    "T33n1695_003:0051a18": "明隨惑。纏謂數數增盛，現前纏繞於心，故名",
    "T33n1695_003:0051a19": "纏也。此有八種，謂惛、沈睡眠於止為障，掉舉、",
    "T33n1695_003:0051a20": "惡作於舉為障，嫉慳於捨為障，無慚、無愧於",
    "T33n1695_003:0051a21": "戒為障，故但立八。垢有六種，謂害、恨、惱及諂、",
    "T33n1695_003:0051a22": "誑、憍，垢穢眾生故名為垢。此六相麁，毀責之",
    "T33n1695_003:0051a23": "甚，立以垢名。",
    "T33n1695_003:0051a24": "經曰：煩惱垢性無戲論故諸惡業性亦無戲論，",
    "T33n1695_003:0051a25": "諸惡業性無戲論故諸果報性亦無戲論。讚",
    "T33n1695_003:0051a26": "曰：上惑無戲論，業果亦復然，總名生死法性",
    "T33n1695_003:0051a27": "無戲論。證此無戲論故，離生死一切惡法。",
    "T33n1695_003:0051a28": "經曰：諸果報性無戲論故雜染法性亦無戲論，",
    "T33n1695_003:0051a29": "雜染法性無戲論故清淨法性亦無戲論，清淨",
    "T33n1695_003:0051b01": "法性無戲論故一切法性亦無戲論。讚曰：此",
    "T33n1695_003:0051b02": "第二明諸染淨法性無戲論。雜染者，總攝一",
    "T33n1695_003:0051b03": "切有漏法盡，與染雜故。清淨者，總攝一切無",
    "T33n1695_003:0051b04": "漏法盡。一切法者，總攝一切有漏無漏、有為",
    "T33n1695_003:0051b05": "無為、生死有情。先染後淨、先別後總，義次第",
    "T33n1695_003:0051b06": "故。",
    "T33n1695_003:0051b07": "經曰：一切法性無戲論故當知般若波羅蜜多",
    "T33n1695_003:0051b08": "亦無戲論。讚曰：由所觀境性無戲論，能觀",
    "T33n1695_003:0051b09": "之智亦無戲論，如實知故。由此境智悉無戲",
    "T33n1695_003:0051b10": "論，故離生死一切分別，降伏一切惡法皆盡。",
    "T33n1695_003:0051b11": "經曰：佛說如是調伏眾惡般若理趣普勝法",
    "T33n1695_003:0051b12": "已。讚曰：自下第三歎此經德，意此結前已。",
    "T33n1695_003:0051b13": "經曰：告金剛手菩薩等言：若有得聞如是般若",
    "T33n1695_003:0051b14": "波羅蜜多甚深理趣，信解受持讀誦修習，假使",
    "T33n1695_003:0051b15": "殺害三界所攝一切有情，而不由斯墮於地獄、",
    "T33n1695_003:0051b16": "傍生、鬼界，以能調伏一切煩惱及隨煩惱惡業",
    "T33n1695_003:0051b17": "等故。讚曰：以經威力能調眾惡，故是殺罪",
    "T33n1695_003:0051b18": "竝得銷除。由悟法性起斯勝行，故此大罪不",
    "T33n1695_003:0051b19": "招惡果。以經威力善能調伏一切煩惱及隨",
    "T33n1695_003:0051b20": "煩惱惡業等故，設有是罪不招惡果。相縛縛",
    "T33n1695_003:0051b21": "眾生亦由麁重縛善，後雙修止觀方乃俱解",
    "T33n1695_003:0051b22": "脫。一切惡業從煩惱生，一切煩惱從分別起，",
    "T33n1695_003:0051b23": "今離戲論、斷諸分別，分別既盡惑業亦亡，故",
    "T33n1695_003:0051b24": "此大罪聞經信解定得消滅。",
    "T33n1695_003:0051b25": "經曰：常生善趣受勝妙樂，修諸菩薩摩訶薩",
    "T33n1695_003:0051b26": "行，疾證無上正等菩提。讚曰：上能除惡、下",
    "T33n1695_003:0051b27": "能攝善。於中二果：一世間果、二出世果。",
    "T33n1695_003:0051b28": "經曰：爾時世尊復依性淨如來之相，為諸菩薩",
    "T33n1695_003:0051b29": "宣說般若波羅蜜多一切法平等性觀自在妙",
    "T33n1695_003:0051c01": "智印甚深理趣清淨法門。讚曰：此第四段",
    "T33n1695_003:0051c02": "由觀觀照智慧照明，以顯行境界。文中有三，",
    "T33n1695_003:0051c03": "竝同前解。由能觀智證會諸法本性清淨故，",
    "T33n1695_003:0051c04": "分別相智皆離之名為性淨，今名得清淨。一",
    "T33n1695_003:0051c05": "切法平等性者，即是真如觀自在悲行也。妙",
    "T33n1695_003:0051c06": "智印者，智行也。又此觀自在即妙智印，印一",
    "T33n1695_003:0051c07": "切法平等故。餘文可知。",
    "T33n1695_003:0051c08": "經曰：謂一切貪欲本性清淨極照明故能令世",
    "T33n1695_003:0051c09": "間嗔恚清淨，一切嗔恚本性清淨極照明故能",
    "T33n1695_003:0051c10": "令世間愚癡清淨，一切愚癡本性清淨極照明",
    "T33n1695_003:0051c11": "故能令世間疑惑清淨，一切疑惑本性清淨極",
    "T33n1695_003:0051c12": "照明故能令世間見趣清淨，一切見趣本性清",
    "T33n1695_003:0051c13": "淨極照明故能令世間憍慢清淨。讚曰：此文",
    "T33n1695_003:0051c14": "有三，同前文說。前文是境，此文是智，照明前",
    "T33n1695_003:0051c15": "故。謂於貪欲本性真如清淨境中極照明故，",
    "T33n1695_003:0051c16": "能照明者即是智。以貪欲為本，生於嗔等故。",
    "T33n1695_003:0051c17": "經曰：一切憍慢本性清淨極照明故能令世間",
    "T33n1695_003:0051c18": "纏結清淨，一切纏結本性清淨極照明故能令",
    "T33n1695_003:0051c19": "世間垢穢清淨。述曰：此明於隨煩惱本性",
    "T33n1695_003:0051c20": "清淨極照明也。纏垢等義，竝如前解。所言結",
    "T33n1695_003:0051c21": "者，即是九結，謂愛、恚、慢、無明、見取、疑、嫉、",
    "T33n1695_003:0051c22": "慳、結。結是結縛，能和合苦，難可解故，名之為",
    "T33n1695_003:0051c23": "結。",
    "T33n1695_003:0051c24": "經曰：一切垢穢本性清淨極照明故能令世間",
    "T33n1695_003:0051c25": "惡法清淨，一切惡法本性清淨極照明故能令",
    "T33n1695_003:0051c26": "世間生死清淨。讚曰：上明惑，此明業果。以",
    "T33n1695_003:0051c27": "生死業逼迫果業，故名惡法。言生死者，謂異",
    "T33n1695_003:0051c28": "熟果，即前惡業所招苦果。",
    "T33n1695_003:0051c29": "經曰：一切生死本性清淨極照明故能令世間",
    "T33n1695_003:0052a01": "諸法清淨。讚曰：世間諸法即雜染法，總攝",
    "T33n1695_003:0052a02": "有漏。自下第二總攝諸法。",
    "T33n1695_003:0052a03": "經曰：以一切法本性清淨極照明故能令世",
    "T33n1695_003:0052a04": "間有情清淨。讚曰：由有漏法成有情故，故",
    "T33n1695_003:0052a05": "有漏後明其有情。",
    "T33n1695_003:0052a06": "經曰：一切有情本性清淨極照明故能令世",
    "T33n1695_003:0052a07": "間一切智清淨。讚曰：出世間中一切智為",
    "T33n1695_003:0052a08": "本，舉此攝餘，清淨法盡。三乘總觀諸無我智，",
    "T33n1695_003:0052a09": "名一切智。",
    "T33n1695_003:0052a10": "經曰：以一切智本性清淨極照明故能令世間",
    "T33n1695_003:0052a11": "甚深般若波羅蜜多最勝清淨。讚曰：此即",
    "T33n1695_003:0052a12": "第三般若清淨。由能照明一切法性本性清",
    "T33n1695_003:0052a13": "淨，故能觀智最勝清淨，與所緣境極相應故。",
    "T33n1695_003:0052a14": "經曰：佛說如是平等智印般若理趣清淨法",
    "T33n1695_003:0052a15": "已。讚曰：自下第三文陳經勝德。平等智",
    "T33n1695_003:0052a16": "印者，謂一切法性無戲論能觀之智名平等",
    "T33n1695_003:0052a17": "智印。",
    "T33n1695_003:0052a18": "經曰：告金剛手菩薩等言：若有得聞如是般若",
    "T33n1695_003:0052a19": "波羅蜜多清淨理趣，信解受持讀誦修習，雖住",
    "T33n1695_003:0052a20": "一切貪嗔癡等客塵煩惱垢穢聚中，而猶蓮華",
    "T33n1695_003:0052a21": "不為一切客塵垢穢過失所染。讚曰：由能",
    "T33n1695_003:0052a22": "觀智觀染淨法本性清淨，故住煩惱不為染",
    "T33n1695_003:0052a23": "污，悟本性故。此說離過。",
    "T33n1695_003:0052a24": "經曰：常能修習菩薩勝行，疾證無上正等菩",
    "T33n1695_003:0052a25": "提。讚曰：此釋得善果。由起法行悟於真智，",
    "T33n1695_003:0052a26": "故常修習菩薩勝行，乃至終後疾證菩提。",
    "T33n1695_003:0052a27": "經曰：爾時世尊復依一切三界勝主如來之相。",
    "T33n1695_003:0052a28": "讚曰：明境六中，自下第三，有二段經明果",
    "T33n1695_003:0052a29": "法境。於二段中，初段法王灌頂智藏法門，顯",
    "T33n1695_003:0052b01": "由二行得財位果；後段如來智印金剛法門，",
    "T33n1695_003:0052b02": "顯由二行得自體果。今此初段。於中有三，準",
    "T33n1695_003:0052b03": "前應釋。初標所說法門號中，文復有二：初明",
    "T33n1695_003:0052b04": "所依如來之相、後明所說法門之名。此即初",
    "T33n1695_003:0052b05": "也。三界之宅擾攘無安，煩惱蟲獸諸苦惱火",
    "T33n1695_003:0052b06": "無量逼切，種種驚怖令有情等危難竝生。由",
    "T33n1695_003:0052b07": "佛世尊如大長者怜愍諸子方便拔濟，故佛世",
    "T33n1695_003:0052b08": "尊稱三界主。佛為法王，故言勝主，依此尊位",
    "T33n1695_003:0052b09": "以說法門。",
    "T33n1695_003:0052b10": "經曰：為諸菩薩宣說般若波羅蜜多一切如來",
    "T33n1695_003:0052b11": "和合灌頂甚深理趣智藏法門。讚曰：此明",
    "T33n1695_003:0052b12": "所說法門之號。至第十地將受如來法王位",
    "T33n1695_003:0052b13": "時，一切十方如來和合咸灌其頂，如剎帝利",
    "T33n1695_003:0052b14": "受王位法。今此菩薩受佛尊位，以何法水灌",
    "T33n1695_003:0052b15": "灑其頂令作吉祥？謂一切佛智慧法水有殊",
    "T33n1695_003:0052b16": "勝智，出生諸德含容諸德譬如於藏。以此智",
    "T33n1695_003:0052b17": "水灌菩薩頂，令無始來二障垢盡，一切如來吉",
    "T33n1695_003:0052b18": "祥功德皆悉圓滿。今說此法令依趣入，是故",
    "T33n1695_003:0052b19": "稱門。",
    "T33n1695_003:0052b20": "經曰：謂以世間灌頂位施，當得三界法王位果。",
    "T33n1695_003:0052b21": "以出世間無上義施，當得一切希願滿足。以出",
    "T33n1695_003:0052b22": "世間無上法施，於一切法當得自在。若以世間",
    "T33n1695_003:0052b23": "財食等施，當得一切身語心樂。若以種種財法",
    "T33n1695_003:0052b24": "等施，能令布施波羅蜜多速得圓滿。讚曰：自",
    "T33n1695_003:0052b25": "下第二正顯所說法門。六度不同，隨成六段。",
    "T33n1695_003:0052b26": "施中有五：一位施、二義施、三法施、四財施、五總",
    "T33n1695_003:0052b27": "無畏施。其實五施一一竝得多果，此中且說",
    "T33n1695_003:0052b28": "五相似果。若捨榮貴位而修正法，當得成佛",
    "T33n1695_003:0052b29": "為三界法王。由施義味順於理故，當來希願",
    "T33n1695_003:0052c01": "悉皆滿足。因以法施，當能達解一切佛法。財",
    "T33n1695_003:0052c02": "食因施充益三業，故於當來得樂三業。若以",
    "T33n1695_003:0052c03": "種種財法等施者，謂以財法攝取眾生令其無",
    "T33n1695_003:0052c04": "畏，名無畏施。《菩提心經》說：願行財施，要有五",
    "T33n1695_003:0052c05": "種：一至心、二信心、三隨時、四自手、五如法。如",
    "T33n1695_003:0052c06": "有頌言「施者殊勝信等具足，恭敬應時自手",
    "T33n1695_003:0052c07": "施」等。又有頌言「利他加行於有情，不簡有力",
    "T33n1695_003:0052c08": "及無力，於一切時一切施，隨力所能廣說法",
    "T33n1695_003:0052c09": "饒益。」不應施有五：非理財不應施，不淨故；酒",
    "T33n1695_003:0052c10": "及毒不應施，亂生故；罝羅機網不應施，惱生",
    "T33n1695_003:0052c11": "故；刀杖弓箭不應施，害生故；音樂女色不應",
    "T33n1695_003:0052c12": "施，壞淨心故。施有五利：一常近賢聖、二眾生",
    "T33n1695_003:0052c13": "樂見、三入眾宗敬、四好名流布、五作菩提因。無",
    "T33n1695_003:0052c14": "著菩薩說「謂修六種意樂：一廣大、二長時、三",
    "T33n1695_003:0052c15": "歡喜、四荷恩、五大志、六純善。於此六中起三",
    "T33n1695_003:0052c16": "作意：一愛重、二隨喜、三欣樂。」聞此六種，但當",
    "T33n1695_003:0052c17": "能起一念信心，尚能發生無量福聚，諸惡業",
    "T33n1695_003:0052c18": "障亦當銷滅，何況菩薩。",
    "T33n1695_003:0052c19": "經曰：受持種種清淨禁戒，能令淨戒波羅蜜多",
    "T33n1695_003:0052c20": "速得圓滿。於一切事修學安忍，能令安忍波羅",
    "T33n1695_003:0052c21": "蜜多速得圓滿。於一切時修習精進，能令精進",
    "T33n1695_003:0052c22": "波羅蜜多速得圓滿。於一切境修行靜慮，能令",
    "T33n1695_003:0052c23": "靜慮波羅蜜多速得圓滿。於一切法常修妙慧，",
    "T33n1695_003:0052c24": "能令般若波羅蜜多速得圓滿。讚曰：三種",
    "T33n1695_003:0052c25": "戒法皆能圓滿，草結鵝珠而能不壞。三戒非",
    "T33n1695_003:0052c26": "一故言種種。事事能忍，一切時能勤無懈疲",
    "T33n1695_003:0052c27": "故。於一切境能靜慮，無散亂心故。於一切法",
    "T33n1695_003:0052c28": "修慧，皆能簡擇故。行此六度得六果報：一富",
    "T33n1695_003:0052c29": "貴、二大生、三大朋屬、四大業成就、五無惱縛垢、",
    "T33n1695_003:0053a01": "六達五明。能作義利，如《攝大乘》廣說其相。",
    "T33n1695_003:0053a02": "經曰：佛說如是灌頂法門般若理趣智藏法",
    "T33n1695_003:0053a03": "已，告金剛手菩薩等言：若有得聞如是灌頂甚",
    "T33n1695_003:0053a04": "深理趣智藏法門，信解受持讀誦修習，速能滿",
    "T33n1695_003:0053a05": "足諸菩薩行，疾證無上正等菩提。讚曰：由",
    "T33n1695_003:0053a06": "聞六度菩薩行成，所求菩提亦能速得。",
    "T33n1695_003:0053a07": "經曰：爾時世尊復依一切如來智印持一切佛",
    "T33n1695_003:0053a08": "祕密法門如來之相，為諸菩薩宣說般若波羅",
    "T33n1695_003:0053a09": "蜜多一切如來住持智印甚深理趣金剛法門。",
    "T33n1695_003:0053a10": "讚曰：此第二段如來智印金剛法門，顯由",
    "T33n1695_003:0053a11": "二行得自體果。文有三等，竝同前釋。此即第",
    "T33n1695_003:0053a12": "一標所說法門之號，以妙智印任持一切佛",
    "T33n1695_003:0053a13": "甚深法。佛甚深法體性難知，名為祕密。以一",
    "T33n1695_003:0053a14": "智印持諸佛法，一切佛法竝入此故，名為任",
    "T33n1695_003:0053a15": "持。今說此法令勤趣入，故名為門。以能破壞",
    "T33n1695_003:0053a16": "一切生死智體堅實，故名金剛。",
    "T33n1695_003:0053a17": "經曰：謂具攝受一切如來金剛身印，當證一切",
    "T33n1695_003:0053a18": "如來法身。若具攝受一切如來金剛語印，於一",
    "T33n1695_003:0053a19": "切法當得自在。讚曰：由在因中別行如來",
    "T33n1695_003:0053a20": "三業因印，得果之時得如金剛法身等果。",
    "T33n1695_003:0053a21": "經曰：若具攝受一切如來金剛心印，於一切定",
    "T33n1695_003:0053a22": "當得自在。若具攝受一切如來金剛智印，能得",
    "T33n1695_003:0053a23": "最上妙身語心猶若金剛無動無壞。讚曰：由",
    "T33n1695_003:0053a24": "在因中具行三業金剛智印，得果之時能得最",
    "T33n1695_003:0053a25": "上妙身語心，謂如金剛，不為耶友所動、不為",
    "T33n1695_003:0053a26": "生死所壞。此中意說別行三業殊勝之因別",
    "T33n1695_003:0053a27": "得三果，具行三業所有勝因總得一果。三業",
    "T33n1695_003:0053a28": "堅實，猶如金剛不可動壞。",
    "T33n1695_003:0053a29": "經曰：佛說如是如來智印般若理趣金剛法已，",
    "T33n1695_003:0053b01": "告金剛手菩薩等言：若有得聞如是智印甚深",
    "T33n1695_003:0053b02": "理趣金剛法門，信解受持讀誦修習，一切事業",
    "T33n1695_003:0053b03": "皆能成辦，常與一切勝事和合，所欲修行一切",
    "T33n1695_003:0053b04": "勝智諸勝福業皆速圓滿。讚曰：自下第三",
    "T33n1695_003:0053b05": "歎此經德。一切事業皆得成辨者，謂諸無罪",
    "T33n1695_003:0053b06": "順理善事。常與一切勝事和合者，現在後生",
    "T33n1695_003:0053b07": "常與勝事和合相應，衰減等事皆悉遠離，所",
    "T33n1695_003:0053b08": "修福慧皆速圓滿。此說因位所得勝利。",
    "T33n1695_003:0053b09": "經曰：當得最勝淨身語心，猶若金剛不可破",
    "T33n1695_003:0053b10": "壞，疾證無上正等菩提。讚曰：此說未來所",
    "T33n1695_003:0053b11": "得果位殊勝妙果。",
    "T33n1695_003:0053b12": "經曰：爾時世尊復依一切無戲論法如來之相，",
    "T33n1695_003:0053b13": "為諸菩薩宣說般若波羅蜜多甚深理趣輪",
    "T33n1695_003:0053b14": "字法門。讚曰：上六段經明勝境訖。次有六段",
    "T33n1695_003:0053b15": "當明勝行，復分為三：初二段顯依實相斷修",
    "T33n1695_003:0053b16": "之相、次二段顯依觀照修斷之相、後二段顯",
    "T33n1695_003:0053b17": "依二法遍修之相。就初二段顯依實相斷修",
    "T33n1695_003:0053b18": "相中有二：初離諸戲論輪字法門。由觀真如",
    "T33n1695_003:0053b19": "斷分別故後入廣大輪平等性門，由觀平等",
    "T33n1695_003:0053b20": "修證真故。此下初段，文勢有三：初標所說法",
    "T33n1695_003:0053b21": "門之號。中復分為二：初辨所依如來之相。真",
    "T33n1695_003:0053b22": "如法性離諸分別，離言說道故無戲論，即是",
    "T33n1695_003:0053b23": "依於法身之相。輪字法門者，輪有二義：一周",
    "T33n1695_003:0053b24": "圓義、二摧壞義。由觀真如性無戲論遍一切",
    "T33n1695_003:0053b25": "法，故名周圓。由觀此故離分別執，摧壞生死",
    "T33n1695_003:0053b26": "一切執著，故名摧壞。詮此輪理所有法門，名",
    "T33n1695_003:0053b27": "輪字法。教能詮顯，故名為門。由聞此教遂起",
    "T33n1695_003:0053b28": "輪行，起輪行已得輪果，得輪果已復為他轉，",
    "T33n1695_003:0053b29": "如是展轉。",
    "T33n1695_003:0053c01": "經曰：謂一切法空，無自性故；一切法無相，離眾",
    "T33n1695_003:0053c02": "相故；一切法無願，無所願故。讚曰：以下第",
    "T33n1695_003:0053c03": "二正陳所說。於中有四：初、三解脫門境。遍計",
    "T33n1695_003:0053c04": "所執一切皆空，圓成無相，依他無願。又此",
    "T33n1695_003:0053c05": "三種皆通三性。又但有二，謂妄與真。真妄皆",
    "T33n1695_003:0053c06": "通，有三種故。非我有名空，離十名無相，不希",
    "T33n1695_003:0053c07": "名無願。",
    "T33n1695_003:0053c08": "經曰：一切法遠離，無所著故；一切法寂靜，永",
    "T33n1695_003:0053c09": "寂滅故。讚曰：此即第二離著離生。",
    "T33n1695_003:0053c10": "經曰：一切法無常，性常無故；一切法無樂，非可",
    "T33n1695_003:0053c11": "樂故；一切法無我，不自在故；一切法無淨，離",
    "T33n1695_003:0053c12": "淨相故。讚曰：此即第三離四倒執。",
    "T33n1695_003:0053c13": "經曰：一切法不可得，推尋其性不可得故；一切",
    "T33n1695_003:0053c14": "法不思議，思議其性無所有故；一切法無所有，",
    "T33n1695_003:0053c15": "眾緣和合假施設故；一切法無戲論，本性空寂",
    "T33n1695_003:0053c16": "離言說故；一切法本性淨，甚深般若波羅蜜多",
    "T33n1695_003:0053c17": "本性淨故。讚曰：此第四離諸執著也。無如",
    "T33n1695_003:0053c18": "所執有所得故，尋思之心言說之議不可思",
    "T33n1695_003:0053c19": "議故。法假施設，無實有故。法性離言，無戲論",
    "T33n1695_003:0053c20": "故。法性本淨，實相般若本性淨故。此既是法",
    "T33n1695_003:0053c21": "性，諸法隨本體，故皆是空。",
    "T33n1695_003:0053c22": "經曰：佛說如是離諸戲論般若理趣輪字法已，",
    "T33n1695_003:0053c23": "告金剛手菩薩等言：若有得聞此無戲論般若",
    "T33n1695_003:0053c24": "理趣輪字法門，信解受持讀誦修習，於一切法",
    "T33n1695_003:0053c25": "得無礙智，疾證無上正等菩提。讚曰：此即第",
    "T33n1695_003:0053c26": "三歎經勝德。達法性空，故於諸法得無礙智。",
    "T33n1695_003:0053c27": "經曰：爾時世尊復依一切如來輪攝如來之相，",
    "T33n1695_003:0053c28": "為諸菩薩宣說般若波羅蜜多入廣大輪甚深",
    "T33n1695_003:0053c29": "理趣平等性門。讚曰：此即第二入廣大輪",
    "T33n1695_003:0054a01": "平等性門，由觀平等修證真故。於中有三，此",
    "T33n1695_003:0054a02": "標所說法門之名。前明輪字未明攝法，今明",
    "T33n1695_003:0054a03": "諸法皆真所攝，圓滿周備離執著故。此遍滿",
    "T33n1695_003:0054a04": "故名為廣大，無法不攝故名平等，諸法本體",
    "T33n1695_003:0054a05": "故名為性。",
    "T33n1695_003:0054a06": "經曰：謂入金剛平等性，能入一切如來性輪故。",
    "T33n1695_003:0054a07": "入義平等性，能入一切菩薩性輪故。入法平等",
    "T33n1695_003:0054a08": "性，能入一切法性輪故。讚曰：自下第二正",
    "T33n1695_003:0054a09": "陳所說。於中有三：初別明性輪、後總明性輪。",
    "T33n1695_003:0054a10": "別明性輪中有三：初明聖者性輪、二明法性",
    "T33n1695_003:0054a11": "輪、三明有情性輪。初中有三：初明佛性輪。法",
    "T33n1695_003:0054a12": "身本性能破生死，堅實難壞如金剛故。菩薩",
    "T33n1695_003:0054a13": "之法依教所詮以行修證，故義平等名菩薩",
    "T33n1695_003:0054a14": "性。佛亦應是義平等性，以離能詮堅實之義，",
    "T33n1695_003:0054a15": "別名金剛不名為義；菩薩證此未得金剛圓",
    "T33n1695_003:0054a16": "滿法性，但立義名。其二能詮，總名為法，法謂",
    "T33n1695_003:0054a17": "教法。欲顯所詮因果勝法，能詮之教竝攝入",
    "T33n1695_003:0054a18": "於法性輪故，隨順說別，性竝即真。",
    "T33n1695_003:0054a19": "經曰：入蘊平等性，能入一切蘊性輪故。入處平",
    "T33n1695_003:0054a20": "等性，能入一切處性輪故。入界平等性，能入一",
    "T33n1695_003:0054a21": "切界性輪故。讚曰：自下第二明法性輪。於",
    "T33n1695_003:0054a22": "中有三：初別法、次通法、後位法。別法中有七，",
    "T33n1695_003:0054a23": "此初三科也。義別說三，體真法性。",
    "T33n1695_003:0054a24": "經曰：入諦平等性，能入一切諦性輪故。入緣起",
    "T33n1695_003:0054a25": "平等性，能入一切緣起性輪故。入寶平等性，能",
    "T33n1695_003:0054a26": "入一切寶性輪故。入食平等性，能入一切食性",
    "T33n1695_003:0054a27": "輪故。讚曰：此四別法。諦謂四諦，緣起有十",
    "T33n1695_003:0054a28": "二，寶謂三寶。食謂四食，謂段、觸、思及與識食。",
    "T33n1695_003:0054a29": "香、味、觸三名為段食。觸謂觸數，第六識俱。思",
    "T33n1695_003:0054b01": "謂思數，即第六俱。識謂識蘊，即唯第八。隨緣",
    "T33n1695_003:0054b02": "說四，攝歸法性。",
    "T33n1695_003:0054b03": "經曰：入善法平等性，能入一切善法性輪故。入",
    "T33n1695_003:0054b04": "非善法平等性，能入一切非善法性輪故。入有",
    "T33n1695_003:0054b05": "記法平等性，能入一切有記法性輪故。入無記",
    "T33n1695_003:0054b06": "法平等性，能入一切無記法性輪故。入有漏法",
    "T33n1695_003:0054b07": "平等性，能入一切有漏法性輪故。入無漏法平",
    "T33n1695_003:0054b08": "等性，能入一切無漏法性輪故。入有為法平等",
    "T33n1695_003:0054b09": "性，能入一切有為法性輪故。入無為法平等性，",
    "T33n1695_003:0054b10": "能入一切無為法性輪故。入世間法平等性，能",
    "T33n1695_003:0054b11": "入一切世間法性輪故。入出世間法平等性，能",
    "T33n1695_003:0054b12": "入一切出世間法性輪故。讚曰：此即第二",
    "T33n1695_003:0054b13": "明諸通法入法性輪。於中有五，其義如文。此",
    "T33n1695_003:0054b14": "五通在人法二種。",
    "T33n1695_003:0054b15": "經曰：入異生法平等性，能入一切異生法性輪",
    "T33n1695_003:0054b16": "故。入聲聞法平等性，能入一切聲聞法性輪故。",
    "T33n1695_003:0054b17": "入獨覺法平等性，能入一切獨覺法性輪故。入",
    "T33n1695_003:0054b18": "菩薩法平等性，能入一切菩薩法性輪故。入如",
    "T33n1695_003:0054b19": "來法平等性，能入如來法性輪故。讚曰：此即",
    "T33n1695_003:0054b20": "第三明諸位法入法性輪。於中有五，一凡法、",
    "T33n1695_003:0054b21": "四聖法，如應當知。",
    "T33n1695_003:0054b22": "經曰：入有情平等性，能入一切有情性輪故。",
    "T33n1695_003:0054b23": "讚曰：此即第三明有情入本性輪。",
    "T33n1695_003:0054b24": "經曰：入一切平等性，能入一切性輪故。讚曰：",
    "T33n1695_003:0054b25": "此即第二總明性輪。若聖若凡、若人若法，一",
    "T33n1695_003:0054b26": "切皆入本性輪故。欲顯一切皆歸本性廣大",
    "T33n1695_003:0054b27": "輪攝。",
    "T33n1695_003:0054b28": "經曰：佛說如是入廣大輪般若理趣平等性",
    "T33n1695_003:0054b29": "已，告金剛手菩薩等言：若有得聞如是輪性甚",
    "T33n1695_003:0054c01": "深理趣平等性門，信解受持讀誦修習，能善悟",
    "T33n1695_003:0054c02": "入諸平等性，疾證無上正等菩提。讚曰：此",
    "T33n1695_003:0054c03": "即第三歎經勝德。由聞此故，現在後生能善",
    "T33n1695_003:0054c04": "悟入諸平等性，學悟證悟皆善悟入，乃至究",
    "T33n1695_003:0054c05": "竟疾得菩提。",
    "T33n1695_003:0054c06": "經曰：爾時世尊復依一切廣受供養真淨器田",
    "T33n1695_003:0054c07": "如來之相，為諸菩薩宣說般若波羅蜜多一切",
    "T33n1695_003:0054c08": "供養甚深理趣無上法門。讚曰：明行中自",
    "T33n1695_003:0054c09": "下兩段，顯依觀照修斷之相。初段真淨供養",
    "T33n1695_003:0054c10": "無上法門，由依觀照修供養故；後段能善調",
    "T33n1695_003:0054c11": "伏智藏法門，由依觀照除忿等故。此即初也。",
    "T33n1695_003:0054c12": "於中有三：初標所說法門之號。廣受供養真",
    "T33n1695_003:0054c13": "淨器田者，由佛因行具真供養，能行一切真法",
    "T33n1695_003:0054c14": "行故，成佛之時一切滿足三業純淨，堪能廣",
    "T33n1695_003:0054c15": "受眾生供養。真實法器，與諸眾生作真淨田，",
    "T33n1695_003:0054c16": "故名無上。其二乘等雖真福田，非無上故。",
    "T33n1695_003:0054c17": "經曰：謂發無上正等覺心，於諸如來廣設供養。",
    "T33n1695_003:0054c18": "攝護正法，於諸如來廣設供養。修行一切波羅",
    "T33n1695_003:0054c19": "蜜多，於諸如來廣設供養。修行一切菩提分法，",
    "T33n1695_003:0054c20": "於諸如來廣設供養。修行一切總持等持，於諸",
    "T33n1695_003:0054c21": "如來廣設供養。修行一切五眼六通，於諸如來",
    "T33n1695_003:0054c22": "廣設供養。修行一切靜慮解脫，於諸如來廣設",
    "T33n1695_003:0054c23": "供養。修行一切慈悲喜捨，於諸如來廣設供養。",
    "T33n1695_003:0054c24": "修行一切佛不共法，於諸如來廣設供養。讚",
    "T33n1695_003:0054c25": "曰：自下正說。由在因中行正供養，後為淨因。",
    "T33n1695_003:0054c26": "於中有三：初修習行、次觀察行、後法行行。此",
    "T33n1695_003:0054c27": "即初也。就中復三：初發心行、次攝護行、後",
    "T33n1695_003:0054c28": "修習行。於諸供養中，法供養為最勝。〈天王會〉",
    "T33n1695_003:0054c29": "云「二人遠離王賊等，所不能侵大寶藏，百千",
    "T33n1695_003:0055a01": "萬劫法難聞，得聞不持不施等。大菩提心護",
    "T33n1695_003:0055a02": "正法，如教修行心寂靜，自利利他心平等，是",
    "T33n1695_003:0055a03": "則名真供養佛。」大菩提心者，佛自說言：如諸",
    "T33n1695_003:0055a04": "菩薩最初發心，下劣一念福德果報，為千萬",
    "T33n1695_003:0055a05": "劫說不能盡，況經多劫。譬如大海初漸起時，",
    "T33n1695_003:0055a06": "當知皆為乃至無價寶珠作所住處，一切寶",
    "T33n1695_003:0055a07": "珠皆海生故。三千大千世界初起，當知便為",
    "T33n1695_003:0055a08": "二十五有一切眾生作依止處。菩薩發心亦",
    "T33n1695_003:0055a09": "復如是，初漸起時，普為一切無量眾生作依止",
    "T33n1695_003:0055a10": "處。菩薩發心慈悲為首，譬如虛空無不普覆，",
    "T33n1695_003:0055a11": "虛空無量故眾生無量，眾生無量故菩薩發",
    "T33n1695_003:0055a12": "心亦復如是，以能遍覆一切世界一切生故。",
    "T33n1695_003:0055a13": "若菩薩親近善知識、供養諸佛、修集善根、志",
    "T33n1695_003:0055a14": "求勝法、心常柔和、遭苦能忍、慈悲淳厚、深心",
    "T33n1695_003:0055a15": "平等、信樂大乘、求佛智慧，若人能具如是十",
    "T33n1695_003:0055a16": "法，乃能發於阿耨多羅三藐三菩提心，廣如",
    "T33n1695_003:0055a17": "經說。攝護正法者，攝謂攝受攝持，即是《勝鬘》",
    "T33n1695_003:0055a18": "攝受正法。護謂擁護護念，即是護念付囑正",
    "T33n1695_003:0055a19": "法。攝受擁護為法城塹，不惜身命以設供養。",
    "T33n1695_003:0055a20": "波羅蜜多以下是修習行，於中有七：總持者",
    "T33n1695_003:0055a21": "謂陀羅尼，等持者謂三摩地，靜慮謂四靜慮，",
    "T33n1695_003:0055a22": "解脫謂八解脫，慈悲喜捨即四無量。一切佛",
    "T33n1695_003:0055a23": "不共法者，〈菩薩地〉說：諸佛世尊有百四十不",
    "T33n1695_003:0055a24": "共佛法，謂諸如來三十二相、八十隨好、四一",
    "T33n1695_003:0055a25": "切種清淨、十力、四無所畏、三念住、三不護、",
    "T33n1695_003:0055a26": "大悲、無忘失法、永害習氣及一切種妙智，是",
    "T33n1695_003:0055a27": "名一切佛不共法。其三十二相、八十隨好、十",
    "T33n1695_003:0055a28": "力、四無所畏、大悲、無忘失法，竝如前辨。四一",
    "T33n1695_003:0055a29": "切種清淨者，一、一切種所依清淨，煩惱麁重",
    "T33n1695_003:0055b01": "習氣皆永盡故。又於自體，如自所欲，取住捨",
    "T33n1695_003:0055b02": "中自在而住。二、一切種所緣清淨，謂於種種",
    "T33n1695_003:0055b03": "若化若變若所顯現，一切所緣皆自在轉。三、",
    "T33n1695_003:0055b04": "一切種心清淨，諸心麁重永遠離故，一切善",
    "T33n1695_003:0055b05": "根皆積集故。四、一切種智清淨，無明麁重永",
    "T33n1695_003:0055b06": "遠離故。又遍所知智、無障礙智自在轉。三念",
    "T33n1695_003:0055b07": "住者，謂諸如來於其長夜有如是欲：如何當",
    "T33n1695_003:0055b08": "令諸有情類於我善說法毘奈耶無倒行中如",
    "T33n1695_003:0055b09": "實隨住？如是長夜欲樂，法主化御眾時，若所",
    "T33n1695_003:0055b10": "希欲或遂不遂不生雜染，由三念住略所顯",
    "T33n1695_003:0055b11": "故。此三復由三眾別：一、一向正行；二、一向邪",
    "T33n1695_003:0055b12": "行；三、一分正行一分邪行，不生喜患但生大",
    "T33n1695_003:0055b13": "捨。三不護者，謂諸如來三業清淨現行。永害",
    "T33n1695_003:0055b14": "習氣者，謂諸如來或於動轉、或於瞻視、或於",
    "T33n1695_003:0055b15": "言論、或於安住似有煩惱，所起作業多不現",
    "T33n1695_003:0055b16": "行，一切習氣皆斷無餘。一切種妙智者，總於",
    "T33n1695_003:0055b17": "諸法無顛倒智。所餘佛法如前已說。",
    "T33n1695_003:0055b18": "經曰：觀一切法若常若無常皆不可得，於諸如",
    "T33n1695_003:0055b19": "來廣設供養。觀一切法若樂若苦皆不可得，於",
    "T33n1695_003:0055b20": "諸如來廣設供養。觀一切法若我若無我皆不",
    "T33n1695_003:0055b21": "可得，於諸如來廣設供養。觀一切法若淨若不",
    "T33n1695_003:0055b22": "淨皆不可得，於諸如來廣設供養。讚曰：自下",
    "T33n1695_003:0055b23": "第二觀察行相。於中復三：一離四倒行、二三",
    "T33n1695_003:0055b24": "門行、三離著生滅行。此則初也。異生多執身",
    "T33n1695_003:0055b25": "受心法以為淨樂我常，為破彼故說四諦理。",
    "T33n1695_003:0055b26": "既無常無樂無我無淨，令壓生死趣求二乘。",
    "T33n1695_003:0055b27": "二乘遂執真實有彼無常等四，既有法執附",
    "T33n1695_003:0055b28": "著小果，不欲大乘。世尊後說大般涅槃常樂",
    "T33n1695_003:0055b29": "我淨，令捨小果趣求大乘。彼聞厭捨，遂得佛",
    "T33n1695_003:0055c01": "果。此二俱是引攝方便，非實道理。諸法實非",
    "T33n1695_003:0055c02": "此二四種。故有說言：「諸佛或說我，或時說非",
    "T33n1695_003:0055c03": "我；諸法實相中，無我無非我。」餘三亦爾。今",
    "T33n1695_003:0055c04": "觀實相以設供養，故觀諸法常無常等皆不可",
    "T33n1695_003:0055c05": "得。",
    "T33n1695_003:0055c06": "經曰：觀一切法若空若不空皆不可得，於諸如",
    "T33n1695_003:0055c07": "來廣設供養。觀一切法若有相若無相皆不可",
    "T33n1695_003:0055c08": "得，於諸如來廣設供養，觀一切法若有願若無",
    "T33n1695_003:0055c09": "願皆不可得，於諸如來廣設供養。讚曰：此即",
    "T33n1695_003:0055c10": "第二三門行也。若是二乘，觀苦為空，即空無",
    "T33n1695_003:0055c11": "我行故；觀集道全、苦諦少分，為無願行；觀於",
    "T33n1695_003:0055c12": "滅諦，為無相行，欣厭事成。若大乘者，觀遍計",
    "T33n1695_003:0055c13": "所執實我法為空行，觀依他起為無願行，觀",
    "T33n1695_003:0055c14": "圓成實為無相行。又三皆通空無相無願，竝",
    "T33n1695_003:0055c15": "破凡夫妄想分別我法執等。故不空是凡執，",
    "T33n1695_003:0055c16": "有願有相竝皆如是。其空等行，此皆趣入方",
    "T33n1695_003:0055c17": "便之門。據理實相非空不空、有願無願、有相",
    "T33n1695_003:0055c18": "無相，今觀實相故不可得。推前一法，達一切",
    "T33n1695_003:0055c19": "故。故論說言「舜若多者，名為空性，法性非空，",
    "T33n1695_003:0055c20": "空之性故。」",
    "T33n1695_003:0055c21": "經曰：觀一切法若遠離若不遠離皆不可得，於",
    "T33n1695_003:0055c22": "諸如來廣設供養。觀一切法若寂靜若不寂靜",
    "T33n1695_003:0055c23": "皆不可得，於諸如來廣設供養。讚曰：凡夫",
    "T33n1695_003:0055c24": "妄想樂著生死性不寂靜，有不遠離及不寂靜。",
    "T33n1695_003:0055c25": "為破彼故，說為遠離及於寂靜，依於遠離及",
    "T33n1695_003:0055c26": "寂靜門破彼病故，以入於真名為遠離及寂",
    "T33n1695_003:0055c27": "靜等。據實法體非遠不遠、非靜不靜，靜不靜",
    "T33n1695_003:0055c28": "等皆是入門，故非法性。以實相體名言路絕、",
    "T33n1695_003:0055c29": "尋思道息，故遠離等皆不可得。",
    "T33n1695_003:0056a01": "經曰：於深般若波羅蜜多書寫聽聞受持讀誦",
    "T33n1695_003:0056a02": "思惟修習廣為有情宣說流布，或自供養或轉",
    "T33n1695_003:0056a03": "施他，於諸如來廣設供養。讚曰：自下第三",
    "T33n1695_003:0056a04": "行門法行行。一書寫、二聽聞、三受持，愛樂",
    "T33n1695_003:0056a05": "寶重不離於心，生死威儀願相隨故。四讀、五",
    "T33n1695_003:0056a06": "誦、六思惟、七修習，如說行也。八廣為有情宣",
    "T33n1695_003:0056a07": "說流布、九自供養、十施他。此十名為行法行",
    "T33n1695_003:0056a08": "行。此中皆得自作、教他、讚歎、隨喜慶慰。供養",
    "T33n1695_003:0056a09": "之中說自言者，以對施他且復言自。據實而",
    "T33n1695_003:0056a10": "言，自供教他讚歎隨喜慶慰竝得供養。施他",
    "T33n1695_003:0056a11": "書寫乃至教他施他讚歎等事，竝名法行，名為",
    "T33n1695_003:0056a12": "供養。行十法行者獲福聚無量勝故、無盡故，",
    "T33n1695_003:0056a13": "由攝他不息，廣如《中邊論》說。",
    "T33n1695_003:0056a14": "經曰：佛說如是真淨供養甚深理趣無上法已，",
    "T33n1695_003:0056a15": "告金剛手菩薩等言：若有得聞如是供養般若",
    "T33n1695_003:0056a16": "理趣無上法門，信解受持讀誦修習，速能圓滿",
    "T33n1695_003:0056a17": "諸菩薩行，疾證無上正等菩提。讚曰：此即",
    "T33n1695_003:0056a18": "第三歎經勝德。以法供養即菩薩行，故菩薩",
    "T33n1695_003:0056a19": "行速得圓滿。",
    "T33n1695_003:0056a20": "經曰：爾時世尊復依一切能善調伏如來之相，",
    "T33n1695_003:0056a21": "為諸菩薩宣說般若波羅蜜多攝受智密調伏",
    "T33n1695_003:0056a22": "有情甚深理趣智藏法門。讚曰：明依觀照",
    "T33n1695_003:0056a23": "修行相中自下第二能善調伏智藏法門，由",
    "T33n1695_003:0056a24": "依觀照除忿等故。文意有三，準前應釋。此即",
    "T33n1695_003:0056a25": "第一總標所說法門之名。能善調伏者，能除",
    "T33n1695_003:0056a26": "忿等名善調伏。攝受智密調伏有情者，觀照",
    "T33n1695_003:0056a27": "之智微妙名密。此智為藏，具能攝受一切諸",
    "T33n1695_003:0056a28": "佛法所有功德，名為攝受，亦名智藏。以此智",
    "T33n1695_003:0056a29": "藏能除自他忿恚等過，故名調伏。此門義顯",
    "T33n1695_003:0056b01": "由觀照智達法本性，忿恚惡法竝能調伏。",
    "T33n1695_003:0056b02": "經曰：謂一切有情平等性即忿平等性，一切有",
    "T33n1695_003:0056b03": "情調伏性即忿調伏性，一切有情真法性即忿",
    "T33n1695_003:0056b04": "真法性，一切有情真如性即忿真如性，一切有",
    "T33n1695_003:0056b05": "情法界性即忿法界性，一切有情離生性即忿",
    "T33n1695_003:0056b06": "離生性，一切有情實際性即忿實際性，一切有",
    "T33n1695_003:0056b07": "情本空性即忿本空性，一切有情無相性即忿",
    "T33n1695_003:0056b08": "無相性，一切有情無願性即忿無願性，一切有",
    "T33n1695_003:0056b09": "情遠離性即忿遠離性，一切有情寂靜性即忿",
    "T33n1695_003:0056b10": "寂靜性，一切有情不可得性即忿不可得性，一",
    "T33n1695_003:0056b11": "切有情無所有性即忿無所有性，一切有情難",
    "T33n1695_003:0056b12": "思議性即忿難思議性，一切有情無戲論性即",
    "T33n1695_003:0056b13": "忿無戲論性，一切有情如金剛性即忿如金剛",
    "T33n1695_003:0056b14": "性。讚曰：此下第二正陳所說。文中有二：初",
    "T33n1695_003:0056b15": "說十七實相即忿實相、後釋所由。此即初也。",
    "T33n1695_003:0056b16": "文分為五：初以不二除斷無變三種實相以",
    "T33n1695_003:0056b17": "即於忿。他忿之時應作此念：法既平等，何有",
    "T33n1695_003:0056b18": "瞋忿？法既離染，忿能調我？法既無變，忿性亦",
    "T33n1695_003:0056b19": "然，何須分別見他生忿而起恚惱？作此觀已，",
    "T33n1695_003:0056b20": "故一切惑皆悉除滅。下皆準知。第二以實常",
    "T33n1695_003:0056b21": "德性滅破真境四種實相以即於忿。第三以",
    "T33n1695_003:0056b22": "非有離相不求三種實相以即於忿。第四以",
    "T33n1695_003:0056b23": "斷染法離生二種以即於忿。第五以無得虛",
    "T33n1695_003:0056b24": "偽深妙離言堅實五種以即於忿。如其次第，",
    "T33n1695_003:0056b25": "一一配之。此中法門如前已辨，故不解釋。煩",
    "T33n1695_003:0056b26": "惱之中瞋忿為重，此中偏舉，論實通餘一切",
    "T33n1695_003:0056b27": "染也。以忿即真，知本染盡。有情起忿，有情本",
    "T33n1695_003:0056b28": "性即忿本性。人法本性皆即實相，無二分故。",
    "T33n1695_003:0056b29": "既知此已不見忿等，故不應生煩惱之過。",
    "T33n1695_003:0056c01": "經曰：所以者何？一切有情真調伏性即是無上",
    "T33n1695_003:0056c02": "正等菩提，亦是般若波羅蜜多，亦是諸佛一切",
    "T33n1695_003:0056c03": "智智。讚曰：自下第二釋其所由。以有情本",
    "T33n1695_003:0056c04": "調伏性，實相即是法身無上正等菩提。此說",
    "T33n1695_003:0056c05": "實相本性菩提，亦是能觀觀照般若，法性法",
    "T33n1695_003:0056c06": "相體不異故。如刀之利，體無別故。由此故知",
    "T33n1695_003:0056c07": "忿之本性亦是諸佛一切智智。此有多解，真",
    "T33n1695_003:0056c08": "智俗智各得一名。第二解云：一切智者佛也。",
    "T33n1695_003:0056c09": "又言：智者佛所成智。此本性般若即佛之智，",
    "T33n1695_003:0056c10": "以忿即真如，亦即佛之智。故煩惱性即是覺",
    "T33n1695_003:0056c11": "分，更無異故。又復覺知是煩惱，故永不起之。",
    "T33n1695_003:0056c12": "法性本同，用不異故。又調伏性即是實相，菩",
    "T33n1695_003:0056c13": "提亦是實相。般若亦是諸佛智之本性，本性",
    "T33n1695_003:0056c14": "名智，智之本故。四名雖有別，體一故相即。智",
    "T33n1695_003:0056c15": "及智處皆名般若，義意同故。",
    "T33n1695_003:0056c16": "經曰：佛說如是能善調伏甚深理趣智藏法",
    "T33n1695_003:0056c17": "已，告金剛手菩薩等言：若有得聞如是調伏般",
    "T33n1695_003:0056c18": "若理趣智藏法門，信解受持讀誦修習，能自調",
    "T33n1695_003:0056c19": "伏忿恚等過，亦能調伏一切有情。讚曰：自",
    "T33n1695_003:0056c20": "下第三歎經勝德。此雜染失忿恚等者，通諸",
    "T33n1695_003:0056c21": "染也。",
    "T33n1695_003:0056c22": "經曰：常生善趣受諸妙樂，現世怨敵皆起慈",
    "T33n1695_003:0056c23": "心。讚曰：此即第二世間勝果。忿唯不善，起",
    "T33n1695_003:0056c24": "必招苦。今離忿等，故生善趣受勝樂果，以無",
    "T33n1695_003:0056c25": "忿故。不惱於他，故現怨家慈心相向。",
    "T33n1695_003:0056c26": "經曰：能善修行諸菩薩行，疾證無上正等菩",
    "T33n1695_003:0056c27": "提。讚曰：此即出世勝善果也。",
    "T33n1695_003:0056c28": "經曰：爾時世尊復依一切能善建立性平等法",
    "T33n1695_003:0056c29": "如來之相，為諸菩薩宣說般若波羅蜜多一切",
    "T33n1695_003:0057a01": "法性甚深理趣最勝法門。讚曰：明行之中",
    "T33n1695_003:0057a02": "總有六段，自下末後二段，顯依二法遍修之",
    "T33n1695_003:0057a03": "相。此段性平等性最勝法門，修觀實相人法",
    "T33n1695_003:0057a04": "平等皆遍滿故；後段有情住持勝藏法門，修",
    "T33n1695_003:0057a05": "觀觀照遍諸人法皆善緣故。此中有三，此即",
    "T33n1695_003:0057a06": "第一總標所說法門之號。能善建立性平等",
    "T33n1695_003:0057a07": "法者，性平等法謂即真如，遍於人法名性平",
    "T33n1695_003:0057a08": "等。此真實性不可施設言說分別，今施設為",
    "T33n1695_003:0057a09": "性平等法，故名建立。真實法性，故名最勝。法",
    "T33n1695_003:0057a10": "令趣入，故名為門。",
    "T33n1695_003:0057a11": "經曰：謂一切有情性平等故，甚深般若波羅蜜",
    "T33n1695_003:0057a12": "多亦性平等。一切法性平等故，甚深般若波羅",
    "T33n1695_003:0057a13": "蜜多亦性平等。一切有情性調伏故，甚深般若",
    "T33n1695_003:0057a14": "波羅蜜多亦性調伏。一切法性調伏故，甚深般",
    "T33n1695_003:0057a15": "若波羅蜜多亦性調伏。一切有情有實義故，甚",
    "T33n1695_003:0057a16": "深般若波羅蜜多亦有實義。一切法有實義故，",
    "T33n1695_003:0057a17": "甚深般若波羅蜜多亦有實義。讚曰：此下",
    "T33n1695_003:0057a18": "第二正陳所說。於中有六：第一、以人法遍滿",
    "T33n1695_003:0057a19": "離染真理三種以即般若，皆同前門。第三名",
    "T33n1695_003:0057a20": "無變。此名真理者，前名真法，此名實義故。世",
    "T33n1695_003:0057a21": "出世間莫過二種：一有情、二法，悟此二種即",
    "T33n1695_003:0057a22": "是般若波羅蜜多觀照之智。二種本性即成",
    "T33n1695_003:0057a23": "是實相般若波羅蜜多，故皆相即。",
    "T33n1695_003:0057a24": "經曰：一切有情即真如故，甚深般若波羅蜜多",
    "T33n1695_003:0057a25": "亦即真如。一切法即真如故，甚深般若波羅蜜",
    "T33n1695_003:0057a26": "多亦即真如。一切有情即法界故，甚深般若波",
    "T33n1695_003:0057a27": "羅蜜多亦即法界。一切法即法界故，甚深般若",
    "T33n1695_003:0057a28": "波羅蜜多亦即法界。一切有情即法性故，甚深",
    "T33n1695_003:0057a29": "般若波羅蜜多亦即法性。一切法即法性故，甚",
    "T33n1695_003:0057b01": "深般若波羅蜜多亦即法性。一切有情即實際",
    "T33n1695_003:0057b02": "故，甚深般若波羅蜜多亦即實際。一切法即實",
    "T33n1695_003:0057b03": "際故，甚深般若波羅蜜多亦即實際。讚曰：",
    "T33n1695_003:0057b04": "第二以人法實常德性法體真境四種以即",
    "T33n1695_003:0057b05": "般若。",
    "T33n1695_003:0057b06": "經曰：一切有情即本空故，甚深般若波羅蜜",
    "T33n1695_003:0057b07": "多亦即本空。一切法即本空故，甚深般若波羅",
    "T33n1695_003:0057b08": "蜜多亦即本空。一切有情即無相故，甚深般若",
    "T33n1695_003:0057b09": "波羅蜜多亦即無相。一切法即無相故，甚深般",
    "T33n1695_003:0057b10": "若波羅蜜多亦即無相。一切有情即無願故，甚",
    "T33n1695_003:0057b11": "深般若波羅蜜多亦即無願。一切法即無願故，",
    "T33n1695_003:0057b12": "甚深般若波羅蜜多亦即無願。讚曰：第三",
    "T33n1695_003:0057b13": "以人法非有離相不求三種以即般若。",
    "T33n1695_003:0057b14": "經曰：一切有情即遠離故，甚深般若波羅蜜多",
    "T33n1695_003:0057b15": "亦即遠離。一切法即遠離故，甚深般若波羅蜜",
    "T33n1695_003:0057b16": "多亦即遠離。一切有情即寂靜故，甚深般若波",
    "T33n1695_003:0057b17": "羅蜜多亦即寂靜。一切法即寂靜故，甚深般若",
    "T33n1695_003:0057b18": "波羅蜜多亦即寂靜。讚曰：第四以人法離",
    "T33n1695_003:0057b19": "染離生二種以即般若。",
    "T33n1695_003:0057b20": "經曰：一切有情不可得故，甚深般若波羅蜜多",
    "T33n1695_003:0057b21": "亦不可得。一切法不可得故，甚深般若波羅蜜",
    "T33n1695_003:0057b22": "多亦不可得。一切有情無所有故，甚深般若波",
    "T33n1695_003:0057b23": "羅蜜多亦無所有。一切法無所有故，甚深般若",
    "T33n1695_003:0057b24": "波羅蜜多亦無所有。一切有情不思議故，甚深",
    "T33n1695_003:0057b25": "般若波羅蜜多亦不思議。一切法不思議故，甚",
    "T33n1695_003:0057b26": "深般若波羅蜜多亦不思議。一切有情無戲論",
    "T33n1695_003:0057b27": "故，甚深般若波羅蜜多亦無戲論。一切法無戲",
    "T33n1695_003:0057b28": "論故，甚深般若波羅蜜多亦無戲論。讚曰：",
    "T33n1695_003:0057b29": "第五以人法無得虛偽深妙離言四種以即",
    "T33n1695_003:0057c01": "般若。",
    "T33n1695_003:0057c02": "經曰：一切有情無邊際故，甚深般若波羅蜜",
    "T33n1695_003:0057c03": "多亦無邊際。一切法無邊際故，甚深般若波羅",
    "T33n1695_003:0057c04": "蜜多亦無邊際。一切有情有業用故，當知般若",
    "T33n1695_003:0057c05": "波羅蜜多亦有業用。一切法有業用故，當知般",
    "T33n1695_003:0057c06": "若波羅蜜多亦有業用。讚曰：第六以人法",
    "T33n1695_003:0057c07": "廣大作用二種即於般若。以境廣大，智亦如",
    "T33n1695_003:0057c08": "是。以境具有流轉業用，般若亦有觀照境界",
    "T33n1695_003:0057c09": "除斷之用。",
    "T33n1695_003:0057c10": "經曰：佛說如是性平等性甚深理趣最勝法已，",
    "T33n1695_003:0057c11": "告金剛手菩薩等言：若有得聞如是平等般若",
    "T33n1695_003:0057c12": "理趣最勝法門，信解受持讀誦修習，則能通達",
    "T33n1695_003:0057c13": "平等法性甚深般若波羅蜜多。讚曰：第三",
    "T33n1695_003:0057c14": "歎德。性平等性者，真如實相體性平等人法",
    "T33n1695_003:0057c15": "本性，故名性平等性。則能通達平等法性，由",
    "T33n1695_003:0057c16": "聞信等此性平等威神力故，故能通達平等",
    "T33n1695_003:0057c17": "法性。平等法性即深般若波羅蜜多，深般若",
    "T33n1695_003:0057c18": "波羅蜜多義合二種：一實相、二觀照。今達實",
    "T33n1695_003:0057c19": "相，由觀本性遍人法故。前文所即深般若者，",
    "T33n1695_003:0057c20": "即是觀照。不爾，如何實相般若亦有業用？",
    "T33n1695_003:0057c21": "經曰：於諸有情心無罣礙，疾證無上正等菩",
    "T33n1695_003:0057c22": "提。讚曰：所依法性尚能通達，能依人法理",
    "T33n1695_003:0057c23": "亦無礙。罣者障也，礙者拘礙。通達人法亦無",
    "T33n1695_003:0057c24": "障礙，達所依故能依亦達。",
    "T33n1695_003:0057c25": "經曰：爾時世尊復依一切住持藏法如來之相，",
    "T33n1695_003:0057c26": "為諸菩薩宣說般若波羅蜜多一切有情住持",
    "T33n1695_003:0057c27": "遍滿甚深理趣勝藏法門。讚曰：此第二段",
    "T33n1695_003:0057c28": "有情住持勝藏法門，修觀觀照遍諸人法皆",
    "T33n1695_003:0057c29": "善緣故。文中有三，此即第一標所說法門之",
    "T33n1695_003:0058a01": "名。就中復二：初說依相、後說其名。住持藏法",
    "T33n1695_003:0058a02": "者，住謂住止，謂如來藏等無始有情皆依之",
    "T33n1695_003:0058a03": "住，或此先住諸有情中。持謂住持，謂如來藏",
    "T33n1695_003:0058a04": "等住持有情，為有情本，亦能住持一切佛法",
    "T33n1695_003:0058a05": "所有種子。藏法者，謂如來藏即無為中含容",
    "T33n1695_003:0058a06": "無邊佛功德故，名之為藏。一切有情住持遍",
    "T33n1695_003:0058a07": "滿，謂如來藏遍滿依住有情身心，能持一切",
    "T33n1695_003:0058a08": "佛法功德，此即一切殊勝寶藏。詮此教法名",
    "T33n1695_003:0058a09": "為法門。如來藏義是根本名，故不說餘金剛",
    "T33n1695_003:0058a10": "藏等。",
    "T33n1695_003:0058a11": "經曰：謂一切有情皆如來藏，普賢菩薩自體",
    "T33n1695_003:0058a12": "遍故。讚曰：自下第二正陳所說。於中有四，",
    "T33n1695_003:0058a13": "此即第一。一切有情皆如來藏者，如來藏者",
    "T33n1695_003:0058a14": "即是真如在纏之名，出纏之時名法身故。藏",
    "T33n1695_003:0058a15": "謂庫藏，諸佛所有一切功德皆在其中，名如來",
    "T33n1695_003:0058a16": "藏。現行功德未能起故，不名法身。又此真性",
    "T33n1695_003:0058a17": "正實如來，藏在纏中名如來藏。一切眾生皆",
    "T33n1695_003:0058a18": "有真理，故《勝鬘》云「夫生死者是如來藏」。普賢",
    "T33n1695_003:0058a19": "菩薩自體遍故者，賢謂賢善，遍體三業一切",
    "T33n1695_003:0058a20": "賢善故名普賢。菩薩證此普賢善理，又其自",
    "T33n1695_003:0058a21": "體普皆賢善，三業等法一切皆賢。由是菩薩",
    "T33n1695_003:0058a22": "所證真理，能證有為自體等法，一切調順竝",
    "T33n1695_003:0058a23": "皆賢善。又由此性體遍三業，能令三業普皆賢",
    "T33n1695_003:0058a24": "善，故名普賢。然今菩薩普賢本性即如來藏，",
    "T33n1695_003:0058a25": "故說普賢菩薩自體遍有情體，故有情者皆",
    "T33n1695_003:0058a26": "如來藏。廢用顯體，名普賢遍。",
    "T33n1695_003:0058a27": "經曰：一切有情皆金剛藏，以金剛藏所灌灑",
    "T33n1695_003:0058a28": "故。讚曰：此即第二一切有情皆金剛藏。即",
    "T33n1695_003:0058a29": "如來藏堅實難壞，能有破裂生死之德，名金",
    "T33n1695_003:0058b01": "剛藏。金剛藏菩薩能證於此金剛藏理，亦能",
    "T33n1695_003:0058b02": "獲得金剛藏智名金剛藏。然今一切有情本",
    "T33n1695_003:0058b03": "體皆金剛藏，然以般若金剛藏教灌灑身心，",
    "T33n1695_003:0058b04": "悉得堅實破裂生死堅固之法，故知有情皆",
    "T33n1695_003:0058b05": "金剛藏。灌者入身心之義，灑者破生死之業，",
    "T33n1695_003:0058b06": "以彼展轉金剛藏教所灌灑時破生死故。",
    "T33n1695_003:0058b07": "經曰：一切有情皆正法藏，一切皆隨正語轉",
    "T33n1695_003:0058b08": "故。讚曰：此即第三一切有情皆正法藏。正",
    "T33n1695_003:0058b09": "法即是般若真教，藏謂庫藏，一切有情皆是",
    "T33n1695_003:0058b10": "正法之庫藏也，以諸有情皆能隨順正語轉",
    "T33n1695_003:0058b11": "故。言正語者，謂順理語，即是契經。謂諸有情",
    "T33n1695_003:0058b12": "皆能隨順正語而轉。轉謂動轉，能依正語聖",
    "T33n1695_003:0058b13": "教法行，得堅實法故。有情性相竝名有情。從",
    "T33n1695_003:0058b14": "諸有情發起正語，故諸有情名正法藏。",
    "T33n1695_003:0058b15": "經曰：一切有情皆妙業藏，一切事業加行依",
    "T33n1695_003:0058b16": "故。讚曰：此即第四一切有情皆妙業藏。妙",
    "T33n1695_003:0058b17": "業即是菩薩所有諸善三業，藏義同前。一切",
    "T33n1695_003:0058b18": "有情皆是菩薩妙業庫藏。菩薩欲起諸善事",
    "T33n1695_003:0058b19": "業皆為有情，或為證彼有情本性，或欲拔彼",
    "T33n1695_003:0058b20": "生死苦惱發起加行，故有情是加行所依。所",
    "T33n1695_003:0058b21": "依即藏，從諸有情起妙業故。上來四種，第一",
    "T33n1695_003:0058b22": "法體，談本藏故；第二法用，破生死故；第三教",
    "T33n1695_003:0058b23": "依，無倒本故；第四德依，諸德本故。若不能曉，",
    "T33n1695_003:0058b24": "與此相違。",
    "T33n1695_003:0058b25": "經曰：佛說如是有情住持甚深理趣勝藏法已，",
    "T33n1695_003:0058b26": "告金剛手菩薩等言：若有得聞如是遍滿般若",
    "T33n1695_003:0058b27": "理趣勝藏法門，信解受持讀誦修習，則能通達",
    "T33n1695_003:0058b28": "勝藏法性，疾證無上正等菩提。讚曰：自下",
    "T33n1695_003:0058b29": "第三歎經勝德。勝藏法性即如來藏等四種",
    "T33n1695_003:0058c01": "勝藏，法本性故。由今聞等，故後通達。",
    "T33n1695_003:0058c02": "經曰：爾時世尊復依究竟無邊際法如來之相，",
    "T33n1695_003:0058c03": "為諸菩薩宣說般若波羅蜜多究竟住持法義",
    "T33n1695_003:0058c04": "平等金剛法門。讚曰：自下第三二段明行",
    "T33n1695_003:0058c05": "得果。於中分二：初無邊無際究竟法門，得二",
    "T33n1695_003:0058c06": "果時廣深一味極殊勝故，自利果德；後甚深",
    "T33n1695_003:0058c07": "理趣無上法門得二果已，自利利他為三界",
    "T33n1695_003:0058c08": "主，隨諸有情所願皆從，利他果德。此即初段。",
    "T33n1695_003:0058c09": "就此初段中文有其三：此即第一總標所說",
    "T33n1695_003:0058c10": "法門之號。於中復二：初說所依、後辨其名。究",
    "T33n1695_003:0058c11": "竟者，最勝義、第一義、無上義、窮極義。無邊者",
    "T33n1695_003:0058c12": "廣，無際者深。此意說言佛身最勝廣深之法。",
    "T33n1695_003:0058c13": "究竟住持法義平等者，究竟者同前釋，住者",
    "T33n1695_003:0058c14": "依止，持者住持，法者能詮文字之教，義者所",
    "T33n1695_003:0058c15": "詮理趣之義。平等者，相似義、不異義。金剛者，",
    "T33n1695_003:0058c16": "堅實義、能破義。謂最勝依止住持教理，不異",
    "T33n1695_003:0058c17": "破壞生死法門，謂法義皆能無邊際等故。又",
    "T33n1695_003:0058c18": "究竟住持，住持一切諸佛法故。法義平等相",
    "T33n1695_003:0058c19": "順無二。金剛法者，能破生死堅實法門。",
    "T33n1695_003:0058c20": "經曰：謂甚深般若波羅蜜多無邊故，一切如",
    "T33n1695_003:0058c21": "來亦無邊。讚曰：此下第二正陳所說。前性",
    "T33n1695_003:0058c22": "平等性最勝法門中，說一切有情無邊等故甚",
    "T33n1695_003:0058c23": "深般若波羅蜜多亦無邊。般若既通實相觀照",
    "T33n1695_003:0058c24": "文字等五，三身如來隨亦無邊。實相之理法",
    "T33n1695_003:0058c25": "身無邊，觀照之智報身無邊。依此二種化身",
    "T33n1695_003:0058c26": "應物，隨緣即現業用無邊。無邊者，廣量難測",
    "T33n1695_003:0058c27": "故。諸根相好一一無邊，無限善根所引生故。",
    "T33n1695_003:0058c28": "經曰：甚深般若波羅蜜多無際故，一切如來",
    "T33n1695_003:0058c29": "亦無際。讚曰：無際者，深妙難知故，亦由三",
    "T33n1695_003:0059a01": "劫難修所得故，深般若名為無際，此成三身",
    "T33n1695_003:0059a02": "亦名無際。非是二乘凡夫等類、十地菩薩所",
    "T33n1695_003:0059a03": "能知故。",
    "T33n1695_003:0059a04": "經曰：甚深般若波羅蜜多一味故，一切法亦",
    "T33n1695_003:0059a05": "一味。讚曰：此能觀觀照及所觀理方便等",
    "T33n1695_003:0059a06": "五法皆一味故，名為平等。一味者，一相義，謂",
    "T33n1695_003:0059a07": "無相和合義、無分別義。又一味者，堅實故、離",
    "T33n1695_003:0059a08": "苦樂相無歡戚故。其一切法若教若義皆亦",
    "T33n1695_003:0059a09": "一味，隨二般若無乖諍故。《佛地經》說「譬如三",
    "T33n1695_003:0059a10": "十三天未入雜林，終不能於若事若受無我",
    "T33n1695_003:0059a11": "我所和合受用；若入雜林，即無分別隨意受",
    "T33n1695_003:0059a12": "用。」由此雜林有如是德，能令諸天入此林者，",
    "T33n1695_003:0059a13": "天諸果報若事若受無所思惟和合受用。如",
    "T33n1695_003:0059a14": "是菩薩若未證得無生法忍，終不能得平等之",
    "T33n1695_003:0059a15": "心、平等之捨，乃與一切聲聞獨覺無有差別，",
    "T33n1695_003:0059a16": "有二想故，彼不能住受用和合一味事智。若",
    "T33n1695_003:0059a17": "已證得無生法忍，遣二想故得平等心，遂與",
    "T33n1695_003:0059a18": "聲聞獨覺差別，由平等心而能住捨受用和",
    "T33n1695_003:0059a19": "合一味事智。彼論說言「三十三天有一雜林，",
    "T33n1695_003:0059a20": "諸天和合福力所感。令諸天眾不在此林，宮",
    "T33n1695_003:0059a21": "殿等事苦樂受等勝劣有異，有我我所差別",
    "T33n1695_003:0059a22": "受用。若在此林，若事若受都無勝劣，皆同上",
    "T33n1695_003:0059a23": "妙無我我所和合受用。能令平等和合受用，",
    "T33n1695_003:0059a24": "故名雜林。此由諸天各修平等和合福業增",
    "T33n1695_003:0059a25": "上力故，令彼諸天本識變現同處同時同一",
    "T33n1695_003:0059a26": "相法。由彼雜林增上力故，令彼轉識亦同變",
    "T33n1695_003:0059a27": "現，雖各受用而謂無別。如是地前地上菩薩",
    "T33n1695_003:0059a28": "差別無差別亦復如是。二相無相所引生故，",
    "T33n1695_003:0059a29": "未得無生及得別故。」即彼經云「又如種種大",
    "T33n1695_003:0059b01": "小眾流，未入大海各別所依，異水少水水有",
    "T33n1695_003:0059b02": "增減，隨其水業所作各異，少分依持水族生",
    "T33n1695_003:0059b03": "命。若入大海無別所依，水無差別水無限量",
    "T33n1695_003:0059b04": "水無增減，所作業一，廣大依持水族生命。如",
    "T33n1695_003:0059b05": "是菩薩若未證入如來清淨法界大海，各別所",
    "T33n1695_003:0059b06": "依，異智少智智有增減，隨其智業所作各異，",
    "T33n1695_003:0059b07": "少分眾生成熟善根之所依止。若已證入如",
    "T33n1695_003:0059b08": "來清淨法界大海，無別所依，智無限量智無",
    "T33n1695_003:0059b09": "增減，受用和合一味事智，無量眾生成熟善根",
    "T33n1695_003:0059b10": "之所依止。」彼論說言「水別所依，種種地方為",
    "T33n1695_003:0059b11": "所依故。菩薩所依，別別如來為所依故。異水",
    "T33n1695_003:0059b12": "者清濁灰，美水差別故。菩薩異智者，各別勝",
    "T33n1695_003:0059b13": "解所修成故。所餘法譬，隨義可知。」菩薩既然，",
    "T33n1695_003:0059b14": "故修成時成佛之位，三身萬德各唯一味。",
    "T33n1695_003:0059b15": "經曰：甚深般若波羅蜜多究竟故，一切法亦",
    "T33n1695_003:0059b16": "究竟。讚曰：此觀照及境文字等五最勝第",
    "T33n1695_003:0059b17": "一名為究竟，諸法及義隨般若亦爾。此中意",
    "T33n1695_003:0059b18": "顯由深般若因位、文字、眷屬、境界、無邊無",
    "T33n1695_003:0059b19": "際一味究竟，所行之行得三身果，所說法義",
    "T33n1695_003:0059b20": "隨身亦爾，有深般若諸法本性。本性既一味",
    "T33n1695_003:0059b21": "究竟，故法亦爾。",
    "T33n1695_003:0059b22": "經曰：佛說如是無邊無際究竟理趣金剛法",
    "T33n1695_003:0059b23": "已，告金剛手菩薩等言：若有得聞如是究竟般",
    "T33n1695_003:0059b24": "若理趣金剛法門，信解受持讀誦修習，一切障",
    "T33n1695_003:0059b25": "法皆悉消除，定得如來執金剛性，疾證無上",
    "T33n1695_003:0059b26": "正等菩提。讚曰：此即第三歎經勝德。既聞",
    "T33n1695_003:0059b27": "般若及佛三身所有法義無邊際等，一切障",
    "T33n1695_003:0059b28": "法皆悉銷除，定得如來執金剛性。謂領受此",
    "T33n1695_003:0059b29": "能破生死真實本性真如法界，疾證無上正",
    "T33n1695_003:0059c01": "等菩提。此中具有滅惡攝善二種勝德。",
    "T33n1695_003:0059c02": "經曰：爾時世尊復依遍照如來之相，為諸菩",
    "T33n1695_003:0059c03": "薩宣說般若波羅蜜多得諸如來祕密法性及",
    "T33n1695_003:0059c04": "一切法無戲論性大樂金剛不空神呪金剛法",
    "T33n1695_003:0059c05": "門，初中後位最勝第一甚深理趣無上法門。",
    "T33n1695_003:0059c06": "讚曰：此第二段甚深理趣無上法門得二果",
    "T33n1695_003:0059c07": "已，自利利他為三界主，隨諸有情所願皆從，利",
    "T33n1695_003:0059c08": "他果德。遍照智者，即一切智、一切種智，如睡",
    "T33n1695_003:0059c09": "夢覺、如蓮華開。通達諸法，遍能自利及利他",
    "T33n1695_003:0059c10": "盡，名為遍照。得諸如來祕密法性，得謂獲證，",
    "T33n1695_003:0059c11": "謂此法門能得祕密等。可貴可重名祕，幽隱",
    "T33n1695_003:0059c12": "難知名密。即是有為一切殊勝幽微諸法，謂",
    "T33n1695_003:0059c13": "菩提是。及一切法無戲論性，即真法界，離諸",
    "T33n1695_003:0059c14": "名言及分別故。大樂者，得無漏樂。樂有五種：",
    "T33n1695_003:0059c15": "一因樂、二受樂、三苦對治樂、四斷受樂、五無惱",
    "T33n1695_003:0059c16": "害樂。此中有四：一出離樂、二遠離樂、三菩提",
    "T33n1695_003:0059c17": "樂、四涅槃樂。今得此五及後四種，故言大樂，",
    "T33n1695_003:0059c18": "遍滿法界俱是樂故。金剛者，能破義，一切障",
    "T33n1695_003:0059c19": "法悉能破故。不空者，顯此妙法非空無果，必",
    "T33n1695_003:0059c20": "有靈驗殊勝異果，名為不空。神呪者，神謂聖",
    "T33n1695_003:0059c21": "德理事自在，呪謂總持，謂十方佛共有聖德",
    "T33n1695_003:0059c22": "名之為神。以一略言，具一切佛法所有功德，",
    "T33n1695_003:0059c23": "破滅一切生死怨敵。總含諸德故名總持，此",
    "T33n1695_003:0059c24": "名為呪。金剛法性者，諸佛般若堅實諸法，此",
    "T33n1695_003:0059c25": "為第一，故名法性。此上所詮法門。所得行以",
    "T33n1695_003:0059c26": "下總是能得法門。初中後位者，謂此經中初",
    "T33n1695_003:0059c27": "說、中說、後說三位，或發心、修行、證得三位，或",
    "T33n1695_003:0059c28": "聽聞、修行、離欲三位。此為最勝無二第一無",
    "T33n1695_003:0059c29": "上法行，由此法門最第一故，能證如來祕密",
    "T33n1695_003:0060a01": "法性等。",
    "T33n1695_003:0060a02": "經曰：謂大貪等最勝成就，令大菩薩大樂最",
    "T33n1695_003:0060a03": "勝成就。讚曰：自下第二正陳所說。文中有",
    "T33n1695_003:0060a04": "二：初以三復次說菩薩行十惡業道等因所得",
    "T33n1695_003:0060a05": "果利、後三復次說陀羅尼。初中有三復次。初",
    "T33n1695_003:0060a06": "復次中有二：初明惡業道貪等為因所得果",
    "T33n1695_003:0060a07": "利、後明善業道般若為因所得果利。明貪等",
    "T33n1695_003:0060a08": "為因中，初明自利果、後明利他果。明自利果",
    "T33n1695_003:0060a09": "中，明由貪等為因，展轉得四種果：一由貪等",
    "T33n1695_003:0060a10": "為因得大樂、二大樂為因得大覺、三大覺為",
    "T33n1695_003:0060a11": "因得能降四魔、四降四魔為因得自在。云何",
    "T33n1695_003:0060a12": "名為謂大貪等最勝成就？所謂菩薩於其因",
    "T33n1695_003:0060a13": "中，翻其生死十惡業道，自行出世十惡業道：",
    "T33n1695_003:0060a14": "一能殺生，謂斷眾生生死流轉，斷是殺義。二",
    "T33n1695_003:0060a15": "不與取，無有與者自然攝取，是無他求自攝",
    "T33n1695_003:0060a16": "益義。三欲邪行，了知欲為邪而修於正行。",
    "T33n1695_003:0060a17": "若分別欲實知唯邪，如有頌言「佛說貪恚癡，",
    "T33n1695_003:0060a18": "皆從分別起。淨不淨顛倒，此亦為緣生。淨不",
    "T33n1695_003:0060a19": "淨顛倒，為緣而有者，彼自性皆無，故顯非真",
    "T33n1695_003:0060a20": "實。」四妄語，若於妄中，能說為妄。如有頌言「一",
    "T33n1695_003:0060a21": "切虛妄法，世尊如實說。於虛妄法中，諸行最",
    "T33n1695_003:0060a22": "虛妄。」五離間語，云何貝戍尼？謂常居最勝，空",
    "T33n1695_003:0060a23": "貝戍尼言，顯目離間語，密詮常勝空。貝表勝",
    "T33n1695_003:0060a24": "義，戍表空義，尼表常義；今取密義。六麁惡語，",
    "T33n1695_003:0060a25": "云何波魯師？謂善安住所知彼岸。此波魯師",
    "T33n1695_003:0060a26": "顯目麁惡語，密詮住彼岸。彼岸即是一切智，",
    "T33n1695_003:0060a27": "佛於其中能善安住，名波魯師。七綺間語，若",
    "T33n1695_003:0060a28": "正說法品類差別。八貪欲，《攝大乘》說，若有數",
    "T33n1695_003:0060a29": "數欲自證得無上靜慮。此意但說從散引生，",
    "T33n1695_003:0060b01": "但言貪定。謂起大貪欲，欲無上菩提。貪於生",
    "T33n1695_003:0060b02": "死度脫有情，名為貪欲。九嗔恚，若於其心能",
    "T33n1695_003:0060b03": "正憎害一切煩惱，已斷已滅，是憎害義。十邪",
    "T33n1695_003:0060b04": "見，若一切處遍行邪性皆如實見，即見一切",
    "T33n1695_003:0060b05": "虛妄分別邪亂為性。雖諸菩薩密行十惡業",
    "T33n1695_003:0060b06": "道，今舉意業大貪為首，據實通行三業為因。",
    "T33n1695_003:0060b07": "由此菩薩最勝成就行此十因故，感前五種樂，",
    "T33n1695_003:0060b08": "勝於凡位所有諸樂，故名最勝。又大樂者謂",
    "T33n1695_003:0060b09": "五修果，離種種相得法苑樂，如前已辨。",
    "T33n1695_003:0060b10": "經曰：大樂最勝成就，令大菩薩一切如來大",
    "T33n1695_003:0060b11": "覺最勝成就。讚曰：證得五樂法苑樂故，能",
    "T33n1695_003:0060b12": "得大覺覺自及他，若理若事。菩薩位得一切",
    "T33n1695_003:0060b13": "佛因，佛位名得大覺圓滿。",
    "T33n1695_003:0060b14": "經曰：一切如來大覺最勝成就，令大菩薩降",
    "T33n1695_003:0060b15": "伏一切大魔最勝成就。讚曰：由覺事理自",
    "T33n1695_003:0060b16": "他邪正，故能永斷四種大魔。",
    "T33n1695_003:0060b17": "經曰：降伏一切大魔最勝成就，令大菩薩普大",
    "T33n1695_003:0060b18": "三界自在最勝成就。讚曰：由降四魔超過",
    "T33n1695_003:0060b19": "三界，得尊位果，故普大三界。不為生死四魔",
    "T33n1695_003:0060b20": "所壞，故名自在。略說自在，有其十種，謂壽自",
    "T33n1695_003:0060b21": "在、心自在、眾具自在，此三因施度圓滿。業自",
    "T33n1695_003:0060b22": "在、生自在，由戒度圓滿。勝解自在，由忍度圓",
    "T33n1695_003:0060b23": "滿。願自在，由勤度圓滿。神力自在，由定度圓",
    "T33n1695_003:0060b24": "滿。智自在、法自在，由般若度圓滿。如《攝論》等",
    "T33n1695_003:0060b25": "第九卷說。此十自在以宗而說名自利果，證",
    "T33n1695_003:0060b26": "得之時亦有分位，故佛自在普大於三界。故",
    "T33n1695_003:0060b27": "有頌言「天地此界多聞室，逝宮天處十方無，",
    "T33n1695_003:0060b28": "丈夫牛王大沙門，尋地山林遍無等」，故佛世",
    "T33n1695_003:0060b29": "尊普大三界。略而言之，清淨法界大圓鏡智、",
    "T33n1695_003:0060c01": "平等性智、妙觀察智、成所作智，福德智慧二種",
    "T33n1695_003:0060c02": "莊嚴，故為最勝。",
    "T33n1695_003:0060c03": "經曰：普大三界自在最勝成就，令大菩薩能",
    "T33n1695_003:0060c04": "無遺餘拔有情界，利益安樂一切有情畢竟",
    "T33n1695_003:0060c05": "大樂最勝成就。讚曰：上明自利，下明利他。",
    "T33n1695_003:0060c06": "於中有二：初明廣大第一之心利他之行；「所",
    "T33n1695_003:0060c07": "以者何」下，後明常心不顛倒心利他之行。",
    "T33n1695_003:0060c08": "能無遺餘拔有情界者，即所有眾生。眾生所",
    "T33n1695_003:0060c09": "攝卵生、胎生、濕生、化生，若有色、若無色，若有想、",
    "T33n1695_003:0060c10": "若無想、若非有想、若非無想，竝皆拔苦而與其",
    "T33n1695_003:0060c11": "樂。無一眾生非悲智境，故無遺餘。遺者遺落，",
    "T33n1695_003:0060c12": "失沒之義。餘者剩杖，殘不盡義。拔謂拔濟。拔",
    "T33n1695_003:0060c13": "諸有情，無一有情遺落失沒剩杖殘叢而不拔",
    "T33n1695_003:0060c14": "者。意樂遍滿十方三界五趣四生，故名廣大",
    "T33n1695_003:0060c15": "心也。利益安樂畢竟大樂最勝成就者，利益",
    "T33n1695_003:0060c16": "有十利，謂〈菩薩地〉說：一純利、二共利、三利益",
    "T33n1695_003:0060c17": "種類利、四安樂種類利、五因攝利、六果攝利、",
    "T33n1695_003:0060c18": "七此世利、八他世利、九畢竟利、十不畢竟利。",
    "T33n1695_003:0060c19": "安樂有五，如前已說。又攝善名利益，離惡名",
    "T33n1695_003:0060c20": "安樂。等有十對，解如唯識疏。畢竟大樂所謂",
    "T33n1695_003:0060c21": "涅槃，《金剛經》云「我皆令入無餘涅槃」。彼通三",
    "T33n1695_003:0060c22": "乘，但說涅槃不說餘者。今取菩提及涅槃樂，",
    "T33n1695_003:0060c23": "即是有為無為一切無漏所有功德，令諸有",
    "T33n1695_003:0060c24": "情怡適調順，無所違損、無所逼惱，故名大樂。",
    "T33n1695_003:0060c25": "即第一心，欲令有情住極勝處，故名第一。",
    "T33n1695_003:0060c26": "經曰：所以者何？乃至生死流轉住處有勝智",
    "T33n1695_003:0060c27": "者，齊此常能以無等法饒益有情，不入寂滅。",
    "T33n1695_003:0060c28": "讚曰：所以者何，徵其所由。拔諸有情能無遺",
    "T33n1695_003:0060c29": "餘致涅槃界之所以者，何謂是也。乃至生死流",
    "T33n1695_003:0061a01": "轉住處者，能盡未來時無限也，能隨十方一",
    "T33n1695_003:0061a02": "切有情生死流轉之時時名節。十方世界住",
    "T33n1695_003:0061a03": "處所在，即顯處廣時廣。有勝智者，謂能共離",
    "T33n1695_003:0061a04": "我及我所。離人法執名勝智者，生法二智悉",
    "T33n1695_003:0061a05": "皆圓滿，即是其言心不顛倒也。名勝智者，離",
    "T33n1695_003:0061a06": "二執故。齊此常能以無等法饒益有情不入",
    "T33n1695_003:0061a07": "寂滅，齊十方界處、齊未來際生死之時，常",
    "T33n1695_003:0061a08": "能以此第一最勝無等類法利樂有情。有情",
    "T33n1695_003:0061a09": "無限，入涅槃期不可窮盡故，勝智者隨諸有",
    "T33n1695_003:0061a10": "情不入寂滅。何以故？以無法執及有情執，無",
    "T33n1695_003:0061a11": "自他相，故利有情常無窮盡。如世父母拔濟",
    "T33n1695_003:0061a12": "男女，心生悲愍無自他相，不憚劬勞，故能長",
    "T33n1695_003:0061a13": "時生悲濟意。菩薩亦爾，故名常心。因中四心",
    "T33n1695_003:0061a14": "既圓滿已，故至佛位能益有情無盡限期，常",
    "T33n1695_003:0061a15": "能濟拔十方法界皆度脫盡。即是金剛四種",
    "T33n1695_003:0061a16": "心因得四果也。",
    "T33n1695_003:0061a17": "經曰：又以般若波羅蜜多方便善巧成立勝智，",
    "T33n1695_003:0061a18": "善辦一切清淨事業，能令諸有皆得清淨。讚",
    "T33n1695_003:0061a19": "曰：初復次中，上來以貪等為因所得果利，此",
    "T33n1695_003:0061a20": "以般若為因所得果利。方便者，由智慧力隨",
    "T33n1695_003:0061a21": "諸有情病行機器意樂，應時即為顯現說法等",
    "T33n1695_003:0061a22": "事，故名方便。曲順時宜，令其入道之前加行，",
    "T33n1695_003:0061a23": "名為方便。如在路行見人逐兔，他問見不，應",
    "T33n1695_003:0061a24": "坐答言：我實不見。為護殺事，即現坐相云我",
    "T33n1695_003:0061a25": "不見，非是立時我不見也。不犯妄言，護殺事",
    "T33n1695_003:0061a26": "成。菩薩亦爾，欲令眾生捨偽入真，於無名法",
    "T33n1695_003:0061a27": "以名字說，隨其輕重時節所宜應機而說，令",
    "T33n1695_003:0061a28": "其入道。以象表無象，以言表無言，不稱其真，",
    "T33n1695_003:0061a29": "故名方便。妙得其趣應物隨時，處事之間亦",
    "T33n1695_003:0061b01": "不曾失，故名善巧。成立勝智，由此善巧為其",
    "T33n1695_003:0061b02": "因故，果得勝智。勝智即是二智所攝方便善",
    "T33n1695_003:0061b03": "巧波羅蜜多。智之差別有其二種：一迴向、二",
    "T33n1695_003:0061b04": "拔濟，此迴向也，究竟歸一切智故。善辨一切",
    "T33n1695_003:0061b05": "清淨事業者，謂神通、記心、漏盡三種。福智二",
    "T33n1695_003:0061b06": "因、自他二利，一切善事悉皆善辨。能令諸有皆",
    "T33n1695_003:0061b07": "得清淨者，三有九有因果雙亡，生死染污悉",
    "T33n1695_003:0061b08": "皆銷滅，故名清淨。即一切惡悉皆除滅。前貪",
    "T33n1695_003:0061b09": "等為因雖有二利，宗在利他起四種心；此以",
    "T33n1695_003:0061b10": "般若為因，能修善盡、能除惡盡。菩提之心既",
    "T33n1695_003:0061b11": "有三種，所得果利亦有其三。雖前門說貪等",
    "T33n1695_003:0061b12": "為因，體即般若，以異名說；一切皆以般若為",
    "T33n1695_003:0061b13": "性。此上總是初復次解。",
    "T33n1695_003:0061b14": "經曰：又以貪等調伏世間普遍恒時，乃至諸",
    "T33n1695_003:0061b15": "有皆令清淨自然調伏。讚曰：自下第二重解",
    "T33n1695_003:0061b16": "貪等所得果利。於中有二：初明利他、後明自",
    "T33n1695_003:0061b17": "利。此利他也。謂以貪等調伏世間等者，謂佛",
    "T33n1695_003:0061b18": "菩薩觀諸有情多慳所蔽，雖有珍財不能修",
    "T33n1695_003:0061b19": "福亦不自用，如割身肉深生痛惜。菩薩知其",
    "T33n1695_003:0061b20": "因慳所蔽增長惡業，當墮惡趣無有出期。遂",
    "T33n1695_003:0061b21": "起大貪集其財寶，令捨慳悋不起惡業。菩薩",
    "T33n1695_003:0061b22": "實是後得智中大悲之心起此貪等，不為己",
    "T33n1695_003:0061b23": "身名利、諸眾眷屬恭敬，故起一貪增百千善。",
    "T33n1695_003:0061b24": "由是善財求善知識，遇見一王殺縛鞭杖無",
    "T33n1695_003:0061b25": "量眾生。善財心悔，王語之言：「此諸眾生愚鈍",
    "T33n1695_003:0061b26": "恨悷，若不苦楚終不調伏。故我苦之。」善財方",
    "T33n1695_003:0061b27": "解。如仙譽國王殺五百波羅門更增功德，此",
    "T33n1695_003:0061b28": "亦如是。一切十惡所有業道皆準此知，故起",
    "T33n1695_003:0061b29": "貪時菩薩大利。",
    "T33n1695_003:0061c01": "經曰：又如蓮華形色光淨，不為一切穢物所染。",
    "T33n1695_003:0061c02": "如是貪等饒益世間，住過有過常不能染。讚",
    "T33n1695_003:0061c03": "曰：此明貪等自利之行。菩薩身心起此貪等，",
    "T33n1695_003:0061c04": "形色光淨，不為一切穢物煩惱所能染污，故",
    "T33n1695_003:0061c05": "留煩惱助願受生作大自在。若是佛者，似其",
    "T33n1695_003:0061c06": "貪等，以此貪等饒益有情。設住煩惱過失之",
    "T33n1695_003:0061c07": "心、住餘有漏善無記心，名為有過。過是漏義。",
    "T33n1695_003:0061c08": "於此三性，一切時中不能染污。如蓮華等雖",
    "T33n1695_003:0061c09": "出泥中，泥不能染，菩薩之心亦復如是。",
    "T33n1695_003:0061c10": "經曰：又大貪等能得清淨大樂大財，三界自在，",
    "T33n1695_003:0061c11": "常能堅固饒益有情。讚曰：此即第三復次",
    "T33n1695_003:0061c12": "重釋。又大貪等者，謂我貪等貪名貪好，恐身",
    "T33n1695_003:0061c13": "造惡當墮生死。貪為自身，修道離苦。故《維摩》",
    "T33n1695_003:0061c14": "云「寧起我見如須彌山，不起空見如毛髮許」，",
    "T33n1695_003:0061c15": "以空邪見無斷修故。若貪有我，恐增惡名便",
    "T33n1695_003:0061c16": "增修道，因以貪等，果得大樂。七種聖財法界",
    "T33n1695_003:0061c17": "珍財為三界主，不為過染得十自在，於一切",
    "T33n1695_003:0061c18": "時於一切處於一切事堅固饒益一切有情，",
    "T33n1695_003:0061c19": "有情饒益即菩薩利。此中三種，由昔因中或在",
    "T33n1695_003:0061c20": "果位，能以貪等為因修習，故在果位得果無",
    "T33n1695_003:0061c21": "邊。初是實行，為返惡故說相似貪。第二大悲",
    "T33n1695_003:0061c22": "所逼說相似貪。第三為求利己說相似貪。然",
    "T33n1695_003:0061c23": "正起行，生死煩惱惡業皆滅，故染貪等一切",
    "T33n1695_003:0061c24": "皆亡，如何說起。",
    "T33n1695_003:0061c25": "經曰：爾時如來即說神呪：「納慕薄伽筏帝一　鉢",
    "T33n1695_003:0061c26": "剌壤波囉弭多曳二　薄底丁履反下同筏攃七葛反羅曳",
    "T33n1695_003:0061c27": "三　罨跛履弭多窶拏曳四　薩縛呾他揭多跛履",
    "T33n1695_003:0061c28": "布視多曳五　薩縛呾他揭多奴壤多奴壤多邲",
    "T33n1695_003:0061c29": "壤多曳六　呾姪他七　鉢剌𠯋一第反下同鉢剌𠯋八　莫",
    "T33n1695_003:0062a01": "訶鉢剌𠯋九　鉢剌壤婆娑羯囇十　鉢剌壤路迦",
    "T33n1695_003:0062a02": "羯囇十一　案馱迦囉毘談末泥十二　悉遞十三　蘇悉遞十四　",
    "T33n1695_003:0062a03": "悉殿都漫薄伽筏底十五　薩防伽孫達囇十六　薄底",
    "T33n1695_003:0062a04": "筏攃囇十七　鉢剌娑履多喝悉帝十八　參磨濕嚩娑",
    "T33n1695_003:0062a05": "羯囇十九　勃𭈪勃𭈪二十　悉𭈪悉陀二十一　劍波劍波二十",
    "T33n1695_003:0062a06": "二　浙羅浙羅二十三　曷邏嚩曷邏嚩二十四　阿揭車阿",
    "T33n1695_003:0062a07": "揭車二十五　薄伽筏底二十六　麼毘濫婆二十七　莎訶二十八」",
    "T33n1695_003:0062a08": "如是神呪，三世諸佛皆共宣說、同所護念，能",
    "T33n1695_003:0062a09": "受持者一切障滅，隨心所欲無不成辨，疾證無",
    "T33n1695_003:0062a10": "上正等菩提。爾時如來復說神呪：「納慕薄伽",
    "T33n1695_003:0062a11": "筏帝一　鉢剌壤波囉弭多曳二　呾姪他三　牟尼",
    "T33n1695_003:0062a12": "達謎四　僧揭洛訶達謎五　遏奴揭洛訶達謎六　",
    "T33n1695_003:0062a13": "毘目底達謎七　薩馱奴揭洛訶達謎八　吠室洛",
    "T33n1695_003:0062a14": "末拏達謎九　參漫多奴跛履筏剌呾那達謎十　",
    "T33n1695_003:0062a15": "窶拏僧揭洛訶達謎十一　薩縛迦羅跛履波剌那",
    "T33n1695_003:0062a16": "達謎十二　莎訶十三」如是神呪是諸佛母，能誦持者",
    "T33n1695_003:0062a17": "一切罪滅，常見諸佛得宿住智，疾證無上正等",
    "T33n1695_003:0062a18": "菩提。爾時如來復說神呪：「納慕薄伽筏帝一　鉢",
    "T33n1695_003:0062a19": "剌壤波囉弭多曳二　怛姪他三　室囇曳四　室囇",
    "T33n1695_003:0062a20": "曳五　室囇曳六　室囇曳細七　莎訶八」如是神呪具",
    "T33n1695_003:0062a21": "大威力，能受持者業障消除，所聞正法總持不",
    "T33n1695_003:0062a22": "忘，疾證無上正等菩提。讚曰：自下第二段三",
    "T33n1695_003:0062a23": "復次呪。此第一呪。歎德如文。諸佛口同說，心",
    "T33n1695_003:0062a24": "皆共護念。護者加持，念者記憶，諸佛之心加",
    "T33n1695_003:0062a25": "持不忘，隨心所欲除諸惡願，善者皆從。其第",
    "T33n1695_003:0062a26": "二呪歎德之中，出生諸佛名之為母，一切諸",
    "T33n1695_003:0062a27": "佛生其本故。宿住智者，所生之處皆得妙智，",
    "T33n1695_003:0062a28": "知過去世住劫等事，善惡因果皆能了知，即",
    "T33n1695_003:0062a29": "宿住智。其第三呪歎德之中，具大威者，眾德",
    "T33n1695_003:0062b01": "莊嚴一切敬畏。力者，能伏一切。所聞正法總",
    "T33n1695_003:0062b02": "持不忘者，得法義持念慧明記，應永不忘。故",
    "T33n1695_003:0062b03": "此中所釋逐彼歎文，所餘異文準義可解。",
    "T33n1695_003:0062b04": "經曰：爾時世尊說是呪已，告金剛手菩薩等言：",
    "T33n1695_003:0062b05": "若諸有情於每日旦，至心聽誦如是般若波羅",
    "T33n1695_003:0062b06": "蜜多甚深理趣最勝法門無間斷者，諸惡業障",
    "T33n1695_003:0062b07": "皆得消滅，諸勝喜樂常現在前。讚曰：自下第",
    "T33n1695_003:0062b08": "三歎經勝德。於中分二：初別歎此處一段法",
    "T33n1695_003:0062b09": "門、第二總歎一卷經德。就初之中文有其三：",
    "T33n1695_003:0062b10": "初歎滅惡攝善德、次歎種因方遇德、後歎所",
    "T33n1695_003:0062b11": "在應尊德。初歎之中，初總歎斷惡得善德、後",
    "T33n1695_003:0062b12": "別歎引生諸善德。此為初也。",
    "T33n1695_003:0062b13": "經曰：大樂金剛不空神呪，現身必得究竟成滿",
    "T33n1695_003:0062b14": "一切如來金剛祕密最勝成就，不久當得大執",
    "T33n1695_003:0062b15": "金剛及如來性。讚曰：自下別歎引生諸善",
    "T33n1695_003:0062b16": "德。於中有三：一成滿大樂金剛呪；二成就金",
    "T33n1695_003:0062b17": "剛祕祕法，此即教行及理法寶現前必得；三",
    "T33n1695_003:0062b18": "得執金剛如來性，此在佛位大執金剛，謂佛真",
    "T33n1695_003:0062b19": "智。如來性者，即是法身果法寶也。此後二果，",
    "T33n1695_003:0062b20": "因位不成，故言當得，至佛得故。",
    "T33n1695_003:0062b21": "經曰：若有情類未多佛所植眾善根久發大願，",
    "T33n1695_003:0062b22": "於此般若波羅蜜多甚深理趣最勝法門，不能",
    "T33n1695_003:0062b23": "聽聞書寫讀誦供養恭敬思惟修習。讚曰：此",
    "T33n1695_003:0062b24": "下第二種因方遇德。凡所修習，行願必兼。若",
    "T33n1695_003:0062b25": "先無二，不能於此起十法行。於中有七：一聽",
    "T33n1695_003:0062b26": "聞、二書寫、三讀、四誦、五供養恭敬、六思惟、七修",
    "T33n1695_003:0062b27": "習，餘三法行亦復如是，謂施他、受持、開演三",
    "T33n1695_003:0062b28": "種。此中之書寫尚由因遇，況復受持等。此等",
    "T33n1695_003:0062b29": "都明無因不遇。",
    "T33n1695_003:0062c01": "經曰：要多佛所植眾善根久發大願，乃能於此",
    "T33n1695_003:0062c02": "甚深理趣最勝法門，下至聽聞一句一字，況能",
    "T33n1695_003:0062c03": "具足讀誦受持。讚曰：自下正論有因方遇。",
    "T33n1695_003:0062c04": "其文可解，義準前知。不能具說十種竝然。",
    "T33n1695_003:0062c05": "經曰：若諸有情供養恭敬尊重讚歎八十殑伽",
    "T33n1695_003:0062c06": "沙等俱胝那庾多佛，乃能具足聞此般若波羅",
    "T33n1695_003:0062c07": "蜜多甚深理趣。讚曰：上明一句一字尚假",
    "T33n1695_003:0062c08": "先因，此明從首至終，故資多行。四事俱羅號",
    "T33n1695_003:0062c09": "為供養，三業虔奉立恭敬名，頂載慇懃復稱",
    "T33n1695_003:0062c10": "尊重，先談不已又名讚歎。殑伽者恒神之名，",
    "T33n1695_003:0062c11": "等者相似，佛數齊均與沙相似。此河之中純",
    "T33n1695_003:0062c12": "沙無石，如今渭水無石唯沙。俱胝者百萬也，",
    "T33n1695_003:0062c13": "那庾多者萬萬也。一顆沙為一俱胝那庾多，",
    "T33n1695_003:0062c14": "佛令供養等八十殑伽沙百萬之萬萬佛，乃",
    "T33n1695_003:0062c15": "能具足聞此深經。不爾，無能具聞深義。以經",
    "T33n1695_003:0062c16": "深理非是小智下愚所知，故假大因。今方修",
    "T33n1695_003:0062c17": "遇，歡哉今者幸遇靈文。",
    "T33n1695_003:0062c18": "經曰：若他方所流行此經，一切天人阿素洛等",
    "T33n1695_003:0062c19": "皆應供養如佛制多；有置此經在身或手，諸天",
    "T33n1695_003:0062c20": "人等皆應禮敬。讚曰：自下第三所在應尊",
    "T33n1695_003:0062c21": "德。在處處尊、在人人貴，隨文可解。佛制多者，",
    "T33n1695_003:0062c22": "舊云支提，即塔廟。塔廟安置化身遺骨尚可",
    "T33n1695_003:0062c23": "敬嚴，況此法身能無供養？",
    "T33n1695_003:0062c24": "經曰：若有情類受持此經，多俱胝劫得宿住智，",
    "T33n1695_003:0062c25": "常勤精進修諸善法，惡魔外道不能稽留，四大",
    "T33n1695_003:0062c26": "天王及餘天眾常隨擁衛未曾暫捨，終不橫死",
    "T33n1695_003:0062c27": "枉遭衰患，諸佛菩薩常共護持，令一切時善增",
    "T33n1695_003:0062c28": "惡減，於諸佛土隨願往生，乃至菩提不墮惡",
    "T33n1695_003:0062c29": "趣。讚曰：自下第二總歎一卷經之勝德。於",
    "T33n1695_003:0063a01": "中有二：初略別歎、後總結歎。此即初也。於中",
    "T33n1695_003:0063a02": "有十德：一多劫得宿住智；二所生常精進修",
    "T33n1695_003:0063a03": "善；三魔等不稽留；四諸天常衛護；五終不橫",
    "T33n1695_003:0063a04": "死；六無枉衰患，衰謂禍起衰家敗身，患謂染",
    "T33n1695_003:0063a05": "疾，終無此事；七佛及菩薩常所護念；八令惡",
    "T33n1695_003:0063a06": "滅善生；九隨願生佛土；十從今日後乃至菩",
    "T33n1695_003:0063a07": "提不墮三惡趣。惡趣之言，通攝人中三種惡",
    "T33n1695_003:0063a08": "趣皆亦不墮，謂無形黃門、二形、女人。",
    "T33n1695_003:0063a09": "經曰：諸有情類受持此經，定獲無邊勝利功德。",
    "T33n1695_003:0063a10": "我今略說如是少分。讚曰：此總結歎也。所",
    "T33n1695_003:0063a11": "詮真相窮本性之甚深，能詮教門因玄宗之",
    "T33n1695_003:0063a12": "極妙，受持者獲利無邊未可具言，故說少分。",
    "T33n1695_003:0063a13": "故修行者欲證此德，當勤修學究竟取證，方",
    "T33n1695_003:0063a14": "知此經勝利無盡。",
    "T33n1695_003:0063a15": "經曰：時薄伽梵說是經已，金剛手等諸大菩薩，",
    "T33n1695_003:0063a16": "及餘天眾，聞佛所說皆大歡喜，信受奉行。讚",
    "T33n1695_003:0063a17": "曰：此即第三感悟修行分。諸大菩薩集報土",
    "T33n1695_003:0063a18": "之上人，及餘天眾會化身之大士，皆感如來",
    "T33n1695_003:0063a19": "盛說能悟寂止之宏宗，順領深心修行散席。",
    "T33n1695_003:0063a20": "般若理趣分疏卷第三大尾",
    "T33n1695_003:0063a21": "　　　　　　　享保丙申歲十月吉日",
    "T33n1695_003:0063a22": "　　　　　　　京兆吉田元信"
}