{
    "X61n1164_007:0701a18": "靈峰蕅益大師選定淨土十要卷第七",
    "X61n1164_007:0701a20": "述曰。聞夫法外之異見易除。法內之異見難滌。",
    "X61n1164_007:0701a21": "慈氏所謂謗菩薩藏。說相似法也。淨土法門。如",
    "X61n1164_007:0701a22": "大小權實諸疑。皆自外來者也。胥徒入境望為",
    "X61n1164_007:0701b01": "敵國。壁壘雖堅而亦可攻。唯認自性彌陀唯心",
    "X61n1164_007:0701b02": "淨土者。以虗妄識神為自性。以胸中緣影當唯",
    "X61n1164_007:0701b03": "心。癡守迷情。妄撥身土。此自內發者也。以法謗",
    "X61n1164_007:0701b04": "法。真似難明。襲我旌旟而來。人皆認賊為己。在",
    "X61n1164_007:0701b05": "昔像季。此說尚未熾然。末法漸深。毒氣漸磣。古",
    "X61n1164_007:0701b06": "今師匠未有認定此病以為時證而專治之者",
    "X61n1164_007:0701b07": "也。妙喜者人。痛呵默照邪禪。埽清黑山鬼窟。妙",
    "X61n1164_007:0701b08": "叶禪師著念佛直指。暴斥土外立心之謬。二師",
    "X61n1164_007:0701b09": "所治者同一病。所投者同一藥。所顯示者同一",
    "X61n1164_007:0701b10": "不思議心性。而淨土尤難。良以自性二語乃諸",
    "X61n1164_007:0701b11": "祖誠言。天下古今所共據。奸生肘腋多易忽難",
    "X61n1164_007:0701b12": "圖舉國皆狂。每一呼眾譁。余讀十疑．或問以迄",
    "X61n1164_007:0701b13": "直指。深歎運愈移。人根愈陋。時日降。見網日張。",
    "X61n1164_007:0701b14": "所幸至人出興。恰應時節蕭。牆禍起。幹蠱誕生。",
    "X61n1164_007:0701b15": "十方廣長無處不徧。諸佛恩德其在茲乎。謹奉",
    "X61n1164_007:0701b16": "直指次天如禪師或問而流通焉。至於此書顯",
    "X61n1164_007:0701b17": "晦之緣。詳在別序。",
    "X61n1164_007:0701b20": " 重刻寶王三昧念佛直指序",
    "X61n1164_007:0701c01": "念佛三昧所以名為寶王者。如摩尼珠。普雨一切諸",
    "X61n1164_007:0701c02": "三昧寶。如轉輪王普統一切諸三昧王。蓋是至圓至",
    "X61n1164_007:0701c03": "頓之法門也。始自華嚴。終至法華。一代時教無不讚",
    "X61n1164_007:0701c04": "揚此寶王三昧。始自文殊．普賢。乃至永明．楚石。一切",
    "X61n1164_007:0701c05": "菩薩聖祖無不修證弘通此寶王三昧。而世之昧者。",
    "X61n1164_007:0701c06": "猶以為自性彌陀非即樂邦教主。惟心淨土不在十",
    "X61n1164_007:0701c07": "萬億西。妄認六塵緣影為自心相。全不知十方法界",
    "X61n1164_007:0701c08": "一一無非即心自性也。可不哀哉。元末明初。鄞江有",
    "X61n1164_007:0701c09": "大善知識。厥名妙叶。深憫邪見。述為念佛直指二十",
    "X61n1164_007:0701c10": "二篇。世久失傳。故雲棲老人每欲見之而不可得。神",
    "X61n1164_007:0701c11": "廟年間。古吳萬融禪伯偶于亂書中得此遺帙。與唐",
    "X61n1164_007:0701c12": "飛錫法師所撰寶王論同為一編。皆雲棲老人所未",
    "X61n1164_007:0701c13": "見也。韓朝集居士先刻寶王論板置于雲棲。予續刻",
    "X61n1164_007:0701c14": "此直指。板留于佛日。客歲幻寓長干。有車蔤蕃居士",
    "X61n1164_007:0701c15": "秉受歸戒。聽講唯識心要及南岳大乘止觀。遂專心",
    "X61n1164_007:0701c16": "修淨土行。今夏禁足九旬執持名號。因念今時狂妄",
    "X61n1164_007:0701c17": "之徒薄視念佛法門。以大悲心手。輯古今淨土法語",
    "X61n1164_007:0701c18": "一冊。名曰念佛須知。分為信解．發願．修行．證驗四門。",
    "X61n1164_007:0701c19": "盖信願行三乃生西之要筏。而證驗則舉果以勸因",
    "X61n1164_007:0701c20": "也。節錄甫成。適予應祖堂請。重到長干。遂虗心乞予",
    "X61n1164_007:0702a01": "讐較可否。予曰。居士之志則善矣。但淨土法語從古",
    "X61n1164_007:0702a02": "迄今充楹積棟。曷擇其簡切精到者而流通之。不尤",
    "X61n1164_007:0702a03": "易取信乎。以予觀居士命名立科之旨。則叶師直指",
    "X61n1164_007:0702a04": "最為相似。何以言之。彼第一極樂依正。第二斥妄顯",
    "X61n1164_007:0702a05": "真。第三訶謬解。乃至第八示折攝。皆居士所謂信解",
    "X61n1164_007:0702a06": "門也。第九勸修。即居士所謂發願門也。第十勸戒殺",
    "X61n1164_007:0702a07": "乃至第十八羅顯眾義。皆居士所謂修行門也。第十",
    "X61n1164_007:0702a08": "九一願四義謂戒解行向。是重申以願攝信行也。戒",
    "X61n1164_007:0702a09": "亦是行。解即是信。向仍是願。一願便具四義。四義乃",
    "X61n1164_007:0702a10": "滿一願。明信願行本非條別。願居於中而統前後。厥",
    "X61n1164_007:0702a11": "義彰矣。第二十示滅罪義。第二十一示列祖行。皆居",
    "X61n1164_007:0702a12": "士所謂證驗門也。第二十二正示迴向普勸往生。例",
    "X61n1164_007:0702a13": "同經論有流通分。從始至終雅合居士之旨若此。居",
    "X61n1164_007:0702a14": "士何不捨己從人。樂取於人以為善乎。於是居士踴",
    "X61n1164_007:0702a15": "躍歡喜。再拜稽首而謝曰。某乃知妙叶大師先得我",
    "X61n1164_007:0702a16": "心之所同然。又能發我之所未發也。今得奉此遺編。",
    "X61n1164_007:0702a17": "誓當刊布流通。用薦先人早生淨土。又願普與法界",
    "X61n1164_007:0702a18": "有情決定信入此門永不退轉。請更序厥緣以為同",
    "X61n1164_007:0702a19": "志者告。噫。如車居士亦可謂勇於自利利他者矣。讀",
    "X61n1164_007:0702a20": "是書者慎勿負此苦心也哉。",
    "X61n1164_007:0702b01": "庚寅冬十有一月之吉古吳蕅益道人智旭識於",
    "X61n1164_007:0702b02": "祖堂幽栖寺之大悲壇右",
    "X61n1164_007:0702b05": " 刻寶王三昧念佛直指序",
    "X61n1164_007:0702b07": "蕅益道人　智旭　著",
    "X61n1164_007:0702b08": "夫念佛三昧名為如來勝異方便。凡聖均收。利鈍悉",
    "X61n1164_007:0702b09": "被。以一念頓歸佛海。可謂至圓至頓第一了義者也。",
    "X61n1164_007:0702b10": "而世之迷義徇名者。見有五逆眾惡十念往生之說。",
    "X61n1164_007:0702b11": "反以為專攝凡劣但化鈍根。可謂昧佛妙旨。謗讟深",
    "X61n1164_007:0702b12": "經矣。予因慨末世行人多疑多障。難悟難開。于此深",
    "X61n1164_007:0702b13": "妙法門。非著事而忘理。必執理而撥事。著事者猶堪",
    "X61n1164_007:0702b14": "作下品生因。執理者竟淪于惡取空見。蓋至此而直",
    "X61n1164_007:0702b15": "指之道翻成斷滅深坑。非藉金錍誰抉翳膜。爰有妙",
    "X61n1164_007:0702b16": "叶導師。法紹宗乘教興蓮社。應永明角虎之記。暢寶",
    "X61n1164_007:0702b17": "王三昧之談。境觀並彰。纖疑悉破。闡惟心之致。依正",
    "X61n1164_007:0702b18": "宛然。示自性之源。感應不忒。俾達者以理融事而理",
    "X61n1164_007:0702b19": "非事外。愚者亦因事入理而事挾理功。誠除惑之前",
    "X61n1164_007:0702b20": "茅。生西之左券也。顧二百餘年幾成廢典。流通機塞。",
    "X61n1164_007:0702c01": "蓮大師尚欲見而未能。而願力不磨。韓居士乃從萬",
    "X61n1164_007:0702c02": "融禪師處遘得之。予既獲借讀。如飫醒醐。悲劫濁之",
    "X61n1164_007:0702c03": "方殷。喜津梁之有在。急謀付梓以廣厥傳。普願見聞",
    "X61n1164_007:0702c04": "隨喜。種樂土之圓因。讀誦思惟。證寶王之法印。轉相",
    "X61n1164_007:0702c05": "曉悟。共脫沉淪。庶不負此希有良緣也已。",
    "X61n1164_007:0702c06": "右序編錄乎淨信堂初集。今鈔出冠于篇首也。",
    "X61n1164_007:0702c08": "寶王三昧念佛直指總目",
    "X61n1164_007:0702c09": "卷上",
    "X61n1164_007:0702c10": "極樂依正第一斥妄顯真第二",
    "X61n1164_007:0702c11": "訶謬解第三正明心佛觀慧第四",
    "X61n1164_007:0702c12": "道場尊像念佛正觀第五闢斷空邪說第六",
    "X61n1164_007:0702c13": "開示禪佛不二法門第七",
    "X61n1164_007:0702c14": "示諸佛二土折攝法門第八",
    "X61n1164_007:0702c15": "勸修第九",
    "X61n1164_007:0702c16": "卷下",
    "X61n1164_007:0702c17": "勸戒殺第十勸持眾戒第十一",
    "X61n1164_007:0702c18": "勉起精進力第十二正行第十三",
    "X61n1164_007:0702c19": "別明客途所修三昧第十四",
    "X61n1164_007:0702c20": "三昧儀式第十五揚佛下化之力第十六",
    "X61n1164_007:0703a01": "十大礙行第十七羅顯眾義第十八",
    "X61n1164_007:0703a02": "獨示一願四義之門第十九",
    "X61n1164_007:0703a03": "示念佛滅罪義門第二十",
    "X61n1164_007:0703a04": "略示列祖行門第二十一",
    "X61n1164_007:0703a05": "正示迴向普勸往生第二十二",
    "X61n1164_007:0703a06": "附真妄心勝劣圖說附破妄念佛說",
    "X61n1164_007:0703a08": " 寶王三昧念佛直指(卷上)",
    "X61n1164_007:0703a09": "四明鄞江沙門　妙叶　集",
    "X61n1164_007:0703a10": "念佛三昧者。三昧中最上三昧也。倡於廬山。流於",
    "X61n1164_007:0703a11": "天下。歷代所修。往生非一。若禪若教。無不尊崇。是",
    "X61n1164_007:0703a12": "聖是凡。悉皆景仰。但末代淺根。因藥致病。極樂淨",
    "X61n1164_007:0703a13": "土不求於西方。而求之分別緣影。多流此見。內懷",
    "X61n1164_007:0703a14": "痛傷。嗟彼唐喪其功。雖修無感。乃以淨土諸經及",
    "X61n1164_007:0703a15": "各宗疏鈔。採其奧旨述以成編。以寶王三昧念佛",
    "X61n1164_007:0703a16": "直指定其名焉。",
    "X61n1164_007:0703a17": "極樂依正第一",
    "X61n1164_007:0703a18": "無上正徧知覺。普應機宜。說法三百餘會。皆令羣有",
    "X61n1164_007:0703a19": "同證真常。求其機宜相感。生佛緣深。至簡至易而功",
    "X61n1164_007:0703a20": "高徑捷者。無越求生淨土一門也。首因法藏比丘無",
    "X61n1164_007:0703b01": "量劫前為大國王。聞世自在王佛說法。棄國出家。佛",
    "X61n1164_007:0703b02": "為廣說佛剎莊嚴。即發四八大願。願成佛時國無三",
    "X61n1164_007:0703b03": "途．三毒．八苦．八難．九惱．十纏等一切障礙。生者皆住",
    "X61n1164_007:0703b04": "正定。乃至十念得生。若不爾者不取正覺。時地動雨",
    "X61n1164_007:0703b05": "華。空樂自鳴。佛與其記。從是多劫依願修行。今已成",
    "X61n1164_007:0703b06": "佛十劫。功德．神通．光明．力．無畏等超過十方佛。號阿",
    "X61n1164_007:0703b07": "彌陀。國從娑婆西過十萬億土。名曰極樂。以大願神",
    "X61n1164_007:0703b08": "力說法。攝取十方念佛眾生。得不退轉。剎那尚莫勝",
    "X61n1164_007:0703b09": "數。何況歷劫生者有何限極。微塵所不能喻。國土莊",
    "X61n1164_007:0703b10": "嚴亦超十方。諸池皆七寶成。有大池其量盈廣。正住",
    "X61n1164_007:0703b11": "其中。底布金沙。邊鋪階道。上有樓閣千層萬疊。廣博",
    "X61n1164_007:0703b12": "妙好光明赫奕。池內八功德水。香美清徹盈溢充滿。",
    "X61n1164_007:0703b13": "為十四支。於無量嚴具中尋流上下。聲演無量法門。",
    "X61n1164_007:0703b14": "水中六十億七寶蓮團圓正等。三輩九品行列次第。",
    "X61n1164_007:0703b15": "香潔微妙映蔽其國。寶地平正。上有七重欄楯行樹。",
    "X61n1164_007:0703b16": "寶幢臺榭旛蓋珠纓。各各無量殊特妙好。周迴間列",
    "X61n1164_007:0703b17": "莊嚴其國。雨諸天衣香花繒樂。繽紛散漫徧虗空界。",
    "X61n1164_007:0703b18": "如是嚴具。皆金．銀．瑠璃．毗楞伽．甄叔迦等金剛摩尼",
    "X61n1164_007:0703b19": "如意珠王不思議寶所成。眾寶各放無量百千萬億",
    "X61n1164_007:0703b20": "光王互映大千世界。其光交羅不相障礙。極虗空際",
    "X61n1164_007:0703c01": "不可窮盡。如是一一光明莊嚴。與天樂香花珍禽鈴",
    "X61n1164_007:0703c02": "網。其聲雅正鏗鏘應節。流出無量微妙之音。其音徧",
    "X61n1164_007:0703c03": "滿不間不斷。悉演說苦．空．無我諸波羅蜜。歎菩提道。",
    "X61n1164_007:0703c04": "讚佛法僧。或說念處．正勤．根．力．覺．道諸菩薩行。諦．緣．",
    "X61n1164_007:0703c05": "願．度．力．無畏等十八不共。大慈大悲大喜大捨不可",
    "X61n1164_007:0703c06": "思議無量法門。其所說法。三世十方依正色心融通",
    "X61n1164_007:0703c07": "無礙。眾生聞已。念念隨其所樂。速證三乘勝行。一切",
    "X61n1164_007:0703c08": "道品無量解脫。凡夫聞此尚無一念倦心。云何更有",
    "X61n1164_007:0703c09": "退轉。又無女人。蓮華化生。不處胎胞。妙服美味。能成",
    "X61n1164_007:0703c10": "法喜。從其所欲悉隨念至。無寒暑晝夜生老病死。無",
    "X61n1164_007:0703c11": "土石諸山三途惡道。往來虗空經行樹下。欲作佛事",
    "X61n1164_007:0703c12": "示現神通悉從心念。又復壽命無極。如是種種故名",
    "X61n1164_007:0703c13": "極樂。彌陀世尊功德光明。威神相好各八萬四千。如",
    "X61n1164_007:0703c14": "紫金山處大蓮華。莊嚴赫奕超過虗空。大海彌盧所",
    "X61n1164_007:0703c15": "不能及。眉間白毫功德增勝。如日舒光眾明悉絕。光",
    "X61n1164_007:0703c16": "中化佛．菩薩．聲聞各放光明。遠照塵剎攝受眾生。彼",
    "X61n1164_007:0703c17": "二大士亦復如是。一生補處其數甚多。文殊．普賢諸",
    "X61n1164_007:0703c18": "大菩薩皆住彼國。悉為良友。以佛為師。親近慈容。聞",
    "X61n1164_007:0703c19": "第一義。念念中供養十方三寶。成就一切法門。遊戲",
    "X61n1164_007:0703c20": "神通淨佛國土。三途六道舒光破暗。救苦眾生塵剎",
    "X61n1164_007:0704a01": "分身。墮機化導念念圓滿普賢行願。同證菩提。同佛",
    "X61n1164_007:0704a02": "所住。當知彼佛過去行願無邊。莊嚴無盡。是故大願",
    "X61n1164_007:0704a03": "圓滿。寶土斯成。依正莊嚴。悉皆具足。假使十方各百",
    "X61n1164_007:0704a04": "恒沙微塵剎數菩薩．聲聞大辯稱揚。盡未來時不可",
    "X61n1164_007:0704a05": "窮極。若聞是說。至心信樂。欲生彼者。應圓發三心。具",
    "X61n1164_007:0704a06": "足眾戒不犯威儀。直心正向觀彼國土及如來身。或",
    "X61n1164_007:0704a07": "取一相一境乃至眉間白毫。遠離虗妄。或一念至十",
    "X61n1164_007:0704a08": "念。或一日至七日。如壯士屈伸臂頃即得往生。其直",
    "X61n1164_007:0704a09": "信有彼土有彼如來。不生疑惑。一心不亂執持名號",
    "X61n1164_007:0704a10": "者。不出所期亦得生彼。阿彌陀佛引生離苦。過彼慈",
    "X61n1164_007:0704a11": "親。於先劫中已立大誓。無苦不忍。無行不臻。無願不",
    "X61n1164_007:0704a12": "立。無法不說。為度我故方便百千。今正是時。目睛不",
    "X61n1164_007:0704a13": "瞬。垂臂待我已歷十劫。念念不捨甚於剖心。其心激",
    "X61n1164_007:0704a14": "切入生死中。地獄猛火不辭勞倦。我若迴心向佛。正",
    "X61n1164_007:0704a15": "慰所懷。不逾當念便得往生。何必經十念然後得生。",
    "X61n1164_007:0704a16": "斥妄顯真第二(附真妄心境圖說并破妄念佛說)",
    "X61n1164_007:0704a17": "欲生彼國出離生死。當識求生彼土真妄之心。且如",
    "X61n1164_007:0704a18": "是極樂世界為在境。為在心。在心。但有虗想無土可",
    "X61n1164_007:0704a19": "生。在境。雖有生處又復失心。若心境二俱求生。則我",
    "X61n1164_007:0704a20": "寧生兩處。若心境是一。一心求生。則今心境宛爾。四",
    "X61n1164_007:0704b01": "句既不可求。或謂處處皆是西方。或謂心淨則是。或",
    "X61n1164_007:0704b02": "云不離這個。若此皆名邪見。而余因不得以默矣。彼",
    "X61n1164_007:0704b03": "謂極樂在心。住我身中。豈世尊不知而說西方十萬",
    "X61n1164_007:0704b04": "億土之外耶。又豈不指說內心而但說外境耶。今西",
    "X61n1164_007:0704b05": "方極樂世界。阿彌陀佛現在說法。實境宛然。正即是",
    "X61n1164_007:0704b06": "我真心。真心如大海不增不減。而汝妄謂為境。緣影",
    "X61n1164_007:0704b07": "心如海一漚。生滅全妄。而汝妄謂為心。緣影心無體。",
    "X61n1164_007:0704b08": "不可求生。極樂雖在西方。即我真心。真心無性。即彼",
    "X61n1164_007:0704b09": "名體以顯我心。名體本空。亦即我心而示其相。心境",
    "X61n1164_007:0704b10": "一體。生佛同源。求彼佛即求自心。非外求也。究自心",
    "X61n1164_007:0704b11": "須求彼佛。豈他惑哉。如是則取捨忻厭熾然著相。豈",
    "X61n1164_007:0704b12": "復外心。心能具故。圓裹一切依正境界色心淨薉生",
    "X61n1164_007:0704b13": "佛因果三世十方含攝無外。同一受用。求一外相了",
    "X61n1164_007:0704b14": "不可得。當如是而求。豈可求之妄心也。如是願求。佛",
    "X61n1164_007:0704b15": "所印可。與世之不識本心愚癡無智。西方極樂之佛",
    "X61n1164_007:0704b16": "向肉團緣影中求。謂是唯心淨土本性彌陀者。實遼",
    "X61n1164_007:0704b17": "遠矣。極樂土。彌陀身。非同眾生陰體。身心生滅佛亦",
    "X61n1164_007:0704b18": "生滅。佛生滅故三昧不成。縱求生滅佛。生生滅土。不",
    "X61n1164_007:0704b19": "成正行。以輪迴心生輪迴見。彼圓覺性亦同輪轉。即",
    "X61n1164_007:0704b20": "此義也。若求西方十萬億土外極樂彌陀之佛。以稱",
    "X61n1164_007:0704c01": "性妙觀如實觀之。如來本覺相好顯現。眾生始覺真",
    "X61n1164_007:0704c02": "心發明。始本相冥。生佛互感。三昧乃成。正行斯立。不",
    "X61n1164_007:0704c03": "生滅土始可生也。此心徧一切處尚不間於地獄。何",
    "X61n1164_007:0704c04": "止極樂。但苦處順性求離。樂品順性求生。依修多羅",
    "X61n1164_007:0704c05": "教求離苦得樂。而實不出吾之心性。故名惟心淨土",
    "X61n1164_007:0704c06": "本性彌陀。妄心無體焉得為惟心本性耶。向緣影妄",
    "X61n1164_007:0704c07": "心求者。以色身及山河大地十方剎海為外境也。向",
    "X61n1164_007:0704c08": "不動真心求者。即十方剎海大地山河為內心也。知",
    "X61n1164_007:0704c09": "即內心任意於中捨薉取。淨厭東忻西。自心實有大",
    "X61n1164_007:0704c10": "願果佛。能接引故。求無不得。若為外境。則打作兩橛。",
    "X61n1164_007:0704c11": "纔動念便乖法體。不得自心。但有性具因佛。無力用",
    "X61n1164_007:0704c12": "故。雖求無得。又妄心但是虗妄緣影。惑為色身之內",
    "X61n1164_007:0704c13": "無土可生。真心含育一切塵剎。本具極樂依正。求之",
    "X61n1164_007:0704c14": "必生。妄心捨外趣內。真心即外為內。妄心心境宛然。",
    "X61n1164_007:0704c15": "真心即心即境。妄心生滅無據。真心不動不搖。妄心",
    "X61n1164_007:0704c16": "在因無果始終生滅。真心因果一致性修交徹。真妄",
    "X61n1164_007:0704c17": "心求。其別若是。論時何啻日劫相倍。論處何但天地",
    "X61n1164_007:0704c18": "懸殊。論體真則裹十虗。妄則居身內。論用真則截娑",
    "X61n1164_007:0704c19": "婆直出生死。妄則煑砂飯經劫難成。行人發菩提心",
    "X61n1164_007:0704c20": "求生淨土。妄求真佛良可痛傷。如認賊為子。其家財",
    "X61n1164_007:0705a01": "寶必被消滅。四明大師有指妄即真觀佛觀心之談。",
    "X61n1164_007:0705a02": "不撥極樂依正實境。奈何後世邪見蜂起魔侶熾然。",
    "X61n1164_007:0705a03": "滅正法眼。斷佛種性。妄計緣影不肎西求。閭巷之人",
    "X61n1164_007:0705a04": "未聞正說。以此邪見密相傳授。倘真為生死。必以正",
    "X61n1164_007:0705a05": "說為是。若障重者當更審緣影妄心境界。云何妄心",
    "X61n1164_007:0705a06": "無體。妄認住我色身之內。身住世界。世界住空。虗空",
    "X61n1164_007:0705a07": "廣大徧含塵剎。如是則空大界小心劣於身。一念轉",
    "X61n1164_007:0705a08": "微不可舉示。不可求而求。豈不甚惑。既了此義。則知",
    "X61n1164_007:0705a09": "空性無邊不出我大覺清淨心中。況諸世界在虗空",
    "X61n1164_007:0705a10": "耶。況色身在世界耶。況妄心在色身耶。妄微身著。界",
    "X61n1164_007:0705a11": "大空圓。不出我心。我心廣大。十方三世及一切眾生",
    "X61n1164_007:0705a12": "色身妄念。欲求一法在心外了不可得。經云。認悟中",
    "X61n1164_007:0705a13": "迷昏擾擾相以為心性。一迷為心。決定惑為色身之",
    "X61n1164_007:0705a14": "內。不知色身外洎山河虗空大地咸是妙明真心中",
    "X61n1164_007:0705a15": "物。如澄清百千大海棄之。唯認一浮漚體目為全潮。",
    "X61n1164_007:0705a16": "窮盡瀛渤即是迷中倍人。又云。妙覺明心徧十方界。",
    "X61n1164_007:0705a17": "含育如來十方國土。清淨寶嚴妙覺王剎。又云。十方",
    "X61n1164_007:0705a18": "虗空生汝心內。猶如片雲點太清裏。況諸世界在虗",
    "X61n1164_007:0705a19": "空耶。既十方空剎依正色心是我本有。我今求生本",
    "X61n1164_007:0705a20": "有之土。見本有之佛。正是翻破無始無明。不隨顛倒。",
    "X61n1164_007:0705b01": "彼佛為我顯現時。即我本有心佛顯現。我心顯時。即",
    "X61n1164_007:0705b02": "彼佛顯。我心彼佛之心。彼佛我心之佛。一體無二。性",
    "X61n1164_007:0705b03": "本圓融。何可捨西方極樂內心之佛。妄計別有惟心",
    "X61n1164_007:0705b04": "佛也。或曰妄心豈不亦具依正之法。答。妄心設具依",
    "X61n1164_007:0705b05": "正。豈不亦具極樂。若極樂如娑婆之實境可求。可說",
    "X61n1164_007:0705b06": "心具。若無實境但是虗想。有何實焉而謂心具。當知",
    "X61n1164_007:0705b07": "即境之心名真。離境之心名妄。真妄雖同。即離為異。",
    "X61n1164_007:0705b08": "即得離失。其旨明矣。",
    "X61n1164_007:0705b09": "附真妄心境圖說",
    "X61n1164_007:0705b10": "(左大方相喻大覺不生滅心。心不可喻。姑以方相擬",
    "X61n1164_007:0705b11": "之。太圓相喻十方無邊虗空。十小方相喻十方各微",
    "X61n1164_007:0705b12": "塵數世界。心字喻胷中所蘊之六塵緣影。此妄影在",
    "X61n1164_007:0705b13": "我身內。身在世界。界在空。空在大覺心中。故知東薉",
    "X61n1164_007:0705b14": "西淨。實境兩形。遠隔十萬億國。佛祖云。惟心淨土本",
    "X61n1164_007:0705b15": "性彌陀者。正在含裹十虗大覺心中。若謂在妄想緣",
    "X61n1164_007:0705b16": "影中。可謂惑甚。楞嚴。百千大海棄之。認一浮漚目為",
    "X61n1164_007:0705b17": "全潮。此是迷中倍人。即此義也。又空生大覺中。如海",
    "X61n1164_007:0705b18": "一漚發。有漏微塵國皆依空所生。是則淨薉等",
    "X61n1164_007:0705b19": "土不離真心。了遠即近。求即無求。自合理趣)。",
    "X61n1164_007:0705c02": "真妄心境圖",
    "X61n1164_007:0705c13": "又附破妄念佛說(一名直指心要)",
    "X61n1164_007:0705c14": "大雄氏觀娑婆有生老病死業繫諸苦。教人念阿彌",
    "X61n1164_007:0705c15": "陀佛求生極樂國土。去聖逾遠。人世澆漓。錯解諸法",
    "X61n1164_007:0705c16": "在心。便認胷中六塵緣影。謂樂土在內不求生彼。此",
    "X61n1164_007:0705c17": "六緣影皆屬前塵。本無自體。前塵若無。此心即滅。云",
    "X61n1164_007:0705c18": "何有土在此內耶。或謂悟道便為佛土在心。既見性。",
    "X61n1164_007:0705c19": "豈有反執緣影之理。魔外惡賊亦超此見。世無此見",
    "X61n1164_007:0705c20": "最下劣矣。汝欲悟真實本心者。當觀所認六塵緣影",
    "X61n1164_007:0706a01": "之心。本在汝胸。胸住於身。身居國土。土及一切淨薉",
    "X61n1164_007:0706a02": "剎海悉在虗空。虗空無際。十界依正一切在中。此空",
    "X61n1164_007:0706a03": "雖大。我不動真實本心非大極大。彼空在我真心。如",
    "X61n1164_007:0706a04": "小片雲點太清裏。云何淨薉剎海不在本心中耶。然",
    "X61n1164_007:0706a05": "則佛說諸法在心者。非在胸中妄想緣影心內。乃在",
    "X61n1164_007:0706a06": "現前一念本真心內也。此心離知覺。超聞見。永斷一",
    "X61n1164_007:0706a07": "切生滅增減之相。非始非今。本真如。含眾妙。乃十界",
    "X61n1164_007:0706a08": "迷悟之本。不可得而議其廣大者。既一切身土皆在",
    "X61n1164_007:0706a09": "大覺真心。與佛同證。則知極樂．娑婆等實境。乃全我",
    "X61n1164_007:0706a10": "心任意於中捨東取西厭薉忻淨熾然著相而求。皆",
    "X61n1164_007:0706a11": "不離我心也。故極樂彌陀相好現時即自心顯。自心",
    "X61n1164_007:0706a12": "顯時即彼佛現。我心彼佛心。彼佛我心佛。一體無二。",
    "X61n1164_007:0706a13": "故云惟心淨土本性彌陀。非謂西方無土無佛不須",
    "X61n1164_007:0706a14": "求生。但在汝生滅緣影之中。名為惟心本性也。求彼",
    "X61n1164_007:0706a15": "佛即求自心。求自心須求彼佛。云何今時破法散僧",
    "X61n1164_007:0706a16": "閑道遊儒與泛參禪理者。不知即境即心求不礙真",
    "X61n1164_007:0706a17": "之理。反於不二法中分內分外辨境辨心。教人捨外",
    "X61n1164_007:0706a18": "取內背境向心。使憎愛轉多分別更甚。一分其境。便",
    "X61n1164_007:0706a19": "以極樂為外。教人不必求生。一分其心。便妄指六塵",
    "X61n1164_007:0706a20": "緣影虗偽妄想為心。謂極樂在內。又思此心無質。本",
    "X61n1164_007:0706b01": "無一切因果善惡修證之法。從是恣意妄涉世緣。教",
    "X61n1164_007:0706b02": "人不須禮佛燒香然燈誦經懺願等。謂之著相。其上",
    "X61n1164_007:0706b03": "者使縛心不動如頑石相似。壞亂禪法。甚者更令放",
    "X61n1164_007:0706b04": "曠自如。殺盜婬業悉是空華。無妨於道。因此邪見直",
    "X61n1164_007:0706b05": "向阿鼻最下一層而住。直待此見悔時彼獄隨壞。又",
    "X61n1164_007:0706b06": "於身外依境。雖見實有不敢說無。亦皆指為外物。打",
    "X61n1164_007:0706b07": "作兩橛。不能心境一如。惟著衣喫飯。因貪口體。不敢",
    "X61n1164_007:0706b08": "叱之為外。而於天堂地獄及樂土塵剎。雖曾聞名。因",
    "X61n1164_007:0706b09": "不見故。直說為無。反言快樂便是天堂。苦楚便是地",
    "X61n1164_007:0706b10": "獄。其見卑哉。如來說為可憐愍者。是以我心實與佛",
    "X61n1164_007:0706b11": "心同一理。故彌陀顧力威德光明在我心中。承我心",
    "X61n1164_007:0706b12": "愚癡之力作一切佛事。無時不引導於我。我心亦於",
    "X61n1164_007:0706b13": "彌陀願心之內。修念佛求生一切善行。無行不具含",
    "X61n1164_007:0706b14": "佛德。了彼佛德成我三昧。故知彌陀願力始發心終",
    "X61n1164_007:0706b15": "究竟。無一法不直趣我心以。我心即佛心。故我亦於",
    "X61n1164_007:0706b16": "無始至今盡未來際修一切三昧。無一法不攝歸佛",
    "X61n1164_007:0706b17": "海成本來佛。以佛心即我心故。如是依正色心因果",
    "X61n1164_007:0706b18": "淨薉雖同一心。而實不妨一一自分各住其位。以一",
    "X61n1164_007:0706b19": "心故。雖淨薉不同。所求不出於真心。以自分故。雖一",
    "X61n1164_007:0706b20": "心而必捨薉取淨也。捨薉取淨則感應道交。見彼本",
    "X61n1164_007:0706c01": "性彌陀。了悟一心則淨薉自分。可悟惟心淨土。如是",
    "X61n1164_007:0706c02": "而修。如一滴投海便同一味。方知大海即自己也。豈",
    "X61n1164_007:0706c03": "有一行虗棄不成功德者哉。村愚夫婦雖不識理。以",
    "X61n1164_007:0706c04": "信實有彼土。故於命終時反得往生。畏有陷空之人",
    "X61n1164_007:0706c05": "因認緣影為心。謂無外土。故雖修道行還受生死。是",
    "X61n1164_007:0706c06": "故凡求生者。當深心起勝願行。或稱名持呪。或旋繞",
    "X61n1164_007:0706c07": "禮拜燒香散華。六時懺悔。盡撥世緣。一心專注觀白",
    "X61n1164_007:0706c08": "毫相。心不懈廢。命終便生。更能孝養父母。奉事師長。",
    "X61n1164_007:0706c09": "慈心不殺。修十善業。受持三歸。具足眾戒。不犯威儀。",
    "X61n1164_007:0706c10": "深信因果。不謗大乘。勸進行者。修如此法亦生彼也。",
    "X61n1164_007:0706c11": "如此念念求生。正是無念無求無生。何故。即精修是",
    "X61n1164_007:0706c12": "無修。非不修是無修也。人命無常。轉息來世。塵事連",
    "X61n1164_007:0706c13": "環。鉤鎖不斷。若不能於塵勞鬱結及得志歇手不得",
    "X61n1164_007:0706c14": "處一割割斷。起願立行盡力一跳。焉得應念生彼。我",
    "X61n1164_007:0706c15": "今作禮奉勸佛子。當一心而行也(自注。因大方李居士作勸念佛國。請",
    "X61n1164_007:0706c16": "著語。故述。洪武乙亥九月廿日)。",
    "X61n1164_007:0706c17": "呵謬解第三(堪為前祖吐氣)",
    "X61n1164_007:0706c18": "念佛三昧。境界甚深卒難究竟。古今師授互有不同。",
    "X61n1164_007:0706c19": "至於天台其說大備。慈恩．賢首各引其長。企我禪宗",
    "X61n1164_007:0706c20": "亦極明顯。後學淺陋莫得指歸。異見多途尋門未得。",
    "X61n1164_007:0707a01": "將六祖壇經說淨土處。暗地摶量隨語生解。便謂本",
    "X61n1164_007:0707a02": "無淨土不必求生。不知大師所說義符經旨。縱隨其",
    "X61n1164_007:0707a03": "語亦不說無淨土。淨土既有。生理昭然。何故。初機執",
    "X61n1164_007:0707a04": "指為月。大師云。東方人心淨即無罪。西方人心不淨",
    "X61n1164_007:0707a05": "亦有[億音+(天*天)]。東方人造罪念佛求生西方。西方人造罪念",
    "X61n1164_007:0707a06": "佛求生何國。此極言當淨其心不可造罪。豈西方果",
    "X61n1164_007:0707a07": "有造罪不淨之人耶。如云。心淨凡夫即佛。心不淨佛",
    "X61n1164_007:0707a08": "即凡夫。豈真有不淨之佛復為凡夫耶。故又言。淨土",
    "X61n1164_007:0707a09": "遠近但隨眾生善根不同。而佛土焉有遠近之異。要",
    "X61n1164_007:0707a10": "眾生永斷十惡八邪。具修十善八正。若悟則能行慈",
    "X61n1164_007:0707a11": "悲喜捨。能淨平直等善。即是觀音．勢至．釋迦．彌陀。若",
    "X61n1164_007:0707a12": "迷則分別人我邪心虗妄塵勞。即是須彌海水龍鬼",
    "X61n1164_007:0707a13": "地獄。今詳師意。隨其心淨即佛土淨。豈不稱可佛心。",
    "X61n1164_007:0707a14": "但聖人說法遮表不同。遮詮一切非。表詮一切是。同",
    "X61n1164_007:0707a15": "出佛口。義無有殊。若果不必捨薉取淨。但淨其心亦",
    "X61n1164_007:0707a16": "當淨心而已。不必斷惡修善。既於人斷惡行善。必於",
    "X61n1164_007:0707a17": "土捨薉取淨。其義益明。故佛說遮詮正顯表詮令求",
    "X61n1164_007:0707a18": "生。說表詮正依遮詮知無生。曹溪令人因心先淨則",
    "X61n1164_007:0707a19": "報境自淨。不令求生。遮詮也。廬山令入佛報境淨則",
    "X61n1164_007:0707a20": "因心自淨。教必求生。表詮也。說法非前非後。二義未",
    "X61n1164_007:0707b01": "嘗相離。奈何纔聞遮詮謂是。便謂表詮為非。自生退",
    "X61n1164_007:0707b02": "障。良可憫傷。釋尊一代聖教諸部歷談。蓋欲應機使",
    "X61n1164_007:0707b03": "無猶豫。像季扶宗樹教。豈無抑揚之時。正當圓攝無",
    "X61n1164_007:0707b04": "餘。豈可妄生二見。又大師云。心平何勞持戒。行直何",
    "X61n1164_007:0707b05": "用修禪。若依此語。不必持戒修禪矣。不知心平則不",
    "X61n1164_007:0707b06": "殺他自利分男女相。真實戒行皆在其中。豈全不持",
    "X61n1164_007:0707b07": "戒與劫殺人等而云心平。是知何勞持。正顯大戒也。",
    "X61n1164_007:0707b08": "禪翻靜慮。或翻正定。或翻一行三昧。豈有行直之人",
    "X61n1164_007:0707b09": "慮不靜。定不正。行不一者。是知何用修。正顯深禪也。",
    "X61n1164_007:0707b10": "師恐後學著法泥跡。於戒體中說何勞持戒。禪境中",
    "X61n1164_007:0707b11": "說何用修禪。例此則知於淨土法中說不必求生。後",
    "X61n1164_007:0707b12": "學轉泥。謂實不必求生。愚之甚也。蓋大師所說。反勸",
    "X61n1164_007:0707b13": "也。諸祖所談。順讚也。非順無以啟進修之路。非反無",
    "X61n1164_007:0707b14": "以示惕厲之嚴。反勸順讚悉應時機。無有實法。苟隨",
    "X61n1164_007:0707b15": "古人語。不求古人心。醍醐上味為世所珍。遇斯等人",
    "X61n1164_007:0707b16": "翻成毒藥矣。師稱圓妙三諦。有生說無生。無證說修",
    "X61n1164_007:0707b17": "證。二邊叵得。中道不存。合教乘圓頓法門。坦然明白。",
    "X61n1164_007:0707b18": "而謂禪宗於淨土旨趣有所未盡可乎。若夫河西綽",
    "X61n1164_007:0707b19": "公．長安善導．信源禪師．智覺慈覺豈非繼其後者。皆",
    "X61n1164_007:0707b20": "能遠稟遺音力弘斯道。道珍懷玉行業厥彰。圓照諸",
    "X61n1164_007:0707c01": "師其驗益著。餘風尚在。更奚惑焉。",
    "X61n1164_007:0707c02": "正明心佛觀慧第四(此淨宗根本法輪。持名者亦須於此悟入理持)",
    "X61n1164_007:0707c03": "念佛三昧自昔至今有自來矣。獨天台三觀理冠羣",
    "X61n1164_007:0707c04": "經。超乎眾說。三觀者。一念即空即假即中也。空則一",
    "X61n1164_007:0707c05": "切皆空。假則一切皆假。中則一切皆中。俱破俱立俱",
    "X61n1164_007:0707c06": "非。破立圓融絕待。四明大師發揚其旨。以圓妙三觀",
    "X61n1164_007:0707c07": "釋十六觀。初觀落日。先標送想之方。初心行人雖了",
    "X61n1164_007:0707c08": "根塵皆法界。而心想羸劣。勝境難現。如來設異方便。",
    "X61n1164_007:0707c09": "即落日為想。令起觀中之日。圓人妙解。知能想心本",
    "X61n1164_007:0707c10": "具一切依正。今以具日之心。緣於即心之日。令本性",
    "X61n1164_007:0707c11": "日顯現其前。以法界心。緣法界境。起法界日。既皆法",
    "X61n1164_007:0707c12": "界。豈不即空假中。又根境空寂。則心日無礙。緣起假",
    "X61n1164_007:0707c13": "立故。累想日生。心日皆法界故。當體顯現。日觀既成。",
    "X61n1164_007:0707c14": "三觀同在。非一三而一三。不可思議。日觀既爾。餘觀",
    "X61n1164_007:0707c15": "例然。又經題觀無量壽佛者。舉正報以收依果。述化",
    "X61n1164_007:0707c16": "主以包徒眾。則但觀彼佛也。觀佛從一相好入。但觀",
    "X61n1164_007:0707c17": "眉間白毫極令明了。八萬四千相好自然當現。見無",
    "X61n1164_007:0707c18": "量壽佛即見十方諸佛。是為徧觀一切色身相。毫相",
    "X61n1164_007:0707c19": "如五須彌。疏中令觀劣應毫相。示初心可觀故。慈雲",
    "X61n1164_007:0707c20": "法師令直想阿彌陀佛丈六金軀坐於華上。專繫眉",
    "X61n1164_007:0708a01": "間白毫一相。毫長一丈五尺。周圍五寸。外有八稜。中",
    "X61n1164_007:0708a02": "表俱空。右旋宛轉在眉中間。瑩淨明徹不可具說。顯",
    "X61n1164_007:0708a03": "映金顏分齊分明。作此想時堅固勿移。此想若成三",
    "X61n1164_007:0708a04": "昧現前矣。經謂。諸佛是法界身。入一切眾生心想中。",
    "X61n1164_007:0708a05": "心想佛時是心即是三十二相八十隨形好。是心作",
    "X61n1164_007:0708a06": "佛。是心是佛。諸佛正徧知海從心想生。是故應當諦",
    "X61n1164_007:0708a07": "觀彼佛。夫法界身始本相冥。能起應用。然非生能感。",
    "X61n1164_007:0708a08": "佛豈能應。能感如水。能應如日。是故始覺合本。猶白",
    "X61n1164_007:0708a09": "日昇天應入淨想。如影現百川感應道交。為入眾生",
    "X61n1164_007:0708a10": "心想。又佛身無所不徧。以法界為體。若得此觀佛三",
    "X61n1164_007:0708a11": "昧。則觀解心契入佛體。佛體入觀解心。斯乃始覺解",
    "X61n1164_007:0708a12": "於本覺。是故本覺入於始覺。解入相應。為入眾生心",
    "X61n1164_007:0708a13": "想也。當知今觀非直於陰心觀本性佛。乃託他佛以",
    "X61n1164_007:0708a14": "顯本性。是故先明應佛入我想心。次明佛身全是本",
    "X61n1164_007:0708a15": "覺。故應佛顯。知本性明。託外義成。惟心觀立。二義相",
    "X61n1164_007:0708a16": "成。是今觀法。又經云。是心作佛是心是佛者。此明性",
    "X61n1164_007:0708a17": "修不二之旨。作佛二義。一者淨心能感他方應佛。謂",
    "X61n1164_007:0708a18": "諸佛法身本無色相。由眾生淨心。依於業識。熏佛法",
    "X61n1164_007:0708a19": "身。故見佛勝應色相。二者三昧能成自己果佛。謂眾",
    "X61n1164_007:0708a20": "生以淨心想。成就觀佛三昧。使自己終成作佛。此二",
    "X61n1164_007:0708b01": "義。初作他佛。次作己佛。當知果佛從證非是自然。即",
    "X61n1164_007:0708b02": "是而作。全性成修。顯非性德自然是佛也。是佛二義。",
    "X61n1164_007:0708b03": "一者心即應佛。前言佛本無相。心感故有。則心佛有",
    "X61n1164_007:0708b04": "無條然永異。今泯此見。故即眾生心全是應佛。以離",
    "X61n1164_007:0708b05": "心外更無佛故。二者心即果佛。以眾生心中已有如",
    "X61n1164_007:0708b06": "來結加趺坐。豈待當來方成果佛。此二義。初是應佛。",
    "X61n1164_007:0708b07": "次是果佛。當知果佛本具。非從緣成。即作而是。全修",
    "X61n1164_007:0708b08": "成性。顯非修德因緣成佛也。空破假立。皆名為作。不",
    "X61n1164_007:0708b09": "破不立。名之為是。全是而作。三諦俱破俱立。全作而",
    "X61n1164_007:0708b10": "是。三諦俱非破立。即中之空假名作。則能破三惑立",
    "X61n1164_007:0708b11": "三法。故感他佛三身圓應。能成我心三身當果。即空",
    "X61n1164_007:0708b12": "假之中名是。則全惑即智。全障即德。故心是應佛。心",
    "X61n1164_007:0708b13": "是果佛。故知作是一心修者。乃不思議三觀也。或曰。",
    "X61n1164_007:0708b14": "何不惟以事想。乃顯慧觀。使初心難入。答。觀慧事想",
    "X61n1164_007:0708b15": "乃至微善。但得一心。皆生淨土。而矗妙不同。良以圓",
    "X61n1164_007:0708b16": "解全異小乘。小昧惟心。佛從外有。大乘知我一心具",
    "X61n1164_007:0708b17": "諸佛性。觀彌陀依正為緣。熏乎心性。心性所具極樂",
    "X61n1164_007:0708b18": "依正。由熏發生。心具而生。豈離心性。全心是佛。全佛",
    "X61n1164_007:0708b19": "是心。終日觀心。終日觀佛。又應了知。法界圓融不思",
    "X61n1164_007:0708b20": "議體。作我一念之心。亦復舉體作生作佛作依作正",
    "X61n1164_007:0708c01": "作根作境。至一極微無非法界全體。而作故趣。舉一",
    "X61n1164_007:0708c02": "即是圓融法界全分。既全法界。有何一物不具諸法。",
    "X61n1164_007:0708c03": "又果佛圓明之體。是凡夫本具性德。故此觀門託彼",
    "X61n1164_007:0708c04": "安養依正。用微妙觀。專就彌陀顯真佛體。須知依正",
    "X61n1164_007:0708c05": "同居一心。心性周徧。無法不造。無法不具。若一法從",
    "X61n1164_007:0708c06": "心外生。不名大乘觀也。又經云。丈六八尺像者。隨順",
    "X61n1164_007:0708c07": "下凡。使觀小見大也。矗妙異想悉從性而起修。小大",
    "X61n1164_007:0708c08": "殊形。咸自本而垂迹。能觀性初無差別。所觀境寧可",
    "X61n1164_007:0708c09": "度量。圓頓之談一音普被。示次第而非漸。順根器而",
    "X61n1164_007:0708c10": "非偏。竝啟觀門。全彰實相。像教之源豈不在茲。",
    "X61n1164_007:0708c11": "道場尊像念佛正觀第五",
    "X61n1164_007:0708c12": "夫觀極樂依正心境理一。道場聖像莊嚴供具。即與",
    "X61n1164_007:0708c13": "極樂依正一體。而觀行人雖未離娑婆。如已生淨土。",
    "X61n1164_007:0708c14": "於命終時莫不感應。且懺悔行事至一香一華。豈不",
    "X61n1164_007:0708c15": "即彼三諦之理。若不以此諦理事事正念觀察。則大",
    "X61n1164_007:0708c16": "乘圓頓之道不能開顯。如佛土無量莊嚴。皆彼佛因",
    "X61n1164_007:0708c17": "行所感。道場莊嚴等無差別皆佛所感。亦即嚴具為",
    "X61n1164_007:0708c18": "妙身相。依正互融顯法界理。豈可視為土木所成境",
    "X61n1164_007:0708c19": "耶。故知心境身土同一受用自在無礙。經云。波羅蜜",
    "X61n1164_007:0708c20": "生一切寶蓋。於一切境界清淨解生。一切華帳。無生",
    "X61n1164_007:0709a01": "法忍生。一切衣。入金剛法無礙心生。一切鈴網。解一",
    "X61n1164_007:0709a02": "切法如幻心生。一切堅固香。周徧佛境界如來座心",
    "X61n1164_007:0709a03": "生。一切寶眾妙座。供養佛不懈心生。一切寶幢。解諸",
    "X61n1164_007:0709a04": "法如夢。歡喜心生一切佛所住處寶宮殿。無著善根",
    "X61n1164_007:0709a05": "生一切寶蓮華雲等。因是義故。香華燈燭旛蓋一切",
    "X61n1164_007:0709a06": "供具乃至衣服臥具飲食醫藥及一微塵。無非三昧。",
    "X61n1164_007:0709a07": "無非法門。皆能發人妙解悟心證聖。亦即一切生佛",
    "X61n1164_007:0709a08": "之身境智無礙。亦能與我同行為真法侶。發妙悟。俱",
    "X61n1164_007:0709a09": "生彼國。經云。禪定持心常一緣。智慧了境同三昧。能",
    "X61n1164_007:0709a10": "作此觀則根境一致。何但我之三業為能修也。如地",
    "X61n1164_007:0709a11": "獄苦具刀杖劒火。以彼惡因所使。皆能搖動為蛇為",
    "X61n1164_007:0709a12": "狗為蟲為鳥。穿骨入髓作諸苦事。況道場嚴具不皆",
    "X61n1164_007:0709a13": "解脫共成三昧。又況所奉尊像恭敬供養。盡心竭志",
    "X61n1164_007:0709a14": "如父如母。豈不能令我速生安養。且如一佛二菩薩",
    "X61n1164_007:0709a15": "像。神通願力同佛真身。扣則靈。求則應。有何差別。豈",
    "X61n1164_007:0709a16": "可作土木膠漆金彩之見。不作西方極樂大願相好",
    "X61n1164_007:0709a17": "真佛觀耶。若像不真。則心不一。三昧難成。失之甚矣。",
    "X61n1164_007:0709a18": "蓋佛慈普徧。於無二身隨機應現。示真示化。或示形",
    "X61n1164_007:0709a19": "像。我眼障深。一法中見異。於佛真身而謂像耳。此像",
    "X61n1164_007:0709a20": "豈實像哉。如三輩接引之佛。隨其品位勝劣不同。我",
    "X61n1164_007:0709b01": "所見像實亦當我所見。豈佛慈不普示我以像。然見",
    "X61n1164_007:0709b02": "有不同。皆即彌陀一體。華嚴會上大菩薩眾。見佛廣",
    "X61n1164_007:0709b03": "大無量天冠莊嚴舍那之身。三乘見是王宮降生老",
    "X61n1164_007:0709b04": "比丘。我等凡夫故應見是土木所成。昔人刻木為母。",
    "X61n1164_007:0709b05": "人有借覓能形喜慍。世孝所感尚能若是。古今造像",
    "X61n1164_007:0709b06": "徵驗不一。光明瑞應乃至舍利水火不壞。載之傳記",
    "X61n1164_007:0709b07": "不可具陳。經云。佛清淨身徧一切處。一切諸法無非",
    "X61n1164_007:0709b08": "佛法。何特此像而非佛乎。問。離一切相即為佛。佛身",
    "X61n1164_007:0709b09": "尚非。何況此像。答。若一切非佛。即一切是佛。何非佛",
    "X61n1164_007:0709b10": "耶。若知此義則悟尊像不離願海。具大神力能攝能",
    "X61n1164_007:0709b11": "受。所有一切力．無畏．不共．大慈大悲．常樂我淨．相好",
    "X61n1164_007:0709b12": "光明與彌陀全身等無差別。而我於中懺悔行事。當",
    "X61n1164_007:0709b13": "如乞人得近帝王。常懷慚戰畏愛兼抱。渴仰攝受冀",
    "X61n1164_007:0709b14": "求出離。況復歷劫難遇。今既遭逢。豈可輕易使勝行",
    "X61n1164_007:0709b15": "不進自作障難耶。又念彼佛哀憫我故。垂示像身。受",
    "X61n1164_007:0709b16": "我懺悔。一切重罪定得消滅。必生淨土心得歡喜。忽",
    "X61n1164_007:0709b17": "如天廓地清。獲得法眼。彼極樂國可如目覩。故知真",
    "X61n1164_007:0709b18": "像一致之說。非不甚深。學者宜盡其誠。莫生異解。",
    "X61n1164_007:0709b19": "闢斷空邪說第六",
    "X61n1164_007:0709b20": "一代聖教一本於因緣正教。雖百非超脫之句。豈離",
    "X61n1164_007:0709c01": "因緣法哉。今時有一等斷人善根極惡闡提。不識佛",
    "X61n1164_007:0709c02": "祖破執除疑解粘去縛之談。隨他脚跟。妄謂除此心",
    "X61n1164_007:0709c03": "外諸行皆空。無佛無法。非善非惡。錯認妄識是真。謂",
    "X61n1164_007:0709c04": "此心外無法可得。遂即撥無因果。排斥罪福。言諸佛",
    "X61n1164_007:0709c05": "菩薩形像是土塊木頭。一大藏教是揩不淨故紙。一",
    "X61n1164_007:0709c06": "切善行功德謂言著相一路。談他之短。顯己之長。或",
    "X61n1164_007:0709c07": "存所參話頭。又謂不可固執。索性使人內外空索索",
    "X61n1164_007:0709c08": "豁達地了。即乃潛行諸惡。反謂於道無礙。自賺賺他。",
    "X61n1164_007:0709c09": "此等見解其類甚多。教律既不可容。一概濫入吾宗。",
    "X61n1164_007:0709c10": "必是波旬昔恨未消。遣來同我形服。壞我道法而無",
    "X61n1164_007:0709c11": "遺餘。嗚呼痛哉。經云。諸佛說空法。為度於有故。若復",
    "X61n1164_007:0709c12": "著於空。諸佛所不化。又云。寧可說有如須彌山。不可",
    "X61n1164_007:0709c13": "說無如芥子許。縱證小乘空見。是大乘菩薩所棄。況",
    "X61n1164_007:0709c14": "佛即有顯空。空不離有。得名真空。今人說空。離有方",
    "X61n1164_007:0709c15": "空。空成斷見。如陷阬穽永不可出。永嘉云。棄有著空",
    "X61n1164_007:0709c16": "病亦然。還如避溺而投火也。善星妄說法空。寶蓮私",
    "X61n1164_007:0709c17": "行婬欲。皆生陷泥犁。後人不戒。復蹈其轍。盲引盲眾。",
    "X61n1164_007:0709c18": "師及弟子自甘沒溺。可悲甚矣。子聞父過猶尚不忍。",
    "X61n1164_007:0709c19": "況我釋子負出世恩。反於形象法言恣意輕毀。此人",
    "X61n1164_007:0709c20": "必向五無間獄大熱猛燄中。各各自受今日謬解之",
    "X61n1164_007:0710a01": "報。豈虗語哉。縱德山．丹霞亦如文殊仗劒。一時為人",
    "X61n1164_007:0710a02": "破執耳。豈以此作話杷教授耶。佛法久住。全賴經像。",
    "X61n1164_007:0710a03": "形服威儀。善行乘法而已。捨是何據而得久住哉。佛",
    "X61n1164_007:0710a04": "說經像敬之不至尚獲大罪。況更輕毀。罪逆可知。又",
    "X61n1164_007:0710a05": "佛說法空。欲人體空斷惡。奈何不識佛意。而反滯空",
    "X61n1164_007:0710a06": "退善。豈不顛倒。又諸不善尚說無礙。不知善法何礙",
    "X61n1164_007:0710a07": "而欲不修。又將素食人比之牛羊。說法人叱為虗解。",
    "X61n1164_007:0710a08": "不知慧解如目。道行如足。無足雖見而不能行。無目",
    "X61n1164_007:0710a09": "雖行而不能見。以不見故必墮阬壍。以不行故奚到",
    "X61n1164_007:0710a10": "寶所。文殊解深。為諸佛之師。普賢行大。作羣生之父。",
    "X61n1164_007:0710a11": "禪宗南嶽尚以不無修證為悟道入門之要旨。今人",
    "X61n1164_007:0710a12": "邪見若是之深。豈不速陷極苦之處。楞嚴云。自謂已",
    "X61n1164_007:0710a13": "足。忽有無端大我慢起心中。尚輕十方如來。何況下",
    "X61n1164_007:0710a14": "位聲聞．緣覺。又云。忽然歸向永滅。撥無因果。一向入",
    "X61n1164_007:0710a15": "空。空心現前。乃至心生長斷滅解。不禮塔廟。摧毀經",
    "X61n1164_007:0710a16": "像。謂檀越言。此是金銅或是土木。經是樹葉或是疊",
    "X61n1164_007:0710a17": "華。肉身真常不自恭敬。却崇土木。實為顛倒。其深信",
    "X61n1164_007:0710a18": "者從其毀碎。疑悞眾生入無間獄。失於正受當從淪",
    "X61n1164_007:0710a19": "墜。世尊於妄說法空。及未得謂得。未證謂證者。預已",
    "X61n1164_007:0710a20": "授其入獄之記。今人豈能逃佛所記哉。",
    "X61n1164_007:0710b01": "禪佛不二法門第七",
    "X61n1164_007:0710b02": "念佛法門統法界羣機而無外者也。實文殊．普賢所",
    "X61n1164_007:0710b03": "證大人境界。與華嚴．法華同部。味屬醍醐。永明謂。無",
    "X61n1164_007:0710b04": "禪有淨土。萬修萬人去。但得見彌陀。何愁不開悟。誠",
    "X61n1164_007:0710b05": "向上又向上一路也。今人因不遂志。乃噫云。我生平",
    "X61n1164_007:0710b06": "都罷了。參禪非所望。不如且念佛。於是反怠其身。曾",
    "X61n1164_007:0710b07": "未深省。儻遇些些得志。無量惡作依舊現前。念佛如",
    "X61n1164_007:0710b08": "此。何益之有。彼謂。參禪妙而難。如造萬間大廈。念佛",
    "X61n1164_007:0710b09": "麤且易。如作一隙草窟。見地若此。饑遇王膳認作草",
    "X61n1164_007:0710b10": "茹。如意珠王視為魚目。可不哀哉。不知禪佛二門。發",
    "X61n1164_007:0710b11": "行雖異到家是同。參禪拈來即是。不著佛求。若自不",
    "X61n1164_007:0710b12": "具正知見。又不遇正知見人。縱不退轉。多入魔道。無",
    "X61n1164_007:0710b13": "佛力救護故也。念佛一切不取。惟念彼佛。縱無正解",
    "X61n1164_007:0710b14": "及師友開發。但直信有佛身土。發志即生。縱滯邪小",
    "X61n1164_007:0710b15": "亦還於正。有彌陀願力救護故也。是名發行有異。若",
    "X61n1164_007:0710b16": "論法門深淺。參禪即念佛。念佛即參禪。禪非佛不得",
    "X61n1164_007:0710b17": "往生。佛非禪不得觀慧。念佛參禪豈有二致。若知此",
    "X61n1164_007:0710b18": "義。當乘得志。一刀割斷。猛發大心。力行斯道。於世所",
    "X61n1164_007:0710b19": "有妻子寶貨頭目髓腦乃至身命。不自悋惜。決志求",
    "X61n1164_007:0710b20": "生。豈可不得已以最上法門作草窟魚目小道。苟且",
    "X61n1164_007:0710c01": "而修。可惜甚矣。若能從公。放下生大乘寶所之見。辦",
    "X61n1164_007:0710c02": "決定不退轉心。隨風順流更加櫓棹。何幸如之。問。佛",
    "X61n1164_007:0710c03": "是乾屎橛。及一棒打殺。與念佛尊敬戀慕如何同耶。",
    "X61n1164_007:0710c04": "答。洪名六字。端拱太平。稍涉思惟。未免勞他多口阿",
    "X61n1164_007:0710c05": "師種種淘汰。只如阿彌陀佛身為土。土為身。身土無",
    "X61n1164_007:0710c06": "礙。心境圓通。或彼或此同一受用。乃至蘊．入．界．處一",
    "X61n1164_007:0710c07": "切諸法。直至無上菩提。一切時一切處無障無礙。非",
    "X61n1164_007:0710c08": "縛非脫。縱橫逆順皆即彌陀清淨色身。尚不間於婬",
    "X61n1164_007:0710c09": "怒癡是梵行。塵勞儔是法侶。何特乾屎橛耶。此既是",
    "X61n1164_007:0710c10": "佛。何須淨地上挖肉做瘡。起度生想。於無生滅平等",
    "X61n1164_007:0710c11": "法中倡生倡滅。弄千般。惱一切。使平地上死人無數。",
    "X61n1164_007:0710c12": "咦。到者裏。切忌錯會。錯會則喫我手中痛棒有分。若",
    "X61n1164_007:0710c13": "謂此是曹溪門下搕[打丁+(天/韭)]堆頭觸著得底。且未夢見在。",
    "X61n1164_007:0710c14": "問。恐不容如此計較。答。亦不外此計較。汝莫謂計較",
    "X61n1164_007:0710c15": "有心。計較無心。我幾曾計較來。問。早是計較了。答我",
    "X61n1164_007:0710c16": "適來說什麼底。問者不會。良久又問。一切是佛。糞箕",
    "X61n1164_007:0710c17": "苕箒皆可酬。何以乾屎橛答耶。答。一切是佛。門窻戶",
    "X61n1164_007:0710c18": "闥皆可問。何取佛問耶。故知問者太高。答欲破執耳。",
    "X61n1164_007:0710c19": "豈可謂語有不同。妄認禪佛異行哉。問。念佛法門如",
    "X61n1164_007:0710c20": "此。如何得相應去。答。一聲佛一聲相應。聲聲佛聲聲",
    "X61n1164_007:0711a01": "相應。古宿如上淘汰。更有何不了耶。但肎發行。何慮",
    "X61n1164_007:0711a02": "不成。如空谷間有聲皆答。聲大大鳴。聲細細響。樂國",
    "X61n1164_007:0711a03": "以三輩九品攝受眾生。隨根而導。無遺機矣。能勤精",
    "X61n1164_007:0711a04": "進。必不唐捐。以是義故。豈特禪佛不二。舉釋迦一代",
    "X61n1164_007:0711a05": "化道。不出念佛一法門矣。奉勸後賢。莫生異見。",
    "X61n1164_007:0711a06": "諸佛折攝法門第八",
    "X61n1164_007:0711a07": "行人聞上依正之境。了知此土實苦。彼土實樂。雖觀",
    "X61n1164_007:0711a08": "慧法門圓融微妙。而直見二土儼然皆即實境。非如",
    "X61n1164_007:0711a09": "淺信謂彼土心有則有心無則無。光影幻化虗妄不",
    "X61n1164_007:0711a10": "實。若具此智。不為邪解偏見諸惡知識之所回轉。則",
    "X61n1164_007:0711a11": "當正觀二土苦樂淨薉。於其境上生二種心。以為方",
    "X61n1164_007:0711a12": "便。非此二心不能生彼。一於娑婆厭離。順釋迦所說",
    "X61n1164_007:0711a13": "折門。二於極樂忻樂。順彌陀所示攝門。以此二門精",
    "X61n1164_007:0711a14": "進修行念佛三昧。必定成就。何謂折門。娑婆苦。無一",
    "X61n1164_007:0711a15": "樂。三塗日夜燒然不可堪忍。修羅忿戰。人處何安。根",
    "X61n1164_007:0711a16": "塵八苦交煎。因果四生昇墜。時有寒暑。境是沙泥。晝",
    "X61n1164_007:0711a17": "夜推遷無常不住。又受身臭薉。男女異形。所需衣食",
    "X61n1164_007:0711a18": "艱難麤惡。壽命不永。眾苦相生。縱生天宮。報盡還歸",
    "X61n1164_007:0711a19": "極苦。又不知樂即是苦。親正是冤。顛倒攀緣。不求出",
    "X61n1164_007:0711a20": "路。從業致業。展轉不休。如是苦惱不可具陳。故當厭",
    "X61n1164_007:0711b01": "離也。何謂攝門。極樂寶地寶池無三惡道。莊嚴妙過",
    "X61n1164_007:0711b02": "十方。無寒暑晝夜推遷。無生老病死結業。純男無女。",
    "X61n1164_007:0711b03": "蓮華化生。衣食自然。能成法喜。壽命無量。身光莫窮。",
    "X61n1164_007:0711b04": "聞法音則應念知歸。覩相好而剎那悟道。如是種種",
    "X61n1164_007:0711b05": "快樂無量。故當忻樂也。若能日夜不休隨順佛教。於",
    "X61n1164_007:0711b06": "此土聲色諸境作地獄想。苦海想。火宅想。諸寶物作",
    "X61n1164_007:0711b07": "苦具想。飲食衣服如膿血鐵皮想。諸眷屬作夜叉羅",
    "X61n1164_007:0711b08": "剎噉人鬼想。於彼佛願力國土莊嚴。念念稱彼理趣。",
    "X61n1164_007:0711b09": "生安隱想。寶所想。家業想。解脫處想。彌陀如來菩薩",
    "X61n1164_007:0711b10": "僧眾如慈父想。慈母想。生接引想。津梁想。怖畏急難",
    "X61n1164_007:0711b11": "稱名即應速來救護想。應念出離想。若於折門厭離",
    "X61n1164_007:0711b12": "不深。則娑婆業繫不脫。若於攝門忻樂不切。則極樂",
    "X61n1164_007:0711b13": "勝境難躋。無發行初步。雖了觀慧之旨。但成虗解。縱",
    "X61n1164_007:0711b14": "欲生彼。以不忻厭無因可得。若修此二門不識觀慧。",
    "X61n1164_007:0711b15": "但事想故位非上輩。若能熾然忻厭圓修。觀慧既生",
    "X61n1164_007:0711b16": "而復上品矣。或曰。諸緣放下。心與理會。境與神融。自",
    "X61n1164_007:0711b17": "然合法。何必忻厭取捨若是。答。若謂諸緣放下是道。",
    "X61n1164_007:0711b18": "只起一念放下心便與道反遠。鵝湖云。莫秪忘情與",
    "X61n1164_007:0711b19": "死心。此個難醫病最深。若還默默恣如愚。知君未解",
    "X61n1164_007:0711b20": "做工夫。且放下者。放下世間業緣耳。豈放下精進體",
    "X61n1164_007:0711c01": "道之心哉。坐在無事甲裏。豈得心會境融與道合耶。",
    "X61n1164_007:0711c02": "若知不放下是放下。熾然忻厭取捨即不忻厭取捨。",
    "X61n1164_007:0711c03": "修無修。念無念。則名無功用行。無作妙心。奚難速證",
    "X61n1164_007:0711c04": "中道之理。又修故離斷。無修離常。斷常既離。則異乎",
    "X61n1164_007:0711c05": "所問而直生安樂世界。以二大士為同修。與彌陀相",
    "X61n1164_007:0711c06": "對。何法不可問。何行不可學。何疑不除。何求不得。則",
    "X61n1164_007:0711c07": "此忻厭豈不是成無上覺之大因行哉。",
    "X61n1164_007:0711c08": "勸修第九",
    "X61n1164_007:0711c09": "夫淨薉同心。生佛一理。諸法本等奚假勸修。其奈迷",
    "X61n1164_007:0711c10": "心作境。淨薉斯分。對待相成。縛脫迥異。纏縛多劫不",
    "X61n1164_007:0711c11": "易覺知。故須勤勸苦海眾生求生極樂世界。行人既",
    "X61n1164_007:0711c12": "深知淨薉苦樂真實不謬。便當如農趨利止之不得。",
    "X61n1164_007:0711c13": "然農為一歲饑寒。日夜不休。經年不倦。行者超歷劫",
    "X61n1164_007:0711c14": "之苦。何止一歲饑寒。登九品之安。何止一年溫飽。折",
    "X61n1164_007:0711c15": "攝二門如金玉。砂石雖三尺。孺子必棄石求金。不勸",
    "X61n1164_007:0711c16": "自取。此土苦。彼土樂。此生死沉溺。彼自在解脫。亦皆",
    "X61n1164_007:0711c17": "孺子所能辨者。亦必捨薉求淨如救頭然。聞教便行",
    "X61n1164_007:0711c18": "奚待更勸。苦樂二土是佛所說。諦信不疑修則自得。",
    "X61n1164_007:0711c19": "今人見屎尿則搐鼻攢眉。嫌其臭薉欲速去。見錦綺",
    "X61n1164_007:0711c20": "則舒顏展笑。貪其瑩潔欲速得。暫時美惡幻境尚不",
    "X61n1164_007:0712a01": "能一忍而憎愛熾然。長劫極樂極苦而不速生忻厭。",
    "X61n1164_007:0712a02": "愚之甚。惑之深矣。又此界釋迦已滅。彌勒未生。賢聖",
    "X61n1164_007:0712a03": "隱伏。眾生奔波苦海。猶失父之兒。若不以極樂願王",
    "X61n1164_007:0712a04": "為歸。誰為救護。神仙未離空地尚不易至三品。十善",
    "X61n1164_007:0712a05": "之因生三界天。自劣至優各歷多劫尤難如願。成小",
    "X61n1164_007:0712a06": "敗廣如海如滴。中間或遇邪惡魔黨。永退永失。敢言",
    "X61n1164_007:0712a07": "得出三界望四果四向。況歷信．住．行．向諸地而超此",
    "X61n1164_007:0712a08": "耶。若修念佛法門。凡地不出。一生橫截三界五道。蒙",
    "X61n1164_007:0712a09": "佛接引得生安養。華開見佛聞法悟道。不離當念。闊",
    "X61n1164_007:0712a10": "步大方。供養一切三寶。教化一切眾生。彌勒生時再",
    "X61n1164_007:0712a11": "來此地。所有歷劫父母妻子兄弟姊妹冤親等境。諭",
    "X61n1164_007:0712a12": "以道品。告以昔因。皆令證果。則其行願豈不廣大耶。",
    "X61n1164_007:0712a13": "如是功德。一念失修便屬後世。豈宜自緩。況世事千",
    "X61n1164_007:0712a14": "端連環不斷。心則念念不住。身則在在無休。役我升",
    "X61n1164_007:0712a15": "沉。障我本性。歷劫至今曾未休息。無常遷變不可久",
    "X61n1164_007:0712a16": "留。縱壽百年不逾彈指。今日明日難保其存。忽然眼",
    "X61n1164_007:0712a17": "光落地。不覺剎那異生。隨其業因受形別類。披毛戴",
    "X61n1164_007:0712a18": "角著地飛空。今日見解都忘恍惚。三塗六趣飄零多",
    "X61n1164_007:0712a19": "劫不自知歸。縱彌勒出生而我生處何定。尚不聞父",
    "X61n1164_007:0712a20": "母三寶名字。況經教圓談。雖受異身保惜深重。因業",
    "X61n1164_007:0712b01": "致業從冥入冥。懼死貪生不異今日。若非即於當念",
    "X61n1164_007:0712b02": "之間。效彼先覺丈夫猛發大心。立決定志。奮揚舉鼎",
    "X61n1164_007:0712b03": "拔山之力。一截截斷。安能行業昭著光動人天。羣有",
    "X61n1164_007:0712b04": "蒙恩諸佛護念。閉三惡趣。開總持門。不待娑婆報滿",
    "X61n1164_007:0712b05": "便得往生者也。若待處所穩便。衣食豐饒充足。香華",
    "X61n1164_007:0712b06": "事事稱意。思前算後卜彼良時。報盡恩冤。圓成善事。",
    "X61n1164_007:0712b07": "然後發行。虗空界窮。無此日矣。",
    "X61n1164_007:0712b08": "寶王三昧念佛直指上",
    "X61n1164_007:0712b12": "寶王三昧念佛直指(卷下)",
    "X61n1164_007:0712b13": "勸戒殺第十",
    "X61n1164_007:0712b14": "圓覺序曰。血氣之屬必有知。凡有知者必同體。以是",
    "X61n1164_007:0712b15": "觀之。蜎飛蠕動與十方佛圓覺妙心同一真淨。生佛",
    "X61n1164_007:0712b16": "既同。人雖至靈豈不亦等。共稟五行之質。同生天地",
    "X61n1164_007:0712b17": "之間。如虗鼠危燕之類。應乾象。肖日月。反能司人災",
    "X61n1164_007:0712b18": "福。焉得不及人也。彼所以異於人者。因無始妄想惡",
    "X61n1164_007:0712b19": "業所牽。不覺不知改頭換面。人但業對未至耳。豈真",
    "X61n1164_007:0712b20": "優於彼哉。彼有報盡當為人者。為天者。我障不識。忽",
    "X61n1164_007:0712c01": "爾人業報盡。反不及彼。奚謂是我食啖而定不及我",
    "X61n1164_007:0712c02": "乎。況昔同彼類。互為父母兄弟妻子姊妹諸親眷屬。",
    "X61n1164_007:0712c03": "今殺食之。即殺食先親也。佛言。一切眾生皆有佛性。",
    "X61n1164_007:0712c04": "以未來必成佛故。若殺之。是殺未來佛也。可不懼乎。",
    "X61n1164_007:0712c05": "嗟今傷殺之人。不識先因。為親之時多生違逆。從親",
    "X61n1164_007:0712c06": "起冤從冤結恨。冤恨連讐世世不失。相生相殺展轉",
    "X61n1164_007:0712c07": "不已。故梵網經禁自殺乃至教他．方便．讚歎．誓呪等",
    "X61n1164_007:0712c08": "殺。及因緣法業皆制永斷。此誠誡也。且彼物類性具",
    "X61n1164_007:0712c09": "先知。避不擇時。逃不擇處。天地寬闊儘可自養。今不",
    "X61n1164_007:0712c10": "能自生。兩恰相值。必入人手者。蓋先因不可逃耳。彼",
    "X61n1164_007:0712c11": "既不可逃。我當思痛戒。經云。假使百千劫。所作業不",
    "X61n1164_007:0712c12": "亡。因緣會遇時。果報還自受。故世尊示頭痛金鎗之",
    "X61n1164_007:0712c13": "報。使人知佛尚爾。何況於人。世人平生友善。一言忤。",
    "X61n1164_007:0712c14": "一物負。尚結冤至死。況加白刃食其肉。可忘深恨乎。",
    "X61n1164_007:0712c15": "世典不合圍。不揜羣。釣不網。不射宿。及聞聲不食。正",
    "X61n1164_007:0712c16": "與三藏教許食三淨頗同。雖不如大乘方等盡止殺",
    "X61n1164_007:0712c17": "業。亦止殺之漸也。止殺之漸尚有德及禽獸之譽。且",
    "X61n1164_007:0712c18": "枯骨無知。心猶不忍。況有命血肉同靈之物。可殺食",
    "X61n1164_007:0712c19": "耶。老子曰。馳騁田獵令人心發狂。又射飛逐走。發蟄",
    "X61n1164_007:0712c20": "驚栖。縱暴殺傷。非理烹宰。空中司命輕重悉記。使彼",
    "X61n1164_007:0713a01": "生則減紀。招不如意。死則墮獄。備受眾苦。所有刀山",
    "X61n1164_007:0713a02": "劒樹斬剉煎煑抽腸拔肺剝皮啖肉切骨削髓繳首",
    "X61n1164_007:0713a03": "挑眼焚脚燒手。諸大地獄靡不經歷。拂石塵沙無可",
    "X61n1164_007:0713a04": "喻其壽命。報盡復墮餓鬼於如是劫。又墮畜生。於畜",
    "X61n1164_007:0713a05": "生中必殺一酬一。殺心若重一報千萬乃至無盡。方",
    "X61n1164_007:0713a06": "與相殺之人如前相值。殺食償債錙銖無差。如先有",
    "X61n1164_007:0713a07": "微善得生人中。尚世世貧窮孤苦多病短命癲癎失",
    "X61n1164_007:0713a08": "志盲聾瘖瘂疥癲癰疽膿血諸衰。百千等苦以自莊",
    "X61n1164_007:0713a09": "嚴。眾怨境界畢集其身。親族棄捨不可堪忍。此皆殺",
    "X61n1164_007:0713a10": "業既深故受如是極苦也。又異類亦有仁心。理不可",
    "X61n1164_007:0713a11": "殺。羔跪乳。烏返哺。有行孝之禮。犬護主。豸不屈。有忠",
    "X61n1164_007:0713a12": "直之能。蜂蟻君臣。鴛鴦夫婦。鴈行兄弟。嚶鳴友朋。觀",
    "X61n1164_007:0713a13": "彼羣生與人何異。人反不能推同體之慈。殺彼養己。",
    "X61n1164_007:0713a14": "可謂靈乎。世俗延賓及行時祭。豈無蘋藻瓜果得全",
    "X61n1164_007:0713a15": "齋戒。昔有屠子不肎殺。父以刀羊并子閉密室。謂不",
    "X61n1164_007:0713a16": "殺羊當殺汝。其子即自殺。緣是生天。於多劫中受天",
    "X61n1164_007:0713a17": "快樂。是知不殺之人既生善處必善其身。世世得長",
    "X61n1164_007:0713a18": "壽之報。又必能以德遠及子孫。今佛法欲滅。多有為",
    "X61n1164_007:0713a19": "佛弟子不能體佛慈悲。飲啖自若。見素食人反謗其",
    "X61n1164_007:0713a20": "心太毒。百般綺語訐露其過。此等惡人。天神見而怒",
    "X61n1164_007:0713b01": "之。其如世人得彼類已反謂之條直也。子產得其所",
    "X61n1164_007:0713b02": "哉。齊王無傷仁術。戴記殺獸不孝。況釋氏四眾乎。楞",
    "X61n1164_007:0713b03": "嚴云。以人食羊。羊死為人。人死為羊。汝償我命。我償",
    "X61n1164_007:0713b04": "汝債。以是因緣。經百千劫常在生死。生生死死互來",
    "X61n1164_007:0713b05": "相啖。惡業俱生窮未來際。又偈云。若欲殺生者。應作",
    "X61n1164_007:0713b06": "自身觀。自身不可殺。物命無兩般。有邪人謂眾生妄",
    "X61n1164_007:0713b07": "生妄死。罪福本空。殺之無報。何不道我亦妄求妄食。",
    "X61n1164_007:0713b08": "舌味本空。食之無益。既有貪心。豈無報境。以上所述",
    "X61n1164_007:0713b09": "乃審己例彼。平等不殺。仁人合行之道。修念佛三昧",
    "X61n1164_007:0713b10": "正欲清淨三業。解冤結。生淨土。豈可不斷殺食。於臨",
    "X61n1164_007:0713b11": "終時自障乎。大藏廣有教旨。三教莫不皆然。片紙豈",
    "X61n1164_007:0713b12": "能備引。願聞斯義趣。體道好生。同躋仁壽。俱盡天年。",
    "X61n1164_007:0713b13": "免諸冤結。更能如法化人。充聖人慈濟之道。使彼己",
    "X61n1164_007:0713b14": "悉證慈心。必同造蓮華之域成正覺矣。",
    "X61n1164_007:0713b15": "勸持眾戒第十一(皆淨業正因)",
    "X61n1164_007:0713b16": "問。諸惡悉宜戒。何語之略也。答。經有具足眾戒之說。",
    "X61n1164_007:0713b17": "奚獨戒殺先。令斷殺庶可具眾戒耳。戒德不修。憑何",
    "X61n1164_007:0713b18": "立行。器貯醍醐。先滌不淨。修三昧亦如是。眾戒清淨",
    "X61n1164_007:0713b19": "乃可得成。縱宿業深厚不能頓斷。當方便制抑。自勸",
    "X61n1164_007:0713b20": "自心省身悔過。修四念處。了知世間樂少苦多。無常",
    "X61n1164_007:0713c01": "敗壞不久磨滅。一切諸法皆不清淨。設諸方便而使",
    "X61n1164_007:0713c02": "必斷。豈可隨念失宰。又世問伎能雜術乃至一切善",
    "X61n1164_007:0713c03": "惡能分念者。設不屏去。何能一心三昧。不一往生。何",
    "X61n1164_007:0713c04": "由眾生。無明業識徧周法界。苟起一念世心。便被如",
    "X61n1164_007:0713c05": "是等塵勞魔黨牽拽將去。全身陷沒求出無期。魚雖",
    "X61n1164_007:0713c06": "逸。一絲可繫。害非不大也。心念尚爾。況身行哉。修三",
    "X61n1164_007:0713c07": "昧如箭取的。不待報盡便欲跳出稠林決生淨土。豈",
    "X61n1164_007:0713c08": "可失戒攀緣志行因循使更入惡道。若聞之不戒。臨",
    "X61n1164_007:0713c09": "終無驗。莫謂佛力無感應也。",
    "X61n1164_007:0713c10": "勉起精進力第十二",
    "X61n1164_007:0713c11": "精進者。不為世間八風所退。不為身心異見大小病",
    "X61n1164_007:0713c12": "緣而怠其行也。行人欲入三昧。於中或被一切強輭",
    "X61n1164_007:0713c13": "二魔內外惑亂。當堅強其志。重加精進。如金剛幢不",
    "X61n1164_007:0713c14": "可摧毀。如須彌盧不可搖動。如大海眾毒莫壞。假使",
    "X61n1164_007:0713c15": "佛云汝不得生。即當答言。我先受釋迦佛記。一切眾",
    "X61n1164_007:0713c16": "生皆當發願願生彼國。尚不間於十惡五逆。我不造",
    "X61n1164_007:0713c17": "五逆。數過十念。必當得生。佛豈自誑肎違本願。況十",
    "X61n1164_007:0713c18": "方諸佛示廣長舌證明斯事。故必求生不退轉也。是",
    "X61n1164_007:0713c19": "為行人金剛延幢勇健之力。佛記尚不退其初志。況",
    "X61n1164_007:0713c20": "天魔惡黨水火盜賊強邪境界及妻妾情愛而能動",
    "X61n1164_007:0714a01": "我行願哉。或曰。世人修而不得生。何耶。答。見異而行",
    "X61n1164_007:0714a02": "不莊也。然則虗喪其功耶。答。亦必承彌陀願力。今世",
    "X61n1164_007:0714a03": "不生二世必生。二世不生三世必生。一念歸向當來",
    "X61n1164_007:0714a04": "定得往生。是名皆不退轉。但枉受多劫輪迴之苦。故",
    "X61n1164_007:0714a05": "須一生取決。豈可自二其志墮在他世往生者乎。若",
    "X61n1164_007:0714a06": "宿業所使。願行有虧。當一心誦拔一切輕重業障得",
    "X61n1164_007:0714a07": "生淨土陀羅尼。持一遍即滅身中一切五逆十惡等",
    "X61n1164_007:0714a08": "罪。持十萬即得不廢忘菩提心。持二十萬即感菩提",
    "X61n1164_007:0714a09": "芽生。持三十萬阿彌陀佛常住其頂決生淨土。此呪",
    "X61n1164_007:0714a10": "世本音聲句讀多訛。近代三藏法師沙羅巴所譯最",
    "X61n1164_007:0714a11": "詳要。故宜誦之為正行直指。呪曰。",
    "X61n1164_007:0714a12": "奈麻辣怛納　特囉耶也　奈麻阿哩也　阿彌打",
    "X61n1164_007:0714a13": "跋也　怛達哿怛也　阿羅喝帝　三迷三不達也",
    "X61n1164_007:0714a14": "　怛的也撻　唵　阿彌哩帝　阿彌哩打　嗢巴",
    "X61n1164_007:0714a15": "偉　阿彌哩打　三巴偉　阿彌哩打　葛哩比",
    "X61n1164_007:0714a16": "　阿彌哩打　薛帝　阿彌哩打　帝際　阿彌哩打",
    "X61n1164_007:0714a17": "　韋羯蘭帝　阿彌哩打　韋羯蘭帝　哿彌你",
    "X61n1164_007:0714a18": "　阿彌哩打　哿哿奈　羯哩帝葛哩　阿彌哩打",
    "X61n1164_007:0714a19": "　頓度比　蘇哇哩　薩哩哇　阿勒撻　薩怛你",
    "X61n1164_007:0714a20": "　薩哩哇　哿哩麻　吉哩舍　吉哩也　葛哩　莎",
    "X61n1164_007:0714b01": "喝(與奈同音)",
    "X61n1164_007:0714b02": "亦名無量壽如來根本真言。誦得大精進。速生淨土。",
    "X61n1164_007:0714b03": "正行第十三",
    "X61n1164_007:0714b04": "上皆圓妙求生之方。未為正行。行者發志必使入於",
    "X61n1164_007:0714b05": "道場。先觀我及盡虗空界一切眾生。常在生死大海",
    "X61n1164_007:0714b06": "歷劫不休。飄零沉溺於六道中。無歸無救。若不令其",
    "X61n1164_007:0714b07": "普脫。何名正行。於是等觀冤親之境。起大悲心如虗",
    "X61n1164_007:0714b08": "空量廣大普覆。又念我身瘡疣冤業苦聚。若不以此",
    "X61n1164_007:0714b09": "布施眾生等修三昧令彼解脫。則違佛教誡。違我本",
    "X61n1164_007:0714b10": "願。眾生受苦甚可悲愍。我今發心如師王出窟。不求",
    "X61n1164_007:0714b11": "伴侶不求護助。嚬呻哮吼摧伏一切。定不為弊魔惡",
    "X61n1164_007:0714b12": "黨退轉。如是大心既立。然後審古賢念佛正行。擇自",
    "X61n1164_007:0714b13": "然寂靜非曾薉染之地。所費盡己所有乃可匃人。如",
    "X61n1164_007:0714b14": "法建立道場極令嚴淨。供事畢備皆令瑩淨微妙。無",
    "X61n1164_007:0714b15": "始所有一切善根普為眾生回向淨土莊嚴行願。若",
    "X61n1164_007:0714b16": "不如是回向生因。奚得於是。三心圓發五體投誠。觀",
    "X61n1164_007:0714b17": "佛相好胡跪合掌。運心普緣無邊剎海一切眾生及",
    "X61n1164_007:0714b18": "我此身。自昔至今流浪不返深為可痛。涕淚悲泣求",
    "X61n1164_007:0714b19": "佛垂慈。不覺身如大(如字)山崩。歸命三寶。手擎香華。想",
    "X61n1164_007:0714b20": "徧法界敬禮投誠。剖腹洗腸發露過罪。晝夜六時克",
    "X61n1164_007:0714c01": "期練行。或障深未感。至死為期。於中不得剎那念世",
    "X61n1164_007:0714c02": "五欲。如是若不往生。佛是大妄語者。故此三昧其神",
    "X61n1164_007:0714c03": "若是。諸佛所讚。諸聖同遵。三昧儀軌惟慈雲得中。宜",
    "X61n1164_007:0714c04": "熟味之。此是第一上行。境界甚深。學者於中當竭其",
    "X61n1164_007:0714c05": "力不可舍此趨彼也。若根機不等。勝行難全。亦必處",
    "X61n1164_007:0714c06": "於淨室。使內外肅清。隨意立行禮佛懺悔。日定幾陳。",
    "X61n1164_007:0714c07": "精進一心誓不中悔。或專誦經。或專持呪。或但執持",
    "X61n1164_007:0714c08": "名號。若得見好相即知罪滅緣深。經謂不可以少善",
    "X61n1164_007:0714c09": "根福德因緣得生彼國。聞說阿彌陀佛。執持名號一",
    "X61n1164_007:0714c10": "日乃至七日一心不亂即得往生。故知執持名號即",
    "X61n1164_007:0714c11": "是多善根多福德之因緣也。又有未能盡斷世緣亦",
    "X61n1164_007:0714c12": "修世善。於極樂國諦信不疑。念念戀慕。不忘於前行",
    "X61n1164_007:0714c13": "門隨意修習。四威儀內以此為歸。觸境達彼淵源。臨",
    "X61n1164_007:0714c14": "事力行方便。臨命終時必生彼也。然諸行不同。法力",
    "X61n1164_007:0714c15": "本等。但存心緩速。故佛應遲疾。學者不可不知。又有",
    "X61n1164_007:0714c16": "慈雲十念法門。每晨盥漱。靜處面西修行。此往生初",
    "X61n1164_007:0714c17": "因。必不可失。或曰。如何用心得不散亂。答。能運身口",
    "X61n1164_007:0714c18": "之念。毋論其散。但不間斷。自能一心。亦可即名一心。",
    "X61n1164_007:0714c19": "惟行之不休為度。固不必憂散亂矣。如母喪愛子。龍",
    "X61n1164_007:0714c20": "失命珠。不期心一而自一。豈制之令一也。心不可制。",
    "X61n1164_007:0715a01": "實在行人勤怠耳。",
    "X61n1164_007:0715a02": "客途所修三昧第十四",
    "X61n1164_007:0715a03": "有客作禮而問曰。余生晚。機鈍寡聞。自昔至今竛竮",
    "X61n1164_007:0715a04": "湖海。處靜進功。量力未得。若即旅次不假道場。六時",
    "X61n1164_007:0715a05": "三業皆可奉行。伏願弘慈曲垂方便。答世。人欲修三",
    "X61n1164_007:0715a06": "昧必百事具足然後發行。今子之志拔乎類矣。念佛",
    "X61n1164_007:0715a07": "三昧普攝羣機。四威儀中皆為道用。子若力行。最初",
    "X61n1164_007:0715a08": "當立不欺心。藏德露玭。慎毋矜耀。從脚跟下便內外",
    "X61n1164_007:0715a09": "穩當。熟讀淨土經呪懺法極令通利。習所行威儀使",
    "X61n1164_007:0715a10": "端莊雅重。乃如前說起真信心。運大悲智。普為眾生。",
    "X61n1164_007:0715a11": "如理觀察二土淨薉。苦樂兩報實可厭忻。清淨身心",
    "X61n1164_007:0715a12": "隨分淨服。於六齋日具蕞爾香華供三寶前。拜跪稽",
    "X61n1164_007:0715a13": "顙。立廣大願。在處生世以此為歸。更不中悔。是日為",
    "X61n1164_007:0715a14": "始至形壽盡。每日六時修行此法。香燈有無毋固必",
    "X61n1164_007:0715a15": "矣。問。三昧一心。人事萬緒。如何修行不相妨礙。答。如",
    "X61n1164_007:0715a16": "鳥入籠。身在籠。心憶園林。兩不妨礙。籠繫身不能繫",
    "X61n1164_007:0715a17": "彼求出之心。事拘身不能拘我願往之志。三界如籠。",
    "X61n1164_007:0715a18": "此身如鳥。求出即願往園林。乃淨土也。故知妄緣萬",
    "X61n1164_007:0715a19": "緒不礙真心。日三夜三若有像處。或自有像隨身。當",
    "X61n1164_007:0715a20": "口誦身禮。或默誦身禮。如無佛像或對經卷。或面西",
    "X61n1164_007:0715b01": "遙禮。或除東向隨方修禮。若在道登舟及治身動用",
    "X61n1164_007:0715b02": "之事不可撥置。則佛事世事同運。念此世務本為養",
    "X61n1164_007:0715b03": "身。我身行道。世務即與三昧同體。問。心無二用。如何",
    "X61n1164_007:0715b04": "二事同運。答。一心不妨眼見耳聞身作心憶。應用無",
    "X61n1164_007:0715b05": "盡何止二事。便就動用中一心誦小彌陀經一卷。或",
    "X61n1164_007:0715b06": "上品。或楞嚴勢至章。及誦淨土呪或三或七至百多",
    "X61n1164_007:0715b07": "遍。又稱佛號或三五百至千。為入懺佛事。回向已方",
    "X61n1164_007:0715b08": "入懺。隨其文義節段。想我身恭對淨土佛前。或形像",
    "X61n1164_007:0715b09": "佛前。跪拜瞻繞一一明了。不使昏亂。禮畢觀白毫相",
    "X61n1164_007:0715b10": "等。量時而止。如前誦經呪佛號回向。此想禮與前道",
    "X61n1164_007:0715b11": "場行法同。但身禮異耳。其音隨人境好惡而輕重之。",
    "X61n1164_007:0715b12": "當令聲默相半沉大雅重。俾兩肩隱聞。切不可與人",
    "X61n1164_007:0715b13": "多語。先於佛前燒香一炷。或拈物為香。至時但運想",
    "X61n1164_007:0715b14": "耳。餘時宜獨坐獨行。遠離喧雜及聚首閑談戲謔侮",
    "X61n1164_007:0715b15": "弄哂笑歌歎吟詠筆硯。使人忘失正念等事。夜中人",
    "X61n1164_007:0715b16": "定境寂。用功正宜不同。生死事大豈隨懈怠而恣睡",
    "X61n1164_007:0715b17": "眠。縱寒暑之極。慎勿脫衣。法服數珠宜置近處。手巾",
    "X61n1164_007:0715b18": "淨水不離坐隅。或有所需皆應預備。又應觀彼信根",
    "X61n1164_007:0715b19": "厚薄。不惱他人。不使人厭。於此無礙。則當微出其聲",
    "X61n1164_007:0715b20": "如琴如瑟。細而沉重。大而不雌。使天神歡喜。鬼畜聞",
    "X61n1164_007:0715c01": "聲。其功彌深。或在船及他家卑隈處。皆當察境察人。",
    "X61n1164_007:0715c02": "一心精進方便宛轉以竭其行。切不可於中起人之",
    "X61n1164_007:0715c03": "過彰人之惡。又不可盡人之歡傾人之美。時閑處便",
    "X61n1164_007:0715c04": "而有他事異人為礙者。亦當擇僻處端坐面西合掌",
    "X61n1164_007:0715c05": "至膺。聲嘿隨宜。如前想禮。又作務時一句一拜未圓。",
    "X61n1164_007:0715c06": "事訖。身閑當身禮圓滿。佛前禮時忽有他事急為。一",
    "X61n1164_007:0715c07": "句一拜未圓。當隨作處想禮圓滿。切不可入懺未多",
    "X61n1164_007:0715c08": "而重起懺。又想禮蓋不得已。不可暇時亦想禮。又不",
    "X61n1164_007:0715c09": "可想禮於作務時而閑時反虗擲也。淺信人不可遽",
    "X61n1164_007:0715c10": "然勸修。深信人不可不密啟之使其自肎。又不可使",
    "X61n1164_007:0715c11": "功歸己。如春育物不見其功。依道場修。順中易行。從",
    "X61n1164_007:0715c12": "客中修。逆中易行。逆中易行其功益著。問。想與身同",
    "X61n1164_007:0715c13": "否。答。意為身口之主。主既注想。焉得不及身口。如運",
    "X61n1164_007:0715c14": "香華身心徧至。豈不亦但念想。問。若爾。可不運身口",
    "X61n1164_007:0715c15": "耶。答。意業雖勝。若全身口。名三業圓修。問。六時之外",
    "X61n1164_007:0715c16": "如何用心。答。觀佛相好．持呪．誦經．稱名．頂禮等行。念",
    "X61n1164_007:0715c17": "念不捨克期往生。如行路。人步緊到速。步緩到遲。當",
    "X61n1164_007:0715c18": "如是用心也。若身心力弱不能具修六時。但克定每",
    "X61n1164_007:0715c19": "日若干時。雖不厭加多。亦不可一時增減而改其所",
    "X61n1164_007:0715c20": "立之行。問。若爾。道場所修為不必耶。答。如人墮海求",
    "X61n1164_007:0716a01": "船未得。忽遇橫木執之達岸。豈可有船必求其木。況",
    "X61n1164_007:0716a02": "客中去住隨主厭忻。得無罣礙。可不進功。如上為客",
    "X61n1164_007:0716a03": "途所修三昧。境界甚深。四三昧中名非行非坐三昧。",
    "X61n1164_007:0716a04": "亦名隨順四威儀三昧。正被大機。小智小根隨分受",
    "X61n1164_007:0716a05": "益。余觀世人聞易即作易想。妄謂得證。聞難即生退",
    "X61n1164_007:0716a06": "屈。盡失其志。信心切者又入邪見。密相傳授。以悞多",
    "X61n1164_007:0716a07": "人。其傳授之法千形萬狀。有不可聞者。皆能羅罩人",
    "X61n1164_007:0716a08": "心。非行漸張。師徒俱陷。豈能若爾正心下問之切也。",
    "X61n1164_007:0716a09": "此既可修。則一切奔馳世務流蕩四方。邸店市鄽百",
    "X61n1164_007:0716a10": "工伎藝。奴婢黃門受人驅役。及被牢獄者。未有不可",
    "X61n1164_007:0716a11": "修時。況出家四眾。在家四民。有居有暇。所欲皆具。得",
    "X61n1164_007:0716a12": "自在者寧不進其行也。客名行一。字志西。自言讀智",
    "X61n1164_007:0716a13": "覺禪師萬善同歸集甚熟。後遊廬山見遠公遺跡。因",
    "X61n1164_007:0716a14": "發願念佛云。",
    "X61n1164_007:0716a15": "三昧儀式第十五",
    "X61n1164_007:0716a16": "道場法則如慈雲尊者懺儀等文。此不再具。必使身",
    "X61n1164_007:0716a17": "心靜定。期於懺內障盡行圓。起首前三日或七日。香",
    "X61n1164_007:0716a18": "華淨水等供不宜不謹。有佛天先降森嚴此處。辟除",
    "X61n1164_007:0716a19": "魔事薉惡等障。使行人三昧成就。故於道場當作淨",
    "X61n1164_007:0716a20": "土想。解脫處想。寶所想。定得往生。無輕視之。又當觀",
    "X61n1164_007:0716b01": "世間無窮之苦。如得避冤永不再入。不可將平日難",
    "X61n1164_007:0716b02": "割捨事蘊之於心。存其餘念與懺時作障。使勝行不",
    "X61n1164_007:0716b03": "進虗喪其功。恐難再會。儀云。不得剎那念世五欲。",
    "X61n1164_007:0716b04": "行者十人已還。多則不許。須審其人。平日行止無大",
    "X61n1164_007:0716b05": "麤過。信根淳厚離諸卒暴。音聲和雅儀軌端莊。受人",
    "X61n1164_007:0716b06": "約束。為生死故不生悔惱。肎存謙下不貪名利。若無",
    "X61n1164_007:0716b07": "是人。四三亦善。一己尤妙。不可失察。使敗壞軌則惱",
    "X61n1164_007:0716b08": "亂清修。於中尊德重行熟者一人。或別請久為師範",
    "X61n1164_007:0716b09": "者作方等道場之主。一眾觀儀聽其舉揚作大依止。",
    "X61n1164_007:0716b10": "或現逆順毋見過失。其人亦可審己謙辭。或赴或止。",
    "X61n1164_007:0716b11": "禮誦儀式拜跪坐立。合掌旋繞一一端莊雅重。收視",
    "X61n1164_007:0716b12": "隔聽攝境歸心。未達者當問先覺。慎勿自恃其力。使",
    "X61n1164_007:0716b13": "身心搖動或欹或倚。",
    "X61n1164_007:0716b14": "隔宿沐浴盥漱換服履等。使道具如儀。懺首領眾入",
    "X61n1164_007:0716b15": "道場。除內護二人餘不許入。各周旋燒香依位三禮。",
    "X61n1164_007:0716b16": "以祈感降。禮畢環繞立定。主懺出眾白文一篇。祈三",
    "X61n1164_007:0716b17": "寶加護證明。俾無體障。必生淨土。就舉過去正法明。",
    "X61n1164_007:0716b18": "讚念大悲呪．如意輪呪．毗盧灌頂呪各七遍。主懺舉",
    "X61n1164_007:0716b19": "呪即執水盂爐上請熏。約半卷許方傳與右邊之人。",
    "X61n1164_007:0716b20": "次砂次香次華亦然。如是右旋展轉三帀三呪畢。復",
    "X61n1164_007:0716c01": "舉大悲呪周圍灑淨各處。先明燈。最前挑燈照路。次",
    "X61n1164_007:0716c02": "執盂灑水。次捧盤撒砂。次提罏行香。後隨處散華。從",
    "X61n1164_007:0716c03": "佛座後右繞三帀。使砂水邊皆徧。次從道場外及施",
    "X61n1164_007:0716c04": "生所禪悅堂亦繞轉一帀。次淨厨。次東淨浴室脫著",
    "X61n1164_007:0716c05": "處晏息處閑處及要路。凡行人經過處或繞彼屋。皆",
    "X61n1164_007:0716c06": "熏灑一帀。名為結界。界如金剛城牆。又撒砂結地界。",
    "X61n1164_007:0716c07": "灑水結方隅界。行香結空界。散華莊嚴法界也。如上",
    "X61n1164_007:0716c08": "一切法。用是大悲聖主及神呪加持故。砂水到處為",
    "X61n1164_007:0716c09": "佛寶土。魔冤不能入。邪外不能壞。而三昧可成也。界",
    "X61n1164_007:0716c10": "相慎不可破。破界大為不祥。且使一眾道行難成多",
    "X61n1164_007:0716c11": "障。界相有內外。內界相即道場四方際畔。外界相即",
    "X61n1164_007:0716c12": "屋際外八方砂水到處。內人至外。界裏止。越外為破。",
    "X61n1164_007:0716c13": "外人至內。界外止。越內名破。辦事人手指衣裾等入",
    "X61n1164_007:0716c14": "內界簾幕一分許。葷薉惡人入外界片時。皆為破界。",
    "X61n1164_007:0716c15": "當重建道場。乃遠破界之相。可不畏哉。",
    "X61n1164_007:0716c16": "其有身心之力不及。欲修五時。當止日中。四時又止",
    "X61n1164_007:0716c17": "夜中。三時再止日後。二時惟在早晚。立定不易。但增",
    "X61n1164_007:0716c18": "不減。縱病緣官事亦當想念。豈可隨勤怠興廢朝立",
    "X61n1164_007:0716c19": "暮改。使正行不純。修此道者再三審實我能行不。如",
    "X61n1164_007:0716c20": "浮身渡水。察水遠近不致疲絕乃渡之。行人亦爾。觀",
    "X61n1164_007:0717a01": "自勤怠。觀法廣略乃取之。不當趂一時立。即時而廢。",
    "X61n1164_007:0717a02": "又不可別有誦持心不專注。如人發箭心一則中。行",
    "X61n1164_007:0717a03": "純心一應念得生。於一念中所獲功德豈易量哉。",
    "X61n1164_007:0717a04": "揚佛下化之力第十六",
    "X61n1164_007:0717a05": "已上所述是眾生上求之心。而世尊下化願力過於",
    "X61n1164_007:0717a06": "眾生上求。百千萬倍不得為喻。經謂。阿彌陀佛慈悲",
    "X61n1164_007:0717a07": "光明徧照法界。普作救護不令墜墮。慈悲願力徧周",
    "X61n1164_007:0717a08": "法界。普作攝受不令漏失。陰入界身徧同法界。普令",
    "X61n1164_007:0717a09": "了悟不令退轉。是故十方一切眾生皆我彌陀願力",
    "X61n1164_007:0717a10": "所持。世世不捨。以是義故。於我佛大願之中。一稱其",
    "X61n1164_007:0717a11": "名能滅八十億劫生死重罪。彌陀常在世間救苦眾",
    "X61n1164_007:0717a12": "生。眾生能念豈不速應。母救兒難何待兒求。惟不逃",
    "X61n1164_007:0717a13": "逝必得受救。縱五逆具造。十惡滿心。命終阿鼻相現",
    "X61n1164_007:0717a14": "之人。若一念改悔。十稱其名。皆能變地獄為淨土而",
    "X61n1164_007:0717a15": "得往生。問。入地獄之人蒙佛救脫。如經所明。因緣不",
    "X61n1164_007:0717a16": "少。然有終不能救者何也。答。屠肆之內聚生而殺日",
    "X61n1164_007:0717a17": "夜不休。有能止其殺者。有終不能止其殺者。獄無能",
    "X61n1164_007:0717a18": "救正復如是。又如人知經義合佛妙心。而身三口四",
    "X61n1164_007:0717a19": "等惡承宿習故不能滅除。故命終時不遇善友提獎",
    "X61n1164_007:0717a20": "念佛。直入地獄。雖受諸苦善因不滅。於諸苦事觸境",
    "X61n1164_007:0717b01": "知心。既知是心亦知生佛一體。以一體故即知正是",
    "X61n1164_007:0717b02": "如來微妙清淨之身。由能覺了生佛一故。正受苦時",
    "X61n1164_007:0717b03": "悉如夢事。了彼苦相即是菩提。此心淳熟無錯謬故。",
    "X61n1164_007:0717b04": "又能促多劫極苦之報一時輕受。其人雖受眾苦得",
    "X61n1164_007:0717b05": "無苦相。反起代受苦心。以此妙解合佛心故。昔曾所",
    "X61n1164_007:0717b06": "供養佛名像。所歸敬佛經卷。所信解佛及念彌陀機",
    "X61n1164_007:0717b07": "感相投之佛。如我解境還現如是。廣大如虗空量。威",
    "X61n1164_007:0717b08": "德熾盛光明至彼地獄最上之頂。垂肩彈指慈音告",
    "X61n1164_007:0717b09": "敕。於其支體放大光明。其音隨光直至地獄淵源之",
    "X61n1164_007:0717b10": "底。所有鐵城鐵門鐵網銅柱乃至刀山劒樹鑊湯罏",
    "X61n1164_007:0717b11": "炭一切苦具。承光照者無不摧碎。如影如風了無踪",
    "X61n1164_007:0717b12": "跡。一切鬼吏獄卒銅狗鐵蛇鐵嘴諸蟲鳥等。承光照",
    "X61n1164_007:0717b13": "故如菩薩相。慈視愛念。其人忽得本心。增益善念。見",
    "X61n1164_007:0717b14": "彼光明。又聞告敕如深井底仰望雲漢。舉眼上視見",
    "X61n1164_007:0717b15": "佛勝身。踴躍歡喜頭面頂禮。悔過自責與同苦者發",
    "X61n1164_007:0717b16": "菩提心。隨光直上至佛所已。摩頂授記接足作禮。聽",
    "X61n1164_007:0717b17": "佛說法應念悟道。即能淨佛國土同佛生處。如大菩",
    "X61n1164_007:0717b18": "薩成無上道教化眾生難可窮極。如惡逆人罹官入",
    "X61n1164_007:0717b19": "獄。一惡為因眾過俱生。展轉累妻子父母親戚知識",
    "X61n1164_007:0717b20": "人等同受苦果。善人出獄亦復如是。令同苦者展轉",
    "X61n1164_007:0717c01": "生善。悉承佛力皆生樂處。若非佛光。報盡自出者於",
    "X61n1164_007:0717c02": "惡道生。自重至微。展轉歷無量不思議劫。方至人中",
    "X61n1164_007:0717c03": "猶貧窮下賤癃殘百疾受諸大苦。又因求不得苦。惡",
    "X61n1164_007:0717c04": "念轉甚還墮地獄。盲入棘林何由能脫。若承光照威",
    "X61n1164_007:0717c05": "力則能轉重輕受。轉長短受。轉多少受。一出地獄便",
    "X61n1164_007:0717c06": "生佛土。又能感佛恩德。耑念罪苦眾生。悲誓深重。經",
    "X61n1164_007:0717c07": "云。彌陀如來悲心激切。乃至於無間獄大火輪中代",
    "X61n1164_007:0717c08": "諸眾生受諸苦惱。方便救脫令生安養。又云。於彼佛",
    "X61n1164_007:0717c09": "身刀斫香塗。以慈力故不二攝受。下化眾生激切之",
    "X61n1164_007:0717c10": "心於茲可見。況種種身同眾生界。於諸時處作化事",
    "X61n1164_007:0717c11": "者實難可測。若不諦信。未可謂知法者。或謂眾生全",
    "X61n1164_007:0717c12": "體是佛。誰是能救所救。只向他道。汝欠悟在。",
    "X61n1164_007:0717c13": "十大礙行第十七",
    "X61n1164_007:0717c14": "詳夫一心平等。體性無虧。雖纏綿於業識之中。靡不",
    "X61n1164_007:0717c15": "有出塵之志。方欲究道。魔境先彰。一事虧心。萬善俱",
    "X61n1164_007:0717c16": "失。成小敗廣。得者還稀。況乎物欲交傾。死生遷變。遞",
    "X61n1164_007:0717c17": "相倣效。易地皆然。使如來三大阿僧祇劫不惜身命",
    "X61n1164_007:0717c18": "所得法門。因茲障礙退其心故。一旦在我而滅。可不",
    "X61n1164_007:0717c19": "痛傷。既為釋迦之子。不以力爭。坐令法界羣有永失",
    "X61n1164_007:0717c20": "慧目。甚於割切身肉也。今依經立十種大礙之行。名",
    "X61n1164_007:0718a01": "十不求行。或不得已障礙現前。眾魔諸惡不能侵。悉",
    "X61n1164_007:0718a02": "如金火同爐。火雖欺金金必成器。十大礙行者。一念",
    "X61n1164_007:0718a03": "身不求無病。二處世不求無難。三究心不求無障。四",
    "X61n1164_007:0718a04": "立行不求無魔。五謀事不求易成。六交情不求益我。",
    "X61n1164_007:0718a05": "七於人不求順適。八施德不求望報。九見利不求霑",
    "X61n1164_007:0718a06": "分。十被抑不求申明。此十攝一切礙。惟上智堪任。中",
    "X61n1164_007:0718a07": "下之人不敢希冀。若照察覺悟。省身體道。持之不",
    "X61n1164_007:0718a08": "失。則能入諸魔界不為羣魔沮傷。循諸色聲不為色",
    "X61n1164_007:0718a09": "聲惑亂。乃至憎愛利名之境。人我得失之場。我心先",
    "X61n1164_007:0718a10": "居礙中。彼礙豈能為礙。礙若無礙。道行可以直進。若",
    "X61n1164_007:0718a11": "非以礙為通。則於非礙反成為礙。何以故。身無病則",
    "X61n1164_007:0718a12": "貪欲乃生。世無難則驕奢必起。心無障則所學躐等。",
    "X61n1164_007:0718a13": "行無魔則誓願不堅。事易成則志存輕慢。情益我則",
    "X61n1164_007:0718a14": "虧失道義。人順適則內必自矜德。望報則意有所圖。",
    "X61n1164_007:0718a15": "利霑分則癡心必動。抑申明則人我未忘。十無礙道",
    "X61n1164_007:0718a16": "能生是過。及成一切不吉祥事。何以故。貪欲生必破",
    "X61n1164_007:0718a17": "戒退道。驕奢起必欺壓一切。學躐等必未得謂得。願",
    "X61n1164_007:0718a18": "不堅必未證謂證。志輕慢必稱我有能。虧道義必見",
    "X61n1164_007:0718a19": "人之非。內自矜必執我之是。意有圖必華名欲揚。癡",
    "X61n1164_007:0718a20": "心動必惡利毀己。存人我必怨恨滋生。是十種過從",
    "X61n1164_007:0718b01": "凡妄生。皆名邪見。展轉生起無量惡法徧虗空界。必",
    "X61n1164_007:0718b02": "令眾生墮於地獄。豈可於此不生敬慎。若能體茲礙",
    "X61n1164_007:0718b03": "境。知病性空。病不能惱。體難本妄。難亦奚傷。解障無",
    "X61n1164_007:0718b04": "根。即障自寂。究魔無根。魔何能嬈。成事隨業。事不由",
    "X61n1164_007:0718b05": "能。察情有因。情乃依緣。悟人處世。人但酬報。明德無",
    "X61n1164_007:0718b06": "性。德亦非實。世利本空。利莫妄求。忍抑為謙。抑何傷",
    "X61n1164_007:0718b07": "我。是故大聖化人以病苦為良藥。以患難為解脫。以",
    "X61n1164_007:0718b08": "障礙為逍遙。以羣魔為法侶。以事難為安樂。以弊交",
    "X61n1164_007:0718b09": "為資糧。以逆人為園林。以市德為棄屣。以疎利為富",
    "X61n1164_007:0718b10": "貴。以受抑為行門。如是則居礙反通。求通反礙。於此",
    "X61n1164_007:0718b11": "障礙皆成妙境。得之與失自不能知。人奚於中強生",
    "X61n1164_007:0718b12": "取捨。如來於障礙中得菩提道。半偈之羅剎。仙人之",
    "X61n1164_007:0718b13": "歌利。瓦石來擊之比丘。木盂為孕之嬖女。及鴦屈提",
    "X61n1164_007:0718b14": "婆之徒皆來作逆。而佛悉與其記。化令成佛。豈不以",
    "X61n1164_007:0718b15": "彼逆為吾之順。以彼毀為吾之成也。況時薄世惡人",
    "X61n1164_007:0718b16": "事異常。於學道人豈無障礙。若不先居於礙。莫能排",
    "X61n1164_007:0718b17": "遣。使法王大寶因茲而失。可不惜諸。",
    "X61n1164_007:0718b18": "羅顯眾義第十八",
    "X61n1164_007:0718b19": "念佛三昧名一行者。世出世間諸助道行。悉為淨土",
    "X61n1164_007:0718b20": "而修。無別岐路。如眾流入海同得海名。萬善同歸得",
    "X61n1164_007:0718c01": "名一行。是故一切念處．正勤．根．力．覺．道．四弘六度皆",
    "X61n1164_007:0718c02": "淨土行。乃至彈指之善及散心念佛。一稱名一舉手。",
    "X61n1164_007:0718c03": "禮誦瞻仰。一香一水一華一燈一供養具。或一念至",
    "X61n1164_007:0718c04": "十念。或一施一戒一忍禪定智慧。一切善根回向極",
    "X61n1164_007:0718c05": "樂。願力持故。雖有遲疾。皆得往生。如滴水寄海。雖經",
    "X61n1164_007:0718c06": "多劫不壞不失不異不竭。以小善根回向極樂。雖經",
    "X61n1164_007:0718c07": "異生善根不失亦不壞竭。惟除外道種性及因心未",
    "X61n1164_007:0718c08": "起。善行未立。身心未屈。先期感應者不可同語也。是",
    "X61n1164_007:0718c09": "故三昧解脫行願總持無量法門。惟念佛一門圓攝",
    "X61n1164_007:0718c10": "無外。悉皆具足。如大海吞納眾流性無增減。如如意",
    "X61n1164_007:0718c11": "珠滿一切願體無虧損。故又名為三昧寶王。世尊以",
    "X61n1164_007:0718c12": "此三昧徧告眾會大根之士。若文殊等。三乘八部無",
    "X61n1164_007:0718c13": "不傾心。法流東土。廬山闡揚。天下之望咸美其教。自",
    "X61n1164_007:0718c14": "佛至今聖賢之人。高僧巨儒或自行而勸人。或著文",
    "X61n1164_007:0718c15": "而作誓。重法如寶輕身若塵。挺身立行力修此道者。",
    "X61n1164_007:0718c16": "列宿塵沙莫況其多也。信不決人尚生邊地。況正行",
    "X61n1164_007:0718c17": "者哉。縱欲別修道品。但假自力有退轉著魔之患。此",
    "X61n1164_007:0718c18": "仗佛力。修則必成。無復魔業。永不退轉。又此三昧非",
    "X61n1164_007:0718c19": "但遠魔。一切縣官口舌是非患難水火盜賊惡人凶",
    "X61n1164_007:0718c20": "事乃至虎狼蟲獸鬼魅妖精不吉祥事不能侵害。亦",
    "X61n1164_007:0719a01": "不為一切疫痢傷寒癰疥下賤眼耳鼻舌諸病所惱。",
    "X61n1164_007:0719a02": "願行無虧皆能排遣。惟名聞利養甜愛軟賊及嗔心",
    "X61n1164_007:0719a03": "嗔火。雖有佛力不能救焉。行人當深加精進以攘却",
    "X61n1164_007:0719a04": "之。一念因循必為所奪。然軟魔但害淺信貪怠失念",
    "X61n1164_007:0719a05": "之人。其精進者如剛火。得水反堅。焉敢小近而睥睨",
    "X61n1164_007:0719a06": "也。此身天人護助。臨終正念往生。天樂盈空異香滿",
    "X61n1164_007:0719a07": "室。光明照體寶座現前。彌陀臂迎菩薩手接。預知時",
    "X61n1164_007:0719a08": "至。正念不謬諸障忽空。沐浴加趺。會眾說法叉手告",
    "X61n1164_007:0719a09": "別。或更勉人進道。書偈擲筆合掌而逝。臨終之後舉",
    "X61n1164_007:0719a10": "體如生。齒骨數珠燒之不壞。光燄異常五色鮮明。祥",
    "X61n1164_007:0719a11": "物於空盤旋不散。煙所至處舍利流珠。此耳目所常",
    "X61n1164_007:0719a12": "有者也。非平日履踐明白精進力感焉能若是。嗟今",
    "X61n1164_007:0719a13": "之人修而無效。蓋信根淺薄。因地不真。未會立行先",
    "X61n1164_007:0719a14": "欲人知。內則自矜。外欲顯曜。使人恭敬冀有所得。甚",
    "X61n1164_007:0719a15": "至妄言得覩淨境或見小境及夢中善相。未識是非",
    "X61n1164_007:0719a16": "先欲明說。此等卑下必為魔惑。願行退失隨生死趣。",
    "X61n1164_007:0719a17": "可不慎哉。雖有道場儀式。或被人知。蓋不得已。豈可",
    "X61n1164_007:0719a18": "特露其迹。使觀行傾敗哉。還當審諦密實自行。內懷",
    "X61n1164_007:0719a19": "慚愧勿露其德。中有宿障欲滅。微見好相。如不蘊德",
    "X61n1164_007:0719a20": "聞人之耳。其行必覆。遠公三覩聖相。平日未嘗言也。",
    "X61n1164_007:0719b01": "但除臨終時耳。至禱至禱。又此三昧體性雖圓。宜盡",
    "X61n1164_007:0719b02": "微細條章。革諸猥弊。乃至小罪猶懷大懼。解隨大乘。",
    "X61n1164_007:0719b03": "行依小學。乃能合此三昧。小不自小。小隨解圓。圓不",
    "X61n1164_007:0719b04": "離小。小即是大。小大解行一理無分。即超世見經云。",
    "X61n1164_007:0719b05": "孝養父母。奉事師長。慈心不殺。修十善業。受持三歸。",
    "X61n1164_007:0719b06": "具足眾戒。不犯威儀。發菩提心。深信因果。不謗大乘。",
    "X61n1164_007:0719b07": "勸進行者。上每句是一法行。古人各有法訓一章。又",
    "X61n1164_007:0719b08": "復當護人心。勿使誇嫌。動用自若。誦大乘經解第一",
    "X61n1164_007:0719b09": "義。親近善友請問先覺。不執己見不引己長。志存忍",
    "X61n1164_007:0719b10": "辱行當依經。聽聞正法。不毀僧尼。息世雜善。不貪名",
    "X61n1164_007:0719b11": "利。遠離邪惡。處事必忠。將過歸己。深誡綺語。一心不",
    "X61n1164_007:0719b12": "亂。視人如佛。捐棄伎能惟求往生。身必清淨。如是等",
    "X61n1164_007:0719b13": "無量善行悉宜修習。能助正道。更能割世染心。於憎",
    "X61n1164_007:0719b14": "愛境無諸留難。凝心如一。必生淨土。其功甚大。不可",
    "X61n1164_007:0719b15": "盡述。密修斯行高而不名。得生彼者何知其幾。彼有",
    "X61n1164_007:0719b16": "名傳記之人。如大海之滴耳。人依教誡尚能利益無",
    "X61n1164_007:0719b17": "量冤業眾生。況父母師長法門眷屬兄弟姊妹。及平",
    "X61n1164_007:0719b18": "日解我患難提挈我者不得其利。但修此行恩無不",
    "X61n1164_007:0719b19": "報。阿彌陀佛及二大士境界甚深。於苦海中難得親",
    "X61n1164_007:0719b20": "近。難得憶念。能憶念者必解脫。故經云。但聞佛名二",
    "X61n1164_007:0719c01": "菩薩名。除無量劫生死之罪。何況憶念。此是人中芬",
    "X61n1164_007:0719c02": "陀利華。觀音．勢至為其勝友。當坐道場。生諸佛家。是",
    "X61n1164_007:0719c03": "故十方如來示大舌輪殷勤勸勵。娑婆教主告誡叮",
    "X61n1164_007:0719c04": "嚀其辭激切。五濁眾生必修此道乃得度世。蓋彼五",
    "X61n1164_007:0719c05": "濁身心俱苦。以苦為命猶水火聚。而佛特於苦處行",
    "X61n1164_007:0719c06": "悲最深。世尊自成正覺至入涅槃。其音不二。有識之",
    "X61n1164_007:0719c07": "流須銘肌骨。彌陀願力代不乏人。聖倡之前。賢繼於",
    "X61n1164_007:0719c08": "後。廓然徧十方三世。霈然充六道四生。天神嚮化鬼",
    "X61n1164_007:0719c09": "物順之。載諸行事具諸典章。盈溢乎海藏龍宮。徧布",
    "X61n1164_007:0719c10": "乎人間天上。皆我彌陀願力致然也。佛言。最後惡世",
    "X61n1164_007:0719c11": "我法滅時。惟此教典多留百年以度羣有。然則此法",
    "X61n1164_007:0719c12": "豈非我等殿後之至訓也。飛禽八八墮在愚癡。隨人",
    "X61n1164_007:0719c13": "稱名蓮生舌上。可以人而不如鳥乎。余生末世後五",
    "X61n1164_007:0719c14": "百歲。人根淺薄。疑惑不信。異見邪解各執不同。正行",
    "X61n1164_007:0719c15": "之人多被惑亂。傷感盈懷。是故集我禪教淨土諸文。",
    "X61n1164_007:0719c16": "取其極深至要之義述作此說。類以成編流布世間。",
    "X61n1164_007:0719c17": "斥邪顯正。普願法界眾生於此說中。一見開解了悟",
    "X61n1164_007:0719c18": "真心。知彌陀依正還在西方。達西方依正不離本性。",
    "X61n1164_007:0719c19": "但含識者皆悉深階。更願先覺不悋慈悲。見未悟人",
    "X61n1164_007:0719c20": "如法教導。前人若昧。隨根應病剖析幽微更為宣說。",
    "X61n1164_007:0720a01": "彼若一念信解。行願必成。往生可期。功莫稱述。縱異",
    "X61n1164_007:0720a02": "執牢固信樂不深。一句染神亦成緣種。展轉利益無",
    "X61n1164_007:0720a03": "盡無窮。若能不師於心。不欺不妄。隨此正教誨人不",
    "X61n1164_007:0720a04": "倦者。縱自不行即為已行。縱自未學即為已學。何以",
    "X61n1164_007:0720a05": "故。法界一相無自他故。昔有人二次傾已。有建會勸",
    "X61n1164_007:0720a06": "人念佛。命終往生其事昭著。能發慈悲之心。示攝受",
    "X61n1164_007:0720a07": "之相。及能利彼勸人念者。所得弘多。法王所使但不",
    "X61n1164_007:0720a08": "可執謂定不必自修耳。法門如海豈能盡言。聊記所",
    "X61n1164_007:0720a09": "聞為世勸發。",
    "X61n1164_007:0720a10": "一願四義之門第十九",
    "X61n1164_007:0720a11": "此三昧說既詳且明。還可一句一言而盡。一言。願也。",
    "X61n1164_007:0720a12": "一句。戒解行向也。一部之義不出戒解行向。戒解行",
    "X61n1164_007:0720a13": "向必從願起。行人既修三昧。若不持戒。雖有信心。為",
    "X61n1164_007:0720a14": "世間惡緣雜染侵奪。塵勞難遣毀壞法身。令解入邪",
    "X61n1164_007:0720a15": "不得往生。經云。若一日夜持沙彌戒。持具足戒。即得",
    "X61n1164_007:0720a16": "往生。故必當持戒也。戒根清淨。若不以深慧妙解知",
    "X61n1164_007:0720a17": "淨薉兩土東西敵立真實不謬。即此淨薉兩土全具",
    "X61n1164_007:0720a18": "我心不離當念。從何法修可得生彼。經云。讀誦大乘",
    "X61n1164_007:0720a19": "解第一義乃得往生。故必當正解也。慧解既正。必依",
    "X61n1164_007:0720a20": "解立行。六時行道三業無虧。直進不退決期生彼。經",
    "X61n1164_007:0720b01": "云。修行六念迴向發願。一日至七日即得往生。故必",
    "X61n1164_007:0720b02": "當立行也。如是戒解行等所生功德。及一切時處與",
    "X61n1164_007:0720b03": "無始來大小善根。一一迴向淨土。臨終乃得決生。經",
    "X61n1164_007:0720b04": "云。迴向願求生極樂國。如辦事於家。歸家得用。故必",
    "X61n1164_007:0720b05": "當發迴向也。此一句義攝一切善法。如四時成實穀",
    "X61n1164_007:0720b06": "果。失一不成。此四法門亦復如是。若失其一。三昧不",
    "X61n1164_007:0720b07": "成。當四義具修乃滿一願也。問。匹夫匹婦一言四義",
    "X61n1164_007:0720b08": "懵然無知。惟一心稱名或專勤禮拜皆得往生。何也。",
    "X61n1164_007:0720b09": "答。既信有二土。發行稱名迴向求生。豈更破乎佛戒。",
    "X61n1164_007:0720b10": "四義既具。遂得往生。成其初願。豈無知者哉。問。若爾。",
    "X61n1164_007:0720b11": "但當一心。諸行自具。答。知四義而一心者。基地堅牢",
    "X61n1164_007:0720b12": "永無退轉。若一心具四義者。忽遇魔惡邪黨多退轉",
    "X61n1164_007:0720b13": "也。問。淨土之書作者多矣。今更有作。願聞其要。答。世",
    "X61n1164_007:0720b14": "去人逝。所解異端。雖決甲疑復增乙病。乙病既復丙",
    "X61n1164_007:0720b15": "疾又生。展轉多岐流於岐見。又今人之辟古所未聞。",
    "X61n1164_007:0720b16": "古人之偏今人莫至。去聖既遠。故當依古辨明今疑。",
    "X61n1164_007:0720b17": "如滿室之藥。若不診疾擇其對者用之。非但弗瘳。命",
    "X61n1164_007:0720b18": "亦難保。經中一義萬解(如字)萬明。何厭乎言之再聞。何",
    "X61n1164_007:0720b19": "憚乎言之未聞也。",
    "X61n1164_007:0720b20": "示念佛滅罪義門第二十",
    "X61n1164_007:0720c01": "問。稱佛一聲能滅八十億劫生死重罪。今觀世人未",
    "X61n1164_007:0720c02": "有不一稱名者。依舊業識茫茫如落湯螃蟹。滅罪之",
    "X61n1164_007:0720c03": "義何在。答。此佛真實之說。必不我欺。世尊成道經塵",
    "X61n1164_007:0720c04": "點劫。我造結業同佛至今久遠無異。假使稱佛名聲",
    "X61n1164_007:0720c05": "聲不絕。盡一生以及他生。滅罪劫數雖多。若比如是",
    "X61n1164_007:0720c06": "極大久遠塵點之劫。正如指上土比大地土。耳炬火",
    "X61n1164_007:0720c07": "雖熱。消大地雪豈盡融泮。況與佛同為凡夫之前。劫",
    "X61n1164_007:0720c08": "數轉倍煩惱無始。發心在近。可不思之。夫一日七日",
    "X61n1164_007:0720c09": "一心不亂即得往生。及臨命終時一心不亂。稱佛一",
    "X61n1164_007:0720c10": "聲滅八十億劫生死重罪。乃至極惡逆人臨終獄火",
    "X61n1164_007:0720c11": "相現。十念生淨土者。蓋仗我稱佛名號威神一隙之",
    "X61n1164_007:0720c12": "功。承佛速疾救護大願之力。如壯士正戰墮圍。得一",
    "X61n1164_007:0720c13": "勇夫與之強弓銳刀良馬善策。即便踴身突圍而出。",
    "X61n1164_007:0720c14": "戰勝獲功偃宼施恩。歸奉其主永享豐樂。故云稱佛",
    "X61n1164_007:0720c15": "一聲滅八十億劫生死重罪。非今日三明朝四。且猶",
    "X61n1164_007:0720c16": "且豫。或見些兒聲色境界全無把捉。與不曾念一般。",
    "X61n1164_007:0720c17": "欲因滅罪便不障生淨土。其可得乎。故知散心念者。",
    "X61n1164_007:0720c18": "及雖志誠未離妄想者。被如是劫外之罪所障。若竭",
    "X61n1164_007:0720c19": "志者既滅爾所劫罪。由勇疾力。餘劫罪不為障。便得",
    "X61n1164_007:0720c20": "成就往生淨土。佛力廣大徧覆一切時處。能攝小善",
    "X61n1164_007:0721a01": "入佛大願。使同一味。一切劫罪皆得消滅。何止八十",
    "X61n1164_007:0721a02": "億耶。如是功德實難可測。大乘圓頓橫超直截之旨",
    "X61n1164_007:0721a03": "於斯可見。十疑論。十圍之索千夫莫制。童子揮刃須",
    "X61n1164_007:0721a04": "臾兩分。此喻纔念滅罪即生者也。又佛世有人於無",
    "X61n1164_007:0721a05": "量劫前採薪。為虎逼上樹。忽失聲稱南無佛。賢劫之",
    "X61n1164_007:0721a06": "中得度會道。此明念佛於後世得生者也。又稱佛屬",
    "X61n1164_007:0721a07": "口。惟論其功。念佛在心。乃彰其德。論功則在我不倦。",
    "X61n1164_007:0721a08": "彰德乃見佛現前。二義不同。優劣可見。",
    "X61n1164_007:0721a09": "略示列祖行門第二十一",
    "X61n1164_007:0721a10": "法門廣大徧攝羣機。易進功高眾行莫及。鷲峰初演",
    "X61n1164_007:0721a11": "大器所歸。震旦流輝三乘共證。法化益盛振古絕今。",
    "X61n1164_007:0721a12": "東晉遠祖匡廬倡教。繼時和者百二十三人。祖師三",
    "X61n1164_007:0721a13": "覩聖相如願往生。朝士劉遺民作文立誓。見佛摩頂",
    "X61n1164_007:0721a14": "衣覆其體。又與同志闕公則等。於命終時悉從其行。",
    "X61n1164_007:0721a15": "晉翰林張抗但持大悲呪十萬遍。宋江陵僧曇鑒以",
    "X61n1164_007:0721a16": "平日毫芒之善悉回淨土。南齊揚都僧慧進願誦法",
    "X61n1164_007:0721a17": "華為淨土行。抗見淨土在西屋間良久而化。鑒覩彌",
    "X61n1164_007:0721a18": "陀以水灑面曰。滌汝塵垢。清汝心念。汝之身口俱致",
    "X61n1164_007:0721a19": "嚴淨。又覩瓶中生花。定起與寺僧話別。進因誦經致",
    "X61n1164_007:0721a20": "病。願造法華百部填所誦。造畢病愈。忽聞空中讚善。",
    "X61n1164_007:0721b01": "隨即往生。後魏壁谷僧曇鸞棄仙學佛。臨終令弟子",
    "X61n1164_007:0721b02": "高聲念佛向西叩頭而亡。空中天樂從西而去。隋僧",
    "X61n1164_007:0721b03": "道喻以旃檀造三尺彌陀像發願求生。後死而復甦。",
    "X61n1164_007:0721b04": "冥中親覩瑞應見。佛謂云。明星現時吾來接引。及期",
    "X61n1164_007:0721b05": "果逝。唐京師善導和尚。台州懷玉．汾州芳果二師。真",
    "X61n1164_007:0721b06": "州自覺。睦州少康及并州惟岸等。皆不離大乘。建誓",
    "X61n1164_007:0721b07": "立願。靈驗昭著感動天人。法雲普覆含攝無窮。陳隋",
    "X61n1164_007:0721b08": "天台智者國師。洎傳法列祖法智．慈雲等。國初永明",
    "X61n1164_007:0721b09": "智覺禪師．長蘆慈覺禪師。此大聖師。行超人天。德臨",
    "X61n1164_007:0721b10": "三有。揭昏衢之慧日。破苦處之導者。皆以此三昧為",
    "X61n1164_007:0721b11": "自利利他傑世化人之道。化儀既畢皆生上品。又唐",
    "X61n1164_007:0721b12": "長安尼淨真誦金剛經十萬遍。將終五月內十度見",
    "X61n1164_007:0721b13": "佛。兩度神遊極樂。唐房翥勸一人念佛。感動幽冥。長",
    "X61n1164_007:0721b14": "安李知遙五會念佛。見空中神僧來接。得生淨土。上",
    "X61n1164_007:0721b15": "黨姚婆念佛立化。并州溫靜文妻修行如願。又張鍾",
    "X61n1164_007:0721b16": "馗．張善和皆為殺業。獄相已現。十念便歸。石晉鳳翔",
    "X61n1164_007:0721b17": "僧智通．宋明州僧可久。觀智者遺文。一心修習。神遊",
    "X61n1164_007:0721b18": "淨土。見標名華座者。出定之後悉如其言。宋金太公．",
    "X61n1164_007:0721b19": "黃打鐵．吳瓊。初皆為惡業。改悔精修。於往生時悉有",
    "X61n1164_007:0721b20": "瑞應。荊王夫人．觀音縣君馮氏夫人。雖在女流。其德",
    "X61n1164_007:0721c01": "反著。此勝法門凡有心者皆可修行。奚間緇白男女",
    "X61n1164_007:0721c02": "老幼愚智異流極惡最逆闡提之輩。今依傳記聊述",
    "X61n1164_007:0721c03": "所聞。至若四海八極古往今來耳目不接。所聞未廣",
    "X61n1164_007:0721c04": "歷時既久。亡失者多。豈能盡述。",
    "X61n1164_007:0721c05": "迴向普勸第二十二",
    "X61n1164_007:0721c06": "祥夫邪見之源由於師友之教。雖夙業所召豈免自",
    "X61n1164_007:0721c07": "心見惑哉。惑既不離我心。報必難逃苦趣。一染於識。",
    "X61n1164_007:0721c08": "萬化莫回。寶王三昧念佛直指由是而作也。余立斯",
    "X61n1164_007:0721c09": "志。緣娑婆業繫之大苦。念極樂依正之逍遙。淨薉交",
    "X61n1164_007:0721c10": "參生佛互顯。無量義海聚之於心。我以如上功德及",
    "X61n1164_007:0721c11": "未來際觀集發心求生淨土一切善根。如法性理展",
    "X61n1164_007:0721c12": "轉無窮。自果從因徧周塵剎。為行為願。回施眾生一",
    "X61n1164_007:0721c13": "切圓成同生淨土。又願承茲念力。十方剎海并娑婆",
    "X61n1164_007:0721c14": "一切眾生。若同若別依正色心一時趣入樂邦教主",
    "X61n1164_007:0721c15": "無量光明一毫端中。皆為樂國。變現自在。遊戲神通。",
    "X61n1164_007:0721c16": "如佛所住。永無遺餘。我願方滿。重復一心攝我。無始",
    "X61n1164_007:0721c17": "至今盡未來際。若大若小三業所修一切善根。皆現",
    "X61n1164_007:0721c18": "在前。普與眾生於極樂國一心回向。仰祈諸佛神力。",
    "X61n1164_007:0721c19": "彌陀願力。及二大士功德之力。願此法門。願此善根。",
    "X61n1164_007:0721c20": "徧我六根及諸支體。令我六根境智自在。滿虗空界",
    "X61n1164_007:0722a01": "皆為色身。悉能宣說如是法門。以此根身即於一切",
    "X61n1164_007:0722a02": "眾生之前。盡未來際不生疲厭。供養恭敬如事世尊。",
    "X61n1164_007:0722a03": "五體投地。胡跪合掌。志心勸以偈曰。",
    "X61n1164_007:0722a04": "　極樂世界最清淨　　莊嚴微妙超世間",
    "X61n1164_007:0722a05": "　彌陀願力同虗空　　相好光明亦如是",
    "X61n1164_007:0722a06": "　念念不離眾生界　　普度我等生其邦",
    "X61n1164_007:0722a07": "　我等自甘生死中　　歷劫沉淪莫超越",
    "X61n1164_007:0722a08": "　彼佛垂臂待已久　　咨嗟彈指誠殷勤",
    "X61n1164_007:0722a09": "　光明欲發蓮華開　　今正是時願生彼",
    "X61n1164_007:0722a10": "　身欲無常時欲過　　眾苦交煎應當離",
    "X61n1164_007:0722a11": "　願速念佛同修行　　盡此報身生極樂",
    "X61n1164_007:0722a12": "又願此法門常在世間。如佛法身。作不請友。利樂一",
    "X61n1164_007:0722a13": "切同生安養。天龍八部常來護持。於此法門不容毀",
    "X61n1164_007:0722a14": "滅。如法性理永遠流通與佛常住。",
    "X61n1164_007:0722a16": "寶王三昧念佛直指",
    "X61n1164_007:0722b02": " 附真妄心境圖說",
    "X61n1164_007:0722b03": "真妄心境勝劣之圖",
    "X61n1164_007:0722b04": "(此方相喻真心大方廣)。",
    "X61n1164_007:0722b15": "此圖所引乃上卷第二篇斥妄顯真之說中來。恐",
    "X61n1164_007:0722b16": "人觀彼猶有昧者。故作此圖再述其旨。使後學易",
    "X61n1164_007:0722b17": "曉云。",
    "X61n1164_007:0722b18": "此一大方相喻大覺不生滅之真心也。心量不可",
    "X61n1164_007:0722b19": "為喻。今姑以方相擬之。此一圓相喻十方無邊虗",
    "X61n1164_007:0722b20": "空也。此十箇小方相喻十方各微塵數世界也。此",
    "X61n1164_007:0722c01": "人身中心字喻汝今胸中所蘊六塵緣影之妄心",
    "X61n1164_007:0722c02": "也。此妄影心在我身中。身在世界。世界在空。空在",
    "X61n1164_007:0722c03": "大覺本然真心之中。故知此東穢西淨二土實境。",
    "X61n1164_007:0722c04": "兩形遠隔十萬億國土之外。豈在汝今虗妄緣影",
    "X61n1164_007:0722c05": "心中。佛祖有云。惟心淨土本性彌陀者。正在此。以",
    "X61n1164_007:0722c06": "方相為喻能含裹十虗大覺不生滅真心中。若謂",
    "X61n1164_007:0722c07": "在汝即今妄想緣影心中。可謂惑甚。楞嚴云。譬如",
    "X61n1164_007:0722c08": "百千澄清大海棄之。惟認一浮漚體。目為全潮。窮",
    "X61n1164_007:0722c09": "盡瀛渤。此是迷中倍人。即此義也。又云。十方虗空",
    "X61n1164_007:0722c10": "生汝心內。如片雲點空。況世界在空。豈能離我本",
    "X61n1164_007:0722c11": "然真心也。又云。空生大覺中。如海一漚發。有漏微",
    "X61n1164_007:0722c12": "塵國。皆依空所生。如是則淨穢等土不離真心。又",
    "X61n1164_007:0722c13": "何礙於著相求生耶。若能了遠即近。求即無求。自",
    "X61n1164_007:0722c14": "合理趣此真妄二心。古人廣有妙釋。不能具引。行",
    "X61n1164_007:0722c15": "者可不鑑乎。",
    "X61n1164_007:0722c17": " 附破妄念佛說(一名直指心要)",
    "X61n1164_007:0722c18": "念佛三昧者。大雄氏觀此娑婆有生老病死等業繫",
    "X61n1164_007:0722c19": "諸苦。教人念彼阿彌陀佛求生極樂國土之法也。以",
    "X61n1164_007:0722c20": "彼佛身及彼國土清淨無比。莊嚴第一。依正極妙。故",
    "X61n1164_007:0723a01": "得名焉。彼佛眾會所有大心菩薩聞。佛言教得生彼",
    "X61n1164_007:0723a02": "者。何止萬億。自是法流天下。東土西國。自始至今。如",
    "X61n1164_007:0723a03": "教生者轉多。不可以微塵恒沙比其數量也。去聖逾",
    "X61n1164_007:0723a04": "遠。人世澆漓。不知西方極樂實境見存。乃錯解諸法",
    "X61n1164_007:0723a05": "在心一句以為玄妙。便妄認胸中六塵緣影昏擾擾",
    "X61n1164_007:0723a06": "相為心。謂樂土在內。不求生彼。顛倒甚矣。此六塵緣",
    "X61n1164_007:0723a07": "影皆屬前塵。本無自體。前塵若無。此心即滅。云何更",
    "X61n1164_007:0723a08": "有彼土在此心內耶。汝又謂。心本在胸。心小在胸。焉",
    "X61n1164_007:0723a09": "可著此廣大佛土耶。縱謂悟道便為佛土在心者。只",
    "X61n1164_007:0723a10": "可名為見性悟道。焉可謂之淨土在心。若人作此見",
    "X61n1164_007:0723a11": "者。實名邪見。縱是天魔惡賊外道種性亦超此見。世",
    "X61n1164_007:0723a12": "間無有。此見最下劣矣。可憐憫哉。汝今若欲悟真實",
    "X61n1164_007:0723a13": "本然心者。先當觀汝所認六塵緣影之心本在汝胸。",
    "X61n1164_007:0723a14": "胸住於身。身居國土。此土及一切淨穢剎海悉在虗",
    "X61n1164_007:0723a15": "空之內。此虗空界無際無外。十界依正一切在中。廣",
    "X61n1164_007:0723a16": "大難思。此空雖大。我之天然不動真實本心非大極",
    "X61n1164_007:0723a17": "大。又能圓裹如上最大虗空。彼空在我真心尚如小",
    "X61n1164_007:0723a18": "片之雲忽點太清之裏。云何娑婆極樂一切淨穢剎",
    "X61n1164_007:0723a19": "海而不在我本然心中耶。然則佛說諸法在心者。實",
    "X61n1164_007:0723a20": "非在汝胸中妄想緣影心內也。乃在現前一念本真",
    "X61n1164_007:0723b01": "之心內也。此真實心。遠離知覺。超諸聞見。永斷一切",
    "X61n1164_007:0723b02": "生滅增減之相。非始非今。性本真如。具含眾妙。乃十",
    "X61n1164_007:0723b03": "界迷悟之本實。不可得而思議其廣大者。既一切身",
    "X61n1164_007:0723b04": "土皆在汝今大覺不動真心之中。與佛同證。則知極",
    "X61n1164_007:0723b05": "樂娑婆等土雖是實境。乃全我心。既全我心。我今任",
    "X61n1164_007:0723b06": "意於中捨東取西。厭穢忻淨。惡娑婆求極樂。乃至憎",
    "X61n1164_007:0723b07": "生愛佛。恣意熾然。著相而求。皆不離我心也。如是而",
    "X61n1164_007:0723b08": "求。不離心故。故彼極樂彌陀相好現時即自心顯。自",
    "X61n1164_007:0723b09": "心顯時即彼佛現。又我心即是彼佛之心。彼佛即是",
    "X61n1164_007:0723b10": "我心之佛。一體無二。故云惟心淨土本性彌陀。非謂",
    "X61n1164_007:0723b11": "西方無土無佛不須求生。但在汝生滅緣影之中名",
    "X61n1164_007:0723b12": "為惟心本性也。又云。求彼佛即求自心。求自心須求",
    "X61n1164_007:0723b13": "彼佛。義意甚明。云何今時有等破法散僧間道遊儒",
    "X61n1164_007:0723b14": "與泛參禪理者。不知即境即心求不礙真之理。反於",
    "X61n1164_007:0723b15": "不二法中分內分外辨境辨心。又教人捨外取內背",
    "X61n1164_007:0723b16": "境向心。使憎愛轉多分別更甚而深違理趣也。一分",
    "X61n1164_007:0723b17": "其境便以極樂為外。教人不必求生。一分其心便妄",
    "X61n1164_007:0723b18": "指六塵緣影虗偽妄想為心。謂極樂在內。因思此心",
    "X61n1164_007:0723b19": "無質又謂本無一切因果善惡修證之法。從是恣意",
    "X61n1164_007:0723b20": "妄涉世緣。教人不須禮佛燒香然燈誦經懺願等。種",
    "X61n1164_007:0723c01": "種善行。謂之著相。其上者又使彼縛心不動如頑石",
    "X61n1164_007:0723c02": "相似。壞亂禪法。甚者更令其放曠自如。言殺盜婬業",
    "X61n1164_007:0723c03": "悉是空華無妨於道。因此邪見墮落生死。直向阿鼻",
    "X61n1164_007:0723c04": "獄底最下一層而住。罪甚屠酤。直待此見悔時彼獄",
    "X61n1164_007:0723c05": "亦隨而壞方乃得出。又於身外田屋山河大地所作",
    "X61n1164_007:0723c06": "之境。雖見實有不敢說無。亦皆指為心外之物打作",
    "X61n1164_007:0723c07": "兩橛。不能得成片段使心境一如。惟於著衣喫飯。因",
    "X61n1164_007:0723c08": "貪口體之重。不敢叱之為外。而於天堂地獄及極樂",
    "X61n1164_007:0723c09": "土等塵剎。雖曾聞名。因不見故直說為無。反言某人",
    "X61n1164_007:0723c10": "某處快樂便是天堂。某人某處苦楚便是地獄。曾不",
    "X61n1164_007:0723c11": "知彼真心非幻。而亦實具天堂地獄剎海也。以此教",
    "X61n1164_007:0723c12": "人不必求生。愚之甚矣。嗚呼。汝既不識不生滅真心",
    "X61n1164_007:0723c13": "含裹太虗。妄認身內方寸緣影為心。以賊為子。不求",
    "X61n1164_007:0723c14": "於佛。其見卑哉。經云。譬如百千澄清大海棄之。惟認",
    "X61n1164_007:0723c15": "一浮漚體。目為全潮。窮盡瀛渤。如來說為可哀憐者。",
    "X61n1164_007:0723c16": "正此輩也。是以我心實與佛心同一理故。故我彌陀",
    "X61n1164_007:0723c17": "願力威德光明在我心中。承我心愚癡之力作一切",
    "X61n1164_007:0723c18": "佛事。無時不引導於我。我心亦於彌陀願力大心之",
    "X61n1164_007:0723c19": "內。修諸念佛求生一切善行。無一善行而不具含佛",
    "X61n1164_007:0723c20": "德。了彼佛德成我三昧。故知彌陀願力始於發心終",
    "X61n1164_007:0724a01": "於究竟。無一法而不直趣我心。以我心即佛心故。我",
    "X61n1164_007:0724a02": "心亦於無始至今盡未來際修一切三昧。無一法而",
    "X61n1164_007:0724a03": "不攝歸佛海成本來佛。以佛心即我心故。如是依正",
    "X61n1164_007:0724a04": "色心因果淨穢雖同一心。而實不妨一一自分各住",
    "X61n1164_007:0724a05": "其位於一心內也。以一心故。雖淨穢不同。所求不出",
    "X61n1164_007:0724a06": "於真心。以自分故。雖一心而必捨穢取淨也。捨穢取",
    "X61n1164_007:0724a07": "淨則感應道交。見彼本性彌陀。了悟一心則淨穢自",
    "X61n1164_007:0724a08": "分可悟惟心。淨土如是而修。譬如一滴投海便同一",
    "X61n1164_007:0724a09": "味。方知大海即自己也。豈有一行虗棄不成功德者",
    "X61n1164_007:0724a10": "哉。今彼三家村裏愚夫愚婦雖不識理。以信實有彼",
    "X61n1164_007:0724a11": "土故。於命終時反得往生。彼畏有陷空之人。因認緣",
    "X61n1164_007:0724a12": "影為心。謂無外土。故雖修道行還受生死。如是則知",
    "X61n1164_007:0724a13": "彌陀光明威德願力常在世間化事不息。尚欲攝取",
    "X61n1164_007:0724a14": "逃逝專忘眾生。況憶念佛者豈不生也。又彼國土既",
    "X61n1164_007:0724a15": "勝。其求生者亦必當深心起勝願行。或單稱名號專",
    "X61n1164_007:0724a16": "持一呪及但旋繞禮拜乃至燒香散華六時懺悔。盡",
    "X61n1164_007:0724a17": "撥世緣一心專注。觀佛形容與白毫相。不不懈廢命",
    "X61n1164_007:0724a18": "終定生。更能孝養父母。奉事師長。慈心不殺。修十善",
    "X61n1164_007:0724a19": "業。受持三歸。具足眾戒。不犯威儀。深信因果。不謗大",
    "X61n1164_007:0724a20": "乘。勸進行者。修如此法亦生彼也。若得生彼。非止得",
    "X61n1164_007:0724b01": "生。又能了知。如上著實努力念念求生之時。正是無",
    "X61n1164_007:0724b02": "念無求無生之理。何以故。即精修是無修。非謂不修",
    "X61n1164_007:0724b03": "是無修也。若果謂一切放下善惡無著坦蕩無礙為",
    "X61n1164_007:0724b04": "無修者。又何異斷見外道。非愚癡而何。豈不聞古人",
    "X61n1164_007:0724b05": "以色相反為無相。以深修乃為無修。以彼例此。法法",
    "X61n1164_007:0724b06": "皆爾。可不審之。今念人命無常轉息來世。又況塵事",
    "X61n1164_007:0724b07": "連環如鈎鎖不斷。若不能於是事縈心塵勞鬱結時。",
    "X61n1164_007:0724b08": "及正當得志歇手不得處。一割割斷。起願立行。盡力",
    "X61n1164_007:0724b09": "一跳。焉得應念生彼。是故我今作禮。奉勸佛子皆當",
    "X61n1164_007:0724b10": "一心精進而行也。",
    "X61n1164_007:0724b11": "此說因吾卿大方李公居士作勸念佛圖請著語。",
    "X61n1164_007:0724b12": "於中故述此云。時",
    "X61n1164_007:0724b13": "洪武乙亥九月二十日書附",
    "X61n1164_007:0724b15": " 舊跋",
    "X61n1164_007:0724b16": "淨直向讀雲捿大師法語。便知有淨土法門。然猶",
    "X61n1164_007:0724b17": "謂淨業與禪正如春蘭秋菊不妨各擅其美。未知",
    "X61n1164_007:0724b18": "淨業即是無上深妙禪也。自丁亥冬登祖堂禮蕅",
    "X61n1164_007:0724b19": "益大師。聞禪淨不二之談。謂不惟不可分。亦且無",
    "X61n1164_007:0724b20": "待合。雖慕之而竊疑之。今讀此念佛直指。方信蕅",
    "X61n1164_007:0724c01": "師實非臆說。兼信永明大師四料簡語直不我欺。",
    "X61n1164_007:0724c02": "故力募眾緣刻印流通。而眾友亦各歡喜樂助。當",
    "X61n1164_007:0724c03": "知阿彌陀佛弘誓願力貫徹于人心久矣。刻既成。",
    "X61n1164_007:0724c04": "敬跋數語以識法喜。辛卯中秋望日淨業弟子車",
    "X61n1164_007:0724c05": "淨直書于四蓮居時年六十",
    "X61n1164_007:0724c06": "淨土十要卷第七"
}