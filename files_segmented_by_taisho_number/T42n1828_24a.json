{
    "T42n1828_24a:0850b23": "folio_24a 2瑜伽論記卷第二十四之上論本第九十四至九十六",
    "T42n1828_24a:0850b25": "釋遁倫集撰",
    "T42n1828_24a:0850b26": "論本第九十四",
    "T42n1828_24a:0850b27": "大文第三。解觸為緣等。先頌列十門。一觸緣。",
    "T42n1828_24a:0850b28": "二見圓滿。三實。四解。五不愛樂。六法住智。",
    "T42n1828_24a:0850b29": "七精進。八生處等中有二復次也。長行釋中。",
    "T42n1828_24a:0850c01": "初解觸緣大意。因觸生受既現可得。何須妄",
    "T42n1828_24a:0850c02": "計自作苦樂及他作等。二解見圓滿。若有",
    "T42n1828_24a:0850c03": "棄捨無因惡因於五因中得正見名見滿下。",
    "T42n1828_24a:0850c04": "以三緣來釋見滿。謂一於正法及毘奈耶不",
    "T42n1828_24a:0850c05": "可轉故。二亦得名為成正直見。由於涅槃意",
    "T42n1828_24a:0850c06": "樂淨故。三亦名成就於佛證淨。於所知境智",
    "T42n1828_24a:0850c07": "清淨故。由此三緣如其次第名於正法趣向",
    "T42n1828_24a:0850c08": "者。是初親近。第二及與正證。第三次第配前",
    "T42n1828_24a:0850c09": "三緣。云何已下方釋五因。一惡趣因。即三惡",
    "T42n1828_24a:0850c10": "業及不善根。即貪瞋癡。五清淨因謂諦緣起",
    "T42n1828_24a:0850c11": "者。即能緣智為清淨因。第三解實門。景師合",
    "T42n1828_24a:0850c12": "二復次。為第三實解門。今但不依。達師云。",
    "T42n1828_24a:0850c13": "問何故實境門中不說識及名色耶。答說在",
    "T42n1828_24a:0850c14": "所說中。厭斷界離欲者。無欲界滅界。名句文",
    "T42n1828_24a:0850c15": "身名為法界者。一從最清淨法界流故。從因",
    "T42n1828_24a:0850c16": "亦名法界。二依此修能證法界。從果亦名法",
    "T42n1828_24a:0850c17": "界。三詮法界亦名法界。復以如是差別已下。",
    "T42n1828_24a:0850c18": "解有為差別之名義也。第四解解門。景師云。",
    "T42n1828_24a:0850c19": "有異門記別者至無一疑惑者。意有所為名",
    "T42n1828_24a:0850c20": "有異門。無異門記者。謂作是記我生已盡等",
    "T42n1828_24a:0850c21": "更無異兼。智記別者。云何知見。彼生已盡",
    "T42n1828_24a:0850c22": "下。答便記別言生緣盡故彼生已盡。又即已",
    "T42n1828_24a:0850c23": "下。因解第六別記別。謂即記別彼因緣有者。",
    "T42n1828_24a:0850c24": "即有緣生。又復記別彼生因緣因緣諸取者。",
    "T42n1828_24a:0850c25": "取緣有也。又復記別此諸取相如實知故如",
    "T42n1828_24a:0850c26": "實見故令取無有者。別記斷取也。却解第五",
    "T42n1828_24a:0850c27": "忍記已。方解第四斷記別。一切貪愛因緣",
    "T42n1828_24a:0850c28": "皆盡。此斷記別即別記別。別記貪斷。故此總",
    "T42n1828_24a:0850c29": "記別當知略由三種行相謂佛所說諸結我皆",
    "T42n1828_24a:0851a01": "無有名初總記。第二總記一切惡不善法不",
    "T42n1828_24a:0851a02": "漏於心。第三自無一切憍慢。達師云。有異門",
    "T42n1828_24a:0851a03": "記別者。如別時意樂等。我於今者無一疑惑",
    "T42n1828_24a:0851a04": "者。非但聽聞即得無疑。故云有異門。又即",
    "T42n1828_24a:0851a05": "於別記者已下。因智記別便越釋第六別記",
    "T42n1828_24a:0851a06": "彼因緣有者。前智記別中云生緣盡故。言生",
    "T42n1828_24a:0851a07": "緣者有支也。今此云生支家因緣者。所謂有",
    "T42n1828_24a:0851a08": "支故云因緣者也。又復記彼生因緣因緣諸",
    "T42n1828_24a:0851a09": "取者。又復推尋有支家因緣者。所謂取支也。",
    "T42n1828_24a:0851a10": "此即因緣宗因緣。故云因緣因緣也。上來明",
    "T42n1828_24a:0851a11": "起作分觀。又復記別此諸取相已下。明還滅",
    "T42n1828_24a:0851a12": "觀。總記別者。却釋第五總記別。還牒智記別",
    "T42n1828_24a:0851a13": "文也。斷記別者。更却釋第四斷記別。第五解",
    "T42n1828_24a:0851a14": "不愛樂。初總標列愛樂不愛樂。後問答釋。第",
    "T42n1828_24a:0851a15": "六解法住智及涅槃智。是見道已前法住智。",
    "T42n1828_24a:0851a16": "是觀四諦。不同小論。言四圓滿者。如下當辨。",
    "T42n1828_24a:0851a17": "第七解精進門。先辨觀六圓滿能發精進。後",
    "T42n1828_24a:0851a18": "明由四種相名善說法。前中。初總舉徵列。後",
    "T42n1828_24a:0851a19": "能別釋。於中有二。初釋六種圓滿之相。後明",
    "T42n1828_24a:0851a20": "諸聰慧者勤精進住。於中復二。先辨精進修",
    "T42n1828_24a:0851a21": "行。第二懈怠精進相對以辨得失。就明精進",
    "T42n1828_24a:0851a22": "勝利中。先對前總舉二利。此精進者下。第二",
    "T42n1828_24a:0851a23": "隨難解釋即開三章。下次第解。前二可解。辨",
    "T42n1828_24a:0851a24": "俱義中。先問次答。答中有二。一自義。二他",
    "T42n1828_24a:0851a25": "義。中有四句。第四句即於前三句隨逐無斷。",
    "T42n1828_24a:0851a26": "故云大修廣。第八解生處。如文可解。第九解",
    "T42n1828_24a:0851a27": "猶預門。即是頌中等字所取之初復次也。達",
    "T42n1828_24a:0851a28": "師等云。多聞諸聖弟子。是異生也。雖是凡夫。",
    "T42n1828_24a:0851a29": "學聖法故云聖弟子。若除却多聞兩字即是",
    "T42n1828_24a:0851b01": "真實聖人也。此文證知也。第十解苦惱門。是",
    "T42n1828_24a:0851b02": "等字所取之後復次也。言謂如有一乃至名",
    "T42n1828_24a:0851b03": "第三人者。此文明學人猶造資糧業。但造滿",
    "T42n1828_24a:0851b04": "業。大門第四。解有滅等。先頌列六門。一有",
    "T42n1828_24a:0851b05": "滅。二若沙門婆羅門。三後智。四流轉。五來",
    "T42n1828_24a:0851b06": "往。六佛順逆。長行釋中初解有滅門。景師云。",
    "T42n1828_24a:0851b07": "諸學見迹已於見惑滅處身慧俱證。而於修",
    "T42n1828_24a:0851b08": "惑未滅之處擇滅見之身未能證。以未斷故。",
    "T42n1828_24a:0851b09": "如彼渴人望井見水。并給水器者。喻知趣滅",
    "T42n1828_24a:0851b10": "方法名給水器。達師云。見道聖人雖已慧眼",
    "T42n1828_24a:0851b11": "證見道所斷煩惱盡處無為。亦得能修之道",
    "T42n1828_24a:0851b12": "方便。然未得斷修所斷惑。亦未證得無為。故",
    "T42n1828_24a:0851b13": "云猶未能也。喻文云。肉眼喻見道。美水喻所",
    "T42n1828_24a:0851b14": "證無為。水器喻能修之道方便。有釋此中有",
    "T42n1828_24a:0851b15": "謂三有。三有若滅便證涅槃。是故涅槃名為",
    "T42n1828_24a:0851b16": "有滅。欲顯三果之人不假他緣自觀涅槃。然",
    "T42n1828_24a:0851b17": "未作證。如彼渴人見水不飲。第二解沙門婆",
    "T42n1828_24a:0851b18": "羅門。景師云。復有二種一愛所作二業所作",
    "T42n1828_24a:0851b19": "乃至及無明界所隨六處者。依如三藏云。如",
    "T42n1828_24a:0851b20": "此八支是愛所作。所以然者。愛取同是貪愛。",
    "T42n1828_24a:0851b21": "名愛所作可解。從愛取潤業名有。亦愛所作。",
    "T42n1828_24a:0851b22": "從此三支生於二果。遠從愛名愛所作。復逆",
    "T42n1828_24a:0851b23": "觀受與愛為依。觸為受依。六處與觸為依。是",
    "T42n1828_24a:0851b24": "故六處觸受復從所生愛果為愛。名所作。無",
    "T42n1828_24a:0851b25": "明種子依於六處。故名無明界所隨六處。故",
    "T42n1828_24a:0851b26": "言若無明觸所生諸受。若無明觸及無明界",
    "T42n1828_24a:0851b27": "所隨六處也。業所作者至不如實知者。不",
    "T42n1828_24a:0851b28": "如實知是無明。此前四支中行是業體。從意",
    "T42n1828_24a:0851b29": "思業起身語業。識與名色是業果故。名業所",
    "T42n1828_24a:0851c01": "作。無明是業因故。名業所作。如法住智下。",
    "T42n1828_24a:0851c02": "明前不證後如是道。前法住智於緣生法尚",
    "T42n1828_24a:0851c03": "不能了。況如見道證諦現觀能遍了知。見道",
    "T42n1828_24a:0851c04": "雖斷見惑不如修道。故未遍了知。修道雖盡",
    "T42n1828_24a:0851c05": "修惑不如無學。故云未能超越。達師又云。此",
    "T42n1828_24a:0851c06": "中生他故。從他生故。俱明愛所作。有取愛",
    "T42n1828_24a:0851c07": "支。是能生他。故云所作。若無明已下。明從他",
    "T42n1828_24a:0851c08": "生。故云所作。問何故能生他中不說生老死",
    "T42n1828_24a:0851c09": "耶。答此中說因所作。既有所作即有所生果",
    "T42n1828_24a:0851c10": "故。但說因不說果也。業所作中但有能生他。",
    "T42n1828_24a:0851c11": "故云所作。第三解受智。景師等云。四十四",
    "T42n1828_24a:0851c12": "明受。及四十四明智。不同小論唯明四十四",
    "T42n1828_24a:0851c13": "智。當知此中於十一支安立四諦。依此一一",
    "T42n1828_24a:0851c14": "支諦立四十四事者。即四十四諦事也。此中",
    "T42n1828_24a:0851c15": "後除老死唯果前際無明唯因者。此據一往",
    "T42n1828_24a:0851c16": "一段因果無明無因老死無果。若依輪轉十",
    "T42n1828_24a:0851c17": "二即無明有因所謂老死。老死有果即是無",
    "T42n1828_24a:0851c18": "明。是名無始有輪也。無明唯三諦無集所以",
    "T42n1828_24a:0851c19": "不觀。故唯四十四智。三時遍知差別故。推因",
    "T42n1828_24a:0851c20": "觀也。過去已生緣老死。未來當生緣老死。現",
    "T42n1828_24a:0851c21": "在今生緣老死。言如前所說決定遍知有差",
    "T42n1828_24a:0851c22": "別故。此審因觀也。過去非不緣生有老死等。",
    "T42n1828_24a:0851c23": "復有三智添前為六。由法住智所攝能取智",
    "T42n1828_24a:0851c24": "無常性有差別故者。總觀三世。老死從生所",
    "T42n1828_24a:0851c25": "生。皆是無常。故成七智。如是乃至觀行亦",
    "T42n1828_24a:0851c26": "有七智。故有七十七智。如是歷觀諸諦一切",
    "T42n1828_24a:0851c27": "行相從此無間入諦現觀者。明知見道已前",
    "T42n1828_24a:0851c28": "作此行也。第四解流轉。景師云。一因增益",
    "T42n1828_24a:0851c29": "者。前七引因也。二果生起故。三生因也。三果",
    "T42n1828_24a:0852a01": "增益集者。引生二因若集當果名果。增集",
    "T42n1828_24a:0852a02": "如是一切略攝為一總名諸法若增若生若",
    "T42n1828_24a:0852a03": "集。結前三相是其流轉。依因果滅至若沒者。",
    "T42n1828_24a:0852a04": "此還滅也。翻前七增名減。翻前三因生故名",
    "T42n1828_24a:0852a05": "滅。翻前二果集故名沒。流轉還滅二種道理",
    "T42n1828_24a:0852a06": "法相不違。故云如是意趣差別道理不違法",
    "T42n1828_24a:0852a07": "性。復有別義初中後際時差別者。過去流轉",
    "T42n1828_24a:0852a08": "因名增益。還滅名滅。未來流轉名果生起。還",
    "T42n1828_24a:0852a09": "滅分中名減。現在名果。增集翻彼名沒。欲色",
    "T42n1828_24a:0852a10": "無色界差別故等者。欲界流轉還滅名若增",
    "T42n1828_24a:0852a11": "若減。色界名若生若滅。無色名若集若沒。泰",
    "T42n1828_24a:0852a12": "師云。一因增益謂無明支。二果增益謂生老",
    "T42n1828_24a:0852a13": "死支。三因果增益謂餘七支也。達師云。若增",
    "T42n1828_24a:0852a14": "若生若集者。總約十二支一處說。故云若增",
    "T42n1828_24a:0852a15": "等。若滅者。還滅分中無明滅。故云滅也。",
    "T42n1828_24a:0852a16": "若滅者。由行滅故云滅也。若沒者。由生老死",
    "T42n1828_24a:0852a17": "盡故云沒也。第五解來往。景師云。一業愛雜",
    "T42n1828_24a:0852a18": "染者。愛相應思所造作故。名業愛雜染。二妄",
    "T42n1828_24a:0852a19": "見雜染者。即是諸見。應知此中已下。辨其異",
    "T42n1828_24a:0852a20": "名。言有學見迹乃至不欣後有者。一解。分別",
    "T42n1828_24a:0852a21": "見已斷沒。有俱生妄見。以從多分已斷。故",
    "T42n1828_24a:0852a22": "言唯有習氣。第二解分別見名纏。一切已斷。",
    "T42n1828_24a:0852a23": "俱生見因分別見生。總名習氣。故言唯有我",
    "T42n1828_24a:0852a24": "慢等習氣。業愛雜染乃至招集後有者。即是",
    "T42n1828_24a:0852a25": "分別我愛。在修斷者由斷分別我見。此愛畢",
    "T42n1828_24a:0852a26": "竟不行。然有種子未斷隨逐為染。無學可知。",
    "T42n1828_24a:0852a27": "達師云。無有諸纏者三說不同。一云無有分",
    "T42n1828_24a:0852a28": "別所起。故云無有諸纏。問若爾俱生任運起",
    "T42n1828_24a:0852a29": "入何門攝耶。答入隨眠中收。第二解云。俱生",
    "T42n1828_24a:0852b01": "亦多分不起。故云無有諸纏。第三解云。無有",
    "T42n1828_24a:0852b02": "分別所起我慢纏故。何以故。所依我見已斷。",
    "T42n1828_24a:0852b03": "故此我慢畢竟不現在前。然三藏解云。修道",
    "T42n1828_24a:0852b04": "所斷諸纏。論文中畢竟無有。分別所起我慢",
    "T42n1828_24a:0852b05": "纏隨眠亦無有。先見道中斷故。雜染其心者。",
    "T42n1828_24a:0852b06": "一云我慢隨眠。一云俱生煩惱等。一云現行",
    "T42n1828_24a:0852b07": "諸愛等。有師釋。問既有學者未斷俱生見。論",
    "T42n1828_24a:0852b08": "主不可言唯有我慢依處習氣。以決定義中",
    "T42n1828_24a:0852b09": "說唯故。若說習氣而有現行者。亦可說有現",
    "T42n1828_24a:0852b10": "行而唯習氣耶。答今第五分欲辨大小三藏",
    "T42n1828_24a:0852b11": "等無差別。唯有後代小聖如言取我。若執已",
    "T42n1828_24a:0852b12": "見。分折真言。遂成多障。故今論主為顯佛",
    "T42n1828_24a:0852b13": "意會歸一途。故說攝事分。然即不可以前分",
    "T42n1828_24a:0852b14": "中有二見。令同後分亦有二見。何以故。今此",
    "T42n1828_24a:0852b15": "文意。正釋如來隨相言教。故俱生見不可言",
    "T42n1828_24a:0852b16": "妄見纏。唯說習氣。以微細故無此分攝彼二",
    "T42n1828_24a:0852b17": "見屬於我慢也。泰師云。有學三位不起分別",
    "T42n1828_24a:0852b18": "見故。妄見已斷。第六解佛順逆。於中有二",
    "T42n1828_24a:0852b19": "初正解佛順逆。二總解緣起支。三明依七清",
    "T42n1828_24a:0852b20": "淨修習漸次。初明過去等佛由思緣起故得",
    "T42n1828_24a:0852b21": "菩提。得菩提已後觀緣起逆順道理現法樂",
    "T42n1828_24a:0852b22": "住。今薄伽梵亦復如是。此明從釋迦如來向",
    "T42n1828_24a:0852b23": "前七佛同觀緣起得菩提等。問曰。過去曾有",
    "T42n1828_24a:0852b24": "無量諸佛同觀緣起皆得菩提。何故但云七",
    "T42n1828_24a:0852b25": "佛等耶。今論宗為通。彼雖無量如說世間七",
    "T42n1828_24a:0852b26": "劫相似。謂七火次第過然後一水火災等。故",
    "T42n1828_24a:0852b27": "依此例且論七佛。況餘下劣所有菩提者。佛",
    "T42n1828_24a:0852b28": "得菩提時尚猶如緣起故未證能證等。何況",
    "T42n1828_24a:0852b29": "二乘菩提耶。自下總解緣起支。又為如實至",
    "T42n1828_24a:0852c01": "如前應知者。謂觀緣起自性。緣起因緣。雜染",
    "T42n1828_24a:0852c02": "因緣。清淨因緣。清淨。是為五支也。又此緣起",
    "T42n1828_24a:0852c03": "總略義者謂依轉品有因諸苦者。即是流轉",
    "T42n1828_24a:0852c04": "因緣也。又依還品有因無漏所有諸法者。即",
    "T42n1828_24a:0852c05": "觀緣起寂滅分中智斷諸法。又彼諸漏所依",
    "T42n1828_24a:0852c06": "止性從無明觸所生諸受者。無明觸所生受",
    "T42n1828_24a:0852c07": "為愛取依止。又有因法至唯有依緣者。阿羅",
    "T42n1828_24a:0852c08": "漢人由斷煩惱有因緣法。但有六依六緣。第",
    "T42n1828_24a:0852c09": "三明七淨。依七清淨漸次修集為得無造涅",
    "T42n1828_24a:0852c10": "槃者。修七淨意也。生死之法待因緣成。名為",
    "T42n1828_24a:0852c11": "造作。涅槃不爾。名為無造。七淨中。初戒淨心",
    "T42n1828_24a:0852c12": "淨。在見道前。第三見染。第四度疑淨。在見",
    "T42n1828_24a:0852c13": "道。第五第六。在修道。第七在無學道。初戒淨",
    "T42n1828_24a:0852c14": "是別解脫戒。心淨是得四禪。三見清淨。即諦",
    "T42n1828_24a:0852c15": "現觀有學正見。四度疑淨。於三寶疑畢竟斷。",
    "T42n1828_24a:0852c16": "即四不壞淨。五道非道知見淨。即了知正",
    "T42n1828_24a:0852c17": "見前行之道是為正道。由此能斷修所斷惑。",
    "T42n1828_24a:0852c18": "六行知見淨。於道非道得善巧已。遠離非道",
    "T42n1828_24a:0852c19": "遊於正道。七行斷智見淨。即於修道四種行",
    "T42n1828_24a:0852c20": "遠。如實了知初苦遲通一切應斷。問此無漏",
    "T42n1828_24a:0852c21": "道云何名斷。下解以超越義故名斷非由煩",
    "T42n1828_24a:0852c22": "惱離繫名斷。第二苦速第三樂遲一分應斷",
    "T42n1828_24a:0852c23": "者。第二有苦義。第三有遲義。故一分應斷。速",
    "T42n1828_24a:0852c24": "義樂義。不應說斷。非唯由此者。非但一清淨",
    "T42n1828_24a:0852c25": "能得涅槃也。亦非離此者。然不離此一清淨",
    "T42n1828_24a:0852c26": "也。上來四頌解緣起訖。自下第五一頌解食",
    "T42n1828_24a:0852c27": "等。先頌列六門。一安立。二因緣。三觀察於食",
    "T42n1828_24a:0852c28": "義。四極多諸過患。五雜染。六解等字。長行",
    "T42n1828_24a:0852c29": "中。初解安立。有四法能長根大。氣力者。段食",
    "T42n1828_24a:0853a01": "能與氣力為食。二喜樂者。喜樂相應觸數與",
    "T42n1828_24a:0853a02": "喜樂為食不取憂苦相應觸。三於可愛事專",
    "T42n1828_24a:0853a03": "注希望。即有漏意思。能與一切於可愛境",
    "T42n1828_24a:0853a04": "希望為食。四者是前三食之所依止。言三",
    "T42n1828_24a:0853a05": "門者。即前三食也。第二解因緣。言無明界者。",
    "T42n1828_24a:0853a06": "種子也。第三解觀察於食義。言於現法中有",
    "T42n1828_24a:0853a07": "此有故乃至復於今時為結生緣者。現在六",
    "T42n1828_24a:0853a08": "處望彼未來。名為前際。至命終住。纔無常",
    "T42n1828_24a:0853a09": "滅。未來生有六處。尋復續生。此前際六處中。",
    "T42n1828_24a:0853a10": "識支種子為能引緣。復於今時後起初際之",
    "T42n1828_24a:0853a11": "識為續生緣也。是故因果墮在諸行乃至輪",
    "T42n1828_24a:0853a12": "迴不絕者。此約處辨。且前際閻浮提身造業",
    "T42n1828_24a:0853a13": "往後際西瞿陀尼生有。復由向者後際生有",
    "T42n1828_24a:0853a14": "瞿陀尼身造作業有。還趣先際生處閻浮提生",
    "T42n1828_24a:0853a15": "有。第四解極多諸過患。第五解雜染。并如文",
    "T42n1828_24a:0853a16": "可解。第六解等字所取之門。言或住上地或",
    "T42n1828_24a:0853a17": "住下地者。此喜貪煩惱。或緣上地或緣下地",
    "T42n1828_24a:0853a18": "故也。魔羅者。謂第六天魔也。",
    "T42n1828_24a:0853a19": "第九十五卷",
    "T42n1828_24a:0853a20": "自下第六。一頌解如理等。即明四諦。先頌列",
    "T42n1828_24a:0853a21": "十二門。一如理。二攝。三集諦。四得。五相。六",
    "T42n1828_24a:0853a22": "度七業。八障。九過。十黑異熟等。十一文",
    "T42n1828_24a:0853a23": "義。十二難得。長行釋中。初解如理門。先略後",
    "T42n1828_24a:0853a24": "廣。略中有二。初明若不如實知諦智如理不",
    "T42n1828_24a:0853a25": "如理故。不能盡漏。能如實知。則能盡漏。當知",
    "T42n1828_24a:0853a26": "已下。出如理不如理智體。廣釋中。先釋不如",
    "T42n1828_24a:0853a27": "理。二與此相違已下。釋如理。前不如理中有",
    "T42n1828_24a:0853a28": "四復次。第四復次中云。依三言事等者。三世",
    "T42n1828_24a:0853a29": "之法可出言說。名為說處。故云依三言事。言",
    "T42n1828_24a:0853b01": "或緣所取事至或離諸行分別有我者。此開",
    "T42n1828_24a:0853b02": "四章。下次第解。若所取事分別為我。一或成",
    "T42n1828_24a:0853b03": "常見可知。二或成斷見乃至是實是常者。計",
    "T42n1828_24a:0853b04": "我斷故云我無。其我是實是常。此於所緣中",
    "T42n1828_24a:0853b05": "起二見也。若緣能取事乃至我今以我觀察",
    "T42n1828_24a:0853b06": "於我者。此計能緣心為我是常。以後念心緣",
    "T42n1828_24a:0853b07": "前念能緣心時。即言我觀察於我緣能取心",
    "T42n1828_24a:0853b08": "為一見也。或謂我我先有今無至觀察無我",
    "T42n1828_24a:0853b09": "者。第二緣能取心為斷。謂我先時是有觀察",
    "T42n1828_24a:0853b10": "今無。此第二見也。或復即緣能取之事乃至",
    "T42n1828_24a:0853b11": "昔曾有我者。緣能取心。今離無我昔曾有我。",
    "T42n1828_24a:0853b12": "此則計其能取於起三見。前計所取起於二",
    "T42n1828_24a:0853b13": "見。合起五見。故云如是且說所取能取差別",
    "T42n1828_24a:0853b14": "五相。乃至謂即三世諸行分別有我者。此是",
    "T42n1828_24a:0853b15": "第三即行計我。又復乃至分別有我者。此解",
    "T42n1828_24a:0853b16": "第四章雜行計我。因此第四計執。次解計我",
    "T42n1828_24a:0853b17": "異名。一或自作業名能作者。或他自在天等",
    "T42n1828_24a:0853b18": "令作名等作者。二能起者等起者。三能生者",
    "T42n1828_24a:0853b19": "等生者。四或由自他見聞覺知隨起言說名",
    "T42n1828_24a:0853b20": "能說者。或於妻子等教勅令住其處亦名能",
    "T42n1828_24a:0853b21": "說者。五能受者等受者。六或於過去作種種",
    "T42n1828_24a:0853b22": "業領受種種異熟名領受者。或云能捨此蘊",
    "T42n1828_24a:0853b23": "能續餘蘊。上來六種異名。并是離行計我為",
    "T42n1828_24a:0853b24": "作者受者。若異此者既無有我云何得成上",
    "T42n1828_24a:0853b25": "所作業事者。此是第二起見所由。是名第六",
    "T42n1828_24a:0853b26": "不如正理作意思惟等者。景云。從卷初至",
    "T42n1828_24a:0853b27": "此起見所由。凡有六種不如理作意思惟也。",
    "T42n1828_24a:0853b28": "達師云。前即蘊計我中有五相。更加離蘊計",
    "T42n1828_24a:0853b29": "我為第六故也。如是已下結前諸見並是身",
    "T42n1828_24a:0853c01": "見。由能障礙已下。明起見過也。與此相違已",
    "T42n1828_24a:0853c02": "下。翻過失明得利益。第二解攝門。初遮外執。",
    "T42n1828_24a:0853c03": "二當知已下。勸知正義。前中。外人云。四聖諦",
    "T42n1828_24a:0853c04": "唯是生善境界不攝善法。今總遮云勿作是",
    "T42n1828_24a:0853c05": "說。所以者何。無量善法皆歸四諦。勸知正義",
    "T42n1828_24a:0853c06": "中。初略標宗。次開章廣釋。第三總結開章",
    "T42n1828_24a:0853c07": "釋中。彼復修習修身念故是一章門。觀品第",
    "T42n1828_24a:0853c08": "二。止品第三。下次第解。如修業地。即是解脫",
    "T42n1828_24a:0853c09": "分善。已作辦地。即在無學。名所作已辦地。下",
    "T42n1828_24a:0853c10": "約二地明修身念。隨觀五蘊四種念住并名",
    "T42n1828_24a:0853c11": "身念。以觀色身名身。皆名身故。初緣色身。或",
    "T42n1828_24a:0853c12": "復由他愛與非愛增語有對觸現行時下明遇",
    "T42n1828_24a:0853c13": "違順二緣。但生如理受想行識即緣名身。次",
    "T42n1828_24a:0853c14": "明於觀。文相可知。唯有六界想等觀心所緣。",
    "T42n1828_24a:0853c15": "還緣五蘊四念住境。更無別法。次明其止。言",
    "T42n1828_24a:0853c16": "鋸喻者。此有兩釋。一云。行者縱使用鋸鋸其",
    "T42n1828_24a:0853c17": "身。猶能思不報怨也。二云鋸有斷木之用。無",
    "T42n1828_24a:0853c18": "不挫齒。不同刀劍。修忍之時。亦復如是。不可",
    "T42n1828_24a:0853c19": "以怨挫忍辱齒。故云鋸喻。修如前說。四支",
    "T42n1828_24a:0853c20": "所攝不放逸行者。一善護身。二善守根。三善",
    "T42n1828_24a:0853c21": "住念。四得出世間道。第三解集諦。言由四因",
    "T42n1828_24a:0853c22": "緣至百八愛行者。由彼愛散起諸煩惱發業",
    "T42n1828_24a:0853c23": "招生。故偏舉愛也。何等名為五種我慢等者。",
    "T42n1828_24a:0853c24": "景師云。謂於我見未永斷故乃至於其六處。",
    "T42n1828_24a:0853c25": "此句是總。即為第一。乃至未為衰老所損乃",
    "T42n1828_24a:0853c26": "至是我如昔。是第二。彼若復為乃至若成就",
    "T42n1828_24a:0853c27": "好色大力我今美妙。是第三。若違於此我非",
    "T42n1828_24a:0853c28": "美妙。是第四。若為衰老所損乃至我今變異。",
    "T42n1828_24a:0853c29": "是第五。達師云。言五起我慢者。一謂於我見",
    "T42n1828_24a:0854a01": "乃至如昔者於不變六處中計我。二彼若復",
    "T42n1828_24a:0854a02": "為乃至無辨者。於或變或不變中計我。三彼",
    "T42n1828_24a:0854a03": "若成就乃至美妙者。於美妙六處中計。四若",
    "T42n1828_24a:0854a04": "違乃至非美妙者。於非美妙六處中計我。五",
    "T42n1828_24a:0854a05": "若為衰老已下。捨衰老中計我。此五我見起",
    "T42n1828_24a:0854a06": "慢。故有五也。更有一釋。一時六處。以依六處",
    "T42n1828_24a:0854a07": "假立命根。即持命也。二恃妙色。三恃大力。",
    "T42n1828_24a:0854a08": "四恃安樂。五恃辨才。然即依五支果所起我",
    "T42n1828_24a:0854a09": "慢名五種我慢也。云何自性差別。謂此五種",
    "T42n1828_24a:0854a10": "我慢為依發起有愛及無有愛者。麁分二也。",
    "T42n1828_24a:0854a11": "又彼有愛軟中上品差別而轉等者。細分也。",
    "T42n1828_24a:0854a12": "於中無有乃至無三品者。景師云。道理無有",
    "T42n1828_24a:0854a13": "愛。由思擇起應亦有三品。如分別我可無三",
    "T42n1828_24a:0854a14": "品也。今思一相。故言唯上品也。達師云。由此",
    "T42n1828_24a:0854a15": "文證知無有愛。一向分別起非俱生也。此文",
    "T42n1828_24a:0854a16": "望俱生故無三品。若約自類亦非無三品差",
    "T42n1828_24a:0854a17": "別。軟有愛者謂於當來願我當有者。一願我",
    "T42n1828_24a:0854a18": "有也。即於六處願我當有者。二願我所也。即",
    "T42n1828_24a:0854a19": "如是類願我當有等者。三明現得好身種類。",
    "T42n1828_24a:0854a20": "復願當來還得是類。異如是類願我當有等",
    "T42n1828_24a:0854a21": "者。四明於現惡身。願於未來得異類勝身也。",
    "T42n1828_24a:0854a22": "中有愛者乃至願我得有。第一願我有也。即",
    "T42n1828_24a:0854a23": "於六處者。願我所有也。即如是類異如是類。",
    "T42n1828_24a:0854a24": "如前下品有愛中辨。上有愛者乃至四種相",
    "T42n1828_24a:0854a25": "愛名上有愛者。上品有愛亦有四種。一願我",
    "T42n1828_24a:0854a26": "當有。二六處當有。三即如是類。四異如是類。",
    "T42n1828_24a:0854a27": "如前中下二品愛。說此五種愛自性差別乃",
    "T42n1828_24a:0854a28": "至十八愛行等者。依五慢起故。有五受也。景",
    "T42n1828_24a:0854a29": "師等云。十八愛行。因十八受生。謂六憂六喜",
    "T42n1828_24a:0854b01": "六捨。依小論說愛因六憂後生。不與相應。",
    "T42n1828_24a:0854b02": "愛與喜捨同時相應。亦從喜捨後生。今大乘",
    "T42n1828_24a:0854b03": "真實理門。愛與憂相應。緣外六塵十八愛行",
    "T42n1828_24a:0854b04": "如依六根。此差別者謂於內計我於外也計",
    "T42n1828_24a:0854b05": "我所而起於慢乃至於法亦計我所餘隨所應",
    "T42n1828_24a:0854b06": "如前應知者。如計內六起有愛無有愛。有愛",
    "T42n1828_24a:0854b07": "有三品。無有唯上品。有愛三品中。一一皆",
    "T42n1828_24a:0854b08": "起四種愛。願於外六處計於我所差別道理。",
    "T42n1828_24a:0854b09": "準前內六界說。故云如前應知。如是十八者。",
    "T42n1828_24a:0854b10": "六外界中起十八愛也。并前愛行者。內六",
    "T42n1828_24a:0854b11": "處中亦有十八愛。合說有三十六愛行也。泰",
    "T42n1828_24a:0854b12": "師云。自身名內處。緣十八界起十八愛故有",
    "T42n1828_24a:0854b13": "十八愛。地身名外處。緣他十八界亦起十八",
    "T42n1828_24a:0854b14": "愛。以外處十八合內處十八。故有三十六愛。",
    "T42n1828_24a:0854b15": "時差別者。即於三世各有三十六愛。故有一",
    "T42n1828_24a:0854b16": "百八種。又於此中無差別相至皆為愛者。一",
    "T42n1828_24a:0854b17": "切煩惱境皆是希求通名為愛。下有眾名。并",
    "T42n1828_24a:0854b18": "是釋經中愛名差別。第四解得中有三復次。",
    "T42n1828_24a:0854b19": "初明由五相故證得。二明四種瑜伽。三辨諦",
    "T42n1828_24a:0854b20": "相。初中。一為得所緣境者謂四聖諦。二得",
    "T42n1828_24a:0854b21": "方便者謂即於四諦中三因正轉十二行相",
    "T42n1828_24a:0854b22": "智。最初轉者乃至名智覺者。過去名智未來",
    "T42n1828_24a:0854b23": "名明現在名覺。故云如次此示相轉也。第二",
    "T42n1828_24a:0854b24": "轉者。此是勸轉在於修道。第三轉者謂是無",
    "T42n1828_24a:0854b25": "學已得盡智。此又整頓不同小論一一諦皆",
    "T42n1828_24a:0854b26": "作三轉。謂先在見道於苦諦。乃至無學於苦",
    "T42n1828_24a:0854b27": "三轉竟。還成於見道。於集諦更復三轉等。乃",
    "T42n1828_24a:0854b28": "至道諦亦爾。尊者達磨多羅說曰。我今不能",
    "T42n1828_24a:0854b29": "忍受如是文句。雖是聖說。文句顛倒。不應見",
    "T42n1828_24a:0854c01": "苦諦已起已知根。見集諦時却起未知欲知",
    "T42n1828_24a:0854c02": "根等。此中又應當一一根中遍觀四諦。三得",
    "T42n1828_24a:0854c03": "所得。謂菩提。四者得已。令他於自證深生信",
    "T42n1828_24a:0854c04": "解。五皆證得者。五人皆得無學果也。五者",
    "T42n1828_24a:0854c05": "令他於他所證生信解可知。第二明得方便",
    "T42n1828_24a:0854c06": "中略有四種瑜伽。善方便者乃至此二所攝",
    "T42n1828_24a:0854c07": "名不放逸者。景師云。此文以念慧二法為不",
    "T42n1828_24a:0854c08": "放逸。前本地及對法以三善根及以精進為",
    "T42n1828_24a:0854c09": "不放逸。泰師又云。善方便是不放逸。不放逸",
    "T42n1828_24a:0854c10": "即以念正智二法為體。不同餘文四種瑜伽。",
    "T42n1828_24a:0854c11": "達師云。問兩文不同有何所以。答但是一切",
    "T42n1828_24a:0854c12": "善法并是不放逸。各取義不同故如是也。問",
    "T42n1828_24a:0854c13": "一切善法并是不放逸。何故偏說此等法耶。",
    "T42n1828_24a:0854c14": "答此等用強故偏說也。第三明諦相。苦諦如",
    "T42n1828_24a:0854c15": "諸疾病等。如文可知。第五解相。有十相過患",
    "T42n1828_24a:0854c16": "者。景及達等云。一勝義沙門等不許彼為沙",
    "T42n1828_24a:0854c17": "門等。言二亦不數為沙門等。三眾苦皆未",
    "T42n1828_24a:0854c18": "脫。四惡趣亦未脫。五堪能捨學處。六不堪證",
    "T42n1828_24a:0854c19": "勝法。七尋餘福田。八捨超苦苦更不還果無",
    "T42n1828_24a:0854c20": "所堪能。第九第十同為一句。從於現法中已",
    "T42n1828_24a:0854c21": "下文是也。更有師釋。前五同先師製。第六不",
    "T42n1828_24a:0854c22": "證聖道。第七不證道果。八向善趣故尋餘福",
    "T42n1828_24a:0854c23": "田所謂外仙等是也。九於第三果不能證得。",
    "T42n1828_24a:0854c24": "十於無餘依無所堪能。第六解處。智見現觀",
    "T42n1828_24a:0854c25": "者。見道名智。修道名見。無學名現觀也。第七",
    "T42n1828_24a:0854c26": "解業。言睒彌葉及娑羅支葉者。景達云。西",
    "T42n1828_24a:0854c27": "國有樹名睒彌。枝葉參差不一一相當。或一",
    "T42n1828_24a:0854c28": "或二乃至六七葉也。喻四諦相隨。闕一闕二",
    "T42n1828_24a:0854c29": "闕三也。娑羅枝葉四四相當。喻四諦智集成",
    "T42n1828_24a:0855a01": "圓滿。又云睒彌葉缺減不正。婆羅枝葉圓滿",
    "T42n1828_24a:0855a02": "具足。第八解障。先辨四障。後辨對治。前中有",
    "T42n1828_24a:0855a03": "二。一總標徵列。二次第別解。一一障中皆有",
    "T42n1828_24a:0855a04": "二文。謂初辨障。後明對治。言教升攝波葉者。",
    "T42n1828_24a:0855a05": "舊云申怒林記也。西方有樹。名升攝波。其",
    "T42n1828_24a:0855a06": "形似此方胡椒樹。此則如來對於慶喜願知",
    "T42n1828_24a:0855a07": "無盡之譬也。盲龜者。可引廣論。下對辨對治",
    "T42n1828_24a:0855a08": "中。又由修慧乃至必有第二者。謂由修慧於",
    "T42n1828_24a:0855a09": "諸諦中一獲得諦智。二亦得四不壞淨。由是",
    "T42n1828_24a:0855a10": "因緣於諸諦實遠離疑惑。若於四諦三寶無",
    "T42n1828_24a:0855a11": "疑。於四不壞淨亦無疑也。智諦與四諦更互",
    "T42n1828_24a:0855a12": "相依。若更有一必有第一也。第九解過。景師",
    "T42n1828_24a:0855a13": "云。墮於生闇者。生上二界無明昏闇五支。還",
    "T42n1828_24a:0855a14": "是觀諸行自性因緣。雜染清淨因緣。及以清",
    "T42n1828_24a:0855a15": "淨。達師云。三種世界者。三界也。第十解黑異",
    "T42n1828_24a:0855a16": "熟等。景師云。言譬如擲杖根墮那落迦中墮",
    "T42n1828_24a:0855a17": "傍生趣端墮餓鬼界者。即當一業歷諸趣也。",
    "T42n1828_24a:0855a18": "作黑白業已。譬如擲杖或墮惡趣不清淨處",
    "T42n1828_24a:0855a19": "即鬼畜中雜受苦樂。或墮善趣少清淨處者。",
    "T42n1828_24a:0855a20": "人天之中雜受苦樂隨除魔界天。作白白業",
    "T42n1828_24a:0855a21": "生在五趣等者。白白天業自受色無色報。但",
    "T42n1828_24a:0855a22": "由造此業人。從上界沒退墮五趣。故言生五",
    "T42n1828_24a:0855a23": "趣。達師云。根中論三品者。造三品業。故名生",
    "T42n1828_24a:0855a24": "三惡道。又解。一業歷受三惡道報。今大乘如",
    "T42n1828_24a:0855a25": "是。此解同景師。十一解大義。景師云。觀苦之",
    "T42n1828_24a:0855a26": "智如本足。以初得故。集智斷集。如牆壁障賊。",
    "T42n1828_24a:0855a27": "滅智漸高。如下層級。道智如上臺。言已見聖",
    "T42n1828_24a:0855a28": "諦補特迦羅乃至譬如礫石及大雪山者。少",
    "T42n1828_24a:0855a29": "苦如礫石。多分已斷如雪山。下喻三界愛斷。",
    "T42n1828_24a:0855b01": "無色已斷之愛如大池沼。其者二三滴色界",
    "T42n1828_24a:0855b02": "已斷之愛如大陂湖未斷者如二三滴。欲界",
    "T42n1828_24a:0855b03": "愛斷如大海水。未斷如二三滴。又大雪山者",
    "T42n1828_24a:0855b04": "喻斷慢所生苦。金山喻無色愛所生苦。蘇迷",
    "T42n1828_24a:0855b05": "盧山喻色界愛所生苦。及大地喻欲界愛所",
    "T42n1828_24a:0855b06": "生苦。泰師云。苦智如行者發足欲往。集智如",
    "T42n1828_24a:0855b07": "詣寶臺院牆壁。滅智如詣臺下層級。道智如",
    "T42n1828_24a:0855b08": "詣寶臺至究竟處。達師云。大義者無漏道能",
    "T42n1828_24a:0855b09": "得四諦大義。及證得無上菩提大義故也。此",
    "T42n1828_24a:0855b10": "中慢及愛通三界身語意亦爾。貪瞋癡等唯",
    "T42n1828_24a:0855b11": "是欲界也。諸聖身中所有苦少分在如礫石。",
    "T42n1828_24a:0855b12": "聖人已斷諸苦如大雪山。言二滴等者。喻聖",
    "T42n1828_24a:0855b13": "人所未斷苦。唯有七生乃至一身苦。故曰",
    "T42n1828_24a:0855b14": "也。六種礫石之喻者。三業三毒所生眾苦為",
    "T42n1828_24a:0855b15": "六。喻此六也泥團者喻聖身所未斷如少泥",
    "T42n1828_24a:0855b16": "團。已斷如大地等。十二解難得。言解了者",
    "T42n1828_24a:0855b17": "聞慧。勝了者思慧。決了者修慧也。十種正法",
    "T42n1828_24a:0855b18": "者。謂八聖道及解脫正智相應善法也。十業",
    "T42n1828_24a:0855b19": "道者謂二三等者。二。謂作無作二也。三業為",
    "T42n1828_24a:0855b20": "三。又解。二種三業。一身等三業。二福等三業",
    "T42n1828_24a:0855b21": "是也。",
    "T42n1828_24a:0855b22": "第九十六卷",
    "T42n1828_24a:0855b23": "上來緣起食諦界擇中前一總頌列其六門以",
    "T42n1828_24a:0855b24": "明緣起食諦訖。自下第二有半總頌列其三",
    "T42n1828_24a:0855b25": "門。別明界擇。一是總義等。二是光等。三明受",
    "T42n1828_24a:0855b26": "等。下有四別頌釋初半別頌。解初總義等有",
    "T42n1828_24a:0855b27": "四門。一是總義。二是自類別。三似轉。四三",
    "T42n1828_24a:0855b28": "求。長行中。初解總義。景師云。此中現起十八",
    "T42n1828_24a:0855b29": "界及十八界種子皆名住自性也。達師云。住",
    "T42n1828_24a:0855c01": "自性界者。一向約無記現行及隨眠十八界。",
    "T42n1828_24a:0855c02": "皆增長界者。是善惡性者也。第二解自類",
    "T42n1828_24a:0855c03": "別。大惡叉聚者。三藏云。惡叉相如此間無食",
    "T42n1828_24a:0855c04": "子而非也。一堪染。二押取油。家家盡有一",
    "T42n1828_24a:0855c05": "聚多聚。第三解似轉。如文。第四解三求中。先",
    "T42n1828_24a:0855c06": "解梵行來。言是二為依者。一久所作無妄失",
    "T42n1828_24a:0855c07": "念。二久所說無妄失念也。言如是且說信增",
    "T42n1828_24a:0855c08": "上力漸修三學者。結前所明無明界。所隨六",
    "T42n1828_24a:0855c09": "處已下。明有求界是種子。又無明界已下。明",
    "T42n1828_24a:0855c10": "欲求。次有一頌解前第二先等。有七門。一三",
    "T42n1828_24a:0855c11": "七界相攝。二見想。三希奇。四差別性。五安立。",
    "T42n1828_24a:0855c12": "六寂靜。七愚夫。長行釋中。初解三七界相攝。",
    "T42n1828_24a:0855c13": "先開列三界七界。人多釋云。色界中亦攝欲",
    "T42n1828_24a:0855c14": "界者。文相不似攝色也。當知此中已下。第二",
    "T42n1828_24a:0855c15": "辨其相攝。又諸色貪下。偏解七中前二界。以",
    "T42n1828_24a:0855c16": "難見故。言由見由受至及清淨界者。景師云。",
    "T42n1828_24a:0855c17": "於色界地由見起貪。由受起貪。名為黑闇。為",
    "T42n1828_24a:0855c18": "對治彼觀於不淨。立光明界。為捨不淨觀行",
    "T42n1828_24a:0855c19": "復觀淨色。立清淨界。即淨解脫。達師云。由見",
    "T42n1828_24a:0855c20": "故顯光明界。謂三禪已上。由受故顯清淨界。",
    "T42n1828_24a:0855c21": "謂第四禪色等。又於如是七界下。勸知七界。",
    "T42n1828_24a:0855c22": "七界遍知應了知。是初門。於得方便應當了",
    "T42n1828_24a:0855c23": "知者。是第二門。即於其得應當了知。是第三",
    "T42n1828_24a:0855c24": "門。於所為應當了知者。是第四門。依此四門",
    "T42n1828_24a:0855c25": "下次第解脫初門。如是諸界所有遍知由四",
    "T42n1828_24a:0855c26": "因緣應當了知謂有相違所治而相待故者。",
    "T42n1828_24a:0855c27": "是一因。緣狹小無量而相待故。是第二因。有",
    "T42n1828_24a:0855c28": "及非有。是第三因。有上無上而相待故。是",
    "T42n1828_24a:0855c29": "第四因。黑闇為緣施設光明不淨為緣施設",
    "T42n1828_24a:0856a01": "清淨者。於色起貪名為黑闇。初二解脫修不",
    "T42n1828_24a:0856a02": "淨觀。治彼色貪立光明界。謂內有色外觀色",
    "T42n1828_24a:0856a03": "內無色外觀色等。為捨不淨復觀淨色立清淨",
    "T42n1828_24a:0856a04": "界即淨解脫故。云不淨為緣施設清淨。色趣",
    "T42n1828_24a:0856a05": "為緣施設虛空者。皆色觀空。如是名為有相",
    "T42n1828_24a:0856a06": "違故。待彼所治施設能治等者。結由初因立",
    "T42n1828_24a:0856a07": "前三界。次云由緣狹小境識為緣故施設識",
    "T42n1828_24a:0856a08": "無邊處者。由第二因故立識處。次云由小所",
    "T42n1828_24a:0856a09": "有為緣故施設無所有處者。由第三因故立",
    "T42n1828_24a:0856a10": "無所有處。次云由一切有最勝現前已下。明",
    "T42n1828_24a:0856a11": "由第四有上無上因緣。施設第六第七二界。",
    "T42n1828_24a:0856a12": "此依初門遍了知也。下解第二於得方便了",
    "T42n1828_24a:0856a13": "知。又有想定名為有行乃至獲得第一有定",
    "T42n1828_24a:0856a14": "者。是第六界。於一切想不思惟故於無相界",
    "T42n1828_24a:0856a15": "正思惟故薩迦耶滅者。即無相三昧所緣擇",
    "T42n1828_24a:0856a16": "滅名為滅界。由無相故隨順獲得滅定滅界",
    "T42n1828_24a:0856a17": "者。此文即說第七滅界兼取滅定。如是二種",
    "T42n1828_24a:0856a18": "不由行定隨順獲得者。一擇滅。二滅定。不由",
    "T42n1828_24a:0856a19": "假想行定即得解脫住故者。有為解脫。住解",
    "T42n1828_24a:0856a20": "脫者。無為解脫。自下第三。即於其得應了知。",
    "T42n1828_24a:0856a21": "謂如是諸定至名為隨得諸界是也。下明第",
    "T42n1828_24a:0856a22": "四於得所為應當了知。又此諸界能隨獲得",
    "T42n1828_24a:0856a23": "八解脫定當知初界能隨獲得第一第二者。",
    "T42n1828_24a:0856a24": "光明界攝初一解脫也。其第二界能隨獲得",
    "T42n1828_24a:0856a25": "第三等者。第二清淨界攝淨解脫。其餘五界",
    "T42n1828_24a:0856a26": "如其次第能隨獲得五解脫定者。其四無色",
    "T42n1828_24a:0856a27": "界攝四無色解脫滅界攝滅盡解脫也。第二",
    "T42n1828_24a:0856a28": "解見相。有二復次初復次云此二說者行者",
    "T42n1828_24a:0856a29": "者。謂即說者為一。行者為第二也。復次中。",
    "T42n1828_24a:0856b01": "第一遲鈍人。一向信他所說一切見趣。第二",
    "T42n1828_24a:0856b02": "非遲鈍人。但信自許隨遍何見趣。不信餘人",
    "T42n1828_24a:0856b03": "所計見趣。第三利根人。一切皆不信。就中有",
    "T42n1828_24a:0856b04": "二。一明邪見行。二明正見行。第三復次云。",
    "T42n1828_24a:0856b05": "又若於其所受學處有堅固執乃至能焚滅",
    "T42n1828_24a:0856b06": "故。堅固執人身如葦舍。少有善法如在舍虫。",
    "T42n1828_24a:0856b07": "固執邪見如火燒滅舍及善根。即此補特伽",
    "T42n1828_24a:0856b08": "羅乃至退失功德善法者。三藏解云。聞思修",
    "T42n1828_24a:0856b09": "慧名堅固執。能治前火。有前執火人無聞思",
    "T42n1828_24a:0856b10": "修堅固執。退失功德也。與此相違當知出離",
    "T42n1828_24a:0856b11": "等者。與前無聞思修人相違。當知出離邪執。",
    "T42n1828_24a:0856b12": "即見無恚無害等。三藏云。應言與此相違如",
    "T42n1828_24a:0856b13": "其所應當知出離。無恚害出前相違之法故。",
    "T42n1828_24a:0856b14": "上來三段解相見竟。自下第三解佛有二希",
    "T42n1828_24a:0856b15": "奇。一顯無我。二善惡之業亦不已。有二有情。",
    "T42n1828_24a:0856b16": "一者在家。二者出家。在家有情為求財寶初",
    "T42n1828_24a:0856b17": "興加行名發起界者。求少財物也。下明求大",
    "T42n1828_24a:0856b18": "財寶。即此諸界從自方所至餘方所從未擯",
    "T42n1828_24a:0856b19": "捨者。未別家時。已擯捨者。別妻子時。俱於二",
    "T42n1828_24a:0856b20": "處者。一未得處。二已得處。出家有情先樂出",
    "T42n1828_24a:0856b21": "家為少求。後大精進等。名大求也第四解差",
    "T42n1828_24a:0856b22": "別性。如文。第五解安立。由四因緣立三種三",
    "T42n1828_24a:0856b23": "界二出離界。四因者。一外不出離出離等。三",
    "T42n1828_24a:0856b24": "種三界者。一欲等三界。二色無色滅界。三斷",
    "T42n1828_24a:0856b25": "滅無欲界。二出離界者。五種六種。此中欲",
    "T42n1828_24a:0856b26": "貪為緣立欲界。出離此界立色界最初靜慮。",
    "T42n1828_24a:0856b27": "由尋喜樂出離義故立上三靜慮者。文少。具",
    "T42n1828_24a:0856b28": "足應言由尋伺離立二禪。喜出離故立三禪。",
    "T42n1828_24a:0856b29": "樂出離故立第四禪。由色有對種種性想出",
    "T42n1828_24a:0856c01": "離立空處者。色想是青黃等想。有對想是長",
    "T42n1828_24a:0856c02": "短等想。合前二為種種性想。不同小乘說。由",
    "T42n1828_24a:0856c03": "色者。眼識相應想。者對者。與四識相應想。",
    "T42n1828_24a:0856c04": "種種性者。與意識相應想數也。由空識無所",
    "T42n1828_24a:0856c05": "有想出離義故立上三是為第一。外不出離",
    "T42n1828_24a:0856c06": "而出離義故。立欲等三界。又色界已下。明由",
    "T42n1828_24a:0856c07": "第二因復立三界。又色界中非是畢竟已下。",
    "T42n1828_24a:0856c08": "明由第三因復立三界。無增上慢者。下明由",
    "T42n1828_24a:0856c09": "第四因立二出離界。指如第十一卷釋。第六",
    "T42n1828_24a:0856c10": "解寂靜。如文。第七解愚夫。先辨愚智相。後隨",
    "T42n1828_24a:0856c11": "義分別。前中先辨愚夫相。後通顯聰慧相。前",
    "T42n1828_24a:0856c12": "中。初標列二種。後解釋二種。他雖正行亦能",
    "T42n1828_24a:0856c13": "令苦者。由行邪行。損他妻子及以財物。他雖",
    "T42n1828_24a:0856c14": "正行。亦生他苦。又由無色已下。隨義分別。但",
    "T42n1828_24a:0856c15": "辨第二相四處。先明六十二界建立所以。有",
    "T42n1828_24a:0856c16": "十三分別勝。長阿含。由染想尋思立欲恚等",
    "T42n1828_24a:0856c17": "三界。由淨尋立無欲恚等三界。又由三界染",
    "T42n1828_24a:0856c18": "淨二品遍行義故有餘四界等者。四蘊通三",
    "T42n1828_24a:0856c19": "界。通染淨故。色則不爾。解界中有三種。謂總",
    "T42n1828_24a:0856c20": "義等光等受等。已解前二。次解第三。受等有",
    "T42n1828_24a:0856c21": "二頌。初一頌九門。一自性。二因緣。三見。四",
    "T42n1828_24a:0856c22": "染。五數取趣。六轉差別。七道理。八寂靜。九",
    "T42n1828_24a:0856c23": "觀察。長行文作二復次釋。初屬當頌本列其",
    "T42n1828_24a:0856c24": "九門。二次第解。一自性。即是三受。二因緣。",
    "T42n1828_24a:0856c25": "即苦觸樂觸不苦不樂觸也。二又諸樂已下。",
    "T42n1828_24a:0856c26": "解苦受之過。於二更續能隨順故者。景師云。",
    "T42n1828_24a:0856c27": "捨不離苦苦壞苦故。是行苦。達師云。此捨受",
    "T42n1828_24a:0856c28": "滅次第或生苦受或生樂受。能順生苦樂二",
    "T42n1828_24a:0856c29": "受。故云於二更續也。四從於樂受中有貪隨",
    "T42n1828_24a:0857a01": "眠下。解染也。問云。於樂受等所有諸受現",
    "T42n1828_24a:0857a02": "前分位一切煩惱未斷。是二受起皆為一切",
    "T42n1828_24a:0857a03": "煩惱隨眠繫縛。何故但云樂受貪隨眠苦受",
    "T42n1828_24a:0857a04": "瞋隨眠等。故論為通。雖於樂等所有諸受云",
    "T42n1828_24a:0857a05": "云。乃至為欲永害諸隨眠熟修梵行非唯為",
    "T42n1828_24a:0857a06": "遣諸纏因緣者。為斷一切隨眠故修梵行。非",
    "T42n1828_24a:0857a07": "唯斷彼現起纏也。五從無思擇力補特伽羅",
    "T42n1828_24a:0857a08": "已下。解數取趣。六又彼諸受自性所依下。解",
    "T42n1828_24a:0857a09": "轉差別。七又諸苦受一切眾生已下。解道理。",
    "T42n1828_24a:0857a10": "八又彼諸受應知略有三種寂靜已下。解寂",
    "T42n1828_24a:0857a11": "靜。樂言論者。第二重解寂靜。景師云。此文分",
    "T42n1828_24a:0857a12": "明證在定時有細尋。三藏每云在方便有尋",
    "T42n1828_24a:0857a13": "伺入定則無。故在定有但是方便。不在根本。",
    "T42n1828_24a:0857a14": "今此文說定中有細尋伺。不言根本及與方",
    "T42n1828_24a:0857a15": "便。道通得有。理亦無妨。達師云。三藏會通此",
    "T42n1828_24a:0857a16": "文約方便定為論。我所論者。約根本定為言",
    "T42n1828_24a:0857a17": "也。九又由七行已下。解觀察。於諸受中觀受",
    "T42n1828_24a:0857a18": "七相中。第二受因。釋中開為三種。謂現在流",
    "T42n1828_24a:0857a19": "轉還滅因緣。當來別觀流轉為一。還滅為一。",
    "T42n1828_24a:0857a20": "故成七相。第二頌中有七門。一受生起。二劣",
    "T42n1828_24a:0857a21": "等。三諸受相差別。四見等為最勝。五知差別。",
    "T42n1828_24a:0857a22": "六問。七記。長行中。初解受生起。先開章立宗。",
    "T42n1828_24a:0857a23": "後徵問別解。於中有二。初明有情眾。後約",
    "T42n1828_24a:0857a24": "之廣辨諸受生起。文分有二。初約在家出家",
    "T42n1828_24a:0857a25": "以辨諸受生起。後約外道內法以辨。前中。初",
    "T42n1828_24a:0857a26": "約二眾以辨二緣生受。後別辨二眾。一明在",
    "T42n1828_24a:0857a27": "家。言又由最初染污欲尋觸現行領納彼緣所",
    "T42n1828_24a:0857a28": "生諸受者。前三門次。一欲二尋三觸。後三義",
    "T42n1828_24a:0857a29": "中。一染著力者即生彼欲。二作意力。即生彼",
    "T42n1828_24a:0857b01": "尋。三境界力。即生彼觸。染著不捨長時相續",
    "T42n1828_24a:0857b02": "不得寂靜。此是第一義門差別。又彼欲等已",
    "T42n1828_24a:0857b03": "下。由三緣現行故。彼品煩惱在行者身未永",
    "T42n1828_24a:0857b04": "斷。此即第二義門差別。第二明出家。若諸出",
    "T42n1828_24a:0857b05": "家未離貪者等者。本為捨欲出家故。染著力",
    "T42n1828_24a:0857b06": "所攝受欲而得寂靜。作意境界力所攝受尋",
    "T42n1828_24a:0857b07": "觸未靜。由是因緣於彼觸處未修尋治未作",
    "T42n1828_24a:0857b08": "離欲。於曾受境非理作意同現行。於勝妙境",
    "T42n1828_24a:0857b09": "有觸現行。若於尋思見過患厭欲如前說已",
    "T42n1828_24a:0857b10": "得寂靜。由是因緣尋亦寂靜即離欲初禪。唯",
    "T42n1828_24a:0857b11": "觸未靜若遇妙境染觸便生。未離二禪已上",
    "T42n1828_24a:0857b12": "欲。若於諸欲已離貪者。一切寂靜。一門差別。",
    "T42n1828_24a:0857b13": "已離二禪已上欲也。復有一類已下文者。謂",
    "T42n1828_24a:0857b14": "有類未離貪者。由於諸欲生貪未斷。諸尋染",
    "T42n1828_24a:0857b15": "觸未永斷故。皆未寂靜。若於諸欲貪欲已斷",
    "T42n1828_24a:0857b16": "證初定欲已。靜慮未靜。於初定已離貪者乃",
    "T42n1828_24a:0857b17": "至非想未離貪者。二已寂靜觸未寂靜。超過",
    "T42n1828_24a:0857b18": "有頂。一切寂靜。是名第二門差別。前門中說",
    "T42n1828_24a:0857b19": "厭欲出家故。於染著之法生欲已得寂靜餘",
    "T42n1828_24a:0857b20": "二未靜。今後門說復有一類於諸欲中未離",
    "T42n1828_24a:0857b21": "貪者由於諸欲未斷故一切未靜。已離欲貪",
    "T42n1828_24a:0857b22": "得初靜慮竟已者。則與前同。下約外道內法",
    "T42n1828_24a:0857b23": "以辨諸受生起。前辨外道。後明內法。又住內",
    "T42n1828_24a:0857b24": "法乃至彼未寂靜為緣生受者。四向名向道。",
    "T42n1828_24a:0857b25": "亦可七人俱向無學俱名向道。第二解劣等",
    "T42n1828_24a:0857b26": "門斷五法修五法。指如三摩呬多地。達師云。",
    "T42n1828_24a:0857b27": "能斷五法者。欲惡不善法等。能修五法者。初",
    "T42n1828_24a:0857b28": "禪中五支也。今勘第十一卷。云初靜慮中說",
    "T42n1828_24a:0857b29": "離生喜樂。由證住此斷除五法。謂欲所引喜。",
    "T42n1828_24a:0857c01": "欲所引憂。不善所引喜。不善所引憂。不善",
    "T42n1828_24a:0857c02": "所引捨。又於五法修習圓滿。謂歡喜安樂及",
    "T42n1828_24a:0857c03": "三摩地。又喜樂捨劣中勝品等者。喜在欲為",
    "T42n1828_24a:0857c04": "劣。初禪為中。二禪為勝。樂在欲界初禪為劣。",
    "T42n1828_24a:0857c05": "二禪為中。三禪為勝。捨在二禪已下為劣。三",
    "T42n1828_24a:0857c06": "禪為中。第四禪為勝。第三解諸受相差別。言",
    "T42n1828_24a:0857c07": "或有無開覺者乃至苦樂無性所顯者。據無",
    "T42n1828_24a:0857c08": "苦樂名不苦樂。非謂別有不苦樂也。是故世",
    "T42n1828_24a:0857c09": "尊至假設為有者。外人引經為證。即依苦樂",
    "T42n1828_24a:0857c10": "寂靜以為捨受。下為解釋。世尊為欲開曉彼",
    "T42n1828_24a:0857c11": "故乃至廣說。此文即說捨受。自是寂靜豈說",
    "T42n1828_24a:0857c12": "苦樂寂靜為捨耶。然佛世尊約第一義說有",
    "T42n1828_24a:0857c13": "三種寂靜樂。下明離貪瞋癡縛所得無為體。",
    "T42n1828_24a:0857c14": "又勝住樂與樂相似。九次第定滅定最勝名",
    "T42n1828_24a:0857c15": "為勝住。第四解見等最勝依止。如是色類見",
    "T42n1828_24a:0857c16": "聞樂想有者。開此五句。下次第解。第四或",
    "T42n1828_24a:0857c17": "天有或在人有者。即是一往來身而得漏盡。",
    "T42n1828_24a:0857c18": "第五解知差別中。初明了知應知事。後辨了",
    "T42n1828_24a:0857c19": "知境事差別。前中。前辨了知諦別有用。二引",
    "T42n1828_24a:0857c20": "經四句。配前四用。即有四句。下辨了境事差",
    "T42n1828_24a:0857c21": "別中。先約雜染品辨境差別。後約清淨品辨",
    "T42n1828_24a:0857c22": "境差別。前中。七者有喜樂識所行邊際差別",
    "T42n1828_24a:0857c23": "者。七識住也。九者喜樂執藏有情生處安住",
    "T42n1828_24a:0857c24": "邊際。九有情居也。第六解請問。後四種者。謂",
    "T42n1828_24a:0857c25": "一切皆無常等。明一向記。故思造業已下。明",
    "T42n1828_24a:0857c26": "分別記。景師解云。故思造業當受於苦。此",
    "T42n1828_24a:0857c27": "非一向獲得者。此業通於善惡。云何定言當",
    "T42n1828_24a:0857c28": "受於苦。捨現法中定般涅槃亦非一向者。離",
    "T42n1828_24a:0857c29": "捨苦樂捨受不定現般涅槃以通凡聖皆得捨",
    "T42n1828_24a:0858a01": "故。此二復次當分別記。達師云。或得於捨者。",
    "T42n1828_24a:0858a02": "此故思所造業或有捨却義於現法中定般",
    "T42n1828_24a:0858a03": "涅槃亦非一向者。若有人問言一切聖人定",
    "T42n1828_24a:0858a04": "於現法中般涅槃耶。今分別答言非一向以",
    "T42n1828_24a:0858a05": "不定故。今判故思造業當受於苦此非一向",
    "T42n1828_24a:0858a06": "者。為一句。獲得於捨乃至亦非一向為第二。",
    "T42n1828_24a:0858a07": "解釋同景。反詰置記。文顯可知。第七解記別",
    "T42n1828_24a:0858a08": "門。言又諸如來善避他論等者。泰師等云。一",
    "T42n1828_24a:0858a09": "外道問神我等。是定不應記法。然彼作不定",
    "T42n1828_24a:0858a10": "問言神我與身為一為異。如來默答避之。二",
    "T42n1828_24a:0858a11": "於喜樂與色等別義法。是決定應記別法而",
    "T42n1828_24a:0858a12": "作一異不定問。又喜樂與諸四取煩惱義別",
    "T42n1828_24a:0858a13": "作不定問。如來皆能避之。",
    "T42n1828_24a:0858a14": "瑜伽論記卷第二十四之上終"
}