{
    "T18n0883_001:0446a04": "佛說秘密三昧大教王經卷第一",
    "T18n0883_001:0446a06": "西天譯經三藏朝奉大夫試光祿卿",
    "T18n0883_001:0446a07": "傳法大師賜紫臣施護等奉　詔譯",
    "T18n0883_001:0446a08": "一切如來大乘現證三昧金剛儀軌會。",
    "T18n0883_001:0446a09": "如是我聞。一時世尊。在三十三天雜飾柔軟",
    "T18n0883_001:0446a10": "地帝釋宮殿大樓閣中。與大菩薩一百六十",
    "T18n0883_001:0446a11": "萬俱胝那庾多眾。其名曰金剛手菩薩摩訶",
    "T18n0883_001:0446a12": "薩金剛鉤菩薩摩訶薩。金剛弓菩薩摩訶薩",
    "T18n0883_001:0446a13": "金剛善哉菩薩摩訶薩。金剛藏菩薩摩訶薩",
    "T18n0883_001:0446a14": "金剛光菩薩摩訶薩。金剛幢菩薩摩訶薩金",
    "T18n0883_001:0446a15": "剛喜菩薩摩訶薩。金剛眼菩薩摩訶薩金剛",
    "T18n0883_001:0446a16": "慧菩薩摩訶薩。金剛轉法輪菩薩摩訶薩金",
    "T18n0883_001:0446a17": "剛語菩薩摩訶薩。金剛業菩薩摩訶薩金剛",
    "T18n0883_001:0446a18": "精進菩薩摩訶薩。金剛降魔菩薩摩訶薩金",
    "T18n0883_001:0446a19": "剛拳菩薩摩訶薩等。復有金剛嬉戲金剛鬘。",
    "T18n0883_001:0446a20": "金剛歌金剛舞等。四千金剛明妃眾。復有金",
    "T18n0883_001:0446a21": "剛鉤金剛索。金剛鎖金剛鈴等。四千金剛執",
    "T18n0883_001:0446a22": "侍等眾。復有金剛香金剛華。金剛燈金剛塗",
    "T18n0883_001:0446a23": "香等。四千金剛女執侍等眾。復有大梵天王",
    "T18n0883_001:0446a24": "大自在天那羅延天等眾。并帝釋天主及其",
    "T18n0883_001:0446a25": "眷屬。又復彼天有無數俱胝天女。起歡喜心",
    "T18n0883_001:0446a26": "奏妙音樂。咸作最上廣大供養。",
    "T18n0883_001:0446a27": "爾時彼天大曼拏羅會廣千由旬。世尊釋迦",
    "T18n0883_001:0446a28": "牟尼如來處于其中。有無量百千大眾。恭敬",
    "T18n0883_001:0446a29": "圍繞聽受說法。",
    "T18n0883_001:0446b01": "爾時大祕密主金剛手菩薩摩訶薩大執金剛",
    "T18n0883_001:0446b02": "者。於其會中普遍觀察諸眾會已。左手結金",
    "T18n0883_001:0446b03": "剛高舉印。右手戲擲最初妙樂大金剛杵。安",
    "T18n0883_001:0446b04": "自心間作勇進勢。說此一切如來大乘現證",
    "T18n0883_001:0446b05": "三昧邪祕密心明曰。",
    "T18n0883_001:0446b06": "吽(引)",
    "T18n0883_001:0446b07": "說此心明時。一切世界普遍震動。一切如來",
    "T18n0883_001:0446b08": "即以諸佛大菩提智。重復現證正等菩提。一",
    "T18n0883_001:0446b09": "切菩薩不壞利益諸眾生事。畢竟成就。彼帝",
    "T18n0883_001:0446b10": "釋天主并諸眷屬。皆悉安住金剛薩埵成就",
    "T18n0883_001:0446b11": "三摩地中。",
    "T18n0883_001:0446b12": "爾時世尊大毘盧遮那如來。亦復現證正等",
    "T18n0883_001:0446b13": "菩提已。時諸如來咸共勸請金剛手菩薩摩",
    "T18n0883_001:0446b14": "訶薩言。願為一切眾生作大利樂。令得成就",
    "T18n0883_001:0446b15": "諸祕密法。當說諸法清淨勝義。自部最上祕",
    "T18n0883_001:0446b16": "密法義。",
    "T18n0883_001:0446b17": "爾時金剛手菩薩摩訶薩。聞諸如來勸請言",
    "T18n0883_001:0446b18": "已。先作金剛彈指。次說一切如來請召心明",
    "T18n0883_001:0446b19": "曰。",
    "T18n0883_001:0446b20": "唵(引)摩賀蘇珂嚩日囉(二合)薩埵(一句)薩哩嚩(二",
    "T18n0883_001:0446b21": "合)怛他(引)誐多(引)那(引)訖哩(二合)舍(二)鉢囉(二合)",
    "T18n0883_001:0446b22": "吠(引)設三摩曳(引)哩嚩(二合)持嚩(二合引)(三)嚩尸酤嚕",
    "T18n0883_001:0446b23": "尸竭囉(二合)(四)密昧哩摩(二合)賀(引)滿怛囉(二合)鉢",
    "T18n0883_001:0446b24": "乃(五)[口*弱]吽(引)鑁(引)呼(引)(六)",
    "T18n0883_001:0446b25": "說此大明時。所有十方一切世界一切如來。",
    "T18n0883_001:0446b26": "皆悉雲集遍滿虛空。猶如胡麻中無間隙。",
    "T18n0883_001:0446b27": "是時東方阿閦如來住世尊前。金剛手等四",
    "T18n0883_001:0446b28": "菩薩圍繞。南方寶生如來住世尊右。金剛藏",
    "T18n0883_001:0446b29": "等四菩薩圍繞。西方觀自在王如來住世尊",
    "T18n0883_001:0446c01": "後。金剛眼等四菩薩圍繞。北方不空成就如",
    "T18n0883_001:0446c02": "來住世尊左。金剛羯磨等四菩薩圍繞。是諸",
    "T18n0883_001:0446c03": "如來各各以其自印安住。",
    "T18n0883_001:0446c04": "爾時金剛手菩薩摩訶薩。普攝如來大會一",
    "T18n0883_001:0446c05": "切大眾乃至一切世界。悉令安住世尊大毘",
    "T18n0883_001:0446c06": "盧遮那如來大曼拏囉中已。說此祕密金剛",
    "T18n0883_001:0446c07": "歌詠大明。作祕密供養事。彼彼大明曰。",
    "T18n0883_001:0446c08": "嚩日囉(二合)薩埵僧屹囉(二合)賀(一句)",
    "T18n0883_001:0446c09": "嚩日囉(二合)囉怛那(二句)摩耨多囉(一句)",
    "T18n0883_001:0446c10": "嚩日囉(二合)達哩摩(二合)誐(引)野乃(一句)",
    "T18n0883_001:0446c11": "嚩日囉(二合)羯哩摩(二合)迦[口*魚]婆嚩(一句)",
    "T18n0883_001:0446c12": "復次宣說曼拏羅頌曰。",
    "T18n0883_001:0446c13": "　我今依法而宣說　　金剛界大曼拏羅",
    "T18n0883_001:0446c14": "　彼金剛界平等相　　此說名為金剛界",
    "T18n0883_001:0446c15": "　曼拏羅位清淨已　　本尊大印而攝受",
    "T18n0883_001:0446c16": "　如是普遍觀察已　　無數持誦作成就",
    "T18n0883_001:0446c17": "　其曼拏羅四方相　　四門四剎善安布",
    "T18n0883_001:0446c18": "　依法築立彼壇場　　縱廣三十三肘量",
    "T18n0883_001:0446c19": "　四門四隅禰踰賀　　中間繒帛以莊嚴",
    "T18n0883_001:0446c20": "　又復安置半月相　　以金剛寶為嚴飾",
    "T18n0883_001:0446c21": "　依法當畫四樓閣　　以彼中間善安置",
    "T18n0883_001:0446c22": "　依金剛法開壇門　　金剛門等開其四",
    "T18n0883_001:0446c23": "開門大明曰。",
    "T18n0883_001:0446c24": "唵(引)嚩日囉(二合)薩埵目(一句)",
    "T18n0883_001:0446c25": "　壇中應畫八輻輪　　以金剛線作抨量",
    "T18n0883_001:0446c26": "　先北方起後依次　　四線抨量人輪位",
    "T18n0883_001:0446c27": "　於其輪中依本法　　布列五方佛尊像",
    "T18n0883_001:0446c28": "　五佛左右輪輻隅　　畫彼戲鬘歌舞相",
    "T18n0883_001:0446c29": "　於曼拏羅四隅位　　應畫香華燈塗尊",
    "T18n0883_001:0447a01": "　鉤索鎖鈴四明王　　東南西北門如次",
    "T18n0883_001:0447a02": "　如是諸佛賢聖等　　依法安布及粉畫",
    "T18n0883_001:0447a03": "　金剛曼拏羅成已　　然當鉤召諸賢聖",
    "T18n0883_001:0447a04": "鉤召大明曰。",
    "T18n0883_001:0447a05": "唵(引)摩賀(引)蘇珂嚩日囉(二合)薩埵(一句)阿(引)野(引)",
    "T18n0883_001:0447a06": "係(引)尸(引)竭囕(二合)(二)薩哩嚩(二合)怛他(引)誐多摩",
    "T18n0883_001:0447a07": "賀(引)野(引)那(引)毘三摩野(三)嚩日囉(二合)薩埵三",
    "T18n0883_001:0447a08": "摩野摩努薩摩(二合)囉(四)悉[亭*夜](切身下同)悉[亭*夜](五)三摩",
    "T18n0883_001:0447a09": "野薩怛嚩(二合)(六)捺哩(二合)厨彌(引)婆嚩(七)蘇都(引)",
    "T18n0883_001:0447a10": "輸(引)彌(引)婆嚩(八)阿努囉訖覩(二合引)彌(引)婆嚩(九)",
    "T18n0883_001:0447a11": "蘇布(引)輸(引)彌(引)婆嚩(十)阿提底瑟吒(二合)薩哩",
    "T18n0883_001:0447a12": "嚩(二合)怛他(引)誐多悉提孕(二合)彌(引)鉢囉(二合)野",
    "T18n0883_001:0447a13": "蹉(十一)訶訶訶訶(十二)婆誐鑁那那(引)禰禰馱那",
    "T18n0883_001:0447a14": "薩埵(十三)薩哩嚩(二合)怛他(引)誐檐(引)(十四)薩嚩日",
    "T18n0883_001:0447a15": "囉(二合)馱囉(引)那(引)訖哩(二合)舍(十五)鉢囉(二合)",
    "T18n0883_001:0447a16": "吠(引)舍三摩曳(引)哩嚩(二合)特嚩(二合引)(十六)嚩尸(引)",
    "T18n0883_001:0447a17": "訖哩(二合)父多(十七)摩賀(引)蘇珂嚩日囉(二合)薩",
    "T18n0883_001:0447a18": "埵娑(引)馱野(十八)[口*弱]吽(引)鑁(引)呼(引)阿(引十九)",
    "T18n0883_001:0447a19": "　當說如是大明時　　一切最上諸佛等",
    "T18n0883_001:0447a20": "　并諸在會天子眾　　悉入金剛薩埵法",
    "T18n0883_001:0447a21": "　次現祥瑞歡喜等　　或天光明或妙香",
    "T18n0883_001:0447a22": "　若自得見他亦然　　見瑞相者得最勝",
    "T18n0883_001:0447a23": "　獲自最上三昧邪　　金剛手等所攝受",
    "T18n0883_001:0447a24": "　先於一門求成就　　鉤索鎖鈴如次轉",
    "T18n0883_001:0447a25": "　諸供養及密供養　　以妙華等依法獻",
    "T18n0883_001:0447a26": "　賢瓶滿盛眾香水　　插金剛枝作持誦",
    "T18n0883_001:0447a27": "大明曰。",
    "T18n0883_001:0447a28": "唵(引)摩賀(引)蘇珂嚩日囉(二合)阿目伽三摩野鉢",
    "T18n0883_001:0447a29": "囉(二合)吠(引)舍(一句)悉[亭*夜]嚩日囉(二合)薩埵(二)[口*弱]",
    "T18n0883_001:0447b01": "吽(引)鑁(引)呼(引)(三)",
    "T18n0883_001:0447b02": "　當說如是大明時　　最上金剛薩埵等",
    "T18n0883_001:0447b03": "　所有印及三昧邪　　供養等法悉得入",
    "T18n0883_001:0447b04": "　彼甘露水若飲用　　或復依法而灑淨",
    "T18n0883_001:0447b05": "　色力命安復堅強　　能作一切成就事",
    "T18n0883_001:0447b06": "　然後隨力令弟子　　淨帛覆面著赤衣",
    "T18n0883_001:0447b07": "　依法引入曼拏羅　　先拋華後密供養",
    "T18n0883_001:0447b08": "　入已先受金剛印　　次與三昧誓誡言",
    "T18n0883_001:0447b09": "　若破金剛手三昧　　此金剛杵碎其頂",
    "T18n0883_001:0447b10": "大明曰。",
    "T18n0883_001:0447b11": "唵(引)嚩日囉(二合)賀那塞怖(二合引)吒野謨(引)哩馱",
    "T18n0883_001:0447b12": "那(二合引)曩發吒(半音一句)",
    "T18n0883_001:0447b13": "　然後仰觀其壇上　　捧持妙華隨意擲",
    "T18n0883_001:0447b14": "　華所墮處即本尊　　後求最上成就法",
    "T18n0883_001:0447b15": "　次應除其覆面帛　　全身委地伸敬禮",
    "T18n0883_001:0447b16": "　禮曼拏羅本尊已　　獻嬉戲等密供養",
    "T18n0883_001:0447b17": "　普見曼拏羅相已　　覺了一切眾生聚",
    "T18n0883_001:0447b18": "　觀已然依灌頂儀　　以金剛水灌其頂",
    "T18n0883_001:0447b19": "　顯示五智金剛杵　　大金剛杵等如儀",
    "T18n0883_001:0447b20": "　如是與自標幟已　　然當立以金剛名",
    "T18n0883_001:0447b21": "　金剛手等諸大士　　悉從金剛心所生",
    "T18n0883_001:0447b22": "　與授金剛密印已　　及說不空三昧法",
    "T18n0883_001:0447b23": "　金剛薩埵不應離　　一切如來從是生",
    "T18n0883_001:0447b24": "　依法當於清旦時　　一稱金剛本尊號",
    "T18n0883_001:0447b25": "　然後授與金剛戒　　金剛手為汝勝尊",
    "T18n0883_001:0447b26": "　此金剛杵大金剛　　隨其所欲常成就",
    "T18n0883_001:0447b27": "　然後復獻密供養　　普供養勝曼拏羅",
    "T18n0883_001:0447b28": "　隨所愛樂妙華等　　諸供養物而供獻",
    "T18n0883_001:0447b29": "此名金剛界大曼拏羅。",
    "T18n0883_001:0447c01": "復次於諸成就法中。先說身成就法。行人若",
    "T18n0883_001:0447c02": "欲造金剛手菩薩摩訶薩像者。或鑄或雕或",
    "T18n0883_001:0447c03": "塑或畫。應隨所樂依法作已。於彼像前嚴設",
    "T18n0883_001:0447c04": "供養。行人著赤色衣結金剛高舉即。於一年",
    "T18n0883_001:0447c05": "中專注持誦不勒限數。乃至諸所樂欲飲食",
    "T18n0883_001:0447c06": "快樂。隨意受用悉無所礙。後滿一年已其功",
    "T18n0883_001:0447c07": "成就。即於現生。得成金剛手菩薩摩訶薩。",
    "T18n0883_001:0447c08": "復次宣說語成就法。行人依法隨處隨時。以",
    "T18n0883_001:0447c09": "金剛語持誦百千數限。數滿已得一切如來",
    "T18n0883_001:0447c10": "施諸成就事。第二生中即得成佛。後復決定",
    "T18n0883_001:0447c11": "成金剛手尊。",
    "T18n0883_001:0447c12": "復次宣說心成就法。行人依法隨處隨時。意",
    "T18n0883_001:0447c13": "中密作相應持誦。滿四月已即得隨意最上",
    "T18n0883_001:0447c14": "成就。現生一切所作皆成。",
    "T18n0883_001:0447c15": "復次宣說金剛手菩薩摩訶薩成就法。行人",
    "T18n0883_001:0447c16": "依法於本尊像前。左手作金剛拳。右手執金",
    "T18n0883_001:0447c17": "剛杵。依法持誦百千數已。即得金剛杵成就。",
    "T18n0883_001:0447c18": "執是杵已隨欲往來。及諸所樂自在無礙。亦",
    "T18n0883_001:0447c19": "得金剛手菩薩摩訶薩。及諸如來或隱或顯。",
    "T18n0883_001:0447c20": "現成就事隨其所欲。令彼行人變化受用。及",
    "T18n0883_001:0447c21": "餘所作悉使圓滿。亦於現生得成金剛手菩",
    "T18n0883_001:0447c22": "薩摩訶薩。",
    "T18n0883_001:0447c23": "復次通說三業成就法。行人應當依本法儀。",
    "T18n0883_001:0447c24": "隨處隨時安置尊像。於其像前當結大印。諦",
    "T18n0883_001:0447c25": "想本尊持誦一年。期限滿已得成金剛手菩",
    "T18n0883_001:0447c26": "薩摩訶薩復次廣說諸成就法。行人應當依",
    "T18n0883_001:0447c27": "金剛手菩薩摩訶薩法相應持誦。復得一切",
    "T18n0883_001:0447c28": "勝解法。一切事成就。得見金剛手菩薩摩訶",
    "T18n0883_001:0447c29": "薩身。又聞其言。日日當與一切成就。當知此",
    "T18n0883_001:0448a01": "金剛薩埵祕密法門。設有未能成就如上法",
    "T18n0883_001:0448a02": "者。若但入此曼拏羅時。亦能善作一切擁護。",
    "T18n0883_001:0448a03": "息災安樂增長壽命。色相少盛有力精進。勇",
    "T18n0883_001:0448a04": "悍吉祥增益善法。所有一切諸瘧毒等。病苦",
    "T18n0883_001:0448a05": "憂惱惡夢惡相。拏枳儞等之所執持。法障業",
    "T18n0883_001:0448a06": "障煩惱障等一切障礙。夭死諸怖一切惡法。",
    "T18n0883_001:0448a07": "及餘苦等皆能息滅。又復能作阿吠舍等事。",
    "T18n0883_001:0448a08": "或令動搖或作歌舞。或說未來事或現身相。",
    "T18n0883_001:0448a09": "或出其聲或作調伏破壞。或作隱覆禁制或",
    "T18n0883_001:0448a10": "印法攝持。或令癡亂或縛或解或一切所欲",
    "T18n0883_001:0448a11": "皆能召集。乃至一切世間普遍鉤召。悉令阿",
    "T18n0883_001:0448a12": "吠舍而作敬愛。如上等事皆得自在。能作一",
    "T18n0883_001:0448a13": "切事業。得一切金剛三業成就。出現一切幻",
    "T18n0883_001:0448a14": "化等法。及能轉易時分破壞。舍宇所有緊迦",
    "T18n0883_001:0448a15": "囉藥叉必舍左等。彼諸眷屬悉作成就復禁",
    "T18n0883_001:0448a16": "止一切風雨電電。復能請降依時甘雨。亦能",
    "T18n0883_001:0448a17": "拔除損折樹林華菓。亦能非時生諸華菓。以",
    "T18n0883_001:0448a18": "要言之一切隱顯升沈。及饒益等事皆得如",
    "T18n0883_001:0448a19": "意。乃至一切最上成就之法亦悉圓滿。是故",
    "T18n0883_001:0448a20": "當知此金剛薩埵祕密心明及曼拏羅。能如",
    "T18n0883_001:0448a21": "上百種事業。",
    "T18n0883_001:0448a22": "如上所說皆是金剛薩埵祕密法門。",
    "T18n0883_001:0448a23": "爾時世尊大毘盧遮那如來等一切如來。歡",
    "T18n0883_001:0448a24": "喜大笑。同共宣說一切如來現證覺智金剛",
    "T18n0883_001:0448a25": "大明曰。",
    "T18n0883_001:0448a26": "唵(引)薩哩嚩(二合)怛他(引)誐多摩(引)帝(引)摩賀(引)",
    "T18n0883_001:0448a27": "蘇珂嚩日囉(二合)馱(引)哩尼(二)薩哩嚩(二合)三摩",
    "T18n0883_001:0448a28": "多(引)鉢囉(二合)昌(引)達儞(三)薩哩嚩(二合)耨珂剎",
    "T18n0883_001:0448a29": "煬葛哩(四)薩哩嚩(二合)蘇珂鉢囉(二合)那(引)曳",
    "T18n0883_001:0448b01": "計(引)(五)薩哩縛(二合引)哩他(二合)娑(引)達儞莎(引)賀",
    "T18n0883_001:0448b02": "(引)(六)",
    "T18n0883_001:0448b03": "說是大明已。時諸如來告金剛手菩薩摩訶",
    "T18n0883_001:0448b04": "薩言。金剛手汝當受持我此大明。為諸眾生",
    "T18n0883_001:0448b05": "作大利益。我今宣說曼拏羅法。行人應當依",
    "T18n0883_001:0448b06": "本法儀。粉畫外曼拏羅作四方相。於其中間",
    "T18n0883_001:0448b07": "作八輻輪。而於輪臍安毘盧遮那如來。於輪",
    "T18n0883_001:0448b08": "輻八位畫八如來。依法安布曼拏羅已。時金",
    "T18n0883_001:0448b09": "剛阿闍梨結一切如來拳印。被所應著衣入",
    "T18n0883_001:0448b10": "曼拏羅。全身委地頂禮賢聖。先誦請召大",
    "T18n0883_001:0448b11": "明曰。",
    "T18n0883_001:0448b12": "唵(引)薩哩嚩(二合)怛他(引)誐多嚩日囕(二合)酤",
    "T18n0883_001:0448b13": "尸(一句)摩賀(引)[曰/月][亭*夜](引)迦哩沙(二合)尼(二)薩哩嚩",
    "T18n0883_001:0448b14": "(二合)達哩摩(二合)鉢囉(二合)吠(引)舍儞(三)薩哩嚩",
    "T18n0883_001:0448b15": "(二合)三摩(引)提滿馱儞(四)薩哩嚩(二合)布(引)惹(引)",
    "T18n0883_001:0448b16": "尾提尾娑多(二合)囉迦(引)哩計(引)嚩馱莎(引)",
    "T18n0883_001:0448b17": "賀(引)(六)",
    "T18n0883_001:0448b18": "誦是大明已。一切如來及諸賢聖皆悉雲集",
    "T18n0883_001:0448b19": "現歡喜等諸祥瑞相。然後阿闍梨令弟子。如",
    "T18n0883_001:0448b20": "前著衣淨帛覆面。作金剛合掌持以妙華。引",
    "T18n0883_001:0448b21": "入曼拏羅。入已當授此三昧頌曰。",
    "T18n0883_001:0448b22": "　當知佛法僧三寶　　最上最勝所歸依",
    "T18n0883_001:0448b23": "　乃至盡壽常供養　　不應供養餘天等",
    "T18n0883_001:0448b24": "復授此大明曰。",
    "T18n0883_001:0448b25": "唵(引)訶那嚩日囉(二合一句)那囉迦舍(引)薩葛呼(引)(二)",
    "T18n0883_001:0448b26": "授是大明已。乃為除去面帛。即令弟子全身",
    "T18n0883_001:0448b27": "委地頂禮賢聖。次當授與大金剛杵。後以如",
    "T18n0883_001:0448b28": "來五瓶灌頂。及授本部大明并教示印法。然",
    "T18n0883_001:0448b29": "後隨力供養出曼拏羅。",
    "T18n0883_001:0448c01": "此名大總持曼拏羅。",
    "T18n0883_001:0448c02": "復次宣說彼成就法。行人應當依本法儀。於",
    "T18n0883_001:0448c03": "如來像前加趺而坐。結一切如來拳印。不勒",
    "T18n0883_001:0448c04": "限數持誦一年。日唯一食餘不應作。如本法",
    "T18n0883_001:0448c05": "說勿生退倦。後一年滿已即得成佛。為一切",
    "T18n0883_001:0448c06": "三界主。自在常住壽命無量。而善調伏諸眾",
    "T18n0883_001:0448c07": "生界。如上所說成就之法。行人設有未成就",
    "T18n0883_001:0448c08": "者。但當於此大明諦心持誦。亦能成辦一切",
    "T18n0883_001:0448c09": "事業。所謂先得五分功德。乃至轉法輪度眾",
    "T18n0883_001:0448c10": "生等諸方事。後當不久亦得成佛。",
    "T18n0883_001:0448c11": "此名一切如來大總持儀軌。",
    "T18n0883_001:0448c12": "金剛破惡大儀軌會。",
    "T18n0883_001:0448c13": "爾時金剛手菩薩摩訶薩。又復白諸如來言。",
    "T18n0883_001:0448c14": "願當受持我此大明儀軌大三昧邪金剛破",
    "T18n0883_001:0448c15": "惡祕密心明。所有一切惡者。及餘天等一切",
    "T18n0883_001:0448c16": "眾生。於諸如來教中生恚惡佷戾心者。皆能",
    "T18n0883_001:0448c17": "調伏悉使墮落。從菩提道場最初降伏。已後",
    "T18n0883_001:0448c18": "不復令諸惡得起。",
    "T18n0883_001:0448c19": "爾時一切如來默然而住。",
    "T18n0883_001:0448c20": "時金剛手菩薩摩訶薩。為欲圓滿諸勝願故。",
    "T18n0883_001:0448c21": "左手結金剛高舉印。右手戲擲金剛杵。熙怡",
    "T18n0883_001:0448c22": "微笑結加趺坐。說此祕密心明曰。",
    "T18n0883_001:0448c23": "唵(引)儞遜婆呼(引)婆誠鑁(一句)嚩日囉(二合)吽(引)",
    "T18n0883_001:0448c24": "發吒(半音二)",
    "T18n0883_001:0448c25": "說此心明時。一切世界皆悉震動。一切如來",
    "T18n0883_001:0448c26": "又復以諸佛大菩提智現證正等菩提。所有",
    "T18n0883_001:0448c27": "一切山巖崩倒破壞。一切惡者皆悉調伏。普",
    "T18n0883_001:0448c28": "遍鉤召悉入曼拏羅中。安住三昧而作敬愛。",
    "T18n0883_001:0448c29": "所有一切母鬼眾。部多眾惡曜眾。夜叉羅剎",
    "T18n0883_001:0449a01": "頻那夜迦等眾。乃至地獄趣類皆悉破壞摧",
    "T18n0883_001:0449a02": "毀叫呼迷亂。",
    "T18n0883_001:0449a03": "爾時金剛手菩薩摩訶薩。隨應降伏悉降伏",
    "T18n0883_001:0449a04": "已。以金剛眼普遍觀視。出現金剛降三世大",
    "T18n0883_001:0449a05": "忿怒尊。及諸忿怒眷屬。極猛惡相利牙咬唇。",
    "T18n0883_001:0449a06": "又復顰眉有大焰光周遍熾盛。執金剛鉤及",
    "T18n0883_001:0449a07": "朅樁誐劍索叉杖鈴及幡等。復以種種莊嚴",
    "T18n0883_001:0449a08": "之具而為嚴飾。如是出現已。於金剛手菩薩",
    "T18n0883_001:0449a09": "摩訶薩周匝而注。",
    "T18n0883_001:0449a10": "爾時金剛手菩薩摩訶薩。說此降三世大曼",
    "T18n0883_001:0449a11": "拏羅儀軌。先當與彼大曼拏羅法用相應。次",
    "T18n0883_001:0449a12": "當畫此外曼拏羅。作圓滿相內金剛曼拏羅",
    "T18n0883_001:0449a13": "作四方相。中安金剛手大執金剛尊。面現喜",
    "T18n0883_001:0449a14": "怒相利牙外出。左手結金剛高舉印或執青",
    "T18n0883_001:0449a15": "蓮華。右手戲擲金剛杵。前安金剛降三世大",
    "T18n0883_001:0449a16": "忿怒尊。右安金剛鉤召忿怒尊。後安金剛劍",
    "T18n0883_001:0449a17": "尊。左安金剛索尊。於其四隅畫金剛忿怒主",
    "T18n0883_001:0449a18": "尊。金剛迦羅尊金剛杖尊金剛摩嚕多尊。如",
    "T18n0883_001:0449a19": "是畫已。然後金剛阿闍梨著青色衣。結降三",
    "T18n0883_001:0449a20": "世印作忿怒相。入曼拏羅頂禮賢聖已。說此",
    "T18n0883_001:0449a21": "頌曰。",
    "T18n0883_001:0449a22": "　為諸眾生利益故　　為欲成就諸教故",
    "T18n0883_001:0449a23": "　廣為調伏惡眾故　　金剛薩埵加被我",
    "T18n0883_001:0449a24": "然後結金剛鉤印。其印以二手頭指。頭節微",
    "T18n0883_001:0449a25": "屈如鉤成印。誦此請召大明曰。",
    "T18n0883_001:0449a26": "唵囉儞遜婆嚩日囉(二合引)葛哩沙(二合)野(一",
    "T18n0883_001:0449a27": "句)鉢囉(二合)吠(引)舍野(二)滿馱野(三)嚩尸(引)[酪ㄆ+土]",
    "T18n0883_001:0449a28": "嚕(四)摩賀(引)嚩日囉(二合)馱囉摩(引)那野吽(引)(五)",
    "T18n0883_001:0449a29": "薩哩嚩(二合)嚩日囉(二合)酤羅(引)那(引)葛哩沙(二",
    "T18n0883_001:0449b01": "合)野吽(引)(六)薩哩嚩(二合)母捺囉(二合引)誐拏(引)鉢",
    "T18n0883_001:0449b02": "囉(二合)吠(引)舍野吽(引)(七)薩哩嚩(二合)三摩煬(引)",
    "T18n0883_001:0449b03": "未特嚩(二合引)那野吽(引)(八)薩哩嚩(二合)葛哩摩",
    "T18n0883_001:0449b04": "(二合)悉提孕(二合)阿謨(引)伽(引)鉢囉(二合)底賀當",
    "T18n0883_001:0449b05": "娑(引)馱野吽(引)吽(引)(九)[口*弱][口*弱][口*弱][口*弱](十)",
    "T18n0883_001:0449b06": "如是大明若誦二十一遍。所有一切執金剛",
    "T18n0883_001:0449b07": "明妃。悉入金剛薩埵一切如來金剛部中。時",
    "T18n0883_001:0449b08": "金剛阿闍梨作忿怒相。普令一切悉得阿吠",
    "T18n0883_001:0449b09": "舍。所有一切障及一切罪悉得銷滅。阿闍梨",
    "T18n0883_001:0449b10": "然後復作忿怒相。結金剛打擲印獻諸供養",
    "T18n0883_001:0449b11": "已。後令弟子亦著青衣。青帛覆面亦作忿怒",
    "T18n0883_001:0449b12": "相。先結金剛打擲印次當執華。引入曼拏羅",
    "T18n0883_001:0449b13": "已授此三昧頌曰。",
    "T18n0883_001:0449b14": "　普為眾生作利益　　調伏一切極惡者",
    "T18n0883_001:0449b15": "　日日當於清旦時　　一遍輪擲金剛杵",
    "T18n0883_001:0449b16": "復授此大明曰。",
    "T18n0883_001:0449b17": "唵(引)儞遜婆嚩日囉(二合)吽發吒(半音)",
    "T18n0883_001:0449b18": "授是大明已。然後弟子拋華。華所墮處即是",
    "T18n0883_001:0449b19": "本尊。後與除去面帛。弟子應當頂禮賢聖已",
    "T18n0883_001:0449b20": "擲金剛杵。次當授與金剛灌頂及與心明教",
    "T18n0883_001:0449b21": "示印法。如其所樂作供養。已出曼拏羅。",
    "T18n0883_001:0449b22": "此名金剛降三世曼拏羅。",
    "T18n0883_001:0449b23": "復次宣說成就之法。行人應當依本法儀造",
    "T18n0883_001:0449b24": "於幀像。中畫金剛降三世忿怒明王。右邊當",
    "T18n0883_001:0449b25": "畫四忿怒王。左邊亦畫四忿怒王。如是畫已",
    "T18n0883_001:0449b26": "依法安置。行人於彼像前。擲金剛杵結加趺",
    "T18n0883_001:0449b27": "坐。作忿怒相及作忿怒視。持誦百千遍限數",
    "T18n0883_001:0449b28": "滿已。能令己身得如大金剛忿怒王。所有色",
    "T18n0883_001:0449b29": "相壽命。威力精進皆悉同等。亦復具足神通",
    "T18n0883_001:0449c01": "事業大成就法。利益眾生無有窮盡。如上所",
    "T18n0883_001:0449c02": "說設未成就者。但能入此曼拏羅中。持誦如",
    "T18n0883_001:0449c03": "上大明一遍。能作百種事業。所謂情與非情",
    "T18n0883_001:0449c04": "一切惡中悉能禁制。破壞驚怖摧毀隱覆癡",
    "T18n0883_001:0449c05": "迷。禁縛離散斷截失亂。又復能令諸惡有情。",
    "T18n0883_001:0449c06": "或發語言或禁語言。或逼逐發遣。或為僕使。",
    "T18n0883_001:0449c07": "或障其觀視。或瘧疾所持。或陷沒於地。或墮",
    "T18n0883_001:0449c08": "那洛迦中。或轉傍生趣中。乃至世間布嚕沙",
    "T18n0883_001:0449c09": "悉帝哩亦能禁止。諸和合事令不和合。後復",
    "T18n0883_001:0449c10": "發起違損等事。復以餘緣令現戲笑等相。亦",
    "T18n0883_001:0449c11": "能使病亦能止病。乃至一切惡者悉令殞滅。",
    "T18n0883_001:0449c12": "復能鉤召一切。悉令阿吠舍而作敬愛。所應",
    "T18n0883_001:0449c13": "降伏者。或令動搖旋舞歌詠戲笑。及令廣說",
    "T18n0883_001:0449c14": "未來等事。如是一切惡者悉使敬愛降伏。一",
    "T18n0883_001:0449c15": "切事業悉令成辦。一切天龍夜叉羅剎頻那",
    "T18n0883_001:0449c16": "夜迦部多母鬼等悉令銷滅。所有一切地水",
    "T18n0883_001:0449c17": "火風空界。皆以三昧教勅所攝。悉能成辦世",
    "T18n0883_001:0449c18": "門一切所造等事。能令大梵天王那羅延天。",
    "T18n0883_001:0449c19": "大自在天毘沙門天王等。悉得離諸貪染設",
    "T18n0883_001:0449c20": "使一切如來有貪染心亦得清淨。一切菩薩",
    "T18n0883_001:0449c21": "亦復如是。乃至我大忿怒王而亦降伏。",
    "T18n0883_001:0449c22": "佛說祕密三昧大教王卷第一"
}