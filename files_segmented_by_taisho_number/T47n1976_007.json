{
    "T47n1976_007:0406b09": "西方合論卷之七",
    "T47n1976_007:0406b11": "第七往生門",
    "T47n1976_007:0406b12": "夫究竟涅槃，唯除如來。二乘破有執空，假",
    "T47n1976_007:0406b13": "名寂滅；菩薩發真無漏，分破無明。何況劣",
    "T47n1976_007:0406b14": "根淺解，大海一滴，輒逞狂慧，斷無後有，以",
    "T47n1976_007:0406b15": "恣情為遊戲，以修行為纏縛，自殺殺他，何",
    "T47n1976_007:0406b16": "異酖毒。如佛在時有一比丘得四禪，生增",
    "T47n1976_007:0406b17": "上慢，謂得阿羅漢，不復求進。命欲盡時，見",
    "T47n1976_007:0406b18": "有四禪中陰相來，便生邪見謂無涅槃，佛",
    "T47n1976_007:0406b19": "為欺我！惡邪生故失四禪中陰，便見阿鼻",
    "T47n1976_007:0406b20": "泥犁中陰相，命終即生阿鼻地獄。此等猶是",
    "T47n1976_007:0406b21": "坐禪持戒，一念妄證，遂沈黑獄。而今禪人",
    "T47n1976_007:0406b22": "得少為足，蕩心逸軌，其惡報又不知當如何",
    "T47n1976_007:0406b23": "也。古人云：「不生淨土，何土可生？三祇途遠，",
    "T47n1976_007:0406b24": "入餘門者，多有退墮。」是以古今聖流，皆主張",
    "T47n1976_007:0406b25": "此一門。今略示六種，以定指南：",
    "T47n1976_007:0406b26": "一、菩薩生人中者。",
    "T47n1976_007:0406b27": "二、菩薩生兜率天者。",
    "T47n1976_007:0406b28": "三、菩薩生長壽天者。",
    "T47n1976_007:0406b29": "四、菩薩生界外者。",
    "T47n1976_007:0406c01": "五、菩薩初發心時生如來家者。",
    "T47n1976_007:0406c02": "六、菩薩三祇行滿生十方世界利益一切",
    "T47n1976_007:0406c03": "眾生者。",
    "T47n1976_007:0406c04": "一、菩薩生人中者，如《般若經》云：「有菩薩人中",
    "T47n1976_007:0406c05": "命終，還生人中者，除阿毘跋致，是菩薩根",
    "T47n1976_007:0406c06": "鈍，不能疾與般若波羅蜜相應，諸陀羅尼門、",
    "T47n1976_007:0406c07": "三昧門，不能疾現在前。」夫人中火宅，百苦",
    "T47n1976_007:0406c08": "相纏，唯大菩薩處之則無染累，如鵝入水",
    "T47n1976_007:0406c09": "水不令濕。若諸小菩薩，非深種善根，尺進",
    "T47n1976_007:0406c10": "丈退，何由得諸三昧？如舍利弗千六十劫行",
    "T47n1976_007:0406c11": "菩薩道，欲渡布施河時，有乞人來乞其眼，舍",
    "T47n1976_007:0406c12": "利弗出一眼與之，乞者得眼，于舍利弗前嚊",
    "T47n1976_007:0406c13": "之，唾而棄地，又以脚蹹。舍利弗思惟言：「如此",
    "T47n1976_007:0406c14": "弊人等，難可度也，不如自調早脫生死。」思",
    "T47n1976_007:0406c15": "惟是已，于菩薩道退迴小乘。又如飛行仙人，",
    "T47n1976_007:0406c16": "以王夫人手觸，神通頓失。迦文往因，以歡",
    "T47n1976_007:0406c17": "喜丸媚藥，[目*匿]就婬女。賢聖猶爾，何況初心。",
    "T47n1976_007:0406c18": "豈若一念阿彌，三昧疾現；寄質蓮邦，永離",
    "T47n1976_007:0406c19": "貪欲者哉！論曰：「菩薩以不見現在佛故心鈍。」",
    "T47n1976_007:0406c20": "即知菩薩常當近佛，以近佛根利，疾得般若",
    "T47n1976_007:0406c21": "故。",
    "T47n1976_007:0406c22": "二、菩薩生兜率天者，為一生補處菩薩，皆生",
    "T47n1976_007:0406c23": "兜率；菩薩欲隨下生者，亦生彼處。《十疑論》",
    "T47n1976_007:0406c24": "曰：「兜率天宮是欲界，退位者多，又有女人，",
    "T47n1976_007:0406c25": "長諸天愛欲，天女微妙，諸天耽玩自不能捨；",
    "T47n1976_007:0406c26": "不如阿彌淨土，純一大乘清淨良伴，煩惱惡",
    "T47n1976_007:0406c27": "業，畢竟不起，遂致無生之位。如師子覺菩",
    "T47n1976_007:0406c28": "薩生彼，為受天樂，從去已來，總不見彌勒。",
    "T47n1976_007:0406c29": "諸小菩薩尚著五欲，何況凡夫。」又《彌勒上生",
    "T47n1976_007:0407a01": "經》得入正定，方始得生，更無方便接引之",
    "T47n1976_007:0407a02": "義。是則兜率內院，尚不求生，何況欲界諸",
    "T47n1976_007:0407a03": "天妙欲之藪，豈有需飲而入焦石之鄉，避溺",
    "T47n1976_007:0407a04": "而沈大海之底者哉。",
    "T47n1976_007:0407a05": "三、菩薩生長壽等天者，《智度論》曰：「菩薩無方",
    "T47n1976_007:0407a06": "便入初禪，乃至行六波羅蜜，無方便者入初",
    "T47n1976_007:0407a07": "禪時不念眾生，住時起時不念眾生，但著",
    "T47n1976_007:0407a08": "禪味，不能與初禪和合行般若波羅蜜，是菩",
    "T47n1976_007:0407a09": "薩慈悲心薄故，功德薄少，為初禪果報所牽，",
    "T47n1976_007:0407a10": "生長壽天。」長壽天者，非有想非無想處，壽",
    "T47n1976_007:0407a11": "八萬大劫。或有人言，一切無色定通名長壽",
    "T47n1976_007:0407a12": "天，以無形不可化故，不任得道，常是凡夫處",
    "T47n1976_007:0407a13": "故。或說無想天名為長壽，亦不任得道故。",
    "T47n1976_007:0407a14": "或說從初禪至第四禪，除淨居天，皆名長壽，",
    "T47n1976_007:0407a15": "以著味邪見，善心難生故。如經中說：「佛問比",
    "T47n1976_007:0407a16": "丘：『甲頭土多，地上土多？』諸比丘言：『地上甚",
    "T47n1976_007:0407a17": "多，不可為喻。』佛言：『天上命終還生人中者",
    "T47n1976_007:0407a18": "如甲頭土，墮地獄者如地土。』」何以故？以本",
    "T47n1976_007:0407a19": "發阿耨多羅三藐三菩提心，或於禪中集諸",
    "T47n1976_007:0407a20": "福德，方得還生人中，聞佛法故。若是最初",
    "T47n1976_007:0407a21": "發心求生淨土，即常得聞法，直至不退，豈",
    "T47n1976_007:0407a22": "有如是等過。",
    "T47n1976_007:0407a23": "四、菩薩生三界外者，有二種：一、二乘三種菩",
    "T47n1976_007:0407a24": "薩，折伏現行煩惱，捨分段而生界外，悲智狹",
    "T47n1976_007:0407a25": "劣，于嚴土利他，不生喜樂，為如來所呵。若",
    "T47n1976_007:0407a26": "不迴心行六度等行，畢竟不入大乘智海。二、",
    "T47n1976_007:0407a27": "法身菩薩，如《般若經》：「佛告舍利弗：『有菩薩",
    "T47n1976_007:0407a28": "摩訶薩，得六神通，不生欲界、色界、無色界，從",
    "T47n1976_007:0407a29": "一佛國至一佛國，供養恭敬，尊重讚歎諸",
    "T47n1976_007:0407b01": "佛。舍利弗！有菩薩摩訶薩，遊戲神通，從一",
    "T47n1976_007:0407b02": "佛國至一佛國，所至到處，無有聲聞、辟支，",
    "T47n1976_007:0407b03": "乃至無二乘之名。舍利弗！有菩薩摩訶薩，所",
    "T47n1976_007:0407b04": "至到處，其壽無量。』」釋曰：「菩薩有二種：一者生",
    "T47n1976_007:0407b05": "身菩薩；二者法身菩薩。法身菩薩，斷結使得",
    "T47n1976_007:0407b06": "六神通；生身菩薩，不斷結使，或離欲得五神",
    "T47n1976_007:0407b07": "通。得六神通者，不生三界，所至世界皆一乘",
    "T47n1976_007:0407b08": "清淨，壽無量阿僧祇劫，菩薩生彼，為樂集諸",
    "T47n1976_007:0407b09": "佛功德故。」當知，菩薩具六神通，方得生彼，",
    "T47n1976_007:0407b10": "甚為希有。凡夫往生者，以佛力故，又則念力",
    "T47n1976_007:0407b11": "不可思議，以念念中具六神通故。",
    "T47n1976_007:0407b12": "五、菩薩初發心時生如來家者，為上上根人，",
    "T47n1976_007:0407b13": "頓示本智，初心創發，十住位上，即與佛同。如",
    "T47n1976_007:0407b14": "《華嚴經》有一髏菩薩，經百千億那由他劫行",
    "T47n1976_007:0407b15": "六波羅蜜，不生佛家，猶是假名菩薩。以雖",
    "T47n1976_007:0407b16": "見佛性，未彰智業。長者《決疑論》云：「初發心",
    "T47n1976_007:0407b17": "住明，以從禪定，顯得根本空智慧門，無明始",
    "T47n1976_007:0407b18": "謝，智慧始明，初生如來智慧之家，名住佛",
    "T47n1976_007:0407b19": "所住故，得憶念一切諸佛境界智慧光明普",
    "T47n1976_007:0407b20": "門法門。以此見道，無古今中邊等見，經歷",
    "T47n1976_007:0407b21": "五位，鍊磨習氣，增長慈悲，名為修道。故言",
    "T47n1976_007:0407b22": "初發心時便成正覺，方可修道。如善財南行，",
    "T47n1976_007:0407b23": "求諸勝友，皆云：『我已先發阿耨多羅三藐三",
    "T47n1976_007:0407b24": "菩提心。』云何學菩薩行修菩薩道，不云增",
    "T47n1976_007:0407b25": "長佛道？為根本智以定顯得，無作無修，但學",
    "T47n1976_007:0407b26": "菩薩行，根本智自明自顯，若不得正覺之體，",
    "T47n1976_007:0407b27": "諸行並是無常，皆是人天有生死業報也。」又",
    "T47n1976_007:0407b28": "云：「經此現生一生發心相應時，得以正智",
    "T47n1976_007:0407b29": "于分段身觀行心成，兼修善業，來生入變易",
    "T47n1976_007:0407c01": "身。以今生分段之身，是過去作業；今身以智",
    "T47n1976_007:0407c02": "修觀行業，來生得神通變化生也。」如十善業，",
    "T47n1976_007:0407c03": "尚生天上得業報神通；如龍大力鬼，尚以",
    "T47n1976_007:0407c04": "無明惡業猶有神通，何況道眼開敷，慈善",
    "T47n1976_007:0407c05": "根力，使智神用一生作意，而于來世不獲",
    "T47n1976_007:0407c06": "大用神通者也。《宗鏡錄》曰：「初心成佛者，非謂",
    "T47n1976_007:0407c07": "不具諸功德。如經說普莊嚴童子，一生得聞",
    "T47n1976_007:0407c08": "善熏習，二生成其解行，三生得入果海。同",
    "T47n1976_007:0407c09": "一緣起，而此三生只在一念。猶如遠行，到",
    "T47n1976_007:0407c10": "在初步。然此初步之到，非謂無於後步，明",
    "T47n1976_007:0407c11": "此童子得入果海，非不久植善根。問：『既久修",
    "T47n1976_007:0407c12": "始得，云何言一念得耶？』答：『言久修善根者，即",
    "T47n1976_007:0407c13": "在三乘教攝，從三乘入一乘，即是一念始修",
    "T47n1976_007:0407c14": "足。故經云：「初發心時，便成正覺。」譬眾川入",
    "T47n1976_007:0407c15": "海，纔入一滴，即稱周大海，無始無終。若餘百",
    "T47n1976_007:0407c16": "川水之極深，不及入大海之一滴；即同三乘",
    "T47n1976_007:0407c17": "中修多劫，不及一乘之一念。又此時劫不定，",
    "T47n1976_007:0407c18": "或一念即無量劫，如十玄門時處無礙。又大",
    "T47n1976_007:0407c19": "乘明一念成佛有二：一者會緣以入實性，無",
    "T47n1976_007:0407c20": "多少故，明一念成佛。二者行行纔滿，取最後",
    "T47n1976_007:0407c21": "念，名為一念成佛，如人遠行以後步為到。若",
    "T47n1976_007:0407c22": "一乘明一念成佛者，如大乘取後一念成佛，",
    "T47n1976_007:0407c23": "即入一乘，以後即初，初念即是成。何故？以",
    "T47n1976_007:0407c24": "因果相即，同時相應故。然一念成者，即與",
    "T47n1976_007:0407c25": "佛同位，未具究竟，故復有淺深之殊。如人",
    "T47n1976_007:0407c26": "始出門，及以久遊行他土，雖同在空中，而",
    "T47n1976_007:0407c27": "遠近有別。是故十信十住等五位，各各言成",
    "T47n1976_007:0407c28": "佛，而復辨其淺深，此中須善思之。』」若二大",
    "T47n1976_007:0407c29": "士言，即知禪門悟達之士，不得廢一切行，",
    "T47n1976_007:0408a01": "銷磨無始結習也。夫居此濁惡，進一退萬，若",
    "T47n1976_007:0408a02": "不近佛，垢膩交集，行何由成？如善財初發心",
    "T47n1976_007:0408a03": "悟道時，德雲比丘教以憶念一切諸佛法門；",
    "T47n1976_007:0408a04": "及入彌勒閣後，普賢菩薩為發十大願王，導",
    "T47n1976_007:0408a05": "生極樂，此是一切如來入道榜樣。《華嚴》所",
    "T47n1976_007:0408a06": "說一真法界門，不同餘教有權有實，是經",
    "T47n1976_007:0408a07": "不信，即真闡提。雖使釋迦讚歎，普賢勸進，",
    "T47n1976_007:0408a08": "彌勒作證，亦末如之何也已矣！",
    "T47n1976_007:0408a09": "六、菩薩三祇行滿，生十方世界利益一切眾",
    "T47n1976_007:0408a10": "生者，菩薩功德成滿，自然有不思議業，能",
    "T47n1976_007:0408a11": "現十方利益眾生。《起信論》曰：「證發心菩薩于",
    "T47n1976_007:0408a12": "一念頃，能至十方無餘世界供養諸佛，請",
    "T47n1976_007:0408a13": "轉法輪，唯為開導利益眾生，不依文字。或",
    "T47n1976_007:0408a14": "示超地，速成正覺，為怯弱眾生故；或說我于",
    "T47n1976_007:0408a15": "無量阿僧祇，當成佛道，為怠慢眾生故。而",
    "T47n1976_007:0408a16": "實菩薩種性根等，發心則等，所證亦等，無",
    "T47n1976_007:0408a17": "有超過之法，以一切菩薩，皆經三阿僧祇劫",
    "T47n1976_007:0408a18": "故。」如《智度論》言：「釋迦世尊，從過去釋迦文",
    "T47n1976_007:0408a19": "佛至尸棄佛，為初阿僧祇；從尸棄佛至然燈",
    "T47n1976_007:0408a20": "佛授記時，為二阿僧祇；從然燈佛至毘婆",
    "T47n1976_007:0408a21": "尸佛，為三阿僧祇。」《婆沙論》敘三阿僧祇劫修",
    "T47n1976_007:0408a22": "六度行，百劫種相好因，然後獲五分法身。唯",
    "T47n1976_007:0408a23": "識謂地前歷一僧祇，初地滿二僧祇，八地",
    "T47n1976_007:0408a24": "至等覺，是三僧祇，然後獲究竟法身。難曰：",
    "T47n1976_007:0408a25": "「長者《合論》皆云：不離一念歷阿僧祇。何得",
    "T47n1976_007:0408a26": "執定永劫，乖第一義。」答曰：「長者但言三祇本",
    "T47n1976_007:0408a27": "空，時體不可得，非是無時。如人眼耳鼻舌身",
    "T47n1976_007:0408a28": "現在，說六根本無，不是廢却六根言無也。譬",
    "T47n1976_007:0408a29": "如小兒見水中月，心生愛著欲取而不可得；",
    "T47n1976_007:0408b01": "智者教言是可眼見，不可手捉。但破可取，不",
    "T47n1976_007:0408b02": "破可見，諸佛菩薩三世行業亦然，雖一切不",
    "T47n1976_007:0408b03": "可得，而非是無行。且如龍樹、馬鳴二大菩薩，",
    "T47n1976_007:0408b04": "皆是禪門傳衣之祖，豈肯自誑誑他，誤賺後",
    "T47n1976_007:0408b05": "來。當知生死事大，非是一知半行，所能唾",
    "T47n1976_007:0408b06": "出。《智度論》曰：『有菩薩利根心堅，未發心前久",
    "T47n1976_007:0408b07": "來集諸無量福德智慧，是人遇佛聞是大乘",
    "T47n1976_007:0408b08": "法，發阿耨多羅三藐三菩提心，即時行六波",
    "T47n1976_007:0408b09": "羅蜜，入菩薩位，得阿鞞跋致地。所以者何？",
    "T47n1976_007:0408b10": "先集無量福德，利根心堅，從佛聞法故。譬如",
    "T47n1976_007:0408b11": "遠行，或有乘羊而去，或有乘馬而去，或有神",
    "T47n1976_007:0408b12": "通去者。乘羊者久久乃到，乘馬者差速，乘",
    "T47n1976_007:0408b13": "神通者發意頃便到。如是不得言發意聞，云",
    "T47n1976_007:0408b14": "何得到神通相爾？不應生疑。菩薩亦如是，",
    "T47n1976_007:0408b15": "發阿耨多羅三藐三菩提時，即入菩薩位。有",
    "T47n1976_007:0408b16": "菩薩初發意，初雖心好，後雜諸惡，時時生",
    "T47n1976_007:0408b17": "念我求佛道，以諸功德迴向阿耨多羅三藐",
    "T47n1976_007:0408b18": "三菩提，是人久久無量阿僧祇劫，或至或不",
    "T47n1976_007:0408b19": "至，先世福德因緣薄，而復鈍根心不堅固，",
    "T47n1976_007:0408b20": "如乘羊者。有人前世少有福德利根，發心漸",
    "T47n1976_007:0408b21": "漸行六波羅蜜，若三若十，若百阿僧祇劫，得",
    "T47n1976_007:0408b22": "阿耨多羅三藐三菩提，如乘馬者必有所到。",
    "T47n1976_007:0408b23": "第三乘神通者，如上說。』是知：漸修頓證各各",
    "T47n1976_007:0408b24": "不同，菩薩欲取佛位，無驟至者。故先德云：",
    "T47n1976_007:0408b25": "『雖齊佛覺，未逮極果非為究竟。』」是故悟達之",
    "T47n1976_007:0408b26": "士，決當求生淨土，如法修行免致退墮；俟忍",
    "T47n1976_007:0408b27": "力堅固，入世利生，方為究竟佛果故。",
    "T47n1976_007:0408b28": "西方合論卷之七(終)"
}