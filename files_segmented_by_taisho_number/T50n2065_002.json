{
    "T50n2065_002:1020a11": "海東高僧傳卷第二",
    "T50n2065_002:1020a13": "京北五冠山靈通寺住持教學",
    "T50n2065_002:1020a14": "賜紫沙門臣覺訓奉　宣撰",
    "T50n2065_002:1020a15": "流通一之二",
    "T50n2065_002:1020a16": "覺德明觀智明曇育圓光",
    "T50n2065_002:1020a17": "安含胡僧曇和　漢僧安和阿離耶跋摩",
    "T50n2065_002:1020a18": "慧業慧輪玄恪玄照名二人",
    "T50n2065_002:1020a19": "玄遊僧哲玄大梵",
    "T50n2065_002:1020a20": "釋覺德新羅人。聰明廣博。凡聖莫測也。新羅",
    "T50n2065_002:1020a21": "既奉行佛教。人爭歸信。師以達智知世之可",
    "T50n2065_002:1020a22": "化。謂曰遷喬必出谷。學道務求師。若安々而",
    "T50n2065_002:1020a23": "居。遲々而行。非釋子棄恩之本意。即附舶入",
    "T50n2065_002:1020a24": "梁。為求法之先鋒。但不知第何年耳。此新羅",
    "T50n2065_002:1020a25": "入學之始。遂歷事明師。備承口訅如除翳膜。",
    "T50n2065_002:1020a26": "如去耵聹。有始有終。無荒無怠。德高行峻。道",
    "T50n2065_002:1020a27": "望彌隆。以採寶者非但自用。當還故國普振",
    "T50n2065_002:1020a28": "群貧。乃於真興王十年。與梁使齎佛舍利。還",
    "T50n2065_002:1020a29": "至舊都。王遽命有司。即遣百官備禮儀出迎",
    "T50n2065_002:1020b01": "于興輪寺前路。此亦舍利之始也。昔僧會適",
    "T50n2065_002:1020b02": "吳求伸七日方值神驗。師當人主已信之際。",
    "T50n2065_002:1020b03": "隨上國重使。來儀本國。了無艱□。又以法水",
    "T50n2065_002:1020b04": "普潤海表。使惰夫立□皆懷欲往之志。其功",
    "T50n2065_002:1020b05": "利復何勝道哉。後二十六年。陳遣使劉思及",
    "T50n2065_002:1020b06": "入學僧明觀。送釋氏經論無慮二千七百餘",
    "T50n2065_002:1020b07": "卷。初則新羅法化初張。經像多闕。至是班々",
    "T50n2065_002:1020b08": "將大備焉。二師所終。皆未詳聞矣。",
    "T50n2065_002:1020b09": "釋智明．新羅人。神解超悟。行止合度。內蘊密",
    "T50n2065_002:1020b10": "行。讚揚他德挽回向己。捨直與人。顒々卬々。",
    "T50n2065_002:1020b11": "動有可觀。自竺教宣通於海東。權輿之際未",
    "T50n2065_002:1020b12": "曾大集。英俊間生。奮臂而作。或自悟以逞能。",
    "T50n2065_002:1020b13": "或遠求而命駕。新醫󱛘於舊醫。邪正始分。舊",
    "T50n2065_002:1020b14": "尹告於新尹。師資相授。於是西入中國。飽參",
    "T50n2065_002:1020b15": "而來。繼踵而起。師以命世之才。當真平王之",
    "T50n2065_002:1020b16": "七年秋七月。問津利往。入陳求法。雲遊海陸。",
    "T50n2065_002:1020b17": "梗轉西東。苟有道而有名。悉爰諮而爰詣。如",
    "T50n2065_002:1020b18": "木從繩。如金成器飄然一去。忽爾十霜。學既",
    "T50n2065_002:1020b19": "得髓。心切傳燈。以真平王二十四年九月。隨",
    "T50n2065_002:1020b20": "入朝使還國。王欽風景仰。推重戒律。褒為大",
    "T50n2065_002:1020b21": "德。以勸方來。師岳立嵩󱚧。量含滄溟。炤之以",
    "T50n2065_002:1020b22": "慧月。振之以德風。緇素之徒。是彛是訓。後加",
    "T50n2065_002:1020b23": "大大德。蔚居峻秩。不知所卒。初師入陳後五",
    "T50n2065_002:1020b24": "年。圓光法師入陳八年。曇育入隋七年。隨入",
    "T50n2065_002:1020b25": "朝使惠文俱還。師與智明。竝以高德顯名。當",
    "T50n2065_002:1020b26": "代之才之美。固不相上下者也。",
    "T50n2065_002:1020b27": "贊曰。季札觀樂於周室。仲尼問禮於老聃。",
    "T50n2065_002:1020b28": "非始學也。亦有宗矣。德等往還上國。訪道",
    "T50n2065_002:1020b29": "而返。斯亦異類而同歸者歟。",
    "T50n2065_002:1020c01": "釋圓光．俗姓薜氏。或云朴。新羅王京人。年十",
    "T50n2065_002:1020c02": "三落髮為僧續高僧傳云入唐剎削神器恢廓。惠解超",
    "T50n2065_002:1020c03": "倫。校涉玄儒。愛染篇章。逸想高邁。厭居情",
    "T50n2065_002:1020c04": "鬧。三十歸隱三岐山影不出洞。有一比丘。來",
    "T50n2065_002:1020c05": "止近地。作蘭若修道。師夜坐誦念。有神呼曰。",
    "T50n2065_002:1020c06": "善哉凡修行者雖眾。無出法師右者。今彼比",
    "T50n2065_002:1020c07": "丘徑修呪術。但惱汝淨念礙我行路。而無所",
    "T50n2065_002:1020c08": "得。每當經歷。幾發惡心。請師誘令移去。若不",
    "T50n2065_002:1020c09": "□住從。當有患矣。明旦師往告彼僧曰。可移",
    "T50n2065_002:1020c10": "居逃害。不然將有不利。對曰。至行魔之所妨。",
    "T50n2065_002:1020c11": "何憂妖鬼言乎。是夕其神來訊。彼答．師恐其",
    "T50n2065_002:1020c12": "怒也。謬曰未委耳。何敢不聽。神曰吾己俱知",
    "T50n2065_002:1020c13": "其情。且可默住而見之。至夜聲動如雷。黎明",
    "T50n2065_002:1020c14": "往視之。有山頹于蘭若壓焉。神來證曰。吾生",
    "T50n2065_002:1020c15": "幾千年。威變最壯。此何足怪。因諭曰。今師雖",
    "T50n2065_002:1020c16": "有自利。而闕利他。何不入中朝得法波及後",
    "T50n2065_002:1020c17": "徒。師曰．學道於中華固所願也。海陸逈阻。不",
    "T50n2065_002:1020c18": "能自達。於是神祥誘西遊之事。乃以真平王",
    "T50n2065_002:1020c19": "十二年春三月。遂入陳遊歷講肆。領牒微言。",
    "T50n2065_002:1020c20": "傳稟成實．涅槃．三藏數論。便投吳之虎丘。攝",
    "T50n2065_002:1020c21": "想青霄。因信士請。遂講成實。企仰請益。相接",
    "T50n2065_002:1020c22": "如鱗。會隋兵入楊都。主將望見塔火。將救之。",
    "T50n2065_002:1020c23": "秖見師被縛在塔前。若無告狀。異而釋之。開",
    "T50n2065_002:1020c24": "皇間攝論肇興。奉佩文言。宣譽京皐。勣業既",
    "T50n2065_002:1020c25": "精。道東須繼。本朝上啟。有勅放還。真平二十",
    "T50n2065_002:1020c26": "二年庚申。隨朝聘使奈麻諸父大舍橫川還",
    "T50n2065_002:1020c27": "國。俄見海中異人出拜請曰。願師為我剏寺",
    "T50n2065_002:1020c28": "常講真詮。令弟子得勝報也。師頷之。師往來",
    "T50n2065_002:1020c29": "累稔。老幼相忻。王亦面申虔敬。仰若能仁。遂",
    "T50n2065_002:1021a01": "到三岐山舊居。午夜彼神來問往返如何。謝",
    "T50n2065_002:1021a02": "曰。賴爾恩護凡百適願。神曰。吾固不離扶擁。",
    "T50n2065_002:1021a03": "且師與海龍結剏寺約。其龍今亦偕來。師問",
    "T50n2065_002:1021a04": "之曰。何處為可。神曰。于彼雲門小當有群鵲",
    "T50n2065_002:1021a05": "啄地。即其處也。詰朝師與神龍偕歸。果見其",
    "T50n2065_002:1021a06": "地。即崛地有石塔存焉。便剏伽藍。額曰雲門",
    "T50n2065_002:1021a07": "而住之。神又不捨冥衛。一日神報曰。吾大期",
    "T50n2065_002:1021a08": "不久。願受菩薩戒。為長往之資。師乃授訖。因",
    "T50n2065_002:1021a09": "結世世相度之誓。又謂曰神之形可得見乎。",
    "T50n2065_002:1021a10": "曰。師可遲明望東方。有大臂貫雲接天。神曰。",
    "T50n2065_002:1021a11": "師見予臂乎。雖有此神。未免無常。當於某日",
    "T50n2065_002:1021a12": "死於某地。請來訣別。師趁期往見。一禿黑狸",
    "T50n2065_002:1021a13": "吱吱而斃。即其神也。西海龍女常隨聽講。適",
    "T50n2065_002:1021a14": "有大旱。師曰汝幸雨境內。對曰。上帝不許。我",
    "T50n2065_002:1021a15": "若謾雨。必獲罪於天。無所禱也。師曰。吾力能",
    "T50n2065_002:1021a16": "免矣。俄而南山朝隮。崇朝而雨。時天雷震即",
    "T50n2065_002:1021a17": "欲罰之。龍告急。師匿龍於講床下講經。天使",
    "T50n2065_002:1021a18": "來告曰。予受上帝命師為逋逃者。主萃不得",
    "T50n2065_002:1021a19": "成命奈何。師指庭中梨木曰。彼變為此樹。汝",
    "T50n2065_002:1021a20": "當擊之。遂震梨而去。龍乃出謝禮。以其木代",
    "T50n2065_002:1021a21": "已受罰。引手撫之。其樹即蘇。真平王三十年。",
    "T50n2065_002:1021a22": "王患句高麗屢侵封疆。欲請隋兵以征敵國。",
    "T50n2065_002:1021a23": "命師修乞師表。師曰。求自存而滅他。非沙門",
    "T50n2065_002:1021a24": "之行也。然貧道在大王之土地。費大王之衣",
    "T50n2065_002:1021a25": "食。敢不唯命是從。乃述以聞。師性虛閑。情多",
    "T50n2065_002:1021a26": "汎愛。言常含笑。慍結不形。為牋表啟書。竝出",
    "T50n2065_002:1021a27": "自胸襟。舉國傾奉。委以治方。乘機敷化。垂",
    "T50n2065_002:1021a28": "範後代。三十五年皇龍寺設百座會。邀集福",
    "T50n2065_002:1021a29": "田講經。師為上首。常僑居加悉寺講演真詮。",
    "T50n2065_002:1021b01": "沙梁部．貴山。󰆠頂。詣門摳衣告曰。俗士顓",
    "T50n2065_002:1021b02": "蒙無所知識。願賜一言。為終身之誡。師曰有",
    "T50n2065_002:1021b03": "菩薩戒。其別有十。若等為人臣子。恐不能行。",
    "T50n2065_002:1021b04": "今有世俗五戒。一曰事君以忠。二曰奉親以",
    "T50n2065_002:1021b05": "孝。三曰交友以信。四曰臨戰不退。五曰殺生",
    "T50n2065_002:1021b06": "有擇。若等行之無忽。貴山曰。他則既受命矣。",
    "T50n2065_002:1021b07": "但不曉殺生有擇。師曰。春夏月及六齋日不",
    "T50n2065_002:1021b08": "殺。是擇時也。不殺使畜。謂牛馬鷄犬。不殺細",
    "T50n2065_002:1021b09": "物。謂肉不足一臠。是擇物也。過此雖□所",
    "T50n2065_002:1021b10": "□。但不求多殺。此可謂世俗之善戒。貴山等",
    "T50n2065_002:1021b11": "守而勿墮。後國王染患。醫治不□。請師說",
    "T50n2065_002:1021b12": "法。入宮安置。或講或說。王誠心信奉。初夜見",
    "T50n2065_002:1021b13": "師首領。金色如日輪。宮人共覩。王疾立効。法",
    "T50n2065_002:1021b14": "臘既高。乘輿入內。衣服藥石。竝是王手自營",
    "T50n2065_002:1021b15": "用希專福。襯施之資捨充營寺。惟餘衣鉢以",
    "T50n2065_002:1021b16": "此盛宣正法。誘掖道俗。將終之際。王親執",
    "T50n2065_002:1021b17": "慰。囑累遺法兼濟斯民。為說徵詳。建福",
    "T50n2065_002:1021b18": "五十八年。不豫經七日。遺誡清切。端坐終",
    "T50n2065_002:1021b19": "于所住。皇隆寺東北虛中音樂盈空。異香充",
    "T50n2065_002:1021b20": "院。合國悲慶。葬具羽儀同於王禮。春秋九十",
    "T50n2065_002:1021b21": "九。即貞觀四年也。後有兒胎死者。聞諺傳埋",
    "T50n2065_002:1021b22": "于有德人墓側。子孫不絕。乃私瘞之。即日震。",
    "T50n2065_002:1021b23": "胎屍擲于塋外。三岐山浮屠至今存焉。",
    "T50n2065_002:1021b24": "高弟圓安亦新羅人。機鋒頴銳。性希歷覽。仰",
    "T50n2065_002:1021b25": "慕幽永。遂北趣九都。東觀不耐。又遊西燕",
    "T50n2065_002:1021b26": "北魏。後展帝京。備通方俗。尋諸經論。跨轢大",
    "T50n2065_002:1021b27": "綱。洞清纖旨。高軌光塵。以道素有聞。特進肅",
    "T50n2065_002:1021b28": "瑀請住所造藍田津梁寺。供給四事。不知所",
    "T50n2065_002:1021b29": "終。",
    "T50n2065_002:1021c01": "贊曰。昔遠公不廢俗典。講論之際。引莊老",
    "T50n2065_002:1021c02": "連類。能使人悟解玄旨。若光師之論世俗",
    "T50n2065_002:1021c03": "戒。蓋學通內外。隨機設法之効也。然殺",
    "T50n2065_002:1021c04": "生有擇者。夫豈湯網去三面。仲尼弋不射",
    "T50n2065_002:1021c05": "宿之謂耶。又其動天神返天使則道力固",
    "T50n2065_002:1021c06": "可知也已。",
    "T50n2065_002:1021c07": "釋安含。俗姓金。詩賦伊飧之孫也。生而覺悟。",
    "T50n2065_002:1021c08": "性乃冲虛。毅然淵懿之量。莫窮涯畛。嘗浪志",
    "T50n2065_002:1021c09": "遊方。觀風私化。真平二十二年約與高僧惠",
    "T50n2065_002:1021c10": "宿為伴。擬將乘桴泛泥浦津。過涉島之下。忽",
    "T50n2065_002:1021c11": "值風浪。回泊此濱。明年有旨簡差堪成法器",
    "T50n2065_002:1021c12": "者。入朝學問。遂命法師𠃔當行矣。乃與聘國",
    "T50n2065_002:1021c13": "使同舟涉海。遠赴天庭。天王引見。皇情大悅。",
    "T50n2065_002:1021c14": "勅配於大興聖寺居住。旬月之間洞解玄旨。",
    "T50n2065_002:1021c15": "於是󱚧山仙掌十驛之程。即日午行迴。誰聞",
    "T50n2065_002:1021c16": "夕鼓。秦嶺帝宮千里之地。即星馳陟降。豈待",
    "T50n2065_002:1021c17": "晨鐘。十乘祕法。玄義真文。五稔之中莫不該",
    "T50n2065_002:1021c18": "覽。越二十七年。爰與于闐沙門毘摩真諦。沙",
    "T50n2065_002:1021c19": "門農加陀等俱來至此。西域胡僧直到雞林。",
    "T50n2065_002:1021c20": "蓋自茲也。崔致遠所撰義相傳云。相真平",
    "T50n2065_002:1021c21": "建福四十二年受生。是年東方聖人安弘法",
    "T50n2065_002:1021c22": "師與西國二三藏。漢僧二人至自唐。注云。北",
    "T50n2065_002:1021c23": "天竺烏萇國毘摩羅真諦年四十四。農伽",
    "T50n2065_002:1021c24": "陀。年四十六。摩豆羅國佛陀僧伽。年四十",
    "T50n2065_002:1021c25": "六。經由五十二國始漢土。遂東來住皇龍寺。",
    "T50n2065_002:1021c26": "譯出旃檀香火星光妙女經。鄉僧曇和筆授。",
    "T50n2065_002:1021c27": "未幾漢僧上表。乞還中國。王許而送之。則安",
    "T50n2065_002:1021c28": "弘者殆和尚是也。又按新羅本記。真興王三十",
    "T50n2065_002:1021c29": "七年。安弘入陳求法。與胡僧毘摩羅等二人",
    "T50n2065_002:1022a01": "迴。上楞伽勝鬘經及佛舍利。自真興末至真",
    "T50n2065_002:1022a02": "平建福。相去幾五十年。何三藏來之前却如",
    "T50n2065_002:1022a03": "是。或恐安含。安弘。實有二人。然其所與三藏",
    "T50n2065_002:1022a04": "不殊。而厥名不殊。今合而立傳。又未詳西國",
    "T50n2065_002:1022a05": "三藏去留所終。和尚返國。以後作讖書一卷。",
    "T50n2065_002:1022a06": "字印離合。為之者罕測。宗󱜠幽隱。索理者難",
    "T50n2065_002:1022a07": "究。如云鵂鶹鳥碑文隱晦未詳散。又云。第一女主",
    "T50n2065_002:1022a08": "葬忉利天。及千里戰軍之敗。四天王寺之成。",
    "T50n2065_002:1022a09": "王子還鄉之歲。大君盛明之年。皆懸言遙記",
    "T50n2065_002:1022a10": "的如目覩。了無差脫。善德王九年九月二十",
    "T50n2065_002:1022a11": "三日。終于萬善道場。享年六十二。是月鄉使",
    "T50n2065_002:1022a12": "從漢而邂逅法師。敷座于碧浪之上。怡然向",
    "T50n2065_002:1022a13": "西而去。真所謂騰空步階坐水行地者矣。翰",
    "T50n2065_002:1022a14": "林薛某奉詔撰碑。其銘云。后葬忉利。建天天",
    "T50n2065_002:1022a15": "寺。怪鳥夜鳴。兵眾旦殪。王子渡關入朝。聖顏",
    "T50n2065_002:1022a16": "五年。限外三十而還。浮沈輪轉。彼我奚免。年",
    "T50n2065_002:1022a17": "六十二。終于萬善。使還海路。師亦交遇。端坐",
    "T50n2065_002:1022a18": "水上。指西而去碑文苔蝕字缺十。喪四五。略取可觀擬以成文。蓋不待",
    "T50n2065_002:1022a19": "他。亦髣髴其遺跡矣。",
    "T50n2065_002:1022a20": "贊曰。師之神通解脫。去住自在。大菩薩之",
    "T50n2065_002:1022a21": "閑事。豈容筆舌於其間哉。然入朝始與西",
    "T50n2065_002:1022a22": "域三藏。手派真源。吹法螺而雨法雨。河潤",
    "T50n2065_002:1022a23": "海陬。真弘法之聖人字也。字經三寫。烏焉",
    "T50n2065_002:1022a24": "成馬。予疑含弘二字之有一錯焉。",
    "T50n2065_002:1022a25": "釋阿離耶跋摩。神智獨悟。形貌異倫。始",
    "T50n2065_002:1022a26": "自新羅入于中國。尋師請益。無遠不參。瞰憩",
    "T50n2065_002:1022a27": "冥󱐙。凌臨諸天。非惟規範當時。亦欲陶津來",
    "T50n2065_002:1022a28": "世。志切遊觀。不殫遊邈。遂求法於西竺。乃遐",
    "T50n2065_002:1022a29": "登於葱嶺。搜奇討勝。歷見聖蹤。夙願已圓。資",
    "T50n2065_002:1022b01": "糧時絕。乃止那爛陀寺未幾終焉。是時高",
    "T50n2065_002:1022b02": "□專業住菩提寺。玄恪。玄照。至大覺寺。此",
    "T50n2065_002:1022b03": "上四人竝於貞觀年中有此行也。共植勝因。",
    "T50n2065_002:1022b04": "聿豐釋種。遙謝舊域。往見竺風。騰茂譽於東",
    "T50n2065_002:1022b05": "西。垂鴻休於罔極。非大心上輩。其何預此乎。",
    "T50n2065_002:1022b06": "按年譜似與玄奘三藏同發指西國。但不知",
    "T50n2065_002:1022b07": "第何年耳。",
    "T50n2065_002:1022b08": "釋惠業。器局冲深。氣度凝深。巉巖容儀。戌削",
    "T50n2065_002:1022b09": "風骨。直辭邊壤。遽入中華。遂於貞觀年中往",
    "T50n2065_002:1022b10": "遊西域。涉流沙之廣漠。登雪嶺之嶔岑。每以",
    "T50n2065_002:1022b11": "清暉啟曙。即潛伏幽林。皓月淪霄。乃崩波永",
    "T50n2065_002:1022b12": "路。輕生徇法。志切宣通。遂往菩提寺。觀禮聖",
    "T50n2065_002:1022b13": "蹤。又於那爛陀寺。寄跡棲真久之請讀淨名",
    "T50n2065_002:1022b14": "經。因撿唐本。淹通綸貫。梁論下記云。在佛齒",
    "T50n2065_002:1022b15": "樹下。新羅僧惠業寫記。傳云。業終于是寺。",
    "T50n2065_002:1022b16": "年將六十餘矣。所寫梵本竝在那爛陀寺焉。",
    "T50n2065_002:1022b17": "釋惠輪。新羅人。梵名般若跋摩唐云惠甲自本",
    "T50n2065_002:1022b18": "國出家。翹心聖境。泛舶而凌閩越。涉步而屆",
    "T50n2065_002:1022b19": "長安。寒暑備受。艱危罄盡。奉勅隨玄照法師",
    "T50n2065_002:1022b20": "西行充侍。飛梯架險。既至西國。遍禮奇蹤。寓",
    "T50n2065_002:1022b21": "居菴摩羅波國信者寺淹住十載。近住次",
    "T50n2065_002:1022b22": "東邊。犍陀羅山茶寺貲產豐饒。供養飡設。",
    "T50n2065_002:1022b23": "餘莫加也。其北方胡僧往來者。皆住此寺。蜂",
    "T50n2065_002:1022b24": "屯雲集。各修法門。輪既善梵言。薄閑俱舍。來",
    "T50n2065_002:1022b25": "日尚在。年向四十矣。具如義淨三藏求法高",
    "T50n2065_002:1022b26": "僧傳中。",
    "T50n2065_002:1022b27": "釋玄恪。新羅人。嶷然孤硬。具大知見。性喜講",
    "T50n2065_002:1022b28": "說赴感隨機。時人指為火中芙蓉也。常歎受",
    "T50n2065_002:1022b29": "生邊地。未覩中華。聞風而悅。木道乃屆。敻目",
    "T50n2065_002:1022c01": "東圻。遂含西笑。心慚中晝。志要歷參。比猶月",
    "T50n2065_002:1022c02": "行。午夜任運而轉。或層岩四合。鳥道雲齊。或",
    "T50n2065_002:1022c03": "連氷千里。風行雲臥。遂與玄照法師相隨至",
    "T50n2065_002:1022c04": "西乾大覺寺。遊滿焰之路。賞無影之邦。負笈",
    "T50n2065_002:1022c05": "精研。琢玉成器。年過不惑。遇疾乃亡。玄照",
    "T50n2065_002:1022c06": "者亦新羅之高士也。與恪同科始終一揆。未",
    "T50n2065_002:1022c07": "詳所卒。復有新羅僧二人。莫知其名。發自長",
    "T50n2065_002:1022c08": "安。泛泊至室利佛逝國遇疾俱亡。",
    "T50n2065_002:1022c09": "釋玄遊。句高麗人。叶性虛融。稟質溫雅。意存",
    "T50n2065_002:1022c10": "二利。志重詢求。乘盃泝流。考室幽󱐙。入唐禮",
    "T50n2065_002:1022c11": "事僧哲禪師。摳衣稟旨。哲思慕聖蹤。泛舶西",
    "T50n2065_002:1022c12": "域。適化隨緣。巡禮略周。歸東印道。遊常隨附",
    "T50n2065_002:1022c13": "鳳。因住於彼。慧矩夙明。禪枝早茂。窮涯盈量",
    "T50n2065_002:1022c14": "虛往實歸。誠佛家之棟樑。實僧徒之領袖。既",
    "T50n2065_002:1022c15": "而舟壑潛移。悼陵谷之遷質。居諸易脫。惻人",
    "T50n2065_002:1022c16": "世之難常。薪盡火滅。復何可追。義淨三藏嘉",
    "T50n2065_002:1022c17": "爾幼年慕法情堅。既虔誠於東夏。復請益於",
    "T50n2065_002:1022c18": "西天。重指神洲。為物淹留。傳十法而弘法。竟",
    "T50n2065_002:1022c19": "千秋而不秋。雖捐軀異域。未返舊都。彼之功",
    "T50n2065_002:1022c20": "名落落如此。安得不掛名竹帛以示將來。遂",
    "T50n2065_002:1022c21": "著求法高僧傳。予偶覽大藏。閱至於斯。志深",
    "T50n2065_002:1022c22": "嚮慕。遂抽繹而書之。",
    "T50n2065_002:1022c23": "釋玄大。梵。新羅人。法名薩婆慎菩。提婆",
    "T50n2065_002:1022c24": "唐言一切智天童稚深沈。有大人相。不茹葷。不□□□",
    "T50n2065_002:1022c25": "□□□□□□□也。嘗泛舶如唐。學問靡常。",
    "T50n2065_002:1022c26": "闡奧窮微。高宗永徽中。遂往中印度。禮菩提",
    "T50n2065_002:1022c27": "樹。如師子遊行。不求伴侶。振五樓之金策。望",
    "T50n2065_002:1022c28": "三道之寶階。其所遠慕艱危歷覽風土。亦未",
    "T50n2065_002:1022c29": "能盡導。便向大覺寺掛錫。詳撿經論。備省方",
    "T50n2065_002:1023a01": "俗。後還震旦敷宣法化。玄績乃著。巍々乎其",
    "T50n2065_002:1023a02": "成功矣。",
    "T50n2065_002:1023a03": "贊曰。此上數人邈若青徼。徑入中華。追法",
    "T50n2065_002:1023a04": "顯。玄奘之逸跡。朅來絕域。視如里巷。比之",
    "T50n2065_002:1023a05": "奉使張騫蘇武之類乎。",
    "T50n2065_002:1023a06": "海東高僧傳卷第二終",
    "T50n2065_002:農伽1021c24": "陀"
}