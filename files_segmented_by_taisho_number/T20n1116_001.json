{
    "T20n1116_001:0503a22": "No. 1116",
    "T20n1116_001:0503a23": "廣大蓮華莊嚴曼拏羅滅一切罪",
    "T20n1116_001:0503a24": "陀羅尼經",
    "T20n1116_001:0503a26": "西天譯經三藏朝散大夫試鴻臚少卿",
    "T20n1116_001:0503a27": "傳法大師臣施護奉　詔譯",
    "T20n1116_001:0503a28": "如是我聞。一時佛在波羅奈國鹿野苑中瞻",
    "T20n1116_001:0503a29": "波無憂樹下。與大比丘眾萬二千五十人俱。",
    "T20n1116_001:0503b01": "并慈氏菩薩等諸菩薩摩訶薩。及天龍夜叉",
    "T20n1116_001:0503b02": "羅剎阿修羅乾闥婆迦樓羅緊那羅摩睺羅伽",
    "T20n1116_001:0503b03": "人非人等。恭敬圍繞而為說法。初善中善後",
    "T20n1116_001:0503b04": "善其義深遠。梵行清淨一切圓滿。",
    "T20n1116_001:0503b05": "爾時波羅奈國。有大國王名曰梵壽。身心純",
    "T20n1116_001:0503b06": "善慈愍有情。於彼大地一切眾生養育如子。",
    "T20n1116_001:0503b07": "其王出城遊行佛寺。至精舍門須臾顧視。有",
    "T20n1116_001:0503b08": "守門者而白聖眾。梵壽大王今在門外將欲",
    "T20n1116_001:0503b09": "入寺。即時聖眾速令知事僧排列花鬘。知事",
    "T20n1116_001:0503b10": "僧聞已開其殿門。求覓花鬘而無所有。於佛",
    "T20n1116_001:0503b11": "頂上見有花鬘。即取持行與尚座等。并諸",
    "T20n1116_001:0503b12": "聖眾迎接國王。所持花鬘即以奉上。王即受",
    "T20n1116_001:0503b13": "之而戴頭上。經須臾間忽然頭痛。王自思惟",
    "T20n1116_001:0503b14": "云何如是。我今應是夏熱出行致斯患苦。王",
    "T20n1116_001:0503b15": "乃即時禮辭聖眾。迴歸宮闕告近臣曰。我患",
    "T20n1116_001:0503b16": "頭痛今擬沐浴。汝宜速疾供辦香水。王即解",
    "T20n1116_001:0503b17": "其一切莊嚴衣服即便洗浴。有一宮人善解",
    "T20n1116_001:0503b18": "供承洗王身體。沐浴久時頭痛不愈。王乃出",
    "T20n1116_001:0503b19": "勅宣詔醫人。醫人即至王遂告言。我因夏熱",
    "T20n1116_001:0503b20": "出城遊行。於道路中而患頭痛。即便沐浴其",
    "T20n1116_001:0503b21": "疾不愈。卿意云何。醫人對曰。王之所患傷於",
    "T20n1116_001:0503b22": "內熱。即用牛頭旃檀塗其身上。王即依奏塗",
    "T20n1116_001:0503b23": "其旃檀亦不得差。於日夜分得大苦惱。應",
    "T20n1116_001:0503b24": "諸醫人俱至王所。互相視之而發言曰。此疾",
    "T20n1116_001:0503b25": "所因不可測度深懷憂惱。王既如是我等作",
    "T20n1116_001:0503b26": "何方便得免王疾。言論之次王有一妹名酥",
    "T20n1116_001:0503b27": "鉢哩二合野。發菩提心信重悲愍。見王患苦心",
    "T20n1116_001:0503b28": "生怖懼。以手摩頂而白王曰。云何怖懼如怯",
    "T20n1116_001:0503b29": "弱之人。王即告言酥鉢哩野。我今不知。云何",
    "T20n1116_001:0503c01": "而得不苦不怖。妹復白言。王若如是請詣佛",
    "T20n1116_001:0503c02": "所。佛具大悲必為救濟。王即告言汝所作意",
    "T20n1116_001:0503c03": "善哉善哉。我為忘失今即須往。尋勅重臣令",
    "T20n1116_001:0503c04": "速排列車輦騎乘。時御車者駕五百乘車。王",
    "T20n1116_001:0503c05": "與眷屬并諸臣寮。出於城外。往瞻波無憂樹",
    "T20n1116_001:0503c06": "下而詣佛所。於其中路有一女人負薪為活。",
    "T20n1116_001:0503c07": "手把柴檐生產路傍。王妹見已不忍視之。以",
    "T20n1116_001:0503c08": "手掩面迷悶倒地。王見如是即問其妹。云何",
    "T20n1116_001:0503c09": "苦惱汝為我說。其王皇后名酥囉遜捺吒。以",
    "T20n1116_001:0503c10": "意思惟而告王言。彼酥鉢哩野迷悶倒地。為",
    "T20n1116_001:0503c11": "見路傍檐柴女人。生產其子苦惱甚深。彼",
    "T20n1116_001:0503c12": "妹心慈不忍見之遂乃如是。王既聞已即告",
    "T20n1116_001:0503c13": "皇后。罪業宿報不可逃免。王令宮人給賜財",
    "T20n1116_001:0503c14": "物。濟彼貧乏速令歸家。其妹迷悶以拂扇涼。",
    "T20n1116_001:0503c15": "還得穌惺而復發言。南無沒馱野大王。貧女",
    "T20n1116_001:0503c16": "大苦我不忍見之。相次前行遙見園林。漸近",
    "T20n1116_001:0503c17": "精舍王乃下車。執酥鉢哩野手入於園林。見",
    "T20n1116_001:0503c18": "佛世尊如妙金山。放大光明喻百千日。其王",
    "T20n1116_001:0503c19": "見已即放妹手。偏袒右肩脫其頭冠。往詣佛",
    "T20n1116_001:0503c20": "前合掌恭敬。旋繞世尊頂禮佛足投地良久。",
    "T20n1116_001:0503c21": "時彼世尊舒金色臂。摩於頭頂告彼王言汝",
    "T20n1116_001:0503c22": "起汝起。王聞佛勅應聲即起。經剎那間頭痛",
    "T20n1116_001:0503c23": "即愈。身心適悅王甚歡喜。時酥鉢哩野與諸",
    "T20n1116_001:0503c24": "眷屬同坐一處。王見於妹面色憂愁。而即",
    "T20n1116_001:0503c25": "問言云何愁惱令彼問佛。妹既聞已即從坐",
    "T20n1116_001:0503c26": "起偏袒右肩右膝著地。合掌恭敬瞻仰尊顏。",
    "T20n1116_001:0503c27": "白佛言世尊。大王昨夜甚患頭痛。王諸眷屬",
    "T20n1116_001:0503c28": "及大臣等皆懷憂惱。因是事已俱來佛所。於",
    "T20n1116_001:0503c29": "中路傍見一擔柴女人。身著故衣頭髮蓬亂。",
    "T20n1116_001:0504a01": "聲喚啼泣產生於子。我為見此得大驚怖深",
    "T20n1116_001:0504a02": "厭女身。世尊我等云何得免女身。又此大王",
    "T20n1116_001:0504a03": "所患頭痛。名醫救療而不能痊。今蒙世尊手",
    "T20n1116_001:0504a04": "摩頭頂。經剎那間即得安樂。有何因緣願佛",
    "T20n1116_001:0504a05": "慈悲而為解說。",
    "T20n1116_001:0504a06": "爾時世尊聞是語已。於其面門放大光明。具",
    "T20n1116_001:0504a07": "種種色照於無邊無量世界。而此光明復入",
    "T20n1116_001:0504a08": "於口。爾時尊者阿難。見佛光明普照世界。以",
    "T20n1116_001:0504a09": "佛威德心腹懷疑。即從坐起合掌恭敬。頂禮",
    "T20n1116_001:0504a10": "佛足而白佛言。世尊今日有何因緣。放大光",
    "T20n1116_001:0504a11": "明普照佛剎。唯願世尊略為宣說。佛告阿難。",
    "T20n1116_001:0504a12": "於過去世此城之中。有大國王名曰持光。彼",
    "T20n1116_001:0504a13": "王皇后名曰無憂。王所愛重第二夫人名阿",
    "T20n1116_001:0504a14": "努播摩。其國界畔有一小國。統領兵眾來侵",
    "T20n1116_001:0504a15": "大國。時持光王即統四兵。象馬車乘并諸大",
    "T20n1116_001:0504a16": "臣。作於伎樂隨從出城奔往討伐。王在中路",
    "T20n1116_001:0504a17": "軍兵暫止。時后阿努播摩。覺自懷妊將欲生",
    "T20n1116_001:0504a18": "產。說與宮人令彼內官。具以所事奏持光王。",
    "T20n1116_001:0504a19": "時彼內官奏斯事已。王即有勅令彼夫人却",
    "T20n1116_001:0504a20": "歸宮內。夫人歸已難為生產。即遣大臣拶哩",
    "T20n1116_001:0504a21": "迦。具以斯事速奏王知。王既聞已。即乘車騎",
    "T20n1116_001:0504a22": "反歸宮闕。至夫人處問訊安慰。王見夫人生",
    "T20n1116_001:0504a23": "產苦惱。對三寶前焚香瀝水禱祝發願。其瀝",
    "T20n1116_001:0504a24": "餘之水賜夫人喫。是時無憂皇后心懷嫉妬。",
    "T20n1116_001:0504a25": "執於王手而告王曰。阿努播摩夫人。情性狂",
    "T20n1116_001:0504a26": "顛無其慚恥。裸形垂髮神鬼無異。王聞如是",
    "T20n1116_001:0504a27": "慚而不顧。經須臾間阿努播摩。生其太子身",
    "T20n1116_001:0504a28": "真金色。相好端嚴福德圓備。即以太子奉上",
    "T20n1116_001:0504a29": "大王。王既見之心大歡喜。復經少時宮人相",
    "T20n1116_001:0504b01": "聚。有其一人說無憂皇后妬嫉之。言時阿努",
    "T20n1116_001:0504b02": "播摩夫人。忽聞其言即問宮人速令具說。時",
    "T20n1116_001:0504b03": "彼宮人不敢隱藏具述前事。阿努播摩夫人",
    "T20n1116_001:0504b04": "聞是說已。心如割切而發言曰。我何顛狂我",
    "T20n1116_001:0504b05": "何無慚。唱苦搥胸迷悶倒地。時彼宮人以水",
    "T20n1116_001:0504b06": "灑面執拂扇涼。久時不惺因此命謝。時諸宮",
    "T20n1116_001:0504b07": "人高聲啼哭。王忽聞聲驚怪異常。勅令內官",
    "T20n1116_001:0504b08": "往問所由。內官奉命問守宮門人。時守宮門",
    "T20n1116_001:0504b09": "者復問宮人。緣何哭泣王速要知。時彼宮人",
    "T20n1116_001:0504b10": "悲淚哽咽而即告言。今為阿努播摩夫人忽",
    "T20n1116_001:0504b11": "爾命終。是以哭泣宜速奏王。是時大臣聞是",
    "T20n1116_001:0504b12": "事已。心懷憂惱面戴愁容奔往王前。王遙見",
    "T20n1116_001:0504b13": "之知有災惱。即問使曰莫是太子病耶夫人",
    "T20n1116_001:0504b14": "病耶。使曰今為阿努播摩夫人忽然命盡。其",
    "T20n1116_001:0504b15": "王聞已深懷痛惱。如樹斷根迷悶倒地。時諸",
    "T20n1116_001:0504b16": "大臣等以水灑面良久乃穌。群臣奏曰請王",
    "T20n1116_001:0504b17": "安心莫生憂惱。宮嬪美女其數百千。保益大",
    "T20n1116_001:0504b18": "王恒增歡樂。王聞是安慰即得平復。佛告阿",
    "T20n1116_001:0504b19": "難。昔日無憂皇后生嫉妬心者。今於路傍為",
    "T20n1116_001:0504b20": "擔柴貧女生產者是。昔日阿努播摩夫人性",
    "T20n1116_001:0504b21": "行慈愍。今酥鉢哩野是。阿難於意云何。若",
    "T20n1116_001:0504b22": "人多行貪心嫉妬。而於後世得不可愛大惡",
    "T20n1116_001:0504b23": "果報。",
    "T20n1116_001:0504b24": "佛告阿難。若梵壽王患於頭痛者。為王入於",
    "T20n1116_001:0504b25": "園林。尚座令知事僧。取其花鬘迎接於王。時",
    "T20n1116_001:0504b26": "知事僧名曰淨軍。後生年少身心散亂性行",
    "T20n1116_001:0504b27": "麁猛。入彼殿中無別花鬘。即於佛頂之上。輒",
    "T20n1116_001:0504b28": "取花鬘用獻國王。王既受已即戴頭上。經剎",
    "T20n1116_001:0504b29": "那間而患頭痛。致使群臣眷屬悉皆愁惱。王",
    "T20n1116_001:0504c01": "聞佛言因果無謬。而即印言如是如是。",
    "T20n1116_001:0504c02": "爾時有一菩薩名曰大意。在大眾中即從座",
    "T20n1116_001:0504c03": "起。偏袒右肩合掌向佛。白佛言世尊。若有眾",
    "T20n1116_001:0504c04": "生於常住錢物。將為自用得何果報。佛言此",
    "T20n1116_001:0504c05": "人命終墮阿毘地獄。大意菩薩復白佛言。此",
    "T20n1116_001:0504c06": "人云何救濟云何安慰以何為主。爾時世尊",
    "T20n1116_001:0504c07": "舒其右手。告觀自在菩薩汝說汝說。汝有大",
    "T20n1116_001:0504c08": "悲心真言儀軌。能救度一切眾生。若此眾生",
    "T20n1116_001:0504c09": "入阿毘地獄者。今此真言善能救濟安慰及",
    "T20n1116_001:0504c10": "為主宰。觀自在菩薩聞是語已。即從座起合",
    "T20n1116_001:0504c11": "掌白言。世尊諦聽。我有大悲心陀羅尼。能與",
    "T20n1116_001:0504c12": "一切眾生作廣大利益。世尊讚言善哉善哉。",
    "T20n1116_001:0504c13": "我今諦聽以大金剛之印而以印之。",
    "T20n1116_001:0504c14": "爾時觀自在菩薩摩訶薩復白世尊。我此大",
    "T20n1116_001:0504c15": "明陀羅尼。決定消除一切罪業。一切惡趣一",
    "T20n1116_001:0504c16": "切苦惱。復令眾生安住菩提之道。今此真言",
    "T20n1116_001:0504c17": "微妙最勝。如大寶樹能圓滿一切願。世尊復",
    "T20n1116_001:0504c18": "言觀自在菩薩。汝但當說不思議廣大蓮華",
    "T20n1116_001:0504c19": "莊嚴曼拏羅陀羅尼心。令此無能勝大力真",
    "T20n1116_001:0504c20": "言。圓滿有情一切之願。爾時觀自在菩薩。覩",
    "T20n1116_001:0504c21": "佛世尊第二第三作如是請。頭面禮足住立",
    "T20n1116_001:0504c22": "佛前。說此大悲心陀羅尼。",
    "T20n1116_001:0504c23": "曩謨引囉怛曩二合怛囉二合夜引野曩麼阿",
    "T20n1116_001:0504c24": "哩也二合嚩路引吉帝引濕嚩二合囉引野冒地",
    "T20n1116_001:0504c25": "薩怛嚩二合引野摩賀引薩怛嚩二合引野摩賀引迦",
    "T20n1116_001:0504c26": "引嚕尼迦引野怛儞也二合他鉢納彌二合引鉢納",
    "T20n1116_001:0504c27": "彌二合引鉢納摩二合鉢囉二合底瑟恥二合帝鉢納",
    "T20n1116_001:0504c28": "謨二合引那囉摩賀引曼拏羅彌喻呬娑囉娑囉",
    "T20n1116_001:0504c29": "迦囉迦囉枳哩枳哩俱嚕俱嚕摩賀引婆野三",
    "T20n1116_001:0505a01": "摩底杜曩杜曩尾杜曩尾杜曩呬哩孕三合摩",
    "T20n1116_001:0505a02": "賀引尾儞曳二合輸馱野輸馱野薩哩嚩二合惹",
    "T20n1116_001:0505a03": "敢二合摩波覽波囉引尼彌引沒駄也二合沒",
    "T20n1116_001:0505a04": "馱也二合摩賀引惹拏二合曩鉢囉二合禰閉娑",
    "T20n1116_001:0505a05": "嚩二合引賀引",
    "T20n1116_001:0505a06": "爾時觀自在菩薩。說此大悲大明陀羅尼已。",
    "T20n1116_001:0505a07": "一切大地六種震動。一切天宮龍宮。及一切",
    "T20n1116_001:0505a08": "藥叉健達嚩阿修羅迦樓羅緊那羅摩睺羅伽",
    "T20n1116_001:0505a09": "等。所居宮殿皆大震動。一切魔王得大驚怖",
    "T20n1116_001:0505a10": "心懷憂惱一切惡龍及諸鬼魅。迷悶倒地隱",
    "T20n1116_001:0505a11": "沒不現。一切地獄有情。承真言光破罪苦暗。",
    "T20n1116_001:0505a12": "即得解脫往生天上。以天優鉢羅花俱勿那",
    "T20n1116_001:0505a13": "花白蓮華。曼陀羅花摩訶曼陀羅花。於其佛",
    "T20n1116_001:0505a14": "前持用供養。爾時世尊。發廣大微妙梵音如",
    "T20n1116_001:0505a15": "迦陵頻伽聲。讚觀自在菩薩。所說陀羅尼甚",
    "T20n1116_001:0505a16": "深不可思議。汝為一切眾生。復說畫像念誦",
    "T20n1116_001:0505a17": "廣大利益曼拏羅儀軌。時觀自在菩薩即奉",
    "T20n1116_001:0505a18": "教勅而說儀軌。須得清淨童女。合於茸線復",
    "T20n1116_001:0505a19": "令持戒。結淨之人織成疋帛。長其四肘三肘",
    "T20n1116_001:0505a20": "二肘或至一肘。用香水浸上軸令展令結淨。",
    "T20n1116_001:0505a21": "持戒之人畫於㡧像。於㡧中間先畫觀自在",
    "T20n1116_001:0505a22": "菩薩坐蓮華座。天衣絡腋頭上戴冠。冠上有",
    "T20n1116_001:0505a23": "無量光佛。以諸莊嚴而嚴飾之。左手持蓮華。",
    "T20n1116_001:0505a24": "右手作施願印。於觀自在左邊。畫吉祥菩薩",
    "T20n1116_001:0505a25": "手執白拂。右邊畫蓮華吉祥菩薩。手執蓮華。",
    "T20n1116_001:0505a26": "此二菩薩各坐蓮華座。於㡧上面。相對畫二",
    "T20n1116_001:0505a27": "天人手持花鬘。於㡧下面。畫其地天手執蓮",
    "T20n1116_001:0505a28": "華蓋。畫難陀跋難陀二大龍王。手捧觀自在",
    "T20n1116_001:0505a29": "蓮華座。於彼座下右邊畫持誦者。右膝著地",
    "T20n1116_001:0505b01": "手持蓮華。於㡧四邊空處。遍畫蓮華具種種",
    "T20n1116_001:0505b02": "顏色。復於㡧下面。畫大海水及水族之類。優",
    "T20n1116_001:0505b03": "鉢羅華俱勿那花白蓮華一一開敷。復用疋",
    "T20n1116_001:0505b04": "帛畫百葉蓮華。作於四色安置㡧前。於彼蓮",
    "T20n1116_001:0505b05": "華上獻五供養。復用米粉或白麵或香泥亦",
    "T20n1116_001:0505b06": "得。作一輪如大拇指量。又逐日獻蓮華八",
    "T20n1116_001:0505b07": "百。以白檀水搵過。復用白檀水作曼拏羅。用",
    "T20n1116_001:0505b08": "蓮華印誦前蓮華真言。獻華至一洛叉。時用",
    "T20n1116_001:0505b09": "白月八日或十五日。結淨齋戒作金蓮華。或",
    "T20n1116_001:0505b10": "銀蓮華八百。作八種廣大莊嚴。或為蓮華蓋",
    "T20n1116_001:0505b11": "蓮華幡等而為供養。復於㡧內小畫聖眾。用",
    "T20n1116_001:0505b12": "五種飲食作大供養。以一合殊妙蓮華獻於",
    "T20n1116_001:0505b13": "聖眾。然後作安像慶讚儀則。所有苾芻苾芻",
    "T20n1116_001:0505b14": "尼優婆塞優婆夷具信心者。以齋食供養如",
    "T20n1116_001:0505b15": "是修崇。所有自前破用他佛像前塔廟內常",
    "T20n1116_001:0505b16": "住財物。一切過罪悉皆除滅。業障清淨亦",
    "T20n1116_001:0505b17": "不墮惡趣後生佛剎。臨命終時坐見聖觀自",
    "T20n1116_001:0505b18": "在菩薩。於廣大蓮華莊嚴曼拏羅樓閣中。作",
    "T20n1116_001:0505b19": "安慰之言勿怖勿怖。當生勝處不受女身。是",
    "T20n1116_001:0505b20": "時觀自在菩薩說是語已。於大眾中有一菩",
    "T20n1116_001:0505b21": "薩。名師子意即從坐起。合掌向佛白世尊言。",
    "T20n1116_001:0505b22": "若梵壽王不知是佛頂上花鬘而忽戴之。經",
    "T20n1116_001:0505b23": "剎那間尚感頭痛得大苦惱等。若復有人知",
    "T20n1116_001:0505b24": "是佛像塔廟常住之物。將自使用之時得何",
    "T20n1116_001:0505b25": "果報。佛言師子意菩薩。善哉善哉能問斯事。",
    "T20n1116_001:0505b26": "若梵壽王心意清淨。信重三寶誤戴花鬘。而",
    "T20n1116_001:0505b27": "獲現報得其頭痛者。譬如潔淨白衣下一墨",
    "T20n1116_001:0505b28": "點。眾人見之其墨甚少。若未來世眾生破用",
    "T20n1116_001:0505b29": "常住三寶之物。譬如青衣擲於墨器之中。所",
    "T20n1116_001:0505c01": "獲重罪於諸餘法無能救濟。",
    "T20n1116_001:0505c02": "復次師子意菩薩。若有信心施主。捨其財利",
    "T20n1116_001:0505c03": "造於寺舍塔廟。或功德佛像或供養三寶。若",
    "T20n1116_001:0505c04": "是國王大臣。於彼僧處侵奪財物為已使用。",
    "T20n1116_001:0505c05": "令彼苾芻受其貧苦。減於威勢退精進力。斷",
    "T20n1116_001:0505c06": "絕持誦有如是失。彼諸王臣得大罪苦如前",
    "T20n1116_001:0505c07": "無異。若有苾芻雖有信解辯才智慧。而樂親",
    "T20n1116_001:0505c08": "近國王重臣。廣求財利我慢貢高破犯戒律。",
    "T20n1116_001:0505c09": "我今於此復以譬喻而明斯事。師子意菩薩",
    "T20n1116_001:0505c10": "譬如有人。飢御飲食食有毒藥。其藥或一兩",
    "T20n1116_001:0505c11": "一分。乃至如芥子許。彼人食已決定命終。出",
    "T20n1116_001:0505c12": "家之人亦復如是。恃王威勢誑求財利。所得",
    "T20n1116_001:0505c13": "供養非正命食。此人決定當獲惡報。爾時",
    "T20n1116_001:0505c14": "師子意菩薩白世尊言。若有出家之人身披",
    "T20n1116_001:0505c15": "法衣。妄求財利我慢貢高。若王臣等敬重供",
    "T20n1116_001:0505c16": "養應無福利。佛言師子意菩薩莫作是說。譬",
    "T20n1116_001:0505c17": "如有人迷悶倒地。依人扶策即得身起。亦如",
    "T20n1116_001:0505c18": "大象陷彼泥中。而人不能起彼象身。須得別",
    "T20n1116_001:0505c19": "象扶翼而出。又如有人受灌頂王。或於後時",
    "T20n1116_001:0505c20": "失彼王位。凡常之人無能護衛。唯有力大臣",
    "T20n1116_001:0505c21": "威勢強勇能復王位。師子意菩薩我教法中",
    "T20n1116_001:0505c22": "亦復如是。若有依法者不依法者。俱是佛子",
    "T20n1116_001:0505c23": "皆成利益。若生輕毀何處得福。爾時一切大",
    "T20n1116_001:0505c24": "眾聞是語已。異口同音高聲唱言。世尊我等",
    "T20n1116_001:0505c25": "今者蒙佛度脫大得忻慶。令一切眾生得意",
    "T20n1116_001:0505c26": "願圓滿。",
    "T20n1116_001:0505c27": "佛言若有人。於此陀羅尼正法。若自書若使",
    "T20n1116_001:0505c28": "人書。受持讀誦恭敬供養。所獲福德殊勝最",
    "T20n1116_001:0505c29": "上。若復有人如是。見彼觀自在菩薩摩訶薩",
    "T20n1116_001:0506a01": "所傳。第二法輪大力陀羅尼正法之名。是人",
    "T20n1116_001:0506a02": "以為建法幢吹法螺深種善根。爾時梵壽王",
    "T20n1116_001:0506a03": "及一切大眾。發淨信心即從座起。合掌向佛",
    "T20n1116_001:0506a04": "而發誓言。願我等今後。永不侵受佛寺塔廟",
    "T20n1116_001:0506a05": "聖眾常住之物及一花一菓。復於四大城門",
    "T20n1116_001:0506a06": "造四大寺。皆以七寶莊嚴願佛證知。佛言如",
    "T20n1116_001:0506a07": "是如是宜作勝利。遠離嫉妬得正寂滅。時梵",
    "T20n1116_001:0506a08": "壽王作是願已。繞佛三匝與其眷屬還歸本",
    "T20n1116_001:0506a09": "處。復為百千眾生說此正法。廣行布施作大",
    "T20n1116_001:0506a10": "佛寺。時王妹酥鉢哩野優婆夷。於王後宮為",
    "T20n1116_001:0506a11": "諸婇女五十萬人。廣說妙法發誠實願。作是",
    "T20n1116_001:0506a12": "願已是諸宮女。皆轉女身而成男子。彼一切",
    "T20n1116_001:0506a13": "人見是事已皆大驚怪。於陀羅尼法信受依",
    "T20n1116_001:0506a14": "行。高聲唱言唯佛唯法唯僧。最上福田是真",
    "T20n1116_001:0506a15": "歸仗。若有供養受持此陀羅尼者。是人種佛",
    "T20n1116_001:0506a16": "善根得福最上。佛說此經已。諸菩薩摩訶薩",
    "T20n1116_001:0506a17": "及天人阿修羅乾闥婆人非人等。皆大歡喜",
    "T20n1116_001:0506a18": "信受而去。",
    "T20n1116_001:0506a19": "廣大蓮華莊嚴曼拏羅滅一切罪陀羅尼經"
}