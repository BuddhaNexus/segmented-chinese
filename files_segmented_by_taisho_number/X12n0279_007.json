{
    "X12n0279_007:0603c15": "大佛頂如來密因修證了義諸菩薩萬行首楞嚴經",
    "X12n0279_007:0603c16": "通議卷第七",
    "X12n0279_007:0603c17": "唐天竺沙門般剌密帝譯",
    "X12n0279_007:0603c18": "烏萇國沙門彌伽釋迦譯語",
    "X12n0279_007:0603c19": "菩薩戒弟子清河房融筆受",
    "X12n0279_007:0603c20": "明南嶽沙門憨山釋德清述",
    "X12n0279_007:0603c21": "[□@(?(○/(○*○)))]二令持祕密神呪熏斷俱生習氣分二。",
    "X12n0279_007:0603c22": "[△@○]初明現行易制。",
    "X12n0279_007:0603c23": "阿難。汝問攝心。我今先說入三摩地修學妙門求菩",
    "X12n0279_007:0603c24": "薩道。要先持此四種律儀皎如冰霜。自不能生一切",
    "X12n0279_007:0604a01": "枝葉。心三口四生必無因。阿難。如是四事若不遺夫。",
    "X12n0279_007:0604a02": "心尚不緣色香味觸。一切魔事云何發生。",
    "X12n0279_007:0604a03": "[△@○]二明宿習難除分三。[?╳]初教誦呪。",
    "X12n0279_007:0604a04": "若有宿習不能滅除。汝教是人一心誦我佛頂光明",
    "X12n0279_007:0604a05": "摩訶薩怛多般怛羅無上神呪。",
    "X12n0279_007:0604a06": "[?╳]二顯呪妙。",
    "X12n0279_007:0604a07": "斯是如來無見頂相無為心佛從頂發輝坐寶蓮華",
    "X12n0279_007:0604a08": "所說心呪。",
    "X12n0279_007:0604a09": "[?╳]三顯呪力。",
    "X12n0279_007:0604a10": "且汝宿世與摩登伽歷劫因緣恩愛習氣。非是一生",
    "X12n0279_007:0604a11": "及與一劫。我一宣揚。愛心永脫成阿羅漢。彼尚婬女",
    "X12n0279_007:0604a12": "無心修行。神力冥資速證無學。云何汝等在會聲聞",
    "X12n0279_007:0604a13": "求最上乘決定成佛。譬如以塵揚於順風有何艱險。",
    "X12n0279_007:0604a14": "[□@(?(○/(○*○)))]三令依清淨戒師深防邪誤。",
    "X12n0279_007:0604a15": "若有末世欲坐道場。先持比丘清淨禁戒。要當選擇",
    "X12n0279_007:0604a16": "戒清淨者第一沙門以為其師。若其不遇真清淨僧",
    "X12n0279_007:0604a17": "汝戒律儀必不成就。",
    "X12n0279_007:0604a18": "[□@(?(○/(○*○)))]四令擇阿蘭若處止絕外緣。",
    "X12n0279_007:0604a19": "戒成以後。著新淨衣然香閒居。誦此心佛所說神呪",
    "X12n0279_007:0604a20": "一百八徧。然後結界建立道場。",
    "X12n0279_007:0604a21": "[□@(?(○/(○*○)))]五請佛冥加冀觀行易就。",
    "X12n0279_007:0604a22": "求於十方現住國土無上如來放大悲光來灌其頂。",
    "X12n0279_007:0604a23": "上示修相乃前四根本戒。",
    "X12n0279_007:0604a24": "◎三刻期修證。",
    "X12n0279_007:0604b01": "阿難。如是末世清淨比丘若比丘尼白衣檀越。心滅",
    "X12n0279_007:0604b02": "貪婬持佛淨戒。於道場中發菩薩願。出入澡浴。六時",
    "X12n0279_007:0604b03": "行道。如是不寐經三七日。",
    "X12n0279_007:0604b04": "◎四感應冥符。",
    "X12n0279_007:0604b05": "我自現身至其人前。摩頂安慰令其開悟。",
    "X12n0279_007:0604b06": "議曰。此明現行易制宿習難除將為建立壇場發",
    "X12n0279_007:0604b07": "啟也。前說四重律儀乃制現行之軌則。以四重為",
    "X12n0279_007:0604b08": "根本戒。故能持此四種皎如冰霜則一切枝葉自",
    "X12n0279_007:0604b09": "然不生。即三業六根永絕發業之因矣。一切魔事",
    "X12n0279_007:0604b10": "由著塵境而生。心尚不緣六塵則一切魔事何從",
    "X12n0279_007:0604b11": "而發耶。此現行猶易制也。唯有多生宿習最為難",
    "X12n0279_007:0604b12": "除。如器盛穢物雖去穢物而穢習尚存。必須洗滌",
    "X12n0279_007:0604b13": "之功。以無量劫來婬殺盜妄習氣種子染於藏識",
    "X12n0279_007:0604b14": "之中極為深潛固密。即觀照之力自不能攻。必假",
    "X12n0279_007:0604b15": "佛心印祕密神呪之力冀可熏斷。如請上方之劍",
    "X12n0279_007:0604b16": "以討賊耳。故曰若有宿習不能滅除。汝教是人一",
    "X12n0279_007:0604b17": "心誦我無上神呪。此呪乃無為心佛所說。所謂祕",
    "X12n0279_007:0604b18": "密心印非尋常比也。且摩登歷劫恩愛習氣一聞",
    "X12n0279_007:0604b19": "此呪愛心永脫成阿羅漢。彼尚婬女無心修行其",
    "X12n0279_007:0604b20": "效如此。況汝有決定成佛之志者乎。欲成就誦呪",
    "X12n0279_007:0604b21": "之功須坐道場。理宜深防邪誤。必須第一清淨禁",
    "X12n0279_007:0604b22": "戒比丘以為其師。是為勝侶。先使戒根成就。然後",
    "X12n0279_007:0604b23": "然香閒居。誦此心呪。加持結界。乃可建立道場。更",
    "X12n0279_007:0604b24": "要請十方佛放光加被方使祕呪易成耳。故末世",
    "X12n0279_007:0604c01": "行人戒清淨者坐道場中六時行道。經三七日我",
    "X12n0279_007:0604c02": "自現身摩頂令其開悟。是所謂攝心軌則也。",
    "X12n0279_007:0604c03": "上答攝心軌則竟。",
    "X12n0279_007:0604c04": "[?︽]二問安立道場分二。",
    "X12n0279_007:0604c05": "◎初當機重請道場軌則。",
    "X12n0279_007:0604c06": "阿難白佛言。世尊。我蒙如來無上悲誨心已開悟。自",
    "X12n0279_007:0604c07": "知修證無學道成。末法修行建立道場。云何結界。合",
    "X12n0279_007:0604c08": "佛世尊清淨軌則。",
    "X12n0279_007:0604c09": "議曰此問道場結界軌則也。入道第一要身心平",
    "X12n0279_007:0604c10": "等。次要心境一如。以造業因境為助緣。而真修亦",
    "X12n0279_007:0604c11": "然。故須問軌則也。",
    "X12n0279_007:0604c12": "◎二世尊詳示修治法式分二。",
    "X12n0279_007:0604c13": "[□@(?(○/(○*○)))]初詳答分十。[△@○]一塗地法式。",
    "X12n0279_007:0604c14": "佛告阿難。若末世人願立道場。先取雪山大力白牛。",
    "X12n0279_007:0604c15": "食其山中肥膩香草。此牛唯飲雪山清水。其糞微細。",
    "X12n0279_007:0604c16": "可取其糞和合栴檀以泥其地。若非雪山其牛臭穢",
    "X12n0279_007:0604c17": "不堪塗地。別於平原穿去地皮五尺以下取其黃土。",
    "X12n0279_007:0604c18": "和上栴檀沈水蘇合薰陸鬱金白膠青木零陵甘松",
    "X12n0279_007:0604c19": "及雞舌香。以此十種細羅為粉。合土成泥以塗場地。",
    "X12n0279_007:0604c20": "議曰。此塗地法式也。雪山純一無雜。白牛無染。香",
    "X12n0279_007:0604c21": "草純味。清水純潔。而茹退亦純。栴檀其樹無影。通",
    "X12n0279_007:0604c22": "表清淨法身功德也。意顯道場依法身建立也。去",
    "X12n0279_007:0604c23": "地五尺取其黃土。黃乃中色。和十種香謂由法身",
    "X12n0279_007:0604c24": "中道調和十波羅密而為行耳。故曰以塗場地。",
    "X12n0279_007:0605a01": "[△@○]二立壇法式。",
    "X12n0279_007:0605a02": "方圓丈六為八角壇。壇心置一金銀銅木所造蓮華。",
    "X12n0279_007:0605a03": "華中安鉢。鉢中先盛八月露水。水中隨安所有華葉。",
    "X12n0279_007:0605a04": "取八圓鏡各安其方圍繞華鉢。鏡外建立十六蓮華。",
    "X12n0279_007:0605a05": "十六香爐間華鋪設。莊嚴香爐純燒沈水無令見火。",
    "X12n0279_007:0605a06": "取白牛乳置十六器。乳為煎餅。并諸砂糖油餅乳糜",
    "X12n0279_007:0605a07": "蘇合蜜薑純酥純蜜。於蓮華外。各各十六。圍繞華外。",
    "X12n0279_007:0605a08": "以奉諸佛及大菩薩。",
    "X12n0279_007:0605a09": "議曰。此言立壇法式也。壇法舊解各有所表。大槩",
    "X12n0279_007:0605a10": "以蓮華表因心。鏡表智體。香表觀行等。其所用物",
    "X12n0279_007:0605a11": "各有表顯。非特言理也。",
    "X12n0279_007:0605a12": "[△@○]三供養法式。",
    "X12n0279_007:0605a13": "每以食時若在中夜。取蜜半升用酥三合。壇前別安",
    "X12n0279_007:0605a14": "一小火爐。以樓兜婆香煎取香水沐浴其炭。然令猛",
    "X12n0279_007:0605a15": "熾。投是酥蜜於炎爐內燒令煙盡享佛菩薩。",
    "X12n0279_007:0605a16": "議曰。此供養法式也。諸佛菩薩本不受食。今修供",
    "X12n0279_007:0605a17": "養意表妙行熏修始覺以向本覺之意。必須緣影",
    "X12n0279_007:0605a18": "盡淨方乃合一。故投酥蜜燒令煙盡也。",
    "X12n0279_007:0605a19": "[△@○]四設像法式。",
    "X12n0279_007:0605a20": "令其四外徧懸旛華。於壇室中四壁敷設十方如來",
    "X12n0279_007:0605a21": "及諸菩薩所有形像。應於當陽張盧舍那釋迦彌勒",
    "X12n0279_007:0605a22": "阿閦彌陀。諸大變化觀音形像兼金剛藏安其左右。",
    "X12n0279_007:0605a23": "帝釋梵王烏芻瑟摩(火頭金剛)并藍地迦(清面金剛)諸軍茶利",
    "X12n0279_007:0605a24": "(三目金剛)與毗俱胝(持鬘髻金剛)四天王等頻那(猪頭)夜迦。(象鼻)張",
    "X12n0279_007:0605b01": "於門側左右安置。",
    "X12n0279_007:0605b02": "議曰。此設像法式也。盧舍那為法界主。餘十方佛",
    "X12n0279_007:0605b03": "及諸菩薩乃其伴也。意取主伴互融。其八部皆護",
    "X12n0279_007:0605b04": "法眾。意取遠諸魔事耳。",
    "X12n0279_007:0605b05": "[△@○]五觀行法式。",
    "X12n0279_007:0605b06": "又取八鏡覆懸虗空。與壇場中所安之鏡方面相對。",
    "X12n0279_007:0605b07": "使其形影重重相涉。",
    "X12n0279_007:0605b08": "議曰。此觀行法式也。壇中先安八鏡而壇內之境",
    "X12n0279_007:0605b09": "已現影於鏡中。今仍懸八鏡相對則壇中之鏡若",
    "X12n0279_007:0605b10": "影皆互相涉入重重無盡。是所謂諸佛法身入我",
    "X12n0279_007:0605b11": "性。我身還共如來合。此圓融自在觀心若此。可與",
    "X12n0279_007:0605b12": "諸佛智體相應也。",
    "X12n0279_007:0605b13": "[△@○]六行道法式分三。[?╳]初七禮拜稱名。",
    "X12n0279_007:0605b14": "於初七中至誠頂禮十方如來諸大菩薩阿羅漢號。",
    "X12n0279_007:0605b15": "恆於六時誦呪圍壇至心行道。一時常行一百八徧。",
    "X12n0279_007:0605b16": "[?╳]二七專心發願。",
    "X12n0279_007:0605b17": "第二七中一向專心發菩薩願心無間斷。我毗奈耶",
    "X12n0279_007:0605b18": "先有願教。",
    "X12n0279_007:0605b19": "[?╳]三七一向持呪。",
    "X12n0279_007:0605b20": "第三七中於十二時一向持佛般怛羅呪。",
    "X12n0279_007:0605b21": "[△@○]七感應道交。",
    "X12n0279_007:0605b22": "至第七日。十方如來一時出現。鏡交光處承佛摩頂。",
    "X12n0279_007:0605b23": "議曰。此行道法式也。行道若無次則心散而難攝",
    "X12n0279_007:0605b24": "功行難成。從初七以至三七日內各有所行故身",
    "X12n0279_007:0605c01": "心不倦。至於第三七日則感應道交十方如來一",
    "X12n0279_007:0605c02": "時出現也。鏡交光處乃行人心契佛心之地故承",
    "X12n0279_007:0605c03": "佛摩頂以攝受也。",
    "X12n0279_007:0605c04": "[△@○]八結顯功效。",
    "X12n0279_007:0605c05": "即於道場修三摩地。能令如是末世修學身心明淨。",
    "X12n0279_007:0605c06": "猶如瑠璃。",
    "X12n0279_007:0605c07": "議曰。此顯功效也。以表裏俱淨。故身心猶如瑠璃。",
    "X12n0279_007:0605c08": "此所以不起道場而令成就也。",
    "X12n0279_007:0605c09": "[△@○]九使離過絕非。",
    "X12n0279_007:0605c10": "阿難。若此比丘本受戒師及同會中十比丘等。其中",
    "X12n0279_007:0605c11": "有一不清淨者。如是道場多不成就。",
    "X12n0279_007:0605c12": "議曰。此言離過絕非也。壇中有一不清淨者多不",
    "X12n0279_007:0605c13": "成就。意要永離諸過純一無偽乃可剋期成功耳。",
    "X12n0279_007:0605c14": "[△@○]十刻期取證。",
    "X12n0279_007:0605c15": "從三七後。端坐安居經一百日。有利根者不起於座",
    "X12n0279_007:0605c16": "得須陀洹。縱其身心聖果未成。決定自知成佛不謬。",
    "X12n0279_007:0605c17": "[□@(?(○/(○*○)))]二結示。",
    "X12n0279_007:0605c18": "汝問道場。建立如是。",
    "X12n0279_007:0605c19": "議曰。此刻期取效也。由三七後即端坐安居。百日",
    "X12n0279_007:0605c20": "之內可證初果。當觀行成就也。雖未登聖果。業已",
    "X12n0279_007:0605c21": "自知決定成佛不謬矣。道場之法建立如此。結答",
    "X12n0279_007:0605c22": "次問也。",
    "X12n0279_007:0605c23": "前示利他妙淨事行竟。",
    "X12n0279_007:0605c24": "[□@◇]三示俱利妙嚴密行分三。",
    "X12n0279_007:0606a01": "[○@◇]初當機三業顯請。",
    "X12n0279_007:0606a02": "阿難頂禮佛足而白佛言。自我出家恃佛憍愛。求多",
    "X12n0279_007:0606a03": "聞故未證無為。遭彼梵天邪術所禁。心雖明了力不",
    "X12n0279_007:0606a04": "自由。賴遇文殊令我解脫。雖蒙如來佛頂神呪。冥獲",
    "X12n0279_007:0606a05": "其力。尚未親聞。惟願大慈重為宣說。悲救此會諸修",
    "X12n0279_007:0606a06": "行輩。末及當來在輪迴者承佛密音身意解脫。於時",
    "X12n0279_007:0606a07": "會中一切大眾普皆作禮。佇聞如來祕密章句。",
    "X12n0279_007:0606a08": "議曰。此請妙嚴密行也。顯密雙修自他俱利方盡",
    "X12n0279_007:0606a09": "真因。未說經先佛已放光說呪敕令文殊將呪往",
    "X12n0279_007:0606a10": "護。阿難尚未親聞但冥獲其力耳。故請重說神呪",
    "X12n0279_007:0606a11": "以益在會末及未來將為法利也。",
    "X12n0279_007:0606a12": "[○@◇]二如來光相密酬分三。[△@△]初現瑞。",
    "X12n0279_007:0606a13": "爾時世尊從肉髻中涌百寶光。光中涌出千葉寶蓮",
    "X12n0279_007:0606a14": "有化如來坐寶華中。頂放十道百寶光明。一一光明",
    "X12n0279_007:0606a15": "皆徧示現十恒河沙金剛密迹擎山持杵徧虗空界。",
    "X12n0279_007:0606a16": "[△@△]二眾仰。",
    "X12n0279_007:0606a17": "大眾仰觀畏愛兼抱。求佛哀祐。一心聽佛無見頂相",
    "X12n0279_007:0606a18": "放光如來宣說神呪。",
    "X12n0279_007:0606a19": "議曰。此光相密酬也。佛三十二相肉髻第一。從此",
    "X12n0279_007:0606a20": "放光表尊勝頂法由中道妙智所發也。光中涌蓮",
    "X12n0279_007:0606a21": "表妙智勝因。蓮中化佛表因果一契。化佛頂復放",
    "X12n0279_007:0606a22": "光光中示現金剛神眾表從果體復起妙用殊非",
    "X12n0279_007:0606a23": "心識境界也。化佛說呪表此呪乃無為心佛所說。",
    "X12n0279_007:0606a24": "故功力愈見殊勝耳。",
    "X12n0279_007:0606b01": "[△@△]三說呪五會。第一會。",
    "X12n0279_007:0606b02": "南無薩怛他蘇伽多耶阿羅訶帝三藐三菩陀寫。薩",
    "X12n0279_007:0606b03": "怛他佛陀俱胝瑟尼釤。南無薩婆勃陀勃地薩跢鞞",
    "X12n0279_007:0606b04": "弊。南無薩多南三藐三菩陀俱知南。娑舍囉婆迦僧",
    "X12n0279_007:0606b05": "伽喃。南無廬雞阿羅漢跢喃。南無蘇盧多波那喃。南",
    "X12n0279_007:0606b06": "無娑羯唎陀伽彌喃。南無盧雞三藐伽跢喃。三藐伽",
    "X12n0279_007:0606b07": "婆囉底波多那喃。南無提婆離瑟赧。南無悉陀耶毗",
    "X12n0279_007:0606b08": "地耶陀囉離瑟赧。舍波奴揭囉訶婆訶娑囉摩他喃。",
    "X12n0279_007:0606b09": "南無跋囉訶摩泥。南無因陀囉耶。南無婆伽婆帝。嚧",
    "X12n0279_007:0606b10": "陀囉耶。烏摩般帝。娑醯夜耶。南無婆伽婆帝。那囉野",
    "X12n0279_007:0606b11": "拏耶。槃遮摩訶三慕陀囉。南無悉羯唎多耶。南無婆",
    "X12n0279_007:0606b12": "伽婆帝。摩訶迦羅耶。地唎般剌那伽囉。毗陀囉波拏",
    "X12n0279_007:0606b13": "迦囉耶。阿地目帝。尸摩舍那泥婆悉泥。摩怛唎伽拏。",
    "X12n0279_007:0606b14": "南無悉羯唎多耶。南無婆伽婆帝。多他伽跢俱囉耶。",
    "X12n0279_007:0606b15": "南無般頭摩俱囉耶。南無跋闍囉俱囉耶。南無摩尼",
    "X12n0279_007:0606b16": "俱囉耶。南無伽闍俱囉耶。南無婆伽婆帝。帝唎茶輸",
    "X12n0279_007:0606b17": "囉西那。波囉訶囉拏囉闍耶。跢他伽多耶。南無婆伽",
    "X12n0279_007:0606b18": "婆帝。南無阿彌多婆耶。哆他伽多耶。阿囉訶帝。三藐",
    "X12n0279_007:0606b19": "三菩陀耶南無婆伽婆帝。阿芻鞞耶。哆他伽多耶。阿",
    "X12n0279_007:0606b20": "囉訶帝。三藐三菩陀耶。南無婆伽婆帝。鞞沙闍耶俱",
    "X12n0279_007:0606b21": "盧吠柱唎耶。般囉婆囉闍耶。跢他伽多耶。南無婆伽",
    "X12n0279_007:0606b22": "婆帝。三補師毖多。薩憐捺囉剌闍耶。跢他伽多耶。阿",
    "X12n0279_007:0606b23": "囉訶帝。三藐三菩陀耶。南無婆伽婆帝。舍雞野母那",
    "X12n0279_007:0606b24": "曳。跢他伽多耶。阿囉訶帝。三藐三菩陀耶。南無婆伽",
    "X12n0279_007:0606c01": "婆帝。剌怛那雞都囉闍耶。跢他伽多耶。阿囉訶帝。三",
    "X12n0279_007:0606c02": "藐三菩陀耶。帝瓢南無薩羯唎多。翳曇婆伽婆多。薩",
    "X12n0279_007:0606c03": "怛他伽都瑟尼釤。薩怛多般怛[口*藍]。南無阿婆囉祝耽。",
    "X12n0279_007:0606c04": "般曪帝揚岐囉。薩囉婆部多揭羅訶。尼揭囉訶揭迦",
    "X12n0279_007:0606c05": "囉訶尼。跋囉毖地耶叱陀你。阿迦囉蜜唎柱。般唎怛",
    "X12n0279_007:0606c06": "囉耶儜揭唎。薩囉婆槃陀那目叉尼。薩囉婆突瑟吒。",
    "X12n0279_007:0606c07": "突悉乏般那你伐囉尼。赭都囉失帝南。羯囉訶娑訶",
    "X12n0279_007:0606c08": "薩囉若闍。毗多崩娑那羯唎。阿瑟吒冰舍帝南。那叉",
    "X12n0279_007:0606c09": "剎怛囉若闍。波囉薩陀那羯唎。阿瑟吒南。摩訶揭囉",
    "X12n0279_007:0606c10": "訶若闍。毗多崩薩那羯唎。薩婆舍都嚧你婆囉若闍。",
    "X12n0279_007:0606c11": "呼藍突悉乏難遮那舍尼。毖沙舍悉怛囉。阿吉尼烏",
    "X12n0279_007:0606c12": "陀迦囉若闍。阿般囉視多具囉。摩訶般囉戰持。摩訶",
    "X12n0279_007:0606c13": "疊多。摩訶帝闍。摩訶稅多闍婆囉。摩訶跋囉槃陀囉",
    "X12n0279_007:0606c14": "婆悉你。阿唎耶多囉。毗唎俱知。誓婆毗闍耶。跋闍囉",
    "X12n0279_007:0606c15": "摩禮底。毗舍嚧多。勃騰罔迦。跋闍囉制喝那阿遮。摩",
    "X12n0279_007:0606c16": "囉制婆般囉質多。跋闍囉擅持。毗舍囉遮。扇多舍鞞",
    "X12n0279_007:0606c17": "提婆補視多。蘇摩嚧波。摩訶稅多。阿唎耶多囉。摩訶",
    "X12n0279_007:0606c18": "婆囉阿般囉。跋闍囉商羯囉制婆。跋闍囉俱摩唎。俱",
    "X12n0279_007:0606c19": "藍陀唎。跋闍囉喝薩多遮。毗地耶乾遮那摩唎迦。啒",
    "X12n0279_007:0606c20": "蘇母婆羯囉跢那。鞞曥遮那俱唎耶。夜囉菟瑟尼釤。",
    "X12n0279_007:0606c21": "毗折藍婆摩尼遮。跋闍囉迦那迦波囉婆。嚧闍那跋",
    "X12n0279_007:0606c22": "闍囉頓稚遮。稅多遮迦摩囉。剎奢尸波囉婆。翳帝夷",
    "X12n0279_007:0606c23": "帝。母陀囉羯拏。沙鞞囉懺。掘梵都。印兔那麼麼寫。",
    "X12n0279_007:0606c24": "第二會。",
    "X12n0279_007:0607a01": "烏[合*牛]。唎瑟揭拏。般剌舍悉多。薩怛他伽都瑟尼釤。虎",
    "X12n0279_007:0607a02": "[合*牛]。都嚧雍。瞻婆那。虎[合*牛]。都嚧雍。悉躭婆那。虎[合*牛]。都嚧",
    "X12n0279_007:0607a03": "雍。波羅瑟地耶三般叉拏羯囉。虎[合*牛]。都嚧雍。薩婆藥",
    "X12n0279_007:0607a04": "叉喝囉剎娑。揭囉訶若闍。毗騰崩薩那羯囉。虎[合*牛]。都",
    "X12n0279_007:0607a05": "嚧雍。者都囉尸底南。揭囉訶娑訶薩囉南。毗騰崩薩",
    "X12n0279_007:0607a06": "那囉。虎[合*牛]。都嚧雍。囉义。婆伽梵。薩怛他伽都瑟尼釤。",
    "X12n0279_007:0607a07": "波囉點闍吉唎。摩訶娑訶薩囉。勃樹娑訶薩囉室唎",
    "X12n0279_007:0607a08": "沙。俱知娑訶薩泥帝[口*隸]。阿弊提視婆唎多。吒吒甖迦。",
    "X12n0279_007:0607a09": "摩訶跋闍嚧陀囉。帝唎菩婆那。曼茶囉。烏[合*牛]。莎悉帝",
    "X12n0279_007:0607a10": "薄婆都。麼麼。印兔那麼麼寫。",
    "X12n0279_007:0607a11": "第三會。",
    "X12n0279_007:0607a12": "囉闍婆夜。主囉跋夜。阿祇尼婆夜。烏陀迦婆夜。毗沙",
    "X12n0279_007:0607a13": "婆夜。舍薩多囉婆夜。婆囉斫羯囉婆夜。突瑟叉婆夜。",
    "X12n0279_007:0607a14": "阿舍你婆夜。阿迦囉蜜唎柱婆夜。陀囉尼部彌劍波",
    "X12n0279_007:0607a15": "伽波陀婆夜。烏囉迦婆多婆夜。剌闍檀茶婆夜。那伽",
    "X12n0279_007:0607a16": "婆夜。毗條怛婆夜。蘇波囉拏婆夜。藥叉揭囉訶囉叉",
    "X12n0279_007:0607a17": "私揭囉訶。畢唎多揭囉訶。毗舍遮揭囉訶。部多揭囉",
    "X12n0279_007:0607a18": "訶。鳩槃茶揭囉訶。補丹那揭囉訶。迦吒補丹那揭囉",
    "X12n0279_007:0607a19": "訶。悉乾度揭囉訶。阿播悉摩囉揭囉訶。烏檀摩陀揭",
    "X12n0279_007:0607a20": "囉訶。車夜揭囉訶。醯唎婆帝揭囉訶。社多訶唎南。揭",
    "X12n0279_007:0607a21": "婆訶唎南。嚧地囉訶唎南。忙娑訶唎南。謎陀訶唎南。",
    "X12n0279_007:0607a22": "摩闍訶唎南。闍多訶唎女。視比多訶唎南。毗多訶唎",
    "X12n0279_007:0607a23": "南。婆多訶唎南。阿輸遮訶唎女。質多訶唎女。帝釤薩",
    "X12n0279_007:0607a24": "鞞釤。薩婆揭囉訶南。毗陀耶闍瞋陀夜彌。雞囉夜彌。",
    "X12n0279_007:0607b01": "波唎跋囉者迦訖唎擔。毗陀夜闍瞋陀夜彌。雞囉夜",
    "X12n0279_007:0607b02": "彌茶演尼訖唎擔。毗陀夜闍瞋陀夜彌。雞囉夜彌。摩",
    "X12n0279_007:0607b03": "訶般輸般怛夜。嚧陀囉訖唎擔。毗陀夜闍瞋陀夜彌。",
    "X12n0279_007:0607b04": "雞囉夜彌。那囉夜拏訖唎擔。毗陀夜闍瞋陀夜彌。雞",
    "X12n0279_007:0607b05": "囉夜彌。怛埵伽嚧茶西訖唎擔。毗陀夜闍瞋陀夜彌。",
    "X12n0279_007:0607b06": "雞囉夜彌。摩訶迦囉摩怛唎伽拏訖唎擔。毗陀夜闍",
    "X12n0279_007:0607b07": "瞋陀夜彌。雞囉夜彌。迦波唎迦訖唎擔。毗陀夜闍瞋",
    "X12n0279_007:0607b08": "陀夜彌。雞囉夜彌。闍耶羯囉摩度羯囉。薩婆囉他娑",
    "X12n0279_007:0607b09": "達那訖唎擔。毗陀夜闍瞋陀夜彌。雞囉夜彌。赭咄囉",
    "X12n0279_007:0607b10": "婆耆你訖唎擔。毗陀夜闍瞋陀夜彌。雞囉夜彌。毗唎",
    "X12n0279_007:0607b11": "羊訖唎知。難陀雞沙囉伽拏般帝。索醯夜訖唎擔。毗",
    "X12n0279_007:0607b12": "陀夜闍瞋陀夜彌。雞囉夜彌。那揭那舍囉婆拏訖唎",
    "X12n0279_007:0607b13": "擔。毗陀夜闍瞋陀夜彌。雞囉夜彌。阿羅漢訖唎擔。毗",
    "X12n0279_007:0607b14": "陀夜闍瞋陀夜彌。雞囉夜彌。毗多囉伽訖唎擔。毗陀",
    "X12n0279_007:0607b15": "夜闍瞋陀夜彌。雞囉夜彌。跋闍囉波你。具醯夜具醯",
    "X12n0279_007:0607b16": "夜。迦地般帝訖唎擔。毗陀夜闍瞋陀夜彌。雞囉夜彌。",
    "X12n0279_007:0607b17": "囉叉罔。婆伽梵。印兔那麼麼寫。",
    "X12n0279_007:0607b18": "第四會。",
    "X12n0279_007:0607b19": "婆伽梵。薩怛多般怛囉。南無粹都帝。阿悉多那囉剌",
    "X12n0279_007:0607b20": "迦。波囉婆悉普吒。毗迦薩怛多鉢帝唎。什佛囉什佛",
    "X12n0279_007:0607b21": "囉。陀囉陀囉。頻陀囉頻陀囉瞋陀瞋陀。虎[合*牛]。虎[合*牛]。泮",
    "X12n0279_007:0607b22": "吒。泮吒泮吒泮吒泮吒。娑訶。醯醯泮。阿牟迦耶泮。阿",
    "X12n0279_007:0607b23": "波囉提訶多泮。婆囉波囉陀泮。阿素囉毗陀囉波迦",
    "X12n0279_007:0607b24": "泮。薩婆提鞞弊泮。薩婆那伽弊泮。薩婆藥叉弊泮。薩",
    "X12n0279_007:0607c01": "婆乾闥婆弊泮。薩婆補丹那弊泮。迦吒補丹那弊泮。",
    "X12n0279_007:0607c02": "薩婆突狼枳帝弊泮。薩婆突澀比[口*((禾*ㄉ)/牛)]訖瑟帝弊泮。薩",
    "X12n0279_007:0607c03": "婆什婆唎弊泮。薩婆阿播悉摩[口*((禾*ㄉ)/牛)]弊泮。薩婆舍囉婆",
    "X12n0279_007:0607c04": "那弊泮。薩婆地帝雞弊泮。薩婆怛摩陀繼弊泮。薩婆",
    "X12n0279_007:0607c05": "毗陀耶囉誓遮[口*((禾*ㄉ)/牛)]弊泮。闍夜揭囉摩度羯囉。薩婆羅",
    "X12n0279_007:0607c06": "他娑陀雞弊泮。毗地夜遮唎弊泮。者都囉縛耆你弊",
    "X12n0279_007:0607c07": "泮。跋闍囉俱摩利。毗陀夜羅誓弊泮。摩訶波囉丁羊",
    "X12n0279_007:0607c08": "叉耆唎弊泮。跋闍囉商羯囉夜。波囉丈耆囉闍耶泮。",
    "X12n0279_007:0607c09": "摩訶迦囉夜。摩訶末怛唎迦拏。南無娑羯唎多夜泮。",
    "X12n0279_007:0607c10": "毖瑟拏婢曳泮。勃囉訶牟尼曳泮。阿耆尼曳泮。摩訶",
    "X12n0279_007:0607c11": "羯唎曳泮。羯囉檀遲曳泮。蔑怛唎曳泮。嘮怛唎曳泮。",
    "X12n0279_007:0607c12": "遮文茶曳泮。羯邏囉怛唎曳泮。迦般唎曳泮。阿地目",
    "X12n0279_007:0607c13": "質多迦尸摩舍那。婆私你曳泮。演吉質。薩埵婆寫。麼",
    "X12n0279_007:0607c14": "麼印兔那麼麼寫。",
    "X12n0279_007:0607c15": "第五會。",
    "X12n0279_007:0607c16": "突瑟吒質多。阿末怛唎質多。烏闍訶囉。伽婆訶囉。嚧",
    "X12n0279_007:0607c17": "地囉訶囉。婆婆訶囉。摩闍訶囉。闍多訶囉。視毖多訶",
    "X12n0279_007:0607c18": "囉。跋略夜訶囉。乾陀訶囉。布史波訶囉。頗囉訶囉。婆",
    "X12n0279_007:0607c19": "寫訶囉。般波質多。突瑟吒質多。嘮陀囉質多。藥叉揭",
    "X12n0279_007:0607c20": "囉訶。囉剎娑揭囉訶。閉隷多揭囉訶。毗舍遮揭囉訶。",
    "X12n0279_007:0607c21": "部多揭囉訶。鳩槃茶揭囉訶。悉乾陀揭囉訶。烏怛摩",
    "X12n0279_007:0607c22": "陀揭囉訶。車夜揭囉訶。阿播薩摩囉揭囉訶。宅祛革",
    "X12n0279_007:0607c23": "茶耆尼揭囉訶。唎佛帝揭囉訶。闍彌迦揭囉訶。舍俱",
    "X12n0279_007:0607c24": "尼揭囉訶。姥陀囉難地迦揭囉訶。阿藍婆揭囉訶。乾",
    "X12n0279_007:0608a01": "陀波尼揭囉訶。什伐囉堙迦醯迦。墜帝藥迦。怛隷帝",
    "X12n0279_007:0608a02": "藥迦。者突託迦。呢提什伐囉毖釤摩什伐囉。薄底迦。",
    "X12n0279_007:0608a03": "鼻底迦。室隷瑟蜜迦。婆你般帝迦。薩婆什伐囉。室嚧",
    "X12n0279_007:0608a04": "吉帝。末陀鞞達嚧制劍。阿綺嚧鉗。目佉嚧鉗。羯唎突",
    "X12n0279_007:0608a05": "嚧鉗。揭囉訶揭藍。羯拏輸藍。憚多輸藍。迄唎夜輸藍。",
    "X12n0279_007:0608a06": "末麼輸藍。跋唎室婆輪藍。毖栗瑟吒輸藍。烏陀囉輸",
    "X12n0279_007:0608a07": "藍。羯知輸藍。跋悉帝輸藍。鄔嚧輸藍。常伽輸藍。喝悉",
    "X12n0279_007:0608a08": "多輸藍。跋陀輸藍。婆房盎伽般囉丈伽輸藍。部多毖",
    "X12n0279_007:0608a09": "跢茶。茶耆尼什婆囉。陀突嚧迦建咄嚧吉知婆路多",
    "X12n0279_007:0608a10": "毗。薩般嚧訶凌伽。輸沙怛囉娑那羯囉。毗沙喻迦。阿",
    "X12n0279_007:0608a11": "耆尼烏陀迦。末囉鞞囉建哆囉。阿迦囉蜜唎咄怛斂",
    "X12n0279_007:0608a12": "部迦。地栗剌吒。毖唎瑟質迦。薩婆那俱囉。肆引伽弊",
    "X12n0279_007:0608a13": "揭囉唎藥叉怛囉芻。末囉視吠帝釤婆鞞釤。悉怛多",
    "X12n0279_007:0608a14": "鉢怛囉。摩訶跋闍嚧瑟尼釤。摩訶般賴丈耆藍。夜波",
    "X12n0279_007:0608a15": "突陀舍喻闍那。辮怛隷拏。毗陀耶槃曇迦嚧彌。帝殊",
    "X12n0279_007:0608a16": "槃曇迦嚧彌。般囉毗陀槃曇迦嚧彌。哆姪他。唵。阿那",
    "X12n0279_007:0608a17": "隷。毗舍提。鞞囉跋闍囉陀唎。槃陀槃陀你。跋闍囉謗",
    "X12n0279_007:0608a18": "尼泮。虎[合*牛]都嚧甕泮。莎婆訶。",
    "X12n0279_007:0608a19": "議曰。呪為祕密五不翻之一也。義說呪如軍中之",
    "X12n0279_007:0608a20": "密號。但取辦事。不許明言。又云。況乃諸神王之名",
    "X12n0279_007:0608a21": "字。呼其主而眾必隨之。皆有摧邪之能。如所謂金",
    "X12n0279_007:0608a22": "剛力士隨處護衛也。予昔居五臺。遇一梵師。專持",
    "X12n0279_007:0608a23": "此呪。其聲極猛厲。如呵遣之狀。因問之。曰此鬼神",
    "X12n0279_007:0608a24": "王名也。今呼遣非猛力不能。就中囑其所護之事。",
    "X12n0279_007:0608b01": "故極心力而驅遣之。乃見其效。政取不思議力。非",
    "X12n0279_007:0608b02": "心識可到也。",
    "X12n0279_007:0608b03": "[○@◇]三廣顯神呪利益分二。[△@△]初正行成益分二。",
    "X12n0279_007:0608b04": "[□@○]初如來密因分二。[?︽]初能出生諸佛。",
    "X12n0279_007:0608b05": "阿難。是佛頂光聚悉怛多般怛囉祕密伽陀微妙章",
    "X12n0279_007:0608b06": "句。出生十方一切諸佛。",
    "X12n0279_007:0608b07": "[?︽]二能為密因。",
    "X12n0279_007:0608b08": "十方如來因此呪心得成無上正徧知覺。十方如來",
    "X12n0279_007:0608b09": "執此呪心降伏諸魔制諸外道。十方如來乘此呪心",
    "X12n0279_007:0608b10": "坐寶蓮華應微塵國。十方如來含此呪心於微塵國",
    "X12n0279_007:0608b11": "轉大法輪。十方如來持此呪心能於十方摩頂授記。",
    "X12n0279_007:0608b12": "自果未成亦於十方蒙佛授記。十方如來依此呪心",
    "X12n0279_007:0608b13": "能於十方拔濟羣苦。所謂地獄餓鬼畜生盲聾瘖瘂",
    "X12n0279_007:0608b14": "怨憎會苦愛別離苦求不得苦五陰熾盛大小諸橫",
    "X12n0279_007:0608b15": "同時解脫。賊難兵難王難獄難風火水難飢渴貧窮",
    "X12n0279_007:0608b16": "應念消散。十方如來隨此呪心能於十方事善知識",
    "X12n0279_007:0608b17": "四威儀中供養如意。恒沙如來會中推為大法王子。",
    "X12n0279_007:0608b18": "十方如來行此呪心能於十方攝受親因。令諸小乘",
    "X12n0279_007:0608b19": "聞祕密藏不生驚怖。十方如來誦此呪心成無上覺",
    "X12n0279_007:0608b20": "坐菩提樹入大涅槃。十方如來傳此呪心於滅度後",
    "X12n0279_007:0608b21": "付佛法事究竟住持。嚴淨戒律悉得清淨。",
    "X12n0279_007:0608b22": "議曰。此下廣顯呪益也。向說般若為諸佛母。一切",
    "X12n0279_007:0608b23": "諸佛從般若生。今言諸佛從呪力出生。是知前說",
    "X12n0279_007:0608b24": "三觀乃佛佛成道之本為一路涅槃門。蓋屬顯了",
    "X12n0279_007:0608c01": "般若。修行要假觀智以斷現行煩惱。煩惱淨處佛",
    "X12n0279_007:0608c02": "果圓滿名出生諸佛。今呪乃祕密般若。假此以斷",
    "X12n0279_007:0608c03": "俱生習氣。以習氣深潛非觀智可到。故須假諸佛",
    "X12n0279_007:0608c04": "祕密心印乃能斷除。習氣淨處佛果圓成。故為出",
    "X12n0279_007:0608c05": "生十方如來也。觀其十種大益。謂十方如來因此",
    "X12n0279_007:0608c06": "呪而成佛。執此呪以降魔。乘此呪以應塵國。含此",
    "X12n0279_007:0608c07": "呪以轉法輪。持此呪以得摩頂授記。依此呪以濟",
    "X12n0279_007:0608c08": "拔羣苦。隨此呪以供佛承法。行此呪以攝受小乘。",
    "X12n0279_007:0608c09": "誦此呪以成無上覺入大涅槃。傳此呪以付佛法",
    "X12n0279_007:0608c10": "事究竟住持。是知十方諸佛出世始終事業皆依",
    "X12n0279_007:0608c11": "此呪心而得成就。非無上祕密心印何功力若此",
    "X12n0279_007:0608c12": "之殊勝哉。即此而觀從上諸祖傳佛心印者未有",
    "X12n0279_007:0608c13": "不由呪力而成功行者也。是所謂如來密因修證",
    "X12n0279_007:0608c14": "了義。的指此呪為行本也。即菩薩萬行令二乘人",
    "X12n0279_007:0608c15": "遠諸魔事無不資始乎此。今人修行捨此呪力又",
    "X12n0279_007:0608c16": "何以斷習氣收速效乎。妙在壇場勝友乃可剋期",
    "X12n0279_007:0608c17": "成功。惜乎此土無結壇之具。故多因循漫視耳。雖",
    "X12n0279_007:0608c18": "無壇場而密呪斷不可捨置也。",
    "X12n0279_007:0608c19": "上顯如來密因竟。",
    "X12n0279_007:0608c20": "[□@○]二菩薩萬行分二。[?︽]初能成萬行分二。",
    "X12n0279_007:0608c21": "◎初自利行分十。[□@(?(○/(○*○)))]初能遠魔事。",
    "X12n0279_007:0608c22": "若我說是佛頂光聚般怛囉呪從旦至暮音聲相聯。",
    "X12n0279_007:0608c23": "字句中間亦不重疊。經恒沙劫終不能盡。亦說此呪",
    "X12n0279_007:0608c24": "名如來頂。汝等有學未盡輪迴。發心至誠取阿羅漢。",
    "X12n0279_007:0609a01": "不持此呪而坐道場令其身心遠諸魔事無有是處。",
    "X12n0279_007:0609a02": "議曰。此通顯呪心源遠而益大也。以此呪從一真",
    "X12n0279_007:0609a03": "法界清淨妙心所演。故無始無終窮劫不盡。而諸",
    "X12n0279_007:0609a04": "修行者不持此呪無以遠諸魔事也。",
    "X12n0279_007:0609a05": "此下通言有十種利益。",
    "X12n0279_007:0609a06": "[□@(?(○/(○*○)))]二能遠毒害。",
    "X12n0279_007:0609a07": "阿難。若諸世界隨所國土所有眾生。隨國所生樺皮",
    "X12n0279_007:0609a08": "貝葉紙素白[疊*毛]書寫此呪貯於香囊。是人心昏未能",
    "X12n0279_007:0609a09": "誦憶。或帶身上。或書宅中。當知是人盡其生年一切",
    "X12n0279_007:0609a10": "諸毒所不能害。阿難。我今為汝更說此呪救護世間",
    "X12n0279_007:0609a11": "得大無畏。成就眾生出世間智。若我滅後末世眾生",
    "X12n0279_007:0609a12": "有能自誦。若教他誦。當知如是持誦眾生。火不能燒。",
    "X12n0279_007:0609a13": "水不能溺。大毒小毒所不能害。如是乃至天龍鬼神",
    "X12n0279_007:0609a14": "精祗魔魅所有惡呪皆不能著。心得正受。一切呪詛",
    "X12n0279_007:0609a15": "厭蠱毒藥金毒銀毒草木蟲蛇萬物毒氣。入此人口",
    "X12n0279_007:0609a16": "成甘露味。",
    "X12n0279_007:0609a17": "議曰。此能遠毒害也。如不能誦若書寫隨帶其利",
    "X12n0279_007:0609a18": "益亦等。呪乃佛心。持呪即持佛心。故能成出世間",
    "X12n0279_007:0609a19": "智而遠世間毒害也。",
    "X12n0279_007:0609a20": "[□@(?(○/(○*○)))]三能令惡神守護。",
    "X12n0279_007:0609a21": "一切惡星并諸鬼神磣心毒人。於如是人不能起惡。",
    "X12n0279_007:0609a22": "頻那夜迦諸惡鬼王并其眷屬。皆領深恩常加守護。",
    "X12n0279_007:0609a23": "議曰。此能令惡神守護也。持呪即呼召而囑之。故",
    "X12n0279_007:0609a24": "能轉惡心而為守護也。",
    "X12n0279_007:0609b01": "[□@(?(○/(○*○)))]四能知宿命。",
    "X12n0279_007:0609b02": "阿難。當知是呪常有八萬四千那由他恒河沙俱胝",
    "X12n0279_007:0609b03": "金剛藏王菩薩種族。一一皆有諸金剛眾而為眷屬",
    "X12n0279_007:0609b04": "晝夜隨侍。設有眾生於散亂心非三摩地心憶口持。",
    "X12n0279_007:0609b05": "是金剛王常隨從彼諸善男子。何況決定菩提心者。",
    "X12n0279_007:0609b06": "此諸金剛菩薩藏王精心陰速發彼神識。是人應時",
    "X12n0279_007:0609b07": "心能記憶八萬四千恒河沙劫。周徧了知得無疑惑。",
    "X12n0279_007:0609b08": "議曰。此能知宿命也。以呪乃金剛心也。向未發悟",
    "X12n0279_007:0609b09": "但為八萬四千塵沙煩惱。今執而用之。故有如是",
    "X12n0279_007:0609b10": "金剛藏王晝夜隨侍。以此心無動轉相故亂心憶",
    "X12n0279_007:0609b11": "持而金剛王亦常隨侍。能令行人頓破無明記憶",
    "X12n0279_007:0609b12": "八萬四千恒沙劫也。",
    "X12n0279_007:0609b13": "[□@(?(○/(○*○)))]五能離惡道。",
    "X12n0279_007:0609b14": "從第一劫乃至後身。生生不生藥义羅剎及富單那",
    "X12n0279_007:0609b15": "迦吒富單那鳩槃茶毗舍遮等并諸餓鬼有形無形",
    "X12n0279_007:0609b16": "有想無想如是惡處。",
    "X12n0279_007:0609b17": "議曰。此能離惡道也。以呪純無漏故永離惡趣生",
    "X12n0279_007:0609b18": "生不受生彼處也。",
    "X12n0279_007:0609b19": "[□@(?(○/(○*○)))]六能生善處。",
    "X12n0279_007:0609b20": "是善男子若讀若誦若書若寫若帶若藏諸色供養。",
    "X12n0279_007:0609b21": "劫劫不生貧窮下賤不可樂處。",
    "X12n0279_007:0609b22": "議曰。此能生善道也。呪力似如意珠。故劫劫不生",
    "X12n0279_007:0609b23": "貧窮下賤處也。",
    "X12n0279_007:0609b24": "[□@(?(○/(○*○)))]七能成善行。",
    "X12n0279_007:0609c01": "此諸眾生縱其自身不作福業。十方如來所有功德",
    "X12n0279_007:0609c02": "悉與此人。由是得於恒河沙。阿僧祗不可說不可說",
    "X12n0279_007:0609c03": "劫常與諸佛同生一處。無量功德如惡叉聚。同處熏",
    "X12n0279_007:0609c04": "修永無分散。是故能令破戒之人戒根清淨。未得戒",
    "X12n0279_007:0609c05": "者令其得戒。未精進者令得精進。無智慧者令得智",
    "X12n0279_007:0609c06": "慧。不清淨者速得清淨。不持齋戒自成齋戒。",
    "X12n0279_007:0609c07": "議曰。此能成善行也。以持此呪即得佛心與佛同",
    "X12n0279_007:0609c08": "體。故自不作福而十方諸佛所有功德皆悉與之。",
    "X12n0279_007:0609c09": "以心心相印故同生一處熏修永無分散也。以如",
    "X12n0279_007:0609c10": "來果覺為我因心。故齋戒不持而自持。不精進而",
    "X12n0279_007:0609c11": "亦得精進智慧矣。",
    "X12n0279_007:0609c12": "[□@(?(○/(○*○)))]八能離染行。",
    "X12n0279_007:0609c13": "阿難。是善男子持此呪時。設犯禁戒於未受時。持呪",
    "X12n0279_007:0609c14": "之後眾破戒罪無問輕重一時銷滅。縱經飲酒食噉",
    "X12n0279_007:0609c15": "五辛種種不淨。一切諸佛菩薩金剛天仙鬼神不將",
    "X12n0279_007:0609c16": "為過。設著不淨破弊衣服。一行一往悉同清淨。縱不",
    "X12n0279_007:0609c17": "作壇不入道場亦不行道。誦持此呪還同入壇行道",
    "X12n0279_007:0609c18": "功德無有異也。",
    "X12n0279_007:0609c19": "議曰。此能離染行也。以法界性無染淨。離止作。罪",
    "X12n0279_007:0609c20": "性本空。而動亂恒一。故能滅破戒之罪穢於未受",
    "X12n0279_007:0609c21": "時。亦同淨故。雖不入壇而與入者等也。問曰。前言",
    "X12n0279_007:0609c22": "持呪必須結壇種種清潔。如一不淨必不成就。今",
    "X12n0279_007:0609c23": "言破戒散心皆獲成就。何相舛耶。答曰。前言真修",
    "X12n0279_007:0609c24": "必務嚴潔為主。今但言呪力殊勝。非言一槩可成",
    "X12n0279_007:0610a01": "也。",
    "X12n0279_007:0610a02": "[□@(?(○/(○*○)))]九能滅眾業。",
    "X12n0279_007:0610a03": "若造五逆無間重罪。及諸比丘比丘尼四棄八棄。誦",
    "X12n0279_007:0610a04": "此呪已。如是重業猶如猛風吹散沙聚。悉皆滅除更",
    "X12n0279_007:0610a05": "無毫髮。",
    "X12n0279_007:0610a06": "議曰。此能滅眾業也。五逆無間罪業四棄八棄皆",
    "X12n0279_007:0610a07": "不通懺悔者今以呪力悉皆除滅也。四棄即四根",
    "X12n0279_007:0610a08": "本重業。梵語波羅夷此云棄。謂永棄佛法邊外也。",
    "X12n0279_007:0610a09": "又如世之大辟曰棄市。謂永斷慧命也。八棄者謂",
    "X12n0279_007:0610a10": "加比丘尼四棄共名八棄。尼四棄者謂觸八覆隨。",
    "X12n0279_007:0610a11": "觸者不得與染心男身相觸。八者謂不得與染心",
    "X12n0279_007:0610a12": "男捉手捉衣入屏處屏處共立共語共行身相倚",
    "X12n0279_007:0610a13": "相期等八事。覆者謂不得覆他重罪。隨者謂不得",
    "X12n0279_007:0610a14": "隨舉大僧供給衣食。即為僧所舉。未與作共住法",
    "X12n0279_007:0610a15": "者不得隨彼也。通上共名八棄。僧所舉即舉詰之",
    "X12n0279_007:0610a16": "義。",
    "X12n0279_007:0610a17": "[□@(?(○/(○*○)))]十能消積障。",
    "X12n0279_007:0610a18": "阿難。若有眾生從無量無數劫來所有一切輕重罪",
    "X12n0279_007:0610a19": "障從前世來未及懺悔。若能讀誦。書寫此呪身上帶",
    "X12n0279_007:0610a20": "持。若安住處莊宅園館。如是積業猶湯銷雪。不久皆",
    "X12n0279_007:0610a21": "得悟無生忍。",
    "X12n0279_007:0610a22": "議曰。此能消積障也。無量劫來所積輕重諸罪。今",
    "X12n0279_007:0610a23": "以呪力而能消者。正如千年暗室一燈能破也。此",
    "X12n0279_007:0610a24": "上十種利益通顯呪力不可思議也。",
    "X12n0279_007:0610b01": "上約自利益下約利他益。",
    "X12n0279_007:0610b02": "◎次利他行分二。[□@(?(○/(○*○)))]一能隨所願。",
    "X12n0279_007:0610b03": "復次阿難。若有女人未生男女欲求孕者。若能至心",
    "X12n0279_007:0610b04": "憶念斯呪。或能身上帶此悉怛多般怛囉者。便生福",
    "X12n0279_007:0610b05": "德智慧男女。求長命者即得長命。欲求果報速圓滿",
    "X12n0279_007:0610b06": "者速得圓滿。身命色力亦復如是。命終之後隨願往",
    "X12n0279_007:0610b07": "生十方國土。必定不生邊地下賤何況雜形。",
    "X12n0279_007:0610b08": "議曰。此約利他益能隨所願也。求男女即得男女。",
    "X12n0279_007:0610b09": "求果報即得果報。求往生即得往生。永離邊地雜",
    "X12n0279_007:0610b10": "形之報者。蓋稱真法性心境一如永離邪曲故也。",
    "X12n0279_007:0610b11": "[□@(?(○/(○*○)))]二能滅災難。",
    "X12n0279_007:0610b12": "阿難。若諸國土州縣聚落饑荒疫癘。或復刀兵賊難",
    "X12n0279_007:0610b13": "鬬諍。兼餘一切厄難之地。寫此神呪安城四門。并諸",
    "X12n0279_007:0610b14": "支提或脫闍上。令其國土所有眾生。奉迎斯呪禮拜",
    "X12n0279_007:0610b15": "恭敬一心供養。令其人民各各身佩。或各各安所居",
    "X12n0279_007:0610b16": "宅地。一切災厄悉皆消滅。阿難。在在處處國土眾生",
    "X12n0279_007:0610b17": "隨有此呪。天龍歡喜。風雨順時。五穀豐殷。兆庶安樂。",
    "X12n0279_007:0610b18": "亦復能鎮一切惡星隨方變怪。災障不起。人無橫夭。",
    "X12n0279_007:0610b19": "杻械枷鎖不著其身。晝夜安眠常無惡夢。阿難。是娑",
    "X12n0279_007:0610b20": "婆界有八萬四千災變惡星。二十八大惡星而為上",
    "X12n0279_007:0610b21": "首。復有八大惡星以為其主。作種種形出現世時能",
    "X12n0279_007:0610b22": "生眾生種種災異。有此呪地悉皆消滅。十二由旬成",
    "X12n0279_007:0610b23": "結界地。諸惡災祥永不能入。",
    "X12n0279_007:0610b24": "議曰。此能消眾生災難也。種種諸難起於逆理故",
    "X12n0279_007:0610c01": "致災祥。今順法性永離諸過故一切災祥永不能",
    "X12n0279_007:0610c02": "入也。支提此云可供養處。脫闍此云幢也。",
    "X12n0279_007:0610c03": "[?︽]二結成真行。",
    "X12n0279_007:0610c04": "是故如來宣示此呪。於未來世保護初學諸修行者",
    "X12n0279_007:0610c05": "入三摩提。身心泰然得大安隱。更無一切諸魔鬼神",
    "X12n0279_007:0610c06": "及無始來冤橫宿殃舊業陳債來相惱害。汝及眾中",
    "X12n0279_007:0610c07": "諸有學人及未來世諸修行者。依我壇場如法持戒。",
    "X12n0279_007:0610c08": "所受戒主逢清淨僧。於此呪心不生疑悔。是善男子",
    "X12n0279_007:0610c09": "於此父母所生之身不得心通。十方如來便為妄語。",
    "X12n0279_007:0610c10": "議曰。此結成真行也。以印契佛心故永離魔冤一",
    "X12n0279_007:0610c11": "生取辦也。前顯說中性比丘尼得阿羅漢。今密呪",
    "X12n0279_007:0610c12": "之功一生克果。足證二種般若其功等也。",
    "X12n0279_007:0610c13": "上正行成益竟。",
    "X12n0279_007:0610c14": "[△@△]二保護盛益分二。[□@○]一諸神守護。",
    "X12n0279_007:0610c15": "說是語已。會中無量百千金剛一時佛前合掌頂禮",
    "X12n0279_007:0610c16": "而白佛言。如佛所說。我當誠心保護如是修菩提者",
    "X12n0279_007:0610c17": "爾時梵王并天帝釋四天大王。亦於佛前同時頂禮",
    "X12n0279_007:0610c18": "而白佛言。審有如是修學善人。我當盡心至誠保護。",
    "X12n0279_007:0610c19": "令其一生所作如願。復有無量藥叉大將諸羅剎王",
    "X12n0279_007:0610c20": "富單那王鳩槃茶王毗舍遮王頻那夜迦諸大鬼王",
    "X12n0279_007:0610c21": "及諸鬼帥。亦於佛前合掌頂禮。我亦誓願護持是人。",
    "X12n0279_007:0610c22": "令菩提心速得圓滿。復有無量日月天子風師雨師",
    "X12n0279_007:0610c23": "雲師雷師并電伯等年歲巡官諸星眷屬。亦於會中",
    "X12n0279_007:0610c24": "頂禮佛足而白佛言。我亦保護是修行人安立道場",
    "X12n0279_007:0611a01": "得無所畏。復有無量山神海神一切土地水陸空行",
    "X12n0279_007:0611a02": "萬物精祗并風神王無色界天。於如來前同時稽首",
    "X12n0279_007:0611a03": "而白佛言。我亦保護是修行人得成菩提永無魔事。",
    "X12n0279_007:0611a04": "議曰。此諸神守護也。華嚴說四十二位異生神眾",
    "X12n0279_007:0611a05": "皆是毗盧遮那海印三昧威神所現。各得如來一",
    "X12n0279_007:0611a06": "種三昧。以為法界所統故。今此呪心乃法界心印。",
    "X12n0279_007:0611a07": "故凡所在處諸神守護。正如大將兵符符到令行。",
    "X12n0279_007:0611a08": "諸人皆得而左右之。況如來不思議力乎。",
    "X12n0279_007:0611a09": "[□@○]二菩薩守護。",
    "X12n0279_007:0611a10": "爾時八萬四千那由他恒河沙俱胝金剛藏王菩薩。",
    "X12n0279_007:0611a11": "在大會中即從座起。頂禮佛足而白佛言。世尊。如我",
    "X12n0279_007:0611a12": "等輩所修功業。久成菩提不取涅槃。常隨此呪救護",
    "X12n0279_007:0611a13": "末世修三摩提正修行者。世尊。如是修心求正定人。",
    "X12n0279_007:0611a14": "若在道場及餘經行。乃至散心遊戲聚落。我等徒眾",
    "X12n0279_007:0611a15": "常當隨從侍衛此人。縱令魔王大自在天求其方便",
    "X12n0279_007:0611a16": "終不可得。諸小鬼神去此善人十由旬外。除彼發心",
    "X12n0279_007:0611a17": "樂修禪者。世尊。如是惡魔若魔眷屬欲來侵擾是善",
    "X12n0279_007:0611a18": "人者。我以寶杵殞碎其首猶如微塵。恒令此人所作",
    "X12n0279_007:0611a19": "如願。",
    "X12n0279_007:0611a20": "議曰。此菩薩守護也。首楞嚴定亦名如幻聞熏聞",
    "X12n0279_007:0611a21": "修金剛三昧。故五十五位最後等覺俱用金剛心",
    "X12n0279_007:0611a22": "斷惑。以根本無明最極微細堅固非金剛心不能",
    "X12n0279_007:0611a23": "破。以一迷真心始起無明名為生相。由此無明發",
    "X12n0279_007:0611a24": "業潤生則有生死。故變一心而為八萬四千塵沙",
    "X12n0279_007:0611b01": "煩惱造生死業。今此呪乃金剛心中所流直斷根",
    "X12n0279_007:0611b02": "本無明故變煩惱而為護法。以迷時純為染業。今",
    "X12n0279_007:0611b03": "逆流純成淨用。故八萬四千金剛藏王常隨守護",
    "X12n0279_007:0611b04": "也。魔有侵者即碎其首猶如微塵。顯此呪力一念",
    "X12n0279_007:0611b05": "能碎堅固無明不假餘力。故守護之功妙極於此。",
    "X12n0279_007:0611b06": "是所謂妙圓密行也。",
    "X12n0279_007:0611b07": "從前四卷中請入華屋以來至此總顯三觀之相",
    "X12n0279_007:0611b08": "竟。",
    "X12n0279_007:0611b09": "△三顯三觀之用分二。",
    "X12n0279_007:0611b10": "[○@●]初當機特請修證階差。",
    "X12n0279_007:0611b11": "阿難即從座起。頂禮佛足而白佛言。我輩愚鈍好為",
    "X12n0279_007:0611b12": "多聞。於諸漏心未求出離。蒙佛慈誨得正熏修。身心",
    "X12n0279_007:0611b13": "快然獲大饒益。世尊。如是修證佛三摩提未到涅槃。",
    "X12n0279_007:0611b14": "云何名為乾慧之地。四十四心。至何漸次得修行目。",
    "X12n0279_007:0611b15": "詣何方所名入地中。云何名為等覺菩薩。作是語已",
    "X12n0279_007:0611b16": "五體投地。大眾一心佇佛慈音瞪瞢瞻仰。",
    "X12n0279_007:0611b17": "[○@●]次世尊特示迷悟因果分二。[○@◇]初讚許。",
    "X12n0279_007:0611b18": "爾時世尊讚阿難言。善哉善哉。汝等乃能普為大眾",
    "X12n0279_007:0611b19": "及諸末世一切眾生修三摩提求大乘者。從於凡夫",
    "X12n0279_007:0611b20": "終大涅槃。懸示無上正修行路。汝今諦聽當為汝說。",
    "X12n0279_007:0611b21": "阿難大眾合掌刳心默然受教。",
    "X12n0279_007:0611b22": "議曰。此下問修證位次以顯三觀之用也。謂約位",
    "X12n0279_007:0611b23": "次以顯三觀具有能斷能證之力用故。乾慧地者",
    "X12n0279_007:0611b24": "謂欲愛乾枯根境不偶即天台信前五品觀行位",
    "X12n0279_007:0611c01": "也。華嚴以信為行本。三賢已前總依信位更不別",
    "X12n0279_007:0611c02": "開。故通有四十二位。此經備開十信故有五十五",
    "X12n0279_007:0611c03": "位。以乾慧為最初之因。涅槃為至極之果。由初信",
    "X12n0279_007:0611c04": "至四加行故曰四十四心。并前乾慧十地故成五",
    "X12n0279_007:0611c05": "十五也。等覺乃因圓之果。刳者剜物見空曰刳。如",
    "X12n0279_007:0611c06": "所謂剗去知見也。",
    "X12n0279_007:0611c07": "[□@◇]次正說分二。[○@◇]初立一真法界如來藏性為",
    "X12n0279_007:0611c08": "生死涅槃因分三。[△@△]初直指一心。",
    "X12n0279_007:0611c09": "佛言。阿難當知。妙性圓明離諸名相。本來無有世界",
    "X12n0279_007:0611c10": "眾生。",
    "X12n0279_007:0611c11": "[△@△]二真妄因依。",
    "X12n0279_007:0611c12": "因妄有生。因生有滅。生滅名妄。滅妄名真。是稱如來",
    "X12n0279_007:0611c13": "無上菩提及大涅槃二轉依號。",
    "X12n0279_007:0611c14": "[△@△]三即妄明真。",
    "X12n0279_007:0611c15": "阿難。汝今欲修真三摩地真詣如來大涅槃者。先當",
    "X12n0279_007:0611c16": "識此眾生世界二顛倒因。顛倒不生斯則如來真三",
    "X12n0279_007:0611c17": "摩地。",
    "X12n0279_007:0611c18": "議曰。因問修證位次先立一真法界為生死涅槃",
    "X12n0279_007:0611c19": "之因也。妙性圓明本無眾生世界等者直指一心",
    "X12n0279_007:0611c20": "真源永離諸妄也。以最初一念妄動因而有生。因",
    "X12n0279_007:0611c21": "生遂有滅。因有生滅則名為妄。因滅生滅無生滅",
    "X12n0279_007:0611c22": "性則名為真。真妄因依故有轉煩惱為菩提轉生",
    "X12n0279_007:0611c23": "死為涅槃二轉依號。此凡聖二路皆由迷悟而立",
    "X12n0279_007:0611c24": "本非有也。今欲真修返妄歸真不須別求。但能識",
    "X12n0279_007:0612a01": "破眾生世界顛倒之因。便是真三摩地矣。豈更有",
    "X12n0279_007:0612a02": "別法哉。在即妄以明真。非捨妄以求真也。",
    "X12n0279_007:0612a03": "[○@◇]二委示一心染淨熏成迷悟因果差別之相分",
    "X12n0279_007:0612a04": "三。",
    "X12n0279_007:0612a05": "[△@△]初約無明熏真如成染法為十二類生因分二。",
    "X12n0279_007:0612a06": "[△@△]二約真如熏無明成淨用為五十五位因分二。",
    "X12n0279_007:0612a07": "[△@△]三結指觀行圓證一心泯同果海成無上妙覺",
    "X12n0279_007:0612a08": "之果。",
    "X12n0279_007:0612a09": "議曰。此下十二類生約無明為染法之因也。問曰。",
    "X12n0279_007:0612a10": "阿難本問從乾慧地以至等覺五十六位修證次",
    "X12n0279_007:0612a11": "第。而如來先答十二類生者何也。答曰。此經專依",
    "X12n0279_007:0612a12": "一真法界如來藏心為迷悟聖凡之本。以其此心",
    "X12n0279_007:0612a13": "本無迷悟不屬聖凡又何修證之有。但以最初一",
    "X12n0279_007:0612a14": "念妄動而有無明。不思議熏變。由此妄有顛倒之",
    "X12n0279_007:0612a15": "眾生。若識顛倒之因則了生本無生。由是故有二",
    "X12n0279_007:0612a16": "轉依號。是知迷悟不出一心。凡聖本乎一念。今既",
    "X12n0279_007:0612a17": "以一念妄動而為十二類生。豈不能以一念無生",
    "X12n0279_007:0612a18": "圓成五十七位。要顯真妄因依迷悟一體。故先指",
    "X12n0279_007:0612a19": "十二類生為發心之地。捨此眾生別無修證之果",
    "X12n0279_007:0612a20": "矣。故因問真修先示妄本元依一心轉變也。此先",
    "X12n0279_007:0612a21": "約無明熏成染法故總標二種顛倒之因。",
    "X12n0279_007:0612a22": "[△@△]初中分二。[□@○]初總明眾生世界之本。",
    "X12n0279_007:0612a23": "阿難。云何名為眾生顛倒。阿難。由性明心性明圓故。",
    "X12n0279_007:0612a24": "因明發性。性妄見生。從畢竟無成究竟有。此有所有",
    "X12n0279_007:0612b01": "非因所因。住所住相了無根本。本此無住建立世界",
    "X12n0279_007:0612b02": "及諸眾生。",
    "X12n0279_007:0612b03": "議曰。此總標十二類生之因也。標中眾生二字應",
    "X12n0279_007:0612b04": "云二種。以此八句總標故當雙舉。後有別列故知",
    "X12n0279_007:0612b05": "二字之誤也。由性明心此特顯一真法界妙圓真",
    "X12n0279_007:0612b06": "心以為迷悟因依之大本即前所云性覺妙明也。",
    "X12n0279_007:0612b07": "性明圓故即前所謂若此不明名為覺者則無所",
    "X12n0279_007:0612b08": "明。意有強明也。因明發性者性乃妄相即前因明",
    "X12n0279_007:0612b09": "立所。前之所字謂通含虗空世界眾生業果等相。",
    "X12n0279_007:0612b10": "此乃單約眾生正報以明無明熏變生死之狀以",
    "X12n0279_007:0612b11": "為諸妄之本。故但言性而不言相。指體而言顯此",
    "X12n0279_007:0612b12": "眾生世界乃由無明熏變而起也。故曰因明發性。",
    "X12n0279_007:0612b13": "性妄見生者即前所妄既立生汝妄能。謂由所發",
    "X12n0279_007:0612b14": "之妄相遂起能見之妄見。此則眾生世界宛然。而",
    "X12n0279_007:0612b15": "生死輪迴因之而立。是從畢竟無而成究竟之有",
    "X12n0279_007:0612b16": "矣。此有所有下四句顯妄無體也。此有者無明也。",
    "X12n0279_007:0612b17": "所有者眾生世界也。非因所因謂無明與眾生世",
    "X12n0279_007:0612b18": "界本無所因與之為因也。能住者眾生。所住者世",
    "X12n0279_007:0612b19": "界。謂此眾生世界全一虗妄了無根本。則顯眾生",
    "X12n0279_007:0612b20": "世界之本無也。謂一真法界本無所住之相。本此",
    "X12n0279_007:0612b21": "無住之真建立眾生世界之妄法耳。是所謂從無",
    "X12n0279_007:0612b22": "住本立一切法也。前三種相續中世界的指外器",
    "X12n0279_007:0612b23": "世界。此世界端指正報色蘊之身。眾生乃四蘊之",
    "X12n0279_007:0612b24": "心。所謂諸識合集名為眾生。以前云使汝流轉生",
    "X12n0279_007:0612c01": "死速證安樂妙常同是六根更無他物。故此二轉",
    "X12n0279_007:0612c02": "依果皆依眾生六根而立。經意隱然而示三細六",
    "X12n0279_007:0612c03": "麤之相。但就眾生顛倒身心以明從真起妄。要顯",
    "X12n0279_007:0612c04": "妄元無因。所謂達妄元虗即凡心而見佛。故五十",
    "X12n0279_007:0612c05": "六位依十二類而立也。",
    "X12n0279_007:0612c06": "[□@○]二別名二種顛倒之因分四。[?︽]初眾生顛倒。",
    "X12n0279_007:0612c07": "迷本圓明是生虗妄。妄性無體非有所依。將欲復真。",
    "X12n0279_007:0612c08": "欲真已非真真如性。非真求復宛成非相。非生非住",
    "X12n0279_007:0612c09": "非心非法。展轉發生。生力發明。熏以成業。同業相感。",
    "X12n0279_007:0612c10": "因有感業相滅相生。由是故有眾生顛倒。",
    "X12n0279_007:0612c11": "議曰。此別示眾生顛倒也。經文應有云何名為眾",
    "X12n0279_007:0612c12": "生顛倒一句錯簡在前。迷本圓明下四句明妄依",
    "X12n0279_007:0612c13": "真起本無體也。由迷本圓明湛寂之真心是生虗",
    "X12n0279_007:0612c14": "妄之妄相。而此妄性無體非有所依。但了妄無依",
    "X12n0279_007:0612c15": "則真常頓復。不假更起修為也。以眾生本空不容",
    "X12n0279_007:0612c16": "有心求復。將欲復真纔有欲真之心則早墮生滅",
    "X12n0279_007:0612c17": "已非真真如性矣。以一真界中不容起見。舉心即",
    "X12n0279_007:0612c18": "錯。動念即乖。若以生滅心求復真常之性則真常",
    "X12n0279_007:0612c19": "之性亦成生滅。故曰宛成非相。所謂未出輪迴而",
    "X12n0279_007:0612c20": "辯圓覺彼圓覺性即同流轉矣。以眾生本無何有",
    "X12n0279_007:0612c21": "生住。生住尚無何有心法。言生住該異滅。言心法",
    "X12n0279_007:0612c22": "該身受。意謂本無生滅眾生也。今於本無之中而",
    "X12n0279_007:0612c23": "妄見有生住心法之眾生相故總言非。但以無明",
    "X12n0279_007:0612c24": "生相未泯耳。良由一念生相無明。不覺展轉發生。",
    "X12n0279_007:0613a01": "積久而愈有力。由此生力發明。故六麤相顯。以無",
    "X12n0279_007:0613a02": "明不思議熏以成業性。既因發業則有潤生。故同",
    "X12n0279_007:0613a03": "業相感。因此所感之業相滅相生。由是故有眾生",
    "X12n0279_007:0613a04": "顛倒也。生力發明即六麤中智相相續也。熏以成",
    "X12n0279_007:0613a05": "業即執取計名字也。同業相感則起業繫苦也。若",
    "X12n0279_007:0613a06": "了無明本空則生死頓絕。故指妄元無因為觀行",
    "X12n0279_007:0613a07": "之要耳。",
    "X12n0279_007:0613a08": "[?︽]二世界顛倒。",
    "X12n0279_007:0613a09": "阿難。云何名為世界顛倒。是有所有分段妄生因此",
    "X12n0279_007:0613a10": "界立。非因所因無住所住。遷流不住因此世成。三世",
    "X12n0279_007:0613a11": "四方和合相涉。變化眾生成十二類。",
    "X12n0279_007:0613a12": "[?︽]三示熏變之相。",
    "X12n0279_007:0613a13": "是故世界。因動有聲。因聲有色。因色有香。因香有觸。",
    "X12n0279_007:0613a14": "因觸有味。因味知法。六亂妄想成業性故。十二區分",
    "X12n0279_007:0613a15": "由此輪轉。是故世間聲香味觸。窮十二變為一旋復。",
    "X12n0279_007:0613a16": "[?︽]四示輪迴之狀分二。",
    "X12n0279_007:0613a17": "◎初總列十二類生之名。",
    "X12n0279_007:0613a18": "乘此輪轉顛倒相故。是有世界卵生胎生溼生化生",
    "X12n0279_007:0613a19": "有色無色有想無想若非有色若非無色若非有想",
    "X12n0279_007:0613a20": "若非無想。",
    "X12n0279_007:0613a21": "議曰。此別示世界顛倒也。是有者指無明妄心。所",
    "X12n0279_007:0613a22": "有者指妄身。以無明妄心依真而立本無分段。但",
    "X12n0279_007:0613a23": "由吸攬四大外色而成根身。則所妄既立明理不",
    "X12n0279_007:0613a24": "踰故分段妄生。因此而有左右前後一定之界限。",
    "X12n0279_007:0613b01": "故曰因此界立。以妄心無體非有因為之所因。妄",
    "X12n0279_007:0613b02": "身本空故無有住為所住之世界。於無住中妄執",
    "X12n0279_007:0613b03": "為住。故妄心生滅遷流不住。遂形三世之妄相。故",
    "X12n0279_007:0613b04": "曰因此世成。由方世和合不思議熏不思議變故",
    "X12n0279_007:0613b05": "變化眾生成十二類。是知十二類生皆由一念無",
    "X12n0279_007:0613b06": "明妄心之所熏變也。是故世界下正示熏變之相。",
    "X12n0279_007:0613b07": "以妄心住於妄身之中無明內熏憶識誦習之習",
    "X12n0279_007:0613b08": "氣猛發鼓動心體。則妄有緣氣於中積聚。假名為",
    "X12n0279_007:0613b09": "心。故曰因動有聲。然聲乃妄想風耳。非外境也。因",
    "X12n0279_007:0613b10": "此動念則隨其本習容現塵相。故因聲有色。則習",
    "X12n0279_007:0613b11": "境妄現因此妄境返熏自心。故曰因色有香。香乃",
    "X12n0279_007:0613b12": "妄境之氣分也。因此緣氣返觸其心而心亦趣境。",
    "X12n0279_007:0613b13": "故因香有觸。心境相觸則綿著其味愛而不吐。故",
    "X12n0279_007:0613b14": "曰因觸有味。因此味著則知為法塵。此總顯一念",
    "X12n0279_007:0613b15": "妄想由習氣內發而為六塵。非外塵境故不次耳。",
    "X12n0279_007:0613b16": "以此六亂之妄想熏成業性以為生因。所熏不出",
    "X12n0279_007:0613b17": "身心之外。故十二區分以為受生之果。故下結云",
    "X12n0279_007:0613b18": "由此六亂妄想生滅不停是故眾生世界但以聲",
    "X12n0279_007:0613b19": "香味觸習染之六塵窮十二變為一旋復。是知一",
    "X12n0279_007:0613b20": "念妄想則為十二類生之因。所謂熏以成業不待",
    "X12n0279_007:0613b21": "更造而生死苦果念念隨之矣。豈不痛哉。下正示",
    "X12n0279_007:0613b22": "輪迴之狀。以知見每欲留於世間。業運每常遷於",
    "X12n0279_007:0613b23": "國土。故曰乘此各具旋復輪轉顛倒相故是有十",
    "X12n0279_007:0613b24": "二類生之苦果。此先列名也。舊解卵唯想生故卵",
    "X12n0279_007:0613c01": "居首。胎因情有故因次之。溼以氣合而感。化以離",
    "X12n0279_007:0613c02": "形而應。其餘八類亦各以情想熏變而成。此指眾",
    "X12n0279_007:0613c03": "生日用現前之情狀。殆非約理而推也。",
    "X12n0279_007:0613c04": "◎次別示十二類生之果分二。",
    "X12n0279_007:0613c05": "[□@(?(○/(○*○)))]初示行分十二。[△@○]一卵生。",
    "X12n0279_007:0613c06": "阿難。由因世界虗妄輪迴動顛倒故。和合氣成八萬",
    "X12n0279_007:0613c07": "四千飛沈亂想。如是故有卵羯邏藍流轉國土。魚鳥",
    "X12n0279_007:0613c08": "龜蛇其類充塞。",
    "X12n0279_007:0613c09": "議曰。此卵生類也。輪迴言生滅妄想也。雖云四生",
    "X12n0279_007:0613c10": "受形之因各別。大槩十二類生皆云妄想之所熏",
    "X12n0279_007:0613c11": "成。何獨卵唯想生故列首耶。細詳經意。諸類通以",
    "X12n0279_007:0613c12": "六亂妄想為因。始因一念妄動習氣內鼓而為妄",
    "X12n0279_007:0613c13": "想之本。故曰因動有聲。此召類之元也。故今卵生",
    "X12n0279_007:0613c14": "則曰虗妄輪迴。乃初起一念生滅心也。認此動念",
    "X12n0279_007:0613c15": "為心故云動顛倒。然以生滅為心以動為境故心",
    "X12n0279_007:0613c16": "境和合習氣內發妄有緣氣故云氣成。生滅不停。",
    "X12n0279_007:0613c17": "故云飛沈亂想。因此而有卵羯邏藍。此云凝滑。以",
    "X12n0279_007:0613c18": "妄想吸此而成形。故有魚鳥龜蛇之類。是推妄想",
    "X12n0279_007:0613c19": "初起因動有聲約習氣熏變之始故列卵生居首。",
    "X12n0279_007:0613c20": "非是眾生之初先有此類也。第約情想偏重而言",
    "X12n0279_007:0613c21": "故以情屬胎。其實卵生未嘗無情也。皆有交遘豈",
    "X12n0279_007:0613c22": "非情耶。",
    "X12n0279_007:0613c23": "[△@○]二胎生。",
    "X12n0279_007:0613c24": "由因世界雜染輪迴欲顛倒故。和合滋成八萬四千",
    "X12n0279_007:0614a01": "橫豎亂想。如是故有胎遏蒱曇流轉國土。人畜龍仙",
    "X12n0279_007:0614a02": "其類充塞。",
    "X12n0279_007:0614a03": "議曰。此胎生類也。欲習熏起故曰雜染輪迴欲顛",
    "X12n0279_007:0614a04": "倒。以染欲相交故曰和合滋成。情有偏正故曰橫",
    "X12n0279_007:0614a05": "豎亂想。流愛為種納想為胎故曰胎遏蒱曇。此云",
    "X12n0279_007:0614a06": "胞。乃胎中二七之相也。人畜龍仙胎生類也。龍亦",
    "X12n0279_007:0614a07": "有卵生。仙亦有化生。蓋舉其重者而言也。",
    "X12n0279_007:0614a08": "[△@○]三溼生。",
    "X12n0279_007:0614a09": "由因世界執著輪迴趣顛倒故。和合煖成八萬四千",
    "X12n0279_007:0614a10": "翻覆亂想。如是故有溼相蔽尸流轉國土。含蠢蠕動",
    "X12n0279_007:0614a11": "其類充塞。",
    "X12n0279_007:0614a12": "議曰。此溼生類也。附合習氣熏起故曰執著輪迴。",
    "X12n0279_007:0614a13": "執著者謂希求附合也。執取勢利妄生苟合如世",
    "X12n0279_007:0614a14": "之逐氣尋香趣勢附利故曰趣顛倒。有氣燄處即",
    "X12n0279_007:0614a15": "便合之故曰煖成。心無定向故曰翻覆亂想。如世",
    "X12n0279_007:0614a16": "之翻雲覆雨之徒。蔽尸此云軟肉。蠢蠕受形之始",
    "X12n0279_007:0614a17": "也。",
    "X12n0279_007:0614a18": "[△@○]四化生。",
    "X12n0279_007:0614a19": "由因世界變易輪迴假顛倒故。和合觸成八萬四千",
    "X12n0279_007:0614a20": "新故亂想。如是故有化相羯南流轉國土。轉蛻飛行",
    "X12n0279_007:0614a21": "其類充塞。",
    "X12n0279_007:0614a22": "議曰。此化生類也。詐習熏起故曰變易。謂附離而",
    "X12n0279_007:0614a23": "感。望勢即變其所守。失勢即易其本心。假權貴而",
    "X12n0279_007:0614a24": "變姓名。托勢利以為己有。故曰假顛倒。觸勢而變",
    "X12n0279_007:0614b01": "故曰觸成。棄舊迎新故曰新故亂想。羯南此云堅",
    "X12n0279_007:0614b02": "肉。乃化生受形之始。如鷹化為蛤蜣蜋化蟬之類。",
    "X12n0279_007:0614b03": "故云轉蛻飛行。",
    "X12n0279_007:0614b04": "[△@○]五有色。",
    "X12n0279_007:0614b05": "由因世界留礙輪迴障顛倒故。和合著成八萬四千",
    "X12n0279_007:0614b06": "精耀亂想。如是故有色相羯南流轉國土。休咎精明",
    "X12n0279_007:0614b07": "其類充塞。",
    "X12n0279_007:0614b08": "議曰。此有色類也。凝習熏起故曰留礙。此外道以",
    "X12n0279_007:0614b09": "日月星辰為父母。故吸日精月華餐霞飲露以為",
    "X12n0279_007:0614b10": "修真養性。心生固結而不化。障蔽妙明。故曰障顛",
    "X12n0279_007:0614b11": "倒。凝想既久精光昭著故曰著成。大而為日月星",
    "X12n0279_007:0614b12": "辰。在物而為螢火蚌珠之類。故曰精耀。但以色相",
    "X12n0279_007:0614b13": "而顯。故曰休咎精明之物類也。",
    "X12n0279_007:0614b14": "[△@○]六無色。",
    "X12n0279_007:0614b15": "由因世界銷散輪迴惑顛倒故。和合暗成八萬四千",
    "X12n0279_007:0614b16": "陰隱亂想。如是故有無色羯南流轉國土。空散銷沈",
    "X12n0279_007:0614b17": "其類充塞。",
    "X12n0279_007:0614b18": "議曰。此無色類也。惑習熏起銷礙入空故曰銷散。",
    "X12n0279_007:0614b19": "惑取虗無故曰惑顛倒。昏昧無知故曰暗成。幽潛",
    "X12n0279_007:0614b20": "神識暗昧心靈故曰陰隱。無色羯南是為空散銷",
    "X12n0279_007:0614b21": "沈之類也。",
    "X12n0279_007:0614b22": "[△@○]七有想。",
    "X12n0279_007:0614b23": "由因世界罔象輪迴影顛倒故。和合憶成八萬四千",
    "X12n0279_007:0614b24": "潛結亂想。如是故有想相羯南流轉國土。神鬼精靈",
    "X12n0279_007:0614c01": "其類充塞。",
    "X12n0279_007:0614c02": "議曰。此有想類也。憶習熏起若有若無故曰罔象。",
    "X12n0279_007:0614c03": "奉事神明邪著影像故曰影顛倒。憶想神明潛結",
    "X12n0279_007:0614c04": "狀貌故曰憶成。潛結亂想但由想成故為有想羯",
    "X12n0279_007:0614c05": "南。或幽而為鬼神。或昧而為精靈。即今樟柳耳報",
    "X12n0279_007:0614c06": "之類也。",
    "X12n0279_007:0614c07": "[△@○]八無想。",
    "X12n0279_007:0614c08": "由因世界愚鈍輪迴癡顛倒故。和合頑成八萬四千",
    "X12n0279_007:0614c09": "枯槁亂想。如是故有無想羯南流轉國土。精神化為",
    "X12n0279_007:0614c10": "土木金石其類充塞。",
    "X12n0279_007:0614c11": "議曰。此無想類也癡習熏起妄計無情有命金石",
    "X12n0279_007:0614c12": "堅牢固守愚癡故曰愚鈍癡顛倒。頑成無知精神",
    "X12n0279_007:0614c13": "枯槁故曰頑成枯槁亂想。如黃頭化石華表生精。",
    "X12n0279_007:0614c14": "想至無情故曰無想。",
    "X12n0279_007:0614c15": "[△@○]九非有色。",
    "X12n0279_007:0614c16": "由因世界相待輪迴偽顛倒故。和合染成八萬四千",
    "X12n0279_007:0614c17": "因依亂想。如是故有非有色相成色羯南流轉國土。",
    "X12n0279_007:0614c18": "諸水母等以蝦為目其類充塞。",
    "X12n0279_007:0614c19": "議曰。此非有色類也。偽習熏起遞相假待造作詐",
    "X12n0279_007:0614c20": "偽故曰相待偽顛倒。習染成類因依求食故曰染",
    "X12n0279_007:0614c21": "成因依亂想。如世之假造偽印書畫古器遞相聲",
    "X12n0279_007:0614c22": "勢。或結連朋黨起滅詞訟騙財自活。如水母無眼",
    "X12n0279_007:0614c23": "求食賴蝦原不露形故非有色相。待色成形故成",
    "X12n0279_007:0614c24": "色羯南。以妄想愈謬故生理愈乖。因果感召固其",
    "X12n0279_007:0615a01": "然也。",
    "X12n0279_007:0615a02": "[△@○]十非無色。",
    "X12n0279_007:0615a03": "由因世界相引輪迴性顛倒故。和合呪成八萬四千",
    "X12n0279_007:0615a04": "呼召亂想。如是故有非無色相無色羯南流轉國土。",
    "X12n0279_007:0615a05": "呪詛厭生其類充塞。",
    "X12n0279_007:0615a06": "議曰。此非無色類也。誘習熏起音聲相誘故曰相",
    "X12n0279_007:0615a07": "引。習與性成故曰性顛倒。即世之婬詞歌曲以聲",
    "X12n0279_007:0615a08": "挑引意在順情寄聲成事。如相如琴心御溝紅葉",
    "X12n0279_007:0615a09": "并邪術詛呪之類故曰呪成呼召亂想。假他色相",
    "X12n0279_007:0615a10": "故非無色。藉聲誕形故曰無色。佛戒比丘歌唱之",
    "X12n0279_007:0615a11": "處不許故往觀聽。不許親習外道邪術。正防微也。",
    "X12n0279_007:0615a12": "[△@○]十一非有想。",
    "X12n0279_007:0615a13": "由因世界合妄輪迴罔顛倒故。和合異成八萬四千",
    "X12n0279_007:0615a14": "迴互亂想。如是故有非有想相成想羯南流轉國土。",
    "X12n0279_007:0615a15": "彼蒲盧等異質相成其類充塞。",
    "X12n0279_007:0615a16": "議曰。此非有想類也。欺習熏起非合而合罔冐欺",
    "X12n0279_007:0615a17": "人以為不知故曰合妄罔顛倒。本非同體故曰異",
    "X12n0279_007:0615a18": "成。誠恐人知故曰迴互亂想。此即世之托孤繼嗣。",
    "X12n0279_007:0615a19": "忘本父母而托他人。或抱他子以為己子故感螟",
    "X12n0279_007:0615a20": "蛉之類。以異質故非有想以相成故成想羯南。",
    "X12n0279_007:0615a21": "[△@○]十二非無想。",
    "X12n0279_007:0615a22": "由因世界怨害輪迴殺顛倒故。和合怪成八萬四千",
    "X12n0279_007:0615a23": "食父母想。如是故有非無想相無想羯南流轉國土。",
    "X12n0279_007:0615a24": "如土梟等附塊為兒。及破鏡鳥以毒樹果抱為其子。",
    "X12n0279_007:0615b01": "子成父母皆遭其食。其類充塞。",
    "X12n0279_007:0615b02": "議曰。此非無想類也。恨習熏起故曰怨害。由怨而",
    "X12n0279_007:0615b03": "害故曰殺顛倒。子成而食其父母最為怪事故曰",
    "X12n0279_007:0615b04": "怪成。鴟梟附塊為兒。破鏡抱毒樹果為子。塊果本",
    "X12n0279_007:0615b05": "無想而成想。故云非無想相無想羯南。破鏡鳥未",
    "X12n0279_007:0615b06": "詳。舊解引史記祀百祠用土梟破鏡。按道安法師",
    "X12n0279_007:0615b07": "檄魔文云梟獍競起。是則鏡當作獍獸名。孤山謂",
    "X12n0279_007:0615b08": "如貙而虎眼。今經為鳥。又非獍也。俟再考之。",
    "X12n0279_007:0615b09": "[□@(?(○/(○*○)))]次結名。",
    "X12n0279_007:0615b10": "是名眾生十二種類。",
    "X12n0279_007:0615b11": "議曰。妙淨明心離諸名相。本來無有世界眾生。是",
    "X12n0279_007:0615b12": "故世界眾生但因妄想而有也。",
    "X12n0279_007:0615b13": "上約無明熏真如成其染法為十二類生之因竟。",
    "X12n0279_007:0615b15": "大佛頂首楞嚴經通議卷第七"
}