{
    "T09n0278_040:0650c02": "大方廣佛華嚴經卷第四十",
    "T09n0278_040:0650c04": "東晉天竺三藏佛馱跋陀羅譯",
    "T09n0278_040:0650c05": "離世間品第三十三之五",
    "T09n0278_040:0650c06": "「◎佛子！菩薩摩訶薩有十種不共法。何等為",
    "T09n0278_040:0650c07": "十？所謂：菩薩摩訶薩修習六波羅蜜不由",
    "T09n0278_040:0650c08": "他悟，平等心施無所慳吝，持戒清淨遠離",
    "T09n0278_040:0650c09": "惡戒，忍辱成就心不可動，勤修精進於一",
    "T09n0278_040:0650c10": "切劫未曾退轉，深入禪定離一切亂，出生",
    "T09n0278_040:0650c11": "智慧遠離邪見。是為菩薩摩訶薩修習六波",
    "T09n0278_040:0650c12": "羅蜜，隨順波羅蜜道，不由他悟第一不共法。",
    "T09n0278_040:0650c13": "「菩薩摩訶薩攝一切眾生而饒益之，常以",
    "T09n0278_040:0650c14": "法施，於一切眾生和顏愛語遠離惡言，於",
    "T09n0278_040:0650c15": "一切眾生常起樂心真實利益，令一切眾生",
    "T09n0278_040:0650c16": "解悟菩提遠離惡心，具足成就平等實義，",
    "T09n0278_040:0650c17": "是為菩薩摩訶薩攝取眾生，隨順攝道，不由",
    "T09n0278_040:0650c18": "他悟第二不共法。「菩薩摩訶薩善解迴向，不",
    "T09n0278_040:0650c19": "求果報，隨順迴向諸佛菩提，不著一切世",
    "T09n0278_040:0650c20": "間三昧，迴向佛智饒益眾生，是為菩薩摩",
    "T09n0278_040:0650c21": "訶薩善解迴向，專求一切諸佛善根、無上智慧",
    "T09n0278_040:0650c22": "饒益眾生，不由他悟第三不共法。「菩薩摩訶",
    "T09n0278_040:0650c23": "薩善巧方便、究竟彼岸，隨順世間、親近世",
    "T09n0278_040:0650c24": "間而無疲厭。正向聖行，遠離一切聲聞、緣",
    "T09n0278_040:0650c25": "覺出要之道，教化成熟一切眾生，不著己",
    "T09n0278_040:0650c26": "樂；善知一切諸禪解脫三昧、正受三昧，起於",
    "T09n0278_040:0650c27": "諸三昧而得自在。於生死中，心無疲厭，",
    "T09n0278_040:0650c28": "遊於生死如園觀想；安住一切諸魔宮殿，",
    "T09n0278_040:0650c29": "示現帝釋，梵王無量自在；於一切生死，慧",
    "T09n0278_040:0651a01": "光明淨、照除癡闇；於一切眾捨家出家，",
    "T09n0278_040:0651a02": "不著異見。示現一切世間書疏、文誦、談論、",
    "T09n0278_040:0651a03": "語言、算術、印法、一切娛樂，現為女身，才術巧",
    "T09n0278_040:0651a04": "妙能轉人心。於世間法、離世間法悉能問",
    "T09n0278_040:0651a05": "答，究竟彼岸；於世間事、離世間事，亦悉究竟",
    "T09n0278_040:0651a06": "到於彼岸；常觀眾生，示現一切聲聞、緣覺，",
    "T09n0278_040:0651a07": "不轉威儀，不忘大乘；於念念中，現成如",
    "T09n0278_040:0651a08": "來無上菩提，而亦不斷菩薩所行，是為菩",
    "T09n0278_040:0651a09": "薩摩訶薩具足修習巧妙方便，到於彼岸，不由",
    "T09n0278_040:0651a10": "他悟第四不共法。「菩薩摩訶薩善知俱變三",
    "T09n0278_040:0651a11": "昧、翻覆三昧，遊戲智慧通明，究竟智慧彼",
    "T09n0278_040:0651a12": "岸。常在涅槃而現生死門，知無眾生際而",
    "T09n0278_040:0651a13": "教化成熟一切眾生，常在究竟寂滅彼岸而",
    "T09n0278_040:0651a14": "示現處熾然煩惱，常在金剛一妙法身而現",
    "T09n0278_040:0651a15": "眾生無量身門，常能正受諸禪三昧而現",
    "T09n0278_040:0651a16": "眾生五欲娛樂，常樂寂靜遠離三界而教",
    "T09n0278_040:0651a17": "化一切眾生長養善根，常樂正法而現百",
    "T09n0278_040:0651a18": "千天女圍遶共相娛樂，百福相好莊嚴其身",
    "T09n0278_040:0651a19": "而現貧賤鄙陋之形，常離諸惡長養善業",
    "T09n0278_040:0651a20": "而現受生一切惡道，究竟到於佛智彼岸而",
    "T09n0278_040:0651a21": "亦不捨菩薩智身。菩薩成就如是等無量智",
    "T09n0278_040:0651a22": "慧，一切聲聞、緣覺無能知者，何況一切童蒙",
    "T09n0278_040:0651a23": "眾生？是為菩薩摩訶薩第五不共法。「菩薩摩",
    "T09n0278_040:0651a24": "訶薩身、口、意業，智慧為首，一切威儀、諸業清",
    "T09n0278_040:0651a25": "淨。成就大慈，永離殺心；乃至遠離邪見，具",
    "T09n0278_040:0651a26": "足正見，是為菩薩摩訶薩身、口、意業隨智慧",
    "T09n0278_040:0651a27": "行第六不共法。「菩薩摩訶薩成就大悲，不",
    "T09n0278_040:0651a28": "捨一切眾生，代一切眾生受諸地獄、畜生、餓",
    "T09n0278_040:0651a29": "鬼、閻羅王苦。利益眾生，心無疲厭，度脫一",
    "T09n0278_040:0651b01": "切諸群生界；於一切欲樂，心無染著；常為",
    "T09n0278_040:0651b02": "眾生滅諸苦陰，不捨大悲，是為菩薩摩訶",
    "T09n0278_040:0651b03": "薩第七不共法。「菩薩摩訶薩為一切眾生之",
    "T09n0278_040:0651b04": "所愛敬，帝釋、梵王、四天王等皆恭敬供養；一",
    "T09n0278_040:0651b05": "切眾生心常樂見，無有厭足。何以故？菩薩本",
    "T09n0278_040:0651b06": "修行業，心無染著，皆悉清淨，威儀具足故，一",
    "T09n0278_040:0651b07": "切眾生樂見無厭，是為菩薩摩訶薩第八不",
    "T09n0278_040:0651b08": "共法。「菩薩摩訶薩一切智心堅固正直，以大",
    "T09n0278_040:0651b09": "莊嚴而莊嚴之；雖至難處、諸惡人處、聲聞、",
    "T09n0278_040:0651b10": "緣覺處，終不退失一切智心清淨妙寶。譬",
    "T09n0278_040:0651b11": "如水珠名曰淨光，雖處濁水，寶性無異，",
    "T09n0278_040:0651b12": "能令濁水皆悉清淨；菩薩亦復如是，雖在",
    "T09n0278_040:0651b13": "眾難、諸惡人處、聲聞、緣覺處，終不捨離一切",
    "T09n0278_040:0651b14": "種智清淨寶心，令一切眾生滅除邪見、煩惱",
    "T09n0278_040:0651b15": "垢濁，住一切智清淨寶心，是為菩薩摩訶薩",
    "T09n0278_040:0651b16": "第九不共法。「菩薩摩訶薩自覺智法到於",
    "T09n0278_040:0651b17": "彼岸，受無師記，離垢法繒以冠其頂，於如",
    "T09n0278_040:0651b18": "來所不捨恭敬供養之心，亦不捨離諸善",
    "T09n0278_040:0651b19": "知識，是為菩薩摩訶薩第十不共法。佛子！是",
    "T09n0278_040:0651b20": "為菩薩摩訶薩十種不共法；若菩薩摩訶薩",
    "T09n0278_040:0651b21": "安住此法，則得一切諸佛無上大不共法。◎",
    "T09n0278_040:0651b22": "「◎佛子！菩薩摩訶薩有十種業。何等為十？",
    "T09n0278_040:0651b23": "所謂：世界業，悉能嚴淨一切世界故；如來",
    "T09n0278_040:0651b24": "業，奉給供養一切佛故；菩薩善友業，善",
    "T09n0278_040:0651b25": "根同故；眾生業，教化成熟一切眾生故；",
    "T09n0278_040:0651b26": "未來世業，攝取一切盡未來際故；神力業，",
    "T09n0278_040:0651b27": "不捨本處而能遊行一切世界故；淨光",
    "T09n0278_040:0651b28": "業，放無量無邊色光，一一光端悉有七寶",
    "T09n0278_040:0651b29": "清淨蓮華，一一華臺各有菩薩結跏趺坐，",
    "T09n0278_040:0651c01": "悉顯現故；三寶不斷業，一切諸佛滅度之後，",
    "T09n0278_040:0651c02": "受持守護佛正法故；變化業，遊十方說",
    "T09n0278_040:0651c03": "法化眾生故；持業，隨所發心示現眾生，",
    "T09n0278_040:0651c04": "令滿一切諸大願故。佛子！是為菩薩摩訶",
    "T09n0278_040:0651c05": "薩十種業；若菩薩摩訶薩安住此業，則得",
    "T09n0278_040:0651c06": "一切諸佛無上大業。「佛子！菩薩摩訶薩有十",
    "T09n0278_040:0651c07": "種身。何等為十？所謂：菩薩不來身，於一切",
    "T09n0278_040:0651c08": "趣不受生故；菩薩不去身，一切趣求不可",
    "T09n0278_040:0651c09": "得故；菩薩不實身，如一切世間之所得故；",
    "T09n0278_040:0651c10": "菩薩不虛身，如諸世間解真實故；菩薩不盡",
    "T09n0278_040:0651c11": "身，未來際不可斷故；菩薩堅固身，一切眾",
    "T09n0278_040:0651c12": "魔不能壞故；菩薩不動身，一切眾魔及諸",
    "T09n0278_040:0651c13": "外道不能動故；菩薩相身，示現清淨百福",
    "T09n0278_040:0651c14": "相故；菩薩無相身，法相究竟無眾相故；菩",
    "T09n0278_040:0651c15": "薩普至身，悉與三世如來等故。佛子！是為",
    "T09n0278_040:0651c16": "菩薩摩訶薩十種身；若菩薩摩訶薩安住此",
    "T09n0278_040:0651c17": "身，則得一切諸佛無上、無盡之身。「佛子！菩",
    "T09n0278_040:0651c18": "薩摩訶薩有十種身業。何等為十？所謂：以",
    "T09n0278_040:0651c19": "一身充遍一切世界菩薩身業；於一切眾",
    "T09n0278_040:0651c20": "生前，悉為現身菩薩身業；於趣趣中，悉現",
    "T09n0278_040:0651c21": "受生菩薩身業；遊行一切世界菩薩身業；",
    "T09n0278_040:0651c22": "往詣一切佛所及諸大眾菩薩身業；以一手",
    "T09n0278_040:0651c23": "掌悉能普覆一切世界菩薩身業；一切金剛",
    "T09n0278_040:0651c24": "圍山能以手磨悉如微塵菩薩身業；於己",
    "T09n0278_040:0651c25": "身中示一切眾生、一切佛剎成、壞菩薩身業；",
    "T09n0278_040:0651c26": "能以一身遍覆一切眾生菩薩身業；於己",
    "T09n0278_040:0651c27": "身中，普現一切嚴淨佛剎、一切眾生，究竟成",
    "T09n0278_040:0651c28": "就無上菩提菩薩身業。佛子！是為菩薩摩訶",
    "T09n0278_040:0651c29": "薩十種身業；若菩薩摩訶薩安住此業，則",
    "T09n0278_040:0652a01": "得一切諸佛無上大法，悉能開悟一切眾生。",
    "T09n0278_040:0652a02": "「佛子！菩薩摩訶薩有十種身。何等為十？",
    "T09n0278_040:0652a03": "所謂：波羅蜜身，正向菩提故；四攝身，不捨",
    "T09n0278_040:0652a04": "眾生故；大悲身，代一切眾生受無量苦，無",
    "T09n0278_040:0652a05": "疲厭故；大慈身，救護一切眾生故；功德身，",
    "T09n0278_040:0652a06": "饒益一切眾生故；智慧身，一切諸佛金剛",
    "T09n0278_040:0652a07": "身故；淨法身，遠離諸趣生死故；方便身，普",
    "T09n0278_040:0652a08": "能示現一切眾生故；神力身，示現一切自",
    "T09n0278_040:0652a09": "在力故；菩提身，隨一切時成菩提故。佛",
    "T09n0278_040:0652a10": "子！是為菩薩摩訶薩十種身；若菩薩摩訶薩",
    "T09n0278_040:0652a11": "安住此身，則得一切諸佛無上大智慧身。",
    "T09n0278_040:0652a12": "「佛子！菩薩摩訶薩有十種口。何等為十？",
    "T09n0278_040:0652a13": "所謂：柔軟口，安樂一切眾生故；甘露口，清",
    "T09n0278_040:0652a14": "涼一切眾生故；不虛口，說真實故；如實轉",
    "T09n0278_040:0652a15": "口，乃至夢中無虛言故；尊重口，一切釋、梵、",
    "T09n0278_040:0652a16": "四天王等恭敬尊重故；甚深口，顯現真實法",
    "T09n0278_040:0652a17": "故；堅固口，說無量法不可盡故；正直口，",
    "T09n0278_040:0652a18": "一切音聲具足辯故；莊嚴口，隨時、隨業報",
    "T09n0278_040:0652a19": "普示現故；一切智口，隨其所應度眾生故。",
    "T09n0278_040:0652a20": "佛子！是為菩薩摩訶薩十種口；若菩薩摩訶",
    "T09n0278_040:0652a21": "薩安住此口，則得一切諸佛無上清淨妙",
    "T09n0278_040:0652a22": "口。「佛子！菩薩摩訶薩有十種清淨業莊嚴",
    "T09n0278_040:0652a23": "菩薩口業。何等為十？所謂：樂聞如來清淨",
    "T09n0278_040:0652a24": "音聲淨菩薩口業；樂聞菩薩清淨音聲淨菩",
    "T09n0278_040:0652a25": "薩口業；不說一切眾生不樂聞語淨菩薩口",
    "T09n0278_040:0652a26": "業；於過去世離口四過淨菩薩口業；歡喜",
    "T09n0278_040:0652a27": "讚歎如來淨菩薩口業；於如來塔廟高聲",
    "T09n0278_040:0652a28": "讚佛如實功德淨菩薩口業；一向普施眾生",
    "T09n0278_040:0652a29": "正法淨菩薩口業；音樂歌頌讚歎如來淨",
    "T09n0278_040:0652b01": "菩薩口業；於諸佛所不惜身命聽受正法",
    "T09n0278_040:0652b02": "淨菩薩口業；一向不捨菩薩法師聽受正",
    "T09n0278_040:0652b03": "法奉給供養淨菩薩口業。佛子！是為菩薩摩",
    "T09n0278_040:0652b04": "訶薩十種淨業淨菩薩口業，出生菩薩清淨",
    "T09n0278_040:0652b05": "口業。「佛子！菩薩摩訶薩出生如是清淨口",
    "T09n0278_040:0652b06": "業，則得十種守護。何等為十？所謂：諸天王",
    "T09n0278_040:0652b07": "及諸天守護，龍王、夜叉王、乾闥婆王、阿脩羅",
    "T09n0278_040:0652b08": "王、迦樓羅王、緊那羅王、摩睺羅伽王、梵王及",
    "T09n0278_040:0652b09": "諸梵天，一切諸佛法王所共守護。佛子！是",
    "T09n0278_040:0652b10": "為菩薩摩訶薩出生清淨口業得十種守護；",
    "T09n0278_040:0652b11": "若菩薩摩訶薩出生如是清淨口業得十",
    "T09n0278_040:0652b12": "種守護者，則能成辨十種大事。何等為十？",
    "T09n0278_040:0652b13": "所謂：令一切眾生界皆悉歡喜；一切剎界無",
    "T09n0278_040:0652b14": "不聞知；悉能發起一切諸根；悉能清淨一",
    "T09n0278_040:0652b15": "切性界；拔出一切諸煩惱界；遠離一切諸習",
    "T09n0278_040:0652b16": "氣界；明淨一切諸直心界；長養一切諸深心",
    "T09n0278_040:0652b17": "界；充滿一切諸法性界；照明一切大涅槃",
    "T09n0278_040:0652b18": "界；是為十。「佛子！菩薩摩訶薩有十種心。",
    "T09n0278_040:0652b19": "何等為十？所謂：大地等心，持一切眾生諸善",
    "T09n0278_040:0652b20": "根故；大海等心，受持無量無邊諸佛智慧大",
    "T09n0278_040:0652b21": "法海故；須彌山王等心，令一切眾生安住",
    "T09n0278_040:0652b22": "無上善根故；摩尼寶心，遠離煩惱，淨直心",
    "T09n0278_040:0652b23": "故；金剛心，決定了知一切法故；堅固金剛",
    "T09n0278_040:0652b24": "圍山心，一切諸魔、外道不能壞故；蓮華等",
    "T09n0278_040:0652b25": "心，一切世法不能染故；優曇鉢華等心，",
    "T09n0278_040:0652b26": "於一切劫難值遇故；淨日等心，除滅一切",
    "T09n0278_040:0652b27": "眾生愚癡曀障闇故；虛空等心，一切眾生",
    "T09n0278_040:0652b28": "無能量故。佛子！是為菩薩摩訶薩十種心；",
    "T09n0278_040:0652b29": "若菩薩摩訶薩安住此心，則得一切諸佛無",
    "T09n0278_040:0652c01": "上清淨大心。「佛子！菩薩摩訶薩有十種發",
    "T09n0278_040:0652c02": "心。何等為十？所謂：發度脫一切眾生心；",
    "T09n0278_040:0652c03": "發拔出一切眾生煩惱心；發斷除一切習",
    "T09n0278_040:0652c04": "氣心；發斷除一切疑惑；具足清淨無疑",
    "T09n0278_040:0652c05": "惑心；發除滅一切眾生苦惱心；發除滅一",
    "T09n0278_040:0652c06": "切惡道諸難心；發隨順一切諸佛教心；發",
    "T09n0278_040:0652c07": "一切菩薩所學心；發覺悟一切諸佛菩提，",
    "T09n0278_040:0652c08": "示現一切眾生非凡、愚所入心；發擊大法",
    "T09n0278_040:0652c09": "鼓音聲聞于一切世界，普照一切眾生諸",
    "T09n0278_040:0652c10": "根心。佛子！是為菩薩摩訶薩十種發心；若",
    "T09n0278_040:0652c11": "菩薩摩訶薩安住此心，則得一切諸佛無上",
    "T09n0278_040:0652c12": "發心。「佛子！菩薩摩訶薩有十種滿心。何",
    "T09n0278_040:0652c13": "等為十？所謂：滿一切虛空界，眾生無邊故；",
    "T09n0278_040:0652c14": "滿一切法界，深入無量無邊故；滿一切三",
    "T09n0278_040:0652c15": "世，於一念中悉解脫故；滿一切佛，降神、受",
    "T09n0278_040:0652c16": "胎、出生、捨家、得道、轉正法輪，乃至大般涅槃",
    "T09n0278_040:0652c17": "悉明了故；滿一切眾生界，決定了知希望、",
    "T09n0278_040:0652c18": "習氣及諸根故；滿智慧光，隨順了知一切",
    "T09n0278_040:0652c19": "法界故；滿無量無邊，解一切法如幻網故；",
    "T09n0278_040:0652c20": "滿無生，一切諸法無自性故；滿無礙，自心、",
    "T09n0278_040:0652c21": "他心無障礙故；滿自在，於念念中現成菩",
    "T09n0278_040:0652c22": "提故。佛子！是為菩薩摩訶薩十種心滿；若",
    "T09n0278_040:0652c23": "菩薩摩訶薩安住此心，則能成滿一切佛法",
    "T09n0278_040:0652c24": "無上、無量莊嚴。「佛子！菩薩摩訶薩有十種",
    "T09n0278_040:0652c25": "根。何等為十？所謂：歡喜根，於一切佛信不",
    "T09n0278_040:0652c26": "壞故；樂菩薩根，覺悟一切佛菩提故；不退",
    "T09n0278_040:0652c27": "菩薩根，究竟一切事故；住菩薩根，安住一",
    "T09n0278_040:0652c28": "切菩薩行故；甚深根，覺般若波羅蜜巧方",
    "T09n0278_040:0652c29": "便故；不休息根，究竟一切眾生事故；金剛",
    "T09n0278_040:0653a01": "等根，決定了知一切法故；金剛光明焰根，",
    "T09n0278_040:0653a02": "普照一切佛境界故；不雜根，一切如來同",
    "T09n0278_040:0653a03": "一身故；無礙際根，深入如來十種力故。佛",
    "T09n0278_040:0653a04": "子！是為菩薩摩訶薩十種根；若菩薩摩訶薩",
    "T09n0278_040:0653a05": "安住此根，則得一切諸佛無上淨根。「佛子！",
    "T09n0278_040:0653a06": "菩薩摩訶薩有十種直心。何等為十？所謂：",
    "T09n0278_040:0653a07": "不染一切世間法直心；不染聲聞、緣覺直",
    "T09n0278_040:0653a08": "心；隨順菩提直心；不違一切智道直心；",
    "T09n0278_040:0653a09": "一切眾魔及諸外道不能沮壞直心；不染",
    "T09n0278_040:0653a10": "如來圓滿、清淨、智慧、直心；隨所聞法悉能攝",
    "T09n0278_040:0653a11": "取、受持直心；於一切受生處無所選擇直",
    "T09n0278_040:0653a12": "心；深入細微智慧直心；善巧修習一切佛",
    "T09n0278_040:0653a13": "法直心。佛子！是為菩薩摩訶薩十種直心；",
    "T09n0278_040:0653a14": "若菩薩摩訶薩安住此心，則得一切諸佛無",
    "T09n0278_040:0653a15": "上清淨直心。「佛子！菩薩摩訶薩有十種深",
    "T09n0278_040:0653a16": "心。何等為十？所謂：不退深心，長養一切諸",
    "T09n0278_040:0653a17": "善法故；離疑深心，解一切佛微密語故；",
    "T09n0278_040:0653a18": "正持深心，不捨菩薩大願行故；無上正直",
    "T09n0278_040:0653a19": "深心，深入一切諸佛法故；了達深心，於一",
    "T09n0278_040:0653a20": "切佛法得自在故；殊勝深心，深入種種方",
    "T09n0278_040:0653a21": "便法故；為首深心，於一切境界悉究竟故；",
    "T09n0278_040:0653a22": "自在深心，莊嚴一切三昧自在不斷絕故；",
    "T09n0278_040:0653a23": "具足深心，攝取本大願故；不捨深心，教化",
    "T09n0278_040:0653a24": "一切群生類故。佛子！是為菩薩摩訶薩十",
    "T09n0278_040:0653a25": "種深心；若菩薩摩訶薩安住此心，則得一",
    "T09n0278_040:0653a26": "切諸佛無上清淨深心。",
    "T09n0278_040:0653a27": "「佛子！菩薩摩訶薩有十種方便。何等為十？",
    "T09n0278_040:0653a28": "所謂：布施方便，悉捨一切不求報故；學一",
    "T09n0278_040:0653a29": "切學，持一切戒，具行頭陀、威儀清淨方便，",
    "T09n0278_040:0653b01": "不輕他故；離一切纏、顛倒、瞋恚、我慢，忍一",
    "T09n0278_040:0653b02": "切眾生諸惡方便，遠離一切彼、我想故；精",
    "T09n0278_040:0653b03": "進不退方便，究竟身、口、意業，一切境界不忘",
    "T09n0278_040:0653b04": "失故；一切諸禪三昧解脫諸通方便，遠離",
    "T09n0278_040:0653b05": "一切五欲、諸煩惱故；正向智慧方便，長養",
    "T09n0278_040:0653b06": "一切功德，心無厭足故；大慈方便，說一切",
    "T09n0278_040:0653b07": "眾生無眾生故；代一切眾生受諸苦惱，不",
    "T09n0278_040:0653b08": "捨大悲方便，解一切法無自性故；十力覺",
    "T09n0278_040:0653b09": "悟方便，決定無礙智，示現一切眾生故；轉",
    "T09n0278_040:0653b10": "不退法輪方便，轉至眾生心故。佛子！是為",
    "T09n0278_040:0653b11": "菩薩摩訶薩十種方便；若菩薩摩訶薩安住",
    "T09n0278_040:0653b12": "此法，則得一切諸佛無上大智方便。「佛子！",
    "T09n0278_040:0653b13": "菩薩摩訶薩有十種樂修。何等為十？所謂：",
    "T09n0278_040:0653b14": "樂修最勝，尊重方便諸善根故；樂修莊嚴，",
    "T09n0278_040:0653b15": "出生種種諸莊嚴故；樂修廣事，心彌曠故；",
    "T09n0278_040:0653b16": "樂修寂滅，深入甚深方便法故；樂修無邊，",
    "T09n0278_040:0653b17": "發無量心故；樂修善持，一切諸佛所護念",
    "T09n0278_040:0653b18": "故；樂修不壞，一切魔業不能壞故；樂修決",
    "T09n0278_040:0653b19": "定，解了一切諸業報故；樂修現在，隨意能",
    "T09n0278_040:0653b20": "現自在神力大變化故；樂修聽受，於一切",
    "T09n0278_040:0653b21": "佛得授記故；樂修自在，隨意隨時成菩",
    "T09n0278_040:0653b22": "提故。佛子！是為菩薩摩訶薩十種樂修；若",
    "T09n0278_040:0653b23": "菩薩摩訶薩安住此修，則得一切諸佛無上",
    "T09n0278_040:0653b24": "樂修。「佛子！菩薩摩訶薩有十種解脫深入世",
    "T09n0278_040:0653b25": "界。何等為十？所謂：一切世界入一世界；一",
    "T09n0278_040:0653b26": "世界入一切世界；一蓮華座一如來身充滿",
    "T09n0278_040:0653b27": "一切世界；示現一切世界皆悉虛空；諸佛莊",
    "T09n0278_040:0653b28": "嚴，莊嚴一切世界；一菩薩身充滿一切世界；",
    "T09n0278_040:0653b29": "於一毛孔中安置一切世界；一切世界入",
    "T09n0278_040:0653c01": "一眾生身；一佛道場、一菩提樹充滿一切世",
    "T09n0278_040:0653c02": "界；一妙音聲充滿一切世界，隨其所應無",
    "T09n0278_040:0653c03": "不聞解，皆為歡喜。佛子！是為菩薩摩訶",
    "T09n0278_040:0653c04": "薩十種解脫深入世界；若菩薩摩訶薩安住",
    "T09n0278_040:0653c05": "此法，則得一切諸佛出生佛剎無上解脫。「佛",
    "T09n0278_040:0653c06": "子！菩薩摩訶薩有十種入眾生性。何等為",
    "T09n0278_040:0653c07": "十？所謂：一切眾生界入無身性；一切眾生界",
    "T09n0278_040:0653c08": "悉入一眾生身；一切眾生界悉入菩薩身；一",
    "T09n0278_040:0653c09": "切眾生界悉入如來性藏；一切眾生界悉入",
    "T09n0278_040:0653c10": "一眾生界；一切眾生界悉入諸佛法器；一切",
    "T09n0278_040:0653c11": "眾生界悉入帝釋、梵王，隨眾生形類而普示",
    "T09n0278_040:0653c12": "現；一切眾生界示現入一切聲聞、緣覺，不轉",
    "T09n0278_040:0653c13": "威儀；一切眾生界入菩薩功德莊嚴，莊嚴一",
    "T09n0278_040:0653c14": "切眾生；一切眾生界入如來相好莊嚴，色身",
    "T09n0278_040:0653c15": "寂靜，威儀示現眾生。佛子！是為菩薩摩訶薩",
    "T09n0278_040:0653c16": "十種入眾生性；若菩薩摩訶薩安住此性，",
    "T09n0278_040:0653c17": "則得一切諸佛無上自在性。「佛子！菩薩摩訶",
    "T09n0278_040:0653c18": "薩有十種習氣。何等為十？所謂：菩提心習",
    "T09n0278_040:0653c19": "氣、善根習氣、教化眾生習氣、見佛習氣、於清",
    "T09n0278_040:0653c20": "淨土受生習氣、菩薩行習氣、大願習氣、波羅",
    "T09n0278_040:0653c21": "蜜習氣、出生平等法習氣、種種分別境界習",
    "T09n0278_040:0653c22": "氣。佛子！是為菩薩摩訶薩十種習氣；若菩",
    "T09n0278_040:0653c23": "薩摩訶薩安住此法，則能除滅一切眾生煩",
    "T09n0278_040:0653c24": "惱習氣，得佛無上大智習氣。「佛子！菩薩摩",
    "T09n0278_040:0653c25": "訶薩有十種熾然。何等為十？所謂：熾然一",
    "T09n0278_040:0653c26": "切眾生界，教化究竟令成熟故；熾然世界，",
    "T09n0278_040:0653c27": "悉嚴淨故；熾然如來，究竟菩薩一切行故；",
    "T09n0278_040:0653c28": "熾然善根，積集如來功德諸相好故；熾然",
    "T09n0278_040:0653c29": "大悲，除滅一切眾生苦故；熾然大慈，令一",
    "T09n0278_040:0654a01": "切眾生安住如來無上樂故；熾然波羅蜜，",
    "T09n0278_040:0654a02": "積集菩薩諸莊嚴故；熾然巧方便，隨其所",
    "T09n0278_040:0654a03": "應悉示現故；熾然菩提，得無礙智故；略說",
    "T09n0278_040:0654a04": "菩薩皆悉熾然一切諸法，明達了知一切",
    "T09n0278_040:0654a05": "法故。佛子！是為菩薩摩訶薩十種熾然；若",
    "T09n0278_040:0654a06": "菩薩摩訶薩安住此法，則能究竟不斷菩",
    "T09n0278_040:0654a07": "薩諸行，除滅一切煩惱熾然，則得一切諸佛",
    "T09n0278_040:0654a08": "無上熾然正法。「佛子！菩薩摩訶薩有十種",
    "T09n0278_040:0654a09": "趣。何等為十？所謂：趣波羅蜜、趣學、趣智、",
    "T09n0278_040:0654a10": "趣實義、趣正法、趣出生善根、趣見佛、趣",
    "T09n0278_040:0654a11": "菩薩諸行門、趣無上菩提、趣轉法輪。佛子！",
    "T09n0278_040:0654a12": "是為菩薩摩訶薩十種趣；若菩薩摩訶薩安",
    "T09n0278_040:0654a13": "住此趣，則得一切諸佛無上趣法。「佛子！菩",
    "T09n0278_040:0654a14": "薩摩訶薩有十種事，則能具足一切佛法。",
    "T09n0278_040:0654a15": "何等為十？所謂：深信善知識具足佛法；深",
    "T09n0278_040:0654a16": "信佛教具足佛法；不謗正法具足佛法；離",
    "T09n0278_040:0654a17": "放逸行、摧滅憍慢、巧妙方便迴向善根具",
    "T09n0278_040:0654a18": "足佛法；深信諸佛境界無量具足佛法；深",
    "T09n0278_040:0654a19": "入一切世界具足佛法；安住法界具足佛",
    "T09n0278_040:0654a20": "法；離諸魔界具足佛法；正念一切佛具足",
    "T09n0278_040:0654a21": "佛法；深信如來成就十力具足佛法。佛子！",
    "T09n0278_040:0654a22": "是為菩薩摩訶薩十種事，則能具足一切佛",
    "T09n0278_040:0654a23": "法；若菩薩摩訶薩安住此法，則得具足一",
    "T09n0278_040:0654a24": "切諸佛無上大智。「佛子！菩薩摩訶薩有十",
    "T09n0278_040:0654a25": "種退失佛法應當遠離。何等為十？所謂：於",
    "T09n0278_040:0654a26": "善知識生憍慢心失佛法道；畏生死苦失",
    "T09n0278_040:0654a27": "佛法道；厭菩薩行失佛法道；厭惡受生失",
    "T09n0278_040:0654a28": "佛法道；樂著三昧失佛法道；於諸善根起",
    "T09n0278_040:0654a29": "疑惑心失佛法道；誹謗正法失佛法道；斷",
    "T09n0278_040:0654b01": "菩薩行失佛法道；樂求聲聞及緣覺乘失",
    "T09n0278_040:0654b02": "佛法道；起瞋恚心失佛法道，應當遠離。佛",
    "T09n0278_040:0654b03": "子！是為菩薩摩訶薩十種退失佛法；若菩薩",
    "T09n0278_040:0654b04": "摩訶薩遠離此法，則得一切菩薩正趣離生，",
    "T09n0278_040:0654b05": "聖行正道。◎",
    "T09n0278_040:0654b06": "「◎佛子！菩薩摩訶薩有十種離生。何等為",
    "T09n0278_040:0654b07": "十？所謂：出生般若波羅蜜菩薩離生；觀察",
    "T09n0278_040:0654b08": "一切眾生，遠離一切邪見，斷一切縛，度脫",
    "T09n0278_040:0654b09": "一切眾生菩薩離生；不念一切相亦不捨",
    "T09n0278_040:0654b10": "離著相眾生菩薩離生；不著三界亦復不",
    "T09n0278_040:0654b11": "著一切世界菩薩離生；永離煩惱而親近",
    "T09n0278_040:0654b12": "眾生菩薩離生；於諸法中得離欲法，常以",
    "T09n0278_040:0654b13": "大悲哀念眾生菩薩離生；現處眷屬令樂",
    "T09n0278_040:0654b14": "寂靜菩薩離生；離世界生，現此歿彼生，行",
    "T09n0278_040:0654b15": "菩薩行菩薩離生；行一切世間事而不染",
    "T09n0278_040:0654b16": "世法菩薩離生；決定了知無上菩提而亦",
    "T09n0278_040:0654b17": "不捨菩薩行願菩薩離生。佛子！是為菩",
    "T09n0278_040:0654b18": "薩摩訶薩十種離生，永離世間；大聖正法，",
    "T09n0278_040:0654b19": "不共一切眾生及聲聞、緣覺；若菩薩摩訶薩",
    "T09n0278_040:0654b20": "安住此法，則得一切菩薩十種決定法。何等",
    "T09n0278_040:0654b21": "為十？所謂：於一切如來種姓中生；深入一",
    "T09n0278_040:0654b22": "切如來境界；深解一切諸菩薩行；正向一切",
    "T09n0278_040:0654b23": "諸波羅蜜；出生一切諸佛善根；安住一切如",
    "T09n0278_040:0654b24": "來無上姓中；安住一切諸佛淨力；隨順一切",
    "T09n0278_040:0654b25": "如來菩提；與一切佛共同一身；與一切佛",
    "T09n0278_040:0654b26": "同住而無有異。佛子！是為菩薩摩訶薩十",
    "T09n0278_040:0654b27": "種決定法。「佛子！菩薩摩訶薩有十種出生",
    "T09n0278_040:0654b28": "佛道法。何等為十？所謂：隨順善知識出生",
    "T09n0278_040:0654b29": "佛道法，同善根故；深信一切佛法出生佛道",
    "T09n0278_040:0654c01": "法，樂求如來無盡自在故；於一切大願得",
    "T09n0278_040:0654c02": "正希望出生佛道法，修習廣心故；決定了",
    "T09n0278_040:0654c03": "知己身善根出生佛道法，所行諸業無虛妄",
    "T09n0278_040:0654c04": "故；於一切劫修菩薩行出生佛道法，盡未",
    "T09n0278_040:0654c05": "來際無疲厭故；於阿僧祇世界諸處受生",
    "T09n0278_040:0654c06": "出生佛道法，善巧方便教化一切眾生故；",
    "T09n0278_040:0654c07": "修習不斷菩薩所行出生佛道法，長養大",
    "T09n0278_040:0654c08": "悲故；以無量心出生佛道法，於一念中充",
    "T09n0278_040:0654c09": "滿一切虛空界故；深入甚深諸大願行出生",
    "T09n0278_040:0654c10": "佛道法，本生善根不壞、不失故；善持守護一",
    "T09n0278_040:0654c11": "切如來種姓出生佛道法，令一切眾生發菩",
    "T09n0278_040:0654c12": "提心，志常樂求無上菩提，長養一切善根",
    "T09n0278_040:0654c13": "故。佛子！是為菩薩摩訶薩十種出生佛道法；",
    "T09n0278_040:0654c14": "若菩薩摩訶薩安住此法，則得善男子十",
    "T09n0278_040:0654c15": "種名號。何等為十？所謂：菩薩名號，菩提智",
    "T09n0278_040:0654c16": "身故；摩訶薩名號，住大乘故；第一薩埵名",
    "T09n0278_040:0654c17": "號，最第一無間道法故；勝薩埵名號，覺勝",
    "T09n0278_040:0654c18": "菩提故；無比薩埵名號，智慧無比故；上薩埵",
    "T09n0278_040:0654c19": "名號，上精進故；無上薩埵名號，開示顯現",
    "T09n0278_040:0654c20": "無上法故；力薩埵名號，廣知十力故；無等",
    "T09n0278_040:0654c21": "薩埵名號，一切眾生無與等故；不思議薩埵",
    "T09n0278_040:0654c22": "名號，隨其心念覺菩提故。佛子！是為菩",
    "T09n0278_040:0654c23": "薩摩訶薩得善男子十種名號。「佛子！菩薩摩",
    "T09n0278_040:0654c24": "訶薩有十種道。何等為十？所謂：一道是菩",
    "T09n0278_040:0654c25": "薩道，不捨菩提心故。二道是菩薩道，出生",
    "T09n0278_040:0654c26": "智慧方便故。三道是菩薩道，空方便、無相際",
    "T09n0278_040:0654c27": "無際、無願三昧，三界無染故。四行是菩薩道，",
    "T09n0278_040:0654c28": "悔過除罪、隨喜功德、恭敬勸請無量諸佛、",
    "T09n0278_040:0654c29": "善知迴向故。長養五根是菩薩道，住有信",
    "T09n0278_040:0655a01": "根不可沮壞，發大精進，究竟一切事而",
    "T09n0278_040:0655a02": "不退轉，安住正念除滅亂想三昧，方便決",
    "T09n0278_040:0655a03": "定了知智慧境界，善巧分別故。六通自在是",
    "T09n0278_040:0655a04": "菩薩道：天眼，悉見一切世界有色眾生，死此",
    "T09n0278_040:0655a05": "生彼；天耳，悉聞一切諸佛所說經法，皆能",
    "T09n0278_040:0655a06": "受持廣為一切眾生解說；出生無礙知他心",
    "T09n0278_040:0655a07": "智，悉知一切眾生心念；宿命智通，悉知",
    "T09n0278_040:0655a08": "過去一切阿僧祇劫；長養善根身通自在，",
    "T09n0278_040:0655a09": "隨其所應現大神變；漏盡智通，知見實際",
    "T09n0278_040:0655a10": "生菩薩道不斷絕故。七念是菩薩道：念佛，",
    "T09n0278_040:0655a11": "於一毛道見一切佛教化眾生；念法，不",
    "T09n0278_040:0655a12": "離一如來眾，於一切佛所對面聞法悉能",
    "T09n0278_040:0655a13": "受持，隨應眾生諸根希望而度脫之；念僧，",
    "T09n0278_040:0655a14": "見不退轉菩薩大眾，令一切眾生常見菩薩",
    "T09n0278_040:0655a15": "大眾；念施行一切菩薩布施，正念長養菩",
    "T09n0278_040:0655a16": "薩布施功德；念戒，不離菩提心，一切善根",
    "T09n0278_040:0655a17": "迴向眾生；念天，念兜率陀天一生補處菩",
    "T09n0278_040:0655a18": "薩；念一切眾生，善巧方便智慧教化，悉令",
    "T09n0278_040:0655a19": "安隱隨順無上菩提故。八正道分是菩薩",
    "T09n0278_040:0655a20": "道，所謂：正見，遠離邪見；正思惟，正念一切",
    "T09n0278_040:0655a21": "智遠離虛妄；正語，隨順聖教、離口四過；正",
    "T09n0278_040:0655a22": "業，饒益教化一切眾生未曾失時；正命，安",
    "T09n0278_040:0655a23": "住四聖種成頭陀功德，具足淨威儀，遠離",
    "T09n0278_040:0655a24": "一切惡；正精進，勤修一切菩薩苦行，修",
    "T09n0278_040:0655a25": "佛十力無所罣礙；正念，悉能憶持一切音",
    "T09n0278_040:0655a26": "聲，除滅世間一切亂想；正定，善巧方便，於",
    "T09n0278_040:0655a27": "一三昧，出生菩薩不可思議法門一切三昧",
    "T09n0278_040:0655a28": "故。九次第定是菩薩道，所謂：離欲、惡不善",
    "T09n0278_040:0655a29": "法因；覺觀起一切口業無所障礙；說法",
    "T09n0278_040:0655b01": "教化一切眾生，令得一切智喜悅，遠離退",
    "T09n0278_040:0655b02": "過、休息喜悅；離世苦樂，常見諸佛；逮得無",
    "T09n0278_040:0655b03": "上菩提快樂；不動三昧出生四無色定；亦",
    "T09n0278_040:0655b04": "不離欲界、色界受生；正受滅盡三昧，而亦不",
    "T09n0278_040:0655b05": "息菩薩行故。如來十力是菩薩道，所謂：巧",
    "T09n0278_040:0655b06": "方便善知是處非處；善知一切眾生去、來、現",
    "T09n0278_040:0655b07": "在業因果報；善知一切眾生種種諸根，隨",
    "T09n0278_040:0655b08": "彼諸根而為說法；善知眾生無量諸性，善",
    "T09n0278_040:0655b09": "知一切眾生種種欲樂，隨應說法；菩薩淨身，",
    "T09n0278_040:0655b10": "皆悉充滿一切眾生、一切剎、一切世、一切劫，",
    "T09n0278_040:0655b11": "普現如來具足威儀而亦不捨菩薩所行",
    "T09n0278_040:0655b12": "善巧方便；知一切禪三昧解脫垢淨起；知時、",
    "T09n0278_040:0655b13": "非時出生菩薩無量法門；善知一切眾生死",
    "T09n0278_040:0655b14": "此生彼；於一念中，善知三世一切阿僧祇",
    "T09n0278_040:0655b15": "劫；善知一切眾生除滅一切煩惱結使及諸",
    "T09n0278_040:0655b16": "習氣，而亦不捨菩薩行故。佛子！是為菩薩",
    "T09n0278_040:0655b17": "摩訶薩十種道；若菩薩摩訶薩安住此道，則",
    "T09n0278_040:0655b18": "得一切諸佛無上巧方便道。「佛子！菩薩摩訶",
    "T09n0278_040:0655b19": "薩有無量道、無量道具、無量修道、無量莊嚴",
    "T09n0278_040:0655b20": "道。何以故？菩薩摩訶薩有十種無量道故。",
    "T09n0278_040:0655b21": "何等為十？所謂：虛空界無量、法界無量、眾生",
    "T09n0278_040:0655b22": "界無盡無量、世界無分齊無量、阿僧祇劫無",
    "T09n0278_040:0655b23": "盡究竟無量、眾生語法無量、如來身無量、",
    "T09n0278_040:0655b24": "佛音聲無量、如來力無量、一切智無量。「佛",
    "T09n0278_040:0655b25": "子！是為菩薩摩訶薩十種無量道。何以故？",
    "T09n0278_040:0655b26": "如虛空界無量，菩薩積集道具亦復如是；",
    "T09n0278_040:0655b27": "如法界無量無邊，菩薩積集道具亦復如",
    "T09n0278_040:0655b28": "是；如眾生界無盡無量，菩薩積集道具亦",
    "T09n0278_040:0655b29": "復如是；如世界無分齊無量，菩薩積集道",
    "T09n0278_040:0655c01": "具亦復如是；如一切劫算數不可盡，菩薩",
    "T09n0278_040:0655c02": "積集道具亦復如是；一切眾生悉共算數",
    "T09n0278_040:0655c03": "所不能盡；如一切眾生語言無量，菩薩積",
    "T09n0278_040:0655c04": "集道具出生智慧諸語言法亦復如是；如",
    "T09n0278_040:0655c05": "如來身無量，菩薩積集道具充滿一切眾生，",
    "T09n0278_040:0655c06": "一切剎、一切世、一切劫亦復如是；如佛音聲",
    "T09n0278_040:0655c07": "無量，出一言音皆悉充滿一切法界，一切",
    "T09n0278_040:0655c08": "眾生無不聞知，菩薩積集道具亦復如是；",
    "T09n0278_040:0655c09": "如如來力無量，菩薩積集道具長養如來",
    "T09n0278_040:0655c10": "力亦復如是；如一切智無量，菩薩積集道",
    "T09n0278_040:0655c11": "具亦復如是。佛子！是為菩薩摩訶薩十種",
    "T09n0278_040:0655c12": "道具；若菩薩摩訶薩安住此法，則得一切",
    "T09n0278_040:0655c13": "諸佛無量無邊智慧。「佛子！菩薩摩訶薩有十",
    "T09n0278_040:0655c14": "種修道。何等為十？所謂：不著、不出修，身、口、",
    "T09n0278_040:0655c15": "意無忘失故；無增減修，知諸法真實故；非",
    "T09n0278_040:0655c16": "有、非無修，入非有、非無性故；如幻、如夢、如",
    "T09n0278_040:0655c17": "電、如響、如鏡中像、如熱時焰、如水中月",
    "T09n0278_040:0655c18": "修，於一切法無所著故；空、無相、無願修，見",
    "T09n0278_040:0655c19": "三界不捨長養諸善根故；不可言說修，不",
    "T09n0278_040:0655c20": "著法施設故；不壞法界修，決定了知一切",
    "T09n0278_040:0655c21": "法故；如實際不可壞修，如如虛空際平等至",
    "T09n0278_040:0655c22": "一切故；菩薩智修，不捨勇猛精進力故；",
    "T09n0278_040:0655c23": "如來十力、四無所畏、一切智平等修，於一切",
    "T09n0278_040:0655c24": "法悉除疑惑故。佛子！是為菩薩摩訶薩十",
    "T09n0278_040:0655c25": "種修道；若菩薩摩訶薩安住此法，則得一",
    "T09n0278_040:0655c26": "切諸佛無上、一切智、巧方便修。「佛子！菩薩摩",
    "T09n0278_040:0655c27": "訶薩有十種莊嚴道。何等為十？所謂：菩薩",
    "T09n0278_040:0655c28": "摩訶薩不離欲界，悉能正受色、無色界禪",
    "T09n0278_040:0655c29": "定解脫，亦不因此於彼受生，是為第一莊",
    "T09n0278_040:0656a01": "嚴道。菩薩摩訶薩入聲聞道，亦不乘此道",
    "T09n0278_040:0656a02": "出於三界，是為第二莊嚴道。菩薩摩訶薩",
    "T09n0278_040:0656a03": "入緣覺道，亦不捨大悲，是為第三莊嚴道。",
    "T09n0278_040:0656a04": "菩薩摩訶薩雖百千天女眷屬圍遶，端嚴殊",
    "T09n0278_040:0656a05": "特、顏容無倫、技術悉備、音樂巧妙，菩薩聞",
    "T09n0278_040:0656a06": "此妙音，未曾暫捨諸禪解脫三昧，是為第",
    "T09n0278_040:0656a07": "四莊嚴道。菩薩摩訶薩與一切眾生設眾",
    "T09n0278_040:0656a08": "妓樂共相娛樂，乃至一念不捨諸禪解脫",
    "T09n0278_040:0656a09": "三昧，是為第五莊嚴道。菩薩摩訶薩不著",
    "T09n0278_040:0656a10": "一切世間諸法，究竟世間得到彼岸，度脫",
    "T09n0278_040:0656a11": "眾生，是為第六莊嚴道。菩薩摩訶薩安住",
    "T09n0278_040:0656a12": "正智修習正道；趣於邪道欲令眾生遠離",
    "T09n0278_040:0656a13": "邪道，於此邪道不取真實清淨之相，是為",
    "T09n0278_040:0656a14": "第七莊嚴道。菩薩摩訶薩遠離身、口、意惡業，",
    "T09n0278_040:0656a15": "常持淨戒，一向正求如來淨戒，示現一切",
    "T09n0278_040:0656a16": "凡愚童蒙眾生持戒威儀，為教化成熟犯戒",
    "T09n0278_040:0656a17": "眾生故；菩薩具足成滿一切清淨功德，正",
    "T09n0278_040:0656a18": "趣菩薩趣而現受生地獄、畜生、餓鬼、閻羅王",
    "T09n0278_040:0656a19": "及諸難趣，令彼眾生離惡趣故，而實菩薩",
    "T09n0278_040:0656a20": "不攝彼趣，是為第八莊嚴道。菩薩摩訶薩",
    "T09n0278_040:0656a21": "於一切佛法不由他悟，得無礙辯、明淨智",
    "T09n0278_040:0656a22": "慧，普照一切諸佛正法；安住一切諸佛自",
    "T09n0278_040:0656a23": "在，共一切佛清淨法身，具足成就一切堅",
    "T09n0278_040:0656a24": "固大人明淨正法；安住一切平等諸乘，向一",
    "T09n0278_040:0656a25": "切佛境界法門，一切眾生所應讚歎、恭敬、供",
    "T09n0278_040:0656a26": "養；為一切眾生作無上師，專求正法未曾",
    "T09n0278_040:0656a27": "捨離，示現於法有疑，示現師受恭敬供養",
    "T09n0278_040:0656a28": "和尚、阿闍梨，而實為一切天人無上法師。",
    "T09n0278_040:0656a29": "何以故？菩薩摩訶薩善知方便住菩薩道，",
    "T09n0278_040:0656b01": "隨其所應方便示現，是為第九莊嚴道。菩",
    "T09n0278_040:0656b02": "薩摩訶薩具足成就甚深智慧，究竟菩薩",
    "T09n0278_040:0656b03": "一切無上法行，一切如來以甘露法而灌",
    "T09n0278_040:0656b04": "其頂，究竟一切法自在彼岸。離垢無礙清淨",
    "T09n0278_040:0656b05": "法繒以冠其首，於一切世界普現如來無",
    "T09n0278_040:0656b06": "礙法身，轉不可壞清淨法輪；清淨法身於",
    "T09n0278_040:0656b07": "一切世界，無處不至；究竟一切法自在彼",
    "T09n0278_040:0656b08": "岸，具足成就一切菩薩自在之法；巧妙方",
    "T09n0278_040:0656b09": "便於一切剎示現受生，與三世佛共一境",
    "T09n0278_040:0656b10": "界而亦不斷菩薩所行；不捨菩薩法，不",
    "T09n0278_040:0656b11": "轉菩薩業，不捨菩薩道，未曾廢捨菩薩威",
    "T09n0278_040:0656b12": "儀，不捨菩薩熾然，不捨善巧方便，不離",
    "T09n0278_040:0656b13": "菩薩事；修菩薩行，心無疲厭，不離菩薩受",
    "T09n0278_040:0656b14": "持法行。何以故？菩薩摩訶薩欲速成阿耨",
    "T09n0278_040:0656b15": "多羅三藐三菩提故，不捨菩薩行，觀察眾",
    "T09n0278_040:0656b16": "生，是為第十莊嚴道。佛子！是為菩薩摩訶",
    "T09n0278_040:0656b17": "薩十種莊嚴道；若菩薩摩訶薩安住此道，則",
    "T09n0278_040:0656b18": "得一切諸佛無上道寶莊嚴，而不捨菩薩",
    "T09n0278_040:0656b19": "道。◎",
    "T09n0278_040:0656b20": "大方廣佛華嚴經卷第四十"
}