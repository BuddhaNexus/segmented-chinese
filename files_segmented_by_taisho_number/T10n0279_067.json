{
    "T10n0279_067:0360a02": "大方廣佛華嚴經卷第六十七",
    "T10n0279_067:0360a04": "于闐國三藏實叉難陀奉　制譯",
    "T10n0279_067:0360a05": "之八入法界品第三十九之八",
    "T10n0279_067:0360a06": "爾時，善財童子於不動優婆夷所得聞法已，",
    "T10n0279_067:0360a07": "專心憶念所有教誨，皆悉信受，思惟觀察。漸",
    "T10n0279_067:0360a08": "漸遊行，經歷國邑，至都薩羅城，於日沒時入",
    "T10n0279_067:0360a09": "彼城中，鄽店、隣里、四衢道側，處處尋覓遍行",
    "T10n0279_067:0360a10": "外道。城東有山，名曰：善得。善財童子於中",
    "T10n0279_067:0360a11": "夜時，見此山頂草樹巖巘，光明照耀如日",
    "T10n0279_067:0360a12": "初出；見此事已，生大歡喜，作是念言：「我必於",
    "T10n0279_067:0360a13": "此見善知識。」便從城出而登彼山，見此外道",
    "T10n0279_067:0360a14": "於其山上平坦之處徐步經行，色相圓滿，",
    "T10n0279_067:0360a15": "威光照耀，大梵天王所不能及，十千梵眾",
    "T10n0279_067:0360a16": "之所圍遶。往詣其所，頭頂禮足，遶無量匝，於",
    "T10n0279_067:0360a17": "前合掌而作是言：「聖者！我已先發阿耨多羅",
    "T10n0279_067:0360a18": "三藐三菩提心，而我未知菩薩云何學菩薩",
    "T10n0279_067:0360a19": "行？云何修菩薩道？我聞聖者善能教誨，願",
    "T10n0279_067:0360a20": "為我說！」遍行答言：「善哉善哉！善男子！我已安",
    "T10n0279_067:0360a21": "住至一切處菩薩行，已成就普觀世間三昧",
    "T10n0279_067:0360a22": "門，已成就無依無作神通力，已成就普門般",
    "T10n0279_067:0360a23": "若波羅蜜。善男子！我普於世間種種方所、種",
    "T10n0279_067:0360a24": "種形貌、種種行解、種種沒生一切諸趣。所謂：",
    "T10n0279_067:0360a25": "天趣、龍趣、夜叉趣、乾闥婆、阿脩羅、迦樓羅、緊",
    "T10n0279_067:0360a26": "那羅、摩睺羅伽、地獄、畜生、閻羅王界、人、非人",
    "T10n0279_067:0360a27": "等，一切諸趣，或住諸見，或信二乘，或復信樂",
    "T10n0279_067:0360a28": "大乘之道。如是一切諸眾生中，我以種種方",
    "T10n0279_067:0360a29": "便、種種智門而為利益。所謂：或為演說一",
    "T10n0279_067:0360b01": "切世間種種技藝，令得具足一切巧術陀羅",
    "T10n0279_067:0360b02": "尼智；或為演說四攝方便，令得具足一切智",
    "T10n0279_067:0360b03": "道；或為演說諸波羅蜜，令其迴向一切智位；",
    "T10n0279_067:0360b04": "或為稱讚大菩提心，令其不失無上道意；或",
    "T10n0279_067:0360b05": "為稱讚諸菩薩行，令其滿足淨佛國土度眾生",
    "T10n0279_067:0360b06": "願；或為演說造諸惡行受地獄等種種苦報，",
    "T10n0279_067:0360b07": "令於惡業深生厭離；或為演說供養諸佛種",
    "T10n0279_067:0360b08": "諸善根決定獲得一切智果，令其發起歡喜",
    "T10n0279_067:0360b09": "之心；或為讚說一切如來、應、正等覺所有功",
    "T10n0279_067:0360b10": "德，令樂佛身求一切智；或為讚說諸佛威德，",
    "T10n0279_067:0360b11": "令其願樂佛不壞身；或為讚說佛自在身，令",
    "T10n0279_067:0360b12": "求如來無能映蔽大威德體。「又，善男子！此都",
    "T10n0279_067:0360b13": "薩羅城中，一切方所一切族類，若男若女諸",
    "T10n0279_067:0360b14": "人眾中，我皆以方便示同其形，隨其所應而",
    "T10n0279_067:0360b15": "為說法。諸眾生等，悉不能知我是何人、從何",
    "T10n0279_067:0360b16": "而至，唯令聞者如實修行。善男子！如於此城",
    "T10n0279_067:0360b17": "利益眾生，於閻浮提城邑聚落，所有人眾住",
    "T10n0279_067:0360b18": "止之處，悉亦如是而為利益。「善男子！閻浮提",
    "T10n0279_067:0360b19": "內九十六眾，各起異見而生執著，我悉於中",
    "T10n0279_067:0360b20": "方便調伏，令其捨離所有諸見；如閻浮提，餘",
    "T10n0279_067:0360b21": "四天下亦復如是；如四天下，三千大千世界",
    "T10n0279_067:0360b22": "亦復如是；如三千大千世界，如是十方無量",
    "T10n0279_067:0360b23": "世界諸眾生海，我悉於中，隨諸眾生心之所",
    "T10n0279_067:0360b24": "樂，以種種方便、種種法門，現種種色身，以種",
    "T10n0279_067:0360b25": "種言音而為說法，令得利益。「善男子！我唯知",
    "T10n0279_067:0360b26": "此至一切處菩薩行。如諸菩薩摩訶薩，身與",
    "T10n0279_067:0360b27": "一切眾生數等，得與眾生無差別身，以變化",
    "T10n0279_067:0360b28": "身普入諸趣，於一切處皆現受生，普現一切",
    "T10n0279_067:0360b29": "眾生之前，清淨光明遍照世間，以無礙願住",
    "T10n0279_067:0360c01": "一切劫，得如帝網諸無等行，常勤利益一切",
    "T10n0279_067:0360c02": "眾生，恒與共居而無所著，普於三世悉皆平",
    "T10n0279_067:0360c03": "等，以無我智周遍照耀，以大悲藏一切觀",
    "T10n0279_067:0360c04": "察；而我云何能知能說彼功德行？「善男子！於",
    "T10n0279_067:0360c05": "此南方，有一國土，名為：廣大；有鬻香長者，名：",
    "T10n0279_067:0360c06": "優鉢羅華。汝詣彼問：菩薩云何學菩薩行、修",
    "T10n0279_067:0360c07": "菩薩道？」時，善財童子頂禮其足，遶無量匝，慇",
    "T10n0279_067:0360c08": "懃瞻仰，辭退而去。",
    "T10n0279_067:0360c09": "爾時，善財童子因善知識教，不顧身命，不著",
    "T10n0279_067:0360c10": "財寶，不樂人眾，不耽五欲，不戀眷屬，不重王",
    "T10n0279_067:0360c11": "位；唯願化度一切眾生，唯願嚴淨諸佛國土，",
    "T10n0279_067:0360c12": "唯願供養一切諸佛，唯願證知諸法實性，唯",
    "T10n0279_067:0360c13": "願修集一切菩薩大功德海，唯願修行一切",
    "T10n0279_067:0360c14": "功德終無退轉，唯願恒於一切劫中以大願",
    "T10n0279_067:0360c15": "力修菩薩行，唯願普入一切諸佛眾會道場，",
    "T10n0279_067:0360c16": "唯願入一三昧門普現一切三昧門自在神",
    "T10n0279_067:0360c17": "力，唯願於佛一毛孔中見一切佛心無厭足，",
    "T10n0279_067:0360c18": "唯願得一切法智慧光明能持一切諸佛法",
    "T10n0279_067:0360c19": "藏，專求此等一切諸佛菩薩功德。漸次遊行，",
    "T10n0279_067:0360c20": "至廣大國，詣長者所，頂禮其足，遶無量匝，合",
    "T10n0279_067:0360c21": "掌而立，白言：「聖者！我已先發阿耨多羅三藐",
    "T10n0279_067:0360c22": "三菩提心，欲求一切佛平等智慧，欲滿一切",
    "T10n0279_067:0360c23": "佛無量大願，欲淨一切佛最上色身，欲見一",
    "T10n0279_067:0360c24": "切佛清淨法身，欲知一切佛廣大智身，欲淨",
    "T10n0279_067:0360c25": "治一切菩薩諸行，欲照明一切菩薩三昧，欲",
    "T10n0279_067:0360c26": "安住一切菩薩總持，欲除滅一切所有障礙，",
    "T10n0279_067:0360c27": "欲遊行一切十方世界，而未知菩薩云何學",
    "T10n0279_067:0360c28": "菩薩行、云何修菩薩道，而能出生一切智智？」",
    "T10n0279_067:0360c29": "長者告言：「善哉！善哉！善男子！汝乃能發阿耨",
    "T10n0279_067:0361a01": "多羅三藐三菩提心。「善男子！我善別知一切",
    "T10n0279_067:0361a02": "諸香，亦知調合一切香法，所謂：一切香、一切",
    "T10n0279_067:0361a03": "燒香、一切塗香、一切末香。亦知如是一切香",
    "T10n0279_067:0361a04": "王所出之處，又善了知天香、龍香、夜叉香，乾",
    "T10n0279_067:0361a05": "闥婆、阿脩羅、迦樓羅、緊那羅、摩睺羅伽、人、非人",
    "T10n0279_067:0361a06": "等所有諸香。又善別知治諸病香、斷諸惡",
    "T10n0279_067:0361a07": "香、生歡喜香、增煩惱香、滅煩惱香、令於有為",
    "T10n0279_067:0361a08": "生樂著香、令於有為生厭離香、捨諸憍逸香、",
    "T10n0279_067:0361a09": "發心念佛香、證解法門香、聖所受用香、一切",
    "T10n0279_067:0361a10": "菩薩差別香、一切菩薩地位香，如是等香形",
    "T10n0279_067:0361a11": "相生起、出現成就、清淨安隱、方便境界、威德",
    "T10n0279_067:0361a12": "業用及以根本，如是一切我皆了達。「善男子！",
    "T10n0279_067:0361a13": "人間有香，名曰：象藏，因龍鬪生。若燒一丸，即",
    "T10n0279_067:0361a14": "起大香雲彌覆王都，於七日中雨細香雨。若",
    "T10n0279_067:0361a15": "著身者，身則金色；若著衣服、宮殿、樓閣，亦皆",
    "T10n0279_067:0361a16": "金色。若因風吹入宮殿中，眾生嗅者，七日七",
    "T10n0279_067:0361a17": "夜歡喜充滿，身心快樂，無有諸病，不相侵",
    "T10n0279_067:0361a18": "害，離諸憂苦，不驚不怖，不亂不恚，慈心相",
    "T10n0279_067:0361a19": "向，志意清淨。我知是已而為說法，令其決定",
    "T10n0279_067:0361a20": "發阿耨多羅三藐三菩提心。「善男子！摩羅耶",
    "T10n0279_067:0361a21": "山出栴檀香，名曰：牛頭；若以塗身，設入火",
    "T10n0279_067:0361a22": "坑，火不能燒。善男子！海中有香，名：無能勝；",
    "T10n0279_067:0361a23": "若以塗鼓及諸螺貝，其聲發時，一切敵軍皆",
    "T10n0279_067:0361a24": "自退散。善男子！阿那婆達多池邊出沈水香，",
    "T10n0279_067:0361a25": "名：蓮華藏，其香一丸如麻子大；若以燒之，香",
    "T10n0279_067:0361a26": "氣普熏閻浮提界，眾生聞者，離一切罪，戒品",
    "T10n0279_067:0361a27": "清淨。善男子！雪山有香，名：阿盧那；若有眾",
    "T10n0279_067:0361a28": "生嗅此香者，其心決定離諸染著，我為說",
    "T10n0279_067:0361a29": "法莫不皆得離垢三昧。善男子！羅剎界中",
    "T10n0279_067:0361b01": "有香，名：海藏，其香但為轉輪王用；若燒一丸",
    "T10n0279_067:0361b02": "而以熏之，王及四軍皆騰虛空。善男子！善",
    "T10n0279_067:0361b03": "法天中有香，名：淨莊嚴；若燒一丸而以熏之，",
    "T10n0279_067:0361b04": "普使諸天心念於佛。善男子！須夜摩天有香，",
    "T10n0279_067:0361b05": "名：淨藏；若燒一丸而以熏之，夜摩天眾莫不",
    "T10n0279_067:0361b06": "雲集彼天王所而共聽法。善男子！兜率天中",
    "T10n0279_067:0361b07": "有香，名：先陀婆；於一生所繫菩薩座前燒",
    "T10n0279_067:0361b08": "其一丸，興大香雲遍覆法界，普雨一切諸",
    "T10n0279_067:0361b09": "供養具，供養一切諸佛菩薩。善男子！善變",
    "T10n0279_067:0361b10": "化天有香，名曰：奪意；若燒一丸，於七日中，普",
    "T10n0279_067:0361b11": "雨一切諸莊嚴具。「善男子！我唯知此調和香",
    "T10n0279_067:0361b12": "法。如諸菩薩摩訶薩，遠離一切諸惡習氣，不",
    "T10n0279_067:0361b13": "染世欲，永斷煩惱眾魔羂索，超諸有趣，以智",
    "T10n0279_067:0361b14": "慧香而自莊嚴，於諸世間皆無染著，具足成",
    "T10n0279_067:0361b15": "就無所著戒，淨無著智，行無著境，於一切處",
    "T10n0279_067:0361b16": "悉無有著，其心平等，無著無依；而我何能",
    "T10n0279_067:0361b17": "知其妙行？說其功德？顯其所有清淨戒門？示",
    "T10n0279_067:0361b18": "其所作無過失業？辨其離染身、語、意行？「善男",
    "T10n0279_067:0361b19": "子！於此南方，有一大城，名曰：樓閣；中有船",
    "T10n0279_067:0361b20": "師，名：婆施羅。汝詣彼問：菩薩云何學菩薩行、",
    "T10n0279_067:0361b21": "修菩薩道？」時，善財童子頂禮其足，遶無量匝，",
    "T10n0279_067:0361b22": "慇懃瞻仰，辭退而去。",
    "T10n0279_067:0361b23": "爾時，善財童子向樓閣城，觀察道路。所謂：觀",
    "T10n0279_067:0361b24": "道高卑，觀道夷險，觀道淨穢，觀道曲直。漸次",
    "T10n0279_067:0361b25": "遊行，作是思惟：「我當親近彼善知識。善知識",
    "T10n0279_067:0361b26": "者，是成就修行諸菩薩道因，是成就修行波",
    "T10n0279_067:0361b27": "羅蜜道因，是成就修行攝眾生道因，是成就",
    "T10n0279_067:0361b28": "修行普入法界無障礙道因，是成就修行令",
    "T10n0279_067:0361b29": "一切眾生除惡慧道因，是成就修行令一切",
    "T10n0279_067:0361c01": "眾生離憍慢道因，是成就修行令一切眾生",
    "T10n0279_067:0361c02": "滅煩惱道因，是成就修行令一切眾生捨諸",
    "T10n0279_067:0361c03": "見道因，是成就修行令一切眾生拔一切惡",
    "T10n0279_067:0361c04": "刺道因，是成就修行令一切眾生至一切智",
    "T10n0279_067:0361c05": "城道因。何以故？於善知識處，得一切善法",
    "T10n0279_067:0361c06": "故；依善知識力，得一切智道故。善知識者，難",
    "T10n0279_067:0361c07": "見難遇。」如是思惟。漸次遊行，既至彼城，見其",
    "T10n0279_067:0361c08": "船師在城門外海岸上住，百千商人及餘",
    "T10n0279_067:0361c09": "無量大眾圍遶，說大海法，方便開示佛功德",
    "T10n0279_067:0361c10": "海。善財見已，往詣其所，頂禮其足，遶無量",
    "T10n0279_067:0361c11": "匝，於前合掌而作是言：「聖者！我已先發阿耨",
    "T10n0279_067:0361c12": "多羅三藐三菩提心，而未知菩薩云何學菩",
    "T10n0279_067:0361c13": "薩行？云何修菩薩道？我聞聖者善能教誨，",
    "T10n0279_067:0361c14": "願為我說！」船師告言：「善哉善哉！善男子！汝已",
    "T10n0279_067:0361c15": "能發阿耨多羅三藐三菩提心，今復能問生",
    "T10n0279_067:0361c16": "大智因、斷除一切生死苦因、往一切智大寶",
    "T10n0279_067:0361c17": "洲因、成就不壞摩訶衍因、遠離二乘怖畏生",
    "T10n0279_067:0361c18": "死住諸寂靜三昧旋因、乘大願車遍一切處",
    "T10n0279_067:0361c19": "行菩薩行無有障礙清淨道因、以菩薩行莊",
    "T10n0279_067:0361c20": "嚴一切無能壞智清淨道因、普觀一切十方",
    "T10n0279_067:0361c21": "諸法皆無障礙清淨道因、速能趣入一切智",
    "T10n0279_067:0361c22": "海清淨道因。「善男子！我在此城海岸路中，淨",
    "T10n0279_067:0361c23": "修菩薩大悲幢行。善男子！我觀閻浮提內貧",
    "T10n0279_067:0361c24": "窮眾生，為饒益故，修諸苦行，隨其所願悉令",
    "T10n0279_067:0361c25": "滿足。先以世物，充滿其意；復施法財，令其歡",
    "T10n0279_067:0361c26": "喜，令修福行，令生智道，令增善根力，令起菩",
    "T10n0279_067:0361c27": "提心，令淨菩提願，令堅大悲力，令修能滅",
    "T10n0279_067:0361c28": "生死道，令生不厭生死行，令攝一切眾生海，",
    "T10n0279_067:0361c29": "令修一切功德海，令照一切諸法海，令見一",
    "T10n0279_067:0362a01": "切諸佛海，令入一切智智海。善男子！我住於",
    "T10n0279_067:0362a02": "此，如是思惟，如是作意，如是利益一切眾生。",
    "T10n0279_067:0362a03": "「善男子！我知海中一切寶洲、一切寶處、一切",
    "T10n0279_067:0362a04": "寶類、一切寶種。我知淨一切寶、鑽一切寶、出",
    "T10n0279_067:0362a05": "一切寶、作一切寶。我知一切寶器、一切寶用、",
    "T10n0279_067:0362a06": "一切寶境界、一切寶光明。我知一切龍宮處、",
    "T10n0279_067:0362a07": "一切夜叉宮處、一切部多宮處，皆善迴避，免",
    "T10n0279_067:0362a08": "其諸難。亦善別知，漩澓淺深，波濤遠近，水",
    "T10n0279_067:0362a09": "色好惡，種種不同。亦善別知，日月星宿運行",
    "T10n0279_067:0362a10": "度數，晝夜晨晡，晷漏延促。亦知其船鐵木堅",
    "T10n0279_067:0362a11": "脆、機關澁滑，水之大小，風之逆順；如是一切",
    "T10n0279_067:0362a12": "安危之相無不明了，可行則行，可止則止。善",
    "T10n0279_067:0362a13": "男子！我以成就如是智慧，常能利益一切眾",
    "T10n0279_067:0362a14": "生。「善男子！我以好船運諸商眾行安隱道，",
    "T10n0279_067:0362a15": "復為說法令其歡喜，引至寶洲與諸珍寶咸",
    "T10n0279_067:0362a16": "使充足，然後將領還閻浮提。善男子！我將大",
    "T10n0279_067:0362a17": "船如是往來，未始令其一有損壞。若有眾生",
    "T10n0279_067:0362a18": "得見我身、聞我法者，令其永不怖生死海，必",
    "T10n0279_067:0362a19": "得入於一切智海，必能消竭諸愛欲海，能",
    "T10n0279_067:0362a20": "以智光照三世海，能盡一切眾生苦海，能淨",
    "T10n0279_067:0362a21": "一切眾生心海，速能嚴淨一切剎海，普能往",
    "T10n0279_067:0362a22": "詣十方大海，普知一切眾生根海，普了一切",
    "T10n0279_067:0362a23": "眾生行海，普順一切眾生心海。「善男子！我",
    "T10n0279_067:0362a24": "唯得此大悲幢行；若有見我及以聞我、與",
    "T10n0279_067:0362a25": "我同住、憶念我者，皆悉不空。如諸菩薩摩訶",
    "T10n0279_067:0362a26": "薩，善能遊涉生死大海，不染一切諸煩惱海，",
    "T10n0279_067:0362a27": "能捨一切諸妄見海，能觀一切諸法性海，能",
    "T10n0279_067:0362a28": "以四攝攝眾生海，已善安住一切智海，能",
    "T10n0279_067:0362a29": "滅一切眾生著海，能平等住一切時海，能以",
    "T10n0279_067:0362b01": "神通度眾生海，能以其時調眾生海；而我云",
    "T10n0279_067:0362b02": "何能知能說彼功德行？「善男子！於此南方，有",
    "T10n0279_067:0362b03": "城名：可樂；中有長者，名：無上勝。汝詣彼問：菩",
    "T10n0279_067:0362b04": "薩云何學菩薩行、修菩薩道？」時，善財童子頂",
    "T10n0279_067:0362b05": "禮其足，遶無量匝，慇懃瞻仰，悲泣流淚，求善",
    "T10n0279_067:0362b06": "知識心無厭足，辭退而去。",
    "T10n0279_067:0362b07": "爾時，善財童子起大慈周遍心、大悲潤澤心",
    "T10n0279_067:0362b08": "相續不斷，福德、智慧二種莊嚴，捨離一切煩",
    "T10n0279_067:0362b09": "惱塵垢，證法平等，心無高下，拔不善刺，滅一",
    "T10n0279_067:0362b10": "切障，堅固精進以為牆塹，甚深三昧而作園",
    "T10n0279_067:0362b11": "苑，以慧日光破無明暗，以方便風開智慧華，",
    "T10n0279_067:0362b12": "以無礙願充滿法界，心常現入一切智城，如",
    "T10n0279_067:0362b13": "是而求菩薩之道。漸次經歷，到彼城內。見無",
    "T10n0279_067:0362b14": "上勝在其城東大莊嚴幢無憂林中，無量商",
    "T10n0279_067:0362b15": "人、百千居士之所圍遶，理斷人間種種事務；",
    "T10n0279_067:0362b16": "因為說法，令其永拔一切我慢，離我、我所，捨",
    "T10n0279_067:0362b17": "所積聚，滅慳嫉垢，心得清淨，無諸穢濁，獲",
    "T10n0279_067:0362b18": "淨信力，常樂見佛，受持佛法，生菩薩力，起菩",
    "T10n0279_067:0362b19": "薩行，入菩薩三昧，得菩薩智慧，住菩薩正念，",
    "T10n0279_067:0362b20": "增菩薩樂欲。爾時，善財童子觀彼長者為眾",
    "T10n0279_067:0362b21": "說法已，以身投地，頂禮其足，良久乃起，白",
    "T10n0279_067:0362b22": "言：「聖者！我是善財！我是善財！我專尋求菩薩",
    "T10n0279_067:0362b23": "之行，菩薩云何學菩薩行？菩薩云何修菩薩",
    "T10n0279_067:0362b24": "道？隨修學時，常能化度一切眾生，常能現",
    "T10n0279_067:0362b25": "見一切諸佛，常得聽聞一切佛法，常能住持",
    "T10n0279_067:0362b26": "一切佛法，常能趣入一切法門，入一切剎學",
    "T10n0279_067:0362b27": "菩薩行，住一切劫修菩薩道，能知一切如",
    "T10n0279_067:0362b28": "來神力，能受一切如來護念，能得一切如來",
    "T10n0279_067:0362b29": "智慧？」時，彼長者告善財言：「善哉善哉！善男",
    "T10n0279_067:0362c01": "子！汝已能發阿耨多羅三藐三菩提心。「善男",
    "T10n0279_067:0362c02": "子！我成就至一切處菩薩行門無依無作神",
    "T10n0279_067:0362c03": "通之力。善男子！云何為至一切處菩薩行門？",
    "T10n0279_067:0362c04": "善男子！我於此三千大千世界，欲界一切諸",
    "T10n0279_067:0362c05": "眾生中，所謂：一切三十三天、一切須夜摩天、",
    "T10n0279_067:0362c06": "一切兜率陀天、一切善變化天、一切他化自",
    "T10n0279_067:0362c07": "在天、一切魔天，及餘一切天、龍、夜叉、羅剎娑、",
    "T10n0279_067:0362c08": "鳩槃荼，乾闥婆、阿脩羅、迦樓羅、緊那羅、摩睺",
    "T10n0279_067:0362c09": "羅伽、人與非人，村營、城邑、一切住處諸眾",
    "T10n0279_067:0362c10": "生中而為說法，令捨非法，令息諍論，令除鬪",
    "T10n0279_067:0362c11": "戰，令止忿競，令破怨結，令解繫縛，令出牢",
    "T10n0279_067:0362c12": "獄，令免怖畏，令斷殺生乃至邪見一切惡業，",
    "T10n0279_067:0362c13": "不可作事皆令禁止；令其順行一切善法，令",
    "T10n0279_067:0362c14": "其修學一切技藝，於諸世間而作利益；為",
    "T10n0279_067:0362c15": "其分別種種諸論，令生歡喜，令漸成熟；隨",
    "T10n0279_067:0362c16": "順外道，為說勝智，令斷諸見，令入佛法。乃至",
    "T10n0279_067:0362c17": "色界一切梵天，我亦為其說超勝法。如於此",
    "T10n0279_067:0362c18": "三千大千世界，乃至十方十不可說百千億",
    "T10n0279_067:0362c19": "那由他佛剎微塵數世界中，我皆為說佛法、",
    "T10n0279_067:0362c20": "菩薩法、聲聞法、獨覺法；說地獄，說地獄眾",
    "T10n0279_067:0362c21": "生，說向地獄道；說畜生，說畜生差別，說畜生",
    "T10n0279_067:0362c22": "受苦，說向畜生道；說閻羅王世間，說閻羅",
    "T10n0279_067:0362c23": "王世間苦，說向閻羅王世間道；說天世間，說",
    "T10n0279_067:0362c24": "天世間樂，說向天世間道；說人世間，說人",
    "T10n0279_067:0362c25": "世間苦樂，說向人世間道。為欲開顯菩薩功",
    "T10n0279_067:0362c26": "德，為令捨離生死過患，為令知見一切智人",
    "T10n0279_067:0362c27": "諸妙功德，為欲令知諸有趣中迷惑受苦，為",
    "T10n0279_067:0362c28": "令知見無障礙法，為欲顯示一切世間生起",
    "T10n0279_067:0362c29": "所因，為欲顯示一切世間寂滅為樂，為令眾",
    "T10n0279_067:0363a01": "生捨諸想著，為令證得佛無依法，為令永滅",
    "T10n0279_067:0363a02": "諸煩惱輪，為令能轉如來法輪，我為眾生說",
    "T10n0279_067:0363a03": "如是法。「善男子！我唯知此至一切處修菩薩",
    "T10n0279_067:0363a04": "行清淨法門無依無作神通之力。如諸菩薩",
    "T10n0279_067:0363a05": "摩訶薩，具足一切自在神通，悉能遍往一切",
    "T10n0279_067:0363a06": "佛剎，得普眼地；悉聞一切音聲言說，普入",
    "T10n0279_067:0363a07": "諸法智慧自在，無有乖諍，勇健無比，以廣長",
    "T10n0279_067:0363a08": "舌出平等音；其身妙好，同諸菩薩，與諸如來",
    "T10n0279_067:0363a09": "究竟無二、無有差別；智身廣大，普入三世，境",
    "T10n0279_067:0363a10": "界無際，同於虛空。而我云何能知能說彼功",
    "T10n0279_067:0363a11": "德行？「善男子！於此南方，有一國土，名曰：輸",
    "T10n0279_067:0363a12": "那；其國有城，名：迦陵迦林；有比丘尼，名：師子",
    "T10n0279_067:0363a13": "頻申。汝詣彼問：菩薩云何學菩薩行、修菩",
    "T10n0279_067:0363a14": "薩道？」時，善財童子頂禮其足，遶無量匝，慇懃",
    "T10n0279_067:0363a15": "瞻仰，辭退而去。",
    "T10n0279_067:0363a16": "爾時，善財童子漸次遊行，至彼國城，周遍推",
    "T10n0279_067:0363a17": "求此比丘尼。有無量人咸告之言：「善男子！此",
    "T10n0279_067:0363a18": "比丘尼在勝光王之所捨施日光園中說法",
    "T10n0279_067:0363a19": "利益無量眾生。」時，善財童子即詣彼園，周",
    "T10n0279_067:0363a20": "遍觀察。見其園中有一大樹，名為：滿月，形如",
    "T10n0279_067:0363a21": "樓閣，放大光明照一由旬；見一葉樹，名為：普",
    "T10n0279_067:0363a22": "覆，其形如蓋，放毘瑠璃紺青光明；見一華樹，",
    "T10n0279_067:0363a23": "名曰：華藏，其形高大，如雪山王，雨眾妙華無",
    "T10n0279_067:0363a24": "有窮盡，如忉利天中波利質多羅樹。復見有",
    "T10n0279_067:0363a25": "一甘露果樹，形如金山，常放光明，種種眾果",
    "T10n0279_067:0363a26": "悉皆具足；復見有一摩尼寶樹，名：毘盧遮那",
    "T10n0279_067:0363a27": "藏，其形無比，心王摩尼寶最在其上，阿僧祇",
    "T10n0279_067:0363a28": "色相摩尼寶周遍莊嚴。復有衣樹，名為：清",
    "T10n0279_067:0363a29": "淨，種種色衣垂布嚴飾；復有音樂樹，名為：",
    "T10n0279_067:0363b01": "歡喜，其音美妙，過諸天樂；復有香樹，名：普莊",
    "T10n0279_067:0363b02": "嚴，恒出妙香，普熏十方，無所障礙。園中復有",
    "T10n0279_067:0363b03": "泉流陂池，一切皆以七寶莊嚴，黑栴檀泥凝",
    "T10n0279_067:0363b04": "積其中，上妙金沙彌布其底，八功德水具足",
    "T10n0279_067:0363b05": "盈滿，優鉢羅華、波頭摩華、拘物頭華、芬陀利",
    "T10n0279_067:0363b06": "華遍覆其上，無量寶樹周遍行列。諸寶樹",
    "T10n0279_067:0363b07": "下敷師子座，種種妙寶以為莊嚴，布以天",
    "T10n0279_067:0363b08": "衣，熏諸妙香，垂諸寶繒，施諸寶帳，閻浮金",
    "T10n0279_067:0363b09": "網彌覆其上，寶鐸徐搖出妙音聲。或有樹下",
    "T10n0279_067:0363b10": "敷蓮華藏師子之座，或有樹下敷香王摩尼",
    "T10n0279_067:0363b11": "藏師子之座，或有樹下敷龍莊嚴摩尼王藏",
    "T10n0279_067:0363b12": "師子之座，或有樹下敷寶師子聚摩尼王藏",
    "T10n0279_067:0363b13": "師子之座，或有樹下敷毘盧遮那摩尼王藏",
    "T10n0279_067:0363b14": "師子之座，或有樹下敷十方毘盧遮那摩尼",
    "T10n0279_067:0363b15": "王藏師子之座；其一一座各有十萬寶師子",
    "T10n0279_067:0363b16": "座周匝圍遶，一一皆具無量莊嚴。此大園中",
    "T10n0279_067:0363b17": "眾寶遍滿，猶如大海寶洲之上。迦隣陀衣以",
    "T10n0279_067:0363b18": "布其地，柔軟妙好，能生樂觸，蹈則沒足，舉則",
    "T10n0279_067:0363b19": "還復；無量諸鳥出和雅音，寶栴檀林上妙莊",
    "T10n0279_067:0363b20": "嚴，種種妙華常雨無盡，猶如帝釋雜華之園。",
    "T10n0279_067:0363b21": "無比香王普熏一切，猶如帝釋善法之堂。諸",
    "T10n0279_067:0363b22": "音樂樹、寶多羅樹、眾寶鈴網出妙音聲，如自",
    "T10n0279_067:0363b23": "在天善口天女所出歌音。諸如意樹，種種妙",
    "T10n0279_067:0363b24": "衣垂布莊嚴，猶如大海。有無量色百千樓閣，",
    "T10n0279_067:0363b25": "眾寶莊嚴，如忉利天宮善見大城。寶蓋遐張，",
    "T10n0279_067:0363b26": "如須彌峯。光明普照，如梵王宮。爾時，善財童",
    "T10n0279_067:0363b27": "子見此大園無量功德、種種莊嚴，皆是菩",
    "T10n0279_067:0363b28": "薩業報成就，出世善根之所生起，供養諸佛",
    "T10n0279_067:0363b29": "功德所流，一切世間無與等者，如是皆從師",
    "T10n0279_067:0363c01": "子頻申比丘尼了法如幻集廣大清淨福德",
    "T10n0279_067:0363c02": "善業之所成就。三千大千世界天龍八部、無",
    "T10n0279_067:0363c03": "量眾生，皆入此園而不迫窄。何以故？此比丘",
    "T10n0279_067:0363c04": "尼不可思議威神力故。爾時，善財見師子",
    "T10n0279_067:0363c05": "頻申比丘尼遍坐一切諸寶樹下大師子座，",
    "T10n0279_067:0363c06": "身相端嚴，威儀寂靜，諸根調順，如大象王；心",
    "T10n0279_067:0363c07": "無垢濁，如清淨池；普濟所求，如如意寶；不染",
    "T10n0279_067:0363c08": "世法，猶如蓮華；心無所畏，如師子王；護持淨",
    "T10n0279_067:0363c09": "戒不可傾動，如須彌山；能令見者心得清涼，",
    "T10n0279_067:0363c10": "如妙香王；能除眾生諸煩惱熱，如雪山中妙",
    "T10n0279_067:0363c11": "栴檀香；眾生見者，諸苦消滅，如善見藥王；見",
    "T10n0279_067:0363c12": "者不空，如婆樓那天；能長一切眾善根芽，如",
    "T10n0279_067:0363c13": "良沃田。在一一座，眾會不同，所說法門亦各",
    "T10n0279_067:0363c14": "差別；或見處座，淨居天眾所共圍遶，大自在",
    "T10n0279_067:0363c15": "天子而為上首；此比丘尼為說法門，名：無盡",
    "T10n0279_067:0363c16": "解脫。或見處座，諸梵天眾所共圍遶，愛樂梵",
    "T10n0279_067:0363c17": "王而為上首；此比丘尼為說法門，名：普門差",
    "T10n0279_067:0363c18": "別清淨言音輪。或見處座，他化自在天天子、",
    "T10n0279_067:0363c19": "天女所共圍遶，自在天王而為上首；此比丘",
    "T10n0279_067:0363c20": "尼為說法門，名：菩薩清淨心。或見處座，善變",
    "T10n0279_067:0363c21": "化天天子、天女所共圍遶，善化天王而為上",
    "T10n0279_067:0363c22": "首；此比丘尼為說法門，名：一切法善莊嚴。或",
    "T10n0279_067:0363c23": "見處座，兜率陀天天子、天女所共圍遶，兜率",
    "T10n0279_067:0363c24": "天王而為上首；此比丘尼為說法門，名：心藏",
    "T10n0279_067:0363c25": "旋。或見處座，須夜摩天天子、天女所共圍遶，",
    "T10n0279_067:0363c26": "夜摩天王而為上首；此比丘尼為說法門，名：",
    "T10n0279_067:0363c27": "無邊莊嚴。或見處座，三十三天天子、天女所",
    "T10n0279_067:0363c28": "共圍遶，釋提桓因而為上首；此比丘尼為說",
    "T10n0279_067:0363c29": "法門，名：厭離門。或見處座，百光明龍王、難陀",
    "T10n0279_067:0364a01": "龍王、優波難陀龍王、摩那斯龍王、伊羅跋難陀",
    "T10n0279_067:0364a02": "龍王、阿那婆達多龍王等龍子、龍女所共圍",
    "T10n0279_067:0364a03": "遶，娑伽羅龍王而為上首；此比丘尼為說法",
    "T10n0279_067:0364a04": "門，名：佛神通境界光明莊嚴。或見處座，諸夜",
    "T10n0279_067:0364a05": "叉眾所共圍遶，毘沙門天王而為上首；此比",
    "T10n0279_067:0364a06": "丘尼為說法門，名：救護眾生藏。或見處座，乾",
    "T10n0279_067:0364a07": "闥婆眾所共圍遶，持國乾闥婆王而為上首；",
    "T10n0279_067:0364a08": "此比丘尼為說法門，名：無盡喜。或見處座，阿",
    "T10n0279_067:0364a09": "脩羅眾所共圍遶，羅睺阿脩羅王而為上首；",
    "T10n0279_067:0364a10": "此比丘尼為說法門，名：速疾莊嚴法界智門。",
    "T10n0279_067:0364a11": "或見處座，迦樓羅眾所共圍遶，捷持迦樓羅",
    "T10n0279_067:0364a12": "王而為上首；此比丘尼為說法門，名：怖動諸",
    "T10n0279_067:0364a13": "有海。或見處座，緊那羅眾所共圍遶，大樹緊",
    "T10n0279_067:0364a14": "那羅王而為上首；此比丘尼為說法門，名：佛",
    "T10n0279_067:0364a15": "行光明。或見處座，摩睺羅伽眾所共圍遶，菴",
    "T10n0279_067:0364a16": "羅林摩睺羅伽王而為上首；此比丘尼為說",
    "T10n0279_067:0364a17": "法門，名：生佛歡喜心。或見處座，無量百千男",
    "T10n0279_067:0364a18": "子、女人所共圍遶；此比丘尼為說法門，名：殊",
    "T10n0279_067:0364a19": "勝行。或見處座，諸羅剎眾所共圍遶，常奪精",
    "T10n0279_067:0364a20": "氣大樹羅剎王而為上首；此比丘尼為說法",
    "T10n0279_067:0364a21": "門，名：發生悲愍心。或見處座，信樂聲聞乘",
    "T10n0279_067:0364a22": "眾生所共圍遶；此比丘尼為說法門，名：勝智",
    "T10n0279_067:0364a23": "光明。或見處座，信樂緣覺乘眾生所共圍遶；",
    "T10n0279_067:0364a24": "此比丘尼為說法門，名：佛功德廣大光明。或",
    "T10n0279_067:0364a25": "見處座，信樂大乘眾生所共圍遶；此比丘尼",
    "T10n0279_067:0364a26": "為說法門，名：普門三昧智光明門。或見處座，",
    "T10n0279_067:0364a27": "初發心諸菩薩所共圍遶；此比丘尼為說法",
    "T10n0279_067:0364a28": "門，名：一切佛願聚。或見處座，第二地諸菩薩",
    "T10n0279_067:0364a29": "所共圍遶；此比丘尼為說法門，名：離垢輪。或",
    "T10n0279_067:0364b01": "見處座，第三地諸菩薩所共圍遶；此比丘尼",
    "T10n0279_067:0364b02": "為說法門，名：寂靜莊嚴。或見處座，第四地諸",
    "T10n0279_067:0364b03": "菩薩所共圍遶；此比丘尼為說法門，名：生一",
    "T10n0279_067:0364b04": "切智境界。或見處座，第五地諸菩薩所共圍",
    "T10n0279_067:0364b05": "遶；此比丘尼為說法門，名：妙華藏。或見處",
    "T10n0279_067:0364b06": "座，第六地諸菩薩所共圍遶；此比丘尼為說",
    "T10n0279_067:0364b07": "法門，名：毘盧遮那藏。或見處座，第七地諸菩",
    "T10n0279_067:0364b08": "薩所共圍遶；此比丘尼為說法門，名：普莊嚴",
    "T10n0279_067:0364b09": "地。或見處座，第八地諸菩薩所共圍遶；此比",
    "T10n0279_067:0364b10": "丘尼為說法門，名：遍法界境界身。或見處座，",
    "T10n0279_067:0364b11": "第九地諸菩薩所共圍遶；此比丘尼為說法",
    "T10n0279_067:0364b12": "門，名：無所得力莊嚴。或見處座，第十地諸菩",
    "T10n0279_067:0364b13": "薩所共圍遶；此比丘尼為說法門，名：無礙輪。",
    "T10n0279_067:0364b14": "或見處座，執金剛神所共圍遶；此比丘尼為",
    "T10n0279_067:0364b15": "說法門，名：金剛智那羅延莊嚴。善財童子見",
    "T10n0279_067:0364b16": "如是等一切諸趣所有眾生已成熟者、已調",
    "T10n0279_067:0364b17": "伏者，堪為法器，皆入此園，各於座下圍遶而",
    "T10n0279_067:0364b18": "坐。師子頻申比丘尼，隨其欲解勝劣差別",
    "T10n0279_067:0364b19": "而為說法，令於阿耨多羅三藐三菩提得不",
    "T10n0279_067:0364b20": "退轉。何以故？此比丘尼入普眼捨得般若波",
    "T10n0279_067:0364b21": "羅蜜門、說一切佛法般若波羅蜜門、法界差",
    "T10n0279_067:0364b22": "別般若波羅蜜門、散壞一切障礙輪般若波",
    "T10n0279_067:0364b23": "羅蜜門、生一切眾生善心般若波羅蜜門、殊",
    "T10n0279_067:0364b24": "勝莊嚴般若波羅蜜門、無礙真實藏般若波",
    "T10n0279_067:0364b25": "羅蜜門、法界圓滿般若波羅蜜門、心藏般若",
    "T10n0279_067:0364b26": "波羅蜜門、普出生藏般若波羅蜜門，此十般",
    "T10n0279_067:0364b27": "若波羅蜜門為首，入如是等無數百萬般若",
    "T10n0279_067:0364b28": "波羅蜜門。此日光園中所有菩薩及諸眾",
    "T10n0279_067:0364b29": "生，皆是師子頻申比丘尼初勸發心，受持",
    "T10n0279_067:0364c01": "正法，思惟修習，於阿耨多羅三藐三菩提得",
    "T10n0279_067:0364c02": "不退轉。時，善財童子見師子頻申比丘尼",
    "T10n0279_067:0364c03": "如是園林、如是床座、如是經行、如是眾會、如",
    "T10n0279_067:0364c04": "是神力、如是辯才，復聞不可思議法門，廣",
    "T10n0279_067:0364c05": "大法雲潤澤其心，便生是念：「我當右遶無量",
    "T10n0279_067:0364c06": "百千匝。」時，比丘尼放大光明，普照其園眾會",
    "T10n0279_067:0364c07": "莊嚴。善財童子即自見身，及園林中所有眾",
    "T10n0279_067:0364c08": "樹，皆悉右遶此比丘尼，經於無量百千萬匝。",
    "T10n0279_067:0364c09": "圍遶畢已，善財童子合掌而住，白言：「聖者！",
    "T10n0279_067:0364c10": "我已先發阿耨多羅三藐三菩提心，而未知",
    "T10n0279_067:0364c11": "菩薩云何學菩薩行？云何修菩薩道？我聞聖",
    "T10n0279_067:0364c12": "者善能誘誨，願為我說！」比丘尼言：「善男子！",
    "T10n0279_067:0364c13": "我得解脫，名：成就一切智。」善財言：「聖者！何故",
    "T10n0279_067:0364c14": "名為：成就一切智？」比丘尼言：「善男子！此智光",
    "T10n0279_067:0364c15": "明，於一念中普照三世一切諸法。」善財白言：",
    "T10n0279_067:0364c16": "「聖者！此智光明境界云何？」比丘尼言：「善男子！",
    "T10n0279_067:0364c17": "我入此智光明門，得出生一切法三昧王；以",
    "T10n0279_067:0364c18": "此三昧故，得意生身，往十方一切世界兜率",
    "T10n0279_067:0364c19": "天宮一生所繫菩薩所，一一菩薩前現不可",
    "T10n0279_067:0364c20": "說佛剎微塵數身，一一身作不可說佛剎微",
    "T10n0279_067:0364c21": "塵數供養。所謂：現天王身乃至人王身，執",
    "T10n0279_067:0364c22": "持華雲，執持鬘雲，燒香、塗香及以末香，衣服、",
    "T10n0279_067:0364c23": "瓔珞、幢幡、繒蓋、寶網、寶帳、寶藏、寶燈，如是一",
    "T10n0279_067:0364c24": "切諸莊嚴具，我皆執持而以供養。如於住兜",
    "T10n0279_067:0364c25": "率宮菩薩所，如是於住胎、出胎、在家、出家、往",
    "T10n0279_067:0364c26": "詣道場、成等正覺、轉正法輪、入於涅槃，如是",
    "T10n0279_067:0364c27": "中間，或住天宮，或住龍宮，乃至或復住於人",
    "T10n0279_067:0364c28": "宮，於彼一一諸如來所，我皆如是而為供養。",
    "T10n0279_067:0364c29": "若有眾生，知我如是供養佛者，皆於阿耨多",
    "T10n0279_067:0365a01": "羅三藐三菩提得不退轉；若有眾生來至我",
    "T10n0279_067:0365a02": "所，我即為說般若波羅蜜。「善男子！我見一",
    "T10n0279_067:0365a03": "切眾生，不分別眾生相，智眼明見故；聽一",
    "T10n0279_067:0365a04": "切語言，不分別語言相，心無所著故；見一",
    "T10n0279_067:0365a05": "切如來，不分別如來相，了達法身故；住持",
    "T10n0279_067:0365a06": "一切法輪，不分別法輪相，悟法自性故；一",
    "T10n0279_067:0365a07": "念遍知一切法，不分別諸法相，知法如幻故。",
    "T10n0279_067:0365a08": "「善男子！我唯知此成就一切智解脫。如諸菩",
    "T10n0279_067:0365a09": "薩摩訶薩，心無分別，普知諸法，一身端坐，充",
    "T10n0279_067:0365a10": "滿法界，於自身中現一切剎，一念悉詣一",
    "T10n0279_067:0365a11": "切佛所，於自身內普現一切諸佛神力，一",
    "T10n0279_067:0365a12": "毛遍舉不可言說諸佛世界，於其自身一毛",
    "T10n0279_067:0365a13": "孔中現不可說世界成壞，於一念中與不",
    "T10n0279_067:0365a14": "可說不可說眾生同住，於一念中入不可說",
    "T10n0279_067:0365a15": "不可說一切諸劫；而我云何能知能說彼功",
    "T10n0279_067:0365a16": "德行？「善男子！於此南方，有一國土，名曰：險",
    "T10n0279_067:0365a17": "難；此國有城，名：寶莊嚴；中有女人，名：婆須蜜",
    "T10n0279_067:0365a18": "多。汝詣彼問：菩薩云何學菩薩行、修菩薩道？」",
    "T10n0279_067:0365a19": "時，善財童子頂禮其足，遶無數匝，慇懃瞻仰，",
    "T10n0279_067:0365a20": "辭退而去。",
    "T10n0279_067:0365a21": "大方廣佛華嚴經卷第六十七"
}