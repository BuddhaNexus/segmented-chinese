{
    "X59n1083_002:0308b17": "修習瑜伽集要施食壇儀卷下",
    "X59n1083_002:0308b19": "眾等發廣大心",
    "X59n1083_002:0308b20": "歸依金剛上師。歸依佛。歸依法。歸依僧。我今發心。不",
    "X59n1083_002:0308b21": "為自求人天福報聲聞緣覺。乃至權乘諸位菩薩。",
    "X59n1083_002:0308b22": "唯依最上乘。發菩提心。願與法界眾生。一時同得",
    "X59n1083_002:0308b23": "阿耨多羅三藐三菩提。",
    "X59n1083_002:0308b24": "　先結大輪明王印　　加持壇場悉清淨",
    "X59n1083_002:0308c01": "　我今依教誦密言　　令我所作皆成就",
    "X59n1083_002:0308c02": "默念大輪明王呪七遍(其呪印者。甘露軍荼利菩薩念誦儀云。二手內相叉。",
    "X59n1083_002:0308c03": "直竪二頭指。並以二中指。纏二頭指初節前。各頭相〔抵〕。二大指並伸直。結印。當心誦呪曰)。",
    "X59n1083_002:0308c10": "捺謨斯得哩(三合)野脫夷(二合)葛喃薩哩斡(二合)怛塔葛達",
    "X59n1083_002:0308c11": "喃唵微囉積微囉積麻曷拶葛囉(二合)斡資哩(二合)斡",
    "X59n1083_002:0308c12": "資哩(二合)薩怛薩怛薩囉諦薩囉諦得囉(二合)夷得囉",
    "X59n1083_002:0308c13": "(二合)夷微駄麻尼三攀拶納禰得囉(二合)麻禰的席塔",
    "X59n1083_002:0308c14": "[口*紇]哩(二合)得蘭(二合)顏席提脫(二合)夷莎訶",
    "X59n1083_002:0309a01": "(師印呪可知。應想面前空處。離身七肘。高八肘。現一",
    "X59n1083_002:0309a02": "金色[口*普][口*(隆-一)]（二合）字。字種變成勝妙宮殿。以大千國",
    "X59n1083_002:0309a03": "土。合為一國土。以此國土。融成一宮殿。一一莊嚴。皆",
    "X59n1083_002:0309a04": "准華嚴經。說勝妙樂事。問此大千國土合而為一。云",
    "X59n1083_002:0309a05": "何合耶。答一切國土。體自空寂。誰立疆界。若離眾生",
    "X59n1083_002:0309a06": "見。則國土自一。問此土眾生置於何處。答。是中眾生。",
    "X59n1083_002:0309a07": "即諸佛心中之眾生。同佛受用。復何用置。問何全依",
    "X59n1083_002:0309a08": "心想便成宮殿。答彼大千國土等。咸是妙明真心所",
    "X59n1083_002:0309a09": "現。若離真心。畢竟無有。全依幻化力故。復以大千國",
    "X59n1083_002:0309a10": "土而為宮殿。是為萬法由我者也　待者白云)。",
    "X59n1083_002:0309a11": "　稽首十方調御師　　演揚清淨微妙法",
    "X59n1083_002:0309a12": "　三乘四果解脫僧　　願賜慈悲臨法會",
    "X59n1083_002:0309a13": "奉請三寶(表白舉香花迎香花請。眾和畢。首者執爐舉云)。",
    "X59n1083_002:0309a14": "南無一心奉請盡十方遍法界微塵剎土中。諸佛法",
    "X59n1083_002:0309a15": "僧。金剛密跡。衛法神王。天龍八部。婆羅門仙。一切",
    "X59n1083_002:0309a16": "聖眾。惟願不違本誓。憐愍有情。此夜今時。光臨法",
    "X59n1083_002:0309a17": "會(三請畢　白云)。",
    "X59n1083_002:0309a18": "　謹依瑜伽教　　建置曼拏囉　　惟願三寶尊",
    "X59n1083_002:0309a19": "　慈悲哀納受",
    "X59n1083_002:0309a20": "印現壇儀(千手眼修行儀云。二手各作金剛拳。施進慧力相鈎。胸前微動。誦真",
    "X59n1083_002:0309a21": "言)。",
    "X59n1083_002:0309a22": "唵斡資囉(二合)拶裓囉(二合)吽拶吽[口*邦]斛",
    "X59n1083_002:0309a24": "(師印呪可知。應想心間字種放光。至色究竟天。上奉",
    "X59n1083_002:0309a25": "請智觀世音。來入道場。此智觀世音。即放無量光。奉",
    "X59n1083_002:0309b01": "請一切三寶。及顯密護",
    "X59n1083_002:0309b02": "神。來至道場。重重無盡。",
    "X59n1083_002:0309b03": "問於此教門。但說果主",
    "X59n1083_002:0309b04": "因伴。今何得因為主果",
    "X59n1083_002:0309b05": "為伴耶。答。此有二義。一",
    "X59n1083_002:0309b06": "行者以為觀音為所緣",
    "X59n1083_002:0309b07": "熟境故。先契此境。後契",
    "X59n1083_002:0309b08": "諸佛之境。然觀音放光",
    "X59n1083_002:0309b09": "奉請諸佛。亦猶行者奉",
    "X59n1083_002:0309b10": "請觀音者也。今藉觀音請諸佛。非為主也。二此菩薩",
    "X59n1083_002:0309b11": "即是過去威德自在光明王如來。退位度生。即果位",
    "X59n1083_002:0309b12": "也。若或為主。亦無過也　眾念三十五佛)。",
    "X59n1083_002:0309b13": "　毗盧遮那佛　　願力周沙界　　一切國土中",
    "X59n1083_002:0309b14": "　恒轉無上輪",
    "X59n1083_002:0309b15": "大眾默念心經一遍。",
    "X59n1083_002:0309b16": "啟告十方一切諸佛般若菩薩金剛天等。及諸業道",
    "X59n1083_002:0309b17": "無量聖賢。我今(某甲)以大慈悲。乘佛神力。召請十",
    "X59n1083_002:0309b18": "方盡虗空界。三途地獄諸惡趣中。曠劫饑虗。一切",
    "X59n1083_002:0309b19": "餓鬼。閻羅諸司。天曹地府。業道冥官。婆羅門仙。久",
    "X59n1083_002:0309b20": "遠先亡。曠野冥靈。虗空諸天。及諸眷屬。異類鬼神。",
    "X59n1083_002:0309b21": "唯願諸佛。般若菩薩。金剛天等。無量聖賢。及諸業",
    "X59n1083_002:0309b22": "道。願賜威光。悲增護念。普願十方盡虗空界。天曹",
    "X59n1083_002:0309b23": "地府。業道冥官。無量餓鬼。多生父母。先亡久遠。婆",
    "X59n1083_002:0309b24": "羅門仙。一切冤結。負於財命。種種類族。異類鬼神。",
    "X59n1083_002:0309b25": "各及眷屬。乘如來力。於此時中。決定降臨。得受如",
    "X59n1083_002:0309c01": "來上妙法味。清淨甘露。飲食充足。滋潤身田。福德",
    "X59n1083_002:0309c02": "智慧。發菩提心。永離邪行。歸敬三寶。行大慈心。利",
    "X59n1083_002:0309c03": "益有情。求無上道。不受輪迴諸惡苦果。常生善家。",
    "X59n1083_002:0309c04": "離諸怖畏。(口身意)常清淨證無上道。",
    "X59n1083_002:0309c05": "伸五供養",
    "X59n1083_002:0309c06": "　十方一切剎　　諸佛菩薩眾　　無量諸聖賢",
    "X59n1083_002:0309c07": "　及諸業道官　　唯願大慈悲　　降臨於法會",
    "X59n1083_002:0309c08": "　攝受花香燈塗果樂　　微分少供養",
    "X59n1083_002:0309c09": "吽字湧出(啞　花香燈啞　塗果樂)　天母一面四臂放光明(啞啞)",
    "X59n1083_002:0309c10": "上二手印持妙(花香燈　啞塗果樂　啞)下二手印輪相交。",
    "X59n1083_002:0309c11": "吽。唵啞吽。唵啞吽。[口*紇]哩(啞)。妙(花香燈塗果樂)　天母供",
    "X59n1083_002:0309c12": "養佛。願佛慈悲哀納受。",
    "X59n1083_002:0309c13": "　因緣自性所出生　　所有種種微妙(花香燈塗果樂)",
    "X59n1083_002:0309c14": "　奉獻上師三寶尊　　惟願慈悲哀納受",
    "X59n1083_002:0309c15": "戶唵薩哩嚩怛他誐耶多(布思必　度　必　啞盧吉干　的　你尾的　沙布答)",
    "X59n1083_002:0309c16": "在佐銘遏三謨怛囉薩嚩蘭拏三麻曳吽",
    "X59n1083_002:0309c17": "(師印呪可知。應想心間字種出生六個吽字。各具",
    "X59n1083_002:0309c18": "一色。以六波羅蜜為體。化成六天母。窈窕之狀。少年",
    "X59n1083_002:0309c19": "美貌。展左跪右。而作舞勢。奉供諸佛。問六色何所色",
    "X59n1083_002:0309c20": "也。答花淡紅色。香是黃色。燈是紅赤色。塗是白色。果",
    "X59n1083_002:0309c21": "是紅黃色。樂是青綠色。各相其色故。問曰。如何以六",
    "X59n1083_002:0309c22": "度為體。答。此有所表。花表布施。布施令人能生歡喜。",
    "X59n1083_002:0309c23": "故表花也。香表持戒。持戒則業行芬馥。故表香也。燈",
    "X59n1083_002:0309c24": "表忍辱。忍辱則轉嗔恚火。為大光明。故表燈也。塗表",
    "X59n1083_002:0310a01": "精進。精進則潤澤法身。故表塗也。果表禪定。禪定則",
    "X59n1083_002:0310a02": "能成佛果。故表果也。樂表智慧。智慧則能出生種種",
    "X59n1083_002:0310a03": "諸法。故表樂也。問。果有此六天母耶。謂只是依行想",
    "X59n1083_002:0310a04": "成。答。此六天母乃喜金剛中圍內有之。皆佛母也。皆",
    "X59n1083_002:0310a05": "是文殊普賢之儔也)。",
    "X59n1083_002:0310a06": "　我以普賢行願力　　修設花香燈塗食",
    "X59n1083_002:0310a07": "　微塵剎土諸聖賢　　一一徧禮皆供養",
    "X59n1083_002:0310a08": "次結運心供養印(誦之七遍。其印以兩手外相义。合掌以右壓左。置於",
    "X59n1083_002:0310a09": "頂上。凡作供養。應具此法。及奉瑜伽。皆以真言手印持誦。及以運心合掌置頂。方成圓滿",
    "X59n1083_002:0310a10": "供養之法)。",
    "X59n1083_002:0310a11": "那麻薩哩斡(二合)答塔葛的毗牙(二合)月說穆契毗牙(二合)",
    "X59n1083_002:0310a12": "唵(引)薩哩斡(二合)哩塔烏忒葛(二合)的斯癹(二合)囉納兮",
    "X59n1083_002:0310a13": "慢葛葛捺龕莎訶",
    "X59n1083_002:0310a15": "(師印呪可知。應想虗",
    "X59n1083_002:0310a16": "空法界所有人天妙",
    "X59n1083_002:0310a17": "塗花香等燈明幢旛",
    "X59n1083_002:0310a18": "傘葢種種鼓樂歌舞",
    "X59n1083_002:0310a19": "咏唱真珠羅網懸諸",
    "X59n1083_002:0310a20": "寶鈴花鬘白拂微妙",
    "X59n1083_002:0310a21": "磬鐸矜羯尼網如意",
    "X59n1083_002:0310a22": "珠寶樹衣服之雲。諸",
    "X59n1083_002:0310a23": "天厨食上妙花美種種樓閣寶柱莊嚴。諸天嚴身。頭",
    "X59n1083_002:0310a24": "冠纓絡。如是等雲。行者運心。想滿虗空。以志誠心。如",
    "X59n1083_002:0310a25": "是供養。最為勝妙。依法誦此真言。及作手印。如上所",
    "X59n1083_002:0310a26": "想供養。悉皆成就)。",
    "X59n1083_002:0310a27": "(侍者白云)。",
    "X59n1083_002:0310a28": "　我以志誠心　　奉獻甘露食　　惟願三寶尊",
    "X59n1083_002:0310b01": "　遣魔哀納受",
    "X59n1083_002:0310b02": "次結遣魔印(將奉三寶施食。先結三尖印。禪押施度頭。戒忍進疎伸誦)。",
    "X59n1083_002:0310b03": "唵(引)斡資囉(二合)拽屹徹(二合)吽",
    "X59n1083_002:0310b11": "(師印呪可知。應想掌中有赤色吽字。字脚放光。從三",
    "X59n1083_002:0310b12": "尖出。作搖扇勢。遣食器上魔。問。明食器上。有何等魔。",
    "X59n1083_002:0310b13": "答。有尋香食施食等魔礙。故今遣之)。",
    "X59n1083_002:0310b14": "　我以佛神力　　依教誦密言　　加持甘露食",
    "X59n1083_002:0310b15": "　徧滿虗空界",
    "X59n1083_002:0310b16": "次結變空印(兩羽虗合掌。如蓮花狀。竪立胸前誦)。",
    "X59n1083_002:0310b17": "唵莎癹斡秫塔薩哩斡(二合)塔哩麻(二合)莎癹斡秫徒[亢*欠]",
    "X59n1083_002:0310b18": "唵(引)啞吽",
    "X59n1083_002:0310c01": "(師印呪可知。應想食器及食悉皆空寂。問。何用手。答",
    "X59n1083_002:0310c02": "以分段食多染觸故。故今空之。則極令清淨。於其空",
    "X59n1083_002:0310c03": "處。應想三個[口*普][口*(隆-一)](二合)字。字金色變成食器。於食",
    "X59n1083_002:0310c04": "器中。想白色唵字變成勝妙飲食。皆醍醐乳酪。及",
    "X59n1083_002:0310c05": "麨蜜等味。點淨念二十一遍。極令廣大已。復",
    "X59n1083_002:0310c06": "念拶吽[口*邦]斛而作手印。想令前來所觀三寶海會。分",
    "X59n1083_002:0310c07": "明顯現。再伸五供養。施寶錯。念思麻囉等呪。想三寶",
    "X59n1083_002:0310c08": "海會諸佛菩薩而攝受之。初一分奉佛并法。次一分",
    "X59n1083_002:0310c09": "奉菩薩聖僧。後一分奉顯密護神)。",
    "X59n1083_002:0310c10": "　以此甘露食　　奉獻諸聖賢　　憐愍我等故",
    "X59n1083_002:0310c11": "　慈悲哀納受",
    "X59n1083_002:0310c12": "次結奉食印(兩羽相合。作掬水勢。念三遍。各彈指一下)。",
    "X59n1083_002:0310c14": "唵(引)啞葛嚕穆",
    "X59n1083_002:0310c15": "看薩哩斡(二合)塔",
    "X59n1083_002:0310c16": "哩麻(二合)喃啞牒",
    "X59n1083_002:0310c17": "耶(二合)(引)奴忒班",
    "X59n1083_002:0310c18": "答奴唵啞吽癹",
    "X59n1083_002:0310c19": "吒莎曷",
    "X59n1083_002:0310c20": "(想諸佛菩薩等徧奉供養。生歡喜心。求索願事。必蒙",
    "X59n1083_002:0310c21": "允許。或廣迎聖入壇。委伸供讚已。然後施食。即以香",
    "X59n1083_002:0310c22": "花燈塗種種供養)。",
    "X59n1083_002:0310c23": "振鈴念奉食偈",
    "X59n1083_002:0310c24": "　我今奉獻甘露食　　量等須彌無過上",
    "X59n1083_002:0310c25": "　色香美味遍虗空　　上師三寶哀納受",
    "X59n1083_002:0310c26": "　次供顯密護神等　　後及法界諸有情",
    "X59n1083_002:0311a01": "　受用飽滿生歡悅　　屏除魔礙施安寧",
    "X59n1083_002:0311a02": "　今辰施主眷屬等　　消災集福壽延長",
    "X59n1083_002:0311a03": "　所求如意悉成就　　一切時中願吉祥",
    "X59n1083_002:0311a04": "三寶讚",
    "X59n1083_002:0311a05": "　世尊大慈妙莊嚴　　明解圓滿一切智",
    "X59n1083_002:0311a06": "　能施福慧如大海　　於諸如來我讚禮",
    "X59n1083_002:0311a07": "　自性本體離諸欲　　能依此行脫惡趣",
    "X59n1083_002:0311a08": "　以為甚深玄妙理　　於諸妙法我讚禮",
    "X59n1083_002:0311a09": "　解脫道中勝解脫　　持淨戒行堪恭敬",
    "X59n1083_002:0311a10": "　勝妙福田生聖處　　於彼大眾我讚禮",
    "X59n1083_002:0311a11": "(侍者白云)。",
    "X59n1083_002:0311a12": "　普陀落伽常入定　　隨緣赴感靡不周",
    "X59n1083_002:0311a13": "　尋聲救苦度羣迷　　故號名為觀自在",
    "X59n1083_002:0311a14": "次入觀音禪定",
    "X59n1083_002:0311a15": "(以上供養三寶。是作福門。有福無智。則落人天因果。",
    "X59n1083_002:0311a16": "豈能利生哉。今若修習。此觀音禪定則有智。既具福",
    "X59n1083_002:0311a17": "智。即同諸佛。然後於法界眾生。為作利益。侍者白云。",
    "X59n1083_002:0311a18": "次入觀音禪定。師作禪定。維那伸偈。其聲貴柔和清",
    "X59n1083_002:0311a19": "亮。不可雄厲。恐妨觀想。又不可太近世俗兒女之聲。",
    "X59n1083_002:0311a20": "當入定時。閉目澄心。觀想自身中圓滿潔白。猶如淨",
    "X59n1083_002:0311a21": "月。於心淨月上。想[口*紇]哩(二合)字放大光明。其字變",
    "X59n1083_002:0311a22": "成八葉蓮花。花上有觀自在菩薩。相好分明。左手持",
    "X59n1083_002:0311a23": "蓮花。右手作開敷勢。作是思惟。一切有情身中。有此",
    "X59n1083_002:0311a24": "覺悟之花。清淨法界。不染煩惱。蓮花八葉。葉上各有",
    "X59n1083_002:0311a25": "一如來。入定跏趺而坐。面向觀自在。項佩圓光。身如",
    "X59n1083_002:0311b01": "金色。光明晃耀。想此八葉蓮花漸舒漸大。量等虗空。",
    "X59n1083_002:0311b02": "以此覺花。照觸如來海會。願成廣大供養。若心不移)。",
    "X59n1083_002:0311b14": "(於此定。於無邊有情。深生悲愍。以此覺花。蒙照觸者。",
    "X59n1083_002:0311b15": "於諸苦惱。悉得解脫。等同菩薩相好。即想蓮花漸收。",
    "X59n1083_002:0311b16": "量等己身。結印念呪。加持四處。以此加持。令身堅固。",
    "X59n1083_002:0311b17": "所謂心額喉頂。每於印處。成[口*紇]哩(二合)字。其字印",
    "X59n1083_002:0311b18": "以二手外相义。二頭指相柱。如蓮花葉。二大指並竪。",
    "X59n1083_002:0311b19": "即誦觀自在菩薩真言。觀音禪定偈)。",
    "X59n1083_002:0311b20": "　南無無盡三寶尊",
    "X59n1083_002:0311b21": "　我今誓發菩提心",
    "X59n1083_002:0311b22": "　唯願菩薩來攝授",
    "X59n1083_002:0311b23": "　速證觀音微妙身",
    "X59n1083_002:0311b24": "　次入觀音三摩地",
    "X59n1083_002:0311c01": "(註曰。次入躡前生後三摩地。即是聞塵)。",
    "X59n1083_002:0311c02": "　澄心閉目觀心中",
    "X59n1083_002:0311c03": "(註曰。澄心則清淨之時也。內不放出。閉目即觀想之時也。外緣不入。問曰。心無所在。安得有中。答云",
    "X59n1083_002:0311c04": "此明肉團心也。以靈知之心。棲止於肉團之心內故。師當於此作六禁。反偈之略也。其說應當於心",
    "X59n1083_002:0311c05": "尖上。想一紅色[口*邦]字。變成雜色八葉蓮花。花上想白色阿字。變成月輪也)。",
    "X59n1083_002:0311c06": "　圓滿皎潔淨月上",
    "X59n1083_002:0311c07": "(註曰。圓滿皎潔者。心之體用也。圓而滿。則無德不備。體也。皎而潔。則無所不照。用也)。",
    "X59n1083_002:0311c08": "　字種放光成蓮花",
    "X59n1083_002:0311c09": "(註曰。字種[口*紇]哩(二合)字也。此字乃大悲菩薩取證之理。度生之妙門也。放光成蓮花者。乃所進之",
    "X59n1083_002:0311c10": "花也)。",
    "X59n1083_002:0311c11": "　花中有一觀自在",
    "X59n1083_002:0311c12": "(註曰。即[口*紇]哩心增長自身。成觀自在菩薩之稱也。順逆無礙。故名自在。花乃指所坐之花也)。",
    "X59n1083_002:0311c13": "　相好具足無比對",
    "X59n1083_002:0311c14": "(註曰。偈之略也。其說應云。一面二臂。其身金色。花冠纓珞。嚴身。頂戴阿彌陀佛。無比對稱讚之詞)。",
    "X59n1083_002:0311c15": "　左手執持妙蓮花",
    "X59n1083_002:0311c16": "(註曰。理能成事。故云持也。花表因果同時也)。",
    "X59n1083_002:0311c17": "　右手於葉作開勢",
    "X59n1083_002:0311c18": "(註曰。事能顯理。故能作開勢也。已上並是自覺)。",
    "X59n1083_002:0311c19": "　菩薩思惟有情身",
    "X59n1083_002:0311c20": "　各具覺悟之蓮花",
    "X59n1083_002:0311c21": "(註曰。此二句方是覺他。稱菩薩行也。偈意謂。一切眾生與菩薩。本是同體。皆有覺悟之蓮花。但由顛",
    "X59n1083_002:0311c22": "倒執着。而不證也。故菩薩思惟。而起哀救。行者於此處。更不可將菩薩與自身作兩處想。前來既以",
    "X59n1083_002:0311c23": "字種增長作觀音。此處思惟即是指行人之言也。如是禪定。若不能念思惟。則向所作法徒勞心力)。",
    "X59n1083_002:0311c24": "　清淨法界無惑染",
    "X59n1083_002:0312a01": "(註曰。當與前兩句。作一片看。不可打成兩橛。清淨法界一塵不立也。無垢染清淨。若執着清淨。即成",
    "X59n1083_002:0312a02": "垢染矣)。",
    "X59n1083_002:0312a03": "　八葉各有一如來",
    "X59n1083_002:0312a04": "(註曰。八葉即指心間蓮花之八葉。各有一如來者。八識元是一心也。既是一心。還同正覺。而為一體。",
    "X59n1083_002:0312a05": "故云各有。一如來者。即是觀音也。不言菩薩。而言如來。一超直詣也。此二句通自他說。約他則言有",
    "X59n1083_002:0312a06": "情心本清淨無垢。覺悟蓮花中有八如來。約自則言行人與八如來同時入定也)。",
    "X59n1083_002:0312a07": "　如來入定跏趺坐",
    "X59n1083_002:0312a08": "　各各面向觀自在",
    "X59n1083_002:0312a09": "(註曰。問。定有多種。今如來入定。何等定耶。答。即行人所入之定也。此定名為剎那大悲禪定。又問。各",
    "X59n1083_002:0312a10": "各面向。前四面向可。後四面豈不背耶。答。向背豈得名為如來。正所謂妙在轉處矣。若約事相而說。",
    "X59n1083_002:0312a11": "諸佛菩薩身非同眾生分段之身。東向則背西。南向則背北。而菩薩則不然。有隨類意生身。應化無",
    "X59n1083_002:0312a12": "方。背向皆正。豈八如來也。或千佛萬佛向無不正。學者當作是觀。更須向無向背處看)。",
    "X59n1083_002:0312a13": "　項佩圓光身金色",
    "X59n1083_002:0312a14": "　光明朗照及晃耀",
    "X59n1083_002:0312a15": "(註曰。上句彰殊勝身。下句彰殊勝境)。",
    "X59n1083_002:0312a16": "　次想其花漸舒大",
    "X59n1083_002:0312a17": "　其量周遍虗空界",
    "X59n1083_002:0312a18": "(註曰。從前來七行偈十四句。皆顯法界也。今此二句方入理事無礙法界。次想者令之時也。以事攬",
    "X59n1083_002:0312a19": "理成故。能漸舒大。以理隨事變故。能遍法界。則其大無外也。皆是惟心境界。非分外的事也)。",
    "X59n1083_002:0312a20": "　思彼覺花照法界",
    "X59n1083_002:0312a21": "　如來海會共廣大",
    "X59n1083_002:0312a22": "(註曰。此二句正明事事無礙也。覺花事也。海會亦事也。以覺花稱周時。與如來海會同時。廣大而無",
    "X59n1083_002:0312a23": "礙。譬如一室千燈。光光無雜。法界者十法界也。四聖六凡之謂也。意謂。此花舒大時。能照此十法界。",
    "X59n1083_002:0312a24": "同於一真。更無殊別也)。",
    "X59n1083_002:0312b01": "　心若不移於此定",
    "X59n1083_002:0312b02": "　憐愍一切諸眾生",
    "X59n1083_002:0312b03": "(註曰。上句自覺。下句覺他。上來思惟有情。方是起行。至此憐愍一切。方是行行。謂證此無礙。廣大境",
    "X59n1083_002:0312b04": "界。方能行行度生也。深有密焉。學者不可不慎也)。",
    "X59n1083_002:0312b05": "　覺花蒙照脫苦惱",
    "X59n1083_002:0312b06": "(註曰。利生之効也)。",
    "X59n1083_002:0312b07": "　便同菩薩觀自在",
    "X59n1083_002:0312b08": "(註曰。所獲之果也。初發心時。即得阿耨多羅三藐三菩提之謂也)。",
    "X59n1083_002:0312b09": "　蓮花漸收同己量",
    "X59n1083_002:0312b10": "(註曰。前八句皆舒。此一句惟卷。約密說。即是增長究竟。准魯餘巴現前解云。從正位而起名增長。復",
    "X59n1083_002:0312b11": "歸正位是究竟。亦是始本不二也。上師云。有放不收同凡夫。有收無放名聲聞。有收有放名為秘密",
    "X59n1083_002:0312b12": "境界。收放總不用。名無戲論。此乃最極本續也。收之一字。不覺如此輕易流布。學者亦不可作等閒",
    "X59n1083_002:0312b13": "見聞也)。",
    "X59n1083_002:0312b14": "　復結自在觀音印",
    "X59n1083_002:0312b15": "　加持四處誦密言",
    "X59n1083_002:0312b16": "(註曰。此二句皆約行者。請求智佛冥加之力也。所以密言者。皆指後面手印之密言也)。",
    "X59n1083_002:0312b17": "　自身亦等觀自在",
    "X59n1083_002:0312b18": "(註曰。迴光返照者。前來既觀觀音。今恐迷己逐物。復回觀自身。故云亦等。今以何義故復云。最初既",
    "X59n1083_002:0312b19": "以字種增長。令成觀音。何又云亦等。答云。初來增長。由未離覺。今則真實究竟之地。是親證親入也。",
    "X59n1083_002:0312b20": "如善財始見文殊等也。又前所想觀音。望因則名因中果也。加持密言之後。則當體果中因也。謂初",
    "X59n1083_002:0312b21": "入壇場。即頓起觀音慢。今復何故又入此定。豈不濫耶。不也。前是根本定。亦名正位。亦名正體。如在",
    "X59n1083_002:0312b22": "家為人也。此後所入定。即是所作定也。如人在邦為臣也。其實一體。而約處殊也。又如人在朝則朝",
    "X59n1083_002:0312b23": "衣。在戎則戎服。故根本定白色。所作定金色。向下隨一一作法。多有更易身色。常以此理鑑之。故勿",
    "X59n1083_002:0312b24": "疑諸)。",
    "X59n1083_002:0312c01": "　以此禪定勝功德　　迴向法界諸眾生",
    "X59n1083_002:0312c02": "　同見西方無量光　　成就普賢廣大願",
    "X59n1083_002:0312c03": "唵(引)斡資囉(二合)塔囉麻(二合)[口*紇]哩(二合)",
    "X59n1083_002:0312c08": "(結自在觀音印。以二手外相义。二頭指相拄。如蓮花",
    "X59n1083_002:0312c09": "葉。二大指並竪。即誦真言時。加持四處。頂喉心臍是",
    "X59n1083_002:0312c10": "也。師印呪可知。每處以手印按之。誦真言一次。復以",
    "X59n1083_002:0312c11": "唵字加持。即當以印按口上。次以吽字加頂。得",
    "X59n1083_002:0312c12": "囕(二合)字加臍。[口*紇]哩(二合)字加心。阿字加喉。",
    "X59n1083_002:0312c13": "以此加持。令身堅固。所以一切魔礙皆不能害也)。",
    "X59n1083_002:0312c14": "(侍者白云)。",
    "X59n1083_002:0312c15": "　若人欲了知　　三世一切佛　　應觀法界性",
    "X59n1083_002:0312c16": "　一切惟心造",
    "X59n1083_002:0312c17": "次結破地獄印(兩羽金剛拳。施慧兩相鈎。進力伸相拄。三誦三擊。破地獄",
    "X59n1083_002:0312c18": "真言)。",
    "X59n1083_002:0313a01": "那麻阿瑟吒(二合)瑟吒(二合)攝諦喃三藐三勃塔俱胝喃",
    "X59n1083_002:0313a02": "唵撮(引)辣(引)納嚩婆細提哩提哩吽",
    "X59n1083_002:0313a03": "(師印呪可知。應想自身增長紅色觀音。一面二臂。舌",
    "X59n1083_002:0313a04": "上心間。印上三處。皆有紅色[口*紇]哩(二合)字放光紅",
    "X59n1083_002:0313a05": "色。如日初出之光。照觸地獄。悉皆破壞。問云。一處放",
    "X59n1083_002:0313a06": "光。足以破之。何用三乎。答曰。為彼地獄。是眾生三業",
    "X59n1083_002:0313a07": "之所造故。故今亦用三業放光。以破之也。又問。地獄",
    "X59n1083_002:0313a08": "是眾生別業而成。云何能破。答。雖云別業。同是一心。",
    "X59n1083_002:0313a09": "以智照之。眾生亦無。豈有地獄。由迷一心故。妄造眾",
    "X59n1083_002:0313a10": "惡。惡業成熟。妄成地獄。既墮地獄。妄見受苦。譬如夢",
    "X59n1083_002:0313a11": "中為虎狼獅子所噬。或為賊所縛。或遭王難受種種",
    "X59n1083_002:0313a12": "苦。及至夢醒。了無所得。何以故。如夢中實無如是事",
    "X59n1083_002:0313a13": "故。今觀地獄及苦。亦復如是。今假以智照力必破是",
    "X59n1083_002:0313a14": "也。問。地獄既然本空。何須破而救之也。答云。我雖以",
    "X59n1083_002:0313a15": "智照力知其本空。彼無智照。焉得不苦。故圓覺經云。",
    "X59n1083_002:0313a16": "夢時非無。及至於醒。了無所得。今㧞救之。正欲破此",
    "X59n1083_002:0313a17": "地獄及苦空也。若推原之。彼以惡業因緣。而成地獄。",
    "X59n1083_002:0313a18": "則知非本有矣。我今以智照因緣而為之破。豈不破",
    "X59n1083_002:0313a19": "乎。一是禪定。二是手印。三真言。四作觀。五智照。有此",
    "X59n1083_002:0313a20": "五種因緣。何事不辦。豈唯破地獄乎。今世之學者。惟",
    "X59n1083_002:0313a21": "利是求。濫稱闍黎。為眾上首。彼是音聲振鈴擊節。慮",
    "X59n1083_002:0313a22": "恐負於請主之意者多矣。可不慎歟)。",
    "X59n1083_002:0313a23": "由此印呪。威神力故。所有諸趣地獄之門。隨此印呪。",
    "X59n1083_002:0313a24": "豁然自開。",
    "X59n1083_002:0313b17": "奉請地藏王菩薩(表白舉香花迎香花請畢。首者執爐請云)。",
    "X59n1083_002:0313b18": "南無一心奉請。眾生度盡。方證菩提。地獄未空。誓不",
    "X59n1083_002:0313b19": "成佛。大聖地藏王菩薩摩訶薩　惟願不違本誓。",
    "X59n1083_002:0313b20": "憐愍有情。此夜今時。光臨法會。",
    "X59n1083_002:0313b21": "香花請",
    "X59n1083_002:0313b22": "南無一心奉請。面如藍靛。髮似丹砂。形山腹海。項如",
    "X59n1083_002:0313b23": "針。行動破車。聲似吼。今請面然大士燄口鬼王。惟",
    "X59n1083_002:0313b24": "願作不請友。運無緣慈。此夜今時。光臨法會(香",
    "X59n1083_002:0313c01": "花請)。",
    "X59n1083_002:0313c02": "南無一心奉請。林間入定安禪座。面前鬼趣告饑虗。",
    "X59n1083_002:0313c03": "冥陽水陸起根源。倒却剎竿為二祖。今請啟教大",
    "X59n1083_002:0313c04": "士阿難陀尊者。惟願出三昧定。運六神通。此夜今",
    "X59n1083_002:0313c05": "時。光臨法會。",
    "X59n1083_002:0313c06": "(眾和香花請。師置爐。伸四轉輪印。念拶吽[口*邦]斛。結印默念。伸五供養)。",
    "X59n1083_002:0313c07": "一心奉請。五通有感。一性無虧。行正直於人間。布聰",
    "X59n1083_002:0313c08": "明於世上。今請府主城隍之神。當方土地正神。并",
    "X59n1083_002:0313c09": "諸部屬等眾。惟願上遵佛勅。下愍凡情。此夜今時。",
    "X59n1083_002:0313c10": "光臨法會。",
    "X59n1083_002:0313c11": "一心奉請。手擎幡葢。身掛花幔。導眾生歸極樂之邦。",
    "X59n1083_002:0313c12": "引亡者來赴道場之會。今請幽冥路上引魂王菩",
    "X59n1083_002:0313c13": "薩摩訶薩。惟願不違本誓。憐愍有情。此夜今時。來",
    "X59n1083_002:0313c14": "臨法會。",
    "X59n1083_002:0313c15": "一心召請。瑤池萬仞。金風動而蓮上生花。寶閣千層。",
    "X59n1083_002:0313c16": "珠簾捲而雲中見佛。回奉",
    "X59n1083_002:0313c17": "三寶。　修齋施食(慶生報恩)。請靈弟子(某)。是夜虔請金",
    "X59n1083_002:0313c18": "剛上師。設放瑜伽燄口法食。將此良因。初爇名香。",
    "X59n1083_002:0313c19": "初伸召請。召請當齋亡過(某某)。惟願承　三寶",
    "X59n1083_002:0313c20": "力。仗秘密言。此夜今時。來受無遮甘露法食。",
    "X59n1083_002:0313c21": "一心召請。盧醫謾說長生藥。扃鵲休誇不死方。日月",
    "X59n1083_002:0313c22": "尚有薄蝕難。為人那個不無常。回奉",
    "X59n1083_002:0313c23": "三寶(仝前云云)。",
    "X59n1083_002:0313c24": "一心召請。九江洪波浩渺。九天仙樂來迎。九重光裏",
    "X59n1083_002:0314a01": "見如來。九祖先亡生佛界。回奉",
    "X59n1083_002:0314a02": "三寶(仝前云云)。",
    "X59n1083_002:0314a03": "一心召請。累朝帝主。歷代侯王。九重殿闕高居。萬里",
    "X59n1083_002:0314a04": "山河獨據。(白)西來戰艦。千年王氣俄收。北去鑾輿。",
    "X59n1083_002:0314a05": "五國冤聲未斷。(嗚呼)杜鵑呌落桃花月。血染枝頭",
    "X59n1083_002:0314a06": "恨正長。如是前王後伯之流。一類金靈等眾。",
    "X59n1083_002:0314a07": "一心召請。築壇拜將。建節封侯。力移金鼎千鈞。身作",
    "X59n1083_002:0314a08": "長城萬里。(白)霜寒豹帳。徒勤汗馬之勞。風息狼煙。",
    "X59n1083_002:0314a09": "空負攀龍之望。(嗚呼)將軍戰馬今何在。野草閒花",
    "X59n1083_002:0314a10": "滿地愁。如是英雄將帥之流。一類神魂等眾。",
    "X59n1083_002:0314a11": "一心召請。五陵才俊。百郡賢良。三年清節為官。一片",
    "X59n1083_002:0314a12": "丹心報主。(白)南州北縣。久離桑梓之鄉。海角天涯。",
    "X59n1083_002:0314a13": "遠喪蓬萊之島。(嗚呼)官況蕭蕭隨逝水。離魂杳杳",
    "X59n1083_002:0314a14": "隔陽關。如是文臣宰輔之流。一類孤魂等眾。",
    "X59n1083_002:0314a15": "一心召請。黌門才子。白屋書生。探花足步文林。射策",
    "X59n1083_002:0314a16": "身遊棘院。(白)螢燈飛散。三年徒用工夫。鐵硯磨穿。",
    "X59n1083_002:0314a17": "十載謾施辛苦。(嗚呼)七尺紅羅書姓字。一抔黃土",
    "X59n1083_002:0314a18": "葢文章。如是文人才子之流。一類孤魂等眾。",
    "X59n1083_002:0314a19": "一心召請。出塵上士。飛錫高僧。精修五戒淨人。梵行",
    "X59n1083_002:0314a20": "比丘尼眾。(白)黃花翠竹。空談秘密真詮。白牯黧奴。",
    "X59n1083_002:0314a21": "徒演苦空妙偈。(嗚呼)經窓冷浸三更月。禪室虗明",
    "X59n1083_002:0314a22": "半夜燈。如是緇衣釋子之流。一類覺靈等眾。",
    "X59n1083_002:0314a23": "一心召請。黃冠野客。羽服仙流。桃源洞裏修真。閬苑",
    "X59n1083_002:0314a24": "洲前養性。(白)三花九煉。天曹未許標名。四大無常。",
    "X59n1083_002:0314b01": "地府難容轉限。(嗚呼)琳觀霜寒丹竈冷。醮壇風慘",
    "X59n1083_002:0314b02": "杏花稀。如是玄門道士之流。一類遐靈等眾。",
    "X59n1083_002:0314b03": "一心召請。江湖覊旅。南北經商。圖財萬里遊行。積貨",
    "X59n1083_002:0314b04": "千金貿易。(白)風霜不測。身膏魚腹之中。途路難防。",
    "X59n1083_002:0314b05": "命喪羊腸之險。(嗚呼)滯魄北隨雲黯黯。客魂東逐",
    "X59n1083_002:0314b06": "水悠悠。如是他鄉客旅之流。一類孤魂等眾。",
    "X59n1083_002:0314b07": "一心召請。戎衣戰士。臨陣徤兒。紅旗影裏爭雄。白刃",
    "X59n1083_002:0314b08": "叢中敵命。(白)鼓金初振。霎時腹破腸穿。勝敗纔分。",
    "X59n1083_002:0314b09": "遍地肢傷首碎。(嗚呼)漠漠黃沙聞鬼哭。茫茫白骨",
    "X59n1083_002:0314b10": "少人收。如是陣亡兵卒之流。一類孤魂等眾。",
    "X59n1083_002:0314b11": "一心召請。宮幃美女。閨閣佳人。胭脂畵面爭妍。龍麝",
    "X59n1083_002:0314b12": "熏衣競俏。(白)雲收雨散。魂消金谷之園。月缺花殘。",
    "X59n1083_002:0314b13": "腸斷馬嵬之驛。(嗚呼)昔日風流都不見。綠楊芳草",
    "X59n1083_002:0314b14": "髑髏寒。如是裙釵婦女之流。一類孤魂等眾。",
    "X59n1083_002:0314b15": "一心召請。懷躭十月。坐草三朝。初欣鸞鳳和鳴。次望",
    "X59n1083_002:0314b16": "熊羆叶夢。(白)奉恭欲唱。吉凶只在片時。璋瓦未分。",
    "X59n1083_002:0314b17": "母子皆歸長夜。(嗚呼)花正開時遭急雨。月當明處",
    "X59n1083_002:0314b18": "覆烏雲。如是血湖產難之流。一類孤魂等眾。",
    "X59n1083_002:0314b19": "一心召請。蠻夷戎狄。瘖瘂盲聾。勤勞失命庸奴。妬忌",
    "X59n1083_002:0314b20": "傷身婢妾。(白)輕欺三寶。罪愆積若河沙。忤逆雙親。",
    "X59n1083_002:0314b21": "兇惡浮於宇宙。(嗚呼)長夜漫漫何日曉。幽關隱隱",
    "X59n1083_002:0314b22": "不知春。如是冥頑悖逆之流。一類孤魂等眾。",
    "X59n1083_002:0314b23": "一心召請。饑寒丐者。刑戮囚人。遇水火以亡身。逢虎",
    "X59n1083_002:0314b24": "狼而失命。(白)懸梁服毒。千年怨氣沉沉。雷擊崖崩。",
    "X59n1083_002:0314c01": "一點驚魂漾漾。(嗚呼)暮雨青煙寒鵲噪。秋風黃葉",
    "X59n1083_002:0314c02": "亂鴉飛。如是傷亡橫死之流。一類孤魂等眾。",
    "X59n1083_002:0314c03": "一心召請。法界五道。十類孤魂。面然所統薜茘。多眾",
    "X59n1083_002:0314c04": "塵沙種類。依草附木。魑魅魍魎。滯魄孤魂。自他先",
    "X59n1083_002:0314c05": "亡。家親眷屬等眾　惟願承",
    "X59n1083_002:0314c06": "三寶力。仗秘密言。此夜今時。來臨法會。受此無遮",
    "X59n1083_002:0314c07": "甘露法食。",
    "X59n1083_002:0314c08": "上來召請悉已來臨。大眾慈悲齊聲嘆悼。",
    "X59n1083_002:0314c09": "稽首皈依雄。水月金容住。海岸在閻浮。運廣慈心重。",
    "X59n1083_002:0314c10": "發弘誓願。度脫樊籠。彌陀寶冠纓絡頂戴花玲瓏。",
    "X59n1083_002:0314c11": "三災八難。尋聲救苦。杻械枷鎖。化作清風。散珍寶",
    "X59n1083_002:0314c12": "普濟貧窮。楊枝手內時時灑滴甘露。潤在亡者喉",
    "X59n1083_002:0314c13": "中。惟願今宵臨法會。接引亡靈。上往天宮。",
    "X59n1083_002:0314c14": "南無步部帝哩伽哩哆利怛都也他耶薦往生菩薩",
    "X59n1083_002:0314c15": "摩訶薩",
    "X59n1083_002:0314c16": "歎孤",
    "X59n1083_002:0314c17": "　覺皇密語壯皇都　　大闡宗風何處無",
    "X59n1083_002:0314c18": "　一天佳氣彌星斗　　萬象騰輝耀燭爐",
    "X59n1083_002:0314c19": "　接引四生登九品　　提携六道出三塗",
    "X59n1083_002:0314c20": "　此時幸遇良宵會　　鐘磬交如可歎孤",
    "X59n1083_002:0314c21": "近代先朝。帝主尊榮位。勳戚侯王。玉葉金枝貴。宰執",
    "X59n1083_002:0314c22": "中宮。綵女嬪妃類。夢斷華胥。來受甘露味。",
    "X59n1083_002:0314c23": "國士朝臣。經緯匡時世。牧化黎民。未遂忠良志。失寵",
    "X59n1083_002:0314c24": "懷憂。謫降邊邦地。戀國遊魂。來受甘露味。",
    "X59n1083_002:0315a01": "武將戎臣。統領三軍隊。結陣交鋒。鑼鼓喧天地。北戰",
    "X59n1083_002:0315a02": "南征。失陷沙場內。為國亡身。來受甘露味。",
    "X59n1083_002:0315a03": "學古窮經。錦繡文章士。映雪偷光。苦志寒窓內。命運",
    "X59n1083_002:0315a04": "蹉跎。金榜無名字。鬱鬱幽魂。來受甘露味。",
    "X59n1083_002:0315a05": "割愛辭親。早入空門內。訪道尋師。只為超生死。暑往",
    "X59n1083_002:0315a06": "寒來。不覺無常。至返照回光。來受甘露味。",
    "X59n1083_002:0315a07": "羽服黃冠早發修真志。煉藥燒丹。養性還元氣。苦行",
    "X59n1083_002:0315a08": "勞神。指望登仙位。莫戀遺形。來受甘露味。",
    "X59n1083_002:0315a09": "孝子賢孫。義勇忠良士。列女貞妻。視死如歸去。仗節",
    "X59n1083_002:0315a10": "亡軀。千古留英氣。耿耿靈魂。來受甘露味。",
    "X59n1083_002:0315a11": "女道尼流。身住黃金地。鸞鳳緣空。不染人間事。未了",
    "X59n1083_002:0315a12": "無為。流浪虗生死。清淨幽魂。來受甘露味。",
    "X59n1083_002:0315a13": "地理天文。醫藥陰陽類。卜卦占龜風鑑。并星士報吉",
    "X59n1083_002:0315a14": "談凶。難免無常。對捨偽歸。真來受甘露味。",
    "X59n1083_002:0315a15": "坐賈行商種種經營輩。藝術多能貿易。求財利。背井",
    "X59n1083_002:0315a16": "離鄉。死在他方地。旅夢悠悠。來受甘露味。",
    "X59n1083_002:0315a17": "犯法遭刑。牢獄長幽。繫負命謀。財債主冤家類。腫毒",
    "X59n1083_002:0315a18": "瘟[病-丙+皇]凍死饑亡輩。速離黃泉。來受甘露味。",
    "X59n1083_002:0315a19": "車碾傷殘。馬踏身形。碎墻倒崖崩。自刎懸梁縊。水火",
    "X59n1083_002:0315a20": "焚漂。虎咬蛇傷類。九橫孤魂。來受甘露味。",
    "X59n1083_002:0315a21": "飲血茹毛。生長蠻夷地。負債償勞。婢妾并奴隸。瘖瘂",
    "X59n1083_002:0315a22": "盲聾。殘疾無依恃。受苦冤魂。來受甘露味。",
    "X59n1083_002:0315a23": "忤逆爹娘。怨黷天和地。謗佛欺僧。毀像焚經偈。邪見",
    "X59n1083_002:0315a24": "深坑。苦報無邊際。十惡狂魂。來受甘露味。",
    "X59n1083_002:0315b01": "大施門開。薦拔孤魂輩。祖禰先亡五姓冤家類。八難",
    "X59n1083_002:0315b02": "三途平等俱超。濟仗佛光明。來受甘露味。",
    "X59n1083_002:0315b03": "阿彌陀佛宿有無邊誓。觀見眾生苦海常漂溺。垂手",
    "X59n1083_002:0315b04": "慇懃。特駕慈航濟。普載眾生。同赴蓮池會",
    "X59n1083_002:0315b05": "南無蓮池海會佛菩薩。",
    "X59n1083_002:0315b06": "　我以大悲佛神力　　召請冥陽諸有情",
    "X59n1083_002:0315b07": "　曠劫饑虗餓鬼等　　不違佛勅來降臨",
    "X59n1083_002:0315b08": "次結召請餓鬼印(左羽作無畏相。右羽向前竪。四度微曲。進禪度",
    "X59n1083_002:0315b09": "鈎。誦真言曰)。",
    "X59n1083_002:0315b17": "唵即納即葛移希曳(二合)歇莎訶",
    "X59n1083_002:0315b18": "(師印呪可知。應想左手印上白色[口*紇]哩(二合)字放",
    "X59n1083_002:0315b19": "光。勾彼鬼眾。至於道場。遶佛三匝。禮佛而出至壇外。",
    "X59n1083_002:0315b20": "壇外分為四門。東門至南門地獄眾。南門至西南隅",
    "X59n1083_002:0315b21": "餓鬼眾。西南隅至西門畜生眾。自西門至西北隅人",
    "X59n1083_002:0315b22": "眾。自西北隅至北門修羅眾。自北門至東門天眾。應",
    "X59n1083_002:0315b23": "當如是而安住之　侍者白云安慰)。",
    "X59n1083_002:0315b24": "既召請已。普皆雲集。以愍念心。讚歎慰喻。令歡喜已。",
    "X59n1083_002:0315c01": "渴仰於法(鳴尺云)。",
    "X59n1083_002:0315c02": "善來諸佛子。曾結勝緣。故今遇此嘉會。勿得生憂怖。",
    "X59n1083_002:0315c03": "一心渴仰法。不出於此時。戒品而霑身。速令離苦",
    "X59n1083_002:0315c04": "趣。",
    "X59n1083_002:0315c05": "　汝等諸佛子　　得遇道場中　　所有一切罪",
    "X59n1083_002:0315c06": "　召入金剛拳",
    "X59n1083_002:0315c07": "次結召罪印(二羽金剛縛。忍願伸如針。進力曲如鈎。召罪真言曰)。",
    "X59n1083_002:0315c08": "唵薩哩斡(二合)巴鉢羯哩(二合)沙拏(二合)月戌馱納斡資囉",
    "X59n1083_002:0315c09": "(二合)薩埵薩麻耶吽拶",
    "X59n1083_002:0315c10": "(師印呪可知。應於二中指尖上。想白色[口*紇]哩(二合)",
    "X59n1083_002:0315c11": "字出光。入彼身中。出其罪。猶如煙霧而合。問云。罪無",
    "X59n1083_002:0315c12": "實體。云何今說如彼煙霧出有實體者耶。答曰。雖無)。",
    "X59n1083_002:0315c19": "(實體。能充塞天地。障蔽心目。不能得見諸佛清淨境",
    "X59n1083_002:0315c20": "界。今借諸霧為所緣相。以召其罪實。有益於事也)。",
    "X59n1083_002:0315c21": "　摧罪諸惡業　　由如劫火滅　　火滅還曾有",
    "X59n1083_002:0315c22": "　金剛碎微塵",
    "X59n1083_002:0315c23": "次結摧罪印(八度內相义。忍願伸如針。次念摧罪。真言曰)。",
    "X59n1083_002:0316a06": "唵斡資囉(二合)巴尼月斯普(二合)吒耶薩哩斡(二合)阿巴耶",
    "X59n1083_002:0316a07": "班答拏尼不囉(二合)穆恰耶薩哩斡(二合)阿巴耶葛諦",
    "X59n1083_002:0316a08": "毗藥(二合)薩哩斡(二合)薩埵南薩哩斡(二合)答塔葛達斡",
    "X59n1083_002:0316a09": "資囉(二合)三麻耶吽怛囉吒",
    "X59n1083_002:0316a10": "(師印呪可知。於二中指尖上。左想怛囉(二合)字。右",
    "X59n1083_002:0316a11": "想吒字。應當行人自身增長。作青綠色觀音菩薩",
    "X59n1083_002:0316a12": "之身。每念呪一遍。二中指摩搖。至後一遍义過。拍手",
    "X59n1083_002:0316a13": "作聲。想彼罪山。猶如瓦榻而倒。前來所召之罪如煙",
    "X59n1083_002:0316a14": "霧者。應念而散。問。罪無體相。云何摧耶。答。正謂之無。",
    "X59n1083_002:0316a15": "故摧也。若決定有。豈能摧耶)。",
    "X59n1083_002:0316a16": "　定業不可轉　　三昧加持力　　無始諸障難",
    "X59n1083_002:0316a17": "　一切皆消滅",
    "X59n1083_002:0316a18": "次結破定業印(二羽金剛掌。進力屈二節。禪智押二度定業。真言曰)。",
    "X59n1083_002:0316b01": "唵斡資囉(二合)葛哩麻(二合)月束塔耶薩哩斡(二合)阿瓦囉",
    "X59n1083_002:0316b02": "拏你菩塔薩底曳(二合)納三麻耶吽",
    "X59n1083_002:0316b03": "(師印呪可知。心月輪上。想一青色[口*紇]哩(二合)字出",
    "X59n1083_002:0316b04": "光。召前諸鬼眾。所有諸佛不通懺悔之業。應想自性",
    "X59n1083_002:0316b05": "清淨本無作。想觀彼鬼眾及佛與心三無差別。是名",
    "X59n1083_002:0316b06": "破決定業也。此一法正是斷所知障。學者知之　侍",
    "X59n1083_002:0316b07": "者白云)。",
    "X59n1083_002:0316b08": "　罪性本空由心造　　心若滅時罪亦亡",
    "X59n1083_002:0316b09": "　罪亡心滅兩俱空　　此則是名真懺悔",
    "X59n1083_002:0316b10": "次結懺悔滅罪印(二羽金剛縛六度外相义。進力屈二節。彈智押",
    "X59n1083_002:0316b11": "二度次念真言曰)。",
    "X59n1083_002:0316b18": "唵薩哩斡(二合)巴鉢月斯普(二合)吒怛賀納斡資囉(二合)耶",
    "X59n1083_002:0316b19": "莎訶",
    "X59n1083_002:0316b20": "(師印呪可知。應想二屈指上有白色[口*紇]哩(二合)字。",
    "X59n1083_002:0316b21": "入彼鬼身。如日爍露之狀。罪垢銷鎔。猶如墨汁。從足",
    "X59n1083_002:0316b22": "流下。滲入地中。至金剛際。問云。前來既召。既摧既破。",
    "X59n1083_002:0316b23": "今復為懺悔。何耶。答曰。前來並是理上懺悔。今者方",
    "X59n1083_002:0316b24": "是事之懺悔。理事無礙。故不濫也。又問云。何罪猶如",
    "X59n1083_002:0316c01": "墨汁。答。罪者黑業也。故以墨表汁。有流注之義。故云",
    "X59n1083_002:0316c02": "如墨汁也。借事顯理。不可泥也)。",
    "X59n1083_002:0316c03": "諸佛子等。既懺悔已。百劫積集罪。一念頓蕩除。如火",
    "X59n1083_002:0316c04": "焚枯草。滅盡無有餘。",
    "X59n1083_002:0316c05": "　一滴清涼水　　能除饑渴痟　　彈灑灌頂門",
    "X59n1083_002:0316c06": "　悉令獲安樂",
    "X59n1083_002:0316c07": "次結妙色身如來施甘露印(觀藏本前後。數手印俱用",
    "X59n1083_002:0316c08": "右手。或戒禪度相彈。或忍禪相彈。或進禪相彈。惟妙色身如來二手印。用左手力。智度相",
    "X59n1083_002:0316c09": "彈。故依藏本。亦云施清涼印)。",
    "X59n1083_002:0316c10": "那謨蘇嚕癹耶答塔葛達耶怛牒塔唵酥嚕酥嚕鉢",
    "X59n1083_002:0316c11": "囉(二合)酥嚕鉢囉(二合)酥嚕莎訶",
    "X59n1083_002:0316c12": "(師印呪可知。結印誦呪。想右手忍上白色鑁(二合)",
    "X59n1083_002:0316c13": "字。流出甘露。如水銀色。是真智所成。左手力智點取。)。",
    "X59n1083_002:0316c20": "(彈灑虗空。想諸天及人鬼等類。觸此甘露。悉具色相。",
    "X59n1083_002:0316c21": "猛火消滅。普得清涼。離饑渴。想滅心執慞)。",
    "X59n1083_002:0316c22": "　汝等自從無量劫　　造諸惡業起慳貪",
    "X59n1083_002:0316c23": "　由此業力閉咽喉　　仗此密言悉開通",
    "X59n1083_002:0316c24": "次結開咽喉印",
    "X59n1083_002:0317a07": "(師印呪可知。應想左手掌中一青色蓮花。花上想一",
    "X59n1083_002:0317a08": "白色阿字。流出性水。極甚清冷。右手點取。彈灑虗",
    "X59n1083_002:0317a09": "空。想諸鬼眾。得觸此水。咽喉廣大。清涼潤澤。無所障",
    "X59n1083_002:0317a10": "礙。問云。前來多用[口*紇]哩(二合)字。此獨用何字。何",
    "X59n1083_002:0317a11": "也。答。阿字是語種。故依三本續用之也)。",
    "X59n1083_002:0317a12": "唵那謨癹葛咓諦月補辣葛得囉(二合)耶答塔葛達耶",
    "X59n1083_002:0317a13": "語諸佛子。今為汝等。作印呪已。咽喉自開。通達無礙。",
    "X59n1083_002:0317a14": "離諸障難。諸佛子等。我今為汝稱讚如來吉祥名",
    "X59n1083_002:0317a15": "號。能令汝等永離三途八難之苦。常為如來真淨",
    "X59n1083_002:0317a16": "佛子。",
    "X59n1083_002:0317a17": "南無寶勝如來(二羽金剛掌六度內相义。進力頭相拄。禪智側竪立。一切有情同稱",
    "X59n1083_002:0317a18": "聖號)。",
    "X59n1083_002:0317b01": "那謨囉怛納(二合)怛囉耶答塔葛達耶",
    "X59n1083_002:0317b02": "諸佛子等若聞寶勝如來名號能令汝等塵勞業火",
    "X59n1083_002:0317b03": "悉皆消滅。",
    "X59n1083_002:0317b04": "南無離怖畏如來(右羽胸前竪。忍禪指相捻。左掌仰埀。下五指舒。誦真言曰)。",
    "X59n1083_002:0317b11": "那謨微葛怛得囉(二合)納耶答塔葛達耶",
    "X59n1083_002:0317b12": "諸佛子等。若聞離怖畏。如來名號能令汝等常得安",
    "X59n1083_002:0317b13": "樂。永離驚怖。清淨快樂。",
    "X59n1083_002:0317b14": "南無廣博身如來(左羽曲入掌。力智對肩彈。右手金剛掌。進禪對胸彈)。",
    "X59n1083_002:0317b15": "那謨癹葛咓啼月補辣葛得囉(二合)耶答塔葛達耶",
    "X59n1083_002:0317b16": "諸佛子等。若聞廣博身如來名號。能令汝等餓鬼針",
    "X59n1083_002:0317b17": "咽。業火停燒。清涼通達。所受飲食。得甘露味。",
    "X59n1083_002:0317c01": "南無妙色身如來(左羽竪胸前。力智指相彈。右羽曲舒。展手掌皆仰下)。",
    "X59n1083_002:0317c09": "那謨蘇嚕叭耶答塔葛達耶",
    "X59n1083_002:0317c10": "諸佛子等。若聞妙色身如來名號。能令汝等不受醜",
    "X59n1083_002:0317c11": "陋。諸根具足。相好圓滿。殊勝端嚴。天上人間最為",
    "X59n1083_002:0317c12": "第一。",
    "X59n1083_002:0317c13": "南無多寶如來(二羽虗合。如蓮花狀)。",
    "X59n1083_002:0317c22": "那謨波虎囉怛納(二合)耶答塔葛達耶",
    "X59n1083_002:0317c23": "諸佛子等。若聞多寶如來名號。能令汝等具足財寶。",
    "X59n1083_002:0317c24": "稱意所須。受用無盡。",
    "X59n1083_002:0318a01": "南無阿彌陀如來(右羽壓左羽禪。智相拄)。",
    "X59n1083_002:0318a02": "那謨阿彌怛婆耶答塔葛達耶",
    "X59n1083_002:0318a03": "諸佛子等。若聞阿彌陀如來名號。能令汝等往生西",
    "X59n1083_002:0318a04": "方極樂淨土。蓮花化生。入不退地。",
    "X59n1083_002:0318a12": "南無世間廣大威德自在光明如來(右羽曲竪拳。忍禪度相彈。",
    "X59n1083_002:0318a13": "左掌仰上。五指舒誦密呪)。",
    "X59n1083_002:0318a22": "那謨盧迦委斯諦(二合)呤捺(二合)苐唧說囉不囉(二合)癹耶",
    "X59n1083_002:0318a23": "答塔葛達耶",
    "X59n1083_002:0318a24": "諸佛子等。若聞世間廣大威德自在光明如來名號。",
    "X59n1083_002:0318b01": "能令汝等獲得五種功德。一者於諸世間最為第",
    "X59n1083_002:0318b02": "一。二者得菩薩身端嚴殊勝。三者威德廣大。超過",
    "X59n1083_002:0318b03": "一切外道天魔。如日照世。顯於大海功德巍巍。四",
    "X59n1083_002:0318b04": "者得大自在。所向如意。似鳥飛空。而無阻礙。五者",
    "X59n1083_002:0318b05": "得大堅固智慧。光明身心。明徹如琉璃珠。",
    "X59n1083_002:0318b06": "諸佛子等。此七如來。以誓願力。拔濟眾生。永離煩惱。",
    "X59n1083_002:0318b07": "脫三塗苦。安隱常樂。一稱其名。千生離苦。證無上",
    "X59n1083_002:0318b08": "道(如是三白已。主者撫尺云)。",
    "X59n1083_002:0318b09": "次與汝等皈依三寶",
    "X59n1083_002:0318b10": "皈依佛兩足尊。皈依法離欲尊。",
    "X59n1083_002:0318b11": "皈依僧眾中尊。皈依佛。不墮地獄。",
    "X59n1083_002:0318b12": "皈依法。不墮餓鬼。皈依僧。不墮傍生。",
    "X59n1083_002:0318b13": "汝等佛子",
    "X59n1083_002:0318b14": "　皈依佛竟　　皈依法竟　　皈依僧竟",
    "X59n1083_002:0318b15": "　皈依三寶故　　如法堅護持　　自離邪見道",
    "X59n1083_002:0318b16": "　是故至心禮",
    "X59n1083_002:0318b17": "次結三寶印(左羽作拳相竪。力度當胸竪。右手屈進度。誦三寶。真言曰)。",
    "X59n1083_002:0318b19": "唵婆(重呼)龕",
    "X59n1083_002:0318b20": "南無佛。南無法。",
    "X59n1083_002:0318b21": "南無僧。我今發",
    "X59n1083_002:0318b22": "心不為自求人",
    "X59n1083_002:0318b23": "天福報聲聞緣",
    "X59n1083_002:0318b24": "覺。乃至權乘諸",
    "X59n1083_002:0318b25": "位菩薩。唯依最上乘。發菩提心。願與法界眾生。一時",
    "X59n1083_002:0318c01": "同得阿耨多囉三藐三菩提。今所發覺心。遠離諸性",
    "X59n1083_002:0318c02": "相蘊處及界等。能取所取執諸法。悉無我平等。如虗",
    "X59n1083_002:0318c03": "空。自心本不生。空性圓寂。故如諸佛菩薩。發大菩提",
    "X59n1083_002:0318c04": "心。我亦如是發。是故至心禮。",
    "X59n1083_002:0318c05": "次與汝等發菩提心汝等諦聽。",
    "X59n1083_002:0318c06": "　假使熱鐵輪　　於汝頂上旋　　終不為此苦",
    "X59n1083_002:0318c07": "　退失菩提心",
    "X59n1083_002:0318c08": "次結發菩提心印(二羽虗合。如蓮花狀)。",
    "X59n1083_002:0318c09": "唵補提即答沒怛巴達野彌",
    "X59n1083_002:0318c11": "(師印呪可知。應想心佛眾生三無差別。於一念間融",
    "X59n1083_002:0318c12": "成。廣大月",
    "X59n1083_002:0318c13": "輪。如八月",
    "X59n1083_002:0318c14": "十五日夜",
    "X59n1083_002:0318c15": "中宵無雲",
    "X59n1083_002:0318c16": "之時。極甚",
    "X59n1083_002:0318c17": "清淨。皎潔",
    "X59n1083_002:0318c18": "與虛空齊",
    "X59n1083_002:0318c19": "等。於月輪中。想一金色阿字。如秋毫之末。非有非",
    "X59n1083_002:0318c20": "無。故當念之時。不得加於了知。上無佛可成。下無眾",
    "X59n1083_002:0318c21": "生可度。中無行可修。煩惱菩提生死涅槃淨盡。此為",
    "X59n1083_002:0318c22": "大要妙。宜善用心焉。不惟為鬼神作利益。行人不久",
    "X59n1083_002:0318c23": "亦即就此中了解者矣　師誦呪眾和三聲次白云)。",
    "X59n1083_002:0318c24": "今為汝等。發菩提心竟。諸佛子等。當知菩提心者。從",
    "X59n1083_002:0318c25": "大悲起。成佛正因。智慧根本能破無明。煩惱惡業",
    "X59n1083_002:0318c26": "不被染壞。",
    "X59n1083_002:0319a01": "次與汝等受三昧耶戒",
    "X59n1083_002:0319a02": "　汝等受佛戒　　即入諸佛位　　位同大覺已",
    "X59n1083_002:0319a03": "　真是諸佛子",
    "X59n1083_002:0319a04": "次結三昧耶印(二羽金剛縛。六度外相义。忍願伸如針。誦真言)。",
    "X59n1083_002:0319a13": "唵三摩耶薩埵鑁",
    "X59n1083_002:0319a14": "(師印呪可知。應想印中。有白色鑁字。放大光明。普",
    "X59n1083_002:0319a15": "照所請一切有情。彼諸有情蒙光炤。及三世諸佛。戒",
    "X59n1083_002:0319a16": "波羅蜜一時圓滿法界善法。想為光明流光灌頂。貯",
    "X59n1083_002:0319a17": "彼身中。身同普賢。坐大月輪。紹諸佛職。為佛嫡子",
    "X59n1083_002:0319a18": "前緣啟經云。佛告阿難。若欲受持施食之法。應須依",
    "X59n1083_002:0319a19": "瑜伽學。發菩提心。受三昧耶戒。方堪傳受此法。即斯",
    "X59n1083_002:0319a20": "等呪也。藏本有多註文。學者當自覽之。可得其詳矣)。",
    "X59n1083_002:0319a21": "今為汝等。受三昧耶戒竟。從今已去。能令汝等入如",
    "X59n1083_002:0319a22": "來位。是真佛子。從法化生。得佛法分。",
    "X59n1083_002:0319a23": "　汝等冥陽諸有情　　吾今施汝甘露食",
    "X59n1083_002:0319a24": "　法力加持遍十方　　令汝一一皆飽滿",
    "X59n1083_002:0319a25": "次結無量威德自在光明如來印(右羽曲竪拳。戒",
    "X59n1083_002:0319b01": "禪度相彈。左掌仰上。五指舒。誦密神呪)。",
    "X59n1083_002:0319b07": "唵薩哩斡(二合)答塔葛達阿咓盧揭諦鑁婆囉鑁婆囉",
    "X59n1083_002:0319b08": "三婆囉三婆囉吽",
    "X59n1083_002:0319b09": "(師印呪可知。侍者取水點碗中及桶中。退坐本位。師",
    "X59n1083_002:0319b10": "應以右手怖畏彈指。遣左手魔。即念云吽吽癹怛念。",
    "X59n1083_002:0319b11": "三遍。問云。手中有何魔耶。答。為手中有諸尸蟲。令回",
    "X59n1083_002:0319b12": "護故。次變空念。云唵[亢*欠]。或三遍。問。變空此手。其意云",
    "X59n1083_002:0319b13": "何。答。以此手是赤白二種不淨所成故空之。令成勝",
    "X59n1083_002:0319b14": "妙功德莊嚴手也。問。前來所入禪定。則自己是菩薩。",
    "X59n1083_002:0319b15": "今復何故又遣魔變空。答。此乃作定也。向上豈不言",
    "X59n1083_002:0319b16": "乎。今欲知者。且准法華經云。世尊說無量義已。入三",
    "X59n1083_002:0319b17": "昧放光。至開寶塔。又入定放光。豈不濫耶。不也。蓋因",
    "X59n1083_002:0319b18": "一事而彰一法。是乃法之儀也。譬乎世禮。祀宗廟之",
    "X59n1083_002:0319b19": "人。非齋戒沐浴。及至登殿醮之時。却又盥手。何也。為",
    "X59n1083_002:0319b20": "表敬也。今再遣魔變空。表慈之深悲之極。用心之切",
    "X59n1083_002:0319b21": "也。次於一念間。頓成勝妙之手。於手掌中。出一紅色",
    "X59n1083_002:0319b22": "[口*邦]字。變成紅色蓮花。花上想一白色鑁字。明點",
    "X59n1083_002:0319b23": "中流出無盡飲食。想面前水器盡成摩竭陀國之斛。",
    "X59n1083_002:0319b24": "或用七寶嚴飾滿盛勝妙食等。然後想此字種流出",
    "X59n1083_002:0319c01": "無盡飲食。變滿法界。念唵阿[口*紇]哩(二合)吽",
    "X59n1083_002:0319c02": "四字。呪一百八遍。或四十九遍。當自知時。次念變食",
    "X59n1083_002:0319c03": "呪。每一念。於明點中取飲食。彈灑虗空)。",
    "X59n1083_002:0319c04": "語諸佛子。今為汝等。作印呪已。變此一食。為無量食。",
    "X59n1083_002:0319c05": "大如須彌。量同法界。終無能盡。",
    "X59n1083_002:0319c06": "　由此真言力　　變食作乳海　　普施餓鬼等",
    "X59n1083_002:0319c07": "　身心皆飽滿",
    "X59n1083_002:0319c08": "復結前印誦乳海真言(右羽曲竪拳。戒禪度相彈。左掌仰上",
    "X59n1083_002:0319c09": "五指舒)。",
    "X59n1083_002:0319c10": "那麻三鬘哆勃塔喃鑁",
    "X59n1083_002:0319c18": "(師印呪可知。應想明點中流出甘露。以右手點取彈。",
    "X59n1083_002:0319c19": "灑虗空如雨注。下凡所至處。即成長河酥酪也。問。云",
    "X59n1083_002:0319c20": "何以少小器水等。遍滿法界。答。心力難思故也。況又",
    "X59n1083_002:0319c21": "藉神呪及字種觀想等力。乃至諸佛冥加禪定之力",
    "X59n1083_002:0319c22": "豈不能變小成大。化少為多也。且又借世間往事為",
    "X59n1083_002:0319c23": "喻。如樂巴一巵之酒。以術力尚能化為霖雨。何況神",
    "X59n1083_002:0319c24": "況難思之力者乎。行者亦不可不專注用心也。又問。何",
    "X59n1083_002:0320a01": "故不以飲食施之。却用水也。答。彼鬼趣多為業火所燒",
    "X59n1083_002:0320a02": "故。今以水施之。沃滅其業火。佛云。彼鬼等百千萬劫。",
    "X59n1083_002:0320a03": "不聞漿水之名。何況得飲。又云。彼鬼在恒河邊而不",
    "X59n1083_002:0320a04": "見水。設使得見。變成膿血。若飲之時。入腹化為猛燄",
    "X59n1083_002:0320a05": "熱燒心腹。難堪痛苦。悲哉悲哉。故今以水施之。體此",
    "X59n1083_002:0320a06": "意也。又番本云。蘇嚕巴此云水施食。則知本乎施水",
    "X59n1083_002:0320a07": "矣。今世俗不知多用施食水亦失也。況今施食亦不",
    "X59n1083_002:0320a08": "專用水。彼器中皆投飯七粒。遍十方是也。故勿疑諸)。",
    "X59n1083_002:0320a09": "語諸佛子。今為汝等。作印呪已。由此印呪加持威力。",
    "X59n1083_002:0320a10": "想於印中流出甘露。成於乳海。流注法界。普濟汝",
    "X59n1083_002:0320a11": "等一切有情。充足飽滿。",
    "X59n1083_002:0320a12": "　汝等業障鬼　　變火不能食　　今誦秘密言",
    "X59n1083_002:0320a13": "　法食皆飽滿",
    "X59n1083_002:0320a14": "次誦障施鬼真言",
    "X59n1083_002:0320a21": "唵啞吽拶辣彌擔薩哩斡(二合)不哩(二合)的毗牙(二合)莎訶",
    "X59n1083_002:0320a22": "(師印呪可知。應垂展右羽。想掌中有一鑁字。明點",
    "X59n1083_002:0320a23": "中流出甘露。從左掌而下。念唵啞[口*紇]哩（二合）吽",
    "X59n1083_002:0320a24": "字。一百八遍。或三七遍。皆可侍者。至師前作禮。取淨",
    "X59n1083_002:0320b01": "瓶出壇。將淨水徐徐注下。師至唱時。想彼障施鬼。悉",
    "X59n1083_002:0320b02": "皆胡跪。師想自身。觀音徧至其前。而施甘露。從頂上",
    "X59n1083_002:0320b03": "入。滅其業火。而得清涼。呪三遍。彈指各一下。呪三遍",
    "X59n1083_002:0320b04": "或七遍。障施鬼等飽滿歡喜。彈指一下。是時行者即",
    "X59n1083_002:0320b05": "以右羽。持甘露器。面向東立。瀉於壇前。或淨地上。或",
    "X59n1083_002:0320b06": "於石上。或新淨瓦盆。亦名盂蘭盆。生臺亦得。或泉池",
    "X59n1083_002:0320b07": "河海長流水中。不得瀉於柘榴桃樹之下。鬼神懼怕。",
    "X59n1083_002:0320b08": "不得食之。若聖眾壇中明王諸天。若施飲食。置生臺",
    "X59n1083_002:0320b09": "上。是本法也。若供養諸佛聖眾。於上五更晨朝日出。",
    "X59n1083_002:0320b10": "是供養時。若鬼神法。於人定亥時。本人定時。阿闍黎",
    "X59n1083_002:0320b11": "法。若於齋時。盡於一日。但加持飲食水等布施。飛空",
    "X59n1083_002:0320b12": "鳥獸水族之類。不揀時節。但用施之。若作餓鬼施食",
    "X59n1083_002:0320b13": "之法。當於亥時。若於齋時施餓鬼食者。徒設功勞。終",
    "X59n1083_002:0320b14": "無効也。不是時節妄生。虗誑鬼神不得食也。不從師",
    "X59n1083_002:0320b15": "受自招殃咎。成盜法罪。斯出藏本)。",
    "X59n1083_002:0320b16": "諸佛子等。雖復方以類聚。物以羣分。然我所施。一切",
    "X59n1083_002:0320b17": "無礙。無高無下。平等普遍。不擇冤親。今日勿得以",
    "X59n1083_002:0320b18": "貴輕賤。以強凌弱。擁遏孤幼。令不得食。使不均平。",
    "X59n1083_002:0320b19": "越佛慈濟。必須互相愛念。猶如父母憶子之想。語",
    "X59n1083_002:0320b20": "諸佛子。汝等各有父母兄弟姊妹妻子眷屬善友",
    "X59n1083_002:0320b21": "親戚。或有事緣來不得者。汝等佛子。慈悲愛念。各",
    "X59n1083_002:0320b22": "各賷持飲食錢財物等。遞相布施。充足飽滿。無有",
    "X59n1083_002:0320b23": "乏少。令發道意。永離三途。長越四流。當捨此身。速",
    "X59n1083_002:0320b24": "超道果。又為汝等。將此淨食。分為三分。一施水族。",
    "X59n1083_002:0320b25": "令獲人空。二施毛羣。令獲法寂。三施他方。稟識陶",
    "X59n1083_002:0320b26": "形。悉令充足。獲無生忍。",
    "X59n1083_002:0320c01": "　神呪加持淨法食　　普施河沙眾鬼神",
    "X59n1083_002:0320c02": "　願皆飽滿捨慳貪　　速脫幽冥生淨土",
    "X59n1083_002:0320c03": "次結普供養印(二羽直合掌。忍願屈二節。誦真言曰)。",
    "X59n1083_002:0320c10": "唵葛葛納三婆斡斡資囉(二合)斛",
    "X59n1083_002:0320c11": "(師印呪可知。應想屈中指處。想白色唵字。明點中",
    "X59n1083_002:0320c12": "流出無盡飲食。具足莊嚴。平等供養。同聲念普供養。",
    "X59n1083_002:0320c13": "真言或五遍七遍。問。最初既奉獻三寶。施食已竟。今",
    "X59n1083_002:0320c14": "復何故作此供養。答。前來所作。由揀聖凡故。所以奉",
    "X59n1083_002:0320c15": "獻三寶。後施鬼眾。今融之以平等無礙故。聖凡交徹",
    "X59n1083_002:0320c16": "所以普供養也)。",
    "X59n1083_002:0320c17": "諸佛子等。從來所受飲食。皆是人間販鬻生命。酒脯",
    "X59n1083_002:0320c18": "錢財。血肉腥羶。葷莘臭穢。雖復受得。如是飲食。譬",
    "X59n1083_002:0320c19": "如毒藥。損壞於身。但增苦本。沉淪苦海。無解脫時。",
    "X59n1083_002:0320c20": "我今依如來教。請誠罄捨。設此無遮廣大法會。汝",
    "X59n1083_002:0320c21": "等今日遇茲勝事。戒品霑身。於過去世。廣事諸佛。",
    "X59n1083_002:0320c22": "親近善友。供養三寶。由此因緣。值善知識。發菩提",
    "X59n1083_002:0320c23": "心誓願成佛。不求餘果。先得道者。遞相度脫。又願",
    "X59n1083_002:0320c24": "汝等晝夜恒常擁護於我。滿我所願。以此施食所",
    "X59n1083_002:0321a01": "生功德。普皆回施法界有情。共諸有情。同將此福。",
    "X59n1083_002:0321a02": "盡皆回施無上菩提一切智智勿招餘果。願速成",
    "X59n1083_002:0321a03": "佛。",
    "X59n1083_002:0321a04": "(維那白。從來所受飲食文畢。師伸五供養。施寶錯。念",
    "X59n1083_002:0321a05": "斯麻囉等呪畢。大眾同音。諷誦尊勝呪)。",
    "X59n1083_002:0321a06": "　西域尊者往東來　　却被文殊化引開",
    "X59n1083_002:0321a07": "　東土若無尊勝呪　　孤魂難以脫塵埃",
    "X59n1083_002:0321a08": "唵[口*普][口*(隆-一)](二合)莎訶唵捺謨癹葛斡諦薩哩斡(二合)得囉(二合)",
    "X59n1083_002:0321a09": "盧迦卜囉(二合)諦月涉瑟吒(二合)耶勃塔耶爹捺麻答的",
    "X59n1083_002:0321a10": "牙(二合)塔唵[口*普][口*(隆-一)](二合)[口*普][口*(隆-一)](二合)[口*普][口*(隆-一)](二合)杓訛塔耶杓訛(二合)",
    "X59n1083_002:0321a11": "塔耶月杓訛(二合)塔耶月杓訛(二合)塔耶啞薩麻薩蠻達",
    "X59n1083_002:0321a12": "啞斡癹薩思葩(二合)囉拿葛諦葛葛拿娑癹斡月述提",
    "X59n1083_002:0321a13": "啞撇羶[口*貲]都[羊*含]薩哩斡(二合)答塔葛達蘇葛答瓦囉斡",
    "X59n1083_002:0321a14": "拶拿啞密哩(二合)達啞撇釋該而(二合)馬曷木得囉(二合)曼",
    "X59n1083_002:0321a15": "特囉(二合)叭[(ㄇ@(企-止))/木]啞曷囉啞曷囉馬麻藹由而(二合)傘塔囉",
    "X59n1083_002:0321a16": "尼杓訛(二合)塔耶杓訛(二合)塔耶月杓訛(二合)塔耶月杓訛",
    "X59n1083_002:0321a17": "(二合)塔耶葛葛拿娑癹斡月述提烏失(二合)尼沙月拶耶",
    "X59n1083_002:0321a18": "巴哩述鐵薩葛思囉(二合)囉思彌(二合)傘租爹敵薩哩斡",
    "X59n1083_002:0321a19": "(二合)答塔葛達啞斡嚕結尼煞吒(二合)巴囉密達巴哩卜",
    "X59n1083_002:0321a20": "囉尼薩哩斡(二合)答塔葛達麻諦答攝蒲密卜囉(二合)牒",
    "X59n1083_002:0321a21": "瑟吒(二合)諦薩哩斡(二合)答塔葛達赫哩(二合)達耶啞牒瑟",
    "X59n1083_002:0321a22": "吒(二合)拿啞牒瑟吒(二合)諦木得哩(二合)木得哩馬曷木得",
    "X59n1083_002:0321a23": "哩(二合)斡資囉(二合)葛耶三曷達拿叭哩述鐵薩哩斡(二合)",
    "X59n1083_002:0321a24": "葛哩麻(二合)啞斡囉拿月述鐵卜囉牒聶斡而達(二合)耶",
    "X59n1083_002:0321b01": "馬麻藹由而(二合)月述提(二合)薩哩斡(二合)答塔葛達薩麻",
    "X59n1083_002:0321b02": "耶啞牒瑟吒(二合)拿啞牒瑟吒(二合)諦唵摩尼摩尼馬曷",
    "X59n1083_002:0321b03": "摩尼月摩尼月摩尼馬曷月摩尼麻諦麻諦馬曷麻",
    "X59n1083_002:0321b04": "諦麻麻諦莎麻諦答塔葛達蒲達戈遣巴哩述提月",
    "X59n1083_002:0321b05": "思蒲吒卜鐵述鐵希希拶耶拶耶月拶耶月拶耶思",
    "X59n1083_002:0321b06": "麻(二合)囉思麻(二合)囉思葩(二合)囉思葩(二合)囉思葩(二合)囉耶",
    "X59n1083_002:0321b07": "思葩(二合)囉耶薩哩斡(二合)勃塔啞牒瑟吒(二合)拿啞牒瑟",
    "X59n1083_002:0321b08": "吒(二合)諦述鐵述鐵卜鐵卜鐵斡資哩(二合)斡資哩(二合)馬",
    "X59n1083_002:0321b09": "曷斡資哩(二合)莎斡資哩(二合)斡資囉(二合)葛而(二合)毗拶耶",
    "X59n1083_002:0321b10": "葛而(二合)毗月拶耶葛而(二合)毗斡資哩(二合)左辣葛而(二合)",
    "X59n1083_002:0321b11": "毗斡資嚕(二合)忒葩微斡資囉(二合)三葩微斡資囉(二合)斡",
    "X59n1083_002:0321b12": "資哩尼斡資[口*藍](二合)癹斡都麻麻攝哩[口*藍]薩哩斡(二合)薩",
    "X59n1083_002:0321b13": "埵喃拶葛耶巴囉述提癹斡都薩埵彌薩哩斡(二合)葛",
    "X59n1083_002:0321b14": "諦巴哩述提釋哲(二合)薩哩斡(二合)答塔葛達釋哲(二合)[羊*含]",
    "X59n1083_002:0321b15": "薩麻刷薩顏都卜銕卜銕悉銕悉銕勃塔耶勃塔耶",
    "X59n1083_002:0321b16": "月勃塔耶月勃塔耶謨拶耶謨拶耶月謨拶耶月謨",
    "X59n1083_002:0321b17": "拶耶杓訛(二合)塔耶杓訛(二合)塔耶月杓訛(二合)塔耶月杓",
    "X59n1083_002:0321b18": "訛(二合)塔耶薩蠻答謨拶耶謨拶耶薩蠻答囉思彌(二合)",
    "X59n1083_002:0321b19": "巴哩述提薩哩斡(二合)答塔葛達赫哩(二合)達耶啞牒瑟",
    "X59n1083_002:0321b20": "吒(二合)拿啞牒瑟吒(二合)諦木得哩(二合)木得哩(二合)馬曷木",
    "X59n1083_002:0321b21": "得哩(二合)馬曷木得囉(二合)曼特囉(二合)叭諦莎訶",
    "X59n1083_002:0321b22": "(舉徃生呪三遍。此圓滿加持。復有二種。一神呪。圓滿。",
    "X59n1083_002:0321b23": "二善根圓滿。一神呪圓滿者。謂侍者當取花米俵已。",
    "X59n1083_002:0321b24": "師資同聲。誦尊勝呪。想彼成光明種。加持花米已。侍",
    "X59n1083_002:0321b25": "者以小楪取花米。出外拋撒。師想鬼神等觸此光者",
    "X59n1083_002:0321c01": "皆得往生極樂世界上品上生也。侍者傾施食淨水。",
    "X59n1083_002:0321c02": "師資等同念六字大明真言。一百八遍畢。振鈴誦法",
    "X59n1083_002:0321c03": "樂六趣偈)。",
    "X59n1083_002:0321c04": "承斯善利地獄受苦有情者。刀山劒樹變化。皆成如",
    "X59n1083_002:0321c05": "意樹。火團鐵丸變成蓮花。而為寶吉祥。地獄解脫而",
    "X59n1083_002:0321c06": "能成正覺。",
    "X59n1083_002:0321c07": "承斯善利餓鬼受苦有情者。口中煙燄燒身。速願得",
    "X59n1083_002:0321c08": "清涼。觀音手內甘露自然。長飽滿吉祥。餓鬼解脫。而",
    "X59n1083_002:0321c09": "能成正覺。",
    "X59n1083_002:0321c10": "承斯善利畜生受苦有情者。殺害燒煑楚毒等苦皆",
    "X59n1083_002:0321c11": "遠離。遠離乘騎愚癡。速得大智慧吉祥。畜生解脫。而",
    "X59n1083_002:0321c12": "能成正覺。",
    "X59n1083_002:0321c13": "承斯善利人間受苦有情者。生時猶如摩耶。右脇而",
    "X59n1083_002:0321c14": "降誕。願具六根。永離八難。修福慧吉祥。人間解脫。而",
    "X59n1083_002:0321c15": "能成正覺。",
    "X59n1083_002:0321c16": "承斯善利修羅受苦有情者。我慢顛狂拙朴。速疾令",
    "X59n1083_002:0321c17": "柔善。惡心疾妬嗔恚鬬戰。自調伏吉祥。修羅解脫。而",
    "X59n1083_002:0321c18": "能成正覺。",
    "X59n1083_002:0321c19": "承斯善利天中受樂有情者。欲樂策懃。速發廣大菩",
    "X59n1083_002:0321c20": "提心。天中受盡憂苦自然。生歡悅吉祥。天中解脫。而",
    "X59n1083_002:0321c21": "能成正覺。",
    "X59n1083_002:0321c22": "承斯善利十方獨覺聲聞者。棄捨小乘四諦十二因",
    "X59n1083_002:0321c23": "緣行。進趣大乘四攝六度。修萬行吉祥。二乘解脫。而",
    "X59n1083_002:0321c24": "能成正覺。",
    "X59n1083_002:0322a01": "承斯善利初地菩薩勇識者。百福莊嚴。一切行願皆",
    "X59n1083_002:0322a02": "圓滿。頓超十地。證入一生補處位吉祥。大乘速證。究",
    "X59n1083_002:0322a03": "竟成正覺。",
    "X59n1083_002:0322a04": "發願回向偈",
    "X59n1083_002:0322a05": "　現世之中未證菩提間　　願無內外障難惡緣等",
    "X59n1083_002:0322a06": "　恒常遇逢最妙善知識　　所修善事行願速成就",
    "X59n1083_002:0322a07": "最上三寶",
    "X59n1083_002:0322a08": "　臨命終時識性無迷惑　　願生西方淨土如來前",
    "X59n1083_002:0322a09": "　依於慧日發光聞思修　　斷惑證真愍念於有情",
    "X59n1083_002:0322a10": "最上三寶",
    "X59n1083_002:0322a11": "　能迴施人迴施迴施善　　所獲一切一切諸功德",
    "X59n1083_002:0322a12": "　猶如幻化幻化似夢境　　三輪體空體空悉清淨",
    "X59n1083_002:0322a13": "最上三寶(吉祥偈)",
    "X59n1083_002:0322a14": "願晝吉祥夜吉祥&;&;上師來攝授&;",
    "X59n1083_002:0322a15": "晝夜六時恒吉祥&;願諸&;三寶來攝授&;",
    "X59n1083_002:0322a16": "一切時中吉祥者&;&;護法常擁護&;",
    "X59n1083_002:0322a17": "南無西方無量壽如來。諸大菩薩。海會聖眾。惟願法",
    "X59n1083_002:0322a18": "界存亡。等罪消除。同生淨土。回向無上佛菩提(鳴尺",
    "X59n1083_002:0322a19": "一下云)。",
    "X59n1083_002:0322a20": "　見聞如幻翳　　三界若空華　　聞復翳根除",
    "X59n1083_002:0322a21": "　塵消覺圓淨",
    "X59n1083_002:0322a22": "伏以。真源湛寂。乃罪性之本空。苦海洪深。逐妄波而",
    "X59n1083_002:0322a23": "不息。由眾生之業感。致長劫以沉淪受報。地獄之中",
    "X59n1083_002:0322a24": "永罹苦楚。轉生餓鬼之內。長忍饑虗。既無解脫之期。",
    "X59n1083_002:0322b01": "寧有超昇之路。匪仗如來之慈願。曷解惡趣之倒懸。",
    "X59n1083_002:0322b02": "呪誦真詮。施甘露之法食。燈燃寶炬燭冥界之幽途。",
    "X59n1083_002:0322b03": "普使迷流俱超極樂。今日道場。以此普施功德。回向",
    "X59n1083_002:0322b04": "鐵圍山內面燃大士統領三十六部無量無邊恒河",
    "X59n1083_002:0322b05": "沙數諸餓鬼眾。伏願自從曠劫。直至今生。釋業障以",
    "X59n1083_002:0322b06": "消鎔。雪罪愆而清淨。鑊湯湧沸。變成八德之蓮池。爐",
    "X59n1083_002:0322b07": "燄交輝。化作七珍之香葢。劒樹皆為玉樹。刀山盡作",
    "X59n1083_002:0322b08": "寶山。遍界鐵床現菩提之法座。滿釜銅汁化甘露之",
    "X59n1083_002:0322b09": "醍醐。往昔債主以相逢。俱蒙解脫。積劫冤家而共會。",
    "X59n1083_002:0322b10": "各遂逍遙。獄主興慈。冥官持善。多生父母從茲入聖",
    "X59n1083_002:0322b11": "超凡。累世親姻自此承恩獲福。天上五衰不現。人間",
    "X59n1083_002:0322b12": "四相皆空。修羅捨盡嗔心。地獄息諸苦惱。河沙餓鬼",
    "X59n1083_002:0322b13": "化熱惱而作清涼。十類含生捨迷途而登覺岸。普願",
    "X59n1083_002:0322b14": "此國土他國土無量諸國土一切有情共証真常。此",
    "X59n1083_002:0322b15": "世界他世界無量諸世界無盡含識齊成佛道。四恩",
    "X59n1083_002:0322b16": "普報。三有均資。法界眾生同圓種智。",
    "X59n1083_002:0322b17": "　諸佛正法菩薩僧　　直至菩提我皈依",
    "X59n1083_002:0322b18": "　我以所修諸善根　　為利有情願成佛",
    "X59n1083_002:0322b19": "　世出世間　　隨願所成　　隨願所成",
    "X59n1083_002:0322b20": "　謹依瑜伽教　　建置啟法筵　　普施諸有情",
    "X59n1083_002:0322b21": "　皆共成佛道",
    "X59n1083_002:0322b22": "次結圓滿奉送印(二羽金剛拳。進力兩相鈎主者。於此誦真言三",
    "X59n1083_002:0322b23": "遍畢。然後除去五佛冠)。",
    "X59n1083_002:0322c08": "唵斡資囉(二合)穆",
    "X59n1083_002:0322c09": "(師印呪可知。想諸佛菩薩及六道四生。皆悉不現。二",
    "X59n1083_002:0322c10": "善根圓滿。問。既是奉送已。諸佛菩薩則不現。誰為作",
    "X59n1083_002:0322c11": "證明。答。此顯來實無來。去實無去也。三寶常住世間。",
    "X59n1083_002:0322c12": "且如法華經云。多寶佛塔還可如故。而妙音菩薩來。",
    "X59n1083_002:0322c13": "多寶佛與塔。未嘗不在也。若夫請之。則實來送之。則",
    "X59n1083_002:0322c14": "實去。何異鬼神乎。學者思之。復念金剛薩埵百字呪",
    "X59n1083_002:0322c15": "三遍。補闕)。",
    "X59n1083_002:0322c16": "金剛薩埵百字呪",
    "X59n1083_002:0322c17": "唵斡資囉(二合)薩埵蘇薩麻耶麻納巴辣耶斡資囉(二合)",
    "X59n1083_002:0322c18": "薩埵諦奴鉢諦瑟劄(二合)得哩(二合)鋤彌癹咓蘇度束彌",
    "X59n1083_002:0322c19": "癹咓阿奴囉屹都(二合)彌癹咓蘇布蘇彌癹咓薩哩斡",
    "X59n1083_002:0322c20": "(二合)戌提彌不囉(二合)耶茶薩哩斡(二合)葛哩麻(二合)蘇拶彌",
    "X59n1083_002:0322c21": "稷達釋哩(二合)揚骨嚕吽訶訶訶訶斛癹葛灣薩哩斡",
    "X59n1083_002:0322c22": "(二合)答塔葛達斡資囉(二合)麻彌們拶斡資囉(二合)癹咓麻",
    "X59n1083_002:0322c23": "訶薩摩耶薩埵阿",
    "X59n1083_002:0323a02": "(此呪補闕。行者手作印",
    "X59n1083_002:0323a03": "不次第。觀想不專注。如",
    "X59n1083_002:0323a04": "是等過。悉皆清淨。復念",
    "X59n1083_002:0323a05": "阿字二十一遍。則前",
    "X59n1083_002:0323a06": "來能想所想一一作法",
    "X59n1083_002:0323a07": "皆不可得。若不如是。則",
    "X59n1083_002:0323a08": "墮於有為矣。所謂燄口",
    "X59n1083_002:0323a09": "豈易言哉)。",
    "X59n1083_002:0323a10": "薜茘多文",
    "X59n1083_002:0323a11": "　五姓孤魂薜茘多　　莫教平地起風波",
    "X59n1083_002:0323a12": "　慈航泛漲須到岸　　洗脚上船會也麼",
    "X59n1083_002:0323a13": "　已發覺　　未發覺　　莫論鄷都并泰岳",
    "X59n1083_002:0323a14": "　罪無輕重盡蠲除　　何須一一重懲慤",
    "X59n1083_002:0323a15": "　已結證　　未結證　　打破閻君臺畔鏡",
    "X59n1083_002:0323a16": "　慈風掃蕩障雲消　　萬里青天孤迥逈",
    "X59n1083_002:0323a17": "諸佛子等會也麼。休休休。更莫造罪結冤讐。釣竿已",
    "X59n1083_002:0323a18": "在閻君手。切莫從前再犯鈎。即今施食圓滿。功德",
    "X59n1083_002:0323a19": "周隆。汝等孤魂佛子。向甚麼處。安身立命　咦。",
    "X59n1083_002:0323a20": "　處處總成華藏界　　從教何處不毗盧",
    "X59n1083_002:0323a21": "回向偈",
    "X59n1083_002:0323a22": "　施食功德殊勝行　　無邊勝福皆回向",
    "X59n1083_002:0323a23": "　普願沉溺諸有情　　速往無量光佛剎",
    "X59n1083_002:0323a24": "　十方三世一切佛　　一切菩薩摩訶薩",
    "X59n1083_002:0323a25": "　摩訶般若波羅蜜",
    "X59n1083_002:0323a26": "皈依三寶上來。設放瑜伽燄口平等甘露法食。功德",
    "X59n1083_002:0323b01": "圓滿無限。良因普沾沙界和南聖眾。",
    "X59n1083_002:0323b03": "修習瑜伽集要施食壇儀(終)",
    "X59n1083_002:0323b07": "藏本三昧耶戒註文即此篇也。",
    "X59n1083_002:0323b08": "既成大器。堪受寶戒三昧耶者。准大樂金剛三昧",
    "X59n1083_002:0323b09": "經云。三昧名為本誓。亦名時。亦名期契。亦名曼茶",
    "X59n1083_002:0323b10": "囉。乃異名也。故有四種。一大。二三昧耶。三法。四羯",
    "X59n1083_002:0323b11": "磨。曼茶囉者。此四總攝一切曼茶囉三昧耶。亦四",
    "X59n1083_002:0323b12": "智印。即大智印。三昧耶智印。法智印。羯磨智印。又",
    "X59n1083_002:0323b13": "神變義釋云。三昧耶者。是平等義。是本誓義。是除",
    "X59n1083_002:0323b14": "障義。是驚覺義。言平等者。謂如來現證此三昧時。",
    "X59n1083_002:0323b15": "一切眾生種種身語意。皆悉與如來等。禪定智慧",
    "X59n1083_002:0323b16": "與實相身亦畢竟等。初發心時。與地波羅蜜滿時",
    "X59n1083_002:0323b17": "亦畢竟等。是故出誠諦言。以告眾生。若我所言。必",
    "X59n1083_002:0323b18": "定不虗者。亦令一切眾生發此忱諦之言時。亦蒙",
    "X59n1083_002:0323b19": "三蜜加持無盡莊嚴。與如來等。以是因緣故。能作",
    "X59n1083_002:0323b20": "金剛事業。故名三昧耶也。言本誓者。如來現證此",
    "X59n1083_002:0323b21": "三昧時。見一切眾生。悉有成佛義故。即將立大誓",
    "X59n1083_002:0323b22": "願。我今要從普門。以無量方便。令一切眾生皆至",
    "X59n1083_002:0323b23": "無上菩提。劑眾生界未盡已來。我之事業終不休",
    "X59n1083_002:0323b24": "息。若有眾生。隨我本誓。發此忱實言時。亦令彼所",
    "X59n1083_002:0323c01": "為事業。皆悉成金剛性。故名三昧耶也。言除障者。",
    "X59n1083_002:0323c02": "如來見一切眾生。悉有如來法界。但由一念無明",
    "X59n1083_002:0323c03": "故。常在其前。而不覺知。是故發誠實言。我今要當",
    "X59n1083_002:0323c04": "設種種方便。普為一切眾生。決除眼膜。若我誓願。",
    "X59n1083_002:0323c05": "必當成就者。令諸眾生隨我方便。說此忱實言時。",
    "X59n1083_002:0323c06": "乃至於一切眾生。獲無垢眼。障葢都盡。故名三昧",
    "X59n1083_002:0323c07": "耶也。言驚覺義者。如來以一切眾生皆在無明睡",
    "X59n1083_002:0323c08": "中故。於如是功德。不自覺知。故以銳言感動。令得",
    "X59n1083_002:0323c09": "醒悟。亦以此驚覺諸菩薩等。令發起禪定。學師子",
    "X59n1083_002:0323c10": "頻申三昧。若真言行人。說此三昧耶者。我等諸佛",
    "X59n1083_002:0323c11": "亦當憶持本誓。不得違越。猶如國王。自制法已。遂",
    "X59n1083_002:0323c12": "自敬順行之。故名三昧耶也。具如是等廣大甚深",
    "X59n1083_002:0323c13": "微妙義。故名三昧耶也　凡行法之者。應想印中",
    "X59n1083_002:0323c14": "有白色鑁字。放大光明。普照所請一切有情彼",
    "X59n1083_002:0323c15": "諸有情蒙光照。及三世諸佛戒波羅蜜一時圓滿",
    "X59n1083_002:0323c16": "法界善法。想為光明流光灌頂。貯彼身中。身同普",
    "X59n1083_002:0323c17": "賢。坐大月輪。紹諸佛職。為佛嫡子　前緣啟經云。",
    "X59n1083_002:0323c18": "佛告阿難。若欲受持施食之法。應須依瑜伽學。發",
    "X59n1083_002:0323c19": "菩提心。受三昧耶戒。方堪傳受此法。即斯等呪也。",
    "X59n1083_002:0323c22": "重刊瑜伽焰口跋",
    "X59n1083_002:0323c24": "瑜伽義取相應。謂身口意三精誠合一。方有利益。意",
    "X59n1083_002:0324a01": "即觀門。身口則真言手印也。時師觀門如法。與否未",
    "X59n1083_002:0324a02": "易請問。而真言手印昭然。耳目殊有異同。頗為後學",
    "X59n1083_002:0324a03": "所疑。鞠其源委。葢因稟受師承。不出一家。遂併流通。",
    "X59n1083_002:0324a04": "經本大相逕庭紛紜。彼此莫知適從。可歎也已。茲有",
    "X59n1083_002:0324a05": "存心燄口者。以重梓為請。因與同事二三。訪求善本。",
    "X59n1083_002:0324a06": "與藏冊對校數過。始授剞劂。雖不敢自謂遠勝他刻。",
    "X59n1083_002:0324a07": "然重法微誠。從不草草。高明展卷自能鑒之也。",
    "X59n1083_002:0324a08": "時",
    "X59n1083_002:0324a09": "康熈二十二年歲次癸亥臘月萬峯寶書閣識"
}