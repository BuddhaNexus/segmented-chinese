{
    "X75n1511_001:0058b07": "釋迦如來應化錄目錄",
    "X75n1511_001:0058b09": "卷上之一",
    "X75n1511_001:0058b10": "釋迦垂迹最初因地買華供佛上託兜率",
    "X75n1511_001:0058b11": "瞿曇貴姓淨飯聖王摩耶託夢樹下誕生",
    "X75n1511_001:0058b12": "從園還城仙人占相大赦修福姨母養育",
    "X75n1511_001:0058b13": "往謁天祠園林嬉戲習學書數講演武藝",
    "X75n1511_001:0058b14": "太子灌頂遊觀農務諸王捔力悉達納妃",
    "X75n1511_001:0058b15": "五欲娛樂空聲警策飯王應夢路逢老人",
    "X75n1511_001:0058b16": "道見病臥路覩死屍得遇沙門耶輸應夢",
    "X75n1511_001:0058b17": "初啟出家夜半踰城金刀落髮車匿辭還",
    "X75n1511_001:0058b18": "車匿還宮詰問林僊勸請迴宮調伏二僊",
    "X75n1511_001:0058b19": "六年苦行遠餉資粮牧女乳糜禪河澡浴",
    "X75n1511_001:0058b20": "帝釋獻衣詣菩提場天人獻草龍王讚歎",
    "X75n1511_001:0058b21": "坐菩提座魔王得夢魔子諫父魔女炫媚",
    "X75n1511_001:0058b22": "魔軍拒戰魔眾拽鉼地神作證魔子懺悔",
    "X75n1511_001:0058b23": "菩薩降魔成等正覺",
    "X75n1511_001:0058b24": "卷上之二",
    "X75n1511_001:0058c01": "諸天讚賀華嚴大法觀菩提樹龍宮入定",
    "X75n1511_001:0058c02": "林間宴坐四王獻鉢二商奉食梵天勸請",
    "X75n1511_001:0058c03": "轉妙法輪度富樓那仙人求度船師悔責",
    "X75n1511_001:0058c04": "耶舍得度降伏火龍急流分斷棄除祭器",
    "X75n1511_001:0058c05": "竹園精舍領徒投佛迦葉求度假孕謗佛",
    "X75n1511_001:0058c06": "請佛還國認子釋疑度弟難陀羅睺出家",
    "X75n1511_001:0058c07": "須達見佛",
    "X75n1511_001:0058c08": "卷上之三",
    "X75n1511_001:0058c09": "布金買地玉耶受訓漁人求度月光諫父",
    "X75n1511_001:0058c10": "申日毒飯佛化無惱降伏六師持劒害佛",
    "X75n1511_001:0058c11": "佛救尼犍初建戒壇敷宣戒法姨母求度",
    "X75n1511_001:0058c12": "度跋陀女再還本國為王說法佛留影像",
    "X75n1511_001:0058c13": "度諸釋種降伏毒龍化諸婬女阿難索乳",
    "X75n1511_001:0058c14": "調伏醉象張弓害佛佛化盧志貧公見佛",
    "X75n1511_001:0058c15": "老人出家醜女改容",
    "X75n1511_001:0058c16": "卷下之一",
    "X75n1511_001:0058c17": "夫人滿願鸚鵡請佛惡牛蒙度白狗吠佛",
    "X75n1511_001:0058c18": "火中取子見佛生信因婦得度盲兒見佛",
    "X75n1511_001:0058c19": "老婢得度勸親請佛囑兒飯佛貸錢辦食",
    "X75n1511_001:0058c20": "老乞遇佛說苦佛來談樂佛至祀天遇佛",
    "X75n1511_001:0058c21": "佛度屠兒度網漁人度捕獵人佛化醜兒",
    "X75n1511_001:0058c22": "救度賊人度除糞人施食緣起目連救母",
    "X75n1511_001:0058c23": "佛救嬰兒金剛請食鬼母尋子小兒施土",
    "X75n1511_001:0058c24": "楊枝淨水採華獻佛燃燈不滅上幡供佛",
    "X75n1511_001:0059a01": "施衣得記衣救龍難說呪消灾證明說呪",
    "X75n1511_001:0059a02": "龍宮說法天龍雲集佛讚地藏勝光問法",
    "X75n1511_001:0059a03": "維摩示疾文殊問疾金鼓懺悔楞伽說經",
    "X75n1511_001:0059a04": "圓覺三觀楞嚴大定般若真空付囑國王",
    "X75n1511_001:0059a05": "法華妙典飯王得病",
    "X75n1511_001:0059a06": "卷下之二",
    "X75n1511_001:0059a07": "佛還覲父殯送父王佛救釋種為母說法",
    "X75n1511_001:0059a08": "最初造像浴佛形像姨母涅槃請佛入滅",
    "X75n1511_001:0059a09": "佛指移石囑分舍利付囑諸天付囑龍王",
    "X75n1511_001:0059a10": "請佛住世天龍悲泣魔王說呪純陀後供",
    "X75n1511_001:0059a11": "度須跋陀佛現金剛如來懸記最後垂訓",
    "X75n1511_001:0059a12": "臨終遺教茶毗法則造塔法式應盡還源",
    "X75n1511_001:0059a13": "雙林入滅",
    "X75n1511_001:0059a14": "卷下之三",
    "X75n1511_001:0059a15": "金剛哀戀佛母得夢昇天報母佛母散華",
    "X75n1511_001:0059a16": "佛從棺起金棺不動金棺自舉佛現雙足",
    "X75n1511_001:0059a17": "凡火不然聖火自焚均分舍利結集法藏",
    "X75n1511_001:0059a18": "育王起塔育王得珠迦葉付法迦葉入定",
    "X75n1511_001:0059a19": "商那受法毱多籌筭蜜多持幡馬鳴辭屈",
    "X75n1511_001:0059a20": "龍樹造論提婆鑿眸天親造論神僧應供",
    "X75n1511_001:0059a21": "十大明王變法諸天師子傳法達磨西來",
    "X75n1511_001:0059a23": "釋迦如來應化錄目錄(終)",
    "X75n1511_001:0059b06": "釋迦如來應化錄上(一)",
    "X75n1511_001:0059b08": "報恩寺沙門　寶成　編集",
    "X75n1511_001:0059b09": "釋迦垂迹",
    "X75n1511_001:0059b10": "釋迦者。梵語也。華言能仁。即娑婆世界化佛之姓也。",
    "X75n1511_001:0059b11": "垂迹者。菩提之為極也。神妙寂通。圓智湛照。道絕形",
    "X75n1511_001:0059b12": "識之封。理顯生滅之境。然釋迦如來最初得佛之後。",
    "X75n1511_001:0059b13": "大悲利物。示有始終。聖人之利見於世也。則必有降",
    "X75n1511_001:0059b14": "本垂迹開迹顯本之妙存焉。夫本者法身之謂也。迹",
    "X75n1511_001:0059b15": "者八相之謂也。由法身以垂八相。由八相以顯法身。",
    "X75n1511_001:0059b16": "本迹相融。俱不可思議。豈實誕於王宮。寧真謝於雙",
    "X75n1511_001:0059b17": "林。但愍群迷長寢。同歸大覺緣來斯化。感至必應。若",
    "X75n1511_001:0059b18": "應而不生。誰能悟俗。化而無名。何以導世矣。是以標",
    "X75n1511_001:0059b19": "號釋迦。名種剎利。體域中之尊。冠人天之秀。然後脫",
    "X75n1511_001:0059b20": "屣儲王。真觀道樹。捨金輪而馭大千。明玉毫而制法",
    "X75n1511_001:0059b21": "界。今約如來因行。引經論敘聖源。用明法王一代化",
    "X75n1511_001:0059b22": "儀始終之義。此所以度眾生之垂迹也。",
    "X75n1511_001:0059b23": "最初因地",
    "X75n1511_001:0059b24": "佛本行經云。我念往昔作轉輪王。身值三十億佛。同",
    "X75n1511_001:0059c01": "號釋迦如來。值八億佛。號然燈如來。值三億佛。號弗",
    "X75n1511_001:0059c02": "沙如來。值九萬佛。號迦葉如來。值六萬佛。號燈明如",
    "X75n1511_001:0059c03": "來。曾供養一萬八千佛。號娑羅王如來。又一萬佛。號",
    "X75n1511_001:0059c04": "能度彼岸如來。又一萬五千佛。號日如來。又二千佛。",
    "X75n1511_001:0059c05": "號憍陳如如來。又六千佛。號龍如來。又一千佛。號紫",
    "X75n1511_001:0059c06": "幢如來。又五百佛。號蓮華上如來。又六十四佛。號螺",
    "X75n1511_001:0059c07": "髻如來。又一佛。號正行如來。又八千億辟支佛。有一",
    "X75n1511_001:0059c08": "佛。號善恩如來。又一佛。號示誨幢如來。我於彼佛國",
    "X75n1511_001:0059c09": "中作輪王。名曰牢母。初發道心。種諸善根。晝夜精勤。",
    "X75n1511_001:0059c10": "發廣大誓。願於當來得作佛時。有諸眾生。不孝父母。",
    "X75n1511_001:0059c11": "不敬沙門。不識家內親疎尊卑。不信三世因緣業果。",
    "X75n1511_001:0059c12": "唯行貪欲瞋恚愚癡。具足十惡。憐愍彼等眾生。說法",
    "X75n1511_001:0059c13": "教化作多利益。救護眾生。慈悲拔濟。令離諸苦。後供",
    "X75n1511_001:0059c14": "養燃燈佛。授記作佛。",
    "X75n1511_001:0059c15": "買華供佛",
    "X75n1511_001:0059c16": "因果經云。過去無數阿僧祇劫。有仙人善慧。時燈照",
    "X75n1511_001:0059c17": "王太子名普光。啟父出家。成菩提道。善慧初與五百",
    "X75n1511_001:0059c18": "外道講論義勝。各以銀錢上之。與外道別當往然燈",
    "X75n1511_001:0059c19": "佛所欲施供養。見王青衣持七莖蓮華過。追問此華",
    "X75n1511_001:0059c20": "賣否。答言當送王宮。欲以上佛。善慧即以五百銀錢",
    "X75n1511_001:0059c21": "買五莖華以用供佛。青衣從命。并寄二華以獻於佛。",
    "X75n1511_001:0059c22": "時王及大臣禮佛散華。華悉墮地。善慧五華皆住空",
    "X75n1511_001:0059c23": "中。化成華臺。後散二華。住佛兩邊。佛讚善慧。汝過阿",
    "X75n1511_001:0059c24": "僧祇劫當得成佛。號釋迦牟尼。善慧見地濁濕。即脫",
    "X75n1511_001:0060a01": "鹿皮衣以用布地。解髮以覆之。待佛行過。佛記之曰。",
    "X75n1511_001:0060a02": "汝後作佛。當於五濁惡世度諸天人。時善慧求佛出",
    "X75n1511_001:0060a03": "家。佛言善來比丘。剃除鬚髮。著袈裟衣。即成沙門。遂",
    "X75n1511_001:0060a04": "合掌以偈讚佛。今見世間導。令我開慧眼。為說清淨",
    "X75n1511_001:0060a05": "法。去離一切著。今遇天人尊。我今得無生。願將來獲",
    "X75n1511_001:0060a06": "果。亦如兩足尊。",
    "X75n1511_001:0060a07": "上託兜率",
    "X75n1511_001:0060a08": "佛本行集經云。爾時護明菩薩從迦葉佛所護持禁",
    "X75n1511_001:0060a09": "戒。梵行清淨。命終之後。正念往生兜率陀天。而其一",
    "X75n1511_001:0060a10": "生補處菩薩多生此天。智慧滿足。心生歡喜。在下諸",
    "X75n1511_001:0060a11": "天多有放逸。上界諸天禪定力多。寂定軟弱。不求下",
    "X75n1511_001:0060a12": "生但受於樂。菩薩不然。但為教化天上諸天人故。生",
    "X75n1511_001:0060a13": "兜率天。諸天人眾稱為護明菩薩。既生天已。諸天宮",
    "X75n1511_001:0060a14": "殿光明照曜自然莊嚴。復有無量莊嚴之事。菩薩設",
    "X75n1511_001:0060a15": "見最勝最妙五欲之樂。心不迷惑。不曾忘失正念本",
    "X75n1511_001:0060a16": "緣。住兜率天滿四千歲。為彼諸天顯示法相。令其生",
    "X75n1511_001:0060a17": "厭。菩薩即以天眼遙觀下界。人間眾生造種種惡業。",
    "X75n1511_001:0060a18": "生老病死眾苦逼迫。無解脫時。欲生人間拔濟一切",
    "X75n1511_001:0060a19": "眾生種種諸苦。為欲安樂諸眾生故。為欲教化眾生",
    "X75n1511_001:0060a20": "說種種法。是故我今即當下生人間。出家學道。成阿",
    "X75n1511_001:0060a21": "耨多羅三藐三菩提。轉無上法輪。度諸眾生。滅盡諸",
    "X75n1511_001:0060a22": "苦。成無上道。",
    "X75n1511_001:0060a23": "瞿曇貴姓",
    "X75n1511_001:0060a24": "釋迦譜云。自劫初平等王至大茅草王子懿摩王。王",
    "X75n1511_001:0060b01": "遜位與弟。從婆羅門學。姓曰瞿曇。而受之言。當去王",
    "X75n1511_001:0060b02": "衣。如吾所服。受瞿曇姓。既入深山。形服殊異。無能識",
    "X75n1511_001:0060b03": "者。於甘蔗園以為精舍。時有盜賊從田園過。捕盜尋",
    "X75n1511_001:0060b04": "跡執小瞿曇。至令以木貫身射之。立以為標。血流於",
    "X75n1511_001:0060b05": "地。大瞿曇仙天眼見之。神足飛來。我徒何罪。酷乃是",
    "X75n1511_001:0060b06": "乎。取士中血以泥團之。持還精舍。左血著於左器之",
    "X75n1511_001:0060b07": "中。其右亦然。瞿曇仙人乃呪願曰。若其至誠。願天神",
    "X75n1511_001:0060b08": "有知。使血化成為人。却後十月。左即成男。右即成女。",
    "X75n1511_001:0060b09": "因名瞿曇。或名甘蔗。至師子頰王。生四太子。一名淨",
    "X75n1511_001:0060b10": "飯。二名白飯。三名斛飯。四名甘露飯。印度旌姓有四。",
    "X75n1511_001:0060b11": "剎帝利王種。婆羅門淨行種。吠奢商賈種。戍陀羅屠",
    "X75n1511_001:0060b12": "劊種。前二貴姓。後二賤姓。隨時所尚。佛生其中。釋迦",
    "X75n1511_001:0060b13": "出剛強之世。託王種以振威。淨飯遠祖。捨國脩行。受",
    "X75n1511_001:0060b14": "瞿曇姓。世為貴種。",
    "X75n1511_001:0060b15": "淨飯聖王",
    "X75n1511_001:0060b16": "因果經云。爾時善慧菩薩功行滿足。位登十地。在一",
    "X75n1511_001:0060b17": "生補處。近一切種智。生兜率天。名聖善慧。為諸天主",
    "X75n1511_001:0060b18": "說一生補處之行。亦於十方國土現種種身。為諸眾",
    "X75n1511_001:0060b19": "生隨應說法。期運將至。當下作佛。現五種瑞。一者放",
    "X75n1511_001:0060b20": "大光明。二者大地十八相動。三者魔宮隱蔽。四者日",
    "X75n1511_001:0060b21": "月無光。五者天龍八部悉皆震動。又觀五事。一者觀",
    "X75n1511_001:0060b22": "諸眾生緣熟。二者觀時將至。三者觀諸國土何國最",
    "X75n1511_001:0060b23": "勝。四者觀諸種族何族尊貴。五者觀過去因緣誰最",
    "X75n1511_001:0060b24": "真正應為父母。即自思惟。摩竭提國其母雖正。其父",
    "X75n1511_001:0060c01": "不真。和沙國受他節度。維耶離國多好鬪諍。鏺樹國",
    "X75n1511_001:0060c02": "舉動皆妄。餘國邊地皆不應生。唯自維衛羅國於此",
    "X75n1511_001:0060c03": "三千大千世界。此閻浮提。最處其中。諸族種姓剎帝",
    "X75n1511_001:0060c04": "利第一。瞿曇苗裔。聖王之後。其淨飯王於諸世間具",
    "X75n1511_001:0060c05": "足清淨。性行仁賢。聰明智慧。夫妻真正。堪為父母。即",
    "X75n1511_001:0060c06": "當於彼王種中生。",
    "X75n1511_001:0060c07": "摩耶託夢",
    "X75n1511_001:0060c08": "因果經云。爾時善慧菩薩從兜率宮降神母胎。于時",
    "X75n1511_001:0060c09": "摩耶夫人於眠寤之際。見菩薩乘六牙白象騰空而",
    "X75n1511_001:0060c10": "來。從右脇入。身現於外。如處琉璃。夫人體安快樂。如",
    "X75n1511_001:0060c11": "服甘露。顧見自身如日月照。見此相已。廓然而覺。便",
    "X75n1511_001:0060c12": "至淨飯王所白言。我於眠寤之際。夢見菩薩乘六牙",
    "X75n1511_001:0060c13": "白象來入我右脇。此何瑞相。時王即召善相婆羅門",
    "X75n1511_001:0060c14": "至。說夫人所夢有何凶吉。婆羅門占曰。夫人必懷太",
    "X75n1511_001:0060c15": "子。此善妙相。不可具說。今當為王略而言之。今此夫",
    "X75n1511_001:0060c16": "人必懷聖子。定能光顯釋種。降胎之時放大光明。諸",
    "X75n1511_001:0060c17": "天釋梵執侍圍遶。此相必是正覺之瑞。若不出家。為",
    "X75n1511_001:0060c18": "轉輪聖王。王四天下。七寶自至。千子具足。時摩耶夫",
    "X75n1511_001:0060c19": "人自從菩薩處胎以來。每日精修六波羅蜜功行。天",
    "X75n1511_001:0060c20": "獻飲食自然而至。不復樂於人間之味。三千大千世",
    "X75n1511_001:0060c21": "界六種震動。諸抱疾者皆悉除愈。百谷苗稼自然豐",
    "X75n1511_001:0060c22": "稔。國大安樂。",
    "X75n1511_001:0060c23": "樹下誕生",
    "X75n1511_001:0060c24": "本行經云。摩耶聖母懷孕將滿十月。垂欲生時。引諸",
    "X75n1511_001:0061a01": "婇女遊嵐毗尼園大吉祥地。安詳徐步處處觀看。園",
    "X75n1511_001:0061a02": "中有一大樹。名波羅叉。柔軟低垂。夫人即舉右手攀",
    "X75n1511_001:0061a03": "彼樹枝。遂生太子。放大光明。即時諸天世間悉皆遍",
    "X75n1511_001:0061a04": "照。時天帝釋將天細妙憍尸迦衣褁於自手。承接太",
    "X75n1511_001:0061a05": "子。四大天王抱持太子向於母前。無人扶持。即行四",
    "X75n1511_001:0061a06": "方面各七步。舉足出大蓮華。觀視四方。口自唱言。天",
    "X75n1511_001:0061a07": "上天下。惟吾獨尊。一切世間諸天及人恭敬供養。地",
    "X75n1511_001:0061a08": "忽自然湧出二池。一冷一暖。清淨香水。又虗空中九",
    "X75n1511_001:0061a09": "龍吐水。浴太子身。諸天音樂雨妙香華。供養太子。十",
    "X75n1511_001:0061a10": "方大地六種震動。一切眾生皆受快樂。當此土周昭",
    "X75n1511_001:0061a11": "王二十四年甲寅歲四月八日。是日江河泛溢。山川",
    "X75n1511_001:0061a12": "宮殿震動。有五色光貫太微宮。王問羣臣。太史蘇由",
    "X75n1511_001:0061a13": "奏曰。西方有聖人生。却後千年教法來此。王令鐫石",
    "X75n1511_001:0061a14": "埋於南郊誌之。",
    "X75n1511_001:0061a15": "從園還城",
    "X75n1511_001:0061a16": "本行經云。有一大臣詣嵐毗園外立。見一女人疾走",
    "X75n1511_001:0061a17": "而出。歡喜踊躍。見已報言。國太夫人產一太子。汝今",
    "X75n1511_001:0061a18": "可還向大王所。奏是喜事。大臣調馬行疾如風。來見",
    "X75n1511_001:0061a19": "於王。先打歡喜之鼓。淨飯王坐寶殿上。輔相大臣治",
    "X75n1511_001:0061a20": "理國政。忽聞歡喜鼓聲。時王驚問。大臣答言。大王夫",
    "X75n1511_001:0061a21": "人生一太子。形似天人。身黃金色。放大光明。王聞是",
    "X75n1511_001:0061a22": "言。即往園中欲看太子。至彼園已。白夫人言。宜於太",
    "X75n1511_001:0061a23": "子住處作吉祥事。吾欲面見觀視太子。時有女人抱",
    "X75n1511_001:0061a24": "持太子將詣王所。時淨飯王自心思惟。太子入城作",
    "X75n1511_001:0061b01": "何輦轝。時毗首羯磨天化作七寶輦轝。四大天王各",
    "X75n1511_001:0061b02": "變其身。悉並年幼。頭為螺髻。端正可喜。躬御太子寶",
    "X75n1511_001:0061b03": "轝而行。時淨飯王令諸童子身著黃衣。左手執金瓶。",
    "X75n1511_001:0061b04": "右手持寶杖。在太子前翊從而行。復有無量諸天玉",
    "X75n1511_001:0061b05": "女各持諸天雜寶香爐。焚燒種種微妙之香供養太",
    "X75n1511_001:0061b06": "子。引道而行。",
    "X75n1511_001:0061b07": "仙人占相",
    "X75n1511_001:0061b08": "本行經云。爾時淨飯王即召相師觀占太子吉凶之",
    "X75n1511_001:0061b09": "相。諸相師等一心瞻看太子形容。各依先聖諸論答",
    "X75n1511_001:0061b10": "言。此太子者。有大盛德。今生王家。身有三十二相。於",
    "X75n1511_001:0061b11": "世間中則有二種。若在家受世樂者。則作轉輪聖王。",
    "X75n1511_001:0061b12": "七寶具足。若捨王位出家學道。得成如來應正遍知。",
    "X75n1511_001:0061b13": "名稱遠聞充滿世界。復有阿私陀仙至淨飯王宮求",
    "X75n1511_001:0061b14": "見太子。大王慈恩。願當示我。夫人手抱太子。令向仙",
    "X75n1511_001:0061b15": "人。仙人兩手抱持太子安於頂上。復置膝上。即報王",
    "X75n1511_001:0061b16": "言。今此太子。身黃金色。頭圓鼻直。足滿臂長。猶如金",
    "X75n1511_001:0061b17": "像。備具三十二相八十種好。必定出家學道。得成阿",
    "X75n1511_001:0061b18": "耨多羅三藐三菩提。當轉無上法輪。能於一切天人",
    "X75n1511_001:0061b19": "魔梵沙門婆羅門等闡揚正法。若聞法者皆得解脫。",
    "X75n1511_001:0061b20": "仙人言已作是思惟。今當有佛出興於世。自恨衰老",
    "X75n1511_001:0061b21": "不值如來。常處長夜恒迷正法。於是悲啼懊惱歔欷",
    "X75n1511_001:0061b22": "哽咽。乘空而去。",
    "X75n1511_001:0061b23": "大赦修福",
    "X75n1511_001:0061b24": "佛本行集經云。爾時淨飯王告諸群臣等。卿諸臣等。",
    "X75n1511_001:0061c01": "言為我太子。國內所有禁繫囚徒皆悉放赦。令得解",
    "X75n1511_001:0061c02": "脫。乃至一切諸禽獸等亦並放捨。復告國師婆羅門",
    "X75n1511_001:0061c03": "言。若知所有精進諸婆羅門等。或百或千聚集之處。",
    "X75n1511_001:0061c04": "隨意所須悉皆布施。所有天寺及神廟堂。皆令修治。",
    "X75n1511_001:0061c05": "依法祭祀。為我太子。令得大福。爾時國師婆羅門等",
    "X75n1511_001:0061c06": "即依王命。四方召得三萬二千諸婆羅門。日別令入",
    "X75n1511_001:0061c07": "淨飯王宮。所有資財悉持布施。滿七日夜。所有功德",
    "X75n1511_001:0061c08": "回施太子。願令增進。而說偈言。淨飯王心大歡喜。以",
    "X75n1511_001:0061c09": "生福德太子故。一切羣臣皆聚集。天下囚繫普放恩。",
    "X75n1511_001:0061c10": "誕育既稱適本心。殷重欲為作生法。持彼百千乳牛",
    "X75n1511_001:0061c11": "犢。皆金裝角銀飾蹄。年齒悉壯毛色鮮。各各從犢隨",
    "X75n1511_001:0061c12": "其後。膚體充肥多乳汁。一頭一捋得十升。更有無量",
    "X75n1511_001:0061c13": "種珍奇。錢財糓帛諸雜物。為令太子增益故。布施於",
    "X75n1511_001:0061c14": "彼婆羅門。",
    "X75n1511_001:0061c15": "姨母養育",
    "X75n1511_001:0061c16": "本行經云。爾時太子既以誕生適滿七日。摩耶夫人",
    "X75n1511_001:0061c17": "其形羸瘦。遂便命終。即便往生忉利天上。在於天上",
    "X75n1511_001:0061c18": "思憶太子。與諸婇女左右圍遶。各持天妙香華。從虗",
    "X75n1511_001:0061c19": "空下詣太子所。處處遍散漸到王宮。語淨飯王言。我",
    "X75n1511_001:0061c20": "於往昔懷孕之時。滿足十月受於快樂。我今得生天",
    "X75n1511_001:0061c21": "上。還受快樂。願莫為我生大憂苦。即便隱身還彼天",
    "X75n1511_001:0061c22": "宮。時淨飯王即將太子付囑姨母摩訶波闍波提言。",
    "X75n1511_001:0061c23": "汝是太子姨母。應當養育。善須護持。應令增長。依時",
    "X75n1511_001:0061c24": "乳浴。又別揀取三十二女。令助養育。八女抱持。八女",
    "X75n1511_001:0062a01": "洗浴。八女令乳。八女戲弄。爾時姨母謹依王勑。不敢",
    "X75n1511_001:0062a02": "乖違。姨母養育太子。譬如日月。從初一日至十五日",
    "X75n1511_001:0062a03": "清淨圓滿。養育太子亦復如是。又復譬如尼拘陀樹。",
    "X75n1511_001:0062a04": "得種好地而漸增長。後成大樹。從其太子出生已來。",
    "X75n1511_001:0062a05": "淨飯王家。一切財物金銀珍寶牛羊象馬。日日增長",
    "X75n1511_001:0062a06": "無所乏少。",
    "X75n1511_001:0062a07": "往謁天祠",
    "X75n1511_001:0062a08": "大莊嚴經云。菩薩生已。諸釋眷屬詣淨飯王所白言。",
    "X75n1511_001:0062a09": "大王。今者可將太子謁於天廟。以祈終吉。王即許之。",
    "X75n1511_001:0062a10": "淨飯王告摩訶波闍波提言。欲將太子往於天廟。并",
    "X75n1511_001:0062a11": "勑宮人並須嚴飾。以諸寶服莊嚴太子。時淨飯王自",
    "X75n1511_001:0062a12": "將太子乘車而出。及諸大臣釋氏眷屬前後翊從。燒",
    "X75n1511_001:0062a13": "香散華滿於街路。象馬車乘無量軍眾執持幡盖。無",
    "X75n1511_001:0062a14": "數妓女鼓樂歌舞隨從而行。無量諸天於虗空中散",
    "X75n1511_001:0062a15": "眾天華。時淨飯王威儀整肅詣於天廟。至天廟已。王",
    "X75n1511_001:0062a16": "自抱持太子入天廟中。足踰門閫。所有諸天形像皆",
    "X75n1511_001:0062a17": "從座起迎於太子。曲躬而立。時眾會中百千天人皆",
    "X75n1511_001:0062a18": "大歡喜。迦毗羅國六種震動。諸天形像各現本形而",
    "X75n1511_001:0062a19": "說偈言。聖子如日月。亦復如溟海。而與須彌等。不宜",
    "X75n1511_001:0062a20": "恭敬我。福慧及威力。禮者獲大利。若人去憍慢。生天",
    "X75n1511_001:0062a21": "證涅槃。太子示入天廟時。無量諸天人民發阿耨多",
    "X75n1511_001:0062a22": "羅三藐三菩提心。",
    "X75n1511_001:0062a23": "園林嬉戲",
    "X75n1511_001:0062a24": "本行經云。時淨飯王為太子作眾寶瓔珞勝妙華鬘",
    "X75n1511_001:0062b01": "寶冠腰帶莊嚴太子。時摩訶波闍波提懷抱太子安",
    "X75n1511_001:0062b02": "置膝上。坐寶輦中。無數童男童女皆以諸寶瓔珞莊",
    "X75n1511_001:0062b03": "飾其身。手執諸華於前引導太子往詣園林。爾時釋",
    "X75n1511_001:0062b04": "種親族童子童女各持鹿車羊車。復持種種船舫。種",
    "X75n1511_001:0062b05": "種鼓樂簫笛琴瑟。牛羊獅象諸雜鳥形一切器仗列",
    "X75n1511_001:0062b06": "太子前。恣令嬉戲。復置羝羊真金為鞍。令太子乘園",
    "X75n1511_001:0062b07": "中遊戲。彼諸童子亦乘羊車伴太子戲。童子童女各",
    "X75n1511_001:0062b08": "各歡笑。人人拍手歌舞呌嘯。或復聚沙為塔散華禮",
    "X75n1511_001:0062b09": "拜。令其太子恣意嬉戲。具足八年如是娛樂。太子增",
    "X75n1511_001:0062b10": "長智慧。不似世之嬰孩流涕不淨。無有糞穢。亦不呱",
    "X75n1511_001:0062b11": "啼呻吟嚬縮。不飢不渴。諸母養育常生歡喜。時彼園",
    "X75n1511_001:0062b12": "內有一天神名曰離垢。然彼天神在於虗空隱其半",
    "X75n1511_001:0062b13": "身。即持種種天華散於太子頂上。姨母抱持太子坐",
    "X75n1511_001:0062b14": "寶車上。還其本宮。",
    "X75n1511_001:0062b15": "習學書數",
    "X75n1511_001:0062b16": "本行經云。淨飯王知其太子年已八歲。而告群臣。卿",
    "X75n1511_001:0062b17": "等當知。訪問國中智慧第一。堪為太子師者。教太子",
    "X75n1511_001:0062b18": "讀書及餘諸論。咸言有毗奢婆蜜多羅善知經論。堪",
    "X75n1511_001:0062b19": "教太子。諸釋種童子亦隨太子而學。太子將昇學堂。",
    "X75n1511_001:0062b20": "毗奢婆密多羅遙見太子。遂起身頂禮。自覺差慙。見",
    "X75n1511_001:0062b21": "空中諸天神王守護護太子。以諸天華散太子上。太",
    "X75n1511_001:0062b22": "子既初入學。而問師言。教我梵書仙書。若此書凡有",
    "X75n1511_001:0062b23": "六十四種。未審尊師教我何書。是時毗奢婆密多羅",
    "X75n1511_001:0062b24": "問太子說是書名。遂懷私慙。折伏貢高我慢之心。向",
    "X75n1511_001:0062c01": "於太子前而說偈言。希有清淨智慧人。善順於諸世",
    "X75n1511_001:0062c02": "間法。自已通達一切論。復更來入我學堂。如是書名",
    "X75n1511_001:0062c03": "我未知。汝今悉皆誦持得。是為天人大尊噵。今復更",
    "X75n1511_001:0062c04": "欲覓於師。爾時釋種童子俱入學堂讀書寫字。太子",
    "X75n1511_001:0062c05": "威德力故。復有諸天神力加護。諸釋童子皆悉通達",
    "X75n1511_001:0062c06": "書數經論。",
    "X75n1511_001:0062c07": "講演武藝",
    "X75n1511_001:0062c08": "本行經云。時淨飯王復集羣臣。卿諸臣等。誰知何處",
    "X75n1511_001:0062c09": "有師。最能武藝。堪教太子。答言。羼提提婆堪教太子",
    "X75n1511_001:0062c10": "兵戎法式。其所解知凡有二十九種。悉皆通達。王造",
    "X75n1511_001:0062c11": "園苑。擬以遊戲。提婆將引太子入園教戎技智。太子",
    "X75n1511_001:0062c12": "見已悉皆棄捨。我自解此。不須更學。提婆即教其餘",
    "X75n1511_001:0062c13": "釋種。太子於此一切諸技何假須教。復欲教習諸王",
    "X75n1511_001:0062c14": "要法。所謂天文．祭祀．占察．懸射．前事．謬語．知禽獸音．",
    "X75n1511_001:0062c15": "達於聲論．造作諸技．因技報答．呪術．雜事十餘種名。",
    "X75n1511_001:0062c16": "古先治化一切書典教於太子。及自他釋亦如是教。",
    "X75n1511_001:0062c17": "又復世人積年累月所學問者。或成不成。彼等眾技",
    "X75n1511_001:0062c18": "一切諸論。太子能於一時之中。及餘釋種。不須習學",
    "X75n1511_001:0062c19": "悉皆通達。一切自在。是時提婆即為太子而說偈言。",
    "X75n1511_001:0062c20": "汝於年幼時。安庠而學問。不用多功力。須臾而自解。",
    "X75n1511_001:0062c21": "於少日月學。勝他多年歲。所得諸技藝。成就悉過人。",
    "X75n1511_001:0062c22": "提婆慚耻。反禮太子。",
    "X75n1511_001:0062c23": "太子灌頂",
    "X75n1511_001:0062c24": "過去因果經云。爾時淨飯王即會群臣。而共議言。太",
    "X75n1511_001:0063a01": "子今者年已長大。智慧勇徤皆悉具足。今宜應以四",
    "X75n1511_001:0063a02": "大海水灌太子頂。又復勑下餘小國王。却後二月八",
    "X75n1511_001:0063a03": "日灌太子頂。皆可來集。至二月八日。諸餘國王并及",
    "X75n1511_001:0063a04": "仙人婆羅門等皆悉雲集。懸繒幡蓋燒香散華。鳴鐘",
    "X75n1511_001:0063a05": "擊鼓作諸妓樂。以七寶器盛四海水。諸仙人眾各各",
    "X75n1511_001:0063a06": "頂戴授婆羅門。如是乃至遍及諸臣。悉已頂戴傳授",
    "X75n1511_001:0063a07": "與王。時王即以灌太子頂。以七寶印而用付之。又擊",
    "X75n1511_001:0063a08": "大鼓高聲唱言。今立薩婆悉達以為太子。爾時虗空",
    "X75n1511_001:0063a09": "天龍夜叉人非人等作天妓樂。異口同音讚言善哉。",
    "X75n1511_001:0063a10": "當於迦毗羅衛國立太子時。餘八國王亦於是日同",
    "X75n1511_001:0063a11": "立太子。太子啟王出遊園苑。王即聽許。群臣導從。遊",
    "X75n1511_001:0063a12": "觀田野。看諸耕人起大慈悲。即便思惟離諸愛欲。王",
    "X75n1511_001:0063a13": "聞此語心生憂惱。慮其出家。宜急婚娉以悅其意。更",
    "X75n1511_001:0063a14": "增妓女而娛樂之。",
    "X75n1511_001:0063a15": "遊觀農務",
    "X75n1511_001:0063a16": "普曜經云。爾時太子年遂長大。啟於父王與群臣俱",
    "X75n1511_001:0063a17": "遊於村落。觀耕犂者勤勞執役。見地耕轉。虫隨土出。",
    "X75n1511_001:0063a18": "烏鳥尋啄。太子見已起慈悲心。哀嗟世間有如斯苦。",
    "X75n1511_001:0063a19": "匇匇不安人命其短。憂畏無量。日月流邁。出息不保",
    "X75n1511_001:0063a20": "就於後世。天人始終。三惡道苦不可稱載。五趣生死",
    "X75n1511_001:0063a21": "輪轉無際。沉沒不覺痛苦難喻。又見園中有閻浮樹。",
    "X75n1511_001:0063a22": "枝葉茂盛。在彼樹下結加趺坐。一心禪思三昧正受。",
    "X75n1511_001:0063a23": "以為第一。五百神仙飛行虗空不能得過。時諸仙人",
    "X75n1511_001:0063a24": "即下住地。觀見菩薩禪思坐定。歎未曾有。於時日照",
    "X75n1511_001:0063b01": "樹曲。覆菩薩身。一切樹木皆悉曲躬向於菩薩。群臣",
    "X75n1511_001:0063b02": "見已疾往啟王。時王聞之前詣樹下。即見太子威神",
    "X75n1511_001:0063b03": "吉祥巍巍無量。而說偈言。如火在山頂。如月在眾星。",
    "X75n1511_001:0063b04": "現身樹下禪。威光無不照。其初生之時。身自坐禪思。",
    "X75n1511_001:0063b05": "其身威神光。明徹普遍照。十方諸天人。因是得濟度。",
    "X75n1511_001:0063b06": "即同太子嚴駕還宮。",
    "X75n1511_001:0063b07": "諸王捔力",
    "X75n1511_001:0063b08": "本行經云。淨飯王與大臣娑呵提婆諭諸釋種童子。",
    "X75n1511_001:0063b09": "武藝之中誰能最勝。於戲場中安施鐵鼓。提婆達多",
    "X75n1511_001:0063b10": "射徹三鼓。難陀即射亦徹三鼓。有司進弓。太子試弓。",
    "X75n1511_001:0063b11": "以弓力弱。令取內庫祖王所用良弓。太子牽挽平胸",
    "X75n1511_001:0063b12": "而射。一箭穿過七箇鐵鼓。其箭射達十拘盧奢。復更",
    "X75n1511_001:0063b13": "別立鐵猪。太子一箭便穿七鐵猪。彼箭入地即成一",
    "X75n1511_001:0063b14": "井。於今人民常稱箭井。爾時諸天各將天華散太子",
    "X75n1511_001:0063b15": "前。帝釋取箭上天起塔供養。時淨飯王既見太子技",
    "X75n1511_001:0063b16": "能皆悉勝彼。敕取白象擬太子乘。提婆達多先入城。",
    "X75n1511_001:0063b17": "見此白象問言何往。答言擬太子乘。時提婆達多我",
    "X75n1511_001:0063b18": "慢興盛。左手執鼻。右手築額。一拳倒地遂即命終。塞",
    "X75n1511_001:0063b19": "彼城門往來不通。難陀次至。見象塞路。執彼象鼻牽",
    "X75n1511_001:0063b20": "離城門。太子見已。左手舉象以右手承。從於虗空擲",
    "X75n1511_001:0063b21": "至城外一拘盧奢。而象墮地即成大坑。至今人民相",
    "X75n1511_001:0063b22": "傳此處名為象坑。",
    "X75n1511_001:0063b23": "悉達納妃",
    "X75n1511_001:0063b24": "因果經云。爾時淨飯王集諸羣臣而共議言。太子年",
    "X75n1511_001:0063c01": "已長大。宜應娶婚。諸臣答言。有釋種婆羅門。名摩訶",
    "X75n1511_001:0063c02": "那摩。有女名耶輸陀羅。顏容端正聰明智慧。賢德過",
    "X75n1511_001:0063c03": "人禮儀備具。有如是德。堪為太子妃。王言。若如卿儀",
    "X75n1511_001:0063c04": "便為納之。王還宮內。即敕老成宮女。汝往摩訶那摩",
    "X75n1511_001:0063c05": "長者家瞻看其女容儀禮節如何。可停於彼十日。女",
    "X75n1511_001:0063c06": "受王敕往彼長者家瞻看此女。還答王言。觀看此女",
    "X75n1511_001:0063c07": "容貌端正。威儀進止無與等者。王即遣人語摩訶那",
    "X75n1511_001:0063c08": "摩長者言。太子年長欲為納妃。汝女善淑宜堪此舉。",
    "X75n1511_001:0063c09": "時長者答使者言。謹奉敕旨。王即令諸大臣擇取吉",
    "X75n1511_001:0063c10": "日。遣車具禮而往迎之。既至宮已。具足太子婚妠之",
    "X75n1511_001:0063c11": "禮。又復更增二妃。一名瞿夷。二名鹿野。并諸婇女娛",
    "X75n1511_001:0063c12": "樂太子。以有三妃造三時殿。爾時太子恒與其妃行",
    "X75n1511_001:0063c13": "住坐臥。無有世俗之意。於靜夜中但修禪觀。未嘗與",
    "X75n1511_001:0063c14": "妃有夫婦之道。",
    "X75n1511_001:0063c15": "五欲娛樂",
    "X75n1511_001:0063c16": "本行經云。爾時淨飯王為太子立三等宮。婇女三千",
    "X75n1511_001:0063c17": "侍御太子。第一宮婇女當於初夜。第二宮婇女於半",
    "X75n1511_001:0063c18": "夜時。第三宮婇女於後夜時。奉侍太子。時淨飯王念",
    "X75n1511_001:0063c19": "阿私陀仙人所說。復置諸雜音樂各各千數。常於宮",
    "X75n1511_001:0063c20": "內晝夜不絕。太子在於婇女之中。受諸快樂。不須遠",
    "X75n1511_001:0063c21": "涉出宮外遊。時飯王為增太子諸功德故。建立苦行。",
    "X75n1511_001:0063c22": "斷於一切諸邪惡法。行一切善。布施諸物。造眾福業。",
    "X75n1511_001:0063c23": "備行苦行。以此善根迴資太子。為令增長諸功德故。",
    "X75n1511_001:0063c24": "願莫出家。太子在於父王宮內。唯獨一人具足五欲。",
    "X75n1511_001:0064a01": "娛樂逍遙嬉戲自恣。足滿十年不曾出家。淨飯王於",
    "X75n1511_001:0064a02": "太子所住宮院周帀。別更造立子城。唯置一門。安施",
    "X75n1511_001:0064a03": "機發。開閉之時五百人扶持擁衛方得開闔。其門聲",
    "X75n1511_001:0064a04": "動聞半由旬。內外悉羅壯士防守。身著鎧甲禁衛宮",
    "X75n1511_001:0064a05": "闈。如是嚴緊恐畏太子捨離椒房踰越出家。自在娛",
    "X75n1511_001:0064a06": "樂不復遊戲。",
    "X75n1511_001:0064a07": "空聲警策",
    "X75n1511_001:0064a08": "本行經云。爾時虗空有一天子名曰作瓶。見是太子",
    "X75n1511_001:0064a09": "十年在宮受五欲樂。莫為貪着心醉荒迷情放盈溢。",
    "X75n1511_001:0064a10": "百年迅速時不待人。護明菩薩今須覺察。早應捐棄",
    "X75n1511_001:0064a11": "捨俗出家。我若不先為彼作於厭離之相。則彼躭湎",
    "X75n1511_001:0064a12": "未有醒悟發出家心。我今應當贊助其事。即於空中",
    "X75n1511_001:0064a13": "而說偈言。善哉仁者年盛時。宜速出家令滿願。應當",
    "X75n1511_001:0064a14": "利益天人等。五欲行者不可厭。沒溺六塵境捨難。唯",
    "X75n1511_001:0064a15": "有出世行大智。乃能厭離此五欲。是故仁今可捐棄。",
    "X75n1511_001:0064a16": "眾生多有煩惱患。仁當為作大醫師。說妙種種法藥",
    "X75n1511_001:0064a17": "王。速疾將向涅槃岸。無明黑暗所障蔽。諸見羅網種",
    "X75n1511_001:0064a18": "種纏。速然智慧大明燈。早使天人得淨眼。空中天子",
    "X75n1511_001:0064a19": "說此偈已。威神感動發勸因緣。復以太子宿世善根",
    "X75n1511_001:0064a20": "福德力故。令彼居中婇女所作音聲。不順五欲之事。",
    "X75n1511_001:0064a21": "唯傳涅槃住持信解微妙諸法之聲。欲令太子厭離",
    "X75n1511_001:0064a22": "世間。心生覺悟。",
    "X75n1511_001:0064a23": "飯王應夢",
    "X75n1511_001:0064a24": "本行經云。爾時作瓶天子以神通力。欲令太子發出",
    "X75n1511_001:0064b01": "家心。即於其夜與淨飯王七種夢相。一夢帝釋幢從",
    "X75n1511_001:0064b02": "東門出。二夢太子乘大白象城南門出。三夢太子駕",
    "X75n1511_001:0064b03": "駟馬車城西門出。四夢雜寶莊嚴大輪城北門出。五",
    "X75n1511_001:0064b04": "夢太子在城中央大街。手執一搥撾打大鼓。六夢太",
    "X75n1511_001:0064b05": "子坐高樓上散施珍寶。四方諸人來將寶去。七夢城",
    "X75n1511_001:0064b06": "外不遠有於六人舉聲大哭宛轉於地。王夢是相。心",
    "X75n1511_001:0064b07": "大惶怖。明日召占夢師說如上夢。答言不知。王復憂",
    "X75n1511_001:0064b08": "愁。時作瓶天化婆羅門。言善能解夢。大王召入說七",
    "X75n1511_001:0064b09": "種夢。婆羅門言。第一太子出家瑞相。第二證果相。第",
    "X75n1511_001:0064b10": "三得四無畏相。第四成佛相。第五轉法輪相。第六三",
    "X75n1511_001:0064b11": "十七品法寶相。第七外道六師憂惱相。化人為王詳",
    "X75n1511_001:0064b12": "說夢已。白言。大王當生歡喜。勿懷恐怖憂愁不樂。大",
    "X75n1511_001:0064b13": "王聞已。重增太子五欲之具。令太子愛戀不樂出家。",
    "X75n1511_001:0064b14": "免吾憂念使我安樂。",
    "X75n1511_001:0064b15": "路逢老人",
    "X75n1511_001:0064b16": "本行經云。爾時作瓶天子欲令太子出向園林。觀看",
    "X75n1511_001:0064b17": "好惡發厭離心。漸教捨離於彼五慾。讚歎園林甚可",
    "X75n1511_001:0064b18": "愛樂。太子聞已發心。令速嚴飾莊校好車。於彼園林",
    "X75n1511_001:0064b19": "觀看遊玩。馭者奏淨飯王。王出敕令悉遣洒掃。爾時",
    "X75n1511_001:0064b20": "太子登上寶車。從城東門而出。作瓶天子變身化作",
    "X75n1511_001:0064b21": "一老弊人。傴僂低頭鬚鬂如雪。四肢顫掉行步不安。",
    "X75n1511_001:0064b22": "唯仰杖力。如是相貌。在太子前順路而行。太子見彼",
    "X75n1511_001:0064b23": "老人身體極瘦衰相。即問馭者此是何人。馭者白太",
    "X75n1511_001:0064b24": "子言此是老人。太子復問何者名老。馭者答言。凡名",
    "X75n1511_001:0064c01": "老者。為諸衰耄所逼。諸根漸敗無所覺知。非朝即夕",
    "X75n1511_001:0064c02": "其命將終。太子復問。我今此身亦當如是受老相耶。",
    "X75n1511_001:0064c03": "答言。太子。貴賤雖殊。凡是有生悉皆有老。即今人身",
    "X75n1511_001:0064c04": "具有如是老相。但未現耳。太子復言。我今不向園林",
    "X75n1511_001:0064c05": "遊戲。宜速回駕。還入宮中心自思惟。作何方便得免",
    "X75n1511_001:0064c06": "衰老之相出家學道。",
    "X75n1511_001:0064c07": "道見病臥",
    "X75n1511_001:0064c08": "本行經云。爾時作瓶天子復見思惟。菩薩在彼宮內",
    "X75n1511_001:0064c09": "著於五欲。放逸情蕩已經多時。世間無常盛年易失。",
    "X75n1511_001:0064c10": "應當早捨宮內出家。使其覺悟令速厭離。菩薩宿福",
    "X75n1511_001:0064c11": "因緣。忽然發心欲出遊戲。太子即召馭者言。莊嚴好",
    "X75n1511_001:0064c12": "車出城遊玩。太子乘車從城南門出漸向園林。作瓶",
    "X75n1511_001:0064c13": "天子於太子前路化作一病患人。身體羸瘦面色痿",
    "X75n1511_001:0064c14": "黃。喘氣微弱命在須臾。太子見病人已。問馭者言此",
    "X75n1511_001:0064c15": "是何人。馭者報言此是病人。復問何名病人。答曰。此",
    "X75n1511_001:0064c16": "人不善安隱。威德已盡。困篤無力。死時將至無處歸",
    "X75n1511_001:0064c17": "依。此人不久自應命終。欲得求活無有是處。復問為",
    "X75n1511_001:0064c18": "獨此人為當一切。答言。非獨此人。一切天人皆悉未",
    "X75n1511_001:0064c19": "免。太子告言。若我此身不脫是病。難得度者。我今不",
    "X75n1511_001:0064c20": "假園林遊戲。即勒迴車而還宮中。靜坐思惟一心繫",
    "X75n1511_001:0064c21": "念。淨飯王聞已。憶阿私陀仙受記之語決定真實。太",
    "X75n1511_001:0064c22": "子莫復捨我出家。",
    "X75n1511_001:0064c23": "路覩死屍",
    "X75n1511_001:0064c24": "本行經云。時作瓶天子復發是念。菩薩宮內極意歡",
    "X75n1511_001:0065a01": "娛。我今可為厭離五欲早令出家。令從宮內向彼園",
    "X75n1511_001:0065a02": "林。是時太子謂善馭者。汝可速駕駟馬寶車我欲出",
    "X75n1511_001:0065a03": "城詣園遊戲。太子坐車從城西門出向於外觀看園",
    "X75n1511_001:0065a04": "林。作瓶天子於太子前。化作一屍在於路上。太子見",
    "X75n1511_001:0065a05": "之心懷慘惻。謂馭者言。此是阿誰臥於路上。馭者答",
    "X75n1511_001:0065a06": "言此名死屍。太子復問馭者死屍是何。馭者報言。太",
    "X75n1511_001:0065a07": "子。此人已捨世間之命。無有威德。今同木石。捐捨親",
    "X75n1511_001:0065a08": "族一切識知。唯獨精神自向彼世。從今已後不復更",
    "X75n1511_001:0065a09": "見父母兄弟妻子眷屬。如是眷屬生死別離更無重",
    "X75n1511_001:0065a10": "見。故名死屍。復問馭者我亦有此死否。馭者報言。太",
    "X75n1511_001:0065a11": "子尊身於此死法亦未免脫。一切世間之人無分貴",
    "X75n1511_001:0065a12": "賤不擇賢愚皆不免死。太子聞已情思不悅。迴駕還",
    "X75n1511_001:0065a13": "宮。端坐思惟默然繫念。人人貴賤受福若盡。無常至",
    "X75n1511_001:0065a14": "時皆無有異也。",
    "X75n1511_001:0065a15": "得遇沙門",
    "X75n1511_001:0065a16": "大莊嚴經云。爾時太子召馭者言。今日欲往園林遊",
    "X75n1511_001:0065a17": "玩汝可嚴駕。馭者奏王。王謂馭者曰。太子前出三門。",
    "X75n1511_001:0065a18": "見老病死愁憂不樂。今日宜令從北門出。嚴飾道路",
    "X75n1511_001:0065a19": "香華幡蓋倍勝於前。太子與諸官屬前後道從出城",
    "X75n1511_001:0065a20": "北門。爾時淨居天化作比丘。著壞色衣剃除鬚髮。手",
    "X75n1511_001:0065a21": "持錫杖徐步而行。形貌端嚴威儀整肅。太子遙見問",
    "X75n1511_001:0065a22": "是何人。時淨居天以神通力。令彼馭者報太子言。如",
    "X75n1511_001:0065a23": "是名為出家人也。太子即便下車作禮。因而問之。夫",
    "X75n1511_001:0065a24": "出家者何所利益。比丘答言。我見在家生老病死一",
    "X75n1511_001:0065b01": "切無常。皆是敗壞不安之法。故捨親族處於空閑。勤",
    "X75n1511_001:0065b02": "求方便得免斯苦。我所修習無漏聖道。行於正法調",
    "X75n1511_001:0065b03": "伏諸根。起大慈悲能施無畏。心行平等護念眾生。不",
    "X75n1511_001:0065b04": "染世間永得解脫。是故名為出家之法。太子聞已深",
    "X75n1511_001:0065b05": "生歡喜。天人之中唯此為上。我當決定修學此道。既",
    "X75n1511_001:0065b06": "見是已登駕而還。",
    "X75n1511_001:0065b07": "耶輸應夢",
    "X75n1511_001:0065b08": "本行經云。時太子妃耶輸陀羅。即於是夜便覺有娠。",
    "X75n1511_001:0065b09": "爾時其夜疲極睡眠。臥夢見有二十種可畏之事。忽",
    "X75n1511_001:0065b10": "然驚起報太子言。夢見大地周帀震動。有帝釋幢崩",
    "X75n1511_001:0065b11": "倒於地。天上星宿悉皆墮落。最大傘蓋車匿持去。我",
    "X75n1511_001:0065b12": "頭髣髻刀截而去。我身瓔珞為水所漂。我之身形漸",
    "X75n1511_001:0065b13": "成醜陋。我身手足自然墮落。我此身形忽然赤露。我",
    "X75n1511_001:0065b14": "所坐牀自塌於地。我眠臥床四脚摧折。眾寶大山崩",
    "X75n1511_001:0065b15": "頹墮地。宮內大樹被風吹倒。明月團圓忽然而沒。紅",
    "X75n1511_001:0065b16": "日照明忽然黑暗。宮城矩火出向城外。護城之神忽",
    "X75n1511_001:0065b17": "然啼哭。迦毗羅城忽為曠野。園林華果並皆凋落。防",
    "X75n1511_001:0065b18": "禦壯士交橫馳走。白言太子。我見如是二十種惡夢。",
    "X75n1511_001:0065b19": "心大恐怖驚疑不安。為復我身壽命欲盡。為共太子",
    "X75n1511_001:0065b20": "恩愛別離。太子聞是語已自心思惟。我今不久捨世",
    "X75n1511_001:0065b21": "出家。復慰諭耶輸言。汝見如是惡夢不須懷憂。但當",
    "X75n1511_001:0065b22": "安隱無復煩惱。",
    "X75n1511_001:0065b23": "初啟出家",
    "X75n1511_001:0065b24": "莊嚴經云。菩薩於靜夜中作是思惟。若不啟父王私",
    "X75n1511_001:0065c01": "自出家。違於教法不順俗理。從其所住。詣父王宮。放",
    "X75n1511_001:0065c02": "大光明長跪合掌白父王言。願欲出家。王聞此言涕",
    "X75n1511_001:0065c03": "泣不許。重白父言。有四種願當斷出家。一願不老。二",
    "X75n1511_001:0065c04": "恒少壯。三常無病。四恒不死。王即告言。此願甚難。諸",
    "X75n1511_001:0065c05": "仙世人誰免老死。王召親族而作是言。太子昨夜來",
    "X75n1511_001:0065c06": "請出家。我若許之國無繼嗣。作何方便令其息心。諸",
    "X75n1511_001:0065c07": "族白言。我等當共守護太子。太子何力能強出家。王",
    "X75n1511_001:0065c08": "勑親族城東門外置其五百釋種童子。英威勇徤制",
    "X75n1511_001:0065c09": "勝無前。一一童子有五百輛鬪戰之車以為嚴衛。五",
    "X75n1511_001:0065c10": "百力士執戟於前。南西北門如上所說。於其城上周",
    "X75n1511_001:0065c11": "帀分布五百壯士。擐甲持矛晝夜巡警無暫休息。國",
    "X75n1511_001:0065c12": "大夫人波闍波提於王宮內集諸婇女。自從今夜無",
    "X75n1511_001:0065c13": "令眠睡。尸牗重關堅持鎻鑰。守護太子莫生怠慢。勿",
    "X75n1511_001:0065c14": "使出家悉無依怙。",
    "X75n1511_001:0065c15": "夜半踰城",
    "X75n1511_001:0065c16": "莊嚴經云。爾時菩薩於音樂殿中端坐思惟。過去諸",
    "X75n1511_001:0065c17": "佛皆發四種大願。一者願我未來自證法性。於法自",
    "X75n1511_001:0065c18": "在得為法王。以精進智救拔三界愛縛苦惱眾生。二",
    "X75n1511_001:0065c19": "者有諸眾生嬰此生死黑暗稠林。患彼愚痴無明翳",
    "X75n1511_001:0065c20": "目。以空無相無願為燈為藥。破諸暗惑除其重障。成",
    "X75n1511_001:0065c21": "就如是方便智門。三者有諸眾生竪高慢幢起我我",
    "X75n1511_001:0065c22": "所。心想倒見虗妄執著。為說正法令其悟解。四者見",
    "X75n1511_001:0065c23": "諸眾生處不寂靜。三世流轉如旋火輪。亦如團[糸*系]自",
    "X75n1511_001:0065c24": "纏自縛。為彼說法令得解縛。太子語車匿言。汝可鞁",
    "X75n1511_001:0066a01": "乾陟來。車匿答言。今始半夜何用鞁馬。太子復言。我",
    "X75n1511_001:0066a02": "今出家莫違我意。淨居諸天令彼軍士婇女悉皆昏",
    "X75n1511_001:0066a03": "睡都無覺知。車匿即鞁馬畢。太子乘已初舉步時。大",
    "X75n1511_001:0066a04": "地六種震動昇空而去。四大天王棒承馬足。梵王帝",
    "X75n1511_001:0066a05": "釋翊從引路。至彼往古跋伽仙人苦行林中。即便下",
    "X75n1511_001:0066a06": "馬端然而坐。",
    "X75n1511_001:0066a07": "金刀落髮",
    "X75n1511_001:0066a08": "莊嚴經云。菩薩作是思惟。若不剃除鬚髮非出家法。",
    "X75n1511_001:0066a09": "乃取金刀即自剃髮而發愿言。愿斷一切煩惱及以",
    "X75n1511_001:0066a10": "習障。時天帝釋即以天衣於空取髮還天供養。菩薩",
    "X75n1511_001:0066a11": "自觀身上猶著寶衣。即作念言。出家之服不當如是。",
    "X75n1511_001:0066a12": "時淨居天化作獵師。身著袈裟手持弓箭默然而住。",
    "X75n1511_001:0066a13": "語獵者言。汝所著者乃是往古諸佛之服。云何著此",
    "X75n1511_001:0066a14": "而為罪耶。獵者言。我著此衣以捕羣鹿。鹿見此服而",
    "X75n1511_001:0066a15": "不避我。方得殺之。菩薩言。汝著袈裟專為殺害。我今",
    "X75n1511_001:0066a16": "若得惟求解脫。我今與汝憍奢耶衣。汝可與我麤弊",
    "X75n1511_001:0066a17": "衣服。是時獵者即脫袈裟授與菩薩。菩薩于時心生",
    "X75n1511_001:0066a18": "歡喜。即便與彼憍奢耶衣。時淨居天以神通力忽現",
    "X75n1511_001:0066a19": "本形。飛上虗空還至梵天。菩薩見已。於此袈裟倍生",
    "X75n1511_001:0066a20": "殷重。于時菩薩身著袈裟儀容改變。作如是言。我今",
    "X75n1511_001:0066a21": "始名真出家也。於是安詳徐步至彼跋渠仙人苦行",
    "X75n1511_001:0066a22": "林中。一心求道矣。",
    "X75n1511_001:0066a23": "車匿辭還",
    "X75n1511_001:0066a24": "莊嚴經云。時太子至山林已。慰輪車匿。世間之人或",
    "X75n1511_001:0066b01": "有心從而形不隨。或有形隨而心不從。汝今心形皆",
    "X75n1511_001:0066b02": "悉隨我。世間之人見富貴者競來奉事。現貧賤者棄",
    "X75n1511_001:0066b03": "而遠之。我今捨國來至於此。惟汝一人獨能隨我。我",
    "X75n1511_001:0066b04": "今既得至閑曠處。即自解衣取莊嚴具還於宮中。奉",
    "X75n1511_001:0066b05": "上父王作如是言。太子今者於世間法無復希求。不",
    "X75n1511_001:0066b06": "為生天受五欲樂。亦非不孝。亦無嗔忿慊恨之心。但",
    "X75n1511_001:0066b07": "見世間眾生迷於正路沒在生死。為欲拔濟眾生故",
    "X75n1511_001:0066b08": "出家耳。惟愿父王勿生憂慮。若謂我今年少未應出",
    "X75n1511_001:0066b09": "家。汝以我言方便諮啟。生老病死豈有定時。人雖少",
    "X75n1511_001:0066b10": "盛誰能獨免。又脫諸餘嚴身之服與耶輸陀羅言。人",
    "X75n1511_001:0066b11": "生於世愛必別離。我今為斷此諸苦故出家學道。勿",
    "X75n1511_001:0066b12": "以戀著橫生憂愁。及語宮中諸婇女等并告釋種童",
    "X75n1511_001:0066b13": "子。我今欲破無明網故愿成正覺。所為事畢當還相",
    "X75n1511_001:0066b14": "見。事匿涕泣而迴。",
    "X75n1511_001:0066b15": "車匿還宮",
    "X75n1511_001:0066b16": "莊嚴經云。是時車匿牽其白馬并賷瓔珞諸莊嚴具",
    "X75n1511_001:0066b17": "將入王宮。其馬嘶聲聞於宮內。摩訶波闍波提及耶",
    "X75n1511_001:0066b18": "輪陀羅并諸采女皆來聚集。共相謂言。將非太子迴",
    "X75n1511_001:0066b19": "還宮耶。車匿入宮門已。姨母及妃并諸采女惟見車",
    "X75n1511_001:0066b20": "匿不見太子。同時啼哭。即問太子今在何處。汝獨迴",
    "X75n1511_001:0066b21": "歸。車匿荅言。太子棄捨五欲。為求道故。在彼山林著",
    "X75n1511_001:0066b22": "壞色衣。剃除鬚髮。姨母聞已放聲大哭。責車匿言。我",
    "X75n1511_001:0066b23": "今何負於汝。取我聖子送彼山。林猛獸毒虫甚可怖",
    "X75n1511_001:0066b24": "畏。而今獨住將何所依。車匿言。太子付我白馬及諸",
    "X75n1511_001:0066c01": "寶貝。令我速還。太子曯我。汝到宮時拜上姨母。殷勤",
    "X75n1511_001:0066c02": "勸諭莫生憂念。住此不久得成正覺還當相見。耶輸",
    "X75n1511_001:0066c03": "陀羅責車匿言。汝今何故損害於我。車匿荅言。但以",
    "X75n1511_001:0066c04": "諸天神力。使守衛之人咸皆熟睡無所覺知。太子出",
    "X75n1511_001:0066c05": "宮如日昇天放大光明。諸天捧承馬足而去。非于車",
    "X75n1511_001:0066c06": "匿之事也。",
    "X75n1511_001:0066c07": "詰問林僊",
    "X75n1511_001:0066c08": "因果經云。爾時太子至跋伽仙人林中。鳥獸矚目。仙",
    "X75n1511_001:0066c09": "人遙見太子。謂是天神。與諸徒眾迎太子坐。太子觀",
    "X75n1511_001:0066c10": "察仙人之行。或披軟草或披樹葉以為衣服。或食草",
    "X75n1511_001:0066c11": "木花果。或一日一食。二日一食。三日一食。或事水火。",
    "X75n1511_001:0066c12": "或奉日月。或翹一足。或臥塵土荊棘。或臥水火之側。",
    "X75n1511_001:0066c13": "太子問其所由。仙人荅言為欲生天。太子告仙人言。",
    "X75n1511_001:0066c14": "諸天雖樂。福盡則墜。輪迴六道終為苦聚。我今學道",
    "X75n1511_001:0066c15": "為斷苦本。太子與諸仙人設此議論。言語往復及至",
    "X75n1511_001:0066c16": "日暮。太子即便停彼一宿。明旦辭去。有一仙人善知",
    "X75n1511_001:0066c17": "相法。語眾人言。今此仁者諸相具足。必當得於一切",
    "X75n1511_001:0066c18": "種智。為天人師。我等所學道異。不敢相留。仁者若去。",
    "X75n1511_001:0066c19": "可向北行。彼有大仙名阿羅邏迦蘭。仁者可往就其",
    "X75n1511_001:0066c20": "講論。我觀仁者亦當不必住於彼論。於是太子即便",
    "X75n1511_001:0066c21": "北行。諸仙人眾見太子去。心懷懊惱。合掌相送。極望",
    "X75n1511_001:0066c22": "絕視然後乃還。",
    "X75n1511_001:0066c23": "勸請迴宮",
    "X75n1511_001:0066c24": "因果經云。時淨飯王遣太子師及以大臣至跋伽仙",
    "X75n1511_001:0067a01": "人苦行林中。問於仙人。太子出家學道。曾至此林否。",
    "X75n1511_001:0067a02": "大仙荅曰。有一童子共我議論。今詣阿羅邏伽仙人",
    "X75n1511_001:0067a03": "處。師別即往彼仙人所。果見太子。師即白太子言。大",
    "X75n1511_001:0067a04": "王久知太子深樂出家。此意難迴。然王於太子恩愛",
    "X75n1511_001:0067a05": "情深。願請迴駕還返宮中。不令太子全棄道業。靜心",
    "X75n1511_001:0067a06": "之處何必山林。太子荅言。我豈不知恩愛情深。但畏",
    "X75n1511_001:0067a07": "生老病死之苦。為斷除故是以來此。我今修道終不",
    "X75n1511_001:0067a08": "回還。師自思惟。奉受王使來請太子。而復不能轉太",
    "X75n1511_001:0067a09": "子意。徘徊路側不能自返。互相議言。既為王使而無",
    "X75n1511_001:0067a10": "力効。今者空歸云何奉荅。我等當留所從五人。聦明",
    "X75n1511_001:0067a11": "智慧心意柔軟為性忠直。密令伺察看其進止守護",
    "X75n1511_001:0067a12": "給侍。語憍陳如。汝等五人悉能住在此否。五人荅曰。",
    "X75n1511_001:0067a13": "善哉依命當密守護。師及大臣辭別太子。悲泣而迴。",
    "X75n1511_001:0067a14": "調伏二僊",
    "X75n1511_001:0067a15": "因果經云。太子至阿羅邏所。太子問言。生死根本云",
    "X75n1511_001:0067a16": "何斷之。仙人荅曰。持戒忍辱修習禪定。有覺有觀得",
    "X75n1511_001:0067a17": "初禪。除覺觀定生入喜心得二禪。捨喜心得正念具",
    "X75n1511_001:0067a18": "樂根得三禪。除苦樂得淨念入捨根得四禪。獲無想",
    "X75n1511_001:0067a19": "報。太子復問。非想非非想處為有我耶。為無我耶。若",
    "X75n1511_001:0067a20": "言無我。不應言非想非非想。若言有我。我為有知。我",
    "X75n1511_001:0067a21": "為無知。我若無知則同草木。我若有知則有攀緣。既",
    "X75n1511_001:0067a22": "有攀緣則有染著。故非解脫。汝以盡於麤結而不自",
    "X75n1511_001:0067a23": "知細結猶存。以是之故謂為究竟。細結滋長復受下",
    "X75n1511_001:0067a24": "生。以此因故非度彼岸。若能除我及以我想。一切盡",
    "X75n1511_001:0067b01": "捨。是則名為直解脫也。仙人默然心自思惟。太子所",
    "X75n1511_001:0067b02": "說其為微妙。于時太子為求勝法辭別而去。仙人白",
    "X75n1511_001:0067b03": "言。汝若成道願先度我。太子荅言善哉。次至迦蘭所",
    "X75n1511_001:0067b04": "住之處。論議問荅亦復如是。太子即便辭去。仙人奉",
    "X75n1511_001:0067b05": "送絕視方還。",
    "X75n1511_001:0067b06": "六年苦行",
    "X75n1511_001:0067b07": "普曜經云。爾時太子作是思惟。六年之中示大勤苦",
    "X75n1511_001:0067b08": "精進之行。因是現行四禪。數出入息。令其意解無想",
    "X75n1511_001:0067b09": "不念。無所希望在。所至湊心無所倚。欲現世間開化",
    "X75n1511_001:0067b10": "外學若干品業。訓誨諸天示其罪福。外學異術計死",
    "X75n1511_001:0067b11": "斷絕神無所生。或言有常云無罪福。為分別說功福",
    "X75n1511_001:0067b12": "之報。現身口意當行清淨。日服一麻一麥。六年之中",
    "X75n1511_001:0067b13": "修立難行勤苦之行。宿命不債。六年之中結加趺坐。",
    "X75n1511_001:0067b14": "威儀進止未甞有缺。亦無覆盖。不避風雨不起經行。",
    "X75n1511_001:0067b15": "大小便利亦不屈伸。亦不傾側身不倚臥。春夏秋冬",
    "X75n1511_001:0067b16": "巍然端坐。值有眾難未曾舉丰以自蔽障。諸根不亂。",
    "X75n1511_001:0067b17": "目不邪視心不恐怖。鵲巢樹上抱卵哺雛。糞污其身",
    "X75n1511_001:0067b18": "亦不棄去。天龍八部目自覩見。菩薩功勳道德巍巍。",
    "X75n1511_001:0067b19": "來往其邊供養奉事。太子定坐六年現勤苦行。教授",
    "X75n1511_001:0067b20": "開化天人立之三乘。以是之故坐六年耳。成無上道",
    "X75n1511_001:0067b21": "廣度眾生。",
    "X75n1511_001:0067b22": "遠餉資粮",
    "X75n1511_001:0067b23": "因果經云。太子至伽闍山苦行林中求正真道。日食",
    "X75n1511_001:0067b24": "一麻一麥修其苦行。憍陳如等亦修苦行供奉太子。",
    "X75n1511_001:0067c01": "既見此已即遣一人還白王師。具說太子所修行事。",
    "X75n1511_001:0067c02": "王師即往王所說如上事。爾時淨飯王聞此語已。心",
    "X75n1511_001:0067c03": "大煩惱舉身顫掉。語王師言。太子遂捨轉輪王位。并",
    "X75n1511_001:0067c04": "父母親族恩愛之情。遠去深山修其苦行。我今薄福",
    "X75n1511_001:0067c05": "失此之子。復以使人所言。向波闍波提及耶輸陀羅",
    "X75n1511_001:0067c06": "而為說之。時淨飯王與姨母及耶輸。各嚴五百車乘。",
    "X75n1511_001:0067c07": "資粮之物。令車匿送與太子。隨時供養勿使乏少。車",
    "X75n1511_001:0067c08": "匿領車疾速而去。至彼見太子形容消瘦。銜泣而言。",
    "X75n1511_001:0067c09": "大王憶念太子。遣我送此資粮遠餉。太子荅言。我違",
    "X75n1511_001:0067c10": "父母及捨國土。遠來在此為求至道。云何當復受此",
    "X75n1511_001:0067c11": "餉耶。車匿聞已心自思惟。太子今者既不肯受。我當",
    "X75n1511_001:0067c12": "別覓一人領資粮車仍還王所。我住於此奉侍太子",
    "X75n1511_001:0067c13": "不離左右。",
    "X75n1511_001:0067c14": "牧女乳糜",
    "X75n1511_001:0067c15": "因果經云。爾時太予心自思惟。我今於伽闍山示修",
    "X75n1511_001:0067c16": "苦行。日食一麻一麥身形消瘦有若枯木。修其苦行",
    "X75n1511_001:0067c17": "今滿六年。我若復以此羸身而取道者。彼諸外道當",
    "X75n1511_001:0067c18": "言自餓是般涅槃因。我今雖復如是節節而有那羅",
    "X75n1511_001:0067c19": "延力。亦不以此而取道果。我當受食然後度生。作是",
    "X75n1511_001:0067c20": "念已。至尼蓮河側露地而坐。時彼林外有二牧牛女",
    "X75n1511_001:0067c21": "人。一名難陀。一名波羅。時淨居天勸牧女言。太子今",
    "X75n1511_001:0067c22": "在林中。汝可供養。女人聞已心大歡喜。即擇肥壯牸",
    "X75n1511_001:0067c23": "牛入河洗浴親手自取淳乳。如法煎煑。即取乳糜盛",
    "X75n1511_001:0067c24": "滿金鉢至太子所。頭面禮足而以奉獻。太子即便受",
    "X75n1511_001:0068a01": "彼女施而呪願之。今所施食。欲令食者得充氣力。當",
    "X75n1511_001:0068a02": "使施者。得色得力得捨得喜。安樂無病終保年壽智",
    "X75n1511_001:0068a03": "慧具足。即復作如是言。我為度脫諸眾生故而受此",
    "X75n1511_001:0068a04": "食。呪願訖已即受食之。身體光悅氣力充足堪受菩",
    "X75n1511_001:0068a05": "提。",
    "X75n1511_001:0068a06": "禪河澡浴",
    "X75n1511_001:0068a07": "莊嚴經云。爾時菩薩復作是念。六年勤苦衣服弊壞。",
    "X75n1511_001:0068a08": "於尸陀林下見有破糞掃衣將欲取之。於時地神告",
    "X75n1511_001:0068a09": "虛空神言。釋種太子捨輪王位。拾是所棄糞掃之衣。",
    "X75n1511_001:0068a10": "虛空之神聞已告三十三天。乃至傳聞阿迦尼吒天。",
    "X75n1511_001:0068a11": "菩薩手持糞掃之衣。作如是言。何處有水洗浣是衣。",
    "X75n1511_001:0068a12": "有一天神以手指地遂成一池。又念何處有石浣衣。",
    "X75n1511_001:0068a13": "時天帝釋即以方石安處池畔。菩薩見石遂洗浣衣。",
    "X75n1511_001:0068a14": "帝釋白言。我當為菩薩洗浣此衣。惟願聽許。菩薩欲",
    "X75n1511_001:0068a15": "使將來諸比丘眾不令他人洗浣衣故。不與帝釋洗",
    "X75n1511_001:0068a16": "浣。即便自洗浣衣已訖。入池澡浴。是時魔王波旬變",
    "X75n1511_001:0068a17": "其池岸極令高峻。池邊有樹名阿斯那。是時樹神按",
    "X75n1511_001:0068a18": "樹令低。菩薩攀枝得上河岸。菩薩澡浴之時。諸天散",
    "X75n1511_001:0068a19": "花遍滿河岸。菩薩浴竟。諸天競取此水將還天宮池",
    "X75n1511_001:0068a20": "中。水族飲其水已得生天上。菩薩為利益故度脫水",
    "X75n1511_001:0068a21": "族示現澡浴。",
    "X75n1511_001:0068a22": "帝釋獻衣",
    "X75n1511_001:0068a23": "莊嚴經云。爾時太子至尼連河。洗浣故衣入水浴已。",
    "X75n1511_001:0068a24": "河邊有一大樹。於彼樹下自納故衣。時淨居天子名",
    "X75n1511_001:0068b01": "無垢光。將沙門應量袈裟供養菩薩。於是菩薩即受",
    "X75n1511_001:0068b02": "著之。時聚落神告善生女。汝宜營辦美食供養菩薩。",
    "X75n1511_001:0068b03": "時善生女即以金鉢盛滿乳糜持以奉獻。菩薩受之。",
    "X75n1511_001:0068b04": "時河中有一龍妃名尼連茶耶。從地涌出。手執莊嚴",
    "X75n1511_001:0068b05": "微妙寶座奉獻菩薩。菩薩受已即坐其上。取彼善生",
    "X75n1511_001:0068b06": "女所獻乳糜。如意飽食淨盡無餘。菩薩食於乳糜。身",
    "X75n1511_001:0068b07": "體相好平復如本。即以金鉢擲致河中。是時龍王生",
    "X75n1511_001:0068b08": "大歡喜。收取金鉢宮中供養。時釋提桓因即變其形",
    "X75n1511_001:0068b09": "為金翅鳥。從彼龍王奪取金鉢。將還本宮起塔供養。",
    "X75n1511_001:0068b10": "爾時菩薩從座而起。龍妃還持所獻床座歸於本宮",
    "X75n1511_001:0068b11": "起塔供養。菩薩由福慧力故。食乳糜已。三十二相八",
    "X75n1511_001:0068b12": "十種好圓光一尋轉增赫奕。菩薩正念詣菩提場而",
    "X75n1511_001:0068b13": "取正覺。",
    "X75n1511_001:0068b14": "詣菩提場",
    "X75n1511_001:0068b15": "莊嚴經云。菩薩正念向菩提樹。時有主風雨神。周遍",
    "X75n1511_001:0068b16": "洒掃盡令嚴淨。菩薩身放無量光明。普遍振動無邊",
    "X75n1511_001:0068b17": "剎土。復有無量諸天奏天妙樂。雨眾天華遍覆其地。",
    "X75n1511_001:0068b18": "無量希有吉祥瑞相。菩薩將欲向菩提樹。其夜大梵",
    "X75n1511_001:0068b19": "天王告諸梵眾言。當知菩薩被精進甲。知慧堅固成",
    "X75n1511_001:0068b20": "就菩薩之行。通達波羅蜜門。於菩薩地得大自在。住",
    "X75n1511_001:0068b21": "於如來祕密之藏。超諸魔境。一切善法皆能自覺。不",
    "X75n1511_001:0068b22": "由他人而得覺悟。為諸如來大神通力之所護念。當",
    "X75n1511_001:0068b23": "為眾生說解脫道。菩薩以如是等無量功德詣菩提",
    "X75n1511_001:0068b24": "場。為欲降伏眾魔怨故。成阿耨多羅三藐三菩提。欲",
    "X75n1511_001:0068c01": "圓滿十力．四無所畏．十八不共法。轉正法輪故。為欲",
    "X75n1511_001:0068c02": "作大師子吼。施大法雨。令諸眾生得滿足故。令諸眾",
    "X75n1511_001:0068c03": "生得清淨法眼。令諸外道息諍論故。欲使本願得圓",
    "X75n1511_001:0068c04": "滿故。於一切法得自在故。不為世間八法所染。猶如",
    "X75n1511_001:0068c05": "蓮花不著於水。",
    "X75n1511_001:0068c06": "天人獻草",
    "X75n1511_001:0068c07": "本行經云。菩薩念言。我今至菩提場欲作何座。時淨",
    "X75n1511_001:0068c08": "居天白言。大聖仁者。過去諸佛皆坐草座而取正覺。",
    "X75n1511_001:0068c09": "菩薩思惟。誰能與我如是之草。帝釋天王即化其身",
    "X75n1511_001:0068c10": "為刈草人。不近不遠右邊而立刈取於草。其草青綠",
    "X75n1511_001:0068c11": "顏色猶如孔雀項毛柔軟滑澤。而手觸時猶如微細",
    "X75n1511_001:0068c12": "迦尸迦衣。色妙青香。菩薩見於彼人刈如是草。漸至",
    "X75n1511_001:0068c13": "人邊寬緩問言。仁者汝何名字。其人荅言我名吉祥。",
    "X75n1511_001:0068c14": "菩薩聞已心大歡喜。如是思惟。我今欲求吉祥。他人",
    "X75n1511_001:0068c15": "吉祥以名。吉祥在於我前。我今決當得證阿耨多羅",
    "X75n1511_001:0068c16": "三藐三菩提。如是思惟出妙音聲。復語刈草之人。仁",
    "X75n1511_001:0068c17": "者汝能與我草否。彼人答言我能與之。即便刈草以",
    "X75n1511_001:0068c18": "奉菩薩。其草淨妙。菩薩即取彼草一把手自執持。當",
    "X75n1511_001:0068c19": "時菩薩取草之時。其地六種震動。當是時。菩薩將此",
    "X75n1511_001:0068c20": "草安詳徐步向於菩提樹下。以為草座而取正覺。利",
    "X75n1511_001:0068c21": "益眾生悉皆得度。",
    "X75n1511_001:0068c22": "龍王讚歎",
    "X75n1511_001:0068c23": "本行經云。菩薩持草行時。空中忽有青雀．拘翅羅鳥．",
    "X75n1511_001:0068c24": "孔雀．白鶴．迦陵頻伽共命之鳥。數各五百右遶隨飛。",
    "X75n1511_001:0069a01": "復有天子天女亦各五百。各執寶瓶散諸香華圍遶",
    "X75n1511_001:0069a02": "而行。其地搖動。彼地有一龍王名曰迦茶。其龍長壽",
    "X75n1511_001:0069a03": "經歷劫數。曾見往昔諸佛經過。又龍日月晝夜甚長。",
    "X75n1511_001:0069a04": "睡眠未久見大地動復聞震聲。即便驚寤。從自宮殿",
    "X75n1511_001:0069a05": "即出觀看。見自居處不遠有一菩薩安詳而行。龍王",
    "X75n1511_001:0069a06": "見其菩薩預知先瑞。猶如過去諸大菩薩發心欲向",
    "X75n1511_001:0069a07": "菩提樹下一種無異。見是相已更無疑心。決定知此",
    "X75n1511_001:0069a08": "菩薩當證阿耨多羅三藐三菩提。爾時黑色龍王有",
    "X75n1511_001:0069a09": "一龍妃名曰金光。與諸龍女等各執諸妙香華雜色",
    "X75n1511_001:0069a10": "衣服寶幢幡蓋種種珍寶奉上供養。作諸天樂其聲",
    "X75n1511_001:0069a11": "微妙。歌詠讚歎合十指掌在菩薩前頭面頂禮。菩薩",
    "X75n1511_001:0069a12": "語龍王言。如汝所說。我今必成阿耨多羅三藐三菩",
    "X75n1511_001:0069a13": "提廣度眾生。",
    "X75n1511_001:0069a14": "坐菩提座",
    "X75n1511_001:0069a15": "莊嚴經云。爾時菩薩向菩提場時。無量菩薩并諸天",
    "X75n1511_001:0069a16": "眾。各各莊飾菩提之樹。其菩提樹高顯殊特。百億由",
    "X75n1511_001:0069a17": "旬七寶所成。有八萬四千。一一皆願菩薩坐其樹下",
    "X75n1511_001:0069a18": "得成正覺。一一樹下各隨色類敷師子座。悉以眾寶",
    "X75n1511_001:0069a19": "莊嚴。爾時菩薩示現取草周遍敷設。如師子王具足",
    "X75n1511_001:0069a20": "勢力精進堅固。無諸過失。尊貴自在智慧覺悟有大",
    "X75n1511_001:0069a21": "名稱。降伏眾魔摧諸外道。具足如是種種功德。將證",
    "X75n1511_001:0069a22": "菩提而面向東。於淨草上結加趺坐。端身正念發大",
    "X75n1511_001:0069a23": "誓言。我今若不證得無上菩提。寧可碎是身。終不起",
    "X75n1511_001:0069a24": "此座。爾時菩薩昇菩提座。即證方廣神通遊戲首楞",
    "X75n1511_001:0069b01": "嚴定。得是定已。現身各各坐彼師子之座。一一身上",
    "X75n1511_001:0069b02": "皆具眾妙相好莊嚴。其餘菩薩并諸天人各各皆謂",
    "X75n1511_001:0069b03": "菩薩獨坐其座。由定力故。能令地獄餓鬼閻羅王界",
    "X75n1511_001:0069b04": "及諸人天皆見菩薩坐菩提座。菩薩放大光明遍照",
    "X75n1511_001:0069b05": "十方諸佛剎土。",
    "X75n1511_001:0069b06": "魔王得夢",
    "X75n1511_001:0069b07": "本行經云。爾時菩薩從於眉間放白毫光。遍照魔王",
    "X75n1511_001:0069b08": "宮殿。翳彼諸魔之光。魔王波旬於睡眠中得三十二",
    "X75n1511_001:0069b09": "種惡夢。夢見宮殿震動忽然失火。墻壁頹落盡為瓦",
    "X75n1511_001:0069b10": "礫。塵土坌亂穢惡充滿。象馬倒死鳥羽毻落。泉水枯",
    "X75n1511_001:0069b11": "乾樹木摧折。身體寒熱面貌痿黃。咽喉乾燥喘息不",
    "X75n1511_001:0069b12": "停。衣裳垢膩天冠墮落。天主號哭魔軍憂惱。魔子大",
    "X75n1511_001:0069b13": "呌魔民逃散。刀仗損失樂器破壞。左右遠離朋友讐",
    "X75n1511_001:0069b14": "怨。玉女赤露諸女啼哭。心緒昏亂恐怖不樂。仙言不",
    "X75n1511_001:0069b15": "吉神唱不祥。諸方馳走無處自在。魔王得是不祥之",
    "X75n1511_001:0069b16": "夢。內懷恐懼心意不安。普喚至一切諸魔眷屬皆令",
    "X75n1511_001:0069b17": "集聚。向說夜夢所見之事。我應不久必失此處。恐畏",
    "X75n1511_001:0069b18": "更有大福德人來生此處。即召地居諸天．諸魔兵眾．",
    "X75n1511_001:0069b19": "諸龍夜叉八部等眾而勑之言。今有釋迦種姓之子",
    "X75n1511_001:0069b20": "欲取菩提。我等相共至於彼處。斷其如此勇猛之心。",
    "X75n1511_001:0069b21": "勿令取證菩提。",
    "X75n1511_001:0069b22": "魔子諫父",
    "X75n1511_001:0069b23": "本行經云。爾時魔王長子商主白父王言。而今父王",
    "X75n1511_001:0069b24": "欲共悉達菩薩而作怨讐。唯恐後時悔無所及。魔王",
    "X75n1511_001:0069c01": "告子。咄汝小兒愚暗淺短。未曾知我變化神通。未曾",
    "X75n1511_001:0069c02": "覩我自在威力。商王答父言。兒非不知父王神通威",
    "X75n1511_001:0069c03": "力。但父王而未知悉達菩薩廣大神通福德威力。然",
    "X75n1511_001:0069c04": "則父王至於彼邊應當自見。魔王波旬不取其子之",
    "X75n1511_001:0069c05": "言。即召四種兵眾。所謂象兵．馬兵．車兵．步兵。百千萬",
    "X75n1511_001:0069c06": "億天神鬼兵。形容可畏。皆執弓箭刀劒器仗。擎山持",
    "X75n1511_001:0069c07": "杵作大威猛。魔王率領向菩提樹下。魔王軍眾遙見",
    "X75n1511_001:0069c08": "菩薩坐師子座。不驚不怖不搖不動。身體赫弈猶如",
    "X75n1511_001:0069c09": "金山。放大光明不可譬喻。魔王軍眾悉皆退散。魔王",
    "X75n1511_001:0069c10": "見已心大恐怖。猶懷我慢不肯迴還。復告軍眾莫驚",
    "X75n1511_001:0069c11": "莫怖莫畏莫走。此乃是我試彼心。看我今更慰喻彼",
    "X75n1511_001:0069c12": "看其起離菩提樹下。不令菩薩在此菩提樹下而成",
    "X75n1511_001:0069c13": "正覺也。",
    "X75n1511_001:0069c14": "魔女妶媚",
    "X75n1511_001:0069c15": "本行經云。魔王波旬不取長子商主諮諫。告諸女言。",
    "X75n1511_001:0069c16": "汝等諸女宜至彼釋種子邊。試觀其心有慾情否。其",
    "X75n1511_001:0069c17": "諸魔女聽王勑已。相與安詳向菩薩所。於菩薩前示",
    "X75n1511_001:0069c18": "現種種婦女媚惑諂曲之事。復將香華散菩薩上。復",
    "X75n1511_001:0069c19": "以種種五慾之事勸請菩薩觀看。其而觀其心情為",
    "X75n1511_001:0069c20": "有慾心姿態。魔女見於菩薩深心寂定。本來清淨無",
    "X75n1511_001:0069c21": "濁無垢。面目清淨猶如蓮華從水中出而不染著。如",
    "X75n1511_001:0069c22": "須彌山確然不動。善攝諸根調伏心意。彼等既見菩",
    "X75n1511_001:0069c23": "薩如是。皆生慚愧羞耻之心。諸魔女等善解女人幻",
    "X75n1511_001:0069c24": "惑之法。更加情態益顯嬌姿莊嚴其身。示現美妙音",
    "X75n1511_001:0070a01": "辭巧便來媚。菩薩答言。汝宿命有福受得天身。不念",
    "X75n1511_001:0070a02": "無常而作妖媚。形體雖好而心不正。汝輩故來亂人",
    "X75n1511_001:0070a03": "善意。非清淨種。革囊盛穢。汝來何為。去。吾不用。今阿",
    "X75n1511_001:0070a04": "母等不安天上何為橫來。佛指魔女變成老母。髮白",
    "X75n1511_001:0070a05": "面皺不能自復。",
    "X75n1511_001:0070a06": "魔軍拒戰",
    "X75n1511_001:0070a07": "本行經云。時魔王言。此人不可以五慾惑之。更設美",
    "X75n1511_001:0070a08": "言慰喻令去。仁沙門釋子自小來。未見戰鬪刀兵甚",
    "X75n1511_001:0070a09": "可怖畏。又仁莫共他作怨讐。貪嗔痴業。仁宜速去。菩",
    "X75n1511_001:0070a10": "薩諦觀確然不從。既不動身亦不移坐。語魔王言。我",
    "X75n1511_001:0070a11": "今已坐金剛牢固結加趺坐。甚難破壞。魔王聞已發",
    "X75n1511_001:0070a12": "嗔恚言。率領四種兵眾象馬步車諸雜軍等。幡旗麾",
    "X75n1511_001:0070a13": "纛羽蓋旍旂。多諸夜叉悉食人肉善解神射。各把[革*卬]",
    "X75n1511_001:0070a14": "弓執持利箭槊矛劒戟刀棒金剛鬪輪鐵鉞種種諸",
    "X75n1511_001:0070a15": "仗駕。千萬億象駝馬車放大吼聲。虗空充塞。復有無",
    "X75n1511_001:0070a16": "量諸龍各各皆乘大黑雲隊。放閃電雹雰霏亂下。時",
    "X75n1511_001:0070a17": "魔波旬手執利劒向菩薩言。截汝身體。菩薩答言。汝",
    "X75n1511_001:0070a18": "魔波旬及諸軍眾百千萬億悉如汝身。盡力來此。彼",
    "X75n1511_001:0070a19": "等皆不能動我一毛。況割身體作我障礙欲妨菩提。",
    "X75n1511_001:0070a20": "令我不得取阿耨多羅三藐三菩提。我終不起離於",
    "X75n1511_001:0070a21": "此處餘樹下坐。",
    "X75n1511_001:0070a22": "魔眾拽缾",
    "X75n1511_001:0070a23": "雜寶藏經云。爾時如來在菩提樹下巍然端坐。惡魔",
    "X75n1511_001:0070a24": "波旬將入十億眾欲來壞佛。至如來所而作是言。悉",
    "X75n1511_001:0070b01": "達太子汝獨一身何能坐此。汝可起去。若不去者我",
    "X75n1511_001:0070b02": "捉汝脚擲著海外。佛言。我觀世間無能擲我著海外",
    "X75n1511_001:0070b03": "者。佛告波旬。汝於前世但曾作一寺主。受一日八戒。",
    "X75n1511_001:0070b04": "布施辟支佛一鉢之食。故生第六梵天為大魔王。而",
    "X75n1511_001:0070b05": "我於阿僧祗劫廣修功德。供養無量諸佛。亦復供養",
    "X75n1511_001:0070b06": "聲聞．緣覺之人不可計數。波旬言太子。汝道我昔一",
    "X75n1511_001:0070b07": "日持戒。施辟支佛食。信有真實。汝自道者誰為證知。",
    "X75n1511_001:0070b08": "佛即以手指地言。此地證我作是語。時一切大地六",
    "X75n1511_001:0070b09": "種震動。無量地神從地涌出。頭面作禮胡跪合掌而",
    "X75n1511_001:0070b10": "白佛言。世尊。我為作證。如佛所說真實不虗。佛語波",
    "X75n1511_001:0070b11": "旬。汝今先能動此淨瓶。然後可能擲我著於海外。時",
    "X75n1511_001:0070b12": "魔波旬及八十億眾盡其神力不能令動淨瓶。魔王",
    "X75n1511_001:0070b13": "軍眾悉皆退散。",
    "X75n1511_001:0070b14": "地神作證",
    "X75n1511_001:0070b15": "本行經云。爾時菩薩即以右手指於地言。此地能生",
    "X75n1511_001:0070b16": "一切物。無有相。為平等行。此證明我終不虗。唯願現",
    "X75n1511_001:0070b17": "前真實說。是時地神從於地下忽然踊出。胡跪合掌",
    "X75n1511_001:0070b18": "曲躬恭敬向菩薩言。最大丈夫。我證明汝。我知於汝。",
    "X75n1511_001:0070b19": "往昔世時千萬億劫施無遮會。作是語已其地遍及",
    "X75n1511_001:0070b20": "三千大千世界六種震動。猶如打鐘震遍吼等具十",
    "X75n1511_001:0070b21": "八相。魔王軍眾皆悉退散。勢屈不如各各奔走。自然",
    "X75n1511_001:0070b22": "恐怖不能安心。是時或象蹶倒駝馬乏臥。或車脚折",
    "X75n1511_001:0070b23": "弓箭刀鎗從於手中自然落地。堅固鎧甲破碎損壞",
    "X75n1511_001:0070b24": "去離於身爭競逃竄。或覆其面踣地而眠。或走投山。",
    "X75n1511_001:0070c01": "或入地穴。皆失本心荒迷倒地。或有迴心歸依菩薩",
    "X75n1511_001:0070c02": "請乞救護養育於我。其有依倚於菩薩者。不失本心。",
    "X75n1511_001:0070c03": "時其波旬聞大地聲。心大恐怖悶絕躃地不知東西。",
    "X75n1511_001:0070c04": "波旬唯聞空中而作是言。悉令滅盡莫放波旬。魔王",
    "X75n1511_001:0070c05": "軍眾競共奔走。",
    "X75n1511_001:0070c06": "魔子懺悔",
    "X75n1511_001:0070c07": "本行經云。魔王波旬長子名曰商主。即以頭面禮菩",
    "X75n1511_001:0070c08": "薩足。乞求懺悔白言。大善聖子願聽我父發落辭謝。",
    "X75n1511_001:0070c09": "凡愚淺短猶如小兒無有智慧。我今忽來惱亂聖子。",
    "X75n1511_001:0070c10": "將諸魔眾現種種相恐怖聖子。我於已前曾諮父言。",
    "X75n1511_001:0070c11": "以中正心雖有智人善解諸術。猶尚不能降伏於彼",
    "X75n1511_001:0070c12": "悉達太子。況復我等。但願聖子恕亮我父。我父無智",
    "X75n1511_001:0070c13": "不識道理。如是恐怖大聖王子。當何取生大聖王子。",
    "X75n1511_001:0070c14": "願仁所誓早獲成就。速證阿耨多羅三藐三菩提。爾",
    "X75n1511_001:0070c15": "時大梵天王釋提桓因。無量無邊諸餘天等。遍滿虗",
    "X75n1511_001:0070c16": "空。咸見菩薩降伏諸魔及魔軍眾。皆大歡喜。以歡喜",
    "X75n1511_001:0070c17": "心口唱是言。善哉希有。其聲遍滿四方虗空震聲響",
    "X75n1511_001:0070c18": "徹。作天妓樂歌咏贊歎。復將諸天妙華以天旃檀細",
    "X75n1511_001:0070c19": "末之香散菩薩上。合十指掌頂禮菩薩。口作是言。今",
    "X75n1511_001:0070c20": "此聖者必證阿耨多羅三藐三菩提。魔子商主頂禮",
    "X75n1511_001:0070c21": "菩薩贊歎而去。",
    "X75n1511_001:0070c22": "菩薩降魔",
    "X75n1511_001:0070c23": "本行經云。菩薩思惟此魔波旬不受他諫。造種種事。",
    "X75n1511_001:0070c24": "菩薩語波旬言。我至菩提樹下。將一把草鋪已而坐。",
    "X75n1511_001:0071a01": "恐畏波旬成於怨讐。鬪諍相競造諸惡行無有善心。",
    "X75n1511_001:0071a02": "我今欲斷怨讐欲滅惡業。汝若欲生怨恨之心。菩薩",
    "X75n1511_001:0071a03": "坐此樹下將草作鋪。著糞掃衣。汝心如是妬嫉此事。",
    "X75n1511_001:0071a04": "汝魔波旬且定汝意。我若成就阿耨多羅三藐三菩",
    "X75n1511_001:0071a05": "提。後取如是等一切諸事付曯於汝。願汝迴心生大",
    "X75n1511_001:0071a06": "歡喜。魔王波旬汝今心中亦有誓言。我等必當恐怖",
    "X75n1511_001:0071a07": "菩薩。今捨此座起走勿停。然我復有弘大誓願。我今",
    "X75n1511_001:0071a08": "此身坐於此座。設有因緣於此坐處。身體碎壞猶如",
    "X75n1511_001:0071a09": "微塵壽命磨滅。若我不得阿耨多羅三藐三菩提。我",
    "X75n1511_001:0071a10": "身終不起於此處。魔王波旬如是次第我等當觀。是",
    "X75n1511_001:0071a11": "誰勇猛誓願力強。有能在先成就此願。或我或魔及",
    "X75n1511_001:0071a12": "汝軍眾。若我福業善根力強。我應成就如此誓願真",
    "X75n1511_001:0071a13": "實不虗。",
    "X75n1511_001:0071a14": "成等正覺",
    "X75n1511_001:0071a15": "普曜經云。菩薩坐於樹下。已降魔怨成正真覺。建大",
    "X75n1511_001:0071a16": "法幢度脫三界。默坐樹下示現四禪。為將來學修道",
    "X75n1511_001:0071a17": "逕路。意已清淨成一禪行。靜然守一專心不移。成二",
    "X75n1511_001:0071a18": "禪行。已淨見真成三禪行。心不依善亦不附惡。無苦",
    "X75n1511_001:0071a19": "樂志正在其中。寂然無變成四禪行。是謂無為。度世",
    "X75n1511_001:0071a20": "之道以棄惡本。無婬怒痴生死已除。種根已斷。無餘",
    "X75n1511_001:0071a21": "栽蘖。所作已成智慧已了。明星出時廓然大悟。得無",
    "X75n1511_001:0071a22": "上正真之道為最正覺。得佛十種力．四無所畏．十八",
    "X75n1511_001:0071a23": "之法。得佛道意。一切知見。是實微妙甚難得也。昔錠",
    "X75n1511_001:0071a24": "光佛時莂我為佛。名釋迦文。今果得之。從無數劫勤",
    "X75n1511_001:0071b01": "苦所求。適今成耳。自念宿命諸所施為。道德慈孝仁",
    "X75n1511_001:0071b02": "義禮信中正守真虗心學聖柔弱淨意。行六度無極",
    "X75n1511_001:0071b03": "布施．持戒．忍辱．精進．一心．智慧。行四等心慈悲喜護。",
    "X75n1511_001:0071b04": "方便隨時。養育眾生如愛赤子。承事諸佛積德無量。",
    "X75n1511_001:0071b05": "累劫勤苦功不唐捐。",
    "X75n1511_001:0071b07": "釋迦如來應化錄上(一)"
}