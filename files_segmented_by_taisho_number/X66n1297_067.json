{
    "X66n1297_067:0683a18": "宗鑑法林卷六十七",
    "X66n1297_067:0683a20": "集雲堂　編",
    "X66n1297_067:0683a21": "　　大鑒下七世",
    "X66n1297_067:0683a22": "隨州護國院守澄淨果禪師(疎山仁嗣)因演化大師在",
    "X66n1297_067:0683a23": "湖南報慈。值慈陞堂。化出問如何是真如佛性。慈",
    "X66n1297_067:0683a24": "曰誰無。化不契。遂請益師。師曰誰有。化於言下契",
    "X66n1297_067:0683b01": "悟。",
    "X66n1297_067:0683b02": "誰無誰有句中玄。擊碎重關道宛然。若是子期聽品",
    "X66n1297_067:0683b03": "弄。肯將松韻作秋蟬。(大洪遂)",
    "X66n1297_067:0683b04": "朝三暮四一何少。暮四朝三何太多。多少未能知數",
    "X66n1297_067:0683b05": "量。有無從此見誵譌。不誵譌。唵蘇嚧悉哩薩婆訶。(佛",
    "X66n1297_067:0683b06": "性泰)",
    "X66n1297_067:0683b07": "誰無誰有全機道。言下翻身不即留。直饒未覺已先",
    "X66n1297_067:0683b08": "行。錯認簸箕作熨斗。阿呵呵。若人便解倒騎驢。一生",
    "X66n1297_067:0683b09": "不著隨人後。(秀巖瑞)",
    "X66n1297_067:0683b10": "護國因僧問如何是本來心。師曰犀因翫月紋生",
    "X66n1297_067:0683b11": "角。象被雷轟花入牙。",
    "X66n1297_067:0683b12": "三脚靈龜荒徑走。一枝瑞艸亂峰垂。崑崙含玉山光",
    "X66n1297_067:0683b13": "潤。涼兔懷胎月未知。(丹霞淳)",
    "X66n1297_067:0683b14": "護國因僧問如何是梵音相。師曰。河北驢鳴。河南",
    "X66n1297_067:0683b15": "犬吠。",
    "X66n1297_067:0683b16": "目連求佛梵音相。運盡神通不見邊。誰悟驢鳴并犬",
    "X66n1297_067:0683b17": "吠。圓音落落示人天。(大洪遂)",
    "X66n1297_067:0683b18": "護國因僧問如何是本來父母。師曰頭不白者。曰",
    "X66n1297_067:0683b19": "將何奉獻。師曰。殷勤無米飯。堂前不問親。",
    "X66n1297_067:0683b20": "出門徧界無知己。入戶盈眸不見親。虗堂寒夜何所",
    "X66n1297_067:0683b21": "有。碧天明月頗為鄰。(丹霞淳)",
    "X66n1297_067:0683b22": "寂寂重闈不露顏。春秋無涉髮無斑。殷勤祇用雲蒸",
    "X66n1297_067:0683b23": "飯。石女盛來不受餐。(思懶融)",
    "X66n1297_067:0683b24": "護國因僧問鶴立枯松時如何。師曰地下底一場",
    "X66n1297_067:0683c01": "懡[怡台+羅]。曰會昌沙汰時護法善神向什麼處去。師曰",
    "X66n1297_067:0683c02": "山門前兩箇漢一場懡[怡台+羅]。曰滴水滴凍時如何。師",
    "X66n1297_067:0683c03": "曰日出後一場[怡台+羅]懡。",
    "X66n1297_067:0683c04": "博山來云。護國三懡[怡台+羅]。囫圇無縫罅。便是具鐵眼銅",
    "X66n1297_067:0683c05": "睛底漢子也分剖不下。惟同道者方知。誰是同道者。",
    "X66n1297_067:0683c06": "直饒你知道得。總是一場懡[怡台+羅]。",
    "X66n1297_067:0683c07": "鶴立孤松類莫齊。豈同鵞鴨狎羣雞。遼陽化去無踪",
    "X66n1297_067:0683c08": "迹。靈木迢然鳳不棲。(大洪遂三)",
    "X66n1297_067:0683c09": "古寺門前護法神。會昌沙汰鼻頭辛。時來天地皆同",
    "X66n1297_067:0683c10": "力。究竟還他有道君。",
    "X66n1297_067:0683c11": "冰生滴水事清高。日出東方便不牢。溪澗豈能留得",
    "X66n1297_067:0683c12": "住。終歸大海作波濤。",
    "X66n1297_067:0683c13": "壯志棱棱鬢未秋。男兒不患不封侯。反思清白傳家",
    "X66n1297_067:0683c14": "客。洗耳溪頭不飲牛。(天童覺)",
    "X66n1297_067:0683c15": "陶令棄官日。仰眠艸屋中。誰將五斗米。擬換北窗風。",
    "X66n1297_067:0683c16": "(鐵容玄)",
    "X66n1297_067:0683c17": "瑞州黃檗山慧禪師(疎山仁嗣)問踈山剎那便去時如",
    "X66n1297_067:0683c18": "何。山曰。畗塞虗空。汝作麼生去。師曰。畗塞虗空。不",
    "X66n1297_067:0683c19": "如不去。山便休去。",
    "X66n1297_067:0683c20": "畗塞虗空。不如不去。前後際斷。今亦無住。倒騎佛殿",
    "X66n1297_067:0683c21": "出山門。却把山門挂露柱。(懶菴需)",
    "X66n1297_067:0683c22": "襄州萬銅山廣德義禪師(青林虔嗣)僧問如何是透法",
    "X66n1297_067:0683c23": "身句。師曰。無力登山水。茅戶絕知音。",
    "X66n1297_067:0683c24": "體妙探玄盡涉程。爭如野老異中行。功忘日用平懷",
    "X66n1297_067:0684a01": "穩。免事君王寵辱驚。(丹霞淳)",
    "X66n1297_067:0684a02": "不愛長安歌酒樓。惟從野舍樂優遊。風清月白閒終",
    "X66n1297_067:0684a03": "日。無事癡癡鹿是儔。(浹水洽)",
    "X66n1297_067:0684a04": "嬾與乾坤擔此憂。不如隨分上瀛洲。清風明月人三",
    "X66n1297_067:0684a05": "個。芳艸斜陽土一坵。夢短夢長都是夢。愁來愁去總",
    "X66n1297_067:0684a06": "成愁。無窮心事憑誰訴。滿目黃花別見秋。(鐵容玄)",
    "X66n1297_067:0684a07": "襄州石門寺獻蘊禪師(青林虔嗣)僧問如何是和尚家",
    "X66n1297_067:0684a08": "風。師曰。物外獨騎千里象。萬年松下擊金鐘。",
    "X66n1297_067:0684a09": "夜明簾外月朦朧。騎象翻身擊寶鐘。洪韻上騰三界",
    "X66n1297_067:0684a10": "外。聾夫何事睡猶濃。(丹霞淳)",
    "X66n1297_067:0684a11": "潭州報慈藏嶼匡化禪師(龍牙遁嗣)僧問。情生智隔想",
    "X66n1297_067:0684a12": "變體殊。祇如情未生時如何。師曰隔。曰情未生時",
    "X66n1297_067:0684a13": "隔箇什麼。師曰者梢郎子未遇人在。",
    "X66n1297_067:0684a14": "瑯琊覺云。報慈不妨入泥入水。若據衲僧門下。遠之",
    "X66n1297_067:0684a15": "遠矣。　黃龍新云。也是小慈倣大慈。者僧還同受屈",
    "X66n1297_067:0684a16": "梢郎子未遇人在。今時往往作是非會。不作是非會",
    "X66n1297_067:0684a17": "如何理論。良久云。天上有星皆拱北。人間無水不朝",
    "X66n1297_067:0684a18": "東。　開福寧云。報慈一隔佛祖命脉。放去收來凡聖",
    "X66n1297_067:0684a19": "罔測。　東禪觀云。報慈始初大開東閣。末梢祇以麤",
    "X66n1297_067:0684a20": "茶備禮。　理安問云。報慈可謂冰凌上行。劒刃上走。",
    "X66n1297_067:0684a21": "怎怪者僧對面千里。",
    "X66n1297_067:0684a22": "無情猶隔若為通。絲髮之間路萬重。可惜兩頭空走",
    "X66n1297_067:0684a23": "者。不能直下見其宗。(白雲端)",
    "X66n1297_067:0684a24": "隔。青天無雲轟霹靂。叢林衲子如稻麻。不知幾個仙",
    "X66n1297_067:0684b01": "陀客。(大中隆)",
    "X66n1297_067:0684b02": "江南船。海南舶。把柁張帆知節拍。隨波逐浪幾時休。",
    "X66n1297_067:0684b03": "撒手到家頭已白。(大洪遂)",
    "X66n1297_067:0684b04": "隔。穿耳梵僧眼睛黑。東院西邊是趙州。觀音院裏安",
    "X66n1297_067:0684b05": "彌勒。(石菴玿)",
    "X66n1297_067:0684b06": "嫦娥月裏巧吹笙。響徹清霄駭見聞。玉戶推開偶失",
    "X66n1297_067:0684b07": "足。全身墮在萬重雲。(瞎菴見)",
    "X66n1297_067:0684b08": "桃花紅焰爍雙睛。畵閣風高月作燈。睡起但看山色",
    "X66n1297_067:0684b09": "好。豈知春意在嶙峋。(現菴朴)",
    "X66n1297_067:0684b10": "二八佳人陌上遊。逢人狹路避無由。便把紅羅扇遮",
    "X66n1297_067:0684b11": "面。嬌羞無奈轉風流。(曉菴昱)",
    "X66n1297_067:0684b12": "隔。打不如嚇。人命是虗。錢財是實。(漢關喻)",
    "X66n1297_067:0684b13": "報慈贊龍牙真曰。日出連山。月圓當戶。不是無身。",
    "X66n1297_067:0684b14": "不欲全露。龍牙一日帳中坐。僧問。不是無身。不欲",
    "X66n1297_067:0684b15": "全露。請師全露。牙撥開帳子曰還見麼。曰不見。牙",
    "X66n1297_067:0684b16": "曰不將眼來。師後聞乃曰。龍牙老漢祇道得一半。",
    "X66n1297_067:0684b17": "雲門偃令僧舉。我不妨與你道。僧舉了。門云我不妨",
    "X66n1297_067:0684b18": "與你道。　法眼益別云。飽叢林。　東禪觀云。適來報",
    "X66n1297_067:0684b19": "慈龍牙把手從者裏過。拶破上座耳門。因什麼不知。",
    "X66n1297_067:0684b20": "襄州含珠山審哲禪師(龍牙遁嗣)問僧。張王李趙不是",
    "X66n1297_067:0684b21": "汝本來姓。汝本來姓箇甚麼。曰與和尚同姓。師曰",
    "X66n1297_067:0684b22": "同姓即且從。汝本來姓箇甚麼。曰待漢水逆流却",
    "X66n1297_067:0684b23": "向和尚道。師曰即今為甚麼不道。曰漢水逆流也",
    "X66n1297_067:0684b24": "未。師休去。",
    "X66n1297_067:0684c01": "薪傳瀾云。含珠休去。心裏猶自不甘。者僧是則澤廣",
    "X66n1297_067:0684c02": "藏山理能伏豹。其如本來姓。實不曾道著。且道伊本",
    "X66n1297_067:0684c03": "來畢竟姓箇甚麼。隨喝云。蘇州無。常州有。",
    "X66n1297_067:0684c04": "潭州谷山有緣禪師(大光誨嗣)僧問如何是祖師西來",
    "X66n1297_067:0684c05": "意。師曰夜半烏兒頭戴雪。天明啞子抱頭歸。",
    "X66n1297_067:0684c06": "瑞靄祥煙鎖玉樓。妙年王子恣優遊。琉璃殿上騎金",
    "X66n1297_067:0684c07": "馬。明月堂前輥繡毬。(丹霞淳)",
    "X66n1297_067:0684c08": "岣嶁峰高勢逼天。雲深終不露其巔。殘碑古篆難尋",
    "X66n1297_067:0684c09": "處。忽見松梢桂轂圓。(入凡超)",
    "X66n1297_067:0684c10": "京兆白雲善藏禪師(大光誨嗣)僧問如何是和尚深深",
    "X66n1297_067:0684c11": "處。師曰矮子渡深溪。",
    "X66n1297_067:0684c12": "白頭童子智尤長。半夜三更渡渺茫。任運往來無閒",
    "X66n1297_067:0684c13": "斷。不消船艇與浮囊。(丹霞淳)",
    "X66n1297_067:0684c14": "吉州禾山澄源無殷禪師(九峰虔嗣)因江南李主召入",
    "X66n1297_067:0684c15": "宮問和尚何處來。師曰禾山來。曰山在什麼處。師",
    "X66n1297_067:0684c16": "曰。人來朝鳳闕。山嶽不曾移。",
    "X66n1297_067:0684c17": "瀛山誾云。當時李主若道與麼則和尚遣侍者來耶。",
    "X66n1297_067:0684c18": "又作麼生。請代禾山對一語看。咄。速道速道。",
    "X66n1297_067:0684c19": "禾山因僧問。習學謂之聞。絕學謂之鄰。過此二者",
    "X66n1297_067:0684c20": "謂之真過。如何是真過。師曰禾山解打鼓。曰如何",
    "X66n1297_067:0684c21": "是真諦。師曰禾山解打鼓。曰。即心即佛即不問。如",
    "X66n1297_067:0684c22": "何是非心非佛。師曰禾山解打鼓。曰如何是向上",
    "X66n1297_067:0684c23": "事。師曰禾山解打鼓。",
    "X66n1297_067:0684c24": "東禪嶽云。禾山以無量義百千法門若揭日月而行。",
    "X66n1297_067:0685a01": "浮雲豈能掩蔽。東禪不打者破鼓。臨機變豹見兔放",
    "X66n1297_067:0685a02": "鷹。且要諸人各各相委。如何是真過。實語。如何是真",
    "X66n1297_067:0685a03": "諦。如語。如何是非心非佛。不誑語。如何是向上事。不",
    "X66n1297_067:0685a04": "異語。此四轉語如鐵蒺藜。吞得過是好手。其或未然。",
    "X66n1297_067:0685a05": "言多去道轉遠。　豐山嚴云。禾山老漢被者僧一拶。",
    "X66n1297_067:0685a06": "直得註脚太過。",
    "X66n1297_067:0685a07": "一拽石。二般土。發機須是千鈞弩。象骨老師曾輥毬。",
    "X66n1297_067:0685a08": "爭似禾山解打鼓。報君知。莫莽鹵。甜者甜兮苦者苦。",
    "X66n1297_067:0685a09": "(翠峰顯)",
    "X66n1297_067:0685a10": "布毛拈起費多言。爭似禾山一句傳。打鼓一聲喧宇",
    "X66n1297_067:0685a11": "宙。冰寒千丈忽生蓮。(投子青)",
    "X66n1297_067:0685a12": "艸履為冠松作釵。一般瀟灑眼頭乖。清音祇在風簷",
    "X66n1297_067:0685a13": "下。終日無人不下階。(虛堂愚)",
    "X66n1297_067:0685a14": "崑崙為竿兮長江絲。泰山為餌兮釣鯨鯢。咄。怪底桃",
    "X66n1297_067:0685a15": "花風雨急。魚龍總為浪頭迷。(紫柏可)",
    "X66n1297_067:0685a16": "夫戍蕭關妾在吳。西風吹妾妾憂夫。一行書信千行",
    "X66n1297_067:0685a17": "泪。寒到君邊衣到無。(嵩乳密)",
    "X66n1297_067:0685a18": "洪州鳳棲山同安院常察禪師(九峰虔嗣)因聞鵲聲謂",
    "X66n1297_067:0685a19": "眾曰。喜鵲鳴寒檜。心印是渠傳。僧出曰何必。師曰",
    "X66n1297_067:0685a20": "眾中有人在。曰同安門下道絕人荒。師曰胡人飲",
    "X66n1297_067:0685a21": "乳反怪良醫。曰休休。師曰。老鶴入枯池。不見魚踪",
    "X66n1297_067:0685a22": "迹。",
    "X66n1297_067:0685a23": "天童傑云。動絃別曲。有唱有酬。其唱愈高。其和愈峻。",
    "X66n1297_067:0685a24": "其間鄭衛之聲雖則雜然。五音六律拍拍是令。",
    "X66n1297_067:0685b01": "同安問僧。眼界無光如何得見。曰北斗東轉南斗",
    "X66n1297_067:0685b02": "西移。師曰夫子入太廟。曰與麼則同安門下道絕",
    "X66n1297_067:0685b03": "人荒去也。師曰橫抱嬰孩擬彰皇簡。",
    "X66n1297_067:0685b04": "新羅渤海。南嶽天台。纖塵不礙。豈涉去來。回頭斂念。",
    "X66n1297_067:0685b05": "解脫門開。反憶善財尋勝友。百城遊遍不知回。(承天宗)",
    "X66n1297_067:0685b06": "同安因僧新到遶禪牀三帀振錫一下曰。凡聖不",
    "X66n1297_067:0685b07": "到處請師道。師鳴指三下。僧曰同安今日嚇得忘",
    "X66n1297_067:0685b08": "前失後。師曰闍黎發足何處。僧珍重便出。師曰五",
    "X66n1297_067:0685b09": "湖衲子一錫禪人。未到同安不妨疑著。僧回首曰",
    "X66n1297_067:0685b10": "近見不如遠聞。師曰。貪它一桮酒。失却滿船魚。",
    "X66n1297_067:0685b11": "昭覺勤云。全軍隊伍馬步相參。兩陣交鋒不妨奇特。",
    "X66n1297_067:0685b12": "怎奈二俱失利。　何山峋云。奮大用。發大機。明來暗",
    "X66n1297_067:0685b13": "合平坦嶮巇。彼既殺活拄杖。我即綿裹秤錘。縱使諸",
    "X66n1297_067:0685b14": "方眼目難斷個是個非。畢竟如何。堪笑一枝無孔笛。",
    "X66n1297_067:0685b15": "主賓顛倒兩頭吹。",
    "X66n1297_067:0685b16": "同安因僧問如何是鳳棲家風。師曰鳳棲無家風。",
    "X66n1297_067:0685b17": "曰既是鳳棲為甚麼却無家風。師曰不迎賓不待",
    "X66n1297_067:0685b18": "客。曰恁麼即四海參尋當為何事。師曰盤飣自有",
    "X66n1297_067:0685b19": "旁人施。",
    "X66n1297_067:0685b20": "三世如來一口吞。故山深靜月黃昏。光分頂後千門",
    "X66n1297_067:0685b21": "曉。坐看春回入燒痕。(自得暉)",
    "X66n1297_067:0685b22": "閨中少婦意何微。靜把沉檀染繡衣。却笑長安花酒",
    "X66n1297_067:0685b23": "客。醉郎扶取醉郎歸。(直指南)",
    "X66n1297_067:0685b24": "同安因僧問遠趨丈室乞師一言。師曰孫臏門下",
    "X66n1297_067:0685c01": "徒話鑽龜。曰名不浪施。師曰喫茶去。僧便珍重。師",
    "X66n1297_067:0685c02": "曰。雖得一場榮。刖却一雙足。",
    "X66n1297_067:0685c03": "天童傑云。拳來拳應。踢來踢應。拳踢交參。孰負孰勝。",
    "X66n1297_067:0685c04": "搖頭擺尾過牢關。刖足之言誰肯信。雖然。有一處誵",
    "X66n1297_067:0685c05": "譌在。試檢點看。　樵之玉云。彼既善為賓。此亦善為",
    "X66n1297_067:0685c06": "主。賓主互相得則固是。為甚又道雖得一場榮刖却",
    "X66n1297_067:0685c07": "一雙足。",
    "X66n1297_067:0685c08": "同安因僧問如何是天人師。師曰。頭上角未全。身",
    "X66n1297_067:0685c09": "上毛未出。曰如何是頭上角未全。師曰不擎戴。曰",
    "X66n1297_067:0685c10": "如何是身上毛未出。師曰寸絲不挂。",
    "X66n1297_067:0685c11": "報恩倫云。同安轉劫外機。放風前箭。聖解凡情一齊",
    "X66n1297_067:0685c12": "穿却。何止劈筈奪窩紅心中的。設使者僧手親眼便",
    "X66n1297_067:0685c13": "如八臂那吒。亦難摸索。又於不擎戴下云。已太崢嶸。",
    "X66n1297_067:0685c14": "於寸絲不挂下云。猶有赤骨律在。　壽昌經云。關津",
    "X66n1297_067:0685c15": "易過。險穽難行。謀士有先見之能。將元惟威勇之力。",
    "X66n1297_067:0685c16": "預知險處不踐。定獲勝地高登。不須血戰以成功善",
    "X66n1297_067:0685c17": "保軍民之塗炭。從教神機妙算。終是乾弄一場。要知",
    "X66n1297_067:0685c18": "同安意麼。突然掇出燎原燧。驚散巢居鬼窟精。",
    "X66n1297_067:0685c19": "秘殿重幃曉尚寒。丹墀苔潤未排班。寶香鳳燭煙雲",
    "X66n1297_067:0685c20": "合。寂寂簾垂不露顏。(丹霞淳)",
    "X66n1297_067:0685c21": "[監*毛]毿破衲逐雲飛。世上由來識者稀。任是僧繇描勿",
    "X66n1297_067:0685c22": "就。簷前石虎不知機。(伴我侶)",
    "X66n1297_067:0685c23": "自來玉殿懶安眠。紫陌何心肯著鞭。徧八荒人無敢",
    "X66n1297_067:0685c24": "識。却從他喚地行仙。(一初元)",
    "X66n1297_067:0686a01": "上面灰頭不計秋。懶於人事得優遊。三皇不足稱尊",
    "X66n1297_067:0686a02": "貴。百辟從教抱杞憂。(古林如)",
    "X66n1297_067:0686a03": "同安問僧近離甚處。曰江西。師曰江西法道何似",
    "X66n1297_067:0686a04": "此間。曰。賴是問某甲。若問著別人則禍生。師曰老",
    "X66n1297_067:0686a05": "僧適來造次。曰。某甲不是嬰兒。徒用止嗁黃葉。師",
    "X66n1297_067:0686a06": "曰。傷鱉恕龜殺活由我。",
    "X66n1297_067:0686a07": "昭覺勤云。宗師家握佛祖鉗錘。理當即行。不留朕迹。",
    "X66n1297_067:0686a08": "者僧就上門上戶。更說甚麼傷鼈恕龜。劈脊便棒。何",
    "X66n1297_067:0686a09": "故。重賞之下必有勇夫。",
    "X66n1297_067:0686a10": "同安因僧問學人未曉時機請師指示。師曰。參差",
    "X66n1297_067:0686a11": "松竹煙凝薄。重疊峰巒月上遲。僧擬進語。師曰劍",
    "X66n1297_067:0686a12": "甲未施賊身已露。曰何也。師曰。精陽不剪霜前竹。",
    "X66n1297_067:0686a13": "水墨徒誇海上龍。僧遶禪牀一帀大笑而出。師曰。",
    "X66n1297_067:0686a14": "閉目食蝸牛。一場酸澀苦。",
    "X66n1297_067:0686a15": "鐵機信云。同安當時若向他道。眼中撥盡黃金屑。枯",
    "X66n1297_067:0686a16": "木糝花色更鮮。不但與者僧解黏去縛。亦與後人作",
    "X66n1297_067:0686a17": "舟航在。",
    "X66n1297_067:0686a18": "新羅國瑞巖禪師(石霜諸下谷山藏嗣)因僧問如何是誕生",
    "X66n1297_067:0686a19": "王子。師曰深宮引不出。",
    "X66n1297_067:0686a20": "貴異天然應有時。六宮春苑少相隨。星攢半夜天輪",
    "X66n1297_067:0686a21": "迥。燭曉東闈簾靜垂。(投子青)",
    "X66n1297_067:0686a22": "新羅國聯珠泊巖禪師(谷山藏嗣)僧問如何是禪。師曰",
    "X66n1297_067:0686a23": "古塚不為家。曰如何是道。師曰徒勞車馬迹。曰如",
    "X66n1297_067:0686a24": "何是教。師曰貝葉收不盡。",
    "X66n1297_067:0686b01": "故國清平久有年。白頭猶自戀生緣。牧童却解忘功",
    "X66n1297_067:0686b02": "業。懶放牛兒不把鞭。(古塚不為家　丹霞淳三)",
    "X66n1297_067:0686b03": "曹溪古路綠苔生。車馬登臨已涉程。野老痿羸兼跛",
    "X66n1297_067:0686b04": "挈。手攜玉杖夜深行。(徒勞車馬迹)",
    "X66n1297_067:0686b05": "四十九年成露布。五千餘軸盡言詮。妙明一句威音",
    "X66n1297_067:0686b06": "外。折角泥牛雪裏眠。(貝葉收不盡)",
    "X66n1297_067:0686b07": "貝葉收不盡。一句無私萬法印。千聖滿口不能宣。嶺",
    "X66n1297_067:0686b08": "梅漏泄春光信。(承天宗四)",
    "X66n1297_067:0686b09": "古塚不為家。漁翁舉棹出蘆花。湛水無風江月迥。長",
    "X66n1297_067:0686b10": "空撒盡暮天霞。",
    "X66n1297_067:0686b11": "不勞車馬跡。文王去後無消息。月花影裏釣魚磯。萬",
    "X66n1297_067:0686b12": "古清風長歷歷。",
    "X66n1297_067:0686b13": "一鏃三關俱透脫。從前汗馬休拈掇。須知舊閣快龍",
    "X66n1297_067:0686b14": "舟。當年曾把錦標奪。",
    "X66n1297_067:0686b15": "芳艸斜陽古徑封。白雲谷口少人逢。春回一帶莓苔",
    "X66n1297_067:0686b16": "綠。扶起行人不見踪。(徒勞車馬迹　伴我侶)",
    "X66n1297_067:0686b17": "亂鴉啼處月朦朦。門掩朱扉三五重。到底此心關不",
    "X66n1297_067:0686b18": "住。為郎飛夢到盧龍。(千指印)",
    "X66n1297_067:0686b19": "新羅國大嶺禪師(谷山藏嗣)僧問如何是一切處清淨。",
    "X66n1297_067:0686b20": "師曰。截瓊枝寸寸是寶。析栴檀片片皆香。",
    "X66n1297_067:0686b21": "乾坤盡是黃金國。萬有全彰淨妙身。玉女背風無巧",
    "X66n1297_067:0686b22": "拙。靈苗花秀不知春。(丹霞淳)",
    "X66n1297_067:0686b23": "擊碎荷珠顆顆圓。更於何處論偏全。龍遊日下晶光",
    "X66n1297_067:0686b24": "動。萬斛金波一線穿。(伴我侶)",
    "X66n1297_067:0686c01": "鳳翔府青峰傳楚禪師(洛浦安嗣)因僧問佛魔未現向",
    "X66n1297_067:0686c02": "甚麼處應。師曰諸上座聽抵對。",
    "X66n1297_067:0686c03": "盡說仙都越世塵。幾般晴雨但呼庚。及看花放清溪",
    "X66n1297_067:0686c04": "晚。也似人間綠水濵。(弁山祥)",
    "X66n1297_067:0686c05": "京兆府永安院善靜禪師(洛浦安嗣)僧問牛頭未見四",
    "X66n1297_067:0686c06": "祖時如何。師曰異境靈枝覩者皆羨。曰見後如何。",
    "X66n1297_067:0686c07": "師曰。葉落已枝摧。風來不得韻。",
    "X66n1297_067:0686c08": "寶杖親攜挂翠纓。徘徊常繞玉堦行。轉身就父無標",
    "X66n1297_067:0686c09": "的。拈却花冠不得名。(丹霞淳)",
    "X66n1297_067:0686c10": "袁州木平山善道禪師(蟠龍文嗣)初參洛浦。問一漚未",
    "X66n1297_067:0686c11": "發已前如何辨其水脉。浦曰。移舟諳水脉。舉棹別",
    "X66n1297_067:0686c12": "波瀾。師不契乃參蟠龍。亦如前問。龍曰移舟不別",
    "X66n1297_067:0686c13": "水。舉棹即迷源。師從此悟入。",
    "X66n1297_067:0686c14": "雲峰悅云。木平若於洛浦言下會去猶較些子。可惜",
    "X66n1297_067:0686c15": "許。向蟠龍死水裏淹殺。後有問如何是木平。對云不",
    "X66n1297_067:0686c16": "勞斤斧。果然祇在者裏。諸禪德。大凡發言超方。也須",
    "X66n1297_067:0686c17": "甄別邪正識辨真偽。帶些子眼筋始得。雖然如是。也",
    "X66n1297_067:0686c18": "是賊過後張弓。　高峰妙云。若不是悅公。洎合被他",
    "X66n1297_067:0686c19": "瞞却。然雖如是。且道蟠龍誵譌在什麼處。移舟不別",
    "X66n1297_067:0686c20": "水。舉棹即迷源。　報恩琇云。二大老恁般答話。且道",
    "X66n1297_067:0686c21": "還有優劣也無。若道無。為甚一能令人悟。一不能令",
    "X66n1297_067:0686c22": "人悟。若道有。優劣在什麼處。咄。到岸休爭筏。歸家罷",
    "X66n1297_067:0686c23": "問程。　古南門云。恁麼答話雖則啐啄同時。若是一",
    "X66n1297_067:0686c24": "漚未發已前。敢保未在。今日有人恁麼問。向他道晴",
    "X66n1297_067:0687a01": "湖平似鏡。不礙往來看。",
    "X66n1297_067:0687a02": "金烏玉兔兩交馳。照破威音未兆時。若謂青霄別有",
    "X66n1297_067:0687a03": "路。木人依舊皺雙眉。(丹霞淳)",
    "X66n1297_067:0687a04": "移舟曾不別澄源。舉棹波生豈更堪。要會一漚初未",
    "X66n1297_067:0687a05": "發。木人半夜好同參。(本覺一)",
    "X66n1297_067:0687a06": "滔滔一脉混常流。纔觸波瀾卒未休。岸闊風清澄皓",
    "X66n1297_067:0687a07": "月。漁翁撥棹宿汀洲。(瞞菴成)",
    "X66n1297_067:0687a08": "葉卷西風樹樹寒。亂蛩吟砌夢初殘。情懷自是不堪",
    "X66n1297_067:0687a09": "聽。又把琵琶月下彈。(中峰本)",
    "X66n1297_067:0687a10": "木平因僧問如何是西來意。師曰石羊頭子向東",
    "X66n1297_067:0687a11": "看。",
    "X66n1297_067:0687a12": "老胡萬里向支那。直至而今不奈何。堪笑牧童誰問",
    "X66n1297_067:0687a13": "路。一聲長笛過前坡。(佛印元)",
    "X66n1297_067:0687a14": "石羊頭子向東看。大地茫茫被眼瞞。月映寒潭清徹",
    "X66n1297_067:0687a15": "底。雲收華嶽露巑岏。(野菴璇)",
    "X66n1297_067:0687a16": "石羊頭子向東看。祖意明明會者難。不惜當陽重指",
    "X66n1297_067:0687a17": "注。今朝九日菊花斑。(此山應)",
    "X66n1297_067:0687a18": "郢州桐泉山和尚(夾山會下黃山輪嗣)初到黃山。山問。天門",
    "X66n1297_067:0687a19": "一合十方無路。若有人道得。擺手出漳江。師曰。蟄",
    "X66n1297_067:0687a20": "戶不開。龍無龍句。山曰是汝恁麼道。師曰。是即直",
    "X66n1297_067:0687a21": "言是。不是直言不是。山曰擺手出漳江。師乃作禮。",
    "X66n1297_067:0687a22": "界弘量云。一不成單。兩不成雙。且道為人眼在甚麼",
    "X66n1297_067:0687a23": "處。",
    "X66n1297_067:0687a24": "宮商汝別我鏗鏘。韻轉腔移謾度量。流水煙霞難湊",
    "X66n1297_067:0687b01": "泊。知音端的倩誰忙。(粟菴鼎)",
    "X66n1297_067:0687b02": "潭州文殊禪師(韶山普嗣)僧問僧繇為甚麼描誌公真",
    "X66n1297_067:0687b03": "不得。師曰。非但僧繇。誌公亦描不得。曰誌公為甚",
    "X66n1297_067:0687b04": "麼描不得。師曰彩繪不將來。曰和尚還描得也無。",
    "X66n1297_067:0687b05": "師曰我亦描不得。曰和尚為甚麼描不得。師曰。渠",
    "X66n1297_067:0687b06": "不搆我顏色。教我如何描。",
    "X66n1297_067:0687b07": "身光熾盛相巍巍。妙手如何彩繪伊。休問僧繇吳道",
    "X66n1297_067:0687b08": "子。誌公他自不能知。(丹霞淳)",
    "X66n1297_067:0687b09": "大鑒下八世",
    "X66n1297_067:0687b10": "洪州同安志禪師(同安丕嗣)僧問二機不到處如何舉",
    "X66n1297_067:0687b11": "唱。師曰。偏處不逢。玄中不失。",
    "X66n1297_067:0687b12": "者邊那邊總難逢。一句無私不處中。紅日暮沉西嶂",
    "X66n1297_067:0687b13": "外。空留孤影照溪東。(丹霞淳)",
    "X66n1297_067:0687b14": "不守寒巖異艸青。紅輪白雪兩無情。喚回木馬雲中",
    "X66n1297_067:0687b15": "轉。石女謳歌樂太平。(伴我侶)",
    "X66n1297_067:0687b16": "真珠文織挂簾看。錦縠羅旌千萬端。早把玉鉤和月",
    "X66n1297_067:0687b17": "卷。神仙愁怕水晶寒。(鐵帆舟)",
    "X66n1297_067:0687b18": "靈鳥豈棲無影樹。白雲那許宿蘆汀。妙來轉處無踪",
    "X66n1297_067:0687b19": "迹。鶻眼龍睛看不真。(位中符)",
    "X66n1297_067:0687b20": "隔簾燒燭爛如銀。影映繁星出絳濵。獨啄三山鶴背",
    "X66n1297_067:0687b21": "笛。吹殘人世幾紅塵。(鐵容玄)",
    "X66n1297_067:0687b22": "同安因僧問。凡有言句盡落今時。學人上來請師",
    "X66n1297_067:0687b23": "直指。師曰目前不說句後不迷。又問如何是向上",
    "X66n1297_067:0687b24": "事。師曰。迥然不換。標的即乖。",
    "X66n1297_067:0687c01": "天黑雲深飛暮鴉。鷺鷥立雪對蘆花。幸然不屬今時",
    "X66n1297_067:0687c02": "事。句後聲前會即差。(雪巖欽)",
    "X66n1297_067:0687c03": "秋老林踈鳥不棲。順風抹過別峰西。同安不換真標",
    "X66n1297_067:0687c04": "的。猶落千崖是與非。(玄樞宗)",
    "X66n1297_067:0687c05": "穎州薦福思禪師(護國澄嗣)僧問古殿無佛時如何。師",
    "X66n1297_067:0687c06": "曰梵音何來。曰不假修證如何得成。師曰修證即",
    "X66n1297_067:0687c07": "不成。",
    "X66n1297_067:0687c08": "古殿苔生像不安。霜風八面逼人寒。梵音忽奏誰能",
    "X66n1297_067:0687c09": "會。人天盡聽玉珊珊。(大洪遂)",
    "X66n1297_067:0687c10": "古殿無佛。梵音何來。夢中喚醒。樓閣門開。靈光一點",
    "X66n1297_067:0687c11": "絕塵埃。耀古騰今遍九垓。(南堂靜)",
    "X66n1297_067:0687c12": "郢州太陽慧堅禪師(疎山仁下靈泉仁嗣)因僧問如何是玄",
    "X66n1297_067:0687c13": "旨。師曰壁上挂錢財。",
    "X66n1297_067:0687c14": "輕輕人問玄中旨。便吐肝腸說與他。木人暗皺雙眉",
    "X66n1297_067:0687c15": "處。石女多言爭奈何。(投子青)",
    "X66n1297_067:0687c16": "玄旨分明示學人。錢財壁上挂金銀。連珠六貼三千",
    "X66n1297_067:0687c17": "貫。不濟饑寒不濟貧。(張無盡)",
    "X66n1297_067:0687c18": "石壁吐香銅雀喧。孤峰枕漢雲高眠。若無羈絡青紋",
    "X66n1297_067:0687c19": "玉。孤負花簪紫蒂天。(鐵容玄)",
    "X66n1297_067:0687c20": "襄州廣德延禪師(廣德義嗣)因僧問。古人曰言語道斷",
    "X66n1297_067:0687c21": "非去來今。此理如何。師曰。彌勒涅槃知幾劫。護明",
    "X66n1297_067:0687c22": "猶未降迦維。",
    "X66n1297_067:0687c23": "妙湛圓明第一機。降生成道涅槃時。迦維摩竭雙林",
    "X66n1297_067:0687c24": "樹。認著元來不是伊。(丹霞淳)",
    "X66n1297_067:0688a01": "廣德因僧問久負不逢時如何。師曰。扇開人不遇。",
    "X66n1297_067:0688a02": "陋巷莫能收。",
    "X66n1297_067:0688a03": "妙體堂堂相好全。青霄獨步躡金蓮。千華臺上猶慵",
    "X66n1297_067:0688a04": "坐。弊垢襴衫豈肯穿。(丹霞淳)",
    "X66n1297_067:0688a05": "襄州石門慧徹禪師(石門蘊嗣)因僧問實際理地如何",
    "X66n1297_067:0688a06": "進步。師曰。鳥道無前曰。幽谷白雲藏白雀。擬心棲",
    "X66n1297_067:0688a07": "處隔山迷。",
    "X66n1297_067:0688a08": "幽谷白雲藏白雀。擬心棲處隔山迷。直饒不住棲心",
    "X66n1297_067:0688a09": "處。猶落怡山第二機。(懶菴需)",
    "X66n1297_067:0688a10": "石門因僧問如何是伶俐底人。師曰。維摩不離方",
    "X66n1297_067:0688a11": "丈室。文殊未到早先知。又僧問如何是伶俐底人。",
    "X66n1297_067:0688a12": "師曰垢膩汗衫皁角洗。又僧問如何是伶俐底人。",
    "X66n1297_067:0688a13": "師曰古墓毒蛇頭戴角。",
    "X66n1297_067:0688a14": "天童覺云。一句子把定要關。一句子不存軌則。一句",
    "X66n1297_067:0688a15": "子體用雙照。若人會得。許你伶俐。還端的麼。枯龜妙",
    "X66n1297_067:0688a16": "在孫臏手。一灼爻分十字文。",
    "X66n1297_067:0688a17": "石門因僧問雲光作牛意旨如何。師曰。陋巷不騎",
    "X66n1297_067:0688a18": "金色馬。回途却著破襴衫。",
    "X66n1297_067:0688a19": "瑞艸叢中懶欲眠。徐行處處總翛然。披毛戴角人難",
    "X66n1297_067:0688a20": "識。為報芒童不用鞭。(丹霞淳)",
    "X66n1297_067:0688a21": "石門因僧問年窮歲盡時如何。師曰東村王老夜",
    "X66n1297_067:0688a22": "燒錢。",
    "X66n1297_067:0688a23": "昭覺勤云。不妨田地穩密。若有問道林。祇向他道定",
    "X66n1297_067:0688a24": "盤星上轉風車。　烏石道云。石門雖則善應來機。爭",
    "X66n1297_067:0688b01": "奈倚他門戶數他珍寶。石溪則不然。忽有問年窮歲",
    "X66n1297_067:0688b02": "盡時如何。祇向他道。兩竿紅燭下。一片祖師心。　磬",
    "X66n1297_067:0688b03": "山修別云。一爐紅焰煖騰騰。　用彰俊云。可謂言中",
    "X66n1297_067:0688b04": "有嚮。句裏呈機。驀拈拄杖畫一畫云。一九二九。相逢",
    "X66n1297_067:0688b05": "不出手。三九二十七。籬頭吹觱篥。四九三十六。夜眠",
    "X66n1297_067:0688b06": "如露宿。住住。若不喝住。幾乎數過正月初一。",
    "X66n1297_067:0688b07": "東村王老夜燒錢。艸鞵蹋地帽指天。家無白澤招禍",
    "X66n1297_067:0688b08": "福。窮時相炒餓相煎。(洞山聰)",
    "X66n1297_067:0688b09": "東村王老夜燒錢。眼中塵霧口中烟。招神引鬼成妖",
    "X66n1297_067:0688b10": "怪。三脚蝦蟆飛上天。(地藏恩)",
    "X66n1297_067:0688b11": "年窮王老夜燒錢。斷送難逢下水船。懵底不知身到",
    "X66n1297_067:0688b12": "岸。隨他寒暑謾推遷。(遯菴演)",
    "X66n1297_067:0688b13": "問來答去有來源。一句全該遍大千。歲盡年窮窮底",
    "X66n1297_067:0688b14": "事。東村王老夜燒錢。(簡翁敬)",
    "X66n1297_067:0688b15": "春風陌上郎。得錢隨手使。貨物忽相當。撞著恰好子。",
    "X66n1297_067:0688b16": "(雪巖欽)",
    "X66n1297_067:0688b17": "目前無異路。信手斫方圓。眉毛橫眼上。鼻孔大頭懸。",
    "X66n1297_067:0688b18": "(空叟印)",
    "X66n1297_067:0688b19": "東村王老夜燒錢。喪盡家珍存[鹿*瓦]甎。自是一身輕似",
    "X66n1297_067:0688b20": "葉。海門秋至又生烟。(森鑒徹)",
    "X66n1297_067:0688b21": "益州淨眾歸信禪師(青峰楚嗣)僧問蓮花未出水時如",
    "X66n1297_067:0688b22": "何。師曰菡萏滿池流。曰出水後如何。師曰落葉不",
    "X66n1297_067:0688b23": "知秋。",
    "X66n1297_067:0688b24": "天童覺云。李陵持漢節。潘閬倒騎驢。　牛眠烱別前",
    "X66n1297_067:0688c01": "語云。龍師火帝。別後語云。鳥官人皇。",
    "X66n1297_067:0688c02": "白藕未萌非隱底。紅花出水不當陽。遊人未用傳消",
    "X66n1297_067:0688c03": "息。自有清風遞遠香。(丹霞淳)",
    "X66n1297_067:0688c05": "宗鑑法林卷六十七"
}