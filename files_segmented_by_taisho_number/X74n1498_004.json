{
    "X74n1498_004:0839b15": "法界聖凡水陸大齋普利道場性相通論卷第四",
    "X74n1498_004:0839b17": "淨業行人　咫觀　鄭應房",
    "X74n1498_004:0839b18": "供上堂(連普席供)",
    "X74n1498_004:0839b19": "第三日四更(預辦十一席供品。及一普席供品。皆一爐二燈。十茶十飯。一大菜。一塗。一",
    "X74n1498_004:0839b20": "香。一華。一果。一法寶。一小食。六品。紙寶紙緞具十。普席亦如之。大菜十。盤中法寶。小卷為之也)。",
    "X74n1498_004:0839b21": "(主法執爐。請云)至心歸命。十方法界。佛法僧寶(一拜。鳴磬。振鈴)○(此時",
    "X74n1498_004:0839b22": "將一切供具齊列。主法巡視之)。",
    "X74n1498_004:0839b23": "(正表云)食即此食。心即此心。不言諸法常融。本自六塵",
    "X74n1498_004:0839b24": "互徧。是則出醍醐之上味。流栴檀之清芬。舒七寶",
    "X74n1498_004:0839c01": "之泠泠。散四華之灼灼。涵光明之臺殿。現殊勝之",
    "X74n1498_004:0839c02": "輦輿。仙樂鳴空。笙笛之音閒作。天衣無縫。珠瓔之",
    "X74n1498_004:0839c03": "飾下垂。以念念具足不虧。故彼彼莊嚴無盡。惟茲",
    "X74n1498_004:0839c04": "道場之內。燦然事儀之多。是以淨水明燈。懸幡揚",
    "X74n1498_004:0839c05": "葢。金磬之聲振幽谷。梵唄之響薄層霄。悉入此宗。",
    "X74n1498_004:0839c06": "原非他物。至若了目前之法妙。觀世間之相常。鵲",
    "X74n1498_004:0839c07": "噪鴉鳴。總是深談般若。水光山色。無非全露遮那。",
    "X74n1498_004:0839c08": "亘古今不昧己靈。極依正皆成法供。茲則運一心",
    "X74n1498_004:0839c09": "之微供。持最上之密言。庶憑助顯之功。用表等熏",
    "X74n1498_004:0839c10": "之意。我今持誦。無量威德。自在光明勝妙力陀羅",
    "X74n1498_004:0839c11": "尼。加持法食。悉令周徧(鳴大魚。大眾同誦二十一徧)。",
    "X74n1498_004:0839c12": "曩謨薩縛怛他孽跢　縛路枳帝　唵　三跋囉三",
    "X74n1498_004:0839c13": "跋囉　吽(鳴磬振鈴)",
    "X74n1498_004:0839c14": "(助表云)經言。若欲供養三寶。應以香華飲食。加持二十",
    "X74n1498_004:0839c15": "一徧。則成天餚膳上味。奉獻三寶。即為滿足檀波",
    "X74n1498_004:0839c16": "羅蜜。(二表以水散灑食上。一一皆徧)。",
    "X74n1498_004:0839c17": "(法師想此淨食。出生種種甘露上味。諸天餚膳。一切寶色供養之具。六塵互徧。周帀圓融。深知依正莊嚴。一切",
    "X74n1498_004:0839c18": "諸法。妙觀觀之。皆成法供。如是普獻。三寶天仙。一切聖賢。無不充足)。",
    "X74n1498_004:0839c19": "(助表云)聖非食住。緣與心依。此心融時食亦融。於法等",
    "X74n1498_004:0839c20": "者食亦等。入三際而常在。包十虗而恒周。是為同",
    "X74n1498_004:0839c21": "一覺源。畢竟俱名法界。切念十方眾生。為好心故。",
    "X74n1498_004:0839c22": "為求道故。以內身外財。於法界中。秉真實心。而為",
    "X74n1498_004:0839c23": "施捨。或遇外道惡人。庸流雜鬼。暗明盜受。引入岐",
    "X74n1498_004:0839c24": "趨。眾生不知。作福田想。以茲多劫。不出輪回。今某",
    "X74n1498_004:0840a01": "等。普代十方一切眾生。捨妄還真。專誠供養。宏開",
    "X74n1498_004:0840a02": "嘉會。上奉慈尊。敢輸檀越之忱。用效純陀之供。(正表",
    "X74n1498_004:0840a03": "同念)大慈愍物。宏誓在懷。為度有情。示受此食。(鳴磬振鈴)。",
    "X74n1498_004:0840a04": "(主法云)一心奉供。清淨莊嚴。毗盧遮那。映現十方。蓮華",
    "X74n1498_004:0840a05": "剎海。重重無盡。盡虗空遍法界。三世一切。十身靈",
    "X74n1498_004:0840a06": "相。諸佛世尊。各及眷屬。惟願不違本誓。哀愍有情。",
    "X74n1498_004:0840a07": "此日今時。受茲供養(鳴磬。振鈴。一拜)。",
    "X74n1498_004:0840a08": "(主法云)一心奉供。大方廣佛。華嚴尊經。文殊本智。映現",
    "X74n1498_004:0840a09": "十方。一乘共教。及不共教。大小乘教。人天乘教。依",
    "X74n1498_004:0840a10": "正說法。空塵出經。律論呪願。權實妙門。重重無盡。",
    "X74n1498_004:0840a11": "盡虗空遍法界。三世一切。正法輪海。各及眷屬。惟",
    "X74n1498_004:0840a12": "願不違本誓。哀愍有情。此日今時。受茲供養(鳴磬振鈴",
    "X74n1498_004:0840a13": "一拜)。",
    "X74n1498_004:0840a14": "(主法云)一心奉供。華藏莊嚴世界海中。普賢行相。映現",
    "X74n1498_004:0840a15": "十方。圓頓一乘。中漸大乘。羊鹿小乘。位位具足。聖",
    "X74n1498_004:0840a16": "賢開士。麟覺聲聞。重重無盡。盡虗空遍法界。三世",
    "X74n1498_004:0840a17": "一切。僧伽耶寶。各及眷屬。惟願不違本誓。哀愍有",
    "X74n1498_004:0840a18": "情。此日今時。受茲供養(鳴磬。振鈴。一拜)。",
    "X74n1498_004:0840a19": "(主法云)一心奉供。華嚴性海。映現十方。重重無盡。盡虗",
    "X74n1498_004:0840a20": "空遍法界。三世一切。十宗諸祖。大善知識。各及眷",
    "X74n1498_004:0840a21": "屬。惟願不違本誓。哀愍有情。此日今時。受茲供養",
    "X74n1498_004:0840a22": "(鳴磬。振鈴。一拜)。",
    "X74n1498_004:0840a23": "(主法云)一心奉供。華藏中央。大蓮華中。十三塵剎。安樂",
    "X74n1498_004:0840a24": "國土。三輩九品。依教往生。阿惟越致。一生補處。各",
    "X74n1498_004:0840b01": "及眷屬。惟願不違本誓。哀愍有情。此日今時。受茲",
    "X74n1498_004:0840b02": "供養(鳴磬。振鈴。一拜)。",
    "X74n1498_004:0840b03": "(主法云)一心奉供。華嚴性海。映現十方。入佛知見。三世",
    "X74n1498_004:0840b04": "一切。妙嚴世主。各及眷屬。惟願不違本誓。哀愍有",
    "X74n1498_004:0840b05": "情。此日今時。受茲供養(鳴磬。振鈴。一拜)。",
    "X74n1498_004:0840b06": "(主法云)一心奉供。華嚴性海。映現十方。入佛知見。三世",
    "X74n1498_004:0840b07": "一切了事仙人。各及眷屬。惟願不違本誓。哀愍有",
    "X74n1498_004:0840b08": "情。此日今時。受茲供養(鳴磬。振鈴。一拜)。",
    "X74n1498_004:0840b09": "(主法云)一心奉供。華嚴性海。映現十方。理事冥通。心無",
    "X74n1498_004:0840b10": "障礙。三世一切極品儒宗。各及眷屬。惟願不違本",
    "X74n1498_004:0840b11": "誓。哀愍有情。此日今時。受茲供養(鳴磬。振鈴。一拜)。",
    "X74n1498_004:0840b12": "(主法云)一心奉供。華嚴性海。映現十方。三世一切諸大",
    "X74n1498_004:0840b13": "明王。天神將等。大善女天。各及眷屬。惟願不違本",
    "X74n1498_004:0840b14": "誓。哀愍有情。此日今時。受茲供養(鳴磬。振鈴。一拜)。",
    "X74n1498_004:0840b15": "(主法云)一心奉供。華嚴性海。映現十方。三世一切種種",
    "X74n1498_004:0840b16": "道場。秘密守護。大神王眾。各及眷屬。惟願不違本",
    "X74n1498_004:0840b17": "誓。哀愍有情。此日今時。受茲供養(鳴磬。振鈴。一拜)。",
    "X74n1498_004:0840b18": "(主法云)一心奉供。水陸本宗。普利聖凡。善修法度。三世",
    "X74n1498_004:0840b19": "一切大善知識。各及眷屬。惟願不違本誓。哀愍有",
    "X74n1498_004:0840b20": "情。此日今時。受茲供養(鳴磬。振鈴。一拜)○(此時一切陳列。種種具足無虧)。",
    "X74n1498_004:0840b21": "論曰。或疑人天入小乘。何煩瑣述。答。此道場。統六",
    "X74n1498_004:0840b22": "道。以人天形。合十界入如來會。故於人天。未可略",
    "X74n1498_004:0840b23": "也。或疑僧不禮天。今之一一拜請拜供。遂以權法",
    "X74n1498_004:0840b24": "為常。壞於教相。不可也。答。天地君親。或不禮者。是",
    "X74n1498_004:0840c01": "彼敬有相僧。龍仙神聖或可禮者。是我敬勝義僧",
    "X74n1498_004:0840c02": "也。夫十地菩薩。寄位者其常。極品如來。隨類者亦",
    "X74n1498_004:0840c03": "化。恢恢法界。等利含生。約分上下住尊卑。不必華",
    "X74n1498_004:0840c04": "鬚生節目。一切輪海。對法應機。泥痕迹者。決定非",
    "X74n1498_004:0840c05": "器也。",
    "X74n1498_004:0840c06": "(正表云)我佛如來。有獻供養真言。謹當宣誦。",
    "X74n1498_004:0840c07": "唵　誐誐曩　三婆縛　縛資囉　吽(鳴磬振鈴)",
    "X74n1498_004:0840c08": "(法師想一切聖賢。受此供養。咸生隨喜。同垂護念)○(六供牒。香一。華一。果一。塗一。小食一。法寶一)。",
    "X74n1498_004:0840c09": "(助表云)願因秘密。不思議熏。悉使微餚。轉成妙法。奉諸",
    "X74n1498_004:0840c10": "聖賢。無不遍周。眾等歸依。虔誠作禮(鳴磬。振鈴。一拜)。",
    "X74n1498_004:0840c11": "(正表云)我佛如來。有獻香真言。謹當宣誦(獻香普供席。乃誦呪)○",
    "X74n1498_004:0840c12": "(凡獻者。特於普席上。以兩手舉之。表敬耳)。",
    "X74n1498_004:0840c13": "唵　薩婆怛他揭多　杜婆　布闍瞑伽　三慕達",
    "X74n1498_004:0840c14": "囉　窣癹囉拏　三末曳　吽(鳴磬振鈴)",
    "X74n1498_004:0840c15": "(法師想香雲遍各聖賢之前)。",
    "X74n1498_004:0840c16": "(助表云)我佛如來。有獻華真言。謹當宣誦(獻華普供席。乃誦呪)。",
    "X74n1498_004:0840c17": "唵　薩婆怛他揭多　補瑟波　布闍瞑伽　三慕",
    "X74n1498_004:0840c18": "達囉　窣癹囉拏　三末曳　吽(鳴磬振鈴)",
    "X74n1498_004:0840c19": "(法師想華雲遍各聖賢之前)。",
    "X74n1498_004:0840c20": "(正表云)我佛如來。有獻燈真言。謹當宣誦(獻燈於普供席。乃誦呪。方",
    "X74n1498_004:0840c21": "壇無位位小燈。換燭即是也)。",
    "X74n1498_004:0840c22": "唵　薩婆怛他揭多　儞婆　布闍瞑伽　三慕達",
    "X74n1498_004:0840c23": "囉　窣癹囉拏　三末曳　吽(鳴磬振鈴)",
    "X74n1498_004:0840c24": "(法師想燈雲滿各聖賢之前)。",
    "X74n1498_004:0841a01": "(助表云)我佛如來。有獻食獻衣真言。謹當宣誦(獻飯獻紙緞。於",
    "X74n1498_004:0841a02": "普供席上乃誦呪)○(緞惟普席十分。分供皆如是。通供時。乃位位皆有)。",
    "X74n1498_004:0841a03": "唵　薩婆怛他揭多　阿弩怛囉婆　日嚕跛摩",
    "X74n1498_004:0841a04": "　三摩地　婆鉢那跛那　部折那　薩網那　布",
    "X74n1498_004:0841a05": "闍瞑伽　三慕達囉　窣癹囉拏　三末曳　吽",
    "X74n1498_004:0841a06": "(鳴磬振鈴)",
    "X74n1498_004:0841a07": "(法師想種種衣服飲食茶果。如雲周遍。皆滿現於一切聖賢之前)。",
    "X74n1498_004:0841a08": "(正表云)我佛如來。有獻寶真言。謹當宣誦(獻金銀元寶各一分。緞在",
    "X74n1498_004:0841a09": "左。錢寶在右也。又獻法寶各一)。",
    "X74n1498_004:0841a10": "唵　薩婆怛他揭多　摩訶跛折嚕　嗢婆摩怛那",
    "X74n1498_004:0841a11": "波羅蜜多　布闍瞑伽　三慕達囉　窣癹囉拏",
    "X74n1498_004:0841a12": "三末曳　吽(鳴磬振鈴)",
    "X74n1498_004:0841a13": "(法師想寶色光雲。徧滿一切聖賢之前)○(此法寶一小盤。共六小盤也)。",
    "X74n1498_004:0841a14": "(主法云)興曠濟懷。發大悲志。不以法供。焉寫心期。若謂",
    "X74n1498_004:0841a15": "取如來勝妙之經。為眾生開示其義。不輕初學。但",
    "X74n1498_004:0841a16": "以一乘。試思見見之時。法法何狀。情量之破也未",
    "X74n1498_004:0841a17": "盡。法界之證也未圓。必一念之相當。自羣言之并",
    "X74n1498_004:0841a18": "廢。乃能細語麤言。皆歸第一。無情有性。悉作如來。",
    "X74n1498_004:0841a19": "將體佛之心為心。敢以法之量為量。真妙供養。即",
    "X74n1498_004:0841a20": "正菩提。(主法二表。對三寶前。凝神作禪定印。少停)。",
    "X74n1498_004:0841a21": "(正表云)我佛如來。有法供養真言。謹當宣誦。(法師仍禪定印。二表",
    "X74n1498_004:0841a22": "同說呪。第三徧畢。法師乃舒兩手。振鈴以結之)。",
    "X74n1498_004:0841a23": "唵　薩婆怛他揭多　悟呬耶　摩訶鉢哩鉢底",
    "X74n1498_004:0841a24": "　波羅蜜多　布闍瞑伽　三慕達囉　窣癹囉拏",
    "X74n1498_004:0841b01": "三末曳　吽(鳴磬振鈴)",
    "X74n1498_004:0841b02": "(法師想前所奉供。無非法供。乃至一切六塵。聖凡影事。勝劣諸修。齊成法供。非一非多。皆是我心。法不離心。心",
    "X74n1498_004:0841b03": "以為供。作此想時。十方聖賢。悉皆歡喜)。",
    "X74n1498_004:0841b04": "(主法云)宏惟我佛。心以為宗。惟一堅密身。一一塵中現",
    "X74n1498_004:0841b05": "本從法報。化迹乃興。眾生之所見不同。法會之相",
    "X74n1498_004:0841b06": "傳各異。其實唯此一事實。餘二則非真也。但一一",
    "X74n1498_004:0841b07": "機宜。皆趨正覺。故權實教典。無一非華嚴眷屬之",
    "X74n1498_004:0841b08": "經。若空若塵。全銜妙偈。是聲是耳。皆演圓音。名句",
    "X74n1498_004:0841b09": "文。固法之所借以表乎。律論呪。即經之能事而推",
    "X74n1498_004:0841b10": "矣。法無一字。故是真宗。心無一物。故是真供。今為",
    "X74n1498_004:0841b11": "利生而宏法。是故設會而為齋。將啟百千萬億眾",
    "X74n1498_004:0841b12": "入佛之機。先敷香華燈塗果表法之供。茲蒙慈德。",
    "X74n1498_004:0841b13": "冥享多儀。既開曠濟之懷。必遂生平之志。惟祈諸",
    "X74n1498_004:0841b14": "聖。同運悲心。冀安坐於道場。待圓成夫法事(鳴磬振鈴)。",
    "X74n1498_004:0841b15": "(正表跪讀意旨。助表跪讀疏畢)。",
    "X74n1498_004:0841b16": "(主法跪白云)上來水陸道場。上堂法事一周。所有功德。悉",
    "X74n1498_004:0841b17": "以迴向一切眾生。願一切眾生。早發圓根。早聞妙",
    "X74n1498_004:0841b18": "法。身心潔白。晝夜光明。冤對消亡。眷屬隨順。神通",
    "X74n1498_004:0841b19": "迅速。法脉安詳。有願皆從。所作悉辦。飛生極樂。快",
    "X74n1498_004:0841b20": "覩彌陀。凡一念信心向佛者。皆無苦屈。直達康莊。",
    "X74n1498_004:0841b21": "凡一生起行修行者。全秉中鋒。不落邊際。凡一事",
    "X74n1498_004:0841b22": "發機衛道者。真善知識現其前。不遭魔外。凡一緣",
    "X74n1498_004:0841b23": "偶然入理者。佛威神力護其命。必獲圓成。我為眾",
    "X74n1498_004:0841b24": "生。引絲絲而入扣。眾生因我。融法法而化光。苟有",
    "X74n1498_004:0841c01": "所求。我願善權方便而滿之。以速其修。苟有所見。",
    "X74n1498_004:0841c02": "我皆慈悲正直而闢之。以歸於正。軌範羣靈。同佛",
    "X74n1498_004:0841c03": "知見。各現緣起。皆令還源。於無緣上先結普緣。於",
    "X74n1498_004:0841c04": "弱緣上為生勝緣。於隱緣上為示顯緣。於苦緣上",
    "X74n1498_004:0841c05": "為轉樂緣。疎者引入於密緣。偽者頓折以真緣。一",
    "X74n1498_004:0841c06": "切時。一切處。一切財。一切法。我皆與之周旋。而無",
    "X74n1498_004:0841c07": "猜疑。我皆與之警策。而無痕迹。我皆與之作伴侶。",
    "X74n1498_004:0841c08": "而彼不知。但生歡喜。我皆與之作規矩。而彼不越。",
    "X74n1498_004:0841c09": "久成自然。我皆給事。我皆安慰。習氣不挫。我以剛",
    "X74n1498_004:0841c10": "柔二境而轉移之。愛根難拔。我以逆順二機而振",
    "X74n1498_004:0841c11": "落之。凡於正法生一敬心。或於邪修生一愛心。或",
    "X74n1498_004:0841c12": "於天神作一供養。或於魔外作一歸依。不明心地。",
    "X74n1498_004:0841c13": "匇匇往來。空負好心。多沈惡報。我今以此供養諸",
    "X74n1498_004:0841c14": "佛法僧無量聖賢之力。頓具靈根。悉能圓應。於如",
    "X74n1498_004:0841c15": "是如是之眾生眾生。初事中事後事。難中夢中定",
    "X74n1498_004:0841c16": "中。示作熟緣。善巧說法。悉達難言之隱。勇施無畏",
    "X74n1498_004:0841c17": "之恩。醍醐入心。甘露灌頂。天衣適體。寶鏡當空。必",
    "X74n1498_004:0841c18": "祈佛法僧寶。天仙龍神。體眾生心。成今日願。所念",
    "X74n1498_004:0841c19": "眾生。咸令得度。喜隨非赴。妄盡真窮。一報終時。決",
    "X74n1498_004:0841c20": "生淨土。其有眾生。願與我同年同月同日同時生",
    "X74n1498_004:0841c21": "淨土者。必獲如願。必獲如願。空明鏡裏。妙出娑婆。",
    "X74n1498_004:0841c22": "慈愍光中。圓成法界(鳴磬。振鈴。退)。",
    "X74n1498_004:0841c23": "請赦(使壇仍在舊位。六供無差。立十牌。共一位)。",
    "X74n1498_004:0841c24": "第三日五更",
    "X74n1498_004:0842a01": "(主法到使壇。正表執爐云)至心歸命。十方法界。諸佛法僧。(眾和)常住",
    "X74n1498_004:0842a02": "三寶(不拜。但問訊。鳴磬。振鈴)。",
    "X74n1498_004:0842a03": "(助表執爐云)法從心起。誠借香通。其氣馨。故能達於十虗。",
    "X74n1498_004:0842a04": "一丸燒。而已該乎眾妙。天眼見之為金色。佛頂以",
    "X74n1498_004:0842a05": "之為葢雲。頃刻騰霄。須臾通界。",
    "X74n1498_004:0842a06": "(正表云)我佛如來。有然香達信真言。謹當宣誦。",
    "X74n1498_004:0842a07": "唵　什伐[口*栗]　多摩你　阿鉢囉句吒　蘇破囉你",
    "X74n1498_004:0842a08": "毗迦知　虎[合*牛](焚香。鳴磬。振鈴)",
    "X74n1498_004:0842a09": "(法師想此香雲。徧一切剎。諸大天宮。普及法界。聖心歡喜。眾生苦停)。",
    "X74n1498_004:0842a10": "(正表以小杯淨水置几上。合掌云)天中甘露。第一清涼。界外醍醐。無",
    "X74n1498_004:0842a11": "邊潤澤。加持密語。用灑真壇。增几席之清光。辟方",
    "X74n1498_004:0842a12": "隅之雜氣。更無垢膩。能及神明。沈沈乎心鏡圓涵。",
    "X74n1498_004:0842a13": "穆穆乎靈珠四映。",
    "X74n1498_004:0842a14": "(助表云)我佛如來。有灑淨真言。謹當宣誦。(正表灑淨一周。且灑且念。",
    "X74n1498_004:0842a15": "云)。",
    "X74n1498_004:0842a16": "唵　伐什囉　賒咩耶　吽癹　悉哩摩呬　娑訶",
    "X74n1498_004:0842a17": "(鳴磬振鈴)",
    "X74n1498_004:0842a18": "(法師想水所到處。即成結界。清淨光嚴)。",
    "X74n1498_004:0842a19": "(正表云)會啟無遮。集十方之凡聖。威靈有赫。滅九界之",
    "X74n1498_004:0842a20": "愆尤。既大滌乎一人之心腹腎腸。即總脫夫三有",
    "X74n1498_004:0842a21": "之禁繫枷鎖。無相之拘既釋。有形之累必除。惟一",
    "X74n1498_004:0842a22": "佛之當尊。自諸天之必應。內壇功行。全仗乎心光。",
    "X74n1498_004:0842a23": "外事周圓。必資乎神力。(助表同念)叩帝閽以發號。罄法",
    "X74n1498_004:0842a24": "界以施恩。仗此威神。通乎塵剎。",
    "X74n1498_004:0842b01": "(主表執爐同請云)一心奉請。神通如意。妙德難量。此界他方。",
    "X74n1498_004:0842b02": "梵釋諸天。捷疾持符使者。并諸眷屬。惟願不違本",
    "X74n1498_004:0842b03": "誓。哀愍有情。此日今時。光臨法會(鳴磬振鈴)。",
    "X74n1498_004:0842b04": "(助表云)我佛如來。有召請真言。謹當宣誦。",
    "X74n1498_004:0842b05": "唵　步布哩　迦哩哆哩　怛他誐多耶(鳴磬振鈴)",
    "X74n1498_004:0842b06": "(法師想。使者各與百千眷屬從空而來。依位而立)。",
    "X74n1498_004:0842b07": "(正表云)天上旌旗。雲中環珮。爚爚乎月燈照耀。燦燦兮",
    "X74n1498_004:0842b08": "星幢往來。請駐光儀。將宣欵曲。恭惟使者。威從神",
    "X74n1498_004:0842b09": "化。健法天行。府觀乎微塵百億山河。遍歷乎無量",
    "X74n1498_004:0842b10": "三千世界。身口無礙。心鏡同圓。今則眾苦將伸。奇",
    "X74n1498_004:0842b11": "恩欲沛。不假使人之妙用。誰通法脉之靈因。奉召",
    "X74n1498_004:0842b12": "尊神。來臨壇墠。聰明而一。感應何難(鳴磬振鈴)。",
    "X74n1498_004:0842b13": "(助表云)神非有嗜。食亦為天。從眾類之所需。奉聖神則",
    "X74n1498_004:0842b14": "為孝。一食全該乎四食。羣心妙現於此心。秘密加",
    "X74n1498_004:0842b15": "持。出生無盡。我今持誦。無量威德自在光明勝妙",
    "X74n1498_004:0842b16": "力陀羅尼。令此法食。圓滿周遍。",
    "X74n1498_004:0842b17": "曩謨薩縛怛他(引)(一)　孽跢縛路(引)枳帝(二)　唵(三)　三鉢囉",
    "X74n1498_004:0842b18": "三鉢囉吽(引)(四)○(大眾同誦十四遍。鳴磬。振鈴。正表灑淨水於食上)",
    "X74n1498_004:0842b19": "(法師想。此食出生種種妙供。一時奉上。無不周遍)。",
    "X74n1498_004:0842b20": "(正表獻食白云)初澄性水。乍爇心香。然光明智慧之燈。奉禪",
    "X74n1498_004:0842b21": "悅酥酡之味。妙華齊放。真果常圓。修法供以表肫",
    "X74n1498_004:0842b22": "誠。望尊神之垂歆饗。我佛如來。有獻供養真言。謹",
    "X74n1498_004:0842b23": "當宣誦。",
    "X74n1498_004:0842b24": "唵　誐誐曩　三婆縛　縛日囉吽(鳴磬振鈴)",
    "X74n1498_004:0842c01": "(法師想此供事充足現前。諸神降饗。莫不歡喜)。",
    "X74n1498_004:0842c02": "(主法振鈴少停。白云)法界寬平。原無限量。心光特達。誰是拘攣。",
    "X74n1498_004:0842c03": "因眾生無始。錯認乎有身。遂大苦難窮。交參而逼",
    "X74n1498_004:0842c04": "已。嗟哉入夢。喚之不聞。謂有罪報以限之。遂見重",
    "X74n1498_004:0842c05": "重地獄。謂有主宰以臨之。遂成卷卷刑書。且地統",
    "X74n1498_004:0842c06": "於天。神尊夫帝一世界初禪之主。四天上忉利之",
    "X74n1498_004:0842c07": "君。慈愍心中。深知而莫救。光明界內。照見而難淆。",
    "X74n1498_004:0842c08": "葢事理[這-言+交]逪而愈堅。故緣會稍疏而不應。今則秉",
    "X74n1498_004:0842c09": "一心之鏡。上承佛光。持眾妙之珠。齊宣法力。寫下",
    "X74n1498_004:0842c10": "界祈求之懇切。籲上天恩赦之彌綸。俞允可知。征",
    "X74n1498_004:0842c11": "途莫畏。其中靈機妙用。非人所能。旋乾轉坤。維神",
    "X74n1498_004:0842c12": "之力。總一切泥犁而並破。統十方關格而齊開。有",
    "X74n1498_004:0842c13": "屈皆伸。無幽不照。奉恩綸之吉利。鳳噦鸞吟。仗法",
    "X74n1498_004:0842c14": "會之威神。龍降虎伏。那有阿旁之害。全施周道之",
    "X74n1498_004:0842c15": "安。行菩薩行者。固以此為快心。作如來使者。必從",
    "X74n1498_004:0842c16": "茲而得意。空平心量。天上人間。安樂機緣。慈雲法",
    "X74n1498_004:0842c17": "雨。請於今日。徧達緘封。即法相之如如。必天行之",
    "X74n1498_004:0842c18": "穆穆。所有微意。具在疏文。別命披宣。試垂采聽。(鳴磬",
    "X74n1498_004:0842c19": "振鈴)。",
    "X74n1498_004:0842c20": "(正表宣梵疏。助表宣釋疏。正表宣牒)。",
    "X74n1498_004:0842c21": "(助表云)恭惟使者。心同佛心。用周神用。既飛身於九地。",
    "X74n1498_004:0842c22": "堪並轡於層霄。原不待乘舟過日月之前。直可使",
    "X74n1498_004:0842c23": "曳履步星辰之上。入浮幢王剎。似映瑠璃屏風。涵",
    "X74n1498_004:0842c24": "妙寶天居。如挂真珠瓔珞。感而遂應變則能通。聲",
    "X74n1498_004:0843a01": "先融五色之雲。消息應重輪之月。幸無廢職。必善",
    "X74n1498_004:0843a02": "為詞。事有煩勞。理當攀送。我佛如來。有奉送真言。",
    "X74n1498_004:0843a03": "謹當宣誦。",
    "X74n1498_004:0843a04": "唵　摩訝羅　穆羯叉　目(鳴磬振鈴)",
    "X74n1498_004:0843a05": "(正表云)歸依佛。歸依法。歸依僧。歸依佛法僧三寶已竟。",
    "X74n1498_004:0843a06": "上來遣使已畢。煉疏化財。用助使者雲程。徧周沙",
    "X74n1498_004:0843a07": "界。和南聖眾(鳴磬振鈴)○(焚疏牒牌位。紙寶紙緞畢)。",
    "X74n1498_004:0843a08": "(法師想使者受命即行。十方世界。無不通達。同訊)。",
    "X74n1498_004:0843a09": "(主法還內壇。主法拈香表白鳴磬。主法三拜)。",
    "X74n1498_004:0843a10": "(表白云)遣使事圓。無限良因。恩周沙界。和南聖眾(問訊出壇)。",
    "X74n1498_004:0843a11": "論曰。文以助行法者之神明。啟天人之感應。通如",
    "X74n1498_004:0843a12": "來之氣脉。開法會之靈機。儀軌中。或以請書乞赦。",
    "X74n1498_004:0843a13": "二使同文。可謂數見不鮮。見聞難暢。人作之而法",
    "X74n1498_004:0843a14": "已死。神聽之而應豈靈。是故類於此者。往往另作",
    "X74n1498_004:0843a15": "矩章。備芻蕘之一得。非云立異。不敢混同也。有益",
    "X74n1498_004:0843a16": "羣生。敢逃罪我。然知其必無罪我者。人之欲善。誰",
    "X74n1498_004:0843a17": "不如我。既順眾生之願。天且不違矣。而況於人乎。",
    "X74n1498_004:0843a18": "況於鬼神乎。",
    "X74n1498_004:0843a19": "(是日午刻齋僧。若心思專用力於道場。則省事辦之。但以三十六文為齋。以十二文為嚫。門首行之。輕而易舉)。",
    "X74n1498_004:0843a21": "法界聖凡水陸大齋普利道場性相通論卷第四"
}