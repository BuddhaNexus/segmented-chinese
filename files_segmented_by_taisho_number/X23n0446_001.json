{
    "X23n0446_001:0746b03": "七俱胝佛母所說準提陀羅尼經會",
    "X23n0446_001:0746b04": "釋卷上",
    "X23n0446_001:0746b05": "唐天竺三藏法師大廣智不空奉　詔譯",
    "X23n0446_001:0746b06": "清粵東鼎湖山菩提心沙門弘贊　會釋",
    "X23n0446_001:0746b07": "按如來一代說法。教分三藏。所謂修多羅。毗奈耶。",
    "X23n0446_001:0746b08": "蘇怛纜。即經律論也。藏雖分三。而不出顯密二門。",
    "X23n0446_001:0746b09": "顯則廣談性相。曉悟玄理。修證法身。密乃但令誦",
    "X23n0446_001:0746b10": "持。不加了知。默登聖位。然悟有頓漸。位有淺深。漸",
    "X23n0446_001:0746b11": "則歷諸僧祗。頓即立超十地。淺則聲聞緣覺菩提。",
    "X23n0446_001:0746b12": "深即現證佛果大乘。今此準提陀羅尼。即經藏密",
    "X23n0446_001:0746b13": "教。默證十身佛果大乘也。或於三藏外。立一雜藏。",
    "X23n0446_001:0746b14": "收諸部陀羅尼。或於三乘外。別立最上金剛乘。即",
    "X23n0446_001:0746b15": "是陀羅尼藏。若據神變疏。則判陀羅尼為大不思",
    "X23n0446_001:0746b16": "議成佛神通乘。故此經以大秘密為宗。法界真如",
    "X23n0446_001:0746b17": "為體。不思議為用。三密為門。最上乘為教相。以一",
    "X23n0446_001:0746b18": "切法。皆從金剛陀羅尼乘中流出。如千流萬派。發",
    "X23n0446_001:0746b19": "自崑崙石磧之山。三藏十二分教。出乎總持秘密",
    "X23n0446_001:0746b20": "之藏。乃至六度萬行。莫不從陀羅尼所出。謂真言",
    "X23n0446_001:0746b21": "一一字。全是無相法界。而六度萬行無不從法界",
    "X23n0446_001:0746b22": "中流出。故云。唵字者。是三身義。亦是一切法本不",
    "X23n0446_001:0746b23": "生義。由一切法本不生故。即得不生滅。由不生滅",
    "X23n0446_001:0746b24": "故。即得相無所得。相無所得。即是無相法界。實則",
    "X23n0446_001:0746c01": "證法界真如。故白傘葢頌云。誦滿一萬八千遍。遍",
    "X23n0446_001:0746c02": "遍入於無相定。號成堅固金剛幢自在。得名人中",
    "X23n0446_001:0746c03": "佛。又五秘密修行儀軌云。金剛薩埵者。是普賢菩",
    "X23n0446_001:0746c04": "薩。即一切如來長子。是一切如來菩提心。如經所",
    "X23n0446_001:0746c05": "說。金剛薩埵三摩地。名為一切諸佛法。此法能成",
    "X23n0446_001:0746c06": "諸佛道。若離此法。更別無有成佛。欲知金剛者。名",
    "X23n0446_001:0746c07": "為般若波羅蜜。能通達一切佛。無滯無礙。猶如金",
    "X23n0446_001:0746c08": "剛。是故。出生諸佛。若於顯教修行者。久經三大無",
    "X23n0446_001:0746c09": "數劫。然後證成無上菩提。於其中間。十進九退。或",
    "X23n0446_001:0746c10": "證七住。以所集福德智慧。迴向聲聞緣覺道果。仍",
    "X23n0446_001:0746c11": "不能證無上菩提。若依毗盧遮那佛。自受用身所",
    "X23n0446_001:0746c12": "說。內證自覺聖智法。及大普賢金剛薩埵地。受用",
    "X23n0446_001:0746c13": "身智。乃至應時集得。身中一大阿僧祇劫。所集福",
    "X23n0446_001:0746c14": "德智慧。則為生在佛家。其人從一切如來心生。從",
    "X23n0446_001:0746c15": "佛口生。從佛法生。從法化生。得佛法財。從此已後。",
    "X23n0446_001:0746c16": "受得廣大甚深不思議法。超越二乘十地。是知真",
    "X23n0446_001:0746c17": "言秘密之旨。尚非因位菩薩所知。況容凡夫小智",
    "X23n0446_001:0746c18": "能測。茲會眾譯并諸疏鈔。略為互相發明。以便初",
    "X23n0446_001:0746c19": "學持誦。有所措心。非敢曰釋。如神變疏云。金剛手",
    "X23n0446_001:0746c20": "方可探其頤。蓮華眼始能窺其奧。首楞嚴云。諸佛",
    "X23n0446_001:0746c21": "秘密法。唯佛與佛。自相解了。非是餘聖。所能通達。",
    "X23n0446_001:0746c22": "但持誦之。能滅大過。速登聖位。天竺止觀云。上聖",
    "X23n0446_001:0746c23": "方能顯密兩說。凡人但能宣傳顯教。不能宣傳密",
    "X23n0446_001:0746c24": "教。故非下凡所議。師心可知。今按此準提真言。前",
    "X23n0446_001:0747a01": "後數譯。而不空三藏。深得密教之傳。由昔金剛薩",
    "X23n0446_001:0747a02": "埵。親於毗盧遮那牟尼如來前。受瑜伽最上乘義。",
    "X23n0446_001:0747a03": "後數百年。傳於龍樹菩薩。龍樹又數百年。傳於龍",
    "X23n0446_001:0747a04": "智阿闍黎。龍智傳於金剛智法師。金剛智來遊震",
    "X23n0446_001:0747a05": "旦。以五部瑜伽。及毗盧遮那經。蘇悉軌範。授與不",
    "X23n0446_001:0747a06": "空三藏。及智滅度。三藏奉其遺教。復遊天竺諸國。",
    "X23n0446_001:0747a07": "增廣其學。於師子國。從龍智阿闍黎。求開十八會",
    "X23n0446_001:0747a08": "金剛灌頂。及大悲胎藏之法。法化相承。自毗盧遮",
    "X23n0446_001:0747a09": "那如來。至於不空三藏。凡六葉矣。空既遍遊天竺。",
    "X23n0446_001:0747a10": "復得親傳之旨。故其所譯本。真言儀軌。委悉詳備。",
    "X23n0446_001:0747a11": "今恐初學未閑梵音印契。由是於諸譯中。多取智",
    "X23n0446_001:0747a12": "所譯本而會明之。以其師資相承。授受無替故也。",
    "X23n0446_001:0747a13": "如是我聞。",
    "X23n0446_001:0747a14": "謂如來如實相理。說是準提陀羅尼法。故云如是。",
    "X23n0446_001:0747a15": "阿難尊者。親從佛聞如是之法。故云我聞。",
    "X23n0446_001:0747a16": "一時。",
    "X23n0446_001:0747a17": "是說此經之時也。",
    "X23n0446_001:0747a18": "薄伽梵。",
    "X23n0446_001:0747a19": "此是如來眾德至尚之稱。具六種義。一自在。二熾",
    "X23n0446_001:0747a20": "盛。三端嚴。四名稱。五吉祥。六尊貴。廣如餘處釋。",
    "X23n0446_001:0747a21": "在名稱大城。",
    "X23n0446_001:0747a22": "梵言舍衛。",
    "X23n0446_001:0747a23": "逝多林。",
    "X23n0446_001:0747a24": "舊云祇樹。謂林樹是祇陀太子所施也。",
    "X23n0446_001:0747b01": "給孤獨園。",
    "X23n0446_001:0747b02": "給孤獨。是須達長者之別名。園是長者布金所買",
    "X23n0446_001:0747b03": "之地。二人共施。故名合稱也。",
    "X23n0446_001:0747b04": "與大苾芻眾。并諸菩薩。及諸天龍八部。前後圍繞。",
    "X23n0446_001:0747b05": "此是聽法之眾。",
    "X23n0446_001:0747b06": "愍念未來薄福惡業眾生。即入準提三摩地。說過去",
    "X23n0446_001:0747b07": "七俱胝佛。所說陀羅尼曰。",
    "X23n0446_001:0747b08": "愍念。謂如來悲愍慈念眾生也。梵語三摩地。華言",
    "X23n0446_001:0747b09": "等持。謂定慧平等任持者也。俱胝。華言百億。陀羅",
    "X23n0446_001:0747b10": "尼。華言總持。謂總持一切法門。含攝無盡教理行",
    "X23n0446_001:0747b11": "果。又持善不失。持惡不生。故亦翻為遮持。謂遮二",
    "X23n0446_001:0747b12": "邊之惡。持中道之善。別名為呪。元非正翻。既含多",
    "X23n0446_001:0747b13": "義。故非名言所能宣釋。究其實。乃毗盧遮那如來",
    "X23n0446_001:0747b14": "諸佛。大不思議秘密心印也。",
    "X23n0446_001:0747b15": "曩謨颯多(引)南(引)(一)三藐三沒馱(引)俱(引)胝南(引)(二)怛你",
    "X23n0446_001:0747b16": "也(二合)他(引)(三)唵(四)者禮(五)主禮(六)準泥(七)莎嚩(二合)(引)賀",
    "X23n0446_001:0747b17": "(引)(八)",
    "X23n0446_001:0747b18": "凡誦真言唵字當引。句須分明。聲要不緩不急。詳",
    "X23n0446_001:0747b19": "如下釋。",
    "X23n0446_001:0747b20": "此真言八句。上三句。是歸敬諸佛說呪之辭。下五",
    "X23n0446_001:0747b21": "句。正是呪體。言引者。謂長引其聲。二合者。謂二字",
    "X23n0446_001:0747b22": "合為一音。金剛智譯作折隸主隸準提莎嚩訶。其",
    "X23n0446_001:0747b23": "上多字南字。皆有口傍。隸字去聲○地婆訶羅譯",
    "X23n0446_001:0747b24": "作折戾主戾準提莎婆訶○闍那岌多譯作折麗",
    "X23n0446_001:0747c01": "主麗準遞莎訶○天息災譯作曩莫颯鉢哆喃。三",
    "X23n0446_001:0747c02": "藐訖三沒馱句致喃。怛你也他。唵。左隸[口*祖]隸噂禰。",
    "X23n0446_001:0747c03": "娑嚩賀。莫字入聲。鉢哆字二合。他字去聲。唵字。及",
    "X23n0446_001:0747c04": "兩隸字皆引。噂字上聲。禰字引。餘並同上。法賢譯。",
    "X23n0446_001:0747c05": "大同天息災。初句皆同。次句訖三字二合。祖字尊",
    "X23n0446_001:0747c06": "字無口。此中諸譯不同。皆由梵音有輕重之轉。故",
    "X23n0446_001:0747c07": "字不一。然既梵音。即取字之音。不取字之義。若其",
    "X23n0446_001:0747c08": "善梵音者。誦上諸譯。而無有異。任取一譯誦之。但",
    "X23n0446_001:0747c09": "於梵音不訛者皆得也。凡是口傍字者。須彈舌道",
    "X23n0446_001:0747c10": "之。即得其音矣。曩謨。或作娜麼。或作納莫。或作南",
    "X23n0446_001:0747c11": "無。華言歸命。亦云皈依。怛你也他。華言所謂。亦言",
    "X23n0446_001:0747c12": "即說。莎嚩賀。譯為成就義。亦云吉祥義。亦云圓寂",
    "X23n0446_001:0747c13": "義。亦云消災增益義。亦云無住義。即是無住涅槃。",
    "X23n0446_001:0747c14": "盡未來際。利益有情無盡期故。",
    "X23n0446_001:0747c15": "若有修真言之行。出家在家菩薩。誦持此陀羅尼。滿",
    "X23n0446_001:0747c16": "九十萬遍。無量劫造十惡。五逆。四重。五無間罪。悉皆",
    "X23n0446_001:0747c17": "消滅。所生之處。常遇諸佛菩薩。豐饒財寶。常得出家。",
    "X23n0446_001:0747c18": "十惡者。謂殺。盜。婬。妄言。綺語。兩舌。惡口。貪。瞋。邪見。",
    "X23n0446_001:0747c19": "四重者。謂破四禁戒。殺盜婬妄也。五逆者。一弑父。",
    "X23n0446_001:0747c20": "二弑母。三出佛身血。四弑阿羅漢。五破和合僧。若",
    "X23n0446_001:0747c21": "造一逆。即墮阿鼻地獄。一劫受苦。具五逆者。故云",
    "X23n0446_001:0747c22": "五無間罪。梵語阿鼻。此云無間。謂墮此獄中。一大",
    "X23n0446_001:0747c23": "劫受苦。無彈指頃間歇也。",
    "X23n0446_001:0747c24": "若是在家菩薩。修持戒行。堅固不退。誦此陀羅尼。常",
    "X23n0446_001:0748a01": "生天趣。或於人間。常作國王。不墮惡趣。親近賢聖。諸",
    "X23n0446_001:0748a02": "天愛敬。擁護加持。若營世務。無諸灾橫。儀容端正。言",
    "X23n0446_001:0748a03": "音威肅。心無憂惱。若出家菩薩。具諸禁戒。三時念誦。",
    "X23n0446_001:0748a04": "依教修行。現生所求出世間悉地。定慧現前。證地波",
    "X23n0446_001:0748a05": "羅蜜圓滿。疾證無上正等菩提。",
    "X23n0446_001:0748a06": "在家菩薩。奉持五戒。十善。菩薩大戒。故云修持戒",
    "X23n0446_001:0748a07": "行。出家菩薩。俱持沙彌比丘律儀。菩薩木叉。故云。",
    "X23n0446_001:0748a08": "具諸禁戒。出世間悉地者。即定慧現前。乃至證無",
    "X23n0446_001:0748a09": "上正等菩提是也。悉地。此云成。意謂成就世出世",
    "X23n0446_001:0748a10": "間。所求大願。由含多義。故無正翻。言證地者。釋陀",
    "X23n0446_001:0748a11": "羅尼云。瑜伽中。從凡至聖。總為四地。一勝解行地。",
    "X23n0446_001:0748a12": "通目地前。二普賢行願地。通目十地。三大普賢地。",
    "X23n0446_001:0748a13": "即等覺地。四普照曜地。即成正覺地。亦云成毗盧",
    "X23n0446_001:0748a14": "遮那三身普光地。波羅蜜者。謂六波羅蜜。及十波",
    "X23n0446_001:0748a15": "羅蜜。大乘寶王等經云。持誦真言行者。日日得具",
    "X23n0446_001:0748a16": "六波羅蜜圓滿功德。故諸陀羅尼經。說真言行者。",
    "X23n0446_001:0748a17": "現世能成無上菩提。五字陀羅尼頌云。諸佛本誓",
    "X23n0446_001:0748a18": "力。現成諸聖事。即於一座中。便成最正覺。",
    "X23n0446_001:0748a19": "若誦滿一萬遍。",
    "X23n0446_001:0748a20": "智譯云。十萬遍。",
    "X23n0446_001:0748a21": "即於夢中見佛菩薩。即吐黑物。",
    "X23n0446_001:0748a22": "黑物表惡業。即吐。是罪滅福生之相。故自見口中",
    "X23n0446_001:0748a23": "吐出黑物。或云黑飯。",
    "X23n0446_001:0748a24": "其人若罪尤重。誦二萬遍。",
    "X23n0446_001:0748b01": "餘譯云。二十萬遍。亦見自口中吐出黑飯。",
    "X23n0446_001:0748b02": "即夢見諸天堂寺舍。或登高山。或見上樹。",
    "X23n0446_001:0748b03": "不為罪業所累。故能升躡。成就善因。故見天堂寺",
    "X23n0446_001:0748b04": "舍。",
    "X23n0446_001:0748b05": "或於大池中澡浴。",
    "X23n0446_001:0748b06": "滌除罪垢。得清淨身。",
    "X23n0446_001:0748b07": "或見騰空。",
    "X23n0446_001:0748b08": "不為罪業所纏。故身輕舉。",
    "X23n0446_001:0748b09": "或見與諸天女娛樂。",
    "X23n0446_001:0748b10": "謂與慈善根力相應。故見與之娛樂。",
    "X23n0446_001:0748b11": "或見說法。",
    "X23n0446_001:0748b12": "得示教利喜也。",
    "X23n0446_001:0748b13": "或見拔髮剃髮。",
    "X23n0446_001:0748b14": "拔髮。是西國外道之法。拔髮剃髮。皆表斷除煩惱",
    "X23n0446_001:0748b15": "根株也。智譯云。或見拔髮。自身剃頭。",
    "X23n0446_001:0748b16": "或食酪飯。飲白甘露。",
    "X23n0446_001:0748b17": "食酪飯。是成就世間福善。飲甘露。謂得出世法味。",
    "X23n0446_001:0748b18": "或渡大海江河。",
    "X23n0446_001:0748b19": "得越苦海。",
    "X23n0446_001:0748b20": "或升師子座。",
    "X23n0446_001:0748b21": "謂得法王之座。",
    "X23n0446_001:0748b22": "或見菩提樹。",
    "X23n0446_001:0748b23": "是見道相。",
    "X23n0446_001:0748b24": "或乘船。",
    "X23n0446_001:0748c01": "是乘般若船。得登彼岸之相。蘇悉地經云。或見乘",
    "X23n0446_001:0748c02": "師子象牛鹿鵝等。皆是悉地成就之相。",
    "X23n0446_001:0748c03": "或見沙門。",
    "X23n0446_001:0748c04": "得離世染。而出三界。",
    "X23n0446_001:0748c05": "或見居士。以白衣黃衣覆頭。",
    "X23n0446_001:0748c06": "黃表正。白表淨。以白淨正法。而覆護之。智譯云。以",
    "X23n0446_001:0748c07": "衣籠覆其頭。",
    "X23n0446_001:0748c08": "或見日月。",
    "X23n0446_001:0748c09": "表破無明煩惱暗也。",
    "X23n0446_001:0748c10": "或見童男童女。",
    "X23n0446_001:0748c11": "不為貪欲煩惱所染也。",
    "X23n0446_001:0748c12": "或上有乳果樹。",
    "X23n0446_001:0748c13": "乳者白義。白者善業。謂得世出世間善業果報也。",
    "X23n0446_001:0748c14": "或見黑丈夫。口中吐火焰。共彼鬬得勝。",
    "X23n0446_001:0748c15": "謂與瞋煩惱魔共戰得勝。",
    "X23n0446_001:0748c16": "或見惡馬水牛。欲來觝觸。持誦者。或打或叱。怖走而",
    "X23n0446_001:0748c17": "去。",
    "X23n0446_001:0748c18": "謂於癡煩惱魔得勝故也。",
    "X23n0446_001:0748c19": "或食乳粥酪飯。",
    "X23n0446_001:0748c20": "謂得上味福善成就。",
    "X23n0446_001:0748c21": "或見蘇摩那華。",
    "X23n0446_001:0748c22": "華言稱意華。色黃白。而極香。樹高三四尺。下垂如",
    "X23n0446_001:0748c23": "葢。謂表所求善法。必得稱意。智譯云。或見有香氣",
    "X23n0446_001:0748c24": "白華。香表五分法身之香。謂得五分善業。",
    "X23n0446_001:0749a01": "或見國王。",
    "X23n0446_001:0749a02": "謂得大人護念。獲尊貴勝業也。",
    "X23n0446_001:0749a03": "若不見如是境界者。當知此人前世造五無間罪。應",
    "X23n0446_001:0749a04": "更誦滿七十萬遍。即見如上境界。應知罪滅。即成先",
    "X23n0446_001:0749a05": "行。",
    "X23n0446_001:0749a06": "此令誦七十萬遍。上言一萬二萬疑誤。應如餘二",
    "X23n0446_001:0749a07": "譯云。十萬二十萬為當。如上所夢境界。皆是行者",
    "X23n0446_001:0749a08": "證騐成就之相。蘇悉地經云。於其夢中。見真言主。",
    "X23n0446_001:0749a09": "背面而去。或不與語。當應更須起首念誦。如是再",
    "X23n0446_001:0749a10": "三。若夢中見真言主與語。當知此人。不久成就。若",
    "X23n0446_001:0749a11": "無境界。不應誦持。若強念持。恐與人禍。初持誦時。",
    "X23n0446_001:0749a12": "於淨密處起首。",
    "X23n0446_001:0749a13": "然後依法畫本像。(謂準提本尊像)或三時。或四時。或六時。依",
    "X23n0446_001:0749a14": "法供養。求世間出世間悉地。乃至無上菩提。皆悉獲",
    "X23n0446_001:0749a15": "得。若有修持此陀羅尼。當知未來成就處所。有難無",
    "X23n0446_001:0749a16": "難。悉地遲疾。應於淨室。以瞿摩夷。塗一小壇。隨力供",
    "X23n0446_001:0749a17": "養。以結界真言。結十方界。(四方四維上下)以香水一瓶。置在",
    "X23n0446_001:0749a18": "壇中。一心念誦。其瓶動轉。當知所為所求事成就。若",
    "X23n0446_001:0749a19": "不動轉。其事不成。",
    "X23n0446_001:0749a20": "結界真言。如下結地界。墻界等出。智譯云。若於佛",
    "X23n0446_001:0749a21": "像前。或於塔前。若清淨處。以瞿摩夷塗地。而作四",
    "X23n0446_001:0749a22": "肘方壇。復以香華。幢葢。飲食。燈明。燭火。隨力所辦。",
    "X23n0446_001:0749a23": "依法供養。若欲求願。先須念誦。加持香水。散於八",
    "X23n0446_001:0749a24": "方。上下結界。既結界已。於壇四角。及其中央。各置",
    "X23n0446_001:0749b01": "一香水之瓶。行者面向東方互跪。誦一千八十遍。",
    "X23n0446_001:0749b02": "其瓶即便自轉。隨意東西。任以上下。訶羅譯云。呪",
    "X23n0446_001:0749b03": "香水散於四方上下。以為結界。於壇四角中央。各",
    "X23n0446_001:0749b04": "置一香水瓶。持呪者於其壇中。面向東方胡跪。誦",
    "X23n0446_001:0749b05": "呪一千八十遍。言加持香水者。當誦根本真言三",
    "X23n0446_001:0749b06": "七遍。十方洒之。",
    "X23n0446_001:0749b07": "又法。取一瓦碗。以香塗。置於壇中。專心念誦。碗若轉",
    "X23n0446_001:0749b08": "動。事即成就。若不動。事即不成。",
    "X23n0446_001:0749b09": "智譯云。以淨瓦鉢。燒香熏之。內外塗香。盛滿香水。",
    "X23n0446_001:0749b10": "并好香華。置壇中。依前瓶法。而作念誦。其鉢即轉。",
    "X23n0446_001:0749b11": "與瓶無異。若欲得知一切成就。不成就事。即燒香",
    "X23n0446_001:0749b12": "發啟白聖者。願決心疑。若右轉即成就。若左轉即",
    "X23n0446_001:0749b13": "不成就。",
    "X23n0446_001:0749b14": "又法。欲知未來之事。先塗一小壇。令一具相福德童",
    "X23n0446_001:0749b15": "子。澡浴清潔。著新淨衣服。以七俱胝真言加持香。塗",
    "X23n0446_001:0749b16": "童子手。又加持華七遍。置童子手中。令童子掩面。立",
    "X23n0446_001:0749b17": "於壇中。又取別華。誦真言加持。一遍一打童子手背。",
    "X23n0446_001:0749b18": "乃至二十一枚。即問童子善惡之事。童子皆說。",
    "X23n0446_001:0749b19": "智譯。令取好華。念誦一百八遍。以香末塗童子手。",
    "X23n0446_001:0749b20": "捧華掩面。復自手。更取別華念誦。擲童子身。",
    "X23n0446_001:0749b21": "又法。取一明鏡。置於壇中。先誦真言加持華。一百八",
    "X23n0446_001:0749b22": "遍已。然後又誦真言。一遍一擲打鏡面。於鏡面上。即",
    "X23n0446_001:0749b23": "有文字現。說善惡事。",
    "X23n0446_001:0749b24": "智譯。或使者即身現鏡中。使者即佛母之使者。",
    "X23n0446_001:0749c01": "又法。欲知事善不善。成就不成就。取蘇摩那華香油。",
    "X23n0446_001:0749c02": "誦真言加持一百八遍。塗右手大拇指面誦真言聲",
    "X23n0446_001:0749c03": "不斷絕。令童子觀指面上。現諸佛菩薩形像。或現文",
    "X23n0446_001:0749c04": "字。具說善惡。",
    "X23n0446_001:0749c05": "智譯云。或以硃砂。或以蘇摩那華。浸胡麻油中。塗",
    "X23n0446_001:0749c06": "拇指甲。念誦一百八遍。即現天神。及僧菩薩佛等",
    "X23n0446_001:0749c07": "形像。若心有所疑三世中事。一一問皆知。即拇指",
    "X23n0446_001:0749c08": "上自現。",
    "X23n0446_001:0749c09": "又法。若人患鬼魅病。取楊柳枝。或茅草。誦真言。拂患",
    "X23n0446_001:0749c10": "者身。即得除愈。",
    "X23n0446_001:0749c11": "訶羅譯云。以呪呪茅拂病人。得香茅第一。不得。直",
    "X23n0446_001:0749c12": "茅亦得。智譯云。以石榴枝。白茅香等草。念誦鞭拂",
    "X23n0446_001:0749c13": "之。",
    "X23n0446_001:0749c14": "又法。若患重病者。誦真言一百八遍。稱彼人名。以牛",
    "X23n0446_001:0749c15": "乳護摩即瘥。",
    "X23n0446_001:0749c16": "謂以茅草等捏乳。誦呪作法。擲火中燒之。名為護",
    "X23n0446_001:0749c17": "摩。智譯云。以茅草置酥中。念誦七遍。擲著火中燒",
    "X23n0446_001:0749c18": "之。令烟熏病人即愈。所言酥者。謂以牛乳鑽煉成",
    "X23n0446_001:0749c19": "酪。酪鑽成生酥。生酥鑽成熟酥。熟酥鑽成醍醐。",
    "X23n0446_001:0749c20": "又法。若孩子夜啼。令童女右搓線。誦真言加持。結二",
    "X23n0446_001:0749c21": "十一結。繫於頸下。孩子即不夜啼。",
    "X23n0446_001:0749c22": "餘譯云。令童女合五色縷。一呪一結。滿二十一結。",
    "X23n0446_001:0749c23": "與病人。小男女等。頸上繫者。惡魔鬼魅等病。即得",
    "X23n0446_001:0749c24": "除瘥。",
    "X23n0446_001:0750a01": "又法。先加持白芥子。一百八遍。然後取芥子誦真言。",
    "X23n0446_001:0750a02": "一遍一擲打彼鬼魅者。滿二十一遍。其鬼魅馳走。病",
    "X23n0446_001:0750a03": "者除愈。",
    "X23n0446_001:0750a04": "智譯云。或以白芥子置酥中。取芥子少許。念誦一",
    "X23n0446_001:0750a05": "遍。一擲火中。如是二十一度。病即除愈。",
    "X23n0446_001:0750a06": "又法。或有患鬼魅。以瞿摩夷。塗一小壇。以麩炭畫地。",
    "X23n0446_001:0750a07": "作鬼魅形。誦真言。以石榴等杖鞭之。彼鬼啼泣。馳走",
    "X23n0446_001:0750a08": "而去。",
    "X23n0446_001:0750a09": "智譯。作法同此。訶羅譯。令於病者前。以墨畫其病",
    "X23n0446_001:0750a10": "人形。呪楊枝打此畫形。亦得除瘥。瞿摩夷。此云牛",
    "X23n0446_001:0750a11": "糞。",
    "X23n0446_001:0750a12": "又法。若人被鬼魅所著。或復病者身在遠處。不能自",
    "X23n0446_001:0750a13": "來。或念誦人。又不往彼。取楊柳枝。或桃枝。或華。加持",
    "X23n0446_001:0750a14": "一百八遍。使人將往病人所。以枝拂病人。或以華。使",
    "X23n0446_001:0750a15": "病人嗅。或以華打病人。鬼魅即去。病者除瘥。",
    "X23n0446_001:0750a16": "智譯云。遣人將去語彼云。汝去。某甲遣將此枝鞭",
    "X23n0446_001:0750a17": "汝。汝若不去。損汝無疑。若不去。鞭之即去。",
    "X23n0446_001:0750a18": "又法。若被蛇所齧。或拏吉你女鬼所持。旋繞病人。誦",
    "X23n0446_001:0750a19": "真言。其病即愈。",
    "X23n0446_001:0750a20": "謂繞誦病人數帀。即愈。",
    "X23n0446_001:0750a21": "又法。若人患癰腫等。及諸毒蟲所齧。取檀香汁和土",
    "X23n0446_001:0750a22": "為泥。誦真言七遍。塗瘡上。即愈。",
    "X23n0446_001:0750a23": "智譯令取熏睦香和淨水土。塗丁瘡癰癤癬漏即",
    "X23n0446_001:0750a24": "愈。",
    "X23n0446_001:0750b01": "又法。若人在路行。誦此真言。不被賊劫傷損。亦離諸",
    "X23n0446_001:0750b02": "惡禽獸等難。",
    "X23n0446_001:0750b03": "智譯云。若在路夜行。念誦不缺。無有賊盜虎狼惡",
    "X23n0446_001:0750b04": "鬼等。怖畏難處。持心念誦。并作護身。彼等諸難。即",
    "X23n0446_001:0750b05": "皆自滅。若乞食時。常持此呪。不為惡人惡狗等類。",
    "X23n0446_001:0750b06": "之所侵害。乞食易得。",
    "X23n0446_001:0750b07": "又法。若鬬諍。言訟論理。及談論求勝者。誦此真言。強",
    "X23n0446_001:0750b08": "勝。",
    "X23n0446_001:0750b09": "準提真言。如金剛杵。擬物皆碎。無敢當者。故於諍",
    "X23n0446_001:0750b10": "訟理論。談說名言法義。無不獲勝。",
    "X23n0446_001:0750b11": "又法。若於江河中行。誦此真言。不被漂溺。及水中惡",
    "X23n0446_001:0750b12": "龍。摩竭。黿。鼉等。傷害。",
    "X23n0446_001:0750b13": "摩竭。此云鯨魚。長十餘里。或數百里。能吞大舟。等",
    "X23n0446_001:0750b14": "者。謂諸毒虫蛇類也。智譯云。或蛇咬。即遣彼人。圍",
    "X23n0446_001:0750b15": "繞念誦人數帀。即愈。",
    "X23n0446_001:0750b16": "又法。若被囚禁繫閉者。誦此陀羅尼。速得解脫。",
    "X23n0446_001:0750b17": "菩提心體。自性空故。離一切物。猶如蓮性。不為垢",
    "X23n0446_001:0750b18": "染。今此陀羅尼。從諸佛菩提心流出。故持誦者。自",
    "X23n0446_001:0750b19": "然速得解脫。",
    "X23n0446_001:0750b20": "又法。若國中有疾病。十夜以油麻。粳米和酥蜜。作護",
    "X23n0446_001:0750b21": "摩。即得灾滅。國土安寧。",
    "X23n0446_001:0750b22": "智譯云。或國土水旱不調牛馬六畜等疫毒流行。",
    "X23n0446_001:0750b23": "應以油麻。大麥。粳米。粟。豆。酥。蜜。乳。酪。白乳木。諸雜",
    "X23n0446_001:0750b24": "香等。皆置一邊。燒香發願。為一切眾生除去灾難。",
    "X23n0446_001:0750c01": "即作手契護身念誦。取前諸物。念誦加持。擲著火",
    "X23n0446_001:0750c02": "中燒之。如是七日。日別三時作法。時別一千八十",
    "X23n0446_001:0750c03": "遍。即得滿願。一切安樂。一切三寶悉皆護念。亦能",
    "X23n0446_001:0750c04": "成就一切大願。訶羅譯云。應以酥和胡麻粳米。用",
    "X23n0446_001:0750c05": "手三指。取其一撮。呪之一遍。擲火中燒。或經七日",
    "X23n0446_001:0750c06": "七夜。六時如是相續不絕。一切灾疫。無不消滅。言",
    "X23n0446_001:0750c07": "手契者。謂手結印也。",
    "X23n0446_001:0750c08": "又法。若求豐饒財寶者。每日以種種食護摩。即得財",
    "X23n0446_001:0750c09": "寶豐饒。",
    "X23n0446_001:0750c10": "智譯云。若求富饒。以粳米油麻置酥酪中。手把少",
    "X23n0446_001:0750c11": "許。發願念誦七遍。擲著火中燒之。隨力七日。乃至",
    "X23n0446_001:0750c12": "七七日。即如其願。訶羅譯云。以酥和稻穀。呪一百",
    "X23n0446_001:0750c13": "八遍。火中燒之。隨心所願。無不成諦。財寶增盈也。",
    "X23n0446_001:0750c14": "言護摩者。即是以前諸物。擲著火中燒之。以為供",
    "X23n0446_001:0750c15": "養。蘇悉地經云。於尊像前。作護摩爐。頂方一肘。四",
    "X23n0446_001:0750c16": "面安緣。量深半肘。緣高四指。以牛屎和牛尿塗。用",
    "X23n0446_001:0750c17": "香水洒。或作圓爐。其念誦之處。若在房室。應出於",
    "X23n0446_001:0750c18": "外。望見尊像。而穿作爐。隨其事業。依法作之。乳木",
    "X23n0446_001:0750c19": "等物。及以香華。置於右邊。護摩器皿。置於左邊。坐",
    "X23n0446_001:0750c20": "茅草座。攝心靜慮。先誦本尊真言一遍。請安本座。",
    "X23n0446_001:0750c21": "依法供養。願尊垂納護摩之食。其護摩木。有十二",
    "X23n0446_001:0750c22": "種。此方無有。可用紫檀。或堅實乳木代之。取其枝",
    "X23n0446_001:0750c23": "端直者。量長兩指。或云十指。皆新採濕潤者。觀其",
    "X23n0446_001:0750c24": "上下。一面置之。香水淨洗。細頭向外。麤頭向身。以",
    "X23n0446_001:0751a01": "乳酪酥蜜搵兩頭。擲於爐內。如念誦時。置兩手在",
    "X23n0446_001:0751a02": "雙膝間。護摩時亦應如是。護摩畢。用本真言淨水。",
    "X23n0446_001:0751a03": "以手遠巡散洒爐中。如是三度。護摩都了。如法發",
    "X23n0446_001:0751a04": "遣。若以酥蜜油作法。當用杓。至娑嚩賀字。餘聲未",
    "X23n0446_001:0751a05": "盡。即潟爐中。初以一杓滿酥。護摩一遍。中間小杓。",
    "X23n0446_001:0751a06": "護摩畢。還以一杓滿酥。護摩一遍。重獻閼伽。乃至",
    "X23n0446_001:0751a07": "供養。準前重作護身等印。乃至解界。方可發遣。如",
    "X23n0446_001:0751a08": "下所明。",
    "X23n0446_001:0751a09": "又法。欲令人敬愛歡喜者。真言句中。稱彼人名。即得",
    "X23n0446_001:0751a10": "歡喜順伏。",
    "X23n0446_001:0751a11": "訶羅譯云。稱彼前人名字。一呪一稱。滿一百八遍。",
    "X23n0446_001:0751a12": "即便敬念。",
    "X23n0446_001:0751a13": "又法。若無衣。念誦即得衣。",
    "X23n0446_001:0751a14": "又法。意中所求。念誦皆得如意。",
    "X23n0446_001:0751a15": "準提真言。是諸佛心寶。如摩尼珠王。隨眾生念。故",
    "X23n0446_001:0751a16": "云皆得如意。",
    "X23n0446_001:0751a17": "又法。若人身體肢節痛。加持手二十一遍。摩觸痛處。",
    "X23n0446_001:0751a18": "即瘥。",
    "X23n0446_001:0751a19": "若自為。若為他。皆得。",
    "X23n0446_001:0751a20": "又法。若患瘧。及頭痛。以加持手二十一遍。摩觸亦得",
    "X23n0446_001:0751a21": "除瘥。",
    "X23n0446_001:0751a22": "此等皆謂已成就先行。或長持誦準提真言行人。",
    "X23n0446_001:0751a23": "故得隨手應物悉騐。若初誦行人。梵音未淳。心不",
    "X23n0446_001:0751a24": "專一。反謗無騐。獲罪彌深。",
    "X23n0446_001:0751b01": "又法。塗一小壇。取一銅碗滿盛淨灰。令童子兩手按",
    "X23n0446_001:0751b02": "灰碗上。持誦者。應誦真言。本尊使者。入童子身。其碗",
    "X23n0446_001:0751b03": "即轉。即下語。童子即自結三部三昧耶印。誦三部真",
    "X23n0446_001:0751b04": "言。即取滑石。過與童子。童子即於地上書過去未來",
    "X23n0446_001:0751b05": "事。吉凶善惡。及失脫經論。廢忘難義。真言印。即得知",
    "X23n0446_001:0751b06": "解。",
    "X23n0446_001:0751b07": "此中不言遍。應是百八遍。或持至童子自結印呪",
    "X23n0446_001:0751b08": "為限。",
    "X23n0446_001:0751b09": "又法。兩軍相敵。於樺皮上。書此陀羅尼。懸於竹竿上。",
    "X23n0446_001:0751b10": "令人手把。誦真言。彼敵即破。",
    "X23n0446_001:0751b11": "已上數條。餘譯俱缺。",
    "X23n0446_001:0751b12": "又法。若女人無男女。以牛黃於樺皮上。書此真言。令",
    "X23n0446_001:0751b13": "帶。不久當有男女。",
    "X23n0446_001:0751b14": "智譯云。於樺皮葉上書此陀羅尼。并畫童子。以紫",
    "X23n0446_001:0751b15": "綵裹之。念誦一千八十遍。安著髻中即孕。或曰諸",
    "X23n0446_001:0751b16": "佛本意。令人斷貪瞋等諸煩惱。今何却令人起貪",
    "X23n0446_001:0751b17": "念。求於世事名利等耶。答曰。此是諸佛不思議力。",
    "X23n0446_001:0751b18": "度生方便之妙用。若有眾生不肯直求無上菩提。",
    "X23n0446_001:0751b19": "且隨其所欲。令持呪求之。盡得遂心。由是神呪不",
    "X23n0446_001:0751b20": "思議力熏。罪業消滅。菩提種成。自然超凡入聖。如",
    "X23n0446_001:0751b21": "此真言。諸佛境界。十地菩薩。尚非其量。況凡夫人。",
    "X23n0446_001:0751b22": "而得思議哉。若具智眼者。須終日求。而無能求所",
    "X23n0446_001:0751b23": "求之相。即與般若相應。故非佛縱眾生起貪等煩",
    "X23n0446_001:0751b24": "惱也。",
    "X23n0446_001:0751c01": "又法。或有女人。夫主不敬重。取一新瓶滿盛水。於瓶",
    "X23n0446_001:0751c02": "中著七寶。及諸靈藥。五穀。白芥子。以繒帛繫瓶項。以",
    "X23n0446_001:0751c03": "真言加持一百八遍。令女人結根本印。安頂上。以水",
    "X23n0446_001:0751c04": "灌頂。即得寵愛敬重。非但敬重。亦得有子息。在胎牢",
    "X23n0446_001:0751c05": "固。",
    "X23n0446_001:0751c06": "智譯云。取淨瓶盛滿香水。別置淨處。以牛糞塗作",
    "X23n0446_001:0751c07": "壇。念誦一百八遍。如是七瓶。皆作此法。於淨處。以",
    "X23n0446_001:0751c08": "香華為道場。取瓶內香水洗浴。夫即愛樂。亦得有",
    "X23n0446_001:0751c09": "孕。婦不樂夫。亦如前法。按一大藏經中陀羅尼神",
    "X23n0446_001:0751c10": "呪。總為五部。一佛部。謂諸佛呪。二蓮華部。謂觀自",
    "X23n0446_001:0751c11": "在等諸持蓮華菩薩呪。三金剛部。謂金剛手菩薩",
    "X23n0446_001:0751c12": "并諸金剛神呪。四寶部。謂諸天呪。五羯磨部。謂諸",
    "X23n0446_001:0751c13": "鬼神呪。此五部。每一部各有五部。總成二十五部。",
    "X23n0446_001:0751c14": "今此準提真言。總持攝二十五部。故隨所用之。無",
    "X23n0446_001:0751c15": "不成就。",
    "X23n0446_001:0751c16": "又法。行者每念誦時。結大印誦真言。印塔滿六十萬",
    "X23n0446_001:0751c17": "遍。所求之事。即得滿足。觀自在菩薩。金剛手菩薩。多",
    "X23n0446_001:0751c18": "羅菩薩。即為現身。所求如意。或作阿蘇羅宮中王。或",
    "X23n0446_001:0751c19": "得菩薩地。或得長年藥。或得敬愛法成就。",
    "X23n0446_001:0751c20": "智譯云。於大海邊。或河渚間。沙灘之上。以塔形像",
    "X23n0446_001:0751c21": "印。印沙灘上為塔形像。念誦一遍。印成一塔。如是",
    "X23n0446_001:0751c22": "數滿六十萬遍。即覩見聖者觀自在菩薩等。隨其",
    "X23n0446_001:0751c23": "心願。皆得滿足。或見授與神仙妙藥。或見授與菩",
    "X23n0446_001:0751c24": "薩之記。或現前來問。隨其乞願。皆得菩薩等位。若",
    "X23n0446_001:0752a01": "欲求聰明。取石菖蒲。牛黃。各半兩。擣作末。以酥和。",
    "X23n0446_001:0752a02": "於佛前作壇。念誦五千遍。服之。即得聰明。持明藏",
    "X23n0446_001:0752a03": "經云。若有行人。欲作最上殊勝成就者。一心專注",
    "X23n0446_001:0752a04": "精勤修習。先於大海岸邊。誦準提根本真言。造沙",
    "X23n0446_001:0752a05": "塔六洛叉已。於所求事。必獲成就。金剛手。亦名金",
    "X23n0446_001:0752a06": "剛藏。",
    "X23n0446_001:0752a07": "又法。於菩提道場。於大制底前。誦此陀羅尼。得見聖",
    "X23n0446_001:0752a08": "僧共語。與悉地成就。得共彼同行。即得同彼聖僧。",
    "X23n0446_001:0752a09": "菩提道場。在中天竺摩竭國。佛坐其中。成等正覺。",
    "X23n0446_001:0752a10": "故以為名。制底。是佛塔也。此塔在菩提場中。智譯",
    "X23n0446_001:0752a11": "云。右繞菩提樹像行道。念誦一百萬遍。即見佛菩",
    "X23n0446_001:0752a12": "薩羅漢。為其說法。欲隨菩薩。即得隨從。所求如願。",
    "X23n0446_001:0752a13": "乃至現身成大呪仙。即得往詣十方淨土。歷事諸",
    "X23n0446_001:0752a14": "佛。得聞正法。又欲得見一切鬼神。取牛黃。念誦令",
    "X23n0446_001:0752a15": "烟火出。即塗目。并服之。即見。持明藏儀軌云。誦一",
    "X23n0446_001:0752a16": "俱胝數滿。得阿羅漢現身與語。獲大利益。此後與",
    "X23n0446_001:0752a17": "阿羅漢同行。亦同其威德。",
    "X23n0446_001:0752a18": "又法。於高山頂上。念誦一俱胝遍。金剛手菩薩。即將",
    "X23n0446_001:0752a19": "此人。領五百六十人。同入阿蘇羅宮。壽命一劫。得見",
    "X23n0446_001:0752a20": "彌勒菩薩。聽聞正法。聞法已。獲菩薩地。得不退轉。",
    "X23n0446_001:0752a21": "言一劫者。此當一小劫。計有一千六百八十萬年。",
    "X23n0446_001:0752a22": "入阿修羅宮。以待彌勒下生。上生經云。彌勒菩薩。",
    "X23n0446_001:0752a23": "五十六億萬歲。爾乃下生。阿蘇宮。其處非一。且如",
    "X23n0446_001:0752a24": "清辯論師所入者。其宮在南天竺安達羅國。城南",
    "X23n0446_001:0752b01": "不遠。大山嵓石壁間。論師呪芥子擊石壁。豁然洞",
    "X23n0446_001:0752b02": "開。入中待見彌勒菩薩下生。",
    "X23n0446_001:0752b03": "又法。上毗補羅山。",
    "X23n0446_001:0752b04": "此山。在摩竭國。又云。但有高山亦得。",
    "X23n0446_001:0752b05": "有舍利塔像前念誦。隨力以香華供養。乞食以支身",
    "X23n0446_001:0752b06": "命。從月一日。至十五日。誦陀羅尼滿三十萬遍。取其",
    "X23n0446_001:0752b07": "滿日。一日一夜不食。倍加供養。至後夜。即見金剛手",
    "X23n0446_001:0752b08": "菩薩。將行人往自宮中。為行者。則示阿修羅窟門。入",
    "X23n0446_001:0752b09": "窟中。得天甘露。壽齊日月。",
    "X23n0446_001:0752b10": "金剛手者。手持金剛杵。表內心具大菩提。外摧伏",
    "X23n0446_001:0752b11": "諸煩惱魔。又自體堅固。成金剛智。杵破邪見山。證",
    "X23n0446_001:0752b12": "金剛定。常持於掌中。故名金剛手。菩薩者。具云菩",
    "X23n0446_001:0752b13": "提薩埵。菩提是能覺義。薩埵是有情義。謂自能覺",
    "X23n0446_001:0752b14": "悟。復住生死中。覺悟一切有情也。智譯不言上山。",
    "X23n0446_001:0752b15": "但云在塔前。或佛像前。或舍利塔前。初言在塔前",
    "X23n0446_001:0752b16": "者。或如來八大靈塔。或法身偈塔。非舍利塔也。",
    "X23n0446_001:0752b17": "又法。於三道寶階。從天下處寶塔。行者乞食旋繞。誦",
    "X23n0446_001:0752b18": "俱胝遍。即見無能勝菩薩與願。為說妙法。示無上菩",
    "X23n0446_001:0752b19": "提道。或見阿利底母。將此人入自宮中。與長年藥。還",
    "X23n0446_001:0752b20": "童年少。端正可喜。獲得伏藏。大人許可。應廣利益三",
    "X23n0446_001:0752b21": "寶。得一切菩薩安慰。示其正道。乃至菩提道場。",
    "X23n0446_001:0752b22": "若誦此陀羅尼者。乃至未坐道場。一切菩薩為其",
    "X23n0446_001:0752b23": "勝友。故常安慰示以三十七品菩提之道。令其進",
    "X23n0446_001:0752b24": "修。乃至坐菩提樹下成等正覺。故云坐道場。阿利",
    "X23n0446_001:0752c01": "底母。即鬼子母。本名歡喜母。伏藏。謂得地中寶藏。",
    "X23n0446_001:0752c02": "諸佛菩薩。許其將以廣利羣生。供養三寶。不得慳",
    "X23n0446_001:0752c03": "慝自用。三道寶階。在中天竺僧伽舍國。昔佛昇忉",
    "X23n0446_001:0752c04": "利天。為母說法。三月訖。從天來下。天帝化作三道",
    "X23n0446_001:0752c05": "寶階。中央黃金。左瑠璃。右瑪瑙。佛從中下。後阿育",
    "X23n0446_001:0752c06": "王。於其處。建立寶塔也。智譯云。若於轉法輪塔前。",
    "X23n0446_001:0752c07": "或佛生處塔前。或寶階塔前。或舍利塔前。念誦右",
    "X23n0446_001:0752c08": "繞。滿七七日。即見彼二菩薩。隨其所願。皆悉滿足。",
    "X23n0446_001:0752c09": "云云。持明藏云。菩薩授與聖藥。變行人身。具殊勝",
    "X23n0446_001:0752c10": "相。及得一切菩薩。接引證道。乃至速坐菩提道場。",
    "X23n0446_001:0752c11": "又法。若人無宿善根。無菩提種。不修菩提行。纔誦一",
    "X23n0446_001:0752c12": "遍。則生菩提法芽。何況常能念誦受持。",
    "X23n0446_001:0752c13": "智譯云。若讀一遍。即得菩提分根器芽生。何況誦",
    "X23n0446_001:0752c14": "持。常不懈廢。由此善根。速成佛種。無量功德。皆悉",
    "X23n0446_001:0752c15": "成就。訶羅譯云。若得聞此大準提陀羅尼法。速疾",
    "X23n0446_001:0752c16": "證得阿耨多羅三藐三菩提。若人憶持誦念常不",
    "X23n0446_001:0752c17": "懈廢此佛母心大準提陀羅尼者。無量善根皆得",
    "X23n0446_001:0752c18": "成就。佛說此大準提陀羅尼法時。無量眾生。遠離",
    "X23n0446_001:0752c19": "塵垢。得大準提陀羅尼大明呪功德。得見十方諸",
    "X23n0446_001:0752c20": "佛菩薩。諸聖眾等。作禮而去。",
    "X23n0446_001:0752c21": "○七俱胝準提陀羅尼念誦儀軌",
    "X23n0446_001:0752c22": "智譯云。依經梵本。有十萬偈。我今略說念誦觀行",
    "X23n0446_001:0752c23": "供養次第。若有四輩弟子。發菩提心。行菩薩行。求",
    "X23n0446_001:0752c24": "速出離生死者。先須入三摩耶灌頂道場。受持禁",
    "X23n0446_001:0753a01": "戒。堅固不退。愛樂大乘菩薩戒行。於四威儀。修四",
    "X23n0446_001:0753a02": "無量。發四弘願。求離三途。於一切事業。心不散亂。",
    "X23n0446_001:0753a03": "方可入此秘密法門。",
    "X23n0446_001:0753a04": "若有修習此陀羅尼求成就者。先須澡浴。應著淨衣。",
    "X23n0446_001:0753a05": "蘇悉地經云。三時澡浴。應具三衣。又內衣一日三",
    "X23n0446_001:0753a06": "時浣濯。其衣乾燥。香熏洒淨。別置睡衣。及以澡衣。",
    "X23n0446_001:0753a07": "於此三時替換。內衣日別一洗。乾聽熏洒。澡浴。洗",
    "X23n0446_001:0753a08": "淨。大小便利。皆用真言。和水而洗淨之。若不如法",
    "X23n0446_001:0753a09": "洗淨。即無靈騐。故根本雜事律佛言。若苾芻苾芻",
    "X23n0446_001:0753a10": "尼。鄔波塞迦鄔波斯迦。以我為師者。咸應洗淨。若",
    "X23n0446_001:0753a11": "不洗淨。不應繞塔行道。禮佛誦經。諸天不喜。所持",
    "X23n0446_001:0753a12": "呪法。皆無效騐。若作齋供。書經造像。得福寡薄。云",
    "X23n0446_001:0753a13": "云。其洗淨法。備載律中。蘇悉地經。洗淨並同。但用",
    "X23n0446_001:0753a14": "呪印。及澡洒身有別。其洗浴。洗淨。去穢。浣手。各有",
    "X23n0446_001:0753a15": "真言。俱如餘處應知。持明藏儀軌云。復誦甘露軍",
    "X23n0446_001:0753a16": "茶利菩薩心真言。加持水三掬。用灌自頂。即成沐",
    "X23n0446_001:0753a17": "浴。真言曰。唵(引)阿蜜哩(二合)帝(引)吽(引)(一句)復誦二十",
    "X23n0446_001:0753a18": "一遍加持水。用洒淨。及遣魔障。然後隨意沐浴。所",
    "X23n0446_001:0753a19": "用拭巾。亦濯令清淨。又洗二手。作潔淨已。却入道",
    "X23n0446_001:0753a20": "場。近於賢聖。又凡結印。當用塗香。塗其二手。",
    "X23n0446_001:0753a21": "嚴飾道場。安置本尊。隨力所辦。其道場法。應擇勝地。",
    "X23n0446_001:0753a22": "作四肘壇。掘深三肘。",
    "X23n0446_001:0753a23": "謂嚴飾道場。隨力所辦旛葢香華飲食等。勝地如",
    "X23n0446_001:0753a24": "下所明。智譯云。東西南北。各量取四肘。作方壇。掘",
    "X23n0446_001:0753b01": "深一肘。",
    "X23n0446_001:0753b02": "除去瓦礫。惡土。髮毛。及骨。灰。炭。蟲蟻等。以好淨土填",
    "X23n0446_001:0753b03": "滿築平。掘無惡土。即取舊土填。土若有賸。當知其地",
    "X23n0446_001:0753b04": "是大吉祥。速疾成就。取未墮地瞿摩夷。以香水和淨",
    "X23n0446_001:0753b05": "好土為泥。誦無能勝菩薩真言。加持二十一遍。然後",
    "X23n0446_001:0753b06": "埿壇。埿已。復取五淨相和。",
    "X23n0446_001:0753b07": "五淨者。瞿摩夷汁。牛尿。酪。乳。酥。餘部令取黃牛五",
    "X23n0446_001:0753b08": "淨。",
    "X23n0446_001:0753b09": "以無能勝菩薩真言。加持一百八遍。右旋遍塗其壇。",
    "X23n0446_001:0753b10": "梵語曼茶羅。華言壇。壇者生也。謂出生無盡功德",
    "X23n0446_001:0753b11": "故。又壇者集也。是無邊聖賢會集之處。如是壇法。",
    "X23n0446_001:0753b12": "乃諸佛不思議之神用。勿生疑惑。依法結之。所求",
    "X23n0446_001:0753b13": "必獲如願。",
    "X23n0446_001:0753b14": "若在山石上建立。或在樓閣。或居船上。一切賢聖得",
    "X23n0446_001:0753b15": "道處。但以五淨塗拭。",
    "X23n0446_001:0753b16": "智譯云。若在山中。及好淨屋。不須掘地。依前塗拭。",
    "X23n0446_001:0753b17": "即張天葢。四面懸旛。若有俱胝佛母形像。安置壇",
    "X23n0446_001:0753b18": "中。面向西。若無本尊。有諸佛像。舍利。及大乘經典。",
    "X23n0446_001:0753b19": "供養亦得。",
    "X23n0446_001:0753b20": "面向東坐。結無能勝印按地。誦真言七遍。加持壇中",
    "X23n0446_001:0753b21": "心。又取諸藥七寶。并五穀各少分。掘壇中心深一肘。",
    "X23n0446_001:0753b22": "安諸藥及七寶。復取舊土填滿平治。以右手按。誦地",
    "X23n0446_001:0753b23": "天偈三遍。警覺地天神。偈曰。",
    "X23n0446_001:0753b24": "　汝天親護者　　於諸佛導師　　修行殊勝行",
    "X23n0446_001:0753c01": "　淨地波羅蜜　　如破魔軍眾　　釋師子救世",
    "X23n0446_001:0753c02": "　我亦降伏魔　　我畫曼茶羅",
    "X23n0446_001:0753c03": "誦地天真言曰。",
    "X23n0446_001:0753c04": "曩謨三滿多沒馱(引)南(引)畢哩(二合)體(佗以切)微曳(二合)娑",
    "X23n0446_001:0753c05": "嚩(二合)(引)賀(引)",
    "X23n0446_001:0753c06": "地天者。謂夜叉。羅剎。阿修羅。龍。迦樓羅。乾闥婆。緊",
    "X23n0446_001:0753c07": "那羅。摩睺羅伽。部多。畢舍遮。鳩槃茶等。真言。亦曰",
    "X23n0446_001:0753c08": "妙言。謂從諸佛心中流出。乃真實微妙秘密之語。",
    "X23n0446_001:0753c09": "一切諸天魔梵。及因位菩薩。不可得而思議也。",
    "X23n0446_001:0753c10": "誦偈加持已。然後以檀香。塗九箇聖位。如滿月。",
    "X23n0446_001:0753c11": "智譯云。磨白檀香。塗作八壇。猶如滿月。或似八葉",
    "X23n0446_001:0753c12": "蓮華。本譯令塗九聖位。即是供養根本九字真言。",
    "X23n0446_001:0753c13": "智譯令塗八壇。擬供全呪八句。任意作之。皆得。",
    "X23n0446_001:0753c14": "以新淨供具。金。銀。熟銅。商佉。貝。玉。石瓷。木等新器。盛",
    "X23n0446_001:0753c15": "諸飲食及好香華。燈燭。閼伽香水。隨力所有。布列供",
    "X23n0446_001:0753c16": "養。",
    "X23n0446_001:0753c17": "商佉。即螺盃也。蘇悉地經。三時塗地。獻華香水。種",
    "X23n0446_001:0753c18": "種供養。除去萎華。續置新者。獻供鉢器。三時洗挑。",
    "X23n0446_001:0753c19": "若在家出家菩薩。求成就者。每入道場。先應禮佛。懺",
    "X23n0446_001:0753c20": "悔。隨喜。勸請。發願已。應自誓受菩提心戒。",
    "X23n0446_001:0753c21": "據此。若比丘比丘尼。及在家已受三歸五戒八戒",
    "X23n0446_001:0753c22": "者。入道場時。皆須自誓受菩提心戒。蘇悉地經云。",
    "X23n0446_001:0753c23": "每日三時澡浴換衣。三時供養禮拜懺悔隨喜勸",
    "X23n0446_001:0753c24": "請發願。三時讀經。及作曼茶羅。三時歸依受戒。三",
    "X23n0446_001:0754a01": "時護身。如是作法。定得成就。智譯亦令三時受戒",
    "X23n0446_001:0754a02": "禮佛懺悔隨喜。而文缺勸請發願。今以禮佛懺悔",
    "X23n0446_001:0754a03": "隨喜勸請發願五法。詳附于後。",
    "X23n0446_001:0754a04": "真言曰。",
    "X23n0446_001:0754a05": "唵冐(引)地止多母怛跛(二合)(引)娜野(引)弭",
    "X23n0446_001:0754a06": "冐地。亦作菩提。止。亦作唧。又作質。跛。或作麼。弭。亦",
    "X23n0446_001:0754a07": "作彌。瑜伽釋云。冐地止多。此云覺心。冐字為種子。",
    "X23n0446_001:0754a08": "冐字者。詮一切法無縛義也。若能知自身中菩提",
    "X23n0446_001:0754a09": "之心自性成就。三世平等。猶如虗空。離一切相。則",
    "X23n0446_001:0754a10": "能了知一切有情心。及諸佛心。皆如自心。本來清",
    "X23n0446_001:0754a11": "淨。則起大悲。深生矜愍。種種方便。令諸有情。離苦",
    "X23n0446_001:0754a12": "解脫。得至究竟。無縛無解。是為廣大菩提心也。",
    "X23n0446_001:0754a13": "菩提心者。離一切我執。遠離蘊處界。及離能取所取。",
    "X23n0446_001:0754a14": "於法平等。自心本不生。自性空故。如過去一切佛菩",
    "X23n0446_001:0754a15": "薩。發菩提心。我亦如是。此名自誓受菩提心戒。由誦",
    "X23n0446_001:0754a16": "一遍。思惟勝義諦。獲得無量無邊無為功德。莊嚴三",
    "X23n0446_001:0754a17": "業。乃至菩提道場。其福無間斷。速滅一切業障。真言",
    "X23n0446_001:0754a18": "速得成就。本尊現前。如華嚴入法界品。慈氏菩薩。為",
    "X23n0446_001:0754a19": "善財童子說菩提心功德。",
    "X23n0446_001:0754a20": "蘊。即五蘊。處。即十二入。界。即十八界。如餘處釋。受",
    "X23n0446_001:0754a21": "菩提心戒儀云。今所發覺心。遠離諸性相。蘊界及",
    "X23n0446_001:0754a22": "處等能取所取執。諸法皆無我。平等如虗空。自心",
    "X23n0446_001:0754a23": "本不生。空性圓寂故。如諸佛菩薩。發大菩提心。我",
    "X23n0446_001:0754a24": "今如是發。餘如入法界品明。",
    "X23n0446_001:0754b01": "自誓受菩提心戒已。全加。半加。隨意而坐。端身閉目。",
    "X23n0446_001:0754b02": "即結定印。想空中準提佛母。與七俱胝佛圍繞。遍滿",
    "X23n0446_001:0754b03": "虗空。定中禮一切諸佛及準提佛母。然後以香塗手。",
    "X23n0446_001:0754b04": "應結契印。",
    "X23n0446_001:0754b05": "先結定印。次結禮佛印。俱如後出。智譯云。安心定",
    "X23n0446_001:0754b06": "坐。除一切妄想。觀六道眾生。無始以來。生死海中。",
    "X23n0446_001:0754b07": "輪迴六趣。願皆發菩提心。行菩薩行。速得出離。即",
    "X23n0446_001:0754b08": "以塗香摩手而結手印。結印時。以衣覆手。勿令人",
    "X23n0446_001:0754b09": "見。先結三部三摩耶契。次結諸契。",
    "X23n0446_001:0754b10": "○佛部三摩耶印(即三昧印)",
    "X23n0446_001:0754b11": "蘇悉地經云。先於室內。當置尊容幀。或制底。或但",
    "X23n0446_001:0754b12": "置座。入時面向於尊。合掌曲身。口誦真言。入便禮",
    "X23n0446_001:0754b13": "已而供養之。真言曰。唵入嚩(二合)里多(二合)路者泥[合*牛]",
    "X23n0446_001:0754b14": "泮吒七遍誦之。次即應作三部三摩耶印。及真言。",
    "X23n0446_001:0754b15": "二手虗心合掌。開二頭指。屈輔二中指甲下第一節",
    "X23n0446_001:0754b16": "側。二大指各附二頭指根下。即成。當心。誦真言七遍。",
    "X23n0446_001:0754b17": "想於如來三十二相。八十種好。相好分明。如對目前。",
    "X23n0446_001:0754b18": "智譯云。福智手並仰。檀戒忍慧便願微屈相拄。進",
    "X23n0446_001:0754b19": "力壓忍願上節。禪智附進力側。即成。蘇悉地經。印",
    "X23n0446_001:0754b20": "同智譯。檀。戒。忍。進。禪。從右手小指起。慧。便。願。力。智。",
    "X23n0446_001:0754b21": "從左手小指起。此是十波羅蜜。",
    "X23n0446_001:0754b22": "真言曰。",
    "X23n0446_001:0754b23": "唵(引)(一)怛他(引)蘖覩(引)(二)納婆(二合)嚩(引)野娑嚩(二合)(引)賀(引)(三)",
    "X23n0446_001:0754b24": "覩或作妬。納或作娜。智譯作唵怛他孽覩嚩皤耶",
    "X23n0446_001:0754c01": "娑嚩訶。以契頂上散之。皤字去聲。下並同。",
    "X23n0446_001:0754c02": "由結此印誦真言故。即警覺一切如來。悉當護念加",
    "X23n0446_001:0754c03": "持行者。以光明照觸。所有罪障。皆得消滅。壽命長遠。",
    "X23n0446_001:0754c04": "福慧增長。佛部聖眾。擁護歡喜。生生世世離諸惡趣。",
    "X23n0446_001:0754c05": "蓮華化生。速證無上正等菩提。",
    "X23n0446_001:0754c06": "大寶樓閣經云。或山頂上誦呪。盡目所覩處。五逆",
    "X23n0446_001:0754c07": "十惡諸眾生等。皆得滅一切罪。來世生諸佛淨土",
    "X23n0446_001:0754c08": "蓮華化生。而況持呪行者。不蓮華化生。滅一切罪",
    "X23n0446_001:0754c09": "耶。",
    "X23n0446_001:0754c10": "○蓮華部三摩耶印",
    "X23n0446_001:0754c11": "以二手虗心合掌。散開二頭指。二中指。二無名指。屈",
    "X23n0446_001:0754c12": "如蓮華形。安印當心。誦真言七遍。想觀自在菩薩相",
    "X23n0446_001:0754c13": "好具足。於頂右散。",
    "X23n0446_001:0754c14": "二小指。二大指相著。餘六指散開微屈。如開蓮華。",
    "X23n0446_001:0754c15": "觀自在菩薩相好。如觀無量壽經說。",
    "X23n0446_001:0754c16": "真言曰。",
    "X23n0446_001:0754c17": "唵(引)(一)跛娜謨(二合)(引)(二)納婆(二合)嚩(引)野娑嚩(二合)(引)賀(引)(三)",
    "X23n0446_001:0754c18": "跛娜或作鉢訥。智譯作。唵鉢頭牟嚩皤耶莎嚩訶。",
    "X23n0446_001:0754c19": "由結此印誦真言故。即警覺觀自在菩薩等持蓮華",
    "X23n0446_001:0754c20": "者。一切菩薩。光明照觸。所有業障。皆悉消滅。一切菩",
    "X23n0446_001:0754c21": "薩常為善友。",
    "X23n0446_001:0754c22": "無量壽如來供養儀軌云。由結此印。及誦真言。警",
    "X23n0446_001:0754c23": "覺觀自在菩薩。及蓮華部聖眾。皆來加持行者。獲",
    "X23n0446_001:0754c24": "得語業清淨。言音威肅。令人樂聞。無礙辯才。說法",
    "X23n0446_001:0755a01": "自在。",
    "X23n0446_001:0755a02": "○金剛部三麼耶印",
    "X23n0446_001:0755a03": "以左手翻向外。以右手掌背安左手背。以左右大小",
    "X23n0446_001:0755a04": "指。互相鈎。如金剛杵形。安於當心。想金剛手菩薩。誦",
    "X23n0446_001:0755a05": "真言七遍。頂左散印。",
    "X23n0446_001:0755a06": "蘇悉地經云。兩手中間六指。微令開。如三股杵。此",
    "X23n0446_001:0755a07": "三印。名為大印。諸佛菩薩。猶不能違。況諸魔類等。",
    "X23n0446_001:0755a08": "非但順教。亦滅諸罪。以除諸難。所求之法。必得順",
    "X23n0446_001:0755a09": "願。智譯令左覆右仰。大小指相交。然其印成。皆同",
    "X23n0446_001:0755a10": "本譯。",
    "X23n0446_001:0755a11": "真言曰。",
    "X23n0446_001:0755a12": "唵(引)(一)嚩日嚧(二合)(引)(二)納婆(二合)嚩(引)野娑嚩(二合)(引)賀(引)(三)",
    "X23n0446_001:0755a13": "智譯作。唵嚩折嚕婆皤耶莎嚩訶。",
    "X23n0446_001:0755a14": "由結此印及誦真言故。即警覺一切金剛聖眾加持",
    "X23n0446_001:0755a15": "擁護。所有罪障。皆得除滅。一切痛苦。終不著身。當得",
    "X23n0446_001:0755a16": "金剛堅固之體。",
    "X23n0446_001:0755a17": "供養儀軌云。由結此印。及誦真言。警覺金剛藏菩",
    "X23n0446_001:0755a18": "薩。并金剛部聖眾。皆來加持行者。獲得意業清淨。",
    "X23n0446_001:0755a19": "證菩提心。三昧現前。速得解脫。按智譯結三部三",
    "X23n0446_001:0755a20": "摩耶印。後即結佛母根本身印。誦佛母真言七遍。",
    "X23n0446_001:0755a21": "今本譯。在持珠念誦前結根本印。如欲結者準理",
    "X23n0446_001:0755a22": "無妨。其印如後閼伽印出。",
    "X23n0446_001:0755a23": "○次結第二根本印(用護身)",
    "X23n0446_001:0755a24": "智譯。以此印在後持數珠念誦前用。而別有辟除",
    "X23n0446_001:0755b01": "一切天魔惡鬼等印呪。本譯用此印及心真言護",
    "X23n0446_001:0755b02": "身。後復以無能勝印呪辟除障者。",
    "X23n0446_001:0755b03": "二手外相叉。二頭指。二大指。並直豎。即成。誦佛母心",
    "X23n0446_001:0755b04": "真言。印身五處。所謂額。次右肩。次左肩。次心。次喉。頂",
    "X23n0446_001:0755b05": "上散。真言曰。",
    "X23n0446_001:0755b06": "唵迦麼黎尾麼黎準泥娑嚩(二合)賀(引)",
    "X23n0446_001:0755b07": "結護身印時。起大慈心。徧緣六道四生。願一切有情。",
    "X23n0446_001:0755b08": "被大誓莊嚴堅固金剛甲冑。速證無上正等菩提。",
    "X23n0446_001:0755b09": "大誓莊嚴堅固金剛甲冑者。謂菩薩以四弘誓。而",
    "X23n0446_001:0755b10": "為莊嚴。不為邪魔之所沮壞。遇逆順緣。心無退轉。",
    "X23n0446_001:0755b11": "故願諸有情。皆披如是堅固金剛甲冑。離諸障難。",
    "X23n0446_001:0755b12": "速證無上菩提。如是想已。即成被金剛甲冑。一切",
    "X23n0446_001:0755b13": "諸魔。不敢障難。",
    "X23n0446_001:0755b14": "○次結地界橛印",
    "X23n0446_001:0755b15": "二手內相叉。豎二大指。二頭指。二小指。各相合。屈左",
    "X23n0446_001:0755b16": "頭指如鈎。三掣。大拇指指地。印成一掣。誦真言一遍。",
    "X23n0446_001:0755b17": "智譯云。以左右二中指。二無名指。叉入掌。右壓左。",
    "X23n0446_001:0755b18": "右頭指屈如鈎。左頭指直豎。二大指二小指。令面",
    "X23n0446_001:0755b19": "相著。",
    "X23n0446_001:0755b20": "真言曰。",
    "X23n0446_001:0755b21": "唵準你你。枳(引)邏野娑嚩(二合)(引)賀(引)",
    "X23n0446_001:0755b22": "智譯。唵準你泥枳邏耶莎嚩訶。誦一遍。以印大母",
    "X23n0446_001:0755b23": "指。觸地一回。如卓橛勢。三度作即休。",
    "X23n0446_001:0755b24": "由結此印誦真言加持地界故。下至水際。如金剛座。",
    "X23n0446_001:0755c01": "天魔及諸障者。不為惱害。少加功力。速得成就。",
    "X23n0446_001:0755c02": "地中所有諸穢惡物。由此印呪加持力故。悉皆清",
    "X23n0446_001:0755c03": "淨。",
    "X23n0446_001:0755c04": "持誦者。次應於壇中心。想八葉大蓮華上有師子座。",
    "X23n0446_001:0755c05": "座上有寶樓閣。垂諸纓絡。繒旛幢蓋。寶柱行列。垂妙",
    "X23n0446_001:0755c06": "天衣。周布香雲。普雨雜華。奏諸音樂。寶瓶閼伽。天妙",
    "X23n0446_001:0755c07": "飲食。摩尼為燈。如無曼荼羅。但於空中觀想。即成。作",
    "X23n0446_001:0755c08": "此觀已。應誦此偈。",
    "X23n0446_001:0755c09": "　以我功德力　　如來加持力　　及以法界力",
    "X23n0446_001:0755c10": "　普供養而住",
    "X23n0446_001:0755c11": "誦此偈已。即誦大虗空藏菩薩真言曰。",
    "X23n0446_001:0755c12": "唵(一)誐誐曩(引)三婆嚩(二)嚩日囉(二合)斛(引)(三)",
    "X23n0446_001:0755c13": "三字去聲。婆字去聲。誐字或作伽字輕呼。",
    "X23n0446_001:0755c14": "由誦此真言加持故。所想供養具。真實無異。一切聖",
    "X23n0446_001:0755c15": "眾。皆得受用。",
    "X23n0446_001:0755c16": "按無量壽儀軌誦大虗空藏真言。先令結印。以二",
    "X23n0446_001:0755c17": "手合掌。二中指右押左外相叉。博著手背。二頭指",
    "X23n0446_001:0755c18": "相蹙如寶形。想從印流出無量諸供養具。衣服飲",
    "X23n0446_001:0755c19": "食。宮殿樓閣等。行者縱使觀念力微。由此印呪加",
    "X23n0446_001:0755c20": "持力故。諸供養物。皆成真實廣大供養。又準別部",
    "X23n0446_001:0755c21": "有出生供養印。二手當心合掌。以十指右壓左。頭",
    "X23n0446_001:0755c22": "相交。復安在頂上。誦出生供養真言二十一遍。即",
    "X23n0446_001:0755c23": "唵字也。由唵字真言及印。不思議力。自然遍法界。",
    "X23n0446_001:0755c24": "出生無盡香華燈燭幢旛寶葢衣服臥具樓閣宮",
    "X23n0446_001:0756a01": "殿音樂唄讚等。種種諸供養具。供養遍法界無邊",
    "X23n0446_001:0756a02": "佛法僧三寶等。若無飲食香華等。但對像前結印",
    "X23n0446_001:0756a03": "誦唵字真言。自然有無量供養。遍供法界無盡三",
    "X23n0446_001:0756a04": "寶。是知唵之一字。如摩尼珠。隨心所現。亦如本經。",
    "X23n0446_001:0756a05": "所想悉皆成就。又此唵字。是一切真言字母。能生",
    "X23n0446_001:0756a06": "一切真言字義。是故一切真言。皆首宣之。",
    "X23n0446_001:0756a07": "○次結寶車輅印(車昌遮切。撦平聲。輅魯故切。音路)",
    "X23n0446_001:0756a08": "二手內相叉仰掌。二頭指橫相挃。以二大指各捻頭",
    "X23n0446_001:0756a09": "指根下。想七寶車輅。佛部使者。駕御七寶車輅。乘空",
    "X23n0446_001:0756a10": "而去。至於色界頂。阿迦尼吒天。毗盧遮那佛宮殿中。",
    "X23n0446_001:0756a11": "誦真言七遍。",
    "X23n0446_001:0756a12": "智譯云。先以二手向內相义。右壓左即仰開掌。二",
    "X23n0446_001:0756a13": "頭指直伸頭相拄。以二大指撥二中指頭來去。即",
    "X23n0446_001:0756a14": "成。心想阿迦尼吒天宮中毗盧遮那如來。十地菩",
    "X23n0446_001:0756a15": "薩圍繞。集會中。請準提佛母聖者。乘七寶莊嚴車",
    "X23n0446_001:0756a16": "輅。上有白蓮華座。座上有如所畵形像。心中想念。",
    "X23n0446_001:0756a17": "如在目前。阿迦尼吒天。此云色究竟天。是色界最",
    "X23n0446_001:0756a18": "頂天。亦名有頂天。",
    "X23n0446_001:0756a19": "真言曰。",
    "X23n0446_001:0756a20": "唵(引)(一)覩嚕覩嚕吽(引)(二)",
    "X23n0446_001:0756a21": "嚕字轉舌呼。智譯無吽字。有莎嚩訶字。",
    "X23n0446_001:0756a22": "由誦真言結印加持故。七寶車輅。至色界頂。準提佛",
    "X23n0446_001:0756a23": "母。并八大菩薩。及諸聖眾。眷屬圍繞。乘七寶車輅。",
    "X23n0446_001:0756a24": "八大菩薩者。一觀自在。二彌勒。三虗空藏。四普賢。",
    "X23n0446_001:0756b01": "五金剛手。六文殊師利。七除葢障。八地藏菩薩。若",
    "X23n0446_001:0756b02": "毗盧遮那佛內心證得三摩地智。則流出十六菩",
    "X23n0446_001:0756b03": "薩。一金剛薩埵。二金剛王。三金剛愛。四金剛善哉。",
    "X23n0446_001:0756b04": "五金剛寶。六金剛威光。七金剛幢。八金剛笑。九金",
    "X23n0446_001:0756b05": "剛法。十金剛劍。十一金剛因。十二金剛語。十三金",
    "X23n0446_001:0756b06": "剛業。十四金剛護。十五金剛藥叉。十六金剛拳菩",
    "X23n0446_001:0756b07": "薩。瑜伽分別聖位修證法門云。夫真言陀羅尼宗",
    "X23n0446_001:0756b08": "也。是一切如來秘密之教。自覺聖智修證法門。亦",
    "X23n0446_001:0756b09": "是菩薩具受淨戒。無量威儀。入一切如來海會壇。",
    "X23n0446_001:0756b10": "受菩薩職位。超過三界。受佛教敕。三摩地門。具是",
    "X23n0446_001:0756b11": "因緣。頓集功德。廣大智慧。於無上菩提。皆不退轉。",
    "X23n0446_001:0756b12": "離諸天魔。一切煩惱。及諸罪障。念念融證。佛四種",
    "X23n0446_001:0756b13": "身。謂自性身。受用身。變化身。等流身。滿足五智。三",
    "X23n0446_001:0756b14": "十七等不共佛法。然如來變化身。於閻浮提摩竭",
    "X23n0446_001:0756b15": "陀國。菩提道場。成等正覺。為地前菩薩。聲聞。緣覺。",
    "X23n0446_001:0756b16": "凡夫。說三乘教法。或於他意趣說。或自意趣說。種",
    "X23n0446_001:0756b17": "種根器。種種方便。如法修行。得人天果報。或得三",
    "X23n0446_001:0756b18": "乘解脫果。或進或退。於無上菩提。三無數大劫。修",
    "X23n0446_001:0756b19": "行勤苦。方得成佛。王宮生。雙樹滅。遺身舍利。起塔",
    "X23n0446_001:0756b20": "供養。感受人天勝妙果報。及涅槃因。不同報身毗",
    "X23n0446_001:0756b21": "盧遮那如來。於色界頂第四禪阿迦尼吒天宮雲",
    "X23n0446_001:0756b22": "集。盡虗空徧法界。一切諸佛。十地滿足諸大菩薩。",
    "X23n0446_001:0756b23": "證明警覺。身心頓證無上菩提。自受用佛。從心流",
    "X23n0446_001:0756b24": "出無量菩薩。皆同一性。謂金剛性。對毗盧遮那如",
    "X23n0446_001:0756c01": "來受灌頂職位。彼等菩薩。各說三密門。以獻毗盧",
    "X23n0446_001:0756c02": "遮那佛。及一切如來。便請加持教敕。毗盧遮那佛",
    "X23n0446_001:0756c03": "言。汝等將來於無量世界為最上乘者。令得現生",
    "X23n0446_001:0756c04": "世間出世間悉地成就。若依次說。前後有差。據報",
    "X23n0446_001:0756c05": "身佛。頓證身口意三種淨業。徧周法界。於一一法",
    "X23n0446_001:0756c06": "門。一一理趣。一一毛孔身分相好。盡虗空界。不相",
    "X23n0446_001:0756c07": "障礙。各住本位。以成徧照光明毗盧遮那自受用",
    "X23n0446_001:0756c08": "身。他受用身。若依二乘次第而說。若不具修三十",
    "X23n0446_001:0756c09": "七菩提分法。證得道果。無有是處。若證自受用身",
    "X23n0446_001:0756c10": "佛。必須三十七三摩地智。以成佛果。梵本入楞伽",
    "X23n0446_001:0756c11": "偈頌品云。自性及受用。變化并等流。佛德三十六。",
    "X23n0446_001:0756c12": "皆同自性身。并法界身。總成三十七也。以三十七",
    "X23n0446_001:0756c13": "內證無上金剛界分智。威力加持。頓證毗盧遮那",
    "X23n0446_001:0756c14": "之身。從無見頂相流出無量佛頂法身。雲集空中。",
    "X23n0446_001:0756c15": "以成法會。光明徧覆。如塔相輪。十地滿足。莫能覩",
    "X23n0446_001:0756c16": "見。冥加有情。身心罪障。悉令殄滅。無能知者。雖不",
    "X23n0446_001:0756c17": "能知。能息諸苦。而生善趣。從光流出十六菩薩。及",
    "X23n0446_001:0756c18": "八方等內外大護。展轉出光照觸惡趣。以成窣堵",
    "X23n0446_001:0756c19": "坡階級。衛護諸佛窣堵坡法界宮殿。成為全身。現",
    "X23n0446_001:0756c20": "證金剛界如來毗盧遮那徧照之身也。是知準提",
    "X23n0446_001:0756c21": "佛母。乃從毗盧遮那身流出。而準提真言。即諸佛",
    "X23n0446_001:0756c22": "內心自證之法。故云七俱胝如來所說。以能出生",
    "X23n0446_001:0756c23": "諸佛。故云佛母也。",
    "X23n0446_001:0756c24": "○次結請車輅印",
    "X23n0446_001:0757a01": "準前印。以二大指向身。撥二中指頭。即成。誦真言七",
    "X23n0446_001:0757a02": "遍。真言曰。",
    "X23n0446_001:0757a03": "曩麼悉底哩(三合)野地尾(二合)迦(引)南(引)(一)怛他(引)蘖多(引)",
    "X23n0446_001:0757a04": "南(引)(二)唵嚩日[口*朗](二合)(引)擬(斫以切)你也(二合)(引)(三)羯哩灑(二合)也",
    "X23n0446_001:0757a05": "娑嚩(二合)賀(引)(四)",
    "X23n0446_001:0757a06": "南。亦作難。[口*朗]。亦作朗。又作[口*藍]。擬。亦作祇。蘖多。應作",
    "X23n0446_001:0757a07": "孽跢。你也。亦作孃字。上聲羯哩。亦作迦囉。",
    "X23n0446_001:0757a08": "由誦真言加持故。聖眾從本土來至道場空中而住。",
    "X23n0446_001:0757a09": "智譯無此真言印契。唯用後真言印契請之。修真",
    "X23n0446_001:0757a10": "言行者。隨準一法。皆成。",
    "X23n0446_001:0757a11": "○次結請本尊印從車輅下降於道場(本尊。即準提佛母)",
    "X23n0446_001:0757a12": "準前第一根本印。以二大指向身招。誦真言三遍。",
    "X23n0446_001:0757a13": "第一根本印。即前佛部印。下言準前根本印。同此。",
    "X23n0446_001:0757a14": "智譯云。以二大指來去招之三度。想聖者從寶車",
    "X23n0446_001:0757a15": "上。下來道場中。白蓮華座上。蘇悉地經請云。今有",
    "X23n0446_001:0757a16": "某甲。為某事奉請。仰惟尊者。以本願故。降赴道場。",
    "X23n0446_001:0757a17": "願垂哀愍。受此閼伽。及微獻供。當請之時。誠心作",
    "X23n0446_001:0757a18": "禮。再三啟白。若不誠心。徒多念誦。乃至真言。亦皆",
    "X23n0446_001:0757a19": "慇懃。加翳醯字。此更秘密。速滿其願。",
    "X23n0446_001:0757a20": "真言曰。",
    "X23n0446_001:0757a21": "唵。者禮主禮準泥。翳醯曳呬婆戰嚩底(丁以切)娑嚩(二合)",
    "X23n0446_001:0757a22": "賀(引)",
    "X23n0446_001:0757a23": "婆字去聲呼。智譯作。唵折[棣木+(上/矢)]主[棣木+(上/矢)]準提。噎醯曳醯。",
    "X23n0446_001:0757a24": "薄伽嚩底。莎嚩訶。伽誐揭孽。四字同音。戰字疑是",
    "X23n0446_001:0757b01": "戟字。當伽字輕呼。蘇悉地經云。奉請已。作如是言。",
    "X23n0446_001:0757b02": "善來尊者。愍我等故。降臨道場。復垂哀愍。當就此",
    "X23n0446_001:0757b03": "座坐。受微獻供。復起誠心。頻興作禮。而白尊言。大",
    "X23n0446_001:0757b04": "悲垂愍。乘本願故。而見降臨。非我所能。應須辦供。",
    "X23n0446_001:0757b05": "先獻塗香。次施華等。復獻燒香。次獻飲食。次乃然",
    "X23n0446_001:0757b06": "燈。如其次第。",
    "X23n0446_001:0757b07": "○次結無能勝菩薩印辟除障者",
    "X23n0446_001:0757b08": "二手右壓左。內相叉作拳。豎二中指。頭相合。即成。繞",
    "X23n0446_001:0757b09": "身右旋三帀。作是思惟。所有障者。毗那夜迦。諸惡鬼",
    "X23n0446_001:0757b10": "神。遠走而去。所來聖眾。不越本三麼耶。大悲而住。願",
    "X23n0446_001:0757b11": "垂加護。",
    "X23n0446_001:0757b12": "凡修真言行者。及坐禪人。須先以呪印。除諸魔障。",
    "X23n0446_001:0757b13": "故金光明經云。十地菩薩。尚以呪護持。況其凡夫。",
    "X23n0446_001:0757b14": "如首楞嚴經云。若不持呪。而坐道場。令其身心遠",
    "X23n0446_001:0757b15": "諸魔事。無有是處。悉地經云。若成就諸餘事者。應",
    "X23n0446_001:0757b16": "當發遣諸有障者。若不遣除。後恐傷及。所以先須",
    "X23n0446_001:0757b17": "作遣除法。",
    "X23n0446_001:0757b18": "真言曰。",
    "X23n0446_001:0757b19": "曩莫三滿多沒馱(引)南(一)唵(引)(二)戶嚕戶嚕(三)戰拏(引)",
    "X23n0446_001:0757b20": "里(四)麼(引)蹬耆娑嚩(二合)(引)賀(引)(五)",
    "X23n0446_001:0757b21": "戰或作贊。耆或作儗。里作哩。持明藏云。此呪能成",
    "X23n0446_001:0757b22": "就一切事。",
    "X23n0446_001:0757b23": "○次結墻界印",
    "X23n0446_001:0757b24": "準前地界印。屈右頭指。展左頭指。右旋三帀。隨心近",
    "X23n0446_001:0757c01": "遠。即成金剛堅固之城。諸佛菩薩。尚不違越。何況諸",
    "X23n0446_001:0757c02": "餘難調伏者。毗那夜迦。及毒蟲。利牙爪者。不能附近。",
    "X23n0446_001:0757c03": "無量壽儀軌云。想從印流出熾焰。以印右旋繞身",
    "X23n0446_001:0757c04": "三轉。隨心大小。成金剛光焰。方隅墻界。諸魔。惡人。",
    "X23n0446_001:0757c05": "虎狼。師子。及諸毒蟲。不能附近。神變疏云。持呪行",
    "X23n0446_001:0757c06": "者。得諸佛歸命。故佛頂偈云。十方世界諸如來。護",
    "X23n0446_001:0757c07": "念歸命受持者。然諸佛尚且歸命持呪人。而敢有",
    "X23n0446_001:0757c08": "違越者乎。毗那夜迦。此云猪頭象鼻。",
    "X23n0446_001:0757c09": "真言曰。",
    "X23n0446_001:0757c10": "唵準你儜。鉢囉(二合)迦囉耶娑嚩(二合)(引)賀(引)",
    "X23n0446_001:0757c11": "智譯儜字作泥字。誦三遍。以印右揮三帀。",
    "X23n0446_001:0757c12": "○次結上方網界印",
    "X23n0446_001:0757c13": "準前墻界印。展左頭指。右壓左。當中節相交。即成。誦",
    "X23n0446_001:0757c14": "此真言三遍。",
    "X23n0446_001:0757c15": "智譯云。準墻界印。開仰著。右大指捻左頭指頭。左",
    "X23n0446_001:0757c16": "大指捻右頭指頭。小指依舊相拄即成。",
    "X23n0446_001:0757c17": "真言曰。",
    "X23n0446_001:0757c18": "唵準你儜。半惹囉娑嚩(二合)(引)賀(引)",
    "X23n0446_001:0757c19": "惹字自攞切。智譯儜字。作泥字。囉字。作邏字。誦三",
    "X23n0446_001:0757c20": "遍。以印隨日。揮三度。按別部。以印於頂上右旋轉。",
    "X23n0446_001:0757c21": "便散。",
    "X23n0446_001:0757c22": "由誦真言結印加持故。即成金剛堅固不壞之網。",
    "X23n0446_001:0757c23": "無量壽儀軌云。由印呪加持力故。即於上方覆以",
    "X23n0446_001:0757c24": "金剛堅固之網。乃至他化自在諸天。不能障難。行",
    "X23n0446_001:0758a01": "者身心安樂。三摩地易得成就。",
    "X23n0446_001:0758a02": "○次結火院密縫印",
    "X23n0446_001:0758a03": "以左手掩右手背相重。(令無縫)直豎二大指。即成。誦真",
    "X23n0446_001:0758a04": "言三遍。右旋三帀。想金剛墻外有大金剛火焰圍繞。",
    "X23n0446_001:0758a05": "智譯云。以左手密掩右手背相重。直豎二大指。相",
    "X23n0446_001:0758a06": "去二寸許。無量壽儀軌云。想從此印流出無量光",
    "X23n0446_001:0758a07": "焰。以印右旋三帀。則於金剛墻外。便有火焰圍繞。",
    "X23n0446_001:0758a08": "即成堅固清淨火界。",
    "X23n0446_001:0758a09": "真言曰。",
    "X23n0446_001:0758a10": "唵(一)阿三莾擬(宜以切)你(二合)吽(引)癹吒(半聲)(呼)(二)",
    "X23n0446_001:0758a11": "三字去聲。莾字上聲。亦作摩。或作[牟*含]。又作瞢引。擬。",
    "X23n0446_001:0758a12": "或作儗。蘇悉地經令咽聲念之。智譯作。唵阿三摩。",
    "X23n0446_001:0758a13": "[口*木*氏]你[合*牛]莎嚩訶。",
    "X23n0446_001:0758a14": "由結此印誦真言。成大結護密縫。不被諸魔入。",
    "X23n0446_001:0758a15": "○次結閼伽印。",
    "X23n0446_001:0758a16": "閼伽或作遏伽。又作阿伽。此云器。凡供養之器。皆",
    "X23n0446_001:0758a17": "稱曰閼伽。謂以鬱金。龍腦。白檀香等水。盛于閼伽",
    "X23n0446_001:0758a18": "妙器中。而奉獻之。其器或金。銀。寶玉。銅。石。瓦。木。螺",
    "X23n0446_001:0758a19": "盃。及綴蓮葉乳樹葉。皆得為閼伽供養。有云。法中",
    "X23n0446_001:0758a20": "使熟銅作閼伽器最上。蘇悉地經云。作扇底迦法。",
    "X23n0446_001:0758a21": "當用白器。置少小麥。及乳。作布瑟徵迦法。當用黃",
    "X23n0446_001:0758a22": "器。應著胡麻。及酪。作阿毗遮嚕迦法。當用黑器。當",
    "X23n0446_001:0758a23": "致粟米。及牛尿。或自血。餘如下釋。",
    "X23n0446_001:0758a24": "二手內相叉。豎二中指。頭相著。以二頭指。捻二中指",
    "X23n0446_001:0758b01": "背。二大指側附二頭指根下。即成根本印。準前根本",
    "X23n0446_001:0758b02": "印。微屈二大指入掌。即成閼伽印。誦真言三遍。",
    "X23n0446_001:0758b03": "智譯云。準前根本印。以二大指各捻頭指根第一",
    "X23n0446_001:0758b04": "節側下。即成。",
    "X23n0446_001:0758b05": "真言曰。",
    "X23n0446_001:0758b06": "唵者禮主禮準泥遏鉗。鉢囉(二合)底(引)蹉。婆誐嚩底。(異丁",
    "X23n0446_001:0758b07": "反)娑嚩(二合)(引)賀(引)",
    "X23n0446_001:0758b08": "智譯作。唵折隸主隸準提遏鉗薄伽嚩帝。鉢囉底",
    "X23n0446_001:0758b09": "槎。莎嚩訶。按此真言與本譯同。但後二句相倒。不",
    "X23n0446_001:0758b10": "同耳。本譯以鉢囉底蹉在先。婆誐嚩底在後。彼以",
    "X23n0446_001:0758b11": "薄伽嚩帝在先。鉢囉底槎在後。為別。持明藏經。亦",
    "X23n0446_001:0758b12": "同智譯。",
    "X23n0446_001:0758b13": "行者思惟聖眾了了分明。想自身在諸佛聖眾足下。",
    "X23n0446_001:0758b14": "手持七寶閼伽器。盛香水。浴聖眾足。由獻閼伽香水",
    "X23n0446_001:0758b15": "故。行者三業清淨。洗滌煩惱垢。業障消滅。",
    "X23n0446_001:0758b16": "無量壽儀軌云。由獻閼伽香水浴聖眾雙足。令行",
    "X23n0446_001:0758b17": "者三業清淨。洗除一切煩惱罪垢。從勝解行地。至",
    "X23n0446_001:0758b18": "十地。及如來地。當證如是地波羅蜜時。得一切如",
    "X23n0446_001:0758b19": "來授與甘露法水灌頂。又五字心陀羅尼云。飲此",
    "X23n0446_001:0758b20": "水者。除諸災患。",
    "X23n0446_001:0758b21": "○次結蓮華座印",
    "X23n0446_001:0758b22": "準前根本印。並二大指向身豎。運想。從此印流出無",
    "X23n0446_001:0758b23": "量師子座。奉獻一切聖眾。是諸聖眾。各各皆坐。",
    "X23n0446_001:0758b24": "智譯印呪並同。而印云。並二大指向身開豎之。即",
    "X23n0446_001:0758c01": "成。心想道場中。種種寶鈿師子座上開白蓮華。安",
    "X23n0446_001:0758c02": "置聖者。即誦真言三遍。",
    "X23n0446_001:0758c03": "真言曰。",
    "X23n0446_001:0758c04": "唵(一)迦麼邏娑嚩(二合)(引)賀(引)(二)",
    "X23n0446_001:0758c05": "麼亦作摩上聲。邏亦作攞。或作囉。",
    "X23n0446_001:0758c06": "由結座印誦真言奉獻聖眾故。行者當得十地滿足。",
    "X23n0446_001:0758c07": "得金剛之座。",
    "X23n0446_001:0758c08": "行者亦得三業堅固。猶如金剛。言金剛座者。謂坐",
    "X23n0446_001:0758c09": "金剛座而成等正覺也。今此神呪。是諸佛境界。有",
    "X23n0446_001:0758c10": "不可思議神力。但當生信誦持。自然滅障成德。超",
    "X23n0446_001:0758c11": "凡證聖。故云當得十地滿足。得金剛之座。持明藏",
    "X23n0446_001:0758c12": "經云。行人誦真言已。即言。惟願聖眾。處此座已。安",
    "X23n0446_001:0758c13": "住道場。受我供養。",
    "X23n0446_001:0758c14": "○次結澡浴印",
    "X23n0446_001:0758c15": "準前根本印。以二大拇指頭。捻二中指中節。即成。誦",
    "X23n0446_001:0758c16": "真言三遍。",
    "X23n0446_001:0758c17": "智譯以二大指。各並捻二中指下節側。",
    "X23n0446_001:0758c18": "真言曰。",
    "X23n0446_001:0758c19": "唵者娑嚩(二合)(引)賀(引)",
    "X23n0446_001:0758c20": "想從此印流出無量光明。一一光明道。有無量七寶",
    "X23n0446_001:0758c21": "賢瓶。想滿天玅香水。灌注一切聖眾澡浴。復想空中",
    "X23n0446_001:0758c22": "有無量天樂。供養本尊諸佛菩薩一切聖眾。由結此",
    "X23n0446_001:0758c23": "印誦真言故。行者不久當得法雲地。",
    "X23n0446_001:0758c24": "法雲地。是第十地。謂菩薩修行功滿。唯務化利眾",
    "X23n0446_001:0759a01": "生。大慈如雲。普覆一切也。神變疏云。如餘菩薩。為",
    "X23n0446_001:0759a02": "求菩提。雖行難行苦行。如救頭然。經無量劫。尚不",
    "X23n0446_001:0759a03": "能得。真言行者。不虧法則。只於此生得菩提也。大",
    "X23n0446_001:0759a04": "教王經云。若不依秘密課誦修行。終不成於無上",
    "X23n0446_001:0759a05": "菩提也。",
    "X23n0446_001:0759a06": "○次結塗香印",
    "X23n0446_001:0759a07": "準前根本印。以二大指。傅著右頭指下節側。即成。誦",
    "X23n0446_001:0759a08": "真言三遍。",
    "X23n0446_001:0759a09": "智譯印呪悉同。",
    "X23n0446_001:0759a10": "真言曰。",
    "X23n0446_001:0759a11": "唵禮娑嚩(二合)(引)賀(引)",
    "X23n0446_001:0759a12": "想從此印。流出無量光明。一一光明道。有無量天玅",
    "X23n0446_001:0759a13": "塗香末香雲海。供養本尊諸佛菩薩一切聖眾。由結",
    "X23n0446_001:0759a14": "此印誦真言故。當證一切如來戒。定。慧。解脫。解脫知",
    "X23n0446_001:0759a15": "見香。",
    "X23n0446_001:0759a16": "香以熏聞為義。故感證五分法身之香。如餘菩薩。",
    "X23n0446_001:0759a17": "由持戒清淨。則戒體成就。而得無持無犯。若修習",
    "X23n0446_001:0759a18": "無漏禪定。則根塵泯淨。而便離諸散亂。若修習無",
    "X23n0446_001:0759a19": "漏智慧。則能斷三界煩惱。而出離生死。若不作諸",
    "X23n0446_001:0759a20": "業。則脫諸累縛。而得自在。知即無生智眼。謂照了",
    "X23n0446_001:0759a21": "識心虗妄分別。則無生之智眼自在明了。今持真",
    "X23n0446_001:0759a22": "言行者不假餘修。由真言力故。即越諸階級。而證",
    "X23n0446_001:0759a23": "得五分法身。理趣疏云。性德力大。密呪功強。解行",
    "X23n0446_001:0759a24": "雖劣。解脫則疾。故成佛心要云。顯教圓宗。須要先",
    "X23n0446_001:0759b01": "悟毗盧法界。後依悟修。滿普賢行海。得離生死。證",
    "X23n0446_001:0759b02": "成十身無礙佛果。如病人得好藥方。要須自知分",
    "X23n0446_001:0759b03": "兩。炮炙法則。合成服之。方得除病身安。今密教圓",
    "X23n0446_001:0759b04": "宗神呪。一切眾生。并因位菩薩。雖不解得。但持誦",
    "X23n0446_001:0759b05": "之。便具毗盧法界。普賢行海。自然得離生死。成就",
    "X23n0446_001:0759b06": "十身無礙佛果。如病人得合成妙藥。雖不知分兩。",
    "X23n0446_001:0759b07": "和合法則。但服之。自然除病身安。故大般若經云。",
    "X23n0446_001:0759b08": "總持猶妙藥。亦如天甘露。能療眾惑病。服者常安",
    "X23n0446_001:0759b09": "樂。",
    "X23n0446_001:0759b10": "○次結華印",
    "X23n0446_001:0759b11": "準前根本印。以二大指。傅著左頭指下節。即成。誦真",
    "X23n0446_001:0759b12": "言三遍。",
    "X23n0446_001:0759b13": "節字下。應有側字。智譯印呪並同。",
    "X23n0446_001:0759b14": "唵主娑嚩(二合)(引)賀(引)",
    "X23n0446_001:0759b15": "想從此印。流出無量光明。一一光明道。有無量種種",
    "X23n0446_001:0759b16": "水陸天妙華雲海。供養本尊諸佛菩薩一切聖眾。由",
    "X23n0446_001:0759b17": "結此印誦真言故。當得大慈三摩地成就。能利樂無",
    "X23n0446_001:0759b18": "邊眾生。諸災難不著身故。",
    "X23n0446_001:0759b19": "大慈即無緣慈也。皆言雲海者。雲是隨緣義。謂此",
    "X23n0446_001:0759b20": "供具。色相顯然。而智鑒無性。從法性空。無生法起。",
    "X23n0446_001:0759b21": "能現所現。能現即行願力。所現即供養具。逈無所",
    "X23n0446_001:0759b22": "依。應用而來。來無所從。用謝而去。去無所至。而能",
    "X23n0446_001:0759b23": "含悲潤注法雨益濟萬物。重重無盡。故如雲像。言",
    "X23n0446_001:0759b24": "海者。以表供養稱理故深。稱事故廣。以深廣故。喻",
    "X23n0446_001:0759c01": "之如海。如是一一供具稱於真理。等虗空界。即以",
    "X23n0446_001:0759c02": "全法之身。遊諸佛剎。稱真之物。供養諸佛聖眾。行",
    "X23n0446_001:0759c03": "者安心觀行。於諸供具常稱理而成就。以是法施",
    "X23n0446_001:0759c04": "供佛。名真供養也。",
    "X23n0446_001:0759c05": "○次結燒香印",
    "X23n0446_001:0759c06": "準前根本印。屈右頭指。捻二大指頭。即成。誦真言三",
    "X23n0446_001:0759c07": "遍。",
    "X23n0446_001:0759c08": "智譯印呪並同。",
    "X23n0446_001:0759c09": "真言曰。",
    "X23n0446_001:0759c10": "唵禮娑嚩(二合)(引)賀(引)",
    "X23n0446_001:0759c11": "想從此印。流出無量光明。一一光明道。有無量和合",
    "X23n0446_001:0759c12": "俱生天妙燒香雲海。供養本尊諸佛菩薩一切聖眾。",
    "X23n0446_001:0759c13": "由結此印誦真言故。當得普徧法界三摩地成就。",
    "X23n0446_001:0759c14": "○次結飲食印。",
    "X23n0446_001:0759c15": "準前根本印。以左頭指。捻二大指頭。即成。誦真言三",
    "X23n0446_001:0759c16": "遍。",
    "X23n0446_001:0759c17": "智譯印呪並同。",
    "X23n0446_001:0759c18": "真言曰。",
    "X23n0446_001:0759c19": "唵準娑嚩(二合)(引)賀(引)",
    "X23n0446_001:0759c20": "想從此印。流出無量光明。一一光明道。有無量天妙",
    "X23n0446_001:0759c21": "種種飲食雲海。供養本尊諸佛菩薩一切聖眾。當得",
    "X23n0446_001:0759c22": "法喜禪悅食。三解脫最勝味。三摩地成就。",
    "X23n0446_001:0759c23": "以愛樂大法。得法資長道種。心生歡喜。不嗜世味。",
    "X23n0446_001:0759c24": "常持正念。是為法喜食。由得禪定自資。長養慧命。",
    "X23n0446_001:0760a01": "道品圓明。正念現前。心常喜樂。不貪世味。是為禪",
    "X23n0446_001:0760a02": "悅食。蘇悉地供養法云。若不辦塗香。乃至燈明供",
    "X23n0446_001:0760a03": "養。但誦如上奉塗香等真言。及作手印。亦成圓滿",
    "X23n0446_001:0760a04": "供養。次運心供養者。以心運想水陸諸華。無主所",
    "X23n0446_001:0760a05": "攝。遍滿虗空。盡十方界。及與人天妙塗香雲。燒香",
    "X23n0446_001:0760a06": "燈明。幢幡繖葢。種種鼓樂。歌舞倡妓。真珠羅網。懸",
    "X23n0446_001:0760a07": "諸寶鈴。華鬘白拂。微妙磬鐸。如意寶樹。衣服之雲。",
    "X23n0446_001:0760a08": "天諸厨食。上妙香美。種種樓閣寶柱。諸天嚴身。頭",
    "X23n0446_001:0760a09": "冠纓絡。如是等雲。行者運心遍滿虗空。以至誠心。",
    "X23n0446_001:0760a10": "如是供養。最為勝上。是發行者以決定心。而行此",
    "X23n0446_001:0760a11": "法。運心供養。誦真言及作手印。如上所想供養。皆",
    "X23n0446_001:0760a12": "悉成就。蘇悉地經云。若香華飲食無可獻者。但誦",
    "X23n0446_001:0760a13": "本色真言。及此手印獻之。表云。供物無可求得。但",
    "X23n0446_001:0760a14": "納真言。以真心故。速滿其願。離此之外。有四供養。",
    "X23n0446_001:0760a15": "遍通諸部。一切處用。一謂合掌。二以閼伽。三用真",
    "X23n0446_001:0760a16": "言及慕捺羅。四但運心。此善品中。隨力應作。或復",
    "X23n0446_001:0760a17": "長時供養中置。無過運心。如世尊說。諸法行中。心",
    "X23n0446_001:0760a18": "為其首。若能標心而供養者。滿一切願。又復應知。",
    "X23n0446_001:0760a19": "不可纔聞運心。即便慳貪。不辦供養。悉地難成。若",
    "X23n0446_001:0760a20": "能辦諸供養。加以真言運心。最為殊勝。故彼經云。",
    "X23n0446_001:0760a21": "持誦之人。不獻飲食。違本部者。其人乃著魔障。身",
    "X23n0446_001:0760a22": "無精光。風燥饑渴。恒惡思想。不能成就本尊真言。",
    "X23n0446_001:0760a23": "皆由不獻本尊果食。當於六齋等日。廣設供養。奉",
    "X23n0446_001:0760a24": "獻本尊并諸眷屬。當淨洗手。[口*敕]口嚥水。次下飲食。",
    "X23n0446_001:0760b01": "若準本部真言。運想香華等供養。皆從印中流出。",
    "X23n0446_001:0760b02": "尤勝以水陸無主香華運想。或恐初學觀心未淳。",
    "X23n0446_001:0760b03": "用此助成亦妙。言三解脫者。一空解脫。二無相解",
    "X23n0446_001:0760b04": "脫。三無願解脫。亦名三三昧。此三。即涅槃門。是諸",
    "X23n0446_001:0760b05": "賢聖所常飡履。一切解脫法中。無過於此。故云最",
    "X23n0446_001:0760b06": "勝味。",
    "X23n0446_001:0760b07": "○次結燈印",
    "X23n0446_001:0760b08": "準前根本印。以二頭指。各捻二大指頭。即成。誦真言",
    "X23n0446_001:0760b09": "三遍。真言曰。",
    "X23n0446_001:0760b10": "唵泥娑嚩(二合)(引)賀(引)",
    "X23n0446_001:0760b11": "智譯印呪並同。彼云。已上塗香印等。各各印觸當",
    "X23n0446_001:0760b12": "色物上供養。按諸部陀羅尼。別有香華飲食等供",
    "X23n0446_001:0760b13": "養印呪。而字句頗繁。今此準提陀羅尼。唯改本印。",
    "X23n0446_001:0760b14": "以本六字真言。而成六種供養。誠為妙用。不可得",
    "X23n0446_001:0760b15": "而思議者。",
    "X23n0446_001:0760b16": "想從此印。流出無量光明。一一光明道。有無量種種",
    "X23n0446_001:0760b17": "七寶燈燭雲海。供養本尊諸佛菩薩一切聖眾。當得",
    "X23n0446_001:0760b18": "般若波羅蜜光明五眼清淨。",
    "X23n0446_001:0760b19": "一肉眼。二天眼。三慧眼。四法眼。五佛眼。般若。此云",
    "X23n0446_001:0760b20": "智慧。波羅蜜。此云到彼岸。由獻燈故。感智慧光。得",
    "X23n0446_001:0760b21": "五眼淨。而登彼岸也。此上作法結界供養真言。與",
    "X23n0446_001:0760b22": "持明藏儀軌經同。唯契印有異耳。彼經云。如是諸",
    "X23n0446_001:0760b23": "印相。行人虔心記憶。習令精熟。於作法時。無令誤",
    "X23n0446_001:0760b24": "失。若稍疑誤。不成印契。不成印契。即賢聖不喜。凡",
    "X23n0446_001:0760c01": "所祈求。不獲成就。",
    "X23n0446_001:0760c03": "七俱胝佛母所說準提陀羅尼經會釋卷上"
}