{
    "X63n1220_001:0008c07": "達磨大師破相論",
    "X63n1220_001:0008c09": "論曰。若復有人。志求佛道者。當脩何法。最為省要。答",
    "X63n1220_001:0008c10": "曰。唯觀心一法。總攝諸法。最為省要。問曰。何一法能",
    "X63n1220_001:0008c11": "攝諸法。答曰。心者萬法之根本。一切諸法唯心所生。",
    "X63n1220_001:0008c12": "若能了心。則萬法俱備。猶如大樹所有枝條及諸花",
    "X63n1220_001:0008c13": "果。皆悉依根。栽樹者存根而始生子。伐樹者去根而",
    "X63n1220_001:0008c14": "必死。若了心脩道。則少力而易成。不了心而修。費功",
    "X63n1220_001:0008c15": "而無益。故知一切善惡皆由自心。心外別求。終無是",
    "X63n1220_001:0008c16": "處。",
    "X63n1220_001:0008c17": "問曰。云何觀心稱之為了。答。菩薩摩訶薩。行深般若",
    "X63n1220_001:0008c18": "波羅蜜多時。了四大五陰本空無我。了見自心起用。",
    "X63n1220_001:0008c19": "有二種差別。云何為二。一者淨心。二者染心。此二種",
    "X63n1220_001:0008c20": "心法。亦自然本來俱有。雖假緣合。互相因待。淨心恒",
    "X63n1220_001:0008c21": "樂。善因染體。常思惡業。若不受所染。則稱之為聖。遂",
    "X63n1220_001:0008c22": "能遠離諸苦。證涅槃樂。若墮染心造業。受其纏覆。則",
    "X63n1220_001:0008c23": "名之為凡。沈淪三界。受種種苦。何以故。由彼染心。障",
    "X63n1220_001:0008c24": "真如體。故十地經云。眾生身中。有金剛佛性。猶如日",
    "X63n1220_001:0009a01": "輪。體明圓滿廣大無邊。只為五陰重雲所覆。如缾內",
    "X63n1220_001:0009a02": "燈光。不能顯現。又涅槃經云。一切眾生悉有佛性。無",
    "X63n1220_001:0009a03": "明覆故。不得解脫。佛性者即覺性也。但自覺覺他。覺",
    "X63n1220_001:0009a04": "知明了。則名解脫。故知一切諸善以覺為根。因其覺",
    "X63n1220_001:0009a05": "根。遂能顯現諸功德樹涅槃之果德。因此而成。如是",
    "X63n1220_001:0009a06": "觀心。可名為了。",
    "X63n1220_001:0009a07": "問。上說真如佛性一切功德因覺為根。未審無明之",
    "X63n1220_001:0009a08": "心。以何為根。答。無明之心。雖有八萬四千煩惱情欲。",
    "X63n1220_001:0009a09": "及恒河沙眾惡。皆因三毒。以為根本。其三毒者。貪嗔",
    "X63n1220_001:0009a10": "癡是也。此三毒心。自能具足一切諸惡。猶如大樹。根",
    "X63n1220_001:0009a11": "雖是一。所生枝葉其數無邊。彼三毒根。一一根中。生",
    "X63n1220_001:0009a12": "諸惡業。百千萬億。倍過於前。不可為喻。如是三毒心。",
    "X63n1220_001:0009a13": "於本體中。應現六根。亦名六賊。即六識也。由此六識。",
    "X63n1220_001:0009a14": "出入諸根。貪著萬境。能成惡業。障真如體。故名六賊。",
    "X63n1220_001:0009a15": "一切眾生由此三毒六賊。惑亂身心。沈沒生死。輪迴",
    "X63n1220_001:0009a16": "六趣。受諸苦惱。由如江河。因小泉源。洎流不絕。乃能",
    "X63n1220_001:0009a17": "彌漫。波濤萬里。若復有人斷其本源。即眾流皆息。求",
    "X63n1220_001:0009a18": "解脫者。能轉三毒。為三聚淨戒。轉六賊為六波羅蜜。",
    "X63n1220_001:0009a19": "自然永離一切諸苦。",
    "X63n1220_001:0009a20": "問。六趣三界廣大無邊。若唯觀心。何由免無窮之苦。",
    "X63n1220_001:0009a21": "答。三界業報。唯心所生。本若無心。於三界中。即出三",
    "X63n1220_001:0009a22": "界。其三界者。即三毒也。貪為欲界。嗔為色界。癡為無",
    "X63n1220_001:0009a23": "色界。故名三界。由此三毒。造業輕重。受報不同。分歸",
    "X63n1220_001:0009a24": "六處。故名六趣。",
    "X63n1220_001:0009b01": "問。云何輕重分之為六。答。眾生不了正因。迷心脩善。",
    "X63n1220_001:0009b02": "未免三界。生三輕趣。云何三輕趣。所謂迷脩十善。妄",
    "X63n1220_001:0009b03": "求快樂。未免貪界。生於天趣。迷持五戒。妄起愛憎。未",
    "X63n1220_001:0009b04": "免瞋界。生於人趣。迷執有為。信邪求福。未免癡界。生",
    "X63n1220_001:0009b05": "阿脩羅趣。如是三類。名三輕趣。云何三重。所謂縱三",
    "X63n1220_001:0009b06": "毒心。唯造惡業。墮三重趣。若貪業重者。墮餓鬼趣。瞋",
    "X63n1220_001:0009b07": "業重者。墮地獄趣。癡業重者。墮畜生趣。如是二重。通",
    "X63n1220_001:0009b08": "前三輕。遂成六趣。故知一切苦業。由自心生。但能攝",
    "X63n1220_001:0009b09": "心。離諸邪惡三界六趣輪迴之苦。自然消滅離苦。即",
    "X63n1220_001:0009b10": "得解脫。",
    "X63n1220_001:0009b11": "問。如佛所說。我於三大阿僧祇劫。無量勤苦。方成佛",
    "X63n1220_001:0009b12": "道。云何今說。唯只觀心制三毒。即名解脫。答。佛所說",
    "X63n1220_001:0009b13": "言。無虗妄也。阿僧祇劫者。即三毒心也。胡言阿僧祇。",
    "X63n1220_001:0009b14": "漢名不可數。此三毒心。於中有恒沙惡念。於一一念",
    "X63n1220_001:0009b15": "中。皆為一劫。如是恒沙不可數也。故言三大阿僧祇。",
    "X63n1220_001:0009b16": "真如之性。既被三毒之所覆盖。若不超彼三大恒沙",
    "X63n1220_001:0009b17": "毒惡之心。云何名為解脫。今若能轉貪瞋癡等三毒",
    "X63n1220_001:0009b18": "心。為三解脫。是則名為得度三大阿僧祇劫。末世眾",
    "X63n1220_001:0009b19": "生。愚癡鈍根。不解如來三大阿僧祇秘密之說。遂言",
    "X63n1220_001:0009b20": "成佛塵劫未期。豈不疑誤行人退菩提道。",
    "X63n1220_001:0009b21": "問。菩薩摩訶薩由持三聚淨戒。行六波羅蜜。方成佛",
    "X63n1220_001:0009b22": "道。今令學者唯只觀心。不修戒行。云何成佛。答。三聚",
    "X63n1220_001:0009b23": "淨戒者。即制三毒心也。制三毒成無量善聚。聚者會",
    "X63n1220_001:0009b24": "也。無量善法普會於心。故名三聚淨戒。六波羅蜜者。",
    "X63n1220_001:0009c01": "即淨六根也。胡名波羅蜜。漢名達彼岸。以六根清淨。",
    "X63n1220_001:0009c02": "不染六塵。即是度煩惱河。至菩提岸。故名六波羅蜜。",
    "X63n1220_001:0009c03": "問。如經所說。三聚淨戒者。誓斷一切惡。誓修一切善。",
    "X63n1220_001:0009c04": "誓度一切眾生。今者唯言制三毒心。豈不文義有乖",
    "X63n1220_001:0009c05": "也。答。佛所說是真實語。菩薩摩訶薩於過去因中修",
    "X63n1220_001:0009c06": "行時。為對三毒。發三誓願。持一切淨戒。對於貪毒。誓",
    "X63n1220_001:0009c07": "斷一切惡。常修一切善。對於瞋毒。誓度一切眾生。故",
    "X63n1220_001:0009c08": "常修慧。對於癡毒。由持如是戒定慧等三種淨法。故",
    "X63n1220_001:0009c09": "能超彼三毒成佛道也。諸惡消滅名為斷。以能持三",
    "X63n1220_001:0009c10": "聚淨戒。則諸善具足。名之為修。以能斷惡修善。則萬",
    "X63n1220_001:0009c11": "行成就。自它俱利。普濟群生。故名解脫。則知所修戒",
    "X63n1220_001:0009c12": "行不離於心。若自心清淨。則一切佛土皆悉清淨。故",
    "X63n1220_001:0009c13": "經云。心垢則眾生垢。心淨則眾生淨。欲得佛土。當淨",
    "X63n1220_001:0009c14": "其心。隨其心淨。則佛土淨也。三聚淨戒自然成就。",
    "X63n1220_001:0009c15": "問。矣。如經所說。六波羅蜜者。亦名六度。所謂布施持",
    "X63n1220_001:0009c16": "戒忍辱精進禪定智慧。今言六根清淨。名波羅蜜者。",
    "X63n1220_001:0009c17": "若為通會。又六度者。其義如何。答。欲修六度。當淨六",
    "X63n1220_001:0009c18": "根。先降六賊。能捨眼賊。離諸色境。名為布施。能禁耳",
    "X63n1220_001:0009c19": "賊。於彼聲塵。不令縱逸。名為持戒。能伏鼻賊。等諸香",
    "X63n1220_001:0009c20": "具。自在調柔。名為忍辱。能制口賊。不貪諸味。讚詠講",
    "X63n1220_001:0009c21": "說。名為精進。能降身賊。於諸觸慾。湛然不動。名為禪",
    "X63n1220_001:0009c22": "定。能調意賊。不順無明。常修覺慧。名為智慧。六度者",
    "X63n1220_001:0009c23": "運也。六波羅蜜。喻若船筏。能運眾生。達於彼岸。故名",
    "X63n1220_001:0009c24": "六度。",
    "X63n1220_001:0010a01": "問。經云。釋迦如來。為菩薩時。曾飲三斗六升乳糜。方",
    "X63n1220_001:0010a02": "成佛道。先因飲乳。後證佛果。豈唯觀心得解脫也。答。",
    "X63n1220_001:0010a03": "成佛如此。言無虗妄也。必因食乳。然始成佛。言食乳",
    "X63n1220_001:0010a04": "者。有二種。佛所食者。非是世間不淨之乳。乃是清淨",
    "X63n1220_001:0010a05": "法乳。三斗者。三聚淨戒。六升者。六波羅蜜。成佛道時。",
    "X63n1220_001:0010a06": "由食如是清淨法乳。方證佛果。若言如來食於世間",
    "X63n1220_001:0010a07": "和合不淨牛羶腥乳。豈不謗誤之甚。真如者。自是金",
    "X63n1220_001:0010a08": "剛不壞。無漏法身。永離世間一切諸苦。豈須如是不",
    "X63n1220_001:0010a09": "淨之乳。以充飢渴。經所說。其牛不在高原。不在下濕。",
    "X63n1220_001:0010a10": "不食糓麥糠麩。不與牸。牛同群。其牛身作紫磨金色。",
    "X63n1220_001:0010a11": "言牛者。毗盧舍那佛也。以大慈悲。憐愍一切。故於清",
    "X63n1220_001:0010a12": "淨法體中。出如是三聚淨戒六波羅蜜微妙法乳。養",
    "X63n1220_001:0010a13": "育一切求解脫者。如是真淨之牛。清淨之乳。非但如",
    "X63n1220_001:0010a14": "來飲之成道。一切眾生若能飲者。皆得阿耨多羅三",
    "X63n1220_001:0010a15": "藐三菩提。",
    "X63n1220_001:0010a16": "問。經中所說。佛令眾生。修造伽藍。鑄寫形像。燒香散",
    "X63n1220_001:0010a17": "花然燈。晝夜六時。遶塔行道。持齋禮拜。種種功德。皆",
    "X63n1220_001:0010a18": "成佛道。若唯觀心。總攝諸行。說如是事。應虗空也。答。",
    "X63n1220_001:0010a19": "佛所說經。有無量方便。以一切眾生鈍根狹劣。不悟",
    "X63n1220_001:0010a20": "甚深之義。所以假有為喻無為。若復不脩內行。唯只",
    "X63n1220_001:0010a21": "外求。希望獲福。無有是處。言伽藍者。兩。國梵語。此土",
    "X63n1220_001:0010a22": "翻為清淨地也。若永除三毒。常淨六根。身心湛然。內",
    "X63n1220_001:0010a23": "外清淨。是名脩伽藍。鑄寫形像者。即是一切眾生求",
    "X63n1220_001:0010a24": "佛道也。所為修諸覺行。彷像如來真容妙相。豈遣鑄",
    "X63n1220_001:0010b01": "寫金銅之所作也。是故求解脫者。以身為爐。以法為",
    "X63n1220_001:0010b02": "火。以智慧為巧匠。三聚淨戒六波羅蜜以為模樣。鎔",
    "X63n1220_001:0010b03": "鍊身中真如佛性。遍入一切戒律模中。如敬。奉行。一",
    "X63n1220_001:0010b04": "無漏缺。自然成就真容之像。所謂究竟常住微妙色",
    "X63n1220_001:0010b05": "身。非是有為敗壞之法。若人求道。不解如是鑄寫真",
    "X63n1220_001:0010b06": "容。憑何輙言功德。燒香者。亦非世間有相之香。乃是",
    "X63n1220_001:0010b07": "無為正法之香也。薰諸臭穢無明惡業。悉令消滅。其",
    "X63n1220_001:0010b08": "正法香者。有其五種。一者戒香。所謂能斷諸惡。能修",
    "X63n1220_001:0010b09": "諸善。二者定香。所謂深信大乘。心無退轉。三有。慧香。",
    "X63n1220_001:0010b10": "所謂常於身心。內自觀察。四者解脫香。所謂能斷一",
    "X63n1220_001:0010b11": "切無明結縛。五者解脫知見香。所謂觀照常明。通達",
    "X63n1220_001:0010b12": "無礙。如是五種香。名為最上之香。世間無比。佛在世",
    "X63n1220_001:0010b13": "日。令諸弟子。以智慧火。燒如是無價珍香。供養十方",
    "X63n1220_001:0010b14": "諸佛。今時眾生不解如來真實之義。唯將外火。燒世",
    "X63n1220_001:0010b15": "間沈檀。薰陸質礙之香。希望福報。云何得。散花者。義",
    "X63n1220_001:0010b16": "亦如是。所謂豈。說正法。諸功德花。饒益有情。散沾一",
    "X63n1220_001:0010b17": "切。於真如性。普施莊嚴。此功德花。佛所讚歎。究竟常",
    "X63n1220_001:0010b18": "住。無彫落期。若復有人。散如是花。獲福無量。若言如",
    "X63n1220_001:0010b19": "來令眾生。剪截繒彩。傷損草木。以為散花。無有是處。",
    "X63n1220_001:0010b20": "所以者何。持淨戒者。於諸天地森羅萬像。不令觸犯。",
    "X63n1220_001:0010b21": "誤犯者猶獲大罪。況復今者故毀淨戒。傷萬物。求於",
    "X63n1220_001:0010b22": "福報。欲益返損。豈有是乎。又長明燈者。即正覺心也。",
    "X63n1220_001:0010b23": "以覺明了。喻之為燈。是故一切求解脫者。以身為燈",
    "X63n1220_001:0010b24": "臺。心為燈炷。增諸戒行。以為添油。智慧明達。喻如燈",
    "X63n1220_001:0010c01": "火。常燃如是真正覺燈。照破一切無明癡暗。能以此",
    "X63n1220_001:0010c02": "法。轉相開示。即是一燈。燃百千燈。以灯續然。然燈無",
    "X63n1220_001:0010c03": "盡。故號長明。過去有佛。名曰然燈。義亦如是。愚癡眾",
    "X63n1220_001:0010c04": "生。不會如來方便之說。專行虗妄。執著有為。遂燃世",
    "X63n1220_001:0010c05": "間蘇油之燈。以照空室。乃稱依教。豈不謬乎。所以者",
    "X63n1220_001:0010c06": "何。佛放眉間一毫相光。上能照萬八千世界。豈假如",
    "X63n1220_001:0010c07": "是蘇油之燈。以為利益。審察斯理。應不然乎。又六時",
    "X63n1220_001:0010c08": "行道者。所謂六根之中。於一切時。常行佛道。脩諸覺",
    "X63n1220_001:0010c09": "行。調伏六根。長時不捨。名為六時。遶塔行道者。塔是",
    "X63n1220_001:0010c10": "身心也。當令覺慧巡遶身心。念念不停。名為遶塔。過",
    "X63n1220_001:0010c11": "去諸聖皆行此道。得至涅槃。今時世人不會此理。曾",
    "X63n1220_001:0010c12": "不內行。唯執外求。將質礙身。遶世間塔。日夜走驟。徒",
    "X63n1220_001:0010c13": "自疲勞。而於真性。一無利益。又持齋者。當須會意不",
    "X63n1220_001:0010c14": "達斯理。徒爾虗切。齋者齊也。所謂齋正身心。不令散",
    "X63n1220_001:0010c15": "亂。持者護也。所謂於諸戒行。如法護持。必須外禁六",
    "X63n1220_001:0010c16": "情。內制三毒。勤覺察。淨身心。了如是義。名為持齋。又",
    "X63n1220_001:0010c17": "持齋者。食有五種。一者法喜食。所謂依持正法。歡喜",
    "X63n1220_001:0010c18": "奉行。二者禪悅食。所為內外澄寂。身心悅樂。三者念",
    "X63n1220_001:0010c19": "食。所謂常念諸佛。心口相應。四者願食。所謂行住坐",
    "X63n1220_001:0010c20": "臥。常求善願。五者解脫食。所謂心常清淨。不染俗塵。",
    "X63n1220_001:0010c21": "此五種食。名為齋食。若復有人。不食如是五種淨食。",
    "X63n1220_001:0010c22": "自言持齋。無有是處。唯斷於無明之食。若輙觸者。名",
    "X63n1220_001:0010c23": "為破齋。若有破。云何獲福。世有迷人。不悟斯理。身心",
    "X63n1220_001:0010c24": "放逸諸惡。皆為貪欲恣情。不生慚愧。唯斷外食。自為",
    "X63n1220_001:0011a01": "持齋。必無是事。又禮拜者。當如是法也。必須理體內",
    "X63n1220_001:0011a02": "明。事隨權變。理有行藏。會如是義。乃名依法。夫禮者",
    "X63n1220_001:0011a03": "敬也。拜者伏也。所謂恭敬真性。屈伏無明。名為禮拜。",
    "X63n1220_001:0011a04": "若能惡情永滅。善念恒存。雖不現相。名為禮拜。其相",
    "X63n1220_001:0011a05": "即法相也。世尊欲令世俗表謙下心。亦為禮拜。故須",
    "X63n1220_001:0011a06": "屈伏外身。示內恭敬。舉外明內。性相相應。若復不行",
    "X63n1220_001:0011a07": "理法。唯執外求內。則放縱瞋癡。常為惡業。外即空勞",
    "X63n1220_001:0011a08": "身相。詐現威儀。無慚於聖。徒誑於凡。不免輪迴。豈成",
    "X63n1220_001:0011a09": "功德。",
    "X63n1220_001:0011a10": "問。如溫室經說。洗浴眾僧。獲福無量。此則憑於事法。",
    "X63n1220_001:0011a11": "功德始成。若為觀心可相應否。答。洗浴眾僧者。非洗",
    "X63n1220_001:0011a12": "世間有為事也。世尊甞。爾為諸弟子。說溫室經。欲令",
    "X63n1220_001:0011a13": "受持洗浴之法。故假世事。比喻真宗。隱說七事供養",
    "X63n1220_001:0011a14": "功德。其七事云何。一者淨水。二者燒火。三者澡豆。四",
    "X63n1220_001:0011a15": "者楊枝。五者淨灰。六者蘇[月*高]。七者內衣。與此七法。喻",
    "X63n1220_001:0011a16": "於七事。一切眾生由此七法。沐浴莊嚴。能除毒心無",
    "X63n1220_001:0011a17": "明垢穢。其七法者。一者謂淨戒。洗蕩僭非。猶如淨水",
    "X63n1220_001:0011a18": "濯諸塵垢。二者智慧。觀察內外。由如然火能溫淨水。",
    "X63n1220_001:0011a19": "三者分別。簡棄諸惡。猶如澡豆能淨垢膩。四者真實。",
    "X63n1220_001:0011a20": "斷諸妄想。如嚼楊枝。能淨口氣。五者正信。決定無疑。",
    "X63n1220_001:0011a21": "由如淨灰摩身。能辟諸風。六者謂柔和忍辱。由如蘇",
    "X63n1220_001:0011a22": "[月*高]。通潤皮膚。七者謂慚愧。悔諸惡業。猶如內衣遮醜",
    "X63n1220_001:0011a23": "形體。如上七法。是經中秘密之義。如來當爾為諸大",
    "X63n1220_001:0011a24": "乘利根者說。非為小智下劣凡夫。所以今人無能解",
    "X63n1220_001:0011b01": "悟。其溫室者。即身是也。所以燃智慧火。溫淨戒湯。沐",
    "X63n1220_001:0011b02": "浴身中。真如佛性。受持七法。以自莊嚴。當爾比丘聰",
    "X63n1220_001:0011b03": "明上智。皆悟聖意。如說脩行。功德成就。俱登聖果。今",
    "X63n1220_001:0011b04": "時眾生莫測其事。將世間水。洗質礙身。自謂依經。豈",
    "X63n1220_001:0011b05": "非誤也。且真如佛性。非是凡形。煩惱塵垢。本來無相。",
    "X63n1220_001:0011b06": "豈可將質礙水。洗無為身。事不相應。云何悟道。若欲",
    "X63n1220_001:0011b07": "身得淨者。當觀此身。本因貪欲不淨所生。臭穢駢闐。",
    "X63n1220_001:0011b08": "內外充滿。若也洗此身求於淨者。猶如壍壍盡方淨。",
    "X63n1220_001:0011b09": "以此驗之。明知洗外非佛說也。",
    "X63n1220_001:0011b10": "問。經說言至心念佛。必得往生西方淨土。以此一門。",
    "X63n1220_001:0011b11": "即應成佛。何假觀心。求於解脫。答。夫念佛者。當須正",
    "X63n1220_001:0011b12": "念。了義為正。不了義為邪。正念必得往生。邪念云何",
    "X63n1220_001:0011b13": "達彼。佛者覺也。所謂覺察身心。勿令起惡。念者憶也。",
    "X63n1220_001:0011b14": "所謂憶持。戒行不忘。精進勤了。如是義名為念。故知",
    "X63n1220_001:0011b15": "念在於心。不在於言。因筌求魚。得魚忘筌。因言求意。",
    "X63n1220_001:0011b16": "得意忘言。既稱念佛之名。須知念佛之道。若心無實。",
    "X63n1220_001:0011b17": "口誦空名。三毒內臻。人我填臆。將無明心不見佛。徒",
    "X63n1220_001:0011b18": "爾費功。且如誦之與念。義理懸殊。在口曰誦。在心曰",
    "X63n1220_001:0011b19": "念。故知念從心起。名為覺行之門。誦在口中。即是音",
    "X63n1220_001:0011b20": "聲之相。執相求理。終無是處。故知過去諸聖所脩。皆",
    "X63n1220_001:0011b21": "非外說。唯只推心。即心是眾善之源。即心為萬德之",
    "X63n1220_001:0011b22": "主。涅槃常樂。由息心生。三界輪迴。亦從心起。心是一",
    "X63n1220_001:0011b23": "世之門戶。心是解脫之關津。知門戶心。豈慮難成。知",
    "X63n1220_001:0011b24": "關津者何憂不達。竊見今時淺識。唯知事相為功。廣",
    "X63n1220_001:0011c01": "費財寶。多傷水陸。妄營像塔。虗促人夫。積木疊泥。圖",
    "X63n1220_001:0011c02": "青畫緣。傾心盡力。損己迷它。未解慚愧。何曾覺泥。見",
    "X63n1220_001:0011c03": "有為則勤勤愛著。說無相則兀兀如迷。且貪現世之",
    "X63n1220_001:0011c04": "小慈。豈覺當來之大苦。此之脩學。徒自疲勞。背正歸",
    "X63n1220_001:0011c05": "邪。誑言獲福。但能攝心內照。覺觀外明。絕三毒永使",
    "X63n1220_001:0011c06": "銷亡。[門@卞]六賊不令侵擾。自然恒沙功德。種種莊嚴。無",
    "X63n1220_001:0011c07": "數法門。一一成就。超凡證聖。目擊非遙。悟在須臾。何",
    "X63n1220_001:0011c08": "煩皓首。真門幽秘。寧可具陳。略述觀心。詳其少分。而",
    "X63n1220_001:0011c09": "說偈言。",
    "X63n1220_001:0011c10": "　我本求心心自持　　求心不得待心知",
    "X63n1220_001:0011c11": "　佛性不從心外得　　心生便是罪生時",
    "X63n1220_001:0011c12": "　我本求心不求佛　　了知三界空無物",
    "X63n1220_001:0011c13": "　若欲求佛但求心　　只這心心心是佛",
    "X63n1220_001:0011c15": "達磨大師破相論"
}