{
    "X53n0846_001:0628c06": "遺教經論記卷第一(并敘)",
    "X53n0846_001:0628c08": "笑庵　觀復　述",
    "X53n0846_001:0628c09": "此論。陳朝真諦三藏。與唯識論等。皆譯於南越。後弟",
    "X53n0846_001:0628c10": "子宗愷等。欲迎歸建業。以當塗者恐奪時榮。因奏而",
    "X53n0846_001:0628c11": "却之。故南海譯文。有藏陳世。自陳至唐開元已前。但",
    "X53n0846_001:0628c12": "有此論之名。而闕論本。後智昇撰釋教錄。那時已獲",
    "X53n0846_001:0628c13": "論本。方依論收經。編入大乘藏也。由是前來。既闕論",
    "X53n0846_001:0628c14": "本。故古德直以經為小乘。唯華嚴疏主。每以經指配",
    "X53n0846_001:0628c15": "於大乘。今之述作者。雖有是論為指南。至於判經大",
    "X53n0846_001:0628c16": "小。尚且二三。蓋不審其源流故爾。若釋論者。唯住法",
    "X53n0846_001:0628c17": "宣演二記。而宣演判教雖異。其釋文則全抄住法。今",
    "X53n0846_001:0628c18": "觀論意。二記多失。對驗銷文。又得失相半。既不可全",
    "X53n0846_001:0628c19": "依。亦不可全棄。故得者取之。失者棄之。勒成三卷。直",
    "X53n0846_001:0628c20": "以所解。銘曰遺教經論記。庶幾乎馬鳴文意。有所補",
    "X53n0846_001:0628c21": "於將來。時紹興甲子二月望　華嚴寶塔方丈序",
    "X53n0846_001:0628c22": "釋此論。科分三。初題目。二歸敬。三釋文。初中二。初標",
    "X53n0846_001:0628c23": "題目。於中約六義釋。初通顯立題。二別明論目。三對",
    "X53n0846_001:0628c24": "辨開合。四解釋名義。五問答顯明。六定其去取。初",
    "X53n0846_001:0629a01": "中。大疏云。或以人為目。或以法為名。人有請說等殊。",
    "X53n0846_001:0629a02": "法有法喻等別。或體或用。或果或因。乍複乍單。其類",
    "X53n0846_001:0629a03": "繁廣。而圓覺疏。加或能詮所詮。或真妄境智。則吾宗",
    "X53n0846_001:0629a04": "通目多法。隨何經論。約何立名。即非局定。二別明",
    "X53n0846_001:0629a05": "論目者。然論有二類。一集義論。謂採集經中義類成",
    "X53n0846_001:0629a06": "論。如瑜伽唯識等。二釋論。謂隨經釋文。如金剛般若",
    "X53n0846_001:0629a07": "論及今論。是故此論題。但約所釋經名。以目論名也。",
    "X53n0846_001:0629a08": "若於前所明人法等中。今用何為目。若約論題。依所",
    "X53n0846_001:0629a09": "解得名。所解是經。則約教法得名也。若於所解經題。",
    "X53n0846_001:0629a10": "辨得名者。所遺之教是法。法有教理行果。此亦教法。",
    "X53n0846_001:0629a11": "若約能遺屬人。遺通能所。則兼含人法。三對辨開",
    "X53n0846_001:0629a12": "合者。四字。從寬至狹。開合四重。初論字。是能釋之通",
    "X53n0846_001:0629a13": "名。以凡釋論皆云論故。上三字。所解經之別稱。以於",
    "X53n0846_001:0629a14": "諸經中。唯釋遺教經故。此具二對。一是能所。謂能釋",
    "X53n0846_001:0629a15": "所釋故。二是通別。謂通名別名故。次於上三字。經為",
    "X53n0846_001:0629a16": "能詮。遺教即所詮。以經詮顯遺訓故。則詮旨一對。次",
    "X53n0846_001:0629a17": "於上二字。教是所遺之法。唯局於所。遺通能所。則通",
    "X53n0846_001:0629a18": "局一對。故此一題。開合四對。四解釋名義者。遺教",
    "X53n0846_001:0629a19": "乃囑累得名。訓誨為義。住法記云。遺教有二意。一囑",
    "X53n0846_001:0629a20": "累後事。二臨終顧命。故下論釋於我滅後云。此言示",
    "X53n0846_001:0629a21": "現遺教義故。即初意也。又釋最後教誨云。正顯遺教",
    "X53n0846_001:0629a22": "義故。即次義也。即下正宗六分經文。指事教誡。垂示",
    "X53n0846_001:0629a23": "將來。如世遺囑之類。是也。經者。能詮得名。貫攝為義。",
    "X53n0846_001:0629a24": "佛地論云。能貫能攝。故名為經。以佛聖教。貫穿攝持",
    "X53n0846_001:0629b01": "所應說義。所化生故。論。約能釋得名。剖析為義。謂評",
    "X53n0846_001:0629b02": "量教理。剖析名言。故云論也。五問答顯明者。問。此",
    "X53n0846_001:0629b03": "論一題。為具取經目。以標論題耶。為略取經目。以標",
    "X53n0846_001:0629b04": "論題耶。答。或具或略。何者。若經題上無佛字。即是略",
    "X53n0846_001:0629b05": "名。若上加佛字。即是具名。今詳藏本經。正標佛垂般",
    "X53n0846_001:0629b06": "涅槃略說教誡經。開元釋教錄。據僧祐錄云。亦名佛",
    "X53n0846_001:0629b07": "臨般。一曰遺教經。內典錄別名。亦曰一名遺教經。餘",
    "X53n0846_001:0629b08": "眾經錄。但有正名。若世流行本。與古德所釋本。皆曰",
    "X53n0846_001:0629b09": "佛遺教經。既藏本新舊目錄。皆上無佛字。應如住法",
    "X53n0846_001:0629b10": "記謂。上安佛字。後人所加。宣演同此。斯說為正。問。前",
    "X53n0846_001:0629b11": "來諸德釋題。皆上有佛字。今何不依。答。此如阿彌陀",
    "X53n0846_001:0629b12": "經。藏本與眾目錄。皆無佛說字。而世流布本。多具在",
    "X53n0846_001:0629b13": "之。如大乘法師等疏釋題。亦釋佛說字。既藏本與眾",
    "X53n0846_001:0629b14": "目皆無。足顯後人安之。但前德。失對藏目。故亦解釋",
    "X53n0846_001:0629b15": "也。又貞元已前。凡所譯經題中。多無佛說字。而貞元",
    "X53n0846_001:0629b16": "新譯經題中。多安佛等字。豈舊譯梵本多無。新譯梵",
    "X53n0846_001:0629b17": "本多有。驗知皆譯人意爾。此經姚秦什公譯時。既有",
    "X53n0846_001:0629b18": "正別二名。故一名具。一名略也。問。住法記云。今詳世",
    "X53n0846_001:0629b19": "典。義不須安佛字。以大千界中。一佛所說。終窮遺教。",
    "X53n0846_001:0629b20": "唯局至尊。故此不標。無所揀故。然前正題標佛字者。",
    "X53n0846_001:0629b21": "欲顯示垂般之言。因連人號。不同他經揀餘人說。此",
    "X53n0846_001:0629b22": "義云何。答。此釋反招難也。何則。如有難云。若但云遺",
    "X53n0846_001:0629b23": "教。餘望外道等臨終。豈不遺訓耶。彼自云如世謂遺",
    "X53n0846_001:0629b24": "囑之類。則題中有濫。故致正題先標佛字也。又難云。",
    "X53n0846_001:0629c01": "若謂佛字顯垂般之言者。亦由垂般通於餘聖。故云",
    "X53n0846_001:0629c02": "以佛字揀之。況垂般涅槃略說教誡皆佛。貫之而通",
    "X53n0846_001:0629c03": "揀耶。故知反招難爾。問。無佛字。豈免難耶。答。上明云",
    "X53n0846_001:0629c04": "皆譯人意。不謂有無。則濫不濫故。餘經名題。濫者甚",
    "X53n0846_001:0629c05": "多(云云。如經目中。可知)。若取連類。如般泥洹經。同本二譯。一本",
    "X53n0846_001:0629c06": "不標譯人名。題云般泥洹經。一本西晉白法祖譯。題",
    "X53n0846_001:0629c07": "云佛般泥洹。此亦具略之異。不應無佛字。則濫餘聖",
    "X53n0846_001:0629c08": "般泥洹耶。若云未免濫者。晉漢凡譯經題中。多不安",
    "X53n0846_001:0629c09": "佛字等。應皆有濫。故知但譯人意。今什公二題。雖具",
    "X53n0846_001:0629c10": "略之別。亦如般泥洹經。同本二譯。具略二名也。又遺",
    "X53n0846_001:0629c11": "字既通能所。則義含能遺之佛故也。六定其去取",
    "X53n0846_001:0629c12": "者。藏本以佛垂般等標通者。以什公所譯。意存正名。",
    "X53n0846_001:0629c13": "論以別名易見。又人情好略。故世本唯標此名。故譯",
    "X53n0846_001:0629c14": "論者。意同順世。故略標也。故法華釋論。勒那摩提。具",
    "X53n0846_001:0629c15": "譯云玅法蓮華經論。而菩提留支。略譯云法華經論。",
    "X53n0846_001:0629c16": "故知題之具略。在於譯人。今論從略。",
    "X53n0846_001:0629c17": "二造譯人　馬鳴者。傳云。中天竺有外道智慧。不許",
    "X53n0846_001:0629c18": "公鳴犍椎。鳴即來索論義。時脇尊者從北竺。來遊中",
    "X53n0846_001:0629c19": "竺。即鳴犍椎(上巨寒切。下地音。即鐘磬類)。外道果來。即至論場。脇",
    "X53n0846_001:0629c20": "之義云。當今天下泰平。大王長壽。四土豐榮。無諸災",
    "X53n0846_001:0629c21": "患。外道即屈。降為弟子。後小月氏(音支)國王。將欲試驗",
    "X53n0846_001:0629c22": "以行正法。故請說法要。以馬餓七日。正說法時。牽馬",
    "X53n0846_001:0629c23": "眾中。以浮流與之(馬食浮流草。故以與之)馬竟不食。唯悲鳴垂",
    "X53n0846_001:0629c24": "淚。諦聽法要。故名馬鳴。若付法藏云。富那耶奢。與馬",
    "X53n0846_001:0630a01": "鳴論議。鳴既屈。奢度出家。鳴猶未服。欲捨身命。奢即",
    "X53n0846_001:0630a02": "入定。知鳴心念。時暗室中。先已有經。即語鳴曰。汝往",
    "X53n0846_001:0630a03": "取經。鳴曰。此室暗冥。云何往取。奢曰。但去。當今汝見。",
    "X53n0846_001:0630a04": "爾時奢以神通力。遙伸右手。入其暗室。五指放光。其",
    "X53n0846_001:0630a05": "光照耀。鳴由是服為弟子。據傳即脇弟子。據付法藏。",
    "X53n0846_001:0630a06": "即奢弟子。以脇是第九祖。奢是第十祖。恐俱為二人",
    "X53n0846_001:0630a07": "弟子。二傳別出。故不同也。起信疏云。此菩薩初生之",
    "X53n0846_001:0630a08": "時。感動諸馬悲鳴不已。又善能撫琴。以宣法音。諸馬",
    "X53n0846_001:0630a09": "聞之。咸悉悲鳴。又釋摩訶衍論。有六馬鳴。契經異說",
    "X53n0846_001:0630a10": "(勝頂經謂。佛成道十七日。有外道曰馬鳴。難佛。摩尼清淨經說。佛滅後一百年出世。變化功德經。三百年出。摩",
    "X53n0846_001:0630a11": "耶經。六百年出。常德三昧經。八百年。莊嚴三昧說。過去有菩薩。名曰馬鳴)。據本。即是大光",
    "X53n0846_001:0630a12": "明佛。若明其因。即八地菩薩。約所化境。目能化人。故",
    "X53n0846_001:0630a13": "從馬悲鳴。目曰馬鳴也。言菩薩者。具云菩提薩埵。此",
    "X53n0846_001:0630a14": "云覺有情。如常釋。言造者。廣宣抄引唯識疏云。作者",
    "X53n0846_001:0630a15": "名造。今新起故。敘理名述。先來有故。",
    "X53n0846_001:0630a16": "言真諦三藏譯者。傳云。拘羅那他。陳言親依。或云波",
    "X53n0846_001:0630a17": "羅末陀。此云真諦。並梵文之名字也。本西印度。優禪",
    "X53n0846_001:0630a18": "尼國人。以梁武大清二秊。屆于建業。屬梁季崩乱。不",
    "X53n0846_001:0630a19": "果宣傳。後觀機壤。遂欲泛海往楞伽修國。道俗留之。",
    "X53n0846_001:0630a20": "遂停南越。後自梁安泛舶西引。業風賦命飄還廣州。",
    "X53n0846_001:0630a21": "刺史歐陽穆公頠。延住制旨寺。請翻廣義法門經。唯",
    "X53n0846_001:0630a22": "識論等。穆公薨。世子紇重請傳經。而神思幽通。量非",
    "X53n0846_001:0630a23": "情測。常居別所。四絕水洲。紇往造之。嶺峻濤湧。未敢",
    "X53n0846_001:0630a24": "凌犯。諦乃鋪舒坐具在水上。跏坐其內。如乘舟焉。泛",
    "X53n0846_001:0630b01": "波達岸。既登接對。而坐具不濕。神異例多。後弟子宗",
    "X53n0846_001:0630b02": "愷等。欲迎諦還建業。時揚輦碩望。恐奪時榮。乃奏曰。",
    "X53n0846_001:0630b03": "嶺表所譯眾部。多明無塵唯識。言乖治術。有弊國風。",
    "X53n0846_001:0630b04": "不隸諸華。可流荒服。帝然之。故南海新文。有藏陳世。",
    "X53n0846_001:0630b05": "太建元年遘疾。正月十一日午時遷化。年七十有一。",
    "X53n0846_001:0630b06": "自陳武永定二年戊寅。至孝宣太建元秊己丑。更譯",
    "X53n0846_001:0630b07": "金剛般若等三十八部。餘未譯者。梵本書。並多羅樹",
    "X53n0846_001:0630b08": "葉。凡有二百四十甲。若依陳紙翻之。則列二萬餘卷。",
    "X53n0846_001:0630b09": "今現譯訖。止是數甲。餘並在制旨王園兩寺。而言譯",
    "X53n0846_001:0630b10": "者。宋僧傳云。周禮有象[疋/日]。通六蠻。狄鞮主七戎。寄司",
    "X53n0846_001:0630b11": "九夷。譯知八狄。今四方官。唯譯官顯著者何也。從漢",
    "X53n0846_001:0630b12": "已來。多事北方。故譯名爛熟矣。復加之翻者。如翻錦",
    "X53n0846_001:0630b13": "綉。背面俱華。但其華有左右不同耳。由是翻譯二名",
    "X53n0846_001:0630b14": "行焉。然有四句。一譯字不譯音。即陀羅尼是。二譯音",
    "X53n0846_001:0630b15": "不譯字。如佛胸前卍字是。三音字俱譯。如諸經中諸",
    "X53n0846_001:0630b16": "華言是。四音字俱不譯。如經題上二字是。然古",
    "X53n0846_001:0630b17": "皆云譯胡為漢。至隋及唐。皆言譯梵為華。故寧統辨",
    "X53n0846_001:0630b18": "梵胡有異。不應古者皆曰胡言。自隋至唐。皆曰梵語。",
    "X53n0846_001:0630b19": "要胡梵義分。方是正義。具如宋僧傳。",
    "X53n0846_001:0630b20": "二歸敬請加二。初頂禮下所歸三寶。初偈佛。次偈法",
    "X53n0846_001:0630b21": "僧。所以要歸三寶者。起信疏云。略有六意。一荷恩德",
    "X53n0846_001:0630b22": "故。二請加護故。三令生信故。四為儀式故。五表尊勝",
    "X53n0846_001:0630b23": "故。六顯益物故。頂禮二字。能歸至誠。謂以己最上之",
    "X53n0846_001:0630b24": "頂。禮彼最下之足。故云頂禮。敬之至也。然西域有九",
    "X53n0846_001:0630c01": "拜。一發言問訊。二俯首示敬。三柔首高揖。四合掌手",
    "X53n0846_001:0630c02": "拱。五屈膝。六長跪。七首肘據地。八五輪著地。九五體",
    "X53n0846_001:0630c03": "投地。今當第八。但云頂禮者。頂若著地。必兩手膝。無",
    "X53n0846_001:0630c04": "不著地。故舉頂攝餘四輪也。三世下所歸分齊。言三",
    "X53n0846_001:0630c05": "世尊者。若但云世尊。約別則三界獨尊號。十號之一",
    "X53n0846_001:0630c06": "也。故瑜伽中。合七八總為一。云無上丈夫調御士。故",
    "X53n0846_001:0630c07": "世尊別當第十號。若約總。則具上十德。為世所尊。則",
    "X53n0846_001:0630c08": "開無上士為第七。調御丈夫為第八。故佛當第十。則",
    "X53n0846_001:0630c09": "世尊總具十號也。今偈既云三世尊。三世有二。一過",
    "X53n0846_001:0630c10": "現未三世中。唯佛最尊故。二三種世間。謂有情世間。",
    "X53n0846_001:0630c11": "器世間。智正覺世間。此三世間中。唯佛最尊故。雖初",
    "X53n0846_001:0630c12": "義竪窮三世。實亦橫該十方。以三時約時。時無別體。",
    "X53n0846_001:0630c13": "約處以明。故必該十方也。言無上功德海者。以佛德",
    "X53n0846_001:0630c14": "超過一切。故云無上功德。具微塵數相好。深廣難量。",
    "X53n0846_001:0630c15": "故喻如海。此同華嚴云如來無上功德海。普現明灯",
    "X53n0846_001:0630c16": "照世間。一切眾生咸救護。悉皆與樂無遺者。此中初",
    "X53n0846_001:0630c17": "句。同今第二句。次句。同今上句。下二句。同今第三句。",
    "X53n0846_001:0630c18": "言哀愍度眾生者。大慈悲救物也。度約濟度。即佛慈",
    "X53n0846_001:0630c19": "悲。哀愍力為能度。淪溺眾生為所度。謂出二死海。至",
    "X53n0846_001:0630c20": "三德岸也。故華嚴云。汝觀如來法常爾。一切眾生咸",
    "X53n0846_001:0630c21": "利益。能以大慈哀愍力。拔彼畏塗淪溺者。然歸佛偈",
    "X53n0846_001:0630c22": "中。初句下三字。總舉諸德。次句。大智。第三句。大悲。以",
    "X53n0846_001:0630c23": "悲智是佛本懷故。述此以申所敬相也。言是故我歸",
    "X53n0846_001:0630c24": "命者。示敬意故。初二字。迎上佛具悲智。故我歸命也。",
    "X53n0846_001:0631a01": "起信疏云。歸者。是依投趣向義。命者。總御諸根。一身",
    "X53n0846_001:0631a02": "之要。人之所貴。莫不為先。舉此無二之命。以奉無上",
    "X53n0846_001:0631a03": "之尊。又歸者。是還源義。眾生六根。從一心起。而背自",
    "X53n0846_001:0631a04": "源。馳趣六塵。今舉命根。總攝六情。還歸一心。一心。即",
    "X53n0846_001:0631a05": "一體三寶也。問。起信宗一心。故有次義。今何引之。答。",
    "X53n0846_001:0631a06": "能歸之人。即論主八地菩薩。豈不會一心耶。況下釋",
    "X53n0846_001:0631a07": "一心。亦約第一義心解。",
    "X53n0846_001:0631a08": "次偈中。初句法寶。次句僧寶。第四句能歸相。言清淨",
    "X53n0846_001:0631a09": "深法界者。約理法界也。界是性義。而言清淨深者。以",
    "X53n0846_001:0631a10": "菩薩二乘所得法界。未極清淨。未至源底。唯佛窮徹。",
    "X53n0846_001:0631a11": "究竟清淨故。以清淨深字揀之。故攝論云。揀異二乘",
    "X53n0846_001:0631a12": "所得法界。故名最清淨法界也(住法記二解。皆非論意。穿鑿之甚。況有從",
    "X53n0846_001:0631a13": "而錄之者)。此句。兼上一偈。即佛三身。然三世尊。通報化二",
    "X53n0846_001:0631a14": "身。以約眾生等三世間為尊。即屬報身。若過現未三",
    "X53n0846_001:0631a15": "世尊。屬於化身。其無上功德海。唯約報身。哀愍度生。",
    "X53n0846_001:0631a16": "亦通報化。謂度二死海故。菩薩度變易生死。此約地",
    "X53n0846_001:0631a17": "上見報身故。化身可知。此云清淨深法界。即是法身。",
    "X53n0846_001:0631a18": "若爾。此是法寶。何名佛身耶。答。此既理法界。亦即果",
    "X53n0846_001:0631a19": "法。是佛所證深法界。故為法身。若爾。何得合佛法二",
    "X53n0846_001:0631a20": "段配三身耶。答。此依起信疏體例故。彼論云。及彼身",
    "X53n0846_001:0631a21": "體相。法性真如海。疏云。此法寶也。教淺理深。行分果",
    "X53n0846_001:0631a22": "圓。故歸理果。以用大中。辨佛報化二身。是故體相二",
    "X53n0846_001:0631a23": "大。自是法身。屬法寶攝。今云清淨深法界。自是法身。",
    "X53n0846_001:0631a24": "義通理果。屬法寶攝。故文在法寶。義當法身也。問。今",
    "X53n0846_001:0631b01": "云法身。安知即是法身耶。答。梁攝論中本論云。復次",
    "X53n0846_001:0631b02": "諸佛法界。恒時應具五業。釋論云。此中明法身業。而",
    "X53n0846_001:0631b03": "言諸佛法界者。欲顯法身含法界五義。轉名法界(一性",
    "X53n0846_001:0631b04": "義。二因義。三藏義。四真實義。五甚深義)。故知法界即是法身也。然雖法",
    "X53n0846_001:0631b05": "界具攝五義。皆約理法界為言(二記配三身等。為與此碩異。智者詳焉)。",
    "X53n0846_001:0631b06": "言增長下二句。僧寶。修行有二。一自分。二昇進。今云",
    "X53n0846_001:0631b07": "增長。即約昇進為言。此通三乘賢聖。者之一字。即是",
    "X53n0846_001:0631b08": "牒人言。世及出世間者。謂出世間修進行者。若三乘",
    "X53n0846_001:0631b09": "中三凡三賢。即世間僧。四果十聖。即出世間僧。若細",
    "X53n0846_001:0631b10": "言之。前三果。未盡三界惑故。亦是世間僧爾。言我等",
    "X53n0846_001:0631b11": "皆南無者。宣演記云。文含二義。一約所歸。有二釋。一",
    "X53n0846_001:0631b12": "謂佛德特異。故須別明。法僧義齊。所以合示。故云等",
    "X53n0846_001:0631b13": "皆。二謂大小二乘。凡聖僧寶。世及出世。平等普歸。故",
    "X53n0846_001:0631b14": "云等皆。二約能歸。謂以我一人。總攝一切。悉皆歸命。",
    "X53n0846_001:0631b15": "故云我等皆南無也(上彼釋)。問。若爾。今攝一切。皆歸法",
    "X53n0846_001:0631b16": "僧。何故佛寶。但云我歸命耶。答。文影略故。所以前略",
    "X53n0846_001:0631b17": "但云我。影在今文。故知前但云我。亦攝一切眾生等。",
    "X53n0846_001:0631b18": "皆歸佛爾。問。有何所以。總攝一切歸命耶。答。謂十方",
    "X53n0846_001:0631b19": "諸佛。悉皆歡喜故。十方眾僧。悉皆贊歎故。十方一切",
    "X53n0846_001:0631b20": "法藏。常恒流布故。問。馬鳴大士。證不動地。下地功德。",
    "X53n0846_001:0631b21": "悉以滿足。何故。下位皆歸命耶。答。謂由所攝能歸之",
    "X53n0846_001:0631b22": "人。皆亦同自位故(上諸問答。皆依釋摩訶衍論中)。言南無者。梵語正",
    "X53n0846_001:0631b23": "云盤淡。此翻我禮。義云歸命。然佛云歸命。法僧云南",
    "X53n0846_001:0631b24": "無。唐梵互舉爾。",
    "X53n0846_001:0631c01": "二述本意二。論我所下。初正申意。然所以歸三寶者。",
    "X53n0846_001:0631c02": "乞威加被。解釋佛經。欲令末世修行菩薩。知此方便",
    "X53n0846_001:0631c03": "道故。佛法久住。離難成益也。言我者。問。馬鳴已登八",
    "X53n0846_001:0631c04": "地。二我皆斷。那自稱我耶。答。智論云。世間法中說我。",
    "X53n0846_001:0631c05": "非第一義中說我。以諸法實無我。世間法中。雖說我",
    "X53n0846_001:0631c06": "無咎。又世界語言。有三根本。一邪。二慢。三名字。初二",
    "X53n0846_001:0631c07": "不淨。後一是淨。一切凡夫。具三種語。見思道人二種",
    "X53n0846_001:0631c08": "語。謂慢名字語。聖人一種語。謂名字。內心不計實法。",
    "X53n0846_001:0631c09": "隨世間人。共傳是語。佛弟子順俗故說我無咎。今約",
    "X53n0846_001:0631c10": "順俗。故云我也。又南海寄歸傳云。西國南海稱我。不",
    "X53n0846_001:0631c11": "是慢詞。設令道汝。亦非輕稱。但欲別其彼此。令無踞",
    "X53n0846_001:0631c12": "傲之心。不並神州將為鄙惡。據此。則譯師順西域風",
    "X53n0846_001:0631c13": "俗。故經多稱我也。言建立論等者。興建成立此論。為",
    "X53n0846_001:0631c14": "解佛經故。此猶通意。為彼下二句。方是正意。然此經",
    "X53n0846_001:0631c15": "文。一期讀之。似專小乘。故舊來諸德。於藏乘教攝中。",
    "X53n0846_001:0631c16": "皆收入小乘。特由此故。論主以自智深知佛意。佛臨",
    "X53n0846_001:0631c17": "涅槃說此經者。由別為一類大乘淺機。不能直受大",
    "X53n0846_001:0631c18": "乘深法者而說此經。意在大乘。但文言似小。懸知末",
    "X53n0846_001:0631c19": "代不解佛意。一期取文收入小教。則使末世諸修行",
    "X53n0846_001:0631c20": "菩薩自智力弱者。不知是大乘方便道。棄捨此經。故",
    "X53n0846_001:0631c21": "論主建立此論。令知此經正是大乘方便道。但兼共",
    "X53n0846_001:0631c22": "二乘。所以特云為彼諸菩薩。令知方便道。下文云。復",
    "X53n0846_001:0631c23": "示摩訶衍方便道。與二乘共。此是論主特申釋經之",
    "X53n0846_001:0631c24": "意也。後解論者。不能發揚斯理。致使經論雙迷。若使",
    "X53n0846_001:0632a01": "此經。明為大乘深機。直說菩薩行法。又不兼共二乘。",
    "X53n0846_001:0632a02": "凡讀經者。亦自知此經是大乘經。豈古德同謂小乘。",
    "X53n0846_001:0632a03": "而假此論釋之。方知是大乘耶。特申文意秘隱。待論",
    "X53n0846_001:0632a04": "方明。此釋既顯論主之深旨。冀無惑焉。然論主在起",
    "X53n0846_001:0632a05": "信論歸敬後。亦申造論之意云。為欲令眾生。除疑捨",
    "X53n0846_001:0632a06": "邪執。起大乘正信。佛種不斷故。但彼是大乘實教之",
    "X53n0846_001:0632a07": "宗論。故龍樹釋論謂。令一切無量眾生。外道異生。二",
    "X53n0846_001:0632a08": "乘菩薩。除疑捨邪執。於甚深大乘正道。決定精進。趣",
    "X53n0846_001:0632a09": "入迴向故。令三寶種不斷。今此論意。是大乘權教之",
    "X53n0846_001:0632a10": "釋論。由所釋之經。末世多謂小乘。故大士懸知。特云",
    "X53n0846_001:0632a11": "為彼諸菩薩。令知方便道。則佛法久住。反顯非此論。",
    "X53n0846_001:0632a12": "則不知方便。悞為小乘。則佛法速滅也。問。若爾。亦可",
    "X53n0846_001:0632a13": "非大乘起信論。則應起小乘信邪。答。不爾。若非彼論",
    "X53n0846_001:0632a14": "則泛信大乘。不能於甚深大乘正道。而起正信。只由",
    "X53n0846_001:0632a15": "此義。彼釋論特云。發起堅固信。決定於甚深大乘正",
    "X53n0846_001:0632a16": "道故。此論但云令知大乘方便道爾。故知非彼論。則",
    "X53n0846_001:0632a17": "權實不分。非此論。則不知此經是大乘方便道。然彼",
    "X53n0846_001:0632a18": "是大乘實教。故釋論云大乘正道。此是大乘權教。故",
    "X53n0846_001:0632a19": "今論云大乘方便道。以二論對明。大乘有二。一曰正",
    "X53n0846_001:0632a20": "道。此即實教。二曰方便道。即當權教。欲彰二論權實",
    "X53n0846_001:0632a21": "之殊。故皆於歸敬之後。申明其意。即此正宗六科。皆",
    "X53n0846_001:0632a22": "顯大乘方便爾。以彼對此。其意昭然。而住法記。約示",
    "X53n0846_001:0632a23": "權歸實。釋方便等言。幾許悞耶。若此是汝等所行是",
    "X53n0846_001:0632a24": "菩薩道者。乃即小成大。令二乘知方便也。此全非論",
    "X53n0846_001:0632b01": "意。又若即權歸實。則唯一乘。不應下云與二乘共。是",
    "X53n0846_001:0632b02": "尚共教故。又與法華會權方便何異。此轉無交涉。若",
    "X53n0846_001:0632b03": "宣演但云。令知正宗六分方法便宜。進趣菩提。靡不",
    "X53n0846_001:0632b04": "由此。評曰。此通釋方便二字。以會六分之經。猶不知",
    "X53n0846_001:0632b05": "方便道言。因何而得。亦不得論意。",
    "X53n0846_001:0632b06": "二以知下。二示益相。意謂。不知此道。應謂小乘。使佛",
    "X53n0846_001:0632b07": "法不久住。過由未盡。二利未成。則唯自利爾。此意愈",
    "X53n0846_001:0632b08": "顯。若非此論。但謂小乘。唯住自利故。由此論故。則反",
    "X53n0846_001:0632b09": "於是。問。凡夫不知有過可也。豈聖人不知此道。而起",
    "X53n0846_001:0632b10": "過耶。答。此有二意。一者聖猶有過。謂七地菩薩。入觀",
    "X53n0846_001:0632b11": "同諸佛。出觀同凡夫。又二地方除悞犯尸羅。故未免",
    "X53n0846_001:0632b12": "過。二者。聖必知正道。方得離過。苟不知此道。自非聖",
    "X53n0846_001:0632b13": "人。即此過障於聖地。故云聖過也。初義。滅除凡聖所",
    "X53n0846_001:0632b14": "起之過。次義。滅除滯凡障聖之過。例如煩惱即障(凡夫",
    "X53n0846_001:0632b15": "所起。即是過也)所知之障(是障聖之過故)。",
    "X53n0846_001:0632b16": "三釋文二。此修下。初標舉科分。然約三藏。則屬契經",
    "X53n0846_001:0632b17": "藏。約二藏。即菩薩藏。約諸乘。則建立大乘。其藏乘之",
    "X53n0846_001:0632b18": "義。備如華嚴大疏。問。誰建立耶。答。是佛本建立。故云",
    "X53n0846_001:0632b19": "此修多羅等。然論主。懸知末世迷於佛意。而謂聲聞",
    "X53n0846_001:0632b20": "藏乘。故此特指。若前云建立論。則屬論主。又此經建",
    "X53n0846_001:0632b21": "立。雖正在菩薩。亦兼為二乘。以兼從正故。今云菩薩",
    "X53n0846_001:0632b22": "所修等。而宣演記。取金陵會同大小。合而不分。為",
    "X53n0846_001:0632b23": "得聖意。非也。此則取兼為正。公違論旨。此中既判七",
    "X53n0846_001:0632b24": "分。皆云菩薩所修。此為正意。下釋此比丘。復示大乘",
    "X53n0846_001:0632c01": "與二乘共。此明兼攝。非是正途。故下節節釋經。皆云",
    "X53n0846_001:0632c02": "菩薩。又若謂通小之大故。共二乘者。此乃下揀愚法。",
    "X53n0846_001:0632c03": "上揀一乘。即三乘共教。此約揀異。何謂合而不分。故",
    "X53n0846_001:0632c04": "知此釋大違論旨。若住法記云。若據今經。本聲聞乘。",
    "X53n0846_001:0632c05": "而論云菩薩者。凡有五意。一本如來出世意。經云諸",
    "X53n0846_001:0632c06": "有所作。常為一事。唯以佛之知見。示悟眾生。難曰。此",
    "X53n0846_001:0632c07": "論尚存三乘。何謂一事。又既本此意。論中何處示二",
    "X53n0846_001:0632c08": "乘佛知見耶。此公。只知佛教唯大小乘。安知化法化",
    "X53n0846_001:0632c09": "儀。有多差別耶。二順法華開會意。經云。汝等所行。是",
    "X53n0846_001:0632c10": "菩薩道。難曰。論謂大乘共二乘。此猶存三。豈是會小",
    "X53n0846_001:0632c11": "歸大耶。又既開顯。則諸小乘經。皆可作大乘釋。何獨",
    "X53n0846_001:0632c12": "此論。獨本是意。而餘小乘經。還作小釋耶。三依涅槃",
    "X53n0846_001:0632c13": "重施意。謂涅槃會中。談常顯性。決了權疑。復恐滅後",
    "X53n0846_001:0632c14": "執實謗權。故重施偏小。則使未來。執謗不起。既聞常",
    "X53n0846_001:0632c15": "住。同歸佛乘。一切教文。無復偏小。故號出家菩薩真",
    "X53n0846_001:0632c16": "是聲聞。論主弘通。正存此意。難曰。若今存此意故。作",
    "X53n0846_001:0632c17": "大乘釋者。諸小乘論。皆滅後造。何不存此意。却還作",
    "X53n0846_001:0632c18": "小釋耶。如天親等師。皆大菩薩。豈不知聞常住後。一",
    "X53n0846_001:0632c19": "切教文。無復偏小。而但依經旨。還釋以小乘耶。四流",
    "X53n0846_001:0632c20": "通應機意。以偏小教門。已經開廢。末世愚昧。人多聽",
    "X53n0846_001:0632c21": "從。若附小乘。必無承奉。故西天此土。諸祖聖師。並用",
    "X53n0846_001:0632c22": "大乘。弘贊小教。深符佛旨。頗合機宜。難曰。若用大",
    "X53n0846_001:0632c23": "弘小者。但於小乘經論中。略引大乘義。而毗贊之。豈",
    "X53n0846_001:0632c24": "有一經全是小乘。一論全作大解。此方西域皆無此",
    "X53n0846_001:0633a01": "例。反使論主。雖有流通應機之意。全乖經旨。虗用其",
    "X53n0846_001:0633a02": "功。若使後人効之。一切經論。都無交涉。此豈聖師深",
    "X53n0846_001:0633a03": "意。乃凡愚之淺見爾。五大小相攝意。謂若依小乘。則",
    "X53n0846_001:0633a04": "不攝大機。今從大判。則大小俱攝。難曰。若以大攝小",
    "X53n0846_001:0633a05": "故。判為大乘者。的是經文。全無大義。如當知多欲之",
    "X53n0846_001:0633a06": "人下八段經文。若對大涅槃經。與八大人覺經。誠是",
    "X53n0846_001:0633a07": "大乘所修之行。然由不標總名。但結別目。故釋經者。",
    "X53n0846_001:0633a08": "謂是小乘。論主但總名標之。以合經之別目。豈是專",
    "X53n0846_001:0633a09": "以小乘行。作大乘釋。欲以大機小邪。只有經隨機異。",
    "X53n0846_001:0633a10": "論逐經通。豈有大菩薩不順經文。別以私意。以大攝",
    "X53n0846_001:0633a11": "小耶。由上五意。足見記主不解差別化法化儀。唯分",
    "X53n0846_001:0633a12": "大小而已。況下節節釋文。多違論旨。如下自見。故皆",
    "X53n0846_001:0633a13": "無取。然則智者玅玄。南山律鈔。賢首探玄。皆云小乘",
    "X53n0846_001:0633a14": "者(會解曰。古德因配化儀門中始終一類小乘。如阿含遺教說。非判釋遺教經也)。亦由什公",
    "X53n0846_001:0633a15": "譯此經已。即編入小乘藏中。續至陳朝真諦。譯此論",
    "X53n0846_001:0633a16": "於南越。雖曰大乘。然既論藏陳世。因絕見聞。所以開",
    "X53n0846_001:0633a17": "元已前。數本經錄。雖列真諦所譯三十八部。其入藏",
    "X53n0846_001:0633a18": "者。亦多不足。此論皆入有名闕本錄中。至開元間。昇",
    "X53n0846_001:0633a19": "師方獲論本。續依論義。并經。並編入大乘藏中。爾後",
    "X53n0846_001:0633a20": "諸師。因此論故。方知此經具大乘義。故前智者。南山。",
    "X53n0846_001:0633a21": "賢首。未見論本故。一期取為小乘。次至興元貞元間。",
    "X53n0846_001:0633a22": "清涼國師。方於大疏。頻指遺教。為大乘義。如問明品",
    "X53n0846_001:0633a23": "疏。釋如鑽燧求火未出而數息。云遺教對此明小水",
    "X53n0846_001:0633a24": "常流則能穿石。演義釋云。即是彼經八大人覺等。又",
    "X53n0846_001:0633b01": "發心品云。菩薩獲此廣大智。疾向菩提無所礙。為欲",
    "X53n0846_001:0633b02": "利益諸眾生。處處宣揚大人法。疏云。大人法。八大人",
    "X53n0846_001:0633b03": "覺。鈔釋云。八大人覺者。遺教全明(云云具如下引)。十地鈔中。",
    "X53n0846_001:0633b04": "亦廣解釋。皆約大乘義以會之。以此驗知。若此論。譯",
    "X53n0846_001:0633b05": "已不藏南越。豈古德皆謂之小乘耶。問。八大人覺。焉",
    "X53n0846_001:0633b06": "知即大乘耶。答。如八大人覺經云。如此八事。乃是諸",
    "X53n0846_001:0633b07": "佛菩薩大人之所覺悟。精進行道等。又前輩多疑。闕",
    "X53n0846_001:0633b08": "施度故。非是大乘。若爾。則以四諦專在聲聞。因緣定",
    "X53n0846_001:0633b09": "在緣覺。六度唯局大乘。如諸教四重四諦。豈定是緣",
    "X53n0846_001:0633b10": "覺。諸小乘論。三祇別修六度。各有滿時。此雖云菩薩",
    "X53n0846_001:0633b11": "所修。尚屬小教。豈專以諦緣度。而定大小之別乎。如",
    "X53n0846_001:0633b12": "此論釋四諦無疑。通於無作四諦。應當一心徹於第",
    "X53n0846_001:0633b13": "一義心。八大人覺諸三昧門。住堪忍地。示無生法。明",
    "X53n0846_001:0633b14": "二無我。會三秘藏。此皆經具明大乘修進觀行。何但",
    "X53n0846_001:0633b15": "爭六度具闕。以定大乘耶。",
    "X53n0846_001:0633b16": "所分七分。如下隨釋中辨○初分二。一舉經。二論釋。",
    "X53n0846_001:0633b17": "於中二。論曰下。初總別科分。言序分修多羅者。是結",
    "X53n0846_001:0633b18": "集家安布。即三修多羅中。當別相也(一總相。二別相。三略相)。若",
    "X53n0846_001:0633b19": "準常三分配釋。如孤山疏。例如大疏以大經後二偈",
    "X53n0846_001:0633b20": "為流通。今論異此。大分為七也(住法。宣演。既不許三分。還指後六為正宗。",
    "X53n0846_001:0633b21": "則三分不成。七分又合。馬鳴彌天二意皆失)。言利益者。佛出世間。無非利",
    "X53n0846_001:0633b22": "益。今顯初轉後說等。利益斯圓。故云成就畢竟也。此",
    "X53n0846_001:0633b23": "則二序中。發起序。文含證信。六種不全。以此中但有",
    "X53n0846_001:0633b24": "時主處眾故。既是文含。不必具配。配則穿鑿也(如二記。以",
    "X53n0846_001:0633c01": "略說法要。為信成就。阿難結集。必從佛聞。為聞成就。此則聞乃虗配。信亦不成。何則。然皆不隢信成就故。若以",
    "X53n0846_001:0633c02": "如是為信順之辭。此不約指下所說之法。今既以下所說法要。為信成就。此乃合釋如是我聞。以如是為指法",
    "X53n0846_001:0633c03": "之辭。非通約信成就也。故彼穿鑿。全不知釋文體勢也)。然證信未必諸經皆具",
    "X53n0846_001:0633c04": "六者。如蘭盆經。但有五種。列眾但舉目連一人。即便",
    "X53n0846_001:0633c05": "入發起序中。又聞在信前。故知非獨此經。臨終遺訓。",
    "X53n0846_001:0633c06": "事異常時爾(如光明經。亦不列眾)。",
    "X53n0846_001:0633c07": "二隨別分釋六。初法師成就畢竟功德二。論初成下",
    "X53n0846_001:0633c08": "總示。一總相者。有二義故總。即次別釋中二義也。一",
    "X53n0846_001:0633c09": "諸佛功德故總。二自體清淨故總。以自體清淨。亦通",
    "X53n0846_001:0633c10": "一切故。二別相者。亦下二義。一別約德望。乃巧便利",
    "X53n0846_001:0633c11": "生為能仁。二別約族望。乃家姓尊貴為釋迦。三總別",
    "X53n0846_001:0633c12": "相者。即上總別各二義。皆稱佛故。二記配三身故。稱",
    "X53n0846_001:0633c13": "之獲福者。如慈氏。只約姓望為名。又諸佛名。三身多",
    "X53n0846_001:0633c14": "不具。應稱之無福耶。若佛字配三身。自不言可知。",
    "X53n0846_001:0633c15": "論是中下別釋。釋迦。此云能仁。亦云直林。舊翻度沃",
    "X53n0846_001:0633c16": "焦。能仁據德。直林約處。舊翻唯能義爾。舊亦云釋迦",
    "X53n0846_001:0633c17": "文。瑞應經云。釋迦云能。文云儒。今約化生為仁。巧便",
    "X53n0846_001:0633c18": "即能也。又釋迦即族望。瞿曇即姓望故。智論云。釋迦",
    "X53n0846_001:0633c19": "牟尼。姓瞿曇氏。今云家姓者。不對瞿曇。但舉釋迦亦",
    "X53n0846_001:0633c20": "姓望也。以從劫初。代代相承。為轉輪王故。瞿曇云地",
    "X53n0846_001:0633c21": "主。即代代地主也。從古至善思王。皆金輪王。從恣壹",
    "X53n0846_001:0633c22": "摩王有四子。一曰面光。二曰象食。三曰路指。四曰莊",
    "X53n0846_001:0633c23": "嚴。四子被猜。徙雪山北直樹林中。國人樂化。鬱為強",
    "X53n0846_001:0633c24": "國。父王歎曰。我子有能。因以立姓。故知舊姓瞿曇。後",
    "X53n0846_001:0634a01": "徙直林。方且命族。故是族望也。姓望。如崔盧等。族望。",
    "X53n0846_001:0634a02": "如博陵等。以是瞿曇之釋迦。故云家姓尊貴。因果經",
    "X53n0846_001:0634a03": "說。菩薩將下生時。先觀五事因緣。第四云觀諸種族。",
    "X53n0846_001:0634a04": "何者最盛。諸族姓種。釋迦第一。甘蔗苗裔。聖王之後",
    "X53n0846_001:0634a05": "二記約西竺四姓。釋迦是王種。即剎帝利姓。故云尊",
    "X53n0846_001:0634a06": "貴。若爾。凡是剎帝利姓皆尊貴。何獨在於釋迦耶。此",
    "X53n0846_001:0634a07": "是通名。非今別相。又住法列剎帝利。為四中第一。此",
    "X53n0846_001:0634a08": "乃強以第二為第一。欲順己見爾。然四姓。婆羅門為",
    "X53n0846_001:0634a09": "第一。故瑜伽云。婆羅門。是最勝種類。剎帝利等。是下",
    "X53n0846_001:0634a10": "種類(等毗舍首陀)。以外道計婆羅門從梵王口生。故為最",
    "X53n0846_001:0634a11": "勝。又彼引諸佛出世。若人尚德行。即於婆羅門姓中",
    "X53n0846_001:0634a12": "生(此如迦葉佛飲光氏。即婆羅門姓也)。今釋迦。既是剎帝利姓為貴者。",
    "X53n0846_001:0634a13": "應對形斥餘佛婆羅門家姓為賤耶。殊不知。但隨人",
    "X53n0846_001:0634a14": "機好尚故生。非對形四姓貴賤爾。今論主。正約代代",
    "X53n0846_001:0634a15": "為輪王。是瞿曇之釋迦。故云家姓尊貴。言牟尼者",
    "X53n0846_001:0634a16": "過去因果經云。牟尼者。謂身口意功德滿足故。此云",
    "X53n0846_001:0634a17": "一切諸佛功德。正約諸佛三乘功德。皆滿足故。又十",
    "X53n0846_001:0634a18": "二由延經云。牟尼者。名為能寂滅。亦名無分別。即理",
    "X53n0846_001:0634a19": "智自體。悉清淨也(舊解。翻寂默。強配論文)。佛字。易故不別釋。即",
    "X53n0846_001:0634a20": "具上四義總別相也。若釋佛字。義如常說。",
    "X53n0846_001:0634a21": "第二功德三。論開法下。初標句。以鹿園是初轉法輪",
    "X53n0846_001:0634a22": "處。即最初授道之場。故曰道場(二記皆謂成道處。非也)。餘可知。",
    "X53n0846_001:0634a23": "論此二下。二示義。言顯示轉說義者。初三轉四諦",
    "X53n0846_001:0634a24": "法輪(示相。勸修。作證等義。如常)。故云轉。既在初時。有展轉義故。最",
    "X53n0846_001:0634b01": "後闕此。故但云說。然則轉亦說義。亦有說非轉義。此",
    "X53n0846_001:0634b02": "示二義初後不同也。故轉照持三法輪。雖都名法輪。",
    "X53n0846_001:0634b03": "唯在初言。法輪者。清涼釋云。法即軌持。輪如帝王輪",
    "X53n0846_001:0634b04": "從喻得名。略有四義。一圓滿義。具轂輻等。體用周備",
    "X53n0846_001:0634b05": "故。二摧壞義。摧壞煩惱。如摧未伏。三鎮遏義。已伏煩",
    "X53n0846_001:0634b06": "惱。令勢轉遠。如鎮已伏。四不定義。從見至修。修至無",
    "X53n0846_001:0634b07": "學。從自至它。它至解。解至行等。轉者說也(此約通稱。今論則說",
    "X53n0846_001:0634b08": "轉義別)。故總釋云。流演圓通。名之為輪。自我至彼。故名",
    "X53n0846_001:0634b09": "為轉。若別說者。略有四義。轉為動也。顯也。運也。起也。",
    "X53n0846_001:0634b10": "動宣言教。顯揚妙理。運聖道於聲前。起真智於言後。",
    "X53n0846_001:0634b11": "圓摧障惱。名轉法輪(此四。約教理行果釋也)。言應知者。意謂示",
    "X53n0846_001:0634b12": "轉說義。則應可知。論道場下。三配經可知。",
    "X53n0846_001:0634b13": "第三功德二。論弟子下。初總釋。於中。既言度陳如須",
    "X53n0846_001:0634b14": "跋。必能持白淨法。成自利行。方得度也。反顯如來快",
    "X53n0846_001:0634b15": "說法門。故能爾也。以度字通能所故。能度。即如來快",
    "X53n0846_001:0634b16": "說。所度。即二機受持成行。只由度通能所故。此中具",
    "X53n0846_001:0634b17": "三義也。楞嚴疏云。憍陳那。姓也。此云火器。其先事火。",
    "X53n0846_001:0634b18": "從此命族。阿若多。名也。此云解。或言已知。以初轉法",
    "X53n0846_001:0634b19": "輪時。問言解否。陳那先答已解已知。諸天在空。亦言",
    "X53n0846_001:0634b20": "其解。故佛命彼。名阿若多。須跋多羅。此云好賢。年百",
    "X53n0846_001:0634b21": "二十。聞佛涅槃。最後至佛所。請決疑難。聞八聖道。即",
    "X53n0846_001:0634b22": "得心開。若般泥洹經。更廣聞四諦。成阿羅漢。準大涅",
    "X53n0846_001:0634b23": "槃經般泥洹經。大小雖殊。皆度須跋已。諸天及人。更",
    "X53n0846_001:0634b24": "無聞法得度之者。唯此一經序說。所度皆已度訖。方",
    "X53n0846_001:0634c01": "說此教誡。後亦云。初入法者。聞佛所說得度。故知此",
    "X53n0846_001:0634c02": "經。與二經自異。既非小之愚法。又非大之常住。亦可",
    "X53n0846_001:0634c03": "見矣。其陳那須跋。先世因緣。皆如別說。論此二下",
    "X53n0846_001:0634c04": "別示。開前初義。為二種故。以受持約能故。前云示能",
    "X53n0846_001:0634c05": "受持也。其白淨法約所故。二句各四。則有八種成就。",
    "X53n0846_001:0634c06": "論大總相下。第四功德。以上科約別。故此云總。又通",
    "X53n0846_001:0634c07": "攝前後中間所度。復言大總也。言二八成就總故者。",
    "X53n0846_001:0634c08": "前二八成就。是別約二人。今是二八成就中總故即",
    "X53n0846_001:0634c09": "總。此中所應度者。一一人中。皆有四種成就。此中總",
    "X53n0846_001:0634c10": "具。故云大總相。",
    "X53n0846_001:0634c11": "第五功德二。論因果下。初總示四種自相。四義類別。",
    "X53n0846_001:0634c12": "故云自相。此中第三。言總自相者。總於因果故。以第",
    "X53n0846_001:0634c13": "一因。第四果。第二因共果。第三總因果故。以中夜表",
    "X53n0846_001:0634c14": "示中道。下別釋。既分二中道。初是因。次是果。皆是",
    "X53n0846_001:0634c15": "經之中字。此之中字。總因果二義故不同。第二將入",
    "X53n0846_001:0634c16": "為因。涅槃為果。但名共也。言娑羅者。此云堅固。法瑤",
    "X53n0846_001:0634c17": "云。風霜不能改。四時莫能遷。以況法身金剛之質。老",
    "X53n0846_001:0634c18": "死不能變。念念不能易。常樂之相也。又僧亮云。樹高",
    "X53n0846_001:0634c19": "五丈許。上合下離。其華甚白。其實如瓶。香味具足。今",
    "X53n0846_001:0634c20": "以二樹鮮榮。二樹枯瘁。明法不偏。清涼云。然未知所",
    "X53n0846_001:0634c21": "據。理甚照彰。故以一枯表世間無常。一榮表涅槃常",
    "X53n0846_001:0634c22": "住。住法記。約單隻四雙。揀大小者。此說非也。若正宗",
    "X53n0846_001:0634c23": "中。單雙之異。尚可分辨大小。今在發起序。豈經初便",
    "X53n0846_001:0634c24": "以四雙單隻。分大小耶。如涅槃經初亦云。如是我聞。",
    "X53n0846_001:0635a01": "一時。佛。在拘尸羅國。力士生地。阿利跋提河邊。娑羅",
    "X53n0846_001:0635a02": "雙樹間。爾時世尊。與大比丘八十億百千人俱。二月",
    "X53n0846_001:0635a03": "十五日。臨涅槃時。出大音聲。大眾聞已。皆曰俱共往",
    "X53n0846_001:0635a04": "詣娑羅雙樹間(云云。六卷泥洹序分。亦同云雙樹)。此豈小乘耶。若二",
    "X53n0846_001:0635a05": "卷泥洹經序分。但云佛在王舍國雞山中。第三卷中",
    "X53n0846_001:0635a06": "云。佛在毗耶離大林中等。二經序分。皆不標雙樹等。",
    "X53n0846_001:0635a07": "唯在正宗。有雙樹之說(如住法引者。是)若以此經序標雙樹",
    "X53n0846_001:0635a08": "與大涅槃同。應同是實教耶。故知不必於序分。分雙",
    "X53n0846_001:0635a09": "樹。以定大小。而宣演謂。此經不言四雙。亦不言孤在",
    "X53n0846_001:0635a10": "一處。但言雙樹。則顯所見異。自餘之機。無存局見。然",
    "X53n0846_001:0635a11": "此說亦不知四雙。及孤在一處。乃正宗之異。此序分",
    "X53n0846_001:0635a12": "略指而已(有謂。指法言四双。起舉云双樹。八隻亦双也。未必分大小之異。如正宗經第三十卷。",
    "X53n0846_001:0635a13": "有四个娑羅双樹。為良證也)。言涅槃者。此有多義。總以義翻。名為",
    "X53n0846_001:0635a14": "圓寂。謂德無不圓。障無不寂。若小乘說有二。即有餘",
    "X53n0846_001:0635a15": "依。無餘依。大乘多種。謂性淨方便淨等(云云)。然大乘亦",
    "X53n0846_001:0635a16": "說有餘無餘。則知此二通於大小。故唯識云。有餘依",
    "X53n0846_001:0635a17": "涅槃。謂真如出煩惱障。雖有微苦所依未滅。而障永",
    "X53n0846_001:0635a18": "寂。故名涅槃。二無餘依涅槃。謂真如出生死苦。煩惱",
    "X53n0846_001:0635a19": "既盡。餘依亦滅。眾苦永寂。故名涅槃。清涼釋云。此通",
    "X53n0846_001:0635a20": "大小。而說真如為體。即異(小乘。以小)約擇滅無為為體。評",
    "X53n0846_001:0635a21": "曰。今此論釋。既約大乘。故引此通義。攝二乘故。然今",
    "X53n0846_001:0635a22": "正當無餘依。以入滅故。若據如來。總具四種。謂有餘。",
    "X53n0846_001:0635a23": "無餘。自性清淨。無住處也。中夜及寂然無聲。次論自",
    "X53n0846_001:0635a24": "釋。二別釋二。論於中下。初總自相。言遠離二邊等",
    "X53n0846_001:0635b01": "者。清涼云。染淨縛脫一異斷常來去生滅依正。凡是",
    "X53n0846_001:0635b02": "二法。皆稱為邊。離此等二邊。明中道也。然有二義。一",
    "X53n0846_001:0635b03": "相對離。即離邊住中。二相絕離。即中邊雙絕。為真中",
    "X53n0846_001:0635b04": "道。初義。即正覺中道。離相對之邊邪。住正遍覺之中",
    "X53n0846_001:0635b05": "道。次義。即離正覺中道。邊邪中正俱離故。然此二中",
    "X53n0846_001:0635b06": "道。初因後果。下明所離念覺。即今正覺中道。此正覺",
    "X53n0846_001:0635b07": "中道。尚是所離之正覺。故與詣雙樹。與將入。同是因",
    "X53n0846_001:0635b08": "也。唯離正覺。為絕相果。論是中下。二釋果自相。一",
    "X53n0846_001:0635b09": "自性無說。對經無聲。以涅槃自性。本離念故。則正念",
    "X53n0846_001:0635b10": "亦離也。說由念起。既本離念。故無說也。二遠離覺觀。",
    "X53n0846_001:0635b11": "對經寂然。以覺觀有二種。涅槃四十云。惡覺觀。故則",
    "X53n0846_001:0635b12": "生貪欲。善覺觀故。則得解脫。今當善覺觀也。覺觀舊",
    "X53n0846_001:0635b13": "名。新云尋伺。則覺麤觀細。今並離之。以契涅槃絕相",
    "X53n0846_001:0635b14": "中道也。",
    "X53n0846_001:0635b15": "論分別下。第六功德可知。前二句。但是經家懸標指。",
    "X53n0846_001:0635b16": "當中夜寂然無聲。意謂。過是已後。便無所說。經家探",
    "X53n0846_001:0635b17": "取佛意序之。以激勵大眾誡聽。故繼之以為諸弟子",
    "X53n0846_001:0635b18": "略說法要。住法記。擅改經文意。移前二句。在經後。作",
    "X53n0846_001:0635b19": "法詞欲舊疑。豈識經意耶。言世間出世間法等者。等",
    "X53n0846_001:0635b20": "下顯示畢竟甚深功德分。并後諸科一經所說也。",
    "X53n0846_001:0635b21": "○二修習世間功德分二論已說下。初結前標後以",
    "X53n0846_001:0635b22": "科分。宣演云。論主且約所治障。說名修習世間功德。",
    "X53n0846_001:0635b23": "如下對大人。故云出世間。況科分大意。不礙互通。此",
    "X53n0846_001:0635b24": "中業苦惑三道為次。即所治故。所以爾者。業因既治。",
    "X53n0846_001:0635c01": "則苦果可止(此二順十二因緣先業後報)。又知苦可止。當斷惑集",
    "X53n0846_001:0635c02": "(此二順四諦先苦後果)。故中苦而先後業惑也",
    "X53n0846_001:0635c03": "二依科牒經以配釋二。初修習對治邪業功德二。論",
    "X53n0846_001:0635c04": "邪業下。初牒科。此五字但略牒之。該下四段經文。二",
    "X53n0846_001:0635c05": "依釋四。初根本清淨戒二。初舉經。二論釋二。論曰下。",
    "X53n0846_001:0635c06": "初通釋所為人。此修多羅。即通指一經。其中每說比",
    "X53n0846_001:0635c07": "丘。皆通三義。言比丘者。此云怖魔乞士破惡(如常說)。又",
    "X53n0846_001:0635c08": "云除饉。世人饑饉於色欲。比丘除此欲愛饑饉之想",
    "X53n0846_001:0635c09": "也。雖別含四義。通是遠離相故。復示下。摩訶衍。此云",
    "X53n0846_001:0635c10": "大乘。即大乘方便道。龍樹釋論。對此亦詺起信為大",
    "X53n0846_001:0635c11": "乘正道。今云方便道。與二乘共。以引彼故。不標菩薩。",
    "X53n0846_001:0635c12": "通曰比丘也。此當通小之大。揀非愚法之小。亦揀非",
    "X53n0846_001:0635c13": "獨菩薩法。故云共爾。況此兼欲引小。則正為菩薩也",
    "X53n0846_001:0635c14": "(此中正非宣演為合而不分也)。問。既正為菩薩。何須共小。答。賢首云。",
    "X53n0846_001:0635c15": "凡以大乘似小者。皆二意。一機分麤淺故。二引二乘",
    "X53n0846_001:0635c16": "故。此中正為菩薩。以機分麤淺。不能盡受甚深大乘",
    "X53n0846_001:0635c17": "正道故。以大乘方便道(被接之兼)。欲引二乘後皆進趣正",
    "X53n0846_001:0635c18": "道故。又於下。意云。文標比丘。義亦通含四眾(謂比丘比丘尼",
    "X53n0846_001:0635c19": "近事男近事女也)。何以故。遠離行同故。然經但云比丘。乃四",
    "X53n0846_001:0635c20": "眾中一。今以義通故。一名召四。以此而推。住法記謂",
    "X53n0846_001:0635c21": "天人龍鬼。似不思爾。",
    "X53n0846_001:0635c22": "二總示能為法二。初正明二。論於我下。初別釋滅後。",
    "X53n0846_001:0635c23": "既言滅後。正訓誡將來。故云示現遺教義故。又既言",
    "X53n0846_001:0635c24": "我滅度。反顯非法滅也。故云不盡法故。",
    "X53n0846_001:0636a01": "二躡釋木叉三。論以不下。初躡不盡。以正釋初句。躡",
    "X53n0846_001:0636a02": "前次句。意謂不盡法即清淨法身。此法身有二。一所",
    "X53n0846_001:0636a03": "證自體常住不滅。二五分法身中戒身常在。清涼云。",
    "X53n0846_001:0636a04": "轉色蘊成於戒身。表無表戒皆色蘊故(此當無表。故下云順根本",
    "X53n0846_001:0636a05": "無作波羅提木叉故。所順即此法身自體)。於二義中。初唯大乘。二通大小。",
    "X53n0846_001:0636a06": "今既以木叉為清淨法身。正約戒身。若下云即是如",
    "X53n0846_001:0636a07": "來法身常住。即通五分(二記於此通五分法身。恐不思爾)。然次度二",
    "X53n0846_001:0636a08": "種障。故云常為世間作究竟度也。言尊重珍敬者。尊",
    "X53n0846_001:0636a09": "則不卑。重則不輕。珍則不賤。敬則不慢。亦由度障得",
    "X53n0846_001:0636a10": "解脫果故。宜尊重等。波羅提木叉者。清涼曰。此云別",
    "X53n0846_001:0636a11": "解脫。此就因得名。然有二義。一揀異定道。名之為別。",
    "X53n0846_001:0636a12": "二三業七支。各各防非。故名為別。以遠離[羇-革+馬]縛業緣。",
    "X53n0846_001:0636a13": "故名解脫。亦翻為隨順解脫。此據果立。隨順有為無",
    "X53n0846_001:0636a14": "為二種解脫果。亦可雙從因果得名。隨順是因。故今",
    "X53n0846_001:0636a15": "此科。以清淨法身。為究竟度。即次約自體解脫說。若",
    "X53n0846_001:0636a16": "下身口意處木叉。即別解脫義。下釋戒是正順等。約",
    "X53n0846_001:0636a17": "從戒順此根本。及順後際解脫。即隨順解脫義(其後際約",
    "X53n0846_001:0636a18": "果能順是因。正清涼與馬鳴意同。又根本即無為果。後際即有為果。亦同)。若依今論。亦翻",
    "X53n0846_001:0636a19": "自體解脫。以義合從。總翻三義故。次亦兼示二義。若",
    "X53n0846_001:0636a20": "二記闕隨順解脫。則釋經配論。義皆不足。經云木叉。",
    "X53n0846_001:0636a21": "多含故不翻。論此木下。二會法義以兼釋。毗尼者。",
    "X53n0846_001:0636a22": "素律師疏云。梵曰毗尼。或云鞞泥迦。毗那耶。鼻那夜。",
    "X53n0846_001:0636a23": "此等梵音。輕重不同。傳有訛略。不得正名。正曰毗奈",
    "X53n0846_001:0636a24": "耶。此云調伏。又母論第一云。滅諸惡法。故名毗尼。既",
    "X53n0846_001:0636b01": "毗尼亦是毗奈耶略稱。含其調伏與滅二義。又二記",
    "X53n0846_001:0636b02": "據南山。此翻云律。若據刊定記云。義翻調伏。若敵對",
    "X53n0846_001:0636b03": "正翻為律。今云相順法者。正約律釋。律詮於戒故。下",
    "X53n0846_001:0636b04": "云戒是正順。約戒與解脫法相順。故名木叉。即隨順",
    "X53n0846_001:0636b05": "解脫義。言復是等者。調謂調鍊。伏謂制伏。則調鍊三",
    "X53n0846_001:0636b06": "業。制伏過非。約所詮行得名。既鍊三業等。即別解脫",
    "X53n0846_001:0636b07": "義。故云復是諸行調伏義也此二皆兼示下從戒中",
    "X53n0846_001:0636b08": "義爾。論依如下。三依自體以結釋。由前有三義。初",
    "X53n0846_001:0636b09": "正約今義。二三兼示下義。故此復指自體。以結釋也",
    "X53n0846_001:0636b10": "此中法身。雖通上二義。亦正約無作戒自體解脫說。",
    "X53n0846_001:0636b11": "以是法身住持不滅義故。",
    "X53n0846_001:0636b12": "顯益中二。論依此下。初除障利益。上云作究竟度。即",
    "X53n0846_001:0636b13": "度今二障也。度此二障。離過成德。即究竟度義。初度",
    "X53n0846_001:0636b14": "有煩惱。體即無明。故經云如暗遇明。即離過也。後度",
    "X53n0846_001:0636b15": "無善根。即成德也。論餘者下。二勸修利益。依之修",
    "X53n0846_001:0636b16": "行。故云大師。佛臨滅時。阿難請問。如來滅後。以何為",
    "X53n0846_001:0636b17": "師。(〔佛言以戒為師。即此〕)義也。苟能奉戒。何異佛世哉。於中住持",
    "X53n0846_001:0636b18": "人法者。其住持法。意在標示。所持根本木叉。即無作",
    "X53n0846_001:0636b19": "戒爾。故常在世作利益也。",
    "X53n0846_001:0636b20": "次下方是能持之相。二方便遠離清淨戒二。論依根",
    "X53n0846_001:0636b21": "本下。初結前標後。然云依者。謂上解釋依根本清淨",
    "X53n0846_001:0636b22": "戒說。若如上下諸段。皆有此結前之句。今此既同。合",
    "X53n0846_001:0636b23": "云已說根本清淨戒。今不爾者。唯此一段。與前段異。",
    "X53n0846_001:0636b24": "以上下每段經前。皆先標科名。次牒釋竟。後結云已",
    "X53n0846_001:0636c01": "說何義等。今由經前但舉總科邪業功德。至於釋中。",
    "X53n0846_001:0636c02": "乃釋木叉等義。則前來未有科名。(故今於結前中。不可同前後諸段。先",
    "X53n0846_001:0636c03": "有標。牒本名者。為一類故。今結云依根)本等。則顯上所解釋。依於根本",
    "X53n0846_001:0636c04": "淨戒已說。故生後云次說等也。如上云。依如來不滅",
    "X53n0846_001:0636c05": "法身自體。說波羅提木叉。語勢同矣(若諸說不曉依字。直科云依根",
    "X53n0846_001:0636c06": "本清淨戒。而宣演又強解。云根本法體。是所依故。依之修行。而得度故。何迷文體。如是得非過〔思〕耶)。",
    "X53n0846_001:0636c07": "二依標解釋二。初舉經。二論釋二。論曰下。初釋總標。",
    "X53n0846_001:0636c08": "經中者宗牒人。護即持義。約能持(〔護。乃持方便戒。約所持護。即根本戒。",
    "X53n0846_001:0636c09": "經言淨戒。即所持護也。此則持通〕)能所淨戒。唯所者字唯能。下云不",
    "X53n0846_001:0636c10": "得販賣等。正持方便。護根本也。",
    "X53n0846_001:0636c11": "二釋別相二。論云何下。初雙徵。二牒釋二。初釋護根",
    "X53n0846_001:0636c12": "本二。論護根本下。初牒以科分。然賣等增過多。凡夫",
    "X53n0846_001:0636c13": "所為。合和等損智多。外道所為。故各別科之。",
    "X53n0846_001:0636c14": "二依科分釋二。初不同凡夫增過護三。論不同下。初",
    "X53n0846_001:0636c15": "總標。有十一事者。此依藏本為正。以皆當遠離如避",
    "X53n0846_001:0636c16": "火坑。約總別分二處釋故。",
    "X53n0846_001:0636c17": "一者下。二別釋。於中十一。初三即三十捨墮中賣買",
    "X53n0846_001:0636c18": "販賣二戒。此二通於貿易中。增輝記云。為利買賣名",
    "X53n0846_001:0636c19": "販。擡價令高為賣。抑價令下名買。初販者。四分說。跋",
    "X53n0846_001:0636c20": "難陀。在拘薩羅國道路行。往無住村。至已持薑易食。",
    "X53n0846_001:0636c21": "食已去。後身子至彼乞食。賣食家令持價來。身子不",
    "X53n0846_001:0636c22": "應。彼以跋難陀事詰之。身子懷慚而去。又一外道得",
    "X53n0846_001:0636c23": "一貴價衣。至祇園共易。跋難陀云。明日來。我欲易之。",
    "X53n0846_001:0636c24": "至夜擣治舊衣令鮮。明早共易。外道易已。餘人言。是",
    "X53n0846_001:0637a01": "擣染者。不如汝衣堅緻。外道來換。跋難陀不肯悔還。",
    "X53n0846_001:0637a02": "以此二事。同制種種販賣戒。即今方便求利義也。二",
    "X53n0846_001:0637a03": "中。即四分云。跋難陀於市以錢易錢(錢有八種。如下引說)。居士",
    "X53n0846_001:0637a04": "見而譏之。故制種種賣買物戒。義同今現前求利也。",
    "X53n0846_001:0637a05": "三中。無別緣起。但屬前二攝。今別開爾。律中上二戒。",
    "X53n0846_001:0637a06": "皆云貿易也。今云交易。即以物相博言。若依下此開",
    "X53n0846_001:0637a07": "也。即上三皆開。以上皆求利故。無求利心。皆不犯也",
    "X53n0846_001:0637a08": "(住法記云。貿寶永制。販賣容開。既貿易通於上二。而彼意謂。第三者。唯開上販賣。永制貿寶。此則於第三通義",
    "X53n0846_001:0637a09": "中。開一半義爾。此違律文。又失論旨。本宗義尚爾。餘則可知。其宣演但全鈔而已)。故四分不",
    "X53n0846_001:0637a10": "犯貿寶中云。不犯者。若語彼人言。看是知是。若守園",
    "X53n0846_001:0637a11": "人。信樂優婆塞。語言此是我所不應。汝知之。又云。若",
    "X53n0846_001:0637a12": "以錢貨瓔珞具。為佛法僧。以瓔珞具易錢。為佛法僧",
    "X53n0846_001:0637a13": "無犯(既令淨信者知之。又為三寶故。同今無求利心也。住法云永制。豈非違律耶)。又不犯",
    "X53n0846_001:0637a14": "販賣中云。不犯者。與五眾出家人貨易。自審定。不相",
    "X53n0846_001:0637a15": "高下如市易法。不與餘人貿易。若使淨人。若悔者應",
    "X53n0846_001:0637a16": "還。若以蘇易油。以油易蘇無犯(上亦無求利心義也。貿易通二。故三皆開)。",
    "X53n0846_001:0637a17": "賣買下。四分云。賣買者。以成金易成金。易未成金。易",
    "X53n0846_001:0637a18": "已成未成金。易成銀。易未成銀。易已成未成銀。易錢。",
    "X53n0846_001:0637a19": "以未成金。易成金。已成未成金。易成銀。易未成銀。易",
    "X53n0846_001:0637a20": "已成未成銀。易錢(如是更互為首。具上二準以作之。錢有八種。金錢。銀錢。銅錢。白﨟鉛",
    "X53n0846_001:0637a21": "錫。木。胡膠。上六皆云錢。若比丘。種種賣買寶物。則犯捨墮。若〔若〕開如上說。則不犯)又云販賣",
    "X53n0846_001:0637a22": "者。以時易時。以時易非時。以時易七日。以時易盡形",
    "X53n0846_001:0637a23": "壽。以時易婆利迦羅(以非時為首。乃至。以婆利迦羅為首。並如上作之。若比丘。種種",
    "X53n0846_001:0637a24": "販賣得財物。犯捨墮。開亦如上說。上皆賣買法式也)。故今云不犯。賣買法式。如",
    "X53n0846_001:0637b01": "毗尼中廣說。然二記謂。經中指律止可略提。準以為",
    "X53n0846_001:0637b02": "例。故不引釋。今謂彼由不知述作之式。論家既指廣",
    "X53n0846_001:0637b03": "在餘。記家須具引釋。安可却準經論家為例耶。論既",
    "X53n0846_001:0637b04": "指廣。記又準之。而不引釋。初學又無心力廣計論之。",
    "X53n0846_001:0637b05": "如是則唯上達者自曉。作記本為初學。宜當備引。方",
    "X53n0846_001:0637b06": "合體式。四中。宅即所居。田即業處。苟安宅則身優。置",
    "X53n0846_001:0637b07": "田則食足。此為多求安穩。豈如樹下塚間。而常行乞",
    "X53n0846_001:0637b08": "食。安可宴然耶。然四分云。有人施僧田宅店肆。聽受",
    "X53n0846_001:0637b09": "使人知之。此通僧用故聽受。今約別人。故云不得(廣宣",
    "X53n0846_001:0637b10": "鈔引釋名云。土已耕者曰田。田者填也。五稼填滿其中故。宅謂擇也。擇吉處而營也)。五中。眷屬",
    "X53n0846_001:0637b11": "有二。一內。則出家二眾。亦五眾也。二外。在家二眾。此",
    "X53n0846_001:0637b12": "則云不畜人民。約外眷屬中。非同意者為言。則顯同",
    "X53n0846_001:0637b13": "意者。雖外眷屬。不方畜之。何故下徵釋。特徵釋者。由",
    "X53n0846_001:0637b14": "人民之言。人通內外。民但屬外。若但言人。安顯外眷",
    "X53n0846_001:0637b15": "屬耶。故復言民。顯是外故。而人既兩通。故民亦同在",
    "X53n0846_001:0637b16": "人中。但不了善法故不與出家人同意。畜之生漏。故",
    "X53n0846_001:0637b17": "重言民以揀之(此五中。與二記碩異。智者詳之)。六中。說文云。男入罪",
    "X53n0846_001:0637b18": "曰奴。女入罪曰婢。既畜之雖生卑下心。反顯易生高",
    "X53n0846_001:0637b19": "舉心也。然日藏分云。於我法中。假令如法。始從一人。",
    "X53n0846_001:0637b20": "乃至四人。不聽受田宅園林車馬奴婢等常住僧物。",
    "X53n0846_001:0637b21": "若滿五人。乃得受之。今約別人故。亦不聽畜。七中。言",
    "X53n0846_001:0637b22": "畜生者。圓覺疏云。人之資具。人所畜養之生故。亦名",
    "X53n0846_001:0637b23": "傍生。以傍行故(正理論云。彼趣多分身橫住故。或彼趣中。容有少分傍行者故。或傍行者。",
    "X53n0846_001:0637b24": "舊云畜生。新云傍生)。養生販賣。故求利也。涅槃云。比丘之法。不",
    "X53n0846_001:0637c01": "得賣買生口(畜為伺養故。以口稱之)。正同今為利增過也。八中",
    "X53n0846_001:0637c02": "會通云。下子曰種。移根曰植。言多事者。律云自種華",
    "X53n0846_001:0637c03": "果。及以溉灌。自摘華。自結鬘等。皆目種植所生。不能靜",
    "X53n0846_001:0637c04": "緣修道也。此由阿濕波富那娑婆二比丘。於覉連聚",
    "X53n0846_001:0637c05": "落為之。因制此戒。亦僧殘中。惡它家行它行收。九中。",
    "X53n0846_001:0637c06": "財寶云積聚者(本有云集)。如上貿寶戒。金銀錢皆有多種",
    "X53n0846_001:0637c07": "故。積聚增過漏也。然上九過。初三即捨墮中收。餘六",
    "X53n0846_001:0637c08": "即八不淨中收。言八不淨者。一田宅園林(即今第四)。二種",
    "X53n0846_001:0637c09": "植生種(即今第八)。三貯積穀帛。四畜養人僕(即今第五六二過)。五",
    "X53n0846_001:0637c10": "養繫禽獸(今第七)。六錢寶貴物(今第九)。七氈褥釜鑊。八象",
    "X53n0846_001:0637c11": "金飾床。及諸重物。今四至九。義當八中之五。餘三不",
    "X53n0846_001:0637c12": "必配足。十不覺增過(即經皆當遠離。如避火坑)。此依藏本。若露芝",
    "X53n0846_001:0637c13": "本闕此。但用次科足十。有本。以參預世事。為參預增",
    "X53n0846_001:0637c14": "過第十。上二本。近闕遠多。二皆非正(所以不同者。正緣論本藏。隨獲",
    "X53n0846_001:0637c15": "得之。故有少異。又恐隨情增減。今以藏本為正)。今謂此別誡前九。覺則無過。",
    "X53n0846_001:0637c16": "當第十也。十一不順等者。斬伐墾掘。皆不順威儀。及",
    "X53n0846_001:0637c17": "損眾生。以有計草木有命故。斬則損生。又掘地亦悞",
    "X53n0846_001:0637c18": "斷眾生命根故。此二通示慈心也。此即九十中二戒。",
    "X53n0846_001:0637c19": "斬伐謂第十一壞生種戒。此因曠野比丘斫一大樹。",
    "X53n0846_001:0637c20": "為捨樹神多子孫。壞彼所居。神欲殺之。疑已問佛。佛",
    "X53n0846_001:0637c21": "勅恒阿邊有娑羅樹神命終。汝可伐之。神即禮佛而",
    "X53n0846_001:0637c22": "去。故制云。壞鬼神村者波逸提。釋云村者一切草木",
    "X53n0846_001:0637c23": "是也。若斫截墮故名壞。壞村有五種。一有根種。二枝",
    "X53n0846_001:0637c24": "種(如柳等)三節生種(蘇蔓那華等)。四覆羅種(如〔茸蔍〕等)。五子種",
    "X53n0846_001:0638a01": "(如子還生子等)。五種草木。並不得斫伐。不犯者。若斷枯草木。",
    "X53n0846_001:0638a02": "若生草上曳材木。正籬撥塹石。或生草覆道。以杖披",
    "X53n0846_001:0638a03": "遮令開。若以瓦石按之而斷。若經行處地上。若掃行",
    "X53n0846_001:0638a04": "路悞撥斷等。皆無犯。二即掘地戒。此因六羣比丘。為",
    "X53n0846_001:0638a05": "佛修講堂。於四邊自手掘地。長者見已。譏其斷眾生",
    "X53n0846_001:0638a06": "命根。故制此戒。不犯者。若語知是。若曳材木竹等。若",
    "X53n0846_001:0638a07": "籬倒扶正。乃至不故掘。一切不犯。若薩婆多論。不掘",
    "X53n0846_001:0638a08": "地壞生。凡有三益。一不惱眾生。二止誹謗。三大護佛",
    "X53n0846_001:0638a09": "法。具如諸記引說。已上十一類。束為四。初三求利。中",
    "X53n0846_001:0638a10": "六畜積。第十通戒。十一乖儀。",
    "X53n0846_001:0638a11": "論此十。下二結勸。此由不順威儀。一科經文。既在勸",
    "X53n0846_001:0638a12": "誡之後。不作總別兩解。則進非凡夫增過。退非外道",
    "X53n0846_001:0638a13": "損智。致使斬伐墾掘。文無所歸。論欲收束於增過中。",
    "X53n0846_001:0638a14": "又不失經文次第故。總別兩用。所以此總結勸也。此",
    "X53n0846_001:0638a15": "菩薩深旨不可不審。坑中聚火故。以聚釋坑。餘皆可",
    "X53n0846_001:0638a16": "見。",
    "X53n0846_001:0638a17": "論不同下。二不同外道損智護。謂此五對十事。則同",
    "X53n0846_001:0638a18": "外道世間分別見故。損出世無分別智故。次經云。依",
    "X53n0846_001:0638a19": "因此戒。則生禪智。經五句十事者。初句湯藥。飲汁為",
    "X53n0846_001:0638a20": "湯。丸散為藥。次句占相。卜術為占。辨形氣等為相。第",
    "X53n0846_001:0638a21": "三句星宿。星即五星六曜。宿即二十八宿(音秀)。第四句",
    "X53n0846_001:0638a22": "盈虗(易曰。天地盈虗以時消息。孔穎達云。日月轉運於天。猶如人之行步。故推歷謂之步〔歷〕據此推",
    "X53n0846_001:0638a23": "亦□也。故以盈步虗為二。上多依住法記〔記〕也)。第五句筭計(節要注云。歷數列次也。洪範云。",
    "X53n0846_001:0638a24": "五曰歷數。孔穎達正義云。謂筭日月行道。所歷計氣。〔朔〕早晚之數。所以為一歲之歷。據此則筭計為二也)。此",
    "X53n0846_001:0638b01": "之五對。修行菩薩欲成出世智。故不可為。若利益眾",
    "X53n0846_001:0638b02": "生。攝伏外道。則五地菩薩方學五明也(如華嚴說)。節要云。",
    "X53n0846_001:0638b03": "且秦緩不救膏肓。裨竈安知天道。世間方術信虗誕",
    "X53n0846_001:0638b04": "矣。假如法開之慈濟。一行之闡揚。則釋子之五明。有",
    "X53n0846_001:0638b05": "裨正化。世有內昧道要。影附高蹤。惟利是求。不思聖",
    "X53n0846_001:0638b06": "制。往不可諫。來者可追。",
    "X53n0846_001:0638b07": "二釋是根本三。論何者下。初牒科通標二本。",
    "X53n0846_001:0638b08": "論行法下二依機通指二本。即指前指後也。行法根",
    "X53n0846_001:0638b09": "本。即前根本戒。行法由之而生。故與行法為根本。乃",
    "X53n0846_001:0638b10": "行法之根本。即如來自體解脫爾。為護此無作體故。",
    "X53n0846_001:0638b11": "行行法也。行處根本。即身口意。此三即根本身口意。",
    "X53n0846_001:0638b12": "此非解脫法。何言根本耶。謂不離身口意處。行木叉",
    "X53n0846_001:0638b13": "故。得名根本也。木叉即是解脫。此正三業七支。別解",
    "X53n0846_001:0638b14": "脫也。前論云。亦是諸行調伏義故。即今諸行。調練三",
    "X53n0846_001:0638b15": "業。制伏過非也。又前自體解脫。約如來法身果法得",
    "X53n0846_001:0638b16": "名。此別解脫。約因行得名。故所護能持。皆名木叉。",
    "X53n0846_001:0638b17": "三依經別釋行處二。論節身下。初總示上科。但云護",
    "X53n0846_001:0638b18": "根本者。由經初標云。不得販賣等。結云皆所不應。但",
    "X53n0846_001:0638b19": "一向遮護。此中經云節身等。於身口意處。行木叉故。",
    "X53n0846_001:0638b20": "三業中有六種治障(身三意三)。此則作持。九種不應作(身二",
    "X53n0846_001:0638b21": "口四意三)。此即止持。以作持止持。令三業七支別解脫。故",
    "X53n0846_001:0638b22": "云離三業無別解脫。所以總示三業得名木叉。",
    "X53n0846_001:0638b23": "二別明三。初身處木叉二。論身處下。初通標可知。二",
    "X53n0846_001:0638b24": "別釋二。論一者下。初合三。二指經列釋。經有五句。初",
    "X53n0846_001:0638c01": "節身。雖是總名。即受別稱。別止二過。儉絕它求。勤捨",
    "X53n0846_001:0638c02": "放逸。節身勤儉。故不它求放逸也(住法云。它求。謂奔逐名利。放逸。謂縱",
    "X53n0846_001:0638c03": "恣情欲)。二時食者。四分云。時食者。明相出至日中。案此",
    "X53n0846_001:0638c04": "時為法。四天下食亦爾。非時者。日中後至明相未出。",
    "X53n0846_001:0638c05": "言食者。俱舍云。夫名食者。必先資養自根大種今云",
    "X53n0846_001:0638c06": "內資。即資益內根大故。以資無厭故成障。三清淨自",
    "X53n0846_001:0638c07": "活。謂遠離四邪命故(一下口食。合藥種穀植樹等。二仰口食。觀眎星宿日風月雨等。",
    "X53n0846_001:0638c08": "三方口食。曲媚權豪通使〔方〕等。四維口食。學術占卜等。此四不淨活命。故云四邪命也)。所以治",
    "X53n0846_001:0638c09": "共相追求障。上三妨道。故通曰障。四參預世事。出家",
    "X53n0846_001:0638c10": "本以省事為自性。故預世事則事轉多。失本自性。故",
    "X53n0846_001:0638c11": "不應作。五通致使命。失本自性高尚。亦不應作。律開",
    "X53n0846_001:0638c12": "為三寶持書。并父母病人繫閉牢獄等。看書持往者",
    "X53n0846_001:0638c13": "得(諸記同引此開)。論云何下。二示解脫。總別會經。此五緣",
    "X53n0846_001:0638c14": "身故(解脫故皆云)。緣身。節身為外脫。時食為內脫。自活為",
    "X53n0846_001:0638c15": "自相脫。不預事為眾事脫。不通使為遠異脫。言總者。",
    "X53n0846_001:0638c16": "初句云節身。餘皆節身別義。故五皆名身處木叉。",
    "X53n0846_001:0638c17": "二口處木叉二。論口處下。初牒標。二別釋二。論一者",
    "X53n0846_001:0638c18": "下。初依邪法語。語依法起。所依是邪法。能依安成正",
    "X53n0846_001:0638c19": "語。故不應作。下邪人語例然。住法云。惱眾生者。呪詛",
    "X53n0846_001:0638c20": "厭禱禁伏龍蛇捉毒唾腫之類。律開學呪腹中虫。呪",
    "X53n0846_001:0638c21": "毒等。為自護。不為活命故。藥仙謂服金石草木等藥。",
    "X53n0846_001:0638c22": "或鍊津鼓氣。為長生不死。須假言辭。虗誣誑惑。故云",
    "X53n0846_001:0638c23": "世辯不正也。二者下依邪人語。經中貴人。即論族",
    "X53n0846_001:0638c24": "姓。以是權望大族姓故。沙門若同其好。必侫詞相押。",
    "X53n0846_001:0639a01": "不逆其情故。多作鄙媟語。媟者狎也。又若親近。恃彼",
    "X53n0846_001:0639a02": "威勢故。多依我慢語。二皆云多者。不必全爾。此則結",
    "X53n0846_001:0639a03": "好貴人。即與族同好。親厚貴人。即與族姓親友。亦曰",
    "X53n0846_001:0639a04": "親近。始則同好而入之。終則親友而恃之。則以經貴",
    "X53n0846_001:0639a05": "人二字。迎上結好。帶下親厚。成鄙媟我慢語也(有本作洩",
    "X53n0846_001:0639a06": "字。媟字為正)。",
    "X53n0846_001:0639a07": "三意處木叉二。論意處下。初牒以總標。於六句中。以",
    "X53n0846_001:0639a08": "義相從。治障不應。各三義故。二依牒解釋二。初三種",
    "X53n0846_001:0639a09": "障對治二。論一者下。初通釋前三句。一當自端心者。",
    "X53n0846_001:0639a10": "以質直故。名自淨心。但自心不見它過。能治多見它",
    "X53n0846_001:0639a11": "過。二正念求度者。由念不正故邪思惟。邪思。即欲界",
    "X53n0846_001:0639a12": "散心。故障上地。不能度下地。故以正思治之。若住法",
    "X53n0846_001:0639a13": "記云。具縛凡夫。未入外凡。故云下地。亦名薄地。未得",
    "X53n0846_001:0639a14": "五停總別念處。故不能度。正念即觀行也。而宣演全",
    "X53n0846_001:0639a15": "鈔其文。此釋甚謬。若具縛未得觀行故。不度下地者。",
    "X53n0846_001:0639a16": "此則修五停心等觀行方便。具縛下地。入外凡位。未",
    "X53n0846_001:0639a17": "審外凡位中。復修何觀行。得度自地入內凡邪。故知。",
    "X53n0846_001:0639a18": "未修觀行。即是具縛。若起觀行。即名外凡。觀成即能",
    "X53n0846_001:0639a19": "度自地入內凡。況此下地。但以胸臆無根之說。而釋",
    "X53n0846_001:0639a20": "之耶。又具縛未有形對。豈受上下之稱。況薄地即二",
    "X53n0846_001:0639a21": "果。斷欲界六品修惑。煩惱漸薄。故云薄地。何忽配入",
    "X53n0846_001:0639a22": "具縛耶。嗚呼。今謂經約能治。故云正念求度。論約所",
    "X53n0846_001:0639a23": "治。故云邪思惟障。不能自度下地。以正念思惟。則與",
    "X53n0846_001:0639a24": "上二界禪定相應。故能自度欲界邪思散心。名得度",
    "X53n0846_001:0639b01": "下地。此約三界九地。以欲界邪思。對上界八地。名下",
    "X53n0846_001:0639b02": "地也。故下論約欲界睡蓋如蛇。為下地相。似安穩故。",
    "X53n0846_001:0639b03": "亦如世親攝論釋於四食。第二淨不淨依止住食。云",
    "X53n0846_001:0639b04": "謂觸等三食。令色無色纏。有淨不淨依止。而得住故。",
    "X53n0846_001:0639b05": "由此依止。已離下地諸煩惱。故說名淨(同今自度下地邪思惟義)。",
    "X53n0846_001:0639b06": "未離上地諸煩惱故。說名不淨(具如下引)。清涼亦云。四禪",
    "X53n0846_001:0639b07": "等定。世智之慧。脫下地惑(此約世間禪智。通凡夫修者)。以下論并",
    "X53n0846_001:0639b08": "攝論。但語證之。即以欲界五趣雜居地為下地。對上",
    "X53n0846_001:0639b09": "八地為上地爾。第三句云。於四供養知量知足者(義當",
    "X53n0846_001:0639b10": "第三句。次第即第五句)。此中所治。別有二障。以知量。治受用眾",
    "X53n0846_001:0639b11": "具無限障。以知足。治受用眾具厭足障。若據次別釋",
    "X53n0846_001:0639b12": "中。雖有二四供養。意正取四心分供養。以是意處木",
    "X53n0846_001:0639b13": "叉故。今云於受用眾具中無限無厭足者。乃癡亂眾",
    "X53n0846_001:0639b14": "生心分中。受用四心供養。名為受眾具等。二記皆約",
    "X53n0846_001:0639b15": "受用四事釋。公連下別釋。不知其可也。論此供下。",
    "X53n0846_001:0639b16": "二別明後一。然身心二分。各四供養。身分如常說。論",
    "X53n0846_001:0639b17": "雖舉此然不耶。此釋文故。唯約心供。以釋(知量知足)大意。",
    "X53n0846_001:0639b18": "如此二記。取身分為正。心分云義加。似非得意。言不",
    "X53n0846_001:0639b19": "共心者。謂約佗心不與自共。義當違情。即是真心。自",
    "X53n0846_001:0639b20": "不合受。以癡亂故。常受用無厭足心。此能供心無足。",
    "X53n0846_001:0639b21": "義當順情。既是愛心則癡亂心。亦受無厭。二事相違。",
    "X53n0846_001:0639b22": "心者既不與心共。亦非無厭足。義當中庸。正是癡心",
    "X53n0846_001:0639b23": "故。亦受用等分心。即等具上三單。既受用等具亦然。",
    "X53n0846_001:0639b24": "故結云此四種心供養癡亂眾生常受用故。此四即",
    "X53n0846_001:0639c01": "三毒。根本煩惱。通分別俱生。今云癡亂受用。義當分",
    "X53n0846_001:0639c02": "別。所以不知節量也。若入三昧分者。對上亂眾生故。",
    "X53n0846_001:0639c03": "入定不亂。而知量也。若入道分。即聖道。對上癡眾生。",
    "X53n0846_001:0639c04": "以入道聖智現前故。不癡而知足也。言三昧者。一切",
    "X53n0846_001:0639c05": "音義云。三昧亦云三摩提。或三摩帝。此訛也。正言三",
    "X53n0846_001:0639c06": "摩地。譯云等持。等正正持心也。持謂持諸功德。或云",
    "X53n0846_001:0639c07": "正定。謂住緣一境。離諸邪亂。住法云。此翻云觀。非也。",
    "X53n0846_001:0639c08": "今由入正定不亂故。不受分別煩惱爾。又入聖道。能",
    "X53n0846_001:0639c09": "斷分別癡種。親見諦理。故不受用無厭足也。此二即",
    "X53n0846_001:0639c10": "上總中。配無限(知量)無厭足(知足)障也。亦可是定共道共",
    "X53n0846_001:0639c11": "二戒之分。入定共分故知量。入道共分故知足。謂遍",
    "X53n0846_001:0639c12": "行中。思數現行。與定相應。能遮出定。不起三邪。而起",
    "X53n0846_001:0639c13": "三正。名定共戒。若與無漏智道相應。名道共戒。故入",
    "X53n0846_001:0639c14": "定道。即知量知足也。",
    "X53n0846_001:0639c15": "論三種下。二三種不應作。一由包藏故受。心垢則汙",
    "X53n0846_001:0639c16": "淨戒。而不應作。玉病曰瑕。乃細瑕也。人病曰疵。乃小",
    "X53n0846_001:0639c17": "疵也。此二喻持戒者覆藏之過。小尚不應。況乎大過",
    "X53n0846_001:0639c18": "二顯異惑眾者。論以無緣顯己勝行。釋經顯異。以令",
    "X53n0846_001:0639c19": "佗不正解。釋經惑眾。以遠離釋經不得二字。既遠離",
    "X53n0846_001:0639c20": "無緣顯己。或有因緣。不妨開也。故住法引多論云。凡",
    "X53n0846_001:0639c21": "顯德有二。一為名利。二為佛法眾生。故為佛法眾生。",
    "X53n0846_001:0639c22": "則有因緣也。今約無緣惑眾。但令佗不正解故。五三",
    "X53n0846_001:0639c23": "者下。前則受用三毒供養。多約癡亂心。此貯積三毒",
    "X53n0846_001:0639c24": "供事。約貪覆心。癡亂故受用。貪覆故貯積。分二不同。",
    "X53n0846_001:0640a01": "前云供養。此云供事。並約三毒。前云受用眾具。此云",
    "X53n0846_001:0640a02": "貯積眾具。以並是意處木叉故。此釋與二記不同。宜",
    "X53n0846_001:0640a03": "申論旨。",
    "X53n0846_001:0640a05": "遺教經論記卷第一",
    "X53n0846_001:0640a07": "貞應二年癸未七月二十四日於石水御房以新",
    "X53n0846_001:0640a08": "渡唐本書寫畢",
    "X53n0846_001:0640a09": "沙門賢辨法師生歲三十五歲",
    "X53n0846_001:0640a11": "正德壬辰二秊臘月十七日靈鷲峰龍興沙門元",
    "X53n0846_001:0640a12": "暉謹書於榮古堂中"
}