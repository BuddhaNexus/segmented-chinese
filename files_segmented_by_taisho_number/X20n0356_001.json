{
    "X20n0356_001:0027a03": "金光明經玄義拾遺記會本卷上之上",
    "X20n0356_001:0027a05": "四明沙門　知禮　述記并序",
    "X20n0356_001:0027a06": "雙徑沙門明得錄記注於玄義之下",
    "X20n0356_001:0027a07": "問曰昔者寶雲法師嘗有撰集贊釋玄辯近歲孤",
    "X20n0356_001:0027a08": "山闍黎又以章記表明微旨今復纂述其故何哉",
    "X20n0356_001:0027a09": "答曰寶雲講次學徒隨錄義或闕如未及補治不",
    "X20n0356_001:0027a10": "幸歸寂孤山之製多事消文復於中間毀除觀心",
    "X20n0356_001:0027a11": "斯實不忍今故秉筆拾先師遺餘之義拾後人遺",
    "X20n0356_001:0027a12": "棄之文使教行二途不至壅蔽但諭新學達者無",
    "X20n0356_001:0027a13": "誚吾之煩辭也時天聖元年歲次癸亥四月望日",
    "X20n0356_001:0027a14": "序。",
    "X20n0356_001:0027a15": "△將釋玄義大科分二初釋題二初經義題目。",
    "X20n0356_001:0027a16": "金光明經玄義",
    "X20n0356_001:0027a17": "題有六字上四所釋下二能釋能釋乃通由智者",
    "X20n0356_001:0027a18": "師解釋諸經皆立五義故以所釋揀非他部入文",
    "X20n0356_001:0027a19": "廣解經題四字故不預敘能釋二字者玄謂幽微",
    "X20n0356_001:0027a20": "難見也義謂理趣深有所以也其幽微義而有五",
    "X20n0356_001:0027a21": "重葢一經始終能詮之名所召之體即體之宗宗",
    "X20n0356_001:0027a22": "成力用此四言教通局相狀大師搜抉如是五義",
    "X20n0356_001:0027a23": "解釋一題欲令學者預知經旨然後尋文使於文",
    "X20n0356_001:0027a24": "文成智行故斯是道場特因靜發稱會佛心演茲",
    "X20n0356_001:0027b01": "奧旨故不可以暗證者及尋文者同日而語也幽",
    "X20n0356_001:0027b02": "微所以豈虛名哉。△二能說師號。",
    "X20n0356_001:0027b03": "天台智者大師說　門人灌頂錄",
    "X20n0356_001:0027b04": "天台即棲真之處智者是隋主所稱大師乃羣生",
    "X20n0356_001:0027b05": "摸範說者揀異他師握筆撰述也若始終事迹具",
    "X20n0356_001:0027b06": "彰別傳今略不書。△二釋文二初釋序文二初總",
    "X20n0356_001:0027b07": "示法體。",
    "X20n0356_001:0027b08": "此金光明甚深無量。",
    "X20n0356_001:0027b09": "此者指定之辭也金光明者所示法體也甚深無",
    "X20n0356_001:0027b10": "量明體德也應知此經三字別題是法非譬何以",
    "X20n0356_001:0027b11": "知然經敘如來遊於無量甚深法性諸佛行處乃",
    "X20n0356_001:0027b12": "住此定而便唱云是金光明諸經之王豈非直指",
    "X20n0356_001:0027b13": "所游法性名金光明不云法性如金光明而下文",
    "X20n0356_001:0027b14": "所立譬喻一釋者蓋以諸師解金光明為世物象",
    "X20n0356_001:0027b15": "用譬如來所得深法諸師雖乃用譬顯法其實不",
    "X20n0356_001:0027b16": "知法相圓融隨名局解是故不能遍譬諸法大師",
    "X20n0356_001:0027b17": "欲示金光明海無法不備無法不融故順諸師以",
    "X20n0356_001:0027b18": "金光明三字為譬具足比況佛之所游略則十種",
    "X20n0356_001:0027b19": "三法廣則一切法門一一互融皆不思議此乃格",
    "X20n0356_001:0027b20": "他譬法不周因此廣顯法性圓具然雖順他以譬",
    "X20n0356_001:0027b21": "顯法其如經題是法非譬故後自立附文當體二",
    "X20n0356_001:0027b22": "種解釋斥彼義推譬喻疎遠依經就法方為親切",
    "X20n0356_001:0027b23": "斯由大師深解法性可尊可貴當體名金寂而常",
    "X20n0356_001:0027b24": "照當體名光大悲益物當體稱名是知法性具金",
    "X20n0356_001:0027c01": "光明真實名義究竟成就也除法性外所有名言",
    "X20n0356_001:0027c02": "皆無實義故金光明三種法門舉一即三全三是",
    "X20n0356_001:0027c03": "一非三非一而一而三不縱不橫絕思絕議是秘",
    "X20n0356_001:0027c04": "密藏佛所游處又復應知以金光明示法體者即",
    "X20n0356_001:0027c05": "五章體蓋由此經以金光明為名以金光明為體",
    "X20n0356_001:0027c06": "以金光明為宗以金光明為用以金光明而為教",
    "X20n0356_001:0027c07": "相亦可三字別對五章以金為體以光為宗以明",
    "X20n0356_001:0027c08": "為用總三為名分別三名而為教相法體既爾體",
    "X20n0356_001:0027c09": "德合然甚深是光之德窮法性底故無量是明之",
    "X20n0356_001:0027c10": "德達法性邊故此二不二是金之德法性究竟尊",
    "X20n0356_001:0027c11": "貴義故亦可三義皆甚深皆無量皆不二五章之",
    "X20n0356_001:0027c12": "德莫不如是。△二別明教意上已總示五章法體",
    "X20n0356_001:0027c13": "今乃別明起教之意初敘說經意即如來顯示五",
    "X20n0356_001:0027c14": "章二敘宣通意即是智者流行五章初自為二初",
    "X20n0356_001:0027c15": "據理絕言蓋由至理但可妙證難以狀名二赴緣",
    "X20n0356_001:0027c16": "可說此約大悲無說而說說必利人初又為二初",
    "X20n0356_001:0027c17": "約我辯上至極果下及庸凡皆不能令玅理有說",
    "X20n0356_001:0027c18": "更分三初明果人不能盡喻。",
    "X20n0356_001:0027c19": "大虗空界尚不喻其高廣況山斤海滴寧得盡其邊",
    "X20n0356_001:0027c20": "崖。",
    "X20n0356_001:0027c21": "四佛說偈山斤海滴地塵空界皆不能比釋尊壽",
    "X20n0356_001:0027c22": "命此之四喻虗空最大以山等三依空立故虗空",
    "X20n0356_001:0027c23": "雖大而是妄心變起之境迷真故生悟性則滅與",
    "X20n0356_001:0027c24": "眼作對心緣所及安能盡喻不可思議金光明耶",
    "X20n0356_001:0028a01": "故經云空生大覺中如海一漚發寧將一漚類乎",
    "X20n0356_001:0028a02": "大海空尚莫喻三那可論問經云空等莫比釋尊",
    "X20n0356_001:0028a03": "所得壽命今何得云不類大覺及金光明答覺性",
    "X20n0356_001:0028a04": "若少金等三義則不名大釋尊壽命義當於明不",
    "X20n0356_001:0028a05": "具金光則非永壽一法不少三法不多生佛無差",
    "X20n0356_001:0028a06": "體用不二若不爾者非方等義四佛世尊喻不能",
    "X20n0356_001:0028a07": "及彰理絕言也。△二明因位未能窮源上舉果佛",
    "X20n0356_001:0028a08": "證雖究竟而法本寂滅故言喻莫彰今辨因人未",
    "X20n0356_001:0028a09": "到性源故擬議非及此自為二初約喻以智斷斥。",
    "X20n0356_001:0028a10": "日輪赫奕非嬰兒之所瞻仰大舶樓櫓豈新產者之",
    "X20n0356_001:0028a11": "所執持。",
    "X20n0356_001:0028a12": "日輪赫奕喻智德般若嬰兒之眼喻空假觀慧既",
    "X20n0356_001:0028a13": "違本智則非佛眼故於智德赫日非所瞻仰大舶",
    "X20n0356_001:0028a14": "樓櫓喻斷德解脫新產之婦喻生法緣慈既異無",
    "X20n0356_001:0028a15": "緣則無妙力故於斷德樓櫓非所執持此約圓果",
    "X20n0356_001:0028a16": "三智三脫斥前三教菩薩悲智故也若圓菩薩脩",
    "X20n0356_001:0028a17": "既即性則能從始不乖二德然雖解即若因望果",
    "X20n0356_001:0028a18": "智有明昧力分強弱是故因人於果智斵亦非瞻",
    "X20n0356_001:0028a19": "仰及以執持須了智斷名為光明二德不二即是",
    "X20n0356_001:0028a20": "法身復名為金雖用二斥乃顯未窮三法源也。△",
    "X20n0356_001:0028a21": "二約法以因果定。",
    "X20n0356_001:0028a22": "諸佛行處過諸菩薩所行清淨。",
    "X20n0356_001:0028a23": "偏圓菩薩皆能伏斷隨其所行悉名清淨今圓極",
    "X20n0356_001:0028a24": "果所行法性超越一切故言過也於金光明極證",
    "X20n0356_001:0028b01": "之人尚不能喻未窮源者寧可言耶。△三明凡小",
    "X20n0356_001:0028b02": "全迷所以二初小。",
    "X20n0356_001:0028b03": "況二乘心口安可思說。",
    "X20n0356_001:0028b04": "偏圓菩薩發曠大心有分證智於金光明玅絕之",
    "X20n0356_001:0028b05": "理猶尚不能騰象立言況復二乘滅心自度如聾",
    "X20n0356_001:0028b06": "如啞豈能思說諸佛行處。△二凡。",
    "X20n0356_001:0028b07": "凡夫徒欲言之言則傷其實徒欲不言默則致其失",
    "X20n0356_001:0028b08": "二俱不可欲以言之言亦不可欲以默之默亦不可。",
    "X20n0356_001:0028b09": "三乘賢聖雖小異大因不及果而能修證三諦理",
    "X20n0356_001:0028b10": "智尚莫言想金光明海況凡外之徒本非其分隨",
    "X20n0356_001:0028b11": "語生見故言則傷實既執無言故默則致失若具",
    "X20n0356_001:0028b12": "論於言乃有單複及具足句具論於默則於三重",
    "X20n0356_001:0028b13": "四句之外各一無言并犢子部我在第五不可說",
    "X20n0356_001:0028b14": "藏此皆邪外發語默見也若悠悠者及學佛人惟",
    "X20n0356_001:0028b15": "理之心非語即默於茲二處增見長非雖非神我",
    "X20n0356_001:0028b16": "全當人執故四教四門皆生語見雖四即起無言",
    "X20n0356_001:0028b17": "之見故起信論明五人執皆是執於如來藏起今",
    "X20n0356_001:0028b18": "之所斥正在此人故言與默皆云不可如是具論",
    "X20n0356_001:0028b19": "凡夫起見之語默二乘偏證之思說菩薩未極之",
    "X20n0356_001:0028b20": "智辯皆不能詮至圓之性上至果佛純淨心口究",
    "X20n0356_001:0028b21": "竟說證亦不能喻者蓋顯金光明本來秘密離言",
    "X20n0356_001:0028b22": "說相離心緣相俾乎行者辭喪慮忘。△二引文證",
    "X20n0356_001:0028b23": "二初大品。",
    "X20n0356_001:0028b24": "故大品中梵志云非內觀故得是菩提非外觀故得",
    "X20n0356_001:0028c01": "是菩提非亦內亦外觀故得是菩提。",
    "X20n0356_001:0028c02": "彼經及論明先尼梵志本雖邪外道機已熟諸佛",
    "X20n0356_001:0028c03": "請云令我此坐不起得眼佛為開決證須陀洹佛",
    "X20n0356_001:0028c04": "還詰其悟理之智由內觀故得是智耶答言不也",
    "X20n0356_001:0028c05": "外觀及以內外俱等得是智耶皆答不也此乃四",
    "X20n0356_001:0028c06": "句言想都絕方得預流小智尚爾況金光明乎。△",
    "X20n0356_001:0028c07": "二大經。",
    "X20n0356_001:0028c08": "經言皆不可思說又生生不可說生不生不可說不",
    "X20n0356_001:0028c09": "生生不可說不生不生不可說。",
    "X20n0356_001:0028c10": "初文總泯一切思說又生生下別忘四說今家以",
    "X20n0356_001:0028c11": "此泯於四教言思之道實因緣生成所生法故名",
    "X20n0356_001:0028c12": "生生三藏教也幻有之生即是不生名生不生通",
    "X20n0356_001:0028c13": "教也不住不生立十界生名不生生別教也圓教",
    "X20n0356_001:0028c14": "名為不生不生者理本不生事即理故事亦不生",
    "X20n0356_001:0028c15": "名不生不生性本不生順修即性修亦不生故二",
    "X20n0356_001:0028c16": "不生惑體空故不生智用忘故不生故二不生無",
    "X20n0356_001:0028c17": "因可脩故不生無果可剋故不生故二不生自他",
    "X20n0356_001:0028c18": "感應諸相對法性皆不二本寂滅故重言不生四",
    "X20n0356_001:0028c19": "種皆云不可說者斯有二意若當分者四教之理",
    "X20n0356_001:0028c20": "但可智證皆不可說身子云解脫之中無有言說",
    "X20n0356_001:0028c21": "三藏也三人同以無言說道斷諸煩惱通也無言",
    "X20n0356_001:0028c22": "童子非凡非聖非有非空故不言者別也諸法寂",
    "X20n0356_001:0028c23": "滅不可言宣圓也若跨節者圓妙之理都不可以",
    "X20n0356_001:0028c24": "四種言示尚叵圓說況三教也如此皆彰法金光",
    "X20n0356_001:0029a01": "明是秘密藏不可思議矣。△二赴緣可說金光明",
    "X20n0356_001:0029a02": "理雖離相寂滅若忘情而證以四悉檀無說而說",
    "X20n0356_001:0029a03": "則令眾生獲益無量文自為四初明有緣須說。",
    "X20n0356_001:0029a04": "有因緣故亦可得說者。",
    "X20n0356_001:0029a05": "大經四種不可說後即云有因緣故亦可得說豈",
    "X20n0356_001:0029a06": "非赴緣可作四說言有因緣者十因緣也於十二",
    "X20n0356_001:0029a07": "中唯除未來生死二支此是因緣所成果故過去",
    "X20n0356_001:0029a08": "無明至現在有此十皆是能成因緣能成四教所",
    "X20n0356_001:0029a09": "得之果何者以無明支乃是過去愛取之心以有",
    "X20n0356_001:0029a10": "此心故佛菩薩示以四教種種名義既愛且取乃",
    "X20n0356_001:0029a11": "依四教起四行業即無明緣行也此業能持稟教",
    "X20n0356_001:0029a12": "人識來託母胎即行緣識此識隨於四教業緣成",
    "X20n0356_001:0029a13": "名色等四種之果即是識緣名色乃至觸緣受也",
    "X20n0356_001:0029a14": "既四教業感今五果故於受心還愛四教即受緣",
    "X20n0356_001:0029a15": "愛愛必取索四教之法即愛緣取也愛取若深則",
    "X20n0356_001:0029a16": "能勤修四教行有即取緣有也有必招果故於現",
    "X20n0356_001:0029a17": "當成就賢聖之果此乃眾生有十因緣故於是諸",
    "X20n0356_001:0029a18": "聖說四教法未種與種復以四法令已種者熟復",
    "X20n0356_001:0029a19": "以四法令已熟者脫說有此益是故對緣不可不",
    "X20n0356_001:0029a20": "說。△二明此說可尊通論赴緣則一期四教今對",
    "X20n0356_001:0029a21": "別機示此經五義而其五義一一尊崇更分為二",
    "X20n0356_001:0029a22": "初列經五義。",
    "X20n0356_001:0029a23": "以金為名名蓋眾寶之上以法性為體義則如來所",
    "X20n0356_001:0029a24": "游莊嚴菩薩深玅功德以為宗照曜諸天心生歡喜",
    "X20n0356_001:0029b01": "以為用故文號經王教攝眾典。",
    "X20n0356_001:0029b02": "以金為名等者名有三字一必具二金最上故光",
    "X20n0356_001:0029b03": "明亦然法性為體雖通一切如來所游准局果證",
    "X20n0356_001:0029b04": "通之盛也局之極也特舉義者三字所標即是究",
    "X20n0356_001:0029b05": "竟第一義也莊嚴菩薩等者下文定宗專取於果",
    "X20n0356_001:0029b06": "今云菩薩者剋果人也既能莊嚴深玅功德即果",
    "X20n0356_001:0029b07": "四德深妙之極也語雖帶因意正在果照耀諸天",
    "X20n0356_001:0029b08": "等者諸天鬼神皆大菩薩法性光明照必增道是",
    "X20n0356_001:0029b09": "故大權心生法喜顯經力用廣而復深文號經王",
    "X20n0356_001:0029b10": "等者此部多文稱金光明諸經之王王能統領故",
    "X20n0356_001:0029b11": "教攝眾典然疏釋經王以文理合而為中道是經",
    "X20n0356_001:0029b12": "復是王於九種經而得自在文是能詮理是所詮",
    "X20n0356_001:0029b13": "文理合故能所互融若教若理皆名中道悉是經",
    "X20n0356_001:0029b14": "王疏以經王敘體即所詮是中道也若非中道教",
    "X20n0356_001:0029b15": "莫詮中道理慎勿僻解以所名能稱中道教。△二",
    "X20n0356_001:0029b16": "結示可尊。",
    "X20n0356_001:0029b17": "故唯貴為名唯極為體唯深為宗唯大為用唯王為",
    "X20n0356_001:0029b18": "教。",
    "X20n0356_001:0029b19": "以金為名故貴果理為體故極究竟三身故宗深",
    "X20n0356_001:0029b20": "無物不益故用大文字即中故教稱王是故五章",
    "X20n0356_001:0029b21": "一一高廣。△三明尊故諸聖護持二初極果護持。",
    "X20n0356_001:0029b22": "所以不二之體常為四佛世尊之所護持三世十方",
    "X20n0356_001:0029b23": "亦復如是。",
    "X20n0356_001:0029b24": "所詮妙中一切法趣名不二體一切如來證此體",
    "X20n0356_001:0029c01": "故依之住持常所護念令諸眾生八倒不起經表",
    "X20n0356_001:0029c02": "四智故舉四佛其實此體無佛不護故云三世十",
    "X20n0356_001:0029c03": "方亦復如是故下經云十方諸佛當念是經。△二",
    "X20n0356_001:0029c04": "大權宗奉。",
    "X20n0356_001:0029c05": "一切菩薩徧他方以遙禮樹神善女親雨淚以稱揚",
    "X20n0356_001:0029c06": "諸天覆之以天威地神潤之以地肥大辯加之以辯",
    "X20n0356_001:0029c07": "道功德益之以財寶。",
    "X20n0356_001:0029c08": "一切菩薩等者下讚佛品云爾時無量百千萬億",
    "X20n0356_001:0029c09": "諸菩薩眾從此世界至金寶蓋山王如來國土到",
    "X20n0356_001:0029c10": "彼國已五體投地為佛作禮向佛合掌異口同音",
    "X20n0356_001:0029c11": "讚嘆於佛疏云陳列讚眾至彼國土故云徧他方",
    "X20n0356_001:0029c12": "以遙禮樹神善女等者亦此品文菩提樹神讚偈",
    "X20n0356_001:0029c13": "中云我常脩行最上大悲哀泣雨淚欲見於佛諸",
    "X20n0356_001:0029c14": "天覆之等者四天王品散脂及鬼神品皆廣說常",
    "X20n0356_001:0029c15": "以神力護說聽者并其國王及以土境堅牢地神",
    "X20n0356_001:0029c16": "品大辯天品功德天品各於品內廣明饒益行經",
    "X20n0356_001:0029c17": "之者此諸菩薩及諸天神多是古佛却來或乃分",
    "X20n0356_001:0029c18": "真垂應遙禮稱揚如來功德護持饒益說聽之人",
    "X20n0356_001:0029c19": "皆為宗奉經王流通方等若非法門至妙曷能裨",
    "X20n0356_001:0029c20": "贊惟勤。△四明說故其益該博。",
    "X20n0356_001:0029c21": "諸有悉乾枯三塗除熱惱舉要言之一切世間未曾",
    "X20n0356_001:0029c22": "有事悉皆出現。",
    "X20n0356_001:0029c23": "諸有悉乾枯者懺悔品云三有之中生死大海潦",
    "X20n0356_001:0029c24": "水波蕩惱亂我心其味苦毒最為麤澀如來網明",
    "X20n0356_001:0030a01": "能令枯涸諸有不出欲色無色三有故也三塗除",
    "X20n0356_001:0030a02": "熱惱者四王品云是經能令地獄畜生餓鬼諸河",
    "X20n0356_001:0030a03": "焦乾枯竭舉要等者壽量品云爾時三千大千世",
    "X20n0356_001:0030a04": "界所有眾生以佛神力受天快樂諸根不具即得",
    "X20n0356_001:0030a05": "具足舉要言之一切世界所有利益未曾有事悉",
    "X20n0356_001:0030a06": "具出現說經利益不止能除三塗諸有報苦而已",
    "X20n0356_001:0030a07": "應明二十五有十番離苦十番得樂能令究竟金",
    "X20n0356_001:0030a08": "光明顯方是具論未曾有事出現之相。△二敘宣",
    "X20n0356_001:0030a09": "通意上之所明從本寂理赴緣立說皆敘如來說",
    "X20n0356_001:0030a10": "經之意今是智者自敘智力取義釋題依文顯義",
    "X20n0356_001:0030a11": "通經之意也自分四初聖者讚護。",
    "X20n0356_001:0030a12": "是以金龍尊王三世讚嘆地神發願以護說者。",
    "X20n0356_001:0030a13": "已欲開談先思上聖讚嘆不已護法忘疲故希聖",
    "X20n0356_001:0030a14": "之心有自來矣金龍三世讚嘆者信相菩薩過去",
    "X20n0356_001:0030a15": "為王號金龍尊廣說章句讚嘆諸佛願於當來值",
    "X20n0356_001:0030a16": "釋迦佛今遂所願乃於此會以偈贊佛金龍尊王",
    "X20n0356_001:0030a17": "是過去贊信相菩薩是現在贊又有誓願未來無",
    "X20n0356_001:0030a18": "量阿僧祗劫在在生處夜夢金鼓晝如實說即未",
    "X20n0356_001:0030a19": "來贊也是彼一身三世讚嘆問金龍三世皆讚於",
    "X20n0356_001:0030a20": "佛安得類宣金光明經人法既殊若為通會答攬",
    "X20n0356_001:0030a21": "金光明無上實法而為果佛無上假人離法無人",
    "X20n0356_001:0030a22": "離人無法贊佛之語乃是宣揚微玅心色此之心",
    "X20n0356_001:0030a23": "色即金光明如馬鳴大士歸依三寶以救世大悲",
    "X20n0356_001:0030a24": "者為佛以彼身體相為法就佛嘆者即是剋體讚",
    "X20n0356_001:0030b01": "金光明也地神等者其品堅牢白佛云隨是經典",
    "X20n0356_001:0030b02": "所流布處敷師子座令說法者坐其座上廣宣此",
    "X20n0356_001:0030b03": "經我當在中常作宿衛隱蔽其形於法座下頂戴",
    "X20n0356_001:0030b04": "其足上聖重法所以尊人。△二凡師軌則。",
    "X20n0356_001:0030b05": "上聖既爾豈況人乎。",
    "X20n0356_001:0030b06": "二聖深證尚歷劫稱揚屈身敬護況外凡下位稟",
    "X20n0356_001:0030b07": "法勵行豈不弘宣者耶。△三託義興言。",
    "X20n0356_001:0030b08": "敢託斯義輙欲興言。",
    "X20n0356_001:0030b09": "託上諸聖護法之義興今五章通經之言。△四稱",
    "X20n0356_001:0030b10": "法求益。",
    "X20n0356_001:0030b11": "冀涓露入海禽鳥向山實藉片緣同均鹹色。",
    "X20n0356_001:0030b12": "涓露禽鳥喻通經之善入海向山喻此善順性實",
    "X20n0356_001:0030b13": "藉片緣即上所喻之善同均鹹色即今所冀之益",
    "X20n0356_001:0030b14": "蓋言涓露微善願同性海一鹹味也禽鳥片緣願",
    "X20n0356_001:0030b15": "均佛山一妙色也山謂妙高四寶合成東黃金西",
    "X20n0356_001:0030b16": "白銀南琉璃北水精鳥隨近處皆同其色然一念",
    "X20n0356_001:0030b17": "隨喜尚功等虗空五品流通豈善同涓露特是大",
    "X20n0356_001:0030b18": "師以凡望聖謙己尊經意誡後昆不自矜伐矣。△",
    "X20n0356_001:0030b19": "二釋玄義二初列章科判。",
    "X20n0356_001:0030b20": "將釋此經大分為二初釋題二釋文釋題為五一釋",
    "X20n0356_001:0030b21": "名二辯體三明宗四論用五教相就此五章大分為",
    "X20n0356_001:0030b22": "二初總釋二別釋總釋又二初生起二簡別。",
    "X20n0356_001:0030b23": "初釋題即玄義二釋文即文句此卷標名但云玄",
    "X20n0356_001:0030b24": "義科文順此是故不列釋題釋文二段科目今列",
    "X20n0356_001:0030c01": "章科判何妨對下文句為釋文判今玄義為釋題",
    "X20n0356_001:0030c02": "於釋題中先列五章是其所釋就此五章而作二",
    "X20n0356_001:0030c03": "釋所謂總別以茲二釋皆釋五章故。△二依科解",
    "X20n0356_001:0030c04": "釋二初總釋二初生起二揀別若廣論總釋如法",
    "X20n0356_001:0030c05": "華玄總釋五章而作七番一標章令易憶持起念",
    "X20n0356_001:0030c06": "心故二引證據佛語起信心故三生起使不亂起",
    "X20n0356_001:0030c07": "定心故四開合五料簡六會異起慧心故七觀心",
    "X20n0356_001:0030c08": "即聞即脩起精進心故今文從略但作兩番唯起",
    "X20n0356_001:0030c09": "二心生起起定揀別起慧定慧若立諸行皆成也",
    "X20n0356_001:0030c10": "二中初生起。",
    "X20n0356_001:0030c11": "生起者此娑婆國土音聲為佛事或初從善知識所",
    "X20n0356_001:0030c12": "聞名或從經卷中聞名故名在初以聞名故次識法",
    "X20n0356_001:0030c13": "體體顯次行行即是宗宗成則有力力即是用用能",
    "X20n0356_001:0030c14": "益物益物故教他聞名是自行之始施教是化他之",
    "X20n0356_001:0030c15": "初有始有終其唯聖人乎五章生起次第如此。",
    "X20n0356_001:0030c16": "名居初者是能詮故而名是假必依實法所謂聲",
    "X20n0356_001:0030c17": "也由聲屈曲方成名句推假由實故論此土音聲",
    "X20n0356_001:0030c18": "佛事然若從佛及善知識名則因聲若從經卷名",
    "X20n0356_001:0030c19": "雖因色而其色經本集聲教故從經卷亦云聞名",
    "X20n0356_001:0030c20": "此從自行初稟名言也體居次者名是能詮如標",
    "X20n0356_001:0030c21": "月指體是所詮如所標月若失意者執指為月不",
    "X20n0356_001:0030c22": "唯迷月亦失於指若得意者忘名得體亦不昧名",
    "X20n0356_001:0030c23": "今論得意故云以聞名故次識法體也宗居三者",
    "X20n0356_001:0030c24": "宗即是行行能進趣從因至果若不識體則不成",
    "X20n0356_001:0031a01": "行此說猶通若前三教識真中理緣理脩觀亦得",
    "X20n0356_001:0031a02": "名為體顯次行今明圓宗全性起脩若不識性以",
    "X20n0356_001:0031a03": "何為脩性是本覺脩是始覺本覺無念徧一切處",
    "X20n0356_001:0031a04": "即以此覺而為始覺故不思議境即是觀此之觀",
    "X20n0356_001:0031a05": "行方是圓宗故知體顯次行文寬義緊須善解之",
    "X20n0356_001:0031a06": "用居四者以宗成故方有力用言宗成者顯體竟",
    "X20n0356_001:0031a07": "也金體起宗宗還顯體全鑑發光光還顯鑑顯鑑",
    "X20n0356_001:0031a08": "既畢現像無遺是故宗成能徧益物教居後者用",
    "X20n0356_001:0031a09": "能益物益物之方在乎施教故教當五聞名等者",
    "X20n0356_001:0031a10": "然名之與教俱能詮理以約自他而分兩章自行",
    "X20n0356_001:0031a11": "始稟從名命章化他初施從教命章有始有終等",
    "X20n0356_001:0031a12": "者即二始終尋名得體宗成發用自行始終也施",
    "X20n0356_001:0031a13": "教益他他亦尋名乃至發用仍成始終故知五章",
    "X20n0356_001:0031a14": "有二始終文舉二始形出兩終矣。△二揀別二初",
    "X20n0356_001:0031a15": "料簡三初問起。",
    "X20n0356_001:0031a16": "簡別者簡是料簡也問若略則唯一若廣則無量今",
    "X20n0356_001:0031a17": "此五章進不是廣退不成略何故五耶。",
    "X20n0356_001:0031a18": "約極略極廣而為問端引處中答也。△二答通。",
    "X20n0356_001:0031a19": "答非略非廣非略故不一非廣故不多廣則令智退",
    "X20n0356_001:0031a20": "略則義不周我今處中說令義易明了。",
    "X20n0356_001:0031a21": "若名數太廣既難憶持修觀智者望涯而退若章",
    "X20n0356_001:0031a22": "段太略顯義不周習名教者不能生解故立五章",
    "X20n0356_001:0031a23": "豐約得中則令行者義觀俱成於第一義易得明",
    "X20n0356_001:0031a24": "了。△三結示。",
    "X20n0356_001:0031b01": "五章中當其義如此。",
    "X20n0356_001:0031b02": "△二分別二初正分別二初約六種。",
    "X20n0356_001:0031b03": "別者分別也前一章總三字共為名次三章深三字",
    "X20n0356_001:0031b04": "以為別後一章兼於總別而明教相也又顯體一章",
    "X20n0356_001:0031b05": "明理餘四章明事又前三章是因後二章是果又前",
    "X20n0356_001:0031b06": "四章是行後一章是教又前四章是自利行後一章",
    "X20n0356_001:0031b07": "是利他行又前四章是聖默然後一章是聖說法。",
    "X20n0356_001:0031b08": "即是總別理事因果教行自他說默六雙料揀五",
    "X20n0356_001:0031b09": "章也總別者前一章即釋名也總金光明三字為",
    "X20n0356_001:0031b10": "能詮名次三者即體宗用也派三字為別者以金",
    "X20n0356_001:0031b11": "別當於體以光別當於宗以明別當於用故稱為",
    "X20n0356_001:0031b12": "別後一章即教相也兼於總別者乃是分別總別",
    "X20n0356_001:0031b13": "四章教味相也次理事者體是四章所顯之理四",
    "X20n0356_001:0031b14": "章是體所起之事三因果前三是因後二是果者",
    "X20n0356_001:0031b15": "據下明宗定在於果合云前二是因後三是果恐",
    "X20n0356_001:0031b16": "文悞也然體非因果而是因果所顯之理尋名得",
    "X20n0356_001:0031b17": "體猶是因中信解顯理未是宗成果顯之理故分",
    "X20n0356_001:0031b18": "屬因四教行前四是行者對後施教故前皆行何",
    "X20n0356_001:0031b19": "者名是行法體是行本宗是行果用是行德五自",
    "X20n0356_001:0031b20": "他復以五章皆名為行而分前四屬自利行用屬",
    "X20n0356_001:0031b21": "自利者自在應用緣因顯故猶屬自利唯後施教",
    "X20n0356_001:0031b22": "屬於利他皆名行者以由二利悉為作故六說默",
    "X20n0356_001:0031b23": "以自四章既當自行悉須忘言故皆屬默後一化",
    "X20n0356_001:0031b24": "他赴機設教故當說也並云聖者離語默見是聖",
    "X20n0356_001:0031c01": "人法故。△二例餘義。",
    "X20n0356_001:0031c02": "如此等種種分別料簡。",
    "X20n0356_001:0031c03": "六種之外解行脩證縛脫體用感應等種種義皆",
    "X20n0356_001:0031c04": "可分別五章之相避煩從略耳。△二約喻顯二初",
    "X20n0356_001:0031c05": "立喻。",
    "X20n0356_001:0031c06": "今顯譬中當分明包富如囊中有寶不探示人人無",
    "X20n0356_001:0031c07": "知者此皆為分別中作譬也。",
    "X20n0356_001:0031c08": "顯即示也中當即五章也分明包富即法喻之德",
    "X20n0356_001:0031c09": "也包富如囊中有寶分明如探以示人故大論云",
    "X20n0356_001:0031c10": "解釋佛經如囊中有寶繫口則人不知應為解佛",
    "X20n0356_001:0031c11": "經囊釋其道理今亦如是用此一譬顯示六雙故",
    "X20n0356_001:0031c12": "云皆為分別作譬也。△二合六種。",
    "X20n0356_001:0031c13": "囊中有寶為總三字作譬探以示人為別三字作譬",
    "X20n0356_001:0031c14": "囊中有寶為理一章作譬探以示人為明事章作譬",
    "X20n0356_001:0031c15": "其餘例皆可知也。",
    "X20n0356_001:0031c16": "總總於別別別於總對譬可見理具四章如囊有",
    "X20n0356_001:0031c17": "寶全理立四如探示人因具果德如囊有寶從因",
    "X20n0356_001:0031c18": "顯果如探示人行蘊於教如囊有寶教詮於行如",
    "X20n0356_001:0031c19": "探示人利他之法自必脩之如囊有寶還將自修",
    "X20n0356_001:0031c20": "而利於他如探示人默然圓證如囊有寶如證而",
    "X20n0356_001:0031c21": "說如探示人不但六雙諸皆可譬。△二別釋上一",
    "X20n0356_001:0031c22": "一番皆通五章故曰總釋今則五章逐一解釋於",
    "X20n0356_001:0031c23": "釋名時不言餘四釋四皆然故當別釋大分為五",
    "X20n0356_001:0031c24": "初釋名名即一部所列名言今就總示以題為名",
    "X20n0356_001:0032a01": "此自為二即通別二名經之一字即是通名通諸",
    "X20n0356_001:0032a02": "部故金等三字即是別名別題此經故今家解釋",
    "X20n0356_001:0032a03": "諸經題目但作通別二名分之不云經是能詮餘",
    "X20n0356_001:0032a04": "是所詮稟山教者切在知之初釋別名二初定三",
    "X20n0356_001:0032a05": "五詳略無妨。",
    "X20n0356_001:0032a06": "二別釋者別釋五章也今先解釋名章若依四卷題",
    "X20n0356_001:0032a07": "但作三字無帝王兩字若依經文有經王之義若說",
    "X20n0356_001:0032a08": "若不說俱亦無妨。",
    "X20n0356_001:0032a09": "以今四卷是曇無讖譯但標金光明三字而為別",
    "X20n0356_001:0032a10": "名無帝王兩字若真諦所譯七卷之題即於金光",
    "X20n0356_001:0032a11": "明下更有帝王二字此本題中雖無帝王之言而",
    "X20n0356_001:0032a12": "於經文有經王之義故釋題者於其二字說與不",
    "X20n0356_001:0032a13": "說二途無妨又應大師頻宣此典釋題之際帝王",
    "X20n0356_001:0032a14": "之名存沒適時故使玄文本有廣略。△二約文義",
    "X20n0356_001:0032a15": "先後而釋二初據文先釋二字二初約教義釋謂",
    "X20n0356_001:0032a16": "教詮義理二約觀行釋謂修觀成行此乃今家教",
    "X20n0356_001:0032a17": "行俱明義觀兼舉欲令稟者解行功成也初二初",
    "X20n0356_001:0032a18": "標列。",
    "X20n0356_001:0032a19": "今釋名為五一通別二翻譯三譬喻四附文釋五當",
    "X20n0356_001:0032a20": "體釋。",
    "X20n0356_001:0032a21": "五中前二兼通號後三唯別名三中初二順古立",
    "X20n0356_001:0032a22": "後二唯今義二中附文有理事當體獨在理。△二",
    "X20n0356_001:0032a23": "正釋五初通別二初揀示通別四初泛明三通別。",
    "X20n0356_001:0032a24": "言通別者夫教有通別依教明行行有通別從行顯",
    "X20n0356_001:0032b01": "理理有通別。",
    "X20n0356_001:0032b02": "斯蓋大師深解二名不獨召於通別二教亦乃召",
    "X20n0356_001:0032b03": "於通別二行及通別二理故云依教明行行有通",
    "X20n0356_001:0032b04": "別從行顯理理有通別故三通別皆二名召是故",
    "X20n0356_001:0032b05": "諸部有但就理立二名者即如來藏經等藏乃別",
    "X20n0356_001:0032b06": "在妙俗之理經即通理有專就行立二名者即楞",
    "X20n0356_001:0032b07": "嚴三昧經等楞嚴既異偏小三昧即是別行經即",
    "X20n0356_001:0032b08": "通行有但以教立二名者即遺教經等遺教既異",
    "X20n0356_001:0032b09": "諸教乃是別教經即通教或以教為別名行理為",
    "X20n0356_001:0032b10": "通名如維摩詰所說經等說既是教所說經即行",
    "X20n0356_001:0032b11": "理也或以理為別名教為通名如寶篋經等實相",
    "X20n0356_001:0032b12": "如寶此經如篋教含理也況諸部中以理為經其",
    "X20n0356_001:0032b13": "類非少此部乃云十方諸佛常念是經華嚴云破",
    "X20n0356_001:0032b14": "一微塵出大經卷法華云此法華經藏深固幽遠",
    "X20n0356_001:0032b15": "無人能到又云為諸佛護念殖眾德本入正定聚",
    "X20n0356_001:0032b16": "發救一切眾生之心成就四法乃得是經疏云四",
    "X20n0356_001:0032b17": "句即開示悟入佛之知見知見得經非妙理耶以",
    "X20n0356_001:0032b18": "行為經如小彌陀經云諸佛出廣長舌說誠實言",
    "X20n0356_001:0032b19": "汝等眾生當信是稱讚不可思議功德一切諸佛",
    "X20n0356_001:0032b20": "所護念經既指功德為所護念經經非行耶佛自",
    "X20n0356_001:0032b21": "問起何名諸佛所護念經佛自釋云若善男女聞",
    "X20n0356_001:0032b22": "是經受持者及聞諸佛名者是人則為諸佛護念",
    "X20n0356_001:0032b23": "得不退轉於阿耨菩提以所護念經為問以能脩",
    "X20n0356_001:0032b24": "行為答豈非以行為經又大彌陀經中彼佛談行",
    "X20n0356_001:0032c01": "皆云說經故知行理為經甚多所出不可但以教",
    "X20n0356_001:0032c02": "名為經通經既具教行理三別名具三顯然可見。",
    "X20n0356_001:0032c03": "△二揀二用教。",
    "X20n0356_001:0032c04": "且置行理但明教通別者。",
    "X20n0356_001:0032c05": "三通三別今家釋題諸部已委故置其二且就於",
    "X20n0356_001:0032c06": "教明通別相只此一釋已能揀異諸家釋題何者",
    "X20n0356_001:0032c07": "蓋以諸師獨以經字為能詮教餘字是所詮理豈",
    "X20n0356_001:0032c08": "知二名俱在於教。△三明教功能。",
    "X20n0356_001:0032c09": "夫理無名字名字名理如虗空無丈尺丈尺約虗空",
    "X20n0356_001:0032c10": "天王般若云總持無文字文字顯總持。",
    "X20n0356_001:0032c11": "通別二教相須而立能詮理故問此云理無名字",
    "X20n0356_001:0032c12": "名字名理與當體章真諦有名俗諦無名頓爾相",
    "X20n0356_001:0032c13": "違云何融會答彼辨真俗此名理教彼以圓教所",
    "X20n0356_001:0032c14": "詮為真而以凡人所見為俗真既本具究竟名義",
    "X20n0356_001:0032c15": "故曰有名俗無實義故曰無名今之理教俱就圓",
    "X20n0356_001:0032c16": "論理無名字者乃彰本寂離名字相名字名理者",
    "X20n0356_001:0032c17": "非謂凡俗著相名字乃是圓教稱實之名由理具",
    "X20n0356_001:0032c18": "德能應諸名故一一名無不名理取喻虗空無長",
    "X20n0356_001:0032c19": "無短而能應於長短之數故一一丈及一一尺無",
    "X20n0356_001:0032c20": "非虗空當體章云真諦有名既就圓談非定有之",
    "X20n0356_001:0032c21": "有乃無名之名故彼有名與今無名其義一揆同",
    "X20n0356_001:0032c22": "起信論云真如義先明離言次明依言雖分二義",
    "X20n0356_001:0032c23": "只一真如故荊溪云性本無名具足諸名是知今",
    "X20n0356_001:0032c24": "文與當體章略無乖舛又引般若總持之義雖無",
    "X20n0356_001:0033a01": "文字而云總持若不具足真實名義豈稱總持深",
    "X20n0356_001:0033a02": "見有無義不相反。△四正明教通別。",
    "X20n0356_001:0033a03": "若從能顯之文字是名則通若從能顯之所以此名",
    "X20n0356_001:0033a04": "則別。",
    "X20n0356_001:0033a05": "上已雖說教之功能而未明示通別之體今取文",
    "X20n0356_001:0033a06": "字為教通體乃取所以為教別體何者詮善詮惡",
    "X20n0356_001:0033a07": "示偏示圓皆用文字其教則通所以者能詮意趣",
    "X20n0356_001:0033a08": "也文字隨於意趣轉意趣不同故教成別應知全",
    "X20n0356_001:0033a09": "通為別以用文字詮所以故別不離通以其意趣",
    "X20n0356_001:0033a10": "用文字故今之通別皆在於教故二皆能顯也。△",
    "X20n0356_001:0033a11": "二經題通別二初徧示諸部二初正用通別釋題",
    "X20n0356_001:0033a12": "二初通。",
    "X20n0356_001:0033a13": "云何為通如聖所說一經一時一處一部一偈一句",
    "X20n0356_001:0033a14": "一言皆是文字從此文字通稱為經。",
    "X20n0356_001:0033a15": "聖說該收一代聲教無非文字從經至言皆云一",
    "X20n0356_001:0033a16": "者趣舉一也即眾經中趣舉一經乃至羣言中趣",
    "X20n0356_001:0033a17": "舉一言列則自廣之狹數則前少後多謂經少時",
    "X20n0356_001:0033a18": "多乃至句少言多此等皆是聖說說必文字故知",
    "X20n0356_001:0033a19": "文字是教通體文字通故通稱為經。△二別二初",
    "X20n0356_001:0033a20": "明別相。",
    "X20n0356_001:0033a21": "云何為別別則有四一令世諦不亂歡心悅耳二逗",
    "X20n0356_001:0033a22": "化所宜開發宿善三對其業障令惡滅罪除四點示",
    "X20n0356_001:0033a23": "道理霍然玅悟。",
    "X20n0356_001:0033a24": "即能顯之所以也聖說言句意趣雖多四悉收之",
    "X20n0356_001:0033b01": "義無不盡世界悉檀使世諦不亂如華嚴異於阿",
    "X20n0356_001:0033b02": "含方等異於般若令欣樂故為人悉檀便宜不同",
    "X20n0356_001:0033b03": "令發善故對治悉檀破惡緣殊令滅罪故第一義",
    "X20n0356_001:0033b04": "悉檀入理機別令玅悟故故說諸經名相有異。△",
    "X20n0356_001:0033b05": "二結四悉。",
    "X20n0356_001:0033b06": "悅宜對悟各各所以其致不同稱之為別。",
    "X20n0356_001:0033b07": "悅宜對悟配四可知若說一經皆由四悉此四彼",
    "X20n0356_001:0033b08": "四意既不同是故諸經稱為斯別。△二喻顯通別",
    "X20n0356_001:0033b09": "成教。",
    "X20n0356_001:0033b10": "譬如鹽梅相和成種種滋味組織交橫成種種文繡。",
    "X20n0356_001:0033b11": "鹽梅鹹酢組織經緯皆喻文字之通所以之別滋",
    "X20n0356_001:0033b12": "味文繡皆喻諸經名相之異也。△二的判此經二",
    "X20n0356_001:0033b13": "初釋。",
    "X20n0356_001:0033b14": "從別所以故有金光明三字標今教異於諸教從通",
    "X20n0356_001:0033b15": "文言故有經之一字眾經通稱也。",
    "X20n0356_001:0033b16": "從別所以等者別明今經四悉意也有世界機聞",
    "X20n0356_001:0033b17": "三身常忻樂讚用有為人機宜聞讚歎三身生善",
    "X20n0356_001:0033b18": "有對治機堪修懺悔破三障惡有第一義機合悟",
    "X20n0356_001:0033b19": "諸佛行處之理從此別意故說此經部雖四悉皆",
    "X20n0356_001:0033b20": "從金光明法門獲益故標三字以彰教別從通文",
    "X20n0356_001:0033b21": "言等者四悉所以雖異眾經而一一悉皆須文字",
    "X20n0356_001:0033b22": "文字之體乃通諸部故標經字以表教通。△二結。",
    "X20n0356_001:0033b23": "今經通別合標故言金光明經。",
    "X20n0356_001:0033b24": "△二翻譯。",
    "X20n0356_001:0033c01": "二翻譯者真諦三藏云具存外國音應言修跋拏婆",
    "X20n0356_001:0033c02": "頗婆鬱多摩因陀羅遮閱那修多羅修跋拏此言金",
    "X20n0356_001:0033c03": "婆頗婆此言光鬱多摩此言明因陀羅此言帝遮閱",
    "X20n0356_001:0033c04": "那此言王修多羅此言經外國又稱佛陀羅此間所",
    "X20n0356_001:0033c05": "無又略帝王兩字但存三字者漢人好略譯者省之",
    "X20n0356_001:0033c06": "但翻為金光明經也餘師翻不及此委悉也。",
    "X20n0356_001:0033c07": "今之題目雖是讖本然真諦所翻金光明帝王經",
    "X20n0356_001:0033c08": "題名最委悉故大師用之定其華梵故前文中論",
    "X20n0356_001:0033c09": "題詳略帝王二字若說不說俱亦無妨也。△三譬",
    "X20n0356_001:0033c10": "喻釋若准第四附文釋中明斥譬喻義推疎遠非",
    "X20n0356_001:0033c11": "是佛語驗知附文及當體釋是今正意若譬喻釋",
    "X20n0356_001:0033c12": "文相雖廣蓋見古師雖用譬釋譬法不周翻屈此",
    "X20n0356_001:0033c13": "經所詮之義因茲大師同他用譬徧譬一切圓融",
    "X20n0356_001:0033c14": "法門此之法門雖從譬顯乃是預示當體釋中法",
    "X20n0356_001:0033c15": "金光明諸異名耳蓋由法性具無量德有無量名",
    "X20n0356_001:0033c16": "名金光明亦名法身般若解脫亦名法報應亦名",
    "X20n0356_001:0033c17": "正緣了乃至名苦惑業一攝一切一切入一以約",
    "X20n0356_001:0033c18": "所譬說此義已至當體中但定三字非譬是法法",
    "X20n0356_001:0033c19": "必徧融則於一切無二無別然若得知法金光明",
    "X20n0356_001:0033c20": "是諸三法中一種名者即曉此經立題之旨也此",
    "X20n0356_001:0033c21": "自分二初古師釋三初數師二初敘。",
    "X20n0356_001:0033c22": "三譬喻者舊經師以三字譬三德金譬法身光譬般",
    "X20n0356_001:0033c23": "若明譬解脫。",
    "X20n0356_001:0033c24": "舊經師者即是舊來講此經人也本弘數論兼講",
    "X20n0356_001:0034a01": "此經以譬釋題對於三德。△二破。",
    "X20n0356_001:0034a02": "若大師云數論但明真應二身若以二釋三於論不",
    "X20n0356_001:0034a03": "便若取經文經文無一處明三德若別作義解何義",
    "X20n0356_001:0034a04": "不通而獨譬三德既違己論又不會經非今所用。",
    "X20n0356_001:0034a05": "章安記錄智者之義故云若大師云有時亦云天",
    "X20n0356_001:0034a06": "台師云或今師云先破違宗既其本論但立二身",
    "X20n0356_001:0034a07": "何故釋經而用三德若開二身釋三德者己宗則",
    "X20n0356_001:0034a08": "壞故云於論不便次破乖經若云本論雖但二身",
    "X20n0356_001:0034a09": "為順經文須用三德者經文何處明示三德若云",
    "X20n0356_001:0034a10": "經雖無文推義合有者則何所不通合具一切三",
    "X20n0356_001:0034a11": "法豈獨三德即既違本論不會今經故無取也。△",
    "X20n0356_001:0034a12": "二地人二初敘。",
    "X20n0356_001:0034a13": "地人云金質之上自有光明之能譬於法性從體起",
    "X20n0356_001:0034a14": "用自有般若解脫之力但作體用二義不須分光明",
    "X20n0356_001:0034a15": "異也。",
    "X20n0356_001:0034a16": "地人者本弘華嚴十地論兼講此經也此師釋題",
    "X20n0356_001:0034a17": "縮三為二金質之上雖有光有明若望金體同名",
    "X20n0356_001:0034a18": "為用又定此用不從外來故曰自有譬般若解脫",
    "X20n0356_001:0034a19": "雖是二德若望法身同名為用此之二德不從修",
    "X20n0356_001:0034a20": "成故言自有此師秪以體用二義釋今三字也。△",
    "X20n0356_001:0034a21": "二破。",
    "X20n0356_001:0034a22": "若大師云地論幸明三佛三佛釋題於義自便而棄",
    "X20n0356_001:0034a23": "三身從體用者則非論意若取經文新舊兩本並說",
    "X20n0356_001:0034a24": "三身不道體用亦違己論復不會經進退何之今所",
    "X20n0356_001:0034b01": "不用。",
    "X20n0356_001:0034b02": "論明三佛者論釋舊經故有三佛一毗盧遮那法",
    "X20n0356_001:0034b03": "身也二盧舍那報身也三釋迦牟尼應身也正合",
    "X20n0356_001:0034b04": "此經法身應身化身之義若用三佛為此經題三",
    "X20n0356_001:0034b05": "字所譬則於經論義不相違故云自便那棄三身",
    "X20n0356_001:0034b06": "自立體用特違己論若云本論雖說三佛為順此",
    "X20n0356_001:0034b07": "經須談體用者此經新本顯以三身而立品目品",
    "X20n0356_001:0034b08": "內三身燦然可舉若今舊本雖略此品而三身名",
    "X20n0356_001:0034b09": "義經中甚多如四王品云佛真法身猶若虗空應",
    "X20n0356_001:0034b10": "物現形如水中月既水月是應豈空中無月空月",
    "X20n0356_001:0034b11": "即報也天辨巧故以二顯三又如別序如來游於",
    "X20n0356_001:0034b12": "無量甚深法性釋迦如來應身也游必妙智報身",
    "X20n0356_001:0034b13": "也深廣法性法身也又懺悔品以桴擊皷出大音",
    "X20n0356_001:0034b14": "聲皷即法身桴擊即報身出聲即應身故知三身",
    "X20n0356_001:0034b15": "名義不少有何一處但言體用進不會經退違己",
    "X20n0356_001:0034b16": "論故亦揀之。",
    "X20n0356_001:0034b18": "金光明經玄義拾遺記會本卷上之上",
    "X20n0356_001:0034b22": "金光明經玄義拾遺記會本卷上之中",
    "X20n0356_001:0034b24": "△三真諦親譯此經名金光明帝王經而自約譬",
    "X20n0356_001:0034c01": "釋茲題目文分二初敘三初標列。",
    "X20n0356_001:0034c02": "真諦三藏云三字譬三種三法一譬三身二譬三德",
    "X20n0356_001:0034c03": "三譬三位。",
    "X20n0356_001:0034c04": "諸師之中真諦稍勝能以一譬譬三法門三法皆",
    "X20n0356_001:0034c05": "三。△二釋三初釋三身。",
    "X20n0356_001:0034c06": "譬三身者金體真實以譬法身光用能照以譬應身",
    "X20n0356_001:0034c07": "明能徧益以譬化身。",
    "X20n0356_001:0034c08": "彼經三身與法報應二三名異其義是同第二應",
    "X20n0356_001:0034c09": "(平聲)身此是妙智與法相應與報義同第三化身應",
    "X20n0356_001:0034c10": "(去聲)機而化與應義同。△二釋三德。",
    "X20n0356_001:0034c11": "次譬三德者金有四義一色無變二體無染三轉作",
    "X20n0356_001:0034c12": "無礙四令人富金以譬法身常淨我樂四德光有一",
    "X20n0356_001:0034c13": "義一能照了二能除闇以譬般若照境除惑明有二",
    "X20n0356_001:0034c14": "義一無闇二廣遠以譬解脫眾累永盡溥益有緣。",
    "X20n0356_001:0034c15": "金有四義以譬法身具足四德一一法譬其相顯",
    "X20n0356_001:0034c16": "然光明各二義譬般若解脫各具二德光云除闇",
    "X20n0356_001:0034c17": "明云無闇義有何別光能破闇故名為除闇更不",
    "X20n0356_001:0034c18": "生故名為無乃以除闇譬般若除惑無闇譬解脫",
    "X20n0356_001:0034c19": "眾累永盡此師雖昧三德互具以譬對法不無所",
    "X20n0356_001:0034c20": "以。△三釋三位。",
    "X20n0356_001:0034c21": "次三位者金性先有如道前正因位光融體顯如道",
    "X20n0356_001:0034c22": "中了因位明無瑕垢如道後緣因位。",
    "X20n0356_001:0034c23": "復用三字喻正緣了乃以三性對於三位文義亦",
    "X20n0356_001:0034c24": "顯。△三料揀。",
    "X20n0356_001:0035a01": "彼家料簡云法身是實二身不實法身具四德般若",
    "X20n0356_001:0035a02": "解脫各具二德正因是本有了因是現有緣因是當",
    "X20n0356_001:0035a03": "有。",
    "X20n0356_001:0035a04": "揀三身者法身是性故是實二身修成故不實揀",
    "X20n0356_001:0035a05": "三德者法身是總體故具四德二是別相故各二",
    "X20n0356_001:0035a06": "德揀三位者正因在性故本有了因修證故現有",
    "X20n0356_001:0035a07": "緣因在果故當有。△二破以真諦釋義出諸師語",
    "X20n0356_001:0035a08": "與今濫慮其後學不見其過執非為是復欲對彼",
    "X20n0356_001:0035a09": "不融之義顯今圓玅之談是故破斥其文稍廣文",
    "X20n0356_001:0035a10": "二初總破。",
    "X20n0356_001:0035a11": "大師謂三三之釋三義不了。",
    "X20n0356_001:0035a12": "彼以三種三法解今題目故云三三大師評之三",
    "X20n0356_001:0035a13": "義不了一因果義二別圓義三法性義既其不通",
    "X20n0356_001:0035a14": "有乖不稱故云不了。△二別破三初舉三失。",
    "X20n0356_001:0035a15": "一因果不通二乖圓別三不稱法性。",
    "X20n0356_001:0035a16": "△二釋三失三初因果不通。",
    "X20n0356_001:0035a17": "云何因果不通夫三身三德本是果上圓滿之名而",
    "X20n0356_001:0035a18": "今分置三德殘缺不足何者若法身是道前為是果",
    "X20n0356_001:0035a19": "上之法身為是性德之法身若是果上之法身不應",
    "X20n0356_001:0035a20": "在道前若是性德之法身性德何獨有法身亦應有",
    "X20n0356_001:0035a21": "性德之般若性德之解脫(云云)若言般若是道中為是",
    "X20n0356_001:0035a22": "何等之般若若是果上之般若不應在道中若是分",
    "X20n0356_001:0035a23": "得之般若何意無分得之法身解脫(云云)若解脫在道",
    "X20n0356_001:0035a24": "後道後眾善溥會何獨有解脫以是觀之因果不通。",
    "X20n0356_001:0035b01": "問真諦但以三因分對三位何故破云分置三德",
    "X20n0356_001:0035b02": "殘缺不足答一切三法秪一三法以具眾德故有",
    "X20n0356_001:0035b03": "眾名常樂我淨故名三德可尊可重故名三寶不",
    "X20n0356_001:0035b04": "生不滅故名三涅槃諸法聚集故名三身是如來",
    "X20n0356_001:0035b05": "種故名三因即事通理故名三道既其法門體本",
    "X20n0356_001:0035b06": "不別故分置三因即是分置三身三德兩節注云",
    "X20n0356_001:0035b07": "云者令準大經說圓三德互具之相法身即云直",
    "X20n0356_001:0035b08": "法身非法身法身必具般若解脫般若即云直般",
    "X20n0356_001:0035b09": "若非般若般若必具解脫法身覈出解脫合注(云云)",
    "X20n0356_001:0035b10": "例上故略以直解脫非解脫解脫必具法身般若",
    "X20n0356_001:0035b11": "彼既分置乃令三位各唯一德則因不攝果果不",
    "X20n0356_001:0035b12": "攝因故云不通。△二乖圓別。",
    "X20n0356_001:0035b13": "乖圓別者若作圓說法身常樂我淨此自可知(云云)般",
    "X20n0356_001:0035b14": "若與法身相冥法身既具四德般若寧無四德耶解",
    "X20n0356_001:0035b15": "脫脫果縛故樂脫因縛故淨無因果縛故我非因非",
    "X20n0356_001:0035b16": "果故常圓說圓滿無有缺減真諦若作別說應依此",
    "X20n0356_001:0035b17": "經經云法身是常是實實即我德也應身智慧清淨",
    "X20n0356_001:0035b18": "即淨德也化身三昧清淨即樂德也三藏說法身獨",
    "X20n0356_001:0035b19": "具四德二身各具三德故皆乖圓別也。",
    "X20n0356_001:0035b20": "先舉圓別四德之相然後方斥乖違之失圓四德",
    "X20n0356_001:0035b21": "者法身乃是性中三德法身常我般若故淨解脫",
    "X20n0356_001:0035b22": "故樂此四在性但名法身全性發修必成三智智",
    "X20n0356_001:0035b23": "冥性德同性具四從照了義但名般若智合性故",
    "X20n0356_001:0035b24": "解脫應機既全性起必成三脫是故同性具於四",
    "X20n0356_001:0035c01": "德從起用義但名解脫般若契性同性具四其相",
    "X20n0356_001:0035c02": "易知故不別示解脫應機起成外用同性具德其",
    "X20n0356_001:0035c03": "相難解故今別示果即二死脫此苦故名為樂德",
    "X20n0356_001:0035c04": "因即五住脫此染故名為淨德永無二縛性即自",
    "X20n0356_001:0035c05": "在故名我德惑因死果是生滅法本來解脫非此",
    "X20n0356_001:0035c06": "因果故名常德雖是離縛說此四德然縛本空是",
    "X20n0356_001:0035c07": "故四德全同於性別四德者約三身說法身具二",
    "X20n0356_001:0035c08": "常即常德實即我者法身堅實方有主宰及自在",
    "X20n0356_001:0035c09": "義是真我德應身智慧照破惑染別當淨德化身",
    "X20n0356_001:0035c10": "三昧即首楞嚴普現色身拔苦無樂故名樂德別",
    "X20n0356_001:0035c11": "是教道故以三身分對四德今明圓別二四德者",
    "X20n0356_001:0035c12": "由此二教多無異部聞說三身具於四德失意之",
    "X20n0356_001:0035c13": "者分隔而解即當別教其得意者互具而解名為",
    "X20n0356_001:0035c14": "圓教知一一身皆即三身故一一身皆具四德若",
    "X20n0356_001:0035c15": "三身不融四德乃別故善談別教即共有四德善",
    "X20n0356_001:0035c16": "談圓教即各具四德融別即圓分圓即別明二教",
    "X20n0356_001:0035c17": "已乃斥乖違三藏所明共四不成故乖別各四不",
    "X20n0356_001:0035c18": "成故乖圓。△三不稱法性三法不改名之為性一",
    "X20n0356_001:0035c19": "切三法皆二屬修一在於性逆順二修皆在於性",
    "X20n0356_001:0035c20": "一性全在迷悟二修故使三法橫該十界依正色",
    "X20n0356_001:0035c21": "心竪徹三位迷悟因果是故經稱無量甚深之法",
    "X20n0356_001:0035c22": "性也若其稱此法性而談則於三位位位具三一",
    "X20n0356_001:0035c23": "一該徹今具言此即是破他也此自為四初引淨",
    "X20n0356_001:0035c24": "名破道前。",
    "X20n0356_001:0036a01": "不稱法性者且引一經如淨名眾生如彌勒如一如",
    "X20n0356_001:0036a02": "無二如此性德法身也一切眾生即菩提相不可復",
    "X20n0356_001:0036a03": "得此性德般若也一切眾生即涅槃相不可復滅此",
    "X20n0356_001:0036a04": "性德解脫也如此三義豈非本有道前之位豈獨有",
    "X20n0356_001:0036a05": "金而無光明耶。",
    "X20n0356_001:0036a06": "據此三文驗知道前不獨一法然須了知菩提是",
    "X20n0356_001:0036a07": "智德至果方證得涅槃是斷德至果盡滅惑經既",
    "X20n0356_001:0036a08": "顯云不可復得不可復滅乃是性中已具果德豈",
    "X20n0356_001:0036a09": "非道前具金光明他云一金安稱法性。△二引華",
    "X20n0356_001:0036a10": "嚴破道中。",
    "X20n0356_001:0036a11": "又華嚴云初發心時便成正覺所有慧身不由他悟",
    "X20n0356_001:0036a12": "清淨妙法身湛然應一切妙法身是法身德慧身是",
    "X20n0356_001:0036a13": "般若德應一切即應身是解脫德此之三身地地轉",
    "X20n0356_001:0036a14": "增如月漸滿豈非道始因中之位那得因中秪有般",
    "X20n0356_001:0036a15": "若耶。",
    "X20n0356_001:0036a16": "初發心者發心住也便成正覺者能現八相也此",
    "X20n0356_001:0036a17": "是圓教十住中第一位也住前圓修登住圓發發",
    "X20n0356_001:0036a18": "於性三即慧身等三身三德一切三法且以一三",
    "X20n0356_001:0036a19": "以破真諦立道中位但一了因初住之後至于等",
    "X20n0356_001:0036a20": "覺皆名道中位位三法漸增如月華嚴圓說乃稱",
    "X20n0356_001:0036a21": "法性無量甚深證則俱證驗彼分割實為不稱。△",
    "X20n0356_001:0036a22": "三指前義破道後。",
    "X20n0356_001:0036a23": "道後具三德如上說此事可知。",
    "X20n0356_001:0036a24": "具三如上說者前破因果不通文云三身三德本",
    "X20n0356_001:0036b01": "是果上圓滿之名而今分置三德殘缺不足又云",
    "X20n0356_001:0036b02": "道後眾善溥會何得獨有解脫彼義自壞故不別",
    "X20n0356_001:0036b03": "引經。△四約圓總斥。",
    "X20n0356_001:0036b04": "當知道前圓性德道中圓分德道後圓究竟德那忽",
    "X20n0356_001:0036b05": "分割一處唯一耶。",
    "X20n0356_001:0036b06": "據前引經位位圓具豈各一耶。△三約喻斥。",
    "X20n0356_001:0036b07": "豈非蹙靈鳳於鳩巢迴神龍於兔窟辱鱗羽之壯勢",
    "X20n0356_001:0036b08": "非法性之圓談。",
    "X20n0356_001:0036b09": "經談法性稱無量甚深若金光明橫周竪亘無德",
    "X20n0356_001:0036b10": "不備無位不通其猶鳳之威靈龍之神異真諦所",
    "X20n0356_001:0036b11": "釋德既不備位又不通如蹙縮於鳩巢若槃迴於",
    "X20n0356_001:0036b12": "兔窟豈不辱禹門之鱗鬣丹穴之羽儀俱無壯勢",
    "X20n0356_001:0036b13": "耶上三句皆喻後一句法合故云非法性之圓談",
    "X20n0356_001:0036b14": "矣。△二今師釋六初舉今異古。",
    "X20n0356_001:0036b15": "天台師尋其經意義則不然。",
    "X20n0356_001:0036b16": "通異諸師是故都云義則不然。△二據經斥局。",
    "X20n0356_001:0036b17": "何者經言法性無量甚深理無不統文稱經王何所",
    "X20n0356_001:0036b18": "不攝豈止於三三九法耶。",
    "X20n0356_001:0036b19": "若輪無量不少於事以從法性故增勝說云理無",
    "X20n0356_001:0036b20": "不統也中道經王豈與理異今且從事故云何所",
    "X20n0356_001:0036b21": "不攝此如法界之橫三諦之竪不分而分也豈止",
    "X20n0356_001:0036b22": "三三九法者別斥真諦也。△三稱法釋題。",
    "X20n0356_001:0036b23": "當知三字徧譬一切橫法門乃稱法性無量之說徧",
    "X20n0356_001:0036b24": "譬一切竪法門乃稱法性甚深之旨方合經王。",
    "X20n0356_001:0036c01": "經云無量意顯橫該復云甚深意彰竪徹今以三",
    "X20n0356_001:0036c02": "字徧譬橫竪一切法門方稱經意不違王義。△四",
    "X20n0356_001:0036c03": "捨廣從要。",
    "X20n0356_001:0036c04": "一切徧收若長若廣教無不統此義淵博不可以言",
    "X20n0356_001:0036c05": "想且寄十種三法以為初門。",
    "X20n0356_001:0036c06": "據金光明所譬法門長廣無際何教名相而不統",
    "X20n0356_001:0036c07": "收既淵且愽慮其始心言想不及故於一切取要",
    "X20n0356_001:0036c08": "談十以為行者悟入初門若入此門何法不見。△",
    "X20n0356_001:0036c09": "五列章。",
    "X20n0356_001:0036c10": "復為三意一標十數二釋十相三簡十法。",
    "X20n0356_001:0036c11": "△六正釋三初標十數二初正標名數。",
    "X20n0356_001:0036c12": "言標十數者謂三德三寶三涅槃三身三大乘三菩",
    "X20n0356_001:0036c13": "提三般若三佛性三識三道也。",
    "X20n0356_001:0036c14": "△二略示功能二初約逆順生起顯十法該括始",
    "X20n0356_001:0036c15": "終二初徵。",
    "X20n0356_001:0036c16": "諸三法無量止取此十法其意云何。",
    "X20n0356_001:0036c17": "△二釋三初略顯示。",
    "X20n0356_001:0036c18": "此之十法該括始終今作逆順兩番生起。",
    "X20n0356_001:0036c19": "捨於無量取十種者蓋由此十該於逆順括於始",
    "X20n0356_001:0036c20": "終而其兩番皆成次比。△二正生起二初約施教",
    "X20n0356_001:0036c21": "逆推理顯由事二約立行順修即妄歸真此二生",
    "X20n0356_001:0036c22": "起初從法性無住本立一切教法二從無明無住",
    "X20n0356_001:0036c23": "本立一切行法問法性無住立於教法依何文說",
    "X20n0356_001:0036c24": "答此文當體章明諸聖人依真立名乃引淨名從",
    "X20n0356_001:0037a01": "無住本立一切法既引此證依真立名豈非法性",
    "X20n0356_001:0037a02": "無住故立一切教耶然若具論從無住本立一切",
    "X20n0356_001:0037a03": "法不出四重如妙樂云理則性德緣了事則修德",
    "X20n0356_001:0037a04": "三因迷則三道流轉悟則果中勝用如是四重並",
    "X20n0356_001:0037a05": "由迷中實相而立(上皆彼文)今之初番是彼第四果中",
    "X20n0356_001:0037a06": "勝用今之後番是彼第二修德三因問初番生起",
    "X20n0356_001:0037a07": "始從秘藏終至三道合當迷故三道流轉何以却",
    "X20n0356_001:0037a08": "對果中勝用立教法耶答今云秘密藏顯由三寶",
    "X20n0356_001:0037a09": "等豈可迷理而由三寶及諸三法耶故知須作依",
    "X20n0356_001:0037a10": "理起教釋之方允況今逆順二種生起與法華文",
    "X20n0356_001:0037a11": "句釋開示悟入約位智門觀四義生起逆順意同",
    "X20n0356_001:0037a12": "故彼文句云見理由位位立由智智發由門門通",
    "X20n0356_001:0037a13": "由觀觀故則門通門通則智成智成故位立位立",
    "X20n0356_001:0037a14": "故見理記釋云此逆順生起者初明所由於能次",
    "X20n0356_001:0037a15": "明能顯於所今文初番豈非所由於能次番豈非",
    "X20n0356_001:0037a16": "能顯於所耶得此意已方可消文初文者。",
    "X20n0356_001:0037a17": "初從無住本立一切法夫三德者名秘密藏秘密藏",
    "X20n0356_001:0037a18": "顯由於三寶三寶由三涅槃三涅槃由三身三身由",
    "X20n0356_001:0037a19": "三大乘三大乘由三菩提三菩提由三般若三般若",
    "X20n0356_001:0037a20": "由三佛性三佛性由三識三識由三道此從法性立",
    "X20n0356_001:0037a21": "一切法也。",
    "X20n0356_001:0037a22": "三德之理是佛極證絕乎名相曰秘密藏此藏得",
    "X20n0356_001:0037a23": "顯功由覺智與不覺理合是故如來示現三寶而",
    "X20n0356_001:0037a24": "其三寶立由斷德故說三涅槃涅槃得成復由智",
    "X20n0356_001:0037b01": "德故說三身身由乘至故說三大乘乘由行通故",
    "X20n0356_001:0037b02": "說三菩提菩提由智照故說三般若般若由性發",
    "X20n0356_001:0037b03": "故說三佛性性種元由解了名義故說三識解本",
    "X20n0356_001:0037b04": "由三障即理故說三道都由三德秘密法性無堅",
    "X20n0356_001:0037b05": "住性是故大聖以此法性無住為本立九名相及",
    "X20n0356_001:0037b06": "一切教法此番生起為後解釋十法立也。△二約",
    "X20n0356_001:0037b07": "立行順修即妄歸真。",
    "X20n0356_001:0037b08": "若從無明為本立一切法者一切眾生無不具於十",
    "X20n0356_001:0037b09": "二因緣三道迷惑翻惑生解即成三識從識立因即",
    "X20n0356_001:0037b10": "成三佛性從因起智即成三般若從智起行即成三",
    "X20n0356_001:0037b11": "菩提從行進趣即成三大乘乘辦智德即成三身身",
    "X20n0356_001:0037b12": "辦斷德即成三涅槃涅槃辦恩德利物即成三寶究",
    "X20n0356_001:0037b13": "竟寂滅入於三德即成秘密藏也。",
    "X20n0356_001:0037b14": "上辨大覺證三德藏以無住故立諸教法極至三",
    "X20n0356_001:0037b15": "道今辨眾生處於三道由無住故成諸行法極趣",
    "X20n0356_001:0037b16": "三德三道復以無明為始無明明故業苦皆轉轉",
    "X20n0356_001:0037b17": "迷成解了別聖言故成三識解為乘種即名佛因",
    "X20n0356_001:0037b18": "故成三佛性種熏本覺故發智慧名三般若智能",
    "X20n0356_001:0037b19": "道行行大直道成三菩提智行契性無不運荷成",
    "X20n0356_001:0037b20": "三大乘乘辨報智上冥下應即成三身身永離惑",
    "X20n0356_001:0037b21": "不生不滅名三涅槃斷德自在施恩利物故現三",
    "X20n0356_001:0037b22": "寶利物功成自他休息同歸三德此番生起為後",
    "X20n0356_001:0037b23": "十重觀心立也。△三總結示。",
    "X20n0356_001:0037b24": "是為逆順次第。",
    "X20n0356_001:0037c01": "逆討教由順修觀行皆成倫敘也。△二約無量甚",
    "X20n0356_001:0037c02": "深明十法皆悉高廣三初徵起。",
    "X20n0356_001:0037c03": "甚深無量義復云何。",
    "X20n0356_001:0037c04": "△二解釋二初約徧攝明無量三初明各具十法。",
    "X20n0356_001:0037c05": "無量義者是一法門具九法門三德尊重即是三寶",
    "X20n0356_001:0037c06": "三德不生不滅即是三涅槃三德具足諸法聚集名",
    "X20n0356_001:0037c07": "為三身運載荷負即是三大乘不可異趣名三菩提",
    "X20n0356_001:0037c08": "覺了清淨名三般若是如來種名三佛性分別不謬",
    "X20n0356_001:0037c09": "是名三識即事通理故名三道是為一三法門具九",
    "X20n0356_001:0037c10": "三法門亦具一切三法門悉例可知。",
    "X20n0356_001:0037c11": "三德法界既無邊量有何法門而不包攝且從其",
    "X20n0356_001:0037c12": "要具於九種自體本是常樂我淨故稱三德能具",
    "X20n0356_001:0037c13": "所具即當十法三德既爾餘九互具可以意得故",
    "X20n0356_001:0037c14": "不備陳。△二明各具一切。",
    "X20n0356_001:0037c15": "又皆具一切一法門一切二法門一切三法門四法",
    "X20n0356_001:0037c16": "門五法門六法門七法門八法門九法門十法門百",
    "X20n0356_001:0037c17": "法門千法門萬法門億法門一恒沙二恒沙百千萬",
    "X20n0356_001:0037c18": "億恒沙法門亦應可知。",
    "X20n0356_001:0037c19": "一具九三既從要說當知一一各具一切三法門",
    "X20n0356_001:0037c20": "耳法性無礙能應諸數故一法門能具一切一數",
    "X20n0356_001:0037c21": "法門復具一切二數法門乃至河沙名數法門無",
    "X20n0356_001:0037c22": "不能具若解法性無量之義於此不昧故云可知。",
    "X20n0356_001:0037c23": "△三引經證結。",
    "X20n0356_001:0037c24": "經云一法門無量法門以為眷屬一中解無量是為",
    "X20n0356_001:0038a01": "法性橫廣無量之義也。",
    "X20n0356_001:0038a02": "經即華嚴趣舉一法為法門主其餘一切皆為眷",
    "X20n0356_001:0038a03": "屬一法既爾彼彼皆然方於一中能解無量如是",
    "X20n0356_001:0038a04": "解釋方稱法性無量義矣。△二約竪窮明甚深上",
    "X20n0356_001:0038a05": "約無量始從一法至河沙法豈不竪高但未約位",
    "X20n0356_001:0038a06": "義具屬橫乃即竪之橫今明甚深一一法門皆約",
    "X20n0356_001:0038a07": "三位及以六即即彼橫法各示竪深文三初約十",
    "X20n0356_001:0038a08": "法共論。",
    "X20n0356_001:0038a09": "甚深義者寄三位顯之如十法門共論者三道三識",
    "X20n0356_001:0038a10": "是本有位三德三寶是當有位其餘是現有位是名",
    "X20n0356_001:0038a11": "法性甚深竪高之義亦成。",
    "X20n0356_001:0038a12": "三道三識是迷時法故屬本有三德三寶是果後",
    "X20n0356_001:0038a13": "法故屬當有若三佛法至三涅槃始自微因終剋",
    "X20n0356_001:0038a14": "大果皆是道中故屬現有若昧三法高廣之義見",
    "X20n0356_001:0038a15": "今配對謂為分割須知十三秪是一三蓋一法性",
    "X20n0356_001:0038a16": "無量甚深具十種德立十種名一三不獨十三不",
    "X20n0356_001:0038a17": "分若其三道在本有位已攝九三若言三德在當",
    "X20n0356_001:0038a18": "有位亦攝九三中八皆爾。△二約一法具九。",
    "X20n0356_001:0038a19": "又一法門具九法門取其三道三識是本有位取三",
    "X20n0356_001:0038a20": "德三寶是當有位取其餘者為現有位甚深義亦成。",
    "X20n0356_001:0038a21": "又一等者一法具九能所有十亦以此十分對三",
    "X20n0356_001:0038a22": "位此十既一法中具即當一法徧在三位顯前分",
    "X20n0356_001:0038a23": "對故非隔截。△三約各具六即。",
    "X20n0356_001:0038a24": "又一一法門具六即位理即是本有位究竟即是當",
    "X20n0356_001:0038b01": "有位其餘即是現有位甚深義亦成是為法性竪高",
    "X20n0356_001:0038b02": "甚深之義也。",
    "X20n0356_001:0038b03": "示一一法門者十中一一一中具九九中一一一",
    "X20n0356_001:0038b04": "法乃至無量河沙一一法門無不竪通六即之位",
    "X20n0356_001:0038b05": "何者蓋一一法體是法性無量甚深博地全迷唯",
    "X20n0356_001:0038b06": "有理是若蒙說示於一一法名字知是深廣法性",
    "X20n0356_001:0038b07": "五品位人觀行知是六根淨位相似知是四十一",
    "X20n0356_001:0038b08": "位分真知是唯妙覺位於一一法究竟知是深廣",
    "X20n0356_001:0038b09": "法性故成竪義也復以六即對乎三位皆就橫廣",
    "X20n0356_001:0038b10": "而論竪深故但結為甚深之義。△三結歸。",
    "X20n0356_001:0038b11": "當知金光明三字徧譬一切橫法門故言無量徧譬",
    "X20n0356_001:0038b12": "一切竪法門故言甚深乃稱法性之文方合經王之",
    "X20n0356_001:0038b13": "旨。",
    "X20n0356_001:0038b14": "秪以三字徧譬橫竪窮邊極底法性經王文旨俱",
    "X20n0356_001:0038b15": "得。△二釋十相四初標。",
    "X20n0356_001:0038b16": "次釋十種三法相者。",
    "X20n0356_001:0038b17": "△二結前生後。",
    "X20n0356_001:0038b18": "十名如前已列十相今當分別。",
    "X20n0356_001:0038b19": "△三勸須信解。",
    "X20n0356_001:0038b20": "若分別色相青黃同異者應用肉眼若分別法相深",
    "X20n0356_001:0038b21": "淺同異者應用智眼今時行者既無智眼應用信解",
    "X20n0356_001:0038b22": "分別同異之相。",
    "X20n0356_001:0038b23": "取大經意以人肉眼對佛智眼而辨勝劣常人肉",
    "X20n0356_001:0038b24": "眼但能分別色相同異五品觀行雖是肉眼名為",
    "X20n0356_001:0038c01": "佛眼能見佛性秘密之藏今之解釋十種三法一",
    "X20n0356_001:0038c02": "一秘密非三智佛眼何能分別淺深同異淺深對",
    "X20n0356_001:0038c03": "徧三教為淺唯圓乃深同異明圓十即是一為同",
    "X20n0356_001:0038c04": "一即是十為異同異俱時淺深宛爾大師已得此",
    "X20n0356_001:0038c05": "之智眼今為頒宣偏圓十法而慜行人未開此眼",
    "X20n0356_001:0038c06": "故勸深信生於圓解依乎名字分別十門。△四正",
    "X20n0356_001:0038c07": "釋十相二初正解釋十初三德四初標名略示。",
    "X20n0356_001:0038c08": "初明三德相者云何三云何德法身般若解脫是為",
    "X20n0356_001:0038c09": "三常樂我淨是為德。",
    "X20n0356_001:0038c10": "三是法體四是德相。△二約圓廣釋二初釋三。",
    "X20n0356_001:0038c11": "法者法名可軌諸佛軌之而得成佛故經言諸佛所",
    "X20n0356_001:0038c12": "師所謂法也身者聚也一法具一切法無有缺減故",
    "X20n0356_001:0038c13": "名為身經言我身則是一切眾生真善知識當知身",
    "X20n0356_001:0038c14": "者聚也般若者覺了諸法集散非集非散即是覺了",
    "X20n0356_001:0038c15": "三諦之法解脫者於諸法無染無住名為解脫是名",
    "X20n0356_001:0038c16": "為三。",
    "X20n0356_001:0038c17": "以軌釋法深廣法性孰不軌之但由九界雖軌而",
    "X20n0356_001:0038c18": "違故於法身而成苦道諸佛順軌能於苦道而成",
    "X20n0356_001:0038c19": "法身以聚釋身者一色一香無非中道一切趣一",
    "X20n0356_001:0038c20": "一切皆然名之為聚一切眾生等者良由佛身具",
    "X20n0356_001:0038c21": "一切法一切眾生各於一法真實識知則真知佛",
    "X20n0356_001:0038c22": "則真識佛故佛是一切真善知識華嚴亦云一切",
    "X20n0356_001:0038c23": "法不生一切法不滅若能如是解當見盧舍那釋",
    "X20n0356_001:0038c24": "般若中集即俗諦假智照故諸法集成散即真諦",
    "X20n0356_001:0039a01": "空智照故諸法散壞雙非即中諦中智照故諸法",
    "X20n0356_001:0039a02": "絕待三智一心名為般若釋解脫中諸法不出真",
    "X20n0356_001:0039a03": "俗中三既於此三不染不住名三解脫即三惑累",
    "X20n0356_001:0039a04": "永不相應。△二釋德三初明法身四德。",
    "X20n0356_001:0039a05": "云何為德一一法皆具常樂我淨名之為德法身無",
    "X20n0356_001:0039a06": "二死為常不受二邊為樂具八自在為我身業淨口",
    "X20n0356_001:0039a07": "業淨意業淨為淨無以為類彊寄世金以譬之世金",
    "X20n0356_001:0039a08": "不變不染轉變富貴譬法身四德也。",
    "X20n0356_001:0039a09": "一一法者生佛依正至一隣虗一剎那念無不圓",
    "X20n0356_001:0039a10": "具微妙四德約三業明淨德者十界三業皆與六",
    "X20n0356_001:0039a11": "染本來遠離名法身淨法身四德妙而無類強以",
    "X20n0356_001:0039a12": "世金四義為喻。△二明般若四德。",
    "X20n0356_001:0039a13": "般若任運具四德如智冥如境故大品云色淨故般",
    "X20n0356_001:0039a14": "若淨例此即得色常色樂色我諸義皆成又云色大",
    "X20n0356_001:0039a15": "故般若大色無邊故般若無邊此是法性廣大般若",
    "X20n0356_001:0039a16": "亦廣大例此應云色深奧故般若亦深奧此是法性",
    "X20n0356_001:0039a17": "竪高般若亦竪高當知般若亦具四德明矣。",
    "X20n0356_001:0039a18": "即體之智還冥於體既其不二豈智功德少於法",
    "X20n0356_001:0039a19": "身是故般若亦具四德大品經中果有此義言色",
    "X20n0356_001:0039a20": "淨者陰色即性故是法身合具四德為成蕩相且",
    "X20n0356_001:0039a21": "舉一淨淨德不孤必具餘三合云色常故般若常",
    "X20n0356_001:0039a22": "樂我亦然言諸義皆成者即是體具清涼不變義",
    "X20n0356_001:0039a23": "真實識知義光明徧照義乃至過河沙諸功德義",
    "X20n0356_001:0039a24": "智既冥體是故般若皆成此義故復引經色大色",
    "X20n0356_001:0039b01": "無邊立廣大義例明深奧立竪高義般若皆具也",
    "X20n0356_001:0039b02": "境但色者色居陰初是法界首故經先舉既色具",
    "X20n0356_001:0039b03": "四德受想行識界入諦緣六度道品至于種智皆",
    "X20n0356_001:0039b04": "常樂我淨是故般若常樂我淨此乃般若具四德",
    "X20n0356_001:0039b05": "也。△三明解脫四德。",
    "X20n0356_001:0039b06": "解脫亦具四德夫解脫者諸惡永盡即無常無樂無",
    "X20n0356_001:0039b07": "我無淨皆已盡也亦是眾善溥會即常樂我淨溥會",
    "X20n0356_001:0039b08": "也。",
    "X20n0356_001:0039b09": "前破古文已別列四故今約義總明合有而有二",
    "X20n0356_001:0039b10": "義初約諸惡永盡諸惡不過無常等四既離四過",
    "X20n0356_001:0039b11": "合具四德若其別論無常等執但在二乘若通論",
    "X20n0356_001:0039b12": "離無常等障唯佛方盡今就通說次約眾善溥會",
    "X20n0356_001:0039b13": "善法雖眾豈過四德會集既溥德必無虧是故解",
    "X20n0356_001:0039b14": "脫具足四德。△三引證體圓。",
    "X20n0356_001:0039b15": "大經云真解脫者即是如來如來即是法身當知解",
    "X20n0356_001:0039b16": "脫同如來常樂我淨也又大經云三點具足名大涅",
    "X20n0356_001:0039b17": "槃點是文字當知法身般若解脫皆文字也故知三",
    "X20n0356_001:0039b18": "點悉備四德故言具足三因即是三智三智各具四",
    "X20n0356_001:0039b19": "德三德具足名秘密藏具足之文必具四德也。",
    "X20n0356_001:0039b20": "引三文者初文之意乃明解脫同於法身具足四",
    "X20n0356_001:0039b21": "德次文通論三德意在法身所照法身必三德故",
    "X20n0356_001:0039b22": "經雖闕於般若之文而盛說三因因是智性三因",
    "X20n0356_001:0039b23": "圓故即是三智各具四德言三點具足等者哀歎",
    "X20n0356_001:0039b24": "品云何等名為秘密之藏猶如伊字三點若並則",
    "X20n0356_001:0039c01": "不成伊縱亦不成如摩醘首羅面上三目乃得成",
    "X20n0356_001:0039c02": "伊我亦如是解脫之法亦非涅槃如來之身亦非",
    "X20n0356_001:0039c03": "涅槃摩訶般若亦非涅槃三法各異亦非涅槃是",
    "X20n0356_001:0039c04": "則三法離乎縱橫一異之相方得名為大涅槃也",
    "X20n0356_001:0039c05": "點是文字者蓋天竺新伊三點如此方草書下字",
    "X20n0356_001:0039c06": "復有細畫圓連三點故知點點皆是文字以喻三",
    "X20n0356_001:0039c07": "法法法互具皆大涅槃三點悉備四德者若迷三",
    "X20n0356_001:0039c08": "點皆是文字安令三點悉備四德以法身常我般",
    "X20n0356_001:0039c09": "若是淨解脫是樂既點點收二則點點成四故知",
    "X20n0356_001:0039c10": "三點之法身方具四德三點之般若三點之解脫",
    "X20n0356_001:0039c11": "方具四德故云悉備及具足也所言三智各具四",
    "X20n0356_001:0039c12": "德者智是般若以收二故二皆名智乃成三智是",
    "X20n0356_001:0039c13": "將三德而為三智故令三智各具四德三德若此",
    "X20n0356_001:0039c14": "安可思議故得名為秘密之藏。△四結前生後。",
    "X20n0356_001:0039c15": "當知四德具足即是其相若得此一章意餘九可解",
    "X20n0356_001:0039c16": "不能點已更復略言。",
    "X20n0356_001:0039c17": "良以三德與九法門無二無別一章得解餘九應",
    "X20n0356_001:0039c18": "知猶患聽徒未窮旨趣故難緘默更為宣通耳。△",
    "X20n0356_001:0039c19": "二三寶二初約圓釋義。",
    "X20n0356_001:0039c20": "云何三云何寶佛法僧是為三可尊可重名為寶至",
    "X20n0356_001:0039c21": "理可尊名為法寶覺理之智可尊名佛寶毗盧遮那",
    "X20n0356_001:0039c22": "徧一切處即事而理此和可尊名僧寶此之三寶皆",
    "X20n0356_001:0039c23": "常樂我淨常樂我淨故乃可尊可重。",
    "X20n0356_001:0039c24": "以佛法僧皆具四德是可尊重故三名寶此與三",
    "X20n0356_001:0040a01": "德其體不別蓋具覺不覺和合及以可尊重義是",
    "X20n0356_001:0040a02": "故依義立三寶名今明三寶是一體義而文略難",
    "X20n0356_001:0040a03": "見觀音玄中其相稍委今具寫之用顯此義彼文",
    "X20n0356_001:0040a04": "云以實相慧覺了諸法非空非有故名佛寶所覺",
    "X20n0356_001:0040a05": "法性之理三諦具足即是法寶如此覺慧與理事",
    "X20n0356_001:0040a06": "和合名僧寶與事和即有前三教賢聖僧與理和",
    "X20n0356_001:0040a07": "即有圓教四十二賢聖僧今釋曰佛必三智略語",
    "X20n0356_001:0040a08": "雙非法寶乃云三諦具足此之三諦即差無差性",
    "X20n0356_001:0040a09": "中理也無差而差性中事也慧合無差三諦即有",
    "X20n0356_001:0040a10": "圓教僧慧合而差三諦即有三教僧今佛法二文",
    "X20n0356_001:0040a11": "與彼不異但小略耳其僧寶相語異義同須會其",
    "X20n0356_001:0040a12": "語今云毗盧遮那即彼所和理也徧一切處即彼",
    "X20n0356_001:0040a13": "所和事也彼文理事雖各論和其體不二是故今",
    "X20n0356_001:0040a14": "云即事而理此之事理皆法寶也能和覺慧是佛",
    "X20n0356_001:0040a15": "寶也今文從略但舉所和以顯能和是故結云此",
    "X20n0356_001:0040a16": "和可尊須知秪一三諦而分事理圓融三諦名之",
    "X20n0356_001:0040a17": "為理即融而隔三教諦理名之為事佛寶權智與",
    "X20n0356_001:0040a18": "法寶事和應現三教賢聖僧寶佛寶實智與法寶",
    "X20n0356_001:0040a19": "理和應現圓教賢聖僧寶彼云四十二賢聖為圓",
    "X20n0356_001:0040a20": "僧寶故知應為妙覺亦名僧寶以其法報屬於佛",
    "X20n0356_001:0040a21": "法二寶故也故釋摩訶衍論云等覺已上有真僧",
    "X20n0356_001:0040a22": "寶又華嚴中以統理大眾為僧寶者豈非應佛應",
    "X20n0356_001:0040a23": "佛對機統眾之極也此之三寶一人一念皆能具",
    "X20n0356_001:0040a24": "足名為一體實通六即文從真證能垂應說故云",
    "X20n0356_001:0040b01": "四十二也。△二例餘對喻。",
    "X20n0356_001:0040b02": "當知三德與三寶無二無別既以金光明喻三德還",
    "X20n0356_001:0040b03": "以金光明譬三寶也。",
    "X20n0356_001:0040b04": "三德三寶名異義故聖以四悉廣布不同其實體",
    "X20n0356_001:0040b05": "性無二無別故用三字復喻三寶然此同異三昧",
    "X20n0356_001:0040b06": "智眼之所知見非尋名者依教安布當生信解即",
    "X20n0356_001:0040b07": "聞而觀證悟在邇。△三三涅槃二初約圓釋義。",
    "X20n0356_001:0040b08": "云何三云何涅槃性淨圓淨方便淨是為三不生不",
    "X20n0356_001:0040b09": "滅名涅槃諸法實相不可染不可淨不染即不生不",
    "X20n0356_001:0040b10": "淨即不滅名性淨涅槃修因契理惑畢竟不生智畢",
    "X20n0356_001:0040b11": "竟不滅不生不滅名圓淨涅槃寂而常照機感即生",
    "X20n0356_001:0040b12": "此生非生緣謝即滅此滅非滅不生不滅名方便淨",
    "X20n0356_001:0040b13": "涅槃。",
    "X20n0356_001:0040b14": "涅槃之言章安疏中有多翻譯今取一翻不生不",
    "X20n0356_001:0040b15": "滅明三種相義甚分明三種別名性則不改淨則",
    "X20n0356_001:0040b16": "本空圓則智滿淨則惑盡方便則赴機淨則無累",
    "X20n0356_001:0040b17": "三種通名名通義別隨文自見性淨中諸法實相",
    "X20n0356_001:0040b18": "者修善修惡徧收一切名為諸法修全是性相相",
    "X20n0356_001:0040b19": "皆實故名實相非謂諸法內有實相亦非修虗其",
    "X20n0356_001:0040b20": "性本實諸法當處既皆真實故無法可染亦無法",
    "X20n0356_001:0040b21": "可淨既無惑染豈有法生既非智淨豈有法滅是",
    "X20n0356_001:0040b22": "故名為不生不滅圓淨者據性而論雖無染淨約",
    "X20n0356_001:0040b23": "脩而說惑智宛然惑本違理智若契理惑永不生",
    "X20n0356_001:0040b24": "智既順理若理全顯智永不滅故惑盡智圓亦得",
    "X20n0356_001:0040c01": "名為不生不滅方便淨者智冥寂理即鑒羣機故",
    "X20n0356_001:0040c02": "云寂而常照照必垂應機感則生心常寂滅故此",
    "X20n0356_001:0040c03": "生非生緣謝即滅應用常興故此滅非滅應機出",
    "X20n0356_001:0040c04": "沒非存非亡是亦名為不生不滅此三涅槃約契",
    "X20n0356_001:0040c05": "理應機二種修義對於本淨一性而說當知一性",
    "X20n0356_001:0040c06": "對修故合約性常開全修在性故性具三若全性",
    "X20n0356_001:0040c07": "三起契理修乃成三智若全性三起應機修乃成",
    "X20n0356_001:0040c08": "三脫既應機有三即方便淨具三涅槃既契理有",
    "X20n0356_001:0040c09": "三即是圓淨具三涅槃既一性具三即性淨具三",
    "X20n0356_001:0040c10": "涅槃不爾安能三點具足四德無減豈三涅槃獨",
    "X20n0356_001:0040c11": "論離合須知餘三亦復如是。△二例餘對喻。",
    "X20n0356_001:0040c12": "當知此三涅槃不生不滅即是常常故名樂樂故名",
    "X20n0356_001:0040c13": "我我故名淨涅槃既即常樂我淨即是三德可尊可",
    "X20n0356_001:0040c14": "重故即是三寶無二無別既以金光明喻三德三寶",
    "X20n0356_001:0040c15": "還以金光明喻三涅槃也。",
    "X20n0356_001:0040c16": "三涅槃體與三德等無二無別豈唯體一義亦相",
    "X20n0356_001:0040c17": "從故以涅槃義成四德復由具德故成寶義今三",
    "X20n0356_001:0040c18": "涅槃體義既同三德三寶豈金光明不能比況三",
    "X20n0356_001:0040c19": "涅槃耶。△四三身二初約圓釋義。",
    "X20n0356_001:0040c20": "云何三云何身法報應是為三三種法聚故名身所",
    "X20n0356_001:0040c21": "謂理法聚名法身智法聚名報身功德法聚名應身",
    "X20n0356_001:0040c22": "然理無聚散義言聚散始從初心顯出正理乃至究",
    "X20n0356_001:0040c23": "竟理聚方圓始從初心終至究竟顯理之智智聚方",
    "X20n0356_001:0040c24": "圓始從初心終至究竟功德之聚方圓故以三法聚",
    "X20n0356_001:0041a01": "為三身。",
    "X20n0356_001:0041a02": "身有三義謂體依聚欲令易解但取聚義徧釋三",
    "X20n0356_001:0041a03": "身聚何法耶所謂一實二諦三德四信五眼六通",
    "X20n0356_001:0041a04": "七覺八正九禪十度百門千法八萬四千法門三",
    "X20n0356_001:0041a05": "昧總持諸波羅蜜乃至過塵沙無量諸淨功德如",
    "X20n0356_001:0041a06": "是等法性具則名理聚法身也智證則名智聚報",
    "X20n0356_001:0041a07": "身也行成則名功德聚應身也然理無等者然智",
    "X20n0356_001:0041a08": "行屬修修成則聚不成名散理非成不故無聚散",
    "X20n0356_001:0041a09": "今約顯覆義言聚散理雖具法覆故不見與散義",
    "X20n0356_001:0041a10": "同例顯可知此三皆言從初心者雖通觀行今據",
    "X20n0356_001:0041a11": "顯出正理之文合從初住終至妙覺以垂應身非",
    "X20n0356_001:0041a12": "二凡故此之三身一念齊顯故不縱三義相由故",
    "X20n0356_001:0041a13": "不橫何謂相由由行聚故資智智聚故顯理亦是",
    "X20n0356_001:0041a14": "理聚故發智智聚故導行行聚故證理復須了知",
    "X20n0356_001:0041a15": "智行在理理方名聚行理在智智方名聚理智在",
    "X20n0356_001:0041a16": "行行方名聚開合之義在其中矣。△二例餘對喻。",
    "X20n0356_001:0041a17": "當知三身皆常樂我淨即是三德可尊可重即是三",
    "X20n0356_001:0041a18": "寶不生不滅即是涅槃無二無別既以金光明譬三",
    "X20n0356_001:0041a19": "德等還以金光明譬三身也。",
    "X20n0356_001:0041a20": "△五明三大乘二初約圓釋義。",
    "X20n0356_001:0041a21": "云何三大乘運荷名乘理性虗通任運荷諸法故名",
    "X20n0356_001:0041a22": "理乘隨乘者智隨於境如蓋隨函故名隨乘得乘者",
    "X20n0356_001:0041a23": "得果得機得果故自解脫得機故令他解脫故名得",
    "X20n0356_001:0041a24": "乘。",
    "X20n0356_001:0041b01": "大乘即大車取運荷之義運而不荷荷而不運俱",
    "X20n0356_001:0041b02": "非乘義無法不具故名荷能趣極果故名運此三",
    "X20n0356_001:0041b03": "皆爾故名大乘初理性虗通者一性虗故萬法具",
    "X20n0356_001:0041b04": "含任運荷也法法自然性通秘藏任運運也任運",
    "X20n0356_001:0041b05": "下少一運字隨乘者智照諸法終歸秘藏而言隨",
    "X20n0356_001:0041b06": "境者良由諸境性本趣極智隨性故亦能趣極是",
    "X20n0356_001:0041b07": "則理乘本運故隨乘能運隨理荷法其義亦成得",
    "X20n0356_001:0041b08": "乘者體是眾行隨乘導故莊嚴極理故名得果自",
    "X20n0356_001:0041b09": "既解脫能令他脫故名得機修性離合亦同前說。",
    "X20n0356_001:0041b10": "△二例餘對喻。",
    "X20n0356_001:0041b11": "當知三乘皆常樂我淨即與三德無二無別既以金",
    "X20n0356_001:0041b12": "光明譬三德還以金光明譬三大乘也。",
    "X20n0356_001:0041b13": "△六三菩提二初約圓釋義。",
    "X20n0356_001:0041b14": "云何三菩提一真性菩提亦名無上菩提此菩提以",
    "X20n0356_001:0041b15": "理為道二實智菩提亦名清淨菩提此菩提以智慧",
    "X20n0356_001:0041b16": "為道三方便菩提亦名究竟菩提此菩提以善巧逗",
    "X20n0356_001:0041b17": "會為道。",
    "X20n0356_001:0041b18": "菩提翻道道曰能通即前三乘各一運義也若三",
    "X20n0356_001:0041b19": "別相同於前後故不特釋但舉異名兼而顯之故",
    "X20n0356_001:0041b20": "云真性亦名無上真性體是第一義故更無過上",
    "X20n0356_001:0041b21": "二實智者即惑成智體染本空故名清淨三方便",
    "X20n0356_001:0041b22": "者智但自淨未滿大心今用善巧逗機則使己他",
    "X20n0356_001:0041b23": "會極是故方便復名究竟開合如前。△二例餘對",
    "X20n0356_001:0041b24": "喻。",
    "X20n0356_001:0041c01": "當知三菩提皆常樂我淨與三德無二無別既以金",
    "X20n0356_001:0041c02": "光明譬三德還以金光明譬三菩提也。",
    "X20n0356_001:0041c03": "△七三般若二初約圓釋義。",
    "X20n0356_001:0041c04": "云何三般若般若名智慧實相般若非寂非照即一",
    "X20n0356_001:0041c05": "切種智觀照般若非照而照即一切智方便般若非",
    "X20n0356_001:0041c06": "寂而寂即道種智。",
    "X20n0356_001:0041c07": "通名般若此翻智慧別名有三即實相觀照方便",
    "X20n0356_001:0041c08": "此三般若體是圓常一大覺也即此一覺有三種",
    "X20n0356_001:0041c09": "德就非寂非照之德名實相般若就非照而照之",
    "X20n0356_001:0041c10": "德名觀照般若就非寂而寂之德名方便般若此",
    "X20n0356_001:0041c11": "乃寂覺照覺非定照覺三皆覺故名三般若寂照",
    "X20n0356_001:0041c12": "之上皆言非者以依雙遮起兩用故然寂照等義",
    "X20n0356_001:0041c13": "初學難曉今略言之照謂照明明故了法了法無",
    "X20n0356_001:0041c14": "相名一切智畢竟空也寂謂寂靜靜故諦法諦法",
    "X20n0356_001:0041c15": "緣生名道種智難思假也非謂非靜無緣之知名",
    "X20n0356_001:0041c16": "一切種智絕待中也然實相般若他宗執實相無",
    "X20n0356_001:0041c17": "知名般若者以所照境從能照智得名如此釋名",
    "X20n0356_001:0041c18": "非性宗義。△二例餘對喻。",
    "X20n0356_001:0041c19": "當知三般若皆常樂我淨與三德無二無別既以金",
    "X20n0356_001:0041c20": "光明譬三德還以金光明譬三般若也。",
    "X20n0356_001:0041c21": "上釋三德以般若智照法身境境智既合乃起解",
    "X20n0356_001:0041c22": "脫若謂三智定是一德作少分解則迷經旨莫銷",
    "X20n0356_001:0041c23": "此文若定多少則有二有別應知般若具於法身",
    "X20n0356_001:0041c24": "及解脫故方受三名三德既是修二性一般若豈",
    "X20n0356_001:0042a01": "不然乎三德離九三智亦爾是故三德與三般若",
    "X20n0356_001:0042a02": "及諸三法皆同一體而立異名悉是法界之全分",
    "X20n0356_001:0042a03": "也故今三字亦喻三智。△八三佛性二初約圓釋",
    "X20n0356_001:0042a04": "義。",
    "X20n0356_001:0042a05": "云何三佛性佛名為覺性名不改不改即是非常非",
    "X20n0356_001:0042a06": "無常如土內金藏天魔外道所不能壞名正因佛性",
    "X20n0356_001:0042a07": "了因佛性者覺智非常非無常智與理相應如人善",
    "X20n0356_001:0042a08": "知金藏此智不可破壞名了因佛性緣因佛性者一",
    "X20n0356_001:0042a09": "切非常非無常功德善根資助覺智開顯正性如耘",
    "X20n0356_001:0042a10": "除草穢掘出金藏名緣因佛性。",
    "X20n0356_001:0042a11": "通名佛性華梵兼陳佛翻為覺即三智融明徧一",
    "X20n0356_001:0042a12": "切處無不明了名大圓覺性以不改為義謂大覺",
    "X20n0356_001:0042a13": "性不增不減非變非遷豈正獨然緣了本具亦無",
    "X20n0356_001:0042a14": "變異別名者正因了因緣因正謂中正了謂照了",
    "X20n0356_001:0042a15": "緣乃助緣緣助於了了顯於正正起勝緣亦是正",
    "X20n0356_001:0042a16": "發於了了導於緣緣嚴於正正起勝緣相由既然",
    "X20n0356_001:0042a17": "非橫義也一心頓具非縱義也此之妙因能剋妙",
    "X20n0356_001:0042a18": "果俱名因者其義在茲文釋三相皆云雙非者以",
    "X20n0356_001:0042a19": "其正因是中實故故常無常苦樂垢淨我無我等",
    "X20n0356_001:0042a20": "八種之倒木不相應文且從略舉非常等也全此",
    "X20n0356_001:0042a21": "正因發照了智智豈邪倒此了導緣眾行皆中也",
    "X20n0356_001:0042a22": "以從勝說故舉雙非中必雙照三諦義足是則以",
    "X20n0356_001:0042a23": "即空假中正性發即空假中了智導即空假中助",
    "X20n0356_001:0042a24": "緣嚴即空假中正體起即空假中勝緣如是方曰",
    "X20n0356_001:0042b01": "圓釋三因文舉開掘金藏為喻顯此三相喻通別",
    "X20n0356_001:0042b02": "教須依即義釋令歸圓天魔外道不能壞者魔等",
    "X20n0356_001:0042b03": "當體自是三因豈應佛性更壞佛性。△二列餘對",
    "X20n0356_001:0042b04": "喻。",
    "X20n0356_001:0042b05": "當知三佛性一一皆常樂我淨與三德無二無別既",
    "X20n0356_001:0042b06": "以金光明譬三德還以金光明三字譬三佛性也。",
    "X20n0356_001:0042b07": "△九三識二初約圓釋義。",
    "X20n0356_001:0042b08": "云何三識識名為覺了是智慧之異名爾菴摩羅識",
    "X20n0356_001:0042b09": "是第九不動識若分別之即是佛識阿棃耶識即第",
    "X20n0356_001:0042b10": "八無沒識猶有隨眠煩惱與無明合別而分之是菩",
    "X20n0356_001:0042b11": "薩識大論云在菩薩心名為般若即其義也阿陀那",
    "X20n0356_001:0042b12": "識是第七分別識訶惡生死欣羨涅槃別而分之是",
    "X20n0356_001:0042b13": "二乘識於佛即是方便智波浪是凡夫第六識無俟",
    "X20n0356_001:0042b14": "復言。",
    "X20n0356_001:0042b15": "釋通名云識是覺了智慧異名問三識之名在本",
    "X20n0356_001:0042b16": "有位又阿棃耶體是無明阿陀那性是染惑何得",
    "X20n0356_001:0042b17": "云識是智異名答大聖悉檀示諸眾生顯理名教",
    "X20n0356_001:0042b18": "或存或廢義有多途如大經令依智不依識及諸",
    "X20n0356_001:0042b19": "教中勸修觀智斷諸煩惱此以廢惡之名詮斷煩",
    "X20n0356_001:0042b20": "惱而成理觀也若楞伽經殺無明父害貪愛母此",
    "X20n0356_001:0042b21": "以惡逆之名詮斷煩惱而彰理觀也若無行經貪",
    "X20n0356_001:0042b22": "欲即是道恚癡亦復然如是三法中具一切佛法",
    "X20n0356_001:0042b23": "今家釋云是大貪大嗔大癡三毒法門即與三觀",
    "X20n0356_001:0042b24": "無二無別此以惡毒之名詮不斷惑而明理觀也",
    "X20n0356_001:0042c01": "今以三識及下三道為金光明所喻法者同無行",
    "X20n0356_001:0042c02": "經用於惡名詮不斷惑而顯妙理良由圓教指惡",
    "X20n0356_001:0042c03": "當體即是法界諸法趣惡十二因緣非由造作即",
    "X20n0356_001:0042c04": "是佛性故陀那惑性賴耶無明相相圓融與秘密",
    "X20n0356_001:0042c05": "藏無二為別是故得云識是覺了智慧異名然若",
    "X20n0356_001:0042c06": "不以不斷煩惱即惑成智消此文者圓意永沉釋",
    "X20n0356_001:0042c07": "別名中存三梵語逐一釋義即是翻名言第九等",
    "X20n0356_001:0042c08": "者出梁攝論真諦所譯故輔行云真諦云阿陀那",
    "X20n0356_001:0042c09": "七識此云執我識此即惑性體是緣因阿賴耶八",
    "X20n0356_001:0042c10": "識此名藏識以能盛持智種不失體是無沒無明",
    "X20n0356_001:0042c11": "無明之性性是了因菴摩羅九識名清淨識即是",
    "X20n0356_001:0042c12": "正因唐三藏不許此識云第九乃是第八異名故",
    "X20n0356_001:0042c13": "新譯攝論不存第九地論文中亦無第九但以第",
    "X20n0356_001:0042c14": "八對於正因第七對於了因第六對於緣因今真",
    "X20n0356_001:0042c15": "諦仍合六七為緣因以第六中有事善惡亦是惑",
    "X20n0356_001:0042c16": "性若分別者為易解故以一念中所具之法教道",
    "X20n0356_001:0042c17": "權說分對諸位且立遠近以第九識無染不動故",
    "X20n0356_001:0042c18": "當於佛第八屬菩薩者以十地位六七二識已轉",
    "X20n0356_001:0042c19": "成智正以賴耶三分為境雖是境界而即用此便",
    "X20n0356_001:0042c20": "為觀智如初心人亦用現前第六王數而為境觀",
    "X20n0356_001:0042c21": "故引大論在菩薩心名般若也第七名阿陀那者",
    "X20n0356_001:0042c22": "據真諦譯若新經論皆云第七名為末那今依古",
    "X20n0356_001:0042c23": "譯言訶惡生死等者以二乘人人執既忘見思所",
    "X20n0356_001:0042c24": "熏第六事識轉成無漏既塵沙未破正住第七法",
    "X20n0356_001:0043a01": "執之中不了生死法空故有訶惡不了涅槃法空",
    "X20n0356_001:0043a02": "故有欣羨此識若於果佛位中却復用之而為權",
    "X20n0356_001:0043a03": "智以二乘法接引小根著弊垢衣執除糞器故知",
    "X20n0356_001:0043a04": "諸識破後自在為機載用也波浪等者第六識也",
    "X20n0356_001:0043a05": "楞嚴云陀那微細識習氣成瀑流而為波浪乃當",
    "X20n0356_001:0043a06": "凡夫心心數法也此約四人各對一識若就漸斷",
    "X20n0356_001:0043a07": "分別四相麤必含細凡夫具四二乘具三已破第",
    "X20n0356_001:0043a08": "六故菩薩具二六七已轉故佛唯有一第八至果",
    "X20n0356_001:0043a09": "已轉故也然其第六是意家之識乃阿陀那之枝",
    "X20n0356_001:0043a10": "末若說第七自己収之故今不論上明三識分三",
    "X20n0356_001:0043a11": "位者乃屬教道若稱實論此三種識即是三德何",
    "X20n0356_001:0043a12": "人不具何物暫虧若識若色唯是一識若識若色",
    "X20n0356_001:0043a13": "唯是一色豈可有無增減而說且約有情一念心",
    "X20n0356_001:0043a14": "具一切染淨佛究竟具寧容獨一若不然者豈為",
    "X20n0356_001:0043a15": "三字所譬之法。△二例餘對喻。",
    "X20n0356_001:0043a16": "當知三識一一皆常樂我淨與三德無二無別既以",
    "X20n0356_001:0043a17": "三德譬金光明還以金光明譬三識也。",
    "X20n0356_001:0043a18": "例三德者問三德與三識無二無別者三德修性",
    "X20n0356_001:0043a19": "有離有合今明三識有離有合耶答有又問不二",
    "X20n0356_001:0043a20": "門云順修對性有離有合三識之中七八二識迷",
    "X20n0356_001:0043a21": "九而起是逆修義豈得對性辨乎離合答離此逆",
    "X20n0356_001:0043a22": "修立順修者則有惑可破有智能觀能所既存此",
    "X20n0356_001:0043a23": "修名逆何順之有若即七八為順修者既無所破",
    "X20n0356_001:0043a24": "亦無能觀惑智既忘修性亦泯而其三識一異同",
    "X20n0356_001:0043b01": "時無逆順中強名為順是故得云識是覺了智慧",
    "X20n0356_001:0043b02": "異名今文三識明此順修此修對性辨離合者九",
    "X20n0356_001:0043b03": "具八七名為性三八具七九及七具八九名為修",
    "X20n0356_001:0043b04": "三各三之義是為離也今合性三但明第九各合",
    "X20n0356_001:0043b05": "修三但明七八是為合也離合既爾故與三德及",
    "X20n0356_001:0043b06": "諸三法無二無別乃以三字喻今三識。△十三道",
    "X20n0356_001:0043b07": "三初束十二支為三道二初正束。",
    "X20n0356_001:0043b08": "云何三道過去無明現在愛取三支是煩惱道過去",
    "X20n0356_001:0043b09": "行現在有二支是業道現在識名色六入觸受未來",
    "X20n0356_001:0043b10": "生老死七支是苦道。",
    "X20n0356_001:0043b11": "此十二支教門不定有通三世有通二世有在一",
    "X20n0356_001:0043b12": "世有唯一念時雖延促皆論十二今就三世束為",
    "X20n0356_001:0043b13": "三道教門多故其相顯故。△二釋名。",
    "X20n0356_001:0043b14": "道名能通此三更互相通從煩惱通業從業通苦從",
    "X20n0356_001:0043b15": "苦復通煩惱故名三道。",
    "X20n0356_001:0043b16": "上束十二是釋三名今明道義是釋通名通名道",
    "X20n0356_001:0043b17": "者謂業惑苦互相通故故今世世相續無窮然今",
    "X20n0356_001:0043b18": "文意即以事通彰理不壅。△二約圓釋即事而理。",
    "X20n0356_001:0043b19": "苦道者謂識名色六入觸受大經云無明與愛是二",
    "X20n0356_001:0043b20": "中間名為佛性中間即是苦道名為佛性者名生死",
    "X20n0356_001:0043b21": "身為法身如指氷為水爾煩惱道者謂無明愛取名",
    "X20n0356_001:0043b22": "此為般若者如指薪為火爾業道者謂行有乃至五",
    "X20n0356_001:0043b23": "無間皆解脫相者如指縛為脫爾。",
    "X20n0356_001:0043b24": "經指癡愛中間五果為佛性者蓋於報法易顯正",
    "X20n0356_001:0043c01": "因故以此五果雖有觸受未生愛取就此色心顯",
    "X20n0356_001:0043c02": "正因體易成妙觀如摩訶止觀初觀陰境其意亦",
    "X20n0356_001:0043c03": "然凡明觀法初多就易易處觀成無難不曉大師",
    "X20n0356_001:0043c04": "得意故例惑業皆是佛性即是緣了二因性也舉",
    "X20n0356_001:0043c05": "三喻者世間物象比於妙理皆是分譬須將法定",
    "X20n0356_001:0043c06": "方顯偏圓如如來藏經九喻止觀喻別餘文喻圓",
    "X20n0356_001:0043c07": "今氷水等亦兼圓別何者若謂結佛界水為九界",
    "X20n0356_001:0043c08": "氷融九界氷歸佛界水此猶屬別若知十界互具",
    "X20n0356_001:0043c09": "如水情執十界局限如氷融情執氷成互具水斯",
    "X20n0356_001:0043c10": "為圓理薪火縛脫其例可知故十二緣輪迴之法",
    "X20n0356_001:0043c11": "謂實則三障[砣-匕+隹]爾情虗則三德圓融於十二緣不",
    "X20n0356_001:0043c12": "損毫微全為妙境即惑業苦一一通徹法界邊底",
    "X20n0356_001:0043c13": "是名三道欲顯此三圓融義故名從勝立故云法",
    "X20n0356_001:0043c14": "身般若解脫但轉其名不改法體其實秪是當體",
    "X20n0356_001:0043c15": "通徹耳。△三約體達例德對喻。",
    "X20n0356_001:0043c16": "當知三道體之即真常樂我淨與三德無二無別既",
    "X20n0356_001:0043c17": "以金光明譬三德還以金光明譬三道也。",
    "X20n0356_001:0043c18": "問前明三識第九一性對八七二修以明離合故",
    "X20n0356_001:0043c19": "類三德今明三道三俱逆修如何說於修二性一",
    "X20n0356_001:0043c20": "此義不成則與諸三有二有別豈是三字所譬之",
    "X20n0356_001:0043c21": "法答即事而理事理無差且如事中惑起於業業",
    "X20n0356_001:0043c22": "感於苦苦還起惑此三修惡乃名性三亦即因法",
    "X20n0356_001:0043c23": "轉名三識三佛性三般若三菩提三大乘亦即果",
    "X20n0356_001:0043c24": "法轉名三身三涅槃亦即果用轉名三寶亦即秘",
    "X20n0356_001:0044a01": "藏轉名三德故知節節但轉其名不改其法故不",
    "X20n0356_001:0044a02": "二門云性指三障是故具三修從性成成三法爾",
    "X20n0356_001:0044a03": "其義既爾安云三道不具離合以金光明譬於三",
    "X20n0356_001:0044a04": "道其意略爾。△二示融通三初勸解法圓融。",
    "X20n0356_001:0044a05": "若見此十法門若同若異亦是一法門作一切法門",
    "X20n0356_001:0044a06": "相若同若異相相明了即百法千法萬法恒沙塵數",
    "X20n0356_001:0044a07": "亦如是。",
    "X20n0356_001:0044a08": "上極三德下至三道不增不減無二無別即異而",
    "X20n0356_001:0044a09": "同也迷解智行因果自他至同歸處名義不濫即",
    "X20n0356_001:0044a10": "同而異也終日同終日異用十同異以為初門從",
    "X20n0356_001:0044a11": "門入者則於一切同異無礙如風行空能於一法",
    "X20n0356_001:0044a12": "解一切法若同若異能於百法解一切法千法萬",
    "X20n0356_001:0044a13": "法河沙塵數各解一切若同若異故云亦如是。△",
    "X20n0356_001:0044a14": "二引諸經圓證。",
    "X20n0356_001:0044a15": "華嚴云一法門無量法門而為眷屬首楞嚴和香丸",
    "X20n0356_001:0044a16": "大品裹珠法華一地所生涅槃大海水浴皆是其義。",
    "X20n0356_001:0044a17": "一法門者趣舉一法攝無量法故云眷屬彼彼攝",
    "X20n0356_001:0044a18": "法亦復如是此經云於一切法含受一切法以此",
    "X20n0356_001:0044a19": "例之一切諸法皆譬眾香之丸隨色之珠地具四",
    "X20n0356_001:0044a20": "微海容諸水若同若異合法可知。△三設問答顯",
    "X20n0356_001:0044a21": "益。",
    "X20n0356_001:0044a22": "問若一法即是諸法者唯說一法何用餘法耶答佛",
    "X20n0356_001:0044a23": "為悅一切人宜一切人對一切人悟一切人若徧說",
    "X20n0356_001:0044a24": "之多有利益一說尚令生種種解徧讀諸異論即知",
    "X20n0356_001:0044b01": "智者意故種種說令得一切解麤言及耎語皆歸第",
    "X20n0356_001:0044b02": "一義皆是示人無違諍法即此義也。",
    "X20n0356_001:0044b03": "問意者如前三德尊重名三寶不生不滅名三涅",
    "X20n0356_001:0044b04": "槃乃至通達名三道此於一法顯一切法已自具",
    "X20n0356_001:0044b05": "足何用更說三寶等九法及一切法皆各能攝一",
    "X20n0356_001:0044b06": "切法耶答意者其實一法已具一切無所減少但",
    "X20n0356_001:0044b07": "為人根宿熏差別致令宜樂斷證託緣不同有",
    "X20n0356_001:0044b08": "聞三德攝一切法得四益者乃至有聞三道攝一",
    "X20n0356_001:0044b09": "切法得四益者故須徧說能益多機一說下明於",
    "X20n0356_001:0044b10": "徧說令彼一人生一切解圓頓根性聞說一法尚",
    "X20n0356_001:0044b11": "解一切若聞諸法妙解愈明能知佛意佛是一切",
    "X20n0356_001:0044b12": "智人故云智者麤言軟語者大經云諸佛常軟語",
    "X20n0356_001:0044b13": "為眾故說麤麤言及軟語皆歸第一義然則麤軟",
    "X20n0356_001:0044b14": "之言該乎一切今就十法論者三道至麤中八相",
    "X20n0356_001:0044b15": "望三德至軟既約圓說一一互融法法高廣故令",
    "X20n0356_001:0044b16": "聞者入第一義及無違諍也。",
    "X20n0356_001:0044b18": "金光明經玄義拾遺記會本卷上之中",
    "X20n0356_001:0044b21": "金光明經玄義拾遺記會本卷上之下",
    "X20n0356_001:0044b23": "△三簡十法十初簡三德三初標。",
    "X20n0356_001:0044b24": "三料簡者初料簡三德。",
    "X20n0356_001:0044c01": "△二正料簡二初斥偏三初三藏。",
    "X20n0356_001:0044c02": "若指太子相好體為法身法身在前樹王下時明無",
    "X20n0356_001:0044c03": "漏慧三十四心為般若般若在中八十滅度燒身不",
    "X20n0356_001:0044c04": "受後身為解脫解脫在後異而且縱法身時無般若",
    "X20n0356_001:0044c05": "般若時無解脫解脫時無般若法身此即三法各異",
    "X20n0356_001:0044c06": "斯乃阿含三藏數家所用此之三意悉不得稱常樂",
    "X20n0356_001:0044c07": "我淨也。",
    "X20n0356_001:0044c08": "太子五陰久修五分雖未無漏得名法身在二德",
    "X20n0356_001:0044c09": "前樹下真明方有般若三十四心者十六心破見",
    "X20n0356_001:0044c10": "十八心斷愛若頓證羅漢及辟支佛此之二人皆",
    "X20n0356_001:0044c11": "一時得三十四心羅漢但斷正使支佛分侵習氣",
    "X20n0356_001:0044c12": "若樹王下用三十四頓斷正習一時俱盡是故此",
    "X20n0356_001:0044c13": "心獨在菩薩解脫在後其相可見此之三法以漏",
    "X20n0356_001:0044c14": "無漏存亡不同故異而且縱此教經部名為阿含",
    "X20n0356_001:0044c15": "釋論明文以摩訶衍對三藏為小娑沙翻數此論",
    "X20n0356_001:0044c16": "廣說四階成佛阿含唯經婆沙唯論三藏之名具",
    "X20n0356_001:0044c17": "經律論此三所說但有三義全無德義何者終歸",
    "X20n0356_001:0044c18": "灰斷故無常德非大涅槃故無樂德無八自在故",
    "X20n0356_001:0044c19": "無我德不斷五染故無淨德。△二通教。",
    "X20n0356_001:0044c20": "若指空境為法身是本有照真之慧為般若般若是",
    "X20n0356_001:0044c21": "今有子果兩縛盡為解脫解脫是當有異而且縱斯",
    "X20n0356_001:0044c22": "乃三乘通教中所說前代探明大乘人所用亦不得",
    "X20n0356_001:0044c23": "稱常樂我淨。",
    "X20n0356_001:0044c24": "通詮體觀法本不生非證後空此為法身是故本",
    "X20n0356_001:0045a01": "有境雖本有須依此境體破見思正習盡處正是",
    "X20n0356_001:0045a02": "般若故屬現有果縛盡時方是解脫故屬當有此",
    "X20n0356_001:0045a03": "之三法空境無知般若有照如幻色心盡方名脫",
    "X20n0356_001:0045a04": "故云異而且縱前代成論師見乾慧等十地中二",
    "X20n0356_001:0045a05": "乘證果謂是少教所明人法俱空乃取此義釋所",
    "X20n0356_001:0045a06": "弘之論意謂小教探明大乘故妙玄云舊云成論",
    "X20n0356_001:0045a07": "探明大乘又云成論師秪見共般若意不見不共",
    "X20n0356_001:0045a08": "意即此義也故知彼師不知藏實是三藏空門與",
    "X20n0356_001:0045a09": "門衍永異又不知衍門真諦含於但中及不但中",
    "X20n0356_001:0045a10": "今就彼不知及鈍菩薩故無四德。△三別教。",
    "X20n0356_001:0045a11": "若如真諦師明法身具四德般若解脫各二此乃橫",
    "X20n0356_001:0045a12": "而且異乃別教一途所明而真諦師偏用當知法身",
    "X20n0356_001:0045a13": "可稱為德般若解脫無德可稱不會無量甚深之高",
    "X20n0356_001:0045a14": "廣亦不得稱為經王。",
    "X20n0356_001:0045a15": "前破真諦乖圓別者蓋違本經別分四德對於三",
    "X20n0356_001:0045a16": "身故云乖別若以彼說四教收之既談四德非前",
    "X20n0356_001:0045a17": "藏通德既不融非後圓教雖收屬別然非別教通",
    "X20n0356_001:0045a18": "方之說故云一途問真諦立云般若解脫各具二",
    "X20n0356_001:0045a19": "德今何斥云無德可稱答若就別論二各具一亦",
    "X20n0356_001:0045a20": "可名德今以圓斥隨有所闕德義不成何者若般",
    "X20n0356_001:0045a21": "若照境故常破暗故淨若無樂我乃是有苦之常",
    "X20n0356_001:0045a22": "淨不自在之常淨豈成德耶若解脫無暗故樂廣",
    "X20n0356_001:0045a23": "遠故我而無常淨斯乃無常之樂我垢染之樂我",
    "X20n0356_001:0045a24": "豈成德耶既德有增減則法不高廣焉稱經王無",
    "X20n0356_001:0045b01": "量甚深耶。△二顯圓。",
    "X20n0356_001:0045b02": "今所明三德如上說一一皆具常樂我淨論廣則無",
    "X20n0356_001:0045b03": "量論高則甚深。",
    "X20n0356_001:0045b04": "具如前說。△三勸生圓解。",
    "X20n0356_001:0045b05": "若諸學人聞諸經之王四佛所護不解此意如牛羊",
    "X20n0356_001:0045b06": "心眼不足論道也。",
    "X20n0356_001:0045b07": "四德殘缺非經之王縱橫可思非佛所護有念心",
    "X20n0356_001:0045b08": "眼皆是牛羊無緣知見方可論道。△二簡三寶。",
    "X20n0356_001:0045b09": "料簡三寶者若指樹王得道為佛寶轉生滅四諦法",
    "X20n0356_001:0045b10": "輪為法寶度陳如等五人先得智眼明覺者為僧寶",
    "X20n0356_001:0045b11": "由是三寶故到于今即有相從三寶者此乃阿含中",
    "X20n0356_001:0045b12": "所明階梯三寶亦是數論宗用也若指樹王得道為",
    "X20n0356_001:0045b13": "佛寶所說無生四諦為法寶二乘菩薩脩真無漏斷",
    "X20n0356_001:0045b14": "結成聖理和為僧寶者此亦三乘通教中所說探明",
    "X20n0356_001:0045b15": "大乘人所用此兩種三寶並無常樂我淨若指華王",
    "X20n0356_001:0045b16": "世界坐蓮華臺成道為佛寶所說恒沙佛法無量四",
    "X20n0356_001:0045b17": "諦為法寶四十一賢聖為僧寶此則異前雖非階梯",
    "X20n0356_001:0045b18": "未是同體亦非金光明所譬三寶也。",
    "X20n0356_001:0045b19": "相從者從佛說法從法有僧從是三寶于今不絕",
    "X20n0356_001:0045b20": "皆由歸佛稟法成僧故曰相從復名階梯者蓋喻",
    "X20n0356_001:0045b21": "等級非相亂也此明別體四果之僧定不成佛其",
    "X20n0356_001:0045b22": "猶下級不成上級又樹王下迷真輕者見如幻佛",
    "X20n0356_001:0045b23": "說無生法三乘因地皆能斷結有異三藏菩薩因",
    "X20n0356_001:0045b24": "中全不斷惑眾即空故名理和僧雖異三藏而其",
    "X20n0356_001:0045c01": "三乘共證之理既是偏空亦無四德若華王世界",
    "X20n0356_001:0045c02": "成盧舍那雖通圓別今就鈍根迷中重者不知即",
    "X20n0356_001:0045c03": "性作脩成解是故佛寶從報彰名法寶但名無量",
    "X20n0356_001:0045c04": "四諦既非無作故從多數受河沙名稟法之僧雖",
    "X20n0356_001:0045c05": "純菩薩且非發心便成正覺故四十一位分於賢",
    "X20n0356_001:0045c06": "聖此之三寶佛是僧果僧是佛因法是因果所修",
    "X20n0356_001:0045c07": "所證實僧成佛佛現權僧永異階梯高下不改然",
    "X20n0356_001:0045c08": "從別相未是同體言同體者三寶一體此體覺了",
    "X20n0356_001:0045c09": "名佛此體不覺名法此體和合名僧迷悟因果其",
    "X20n0356_001:0045c10": "體不分一人一念無不具足故華嚴三歸以體解",
    "X20n0356_001:0045c11": "大道為佛深入經藏為法統理大眾為僧三雖在",
    "X20n0356_001:0045c12": "果而是一體三寶若此方與三德無二無別是金",
    "X20n0356_001:0045c13": "光明所譬三寶也。△三簡三涅槃。",
    "X20n0356_001:0045c14": "料簡三涅槃者若饑得食病得差獄得出獼猴得酒",
    "X20n0356_001:0045c15": "旃遮婆羅門飽食指腹皆是世人暢情為涅槃爾若",
    "X20n0356_001:0045c16": "計非想定無想天為涅槃者此是邪見妄謂涅槃爾",
    "X20n0356_001:0045c17": "若多貪欲人得不淨觀為涅槃者此乃四善根方便",
    "X20n0356_001:0045c18": "行人涅槃也若三界煩惱盡證有餘涅槃焚身灰智",
    "X20n0356_001:0045c19": "入無餘涅槃菩薩未得此涅槃此即阿含中折法二",
    "X20n0356_001:0045c20": "乘之涅槃若三乘人同盡子果兩縛即是通教中共",
    "X20n0356_001:0045c21": "涅槃若指中道如理為性淨涅槃中道智為圓淨涅",
    "X20n0356_001:0045c22": "槃同緣出世薪盡火滅為方便淨涅槃三種各別互",
    "X20n0356_001:0045c23": "不相關是為別教涅槃若言但有性淨方便淨兩涅",
    "X20n0356_001:0045c24": "槃不明緣因涅槃各別不融者還是別教非今經所",
    "X20n0356_001:0046a01": "譬涅槃也。",
    "X20n0356_001:0046a02": "般涅槃那翻為安樂故凡聖大小皆有涅槃若世",
    "X20n0356_001:0046a03": "人適意亦是涅槃若外道不知非想非非想定十",
    "X20n0356_001:0046a04": "種細想及無想天第六心心數法暫爾不行故皆",
    "X20n0356_001:0046a05": "計為永寂涅槃若染欲心伏名方便涅槃若二乘",
    "X20n0356_001:0046a06": "菩薩論得未得是三藏涅槃若三乘同盡子果兩",
    "X20n0356_001:0046a07": "縛是通教但空共小涅槃簡不但空不共二乘今",
    "X20n0356_001:0046a08": "就共論故無四德若中道理智及同緣示滅三種",
    "X20n0356_001:0046a09": "涅槃此有得意及不得意其得意者一必收二三",
    "X20n0356_001:0046a10": "皆圓具即成圓教大般涅槃是今所喻今就失意",
    "X20n0356_001:0046a11": "互不相關者故屬別耳若言等者即地論師也但",
    "X20n0356_001:0046a12": "以實相名為性淨修因所成為方便淨不明緣因",
    "X20n0356_001:0046a13": "薪盡火滅隨機涅槃既但二種攝義不周即非三",
    "X20n0356_001:0046a14": "德圓融涅槃故非今經所喻之法。△四簡三身二",
    "X20n0356_001:0046a15": "初簡偏二初明藏通但二無三二初三藏。",
    "X20n0356_001:0046a16": "料簡三身者若取樹王下佛為真身神通變化猨猴",
    "X20n0356_001:0046a17": "鹿馬為應身不明三身者此小乘析法意爾。",
    "X20n0356_001:0046a18": "樹王下佛為真身者非即事而真是證真之身故",
    "X20n0356_001:0046a19": "名真身神變為應亦非無謀全是作意三藏之中",
    "X20n0356_001:0046a20": "唯明此二無法報應三身之說證真現變皆從析",
    "X20n0356_001:0046a21": "法觀智所成。△二通教二初正明但二。",
    "X20n0356_001:0046a22": "若取即事而真為真身化用為應身不明三身者此",
    "X20n0356_001:0046a23": "體法中意爾。",
    "X20n0356_001:0046a24": "此教雖云即事而真但即偏空非佛性真真無實",
    "X20n0356_001:0046b01": "體非任運應此教及藏但詮二諦未明三諦是故",
    "X20n0356_001:0046b02": "論身唯二無三。△二徵釋真身。",
    "X20n0356_001:0046b03": "問若爾樹王下丈六既非佛復非鹿馬為是何身答",
    "X20n0356_001:0046b04": "一往應同人像此屬應身又一解例如大乘心中智",
    "X20n0356_001:0046b05": "合中理為法身今亦如是體是人像即是真空此屬",
    "X20n0356_001:0046b06": "真身。",
    "X20n0356_001:0046b07": "欲示即真先詢色相若爾者領前也事即真空方",
    "X20n0356_001:0046b08": "是佛體是則丈六非是真佛又作人形復非鹿馬",
    "X20n0356_001:0046b09": "究論丈六為是何身答中二意初意是應次意是",
    "X20n0356_001:0046b10": "真初云應同人像者以此丈六非愛業感自己辦",
    "X20n0356_001:0046b11": "地誓扶餘習潤神通生與物結緣淨佛國土羣機",
    "X20n0356_001:0046b12": "既熟出現王宮故知丈六是神通身應同人像然",
    "X20n0356_001:0046b13": "未盡理故云一往故又一下正示真身剋分大小",
    "X20n0356_001:0046b14": "理在空中今以即空為真身者猶屬於小故例大",
    "X20n0356_001:0046b15": "乘秪以中智所合之理便為法身豈離色心別論",
    "X20n0356_001:0046b16": "中道今但空真亦即人像全體是空色心不生色",
    "X20n0356_001:0046b17": "心不滅為真身也依身起變名為應身是故此教",
    "X20n0356_001:0046b18": "唯有二身。△二明別教雖三且異。",
    "X20n0356_001:0046b19": "若依真諦師云法身真實二身不真實此則三身體",
    "X20n0356_001:0046b20": "相各異乃是別教中一途非今所用。",
    "X20n0356_001:0046b21": "若其互融那分虗實驗其所立體相各別三身不",
    "X20n0356_001:0046b22": "圓故今不用。△二顯圓三初明三身皆實三初正",
    "X20n0356_001:0046b23": "明體實。",
    "X20n0356_001:0046b24": "若言三身皆真實至理是法身契理之智是報身起",
    "X20n0356_001:0046c01": "用是應身應身是實佛所化皆實不虗。",
    "X20n0356_001:0046c02": "理體既實理智豈虗實理實智冥故起用用豈不",
    "X20n0356_001:0046c03": "實三既相即二乃非虗。△二引經類顯。",
    "X20n0356_001:0046c04": "大經云不淨觀亦實亦虗非實不淨作不淨想是為",
    "X20n0356_001:0046c05": "虗能破貪心是為實應身例爾非本體故為虗能利",
    "X20n0356_001:0046c06": "益故為實。",
    "X20n0356_001:0046c07": "淨妙欲境作死壞觀雖是假想能治貪心虗有實",
    "X20n0356_001:0046c08": "益例乎應身非生現生故非本體益物不虗故名",
    "X20n0356_001:0046c09": "為實。△三取意結成。",
    "X20n0356_001:0046c10": "今取實邊不取虗邊故言三身皆實是今所用。",
    "X20n0356_001:0046c11": "△二明四句俱融。",
    "X20n0356_001:0046c12": "若復圓論三身皆實皆虗皆亦實亦虗皆非實非虗",
    "X20n0356_001:0046c13": "當約三身並作四句如別記(云云)。",
    "X20n0356_001:0046c14": "圓說三身舉一即三各有四句何者若別分之報",
    "X20n0356_001:0046c15": "身真證故實應身假說故虗法身平等遮照皆雙",
    "X20n0356_001:0046c16": "雙照故亦實亦虗雙遮故非實非虗三身互具四",
    "X20n0356_001:0046c17": "句皆融當細揀之。△三明增減自在二初約義立",
    "X20n0356_001:0046c18": "身二初問。",
    "X20n0356_001:0046c19": "問三字譬三身亦得譬一身二身四身無身不。",
    "X20n0356_001:0046c20": "問意者以金光明譬三身者所譬之身可增減不。",
    "X20n0356_001:0046c21": "△二答二初明義立無咎。",
    "X20n0356_001:0046c22": "答佛赴緣以三字名經義家作三身解釋若得意者",
    "X20n0356_001:0046c23": "作四三二一無義亦復何咎。",
    "X20n0356_001:0046c24": "就題三喻故立三身以為所喻對喻雖爾若其得",
    "X20n0356_001:0047a01": "意多少不拘或增至四身或減至一二若蕩名數",
    "X20n0356_001:0047a02": "亦可說無。△二明經意本通。",
    "X20n0356_001:0047a03": "下經中悉有其文若作四身者新本云釋迦牟尼能",
    "X20n0356_001:0047a04": "種種示現此則開出應化是為四身若作三身者即",
    "X20n0356_001:0047a05": "有三身分別品專論其義若作二身者佛真法身猶",
    "X20n0356_001:0047a06": "若虗空應物現形如水中月若作一身者新本云一",
    "X20n0356_001:0047a07": "切諸佛以真法為身若作無身如來行處淨若虗空",
    "X20n0356_001:0047a08": "而復遊入善寂大城虗空中則無一二之數此是無",
    "X20n0356_001:0047a09": "身之文。",
    "X20n0356_001:0047a10": "若增若減悉在經文釋迦牟尼是第三身種種示",
    "X20n0356_001:0047a11": "現義當第四開應出化是四身義文中出字合在",
    "X20n0356_001:0047a12": "應下佛真等文義雖具三今就現文得名二身諸",
    "X20n0356_001:0047a13": "佛雖有二三四身以一真法收無不盡故唯一身",
    "X20n0356_001:0047a14": "善寂大城寂亦空也既無諸數即無身義也。△二",
    "X20n0356_001:0047a15": "以身用譬二初問。",
    "X20n0356_001:0047a16": "問若爾云何以金光明譬四身二身一身無身耶。",
    "X20n0356_001:0047a17": "問意者譬有三字可顯三身約何道理令譬增減",
    "X20n0356_001:0047a18": "對多少身。△二答。",
    "X20n0356_001:0047a19": "答若以義名譬盈縮由義爾若譬四身者取光明之",
    "X20n0356_001:0047a20": "上有煜爚之燄文云金光晃曜此是譬四身之文若",
    "X20n0356_001:0047a21": "譬三身如即所用若譬二身金是正體光明只是功",
    "X20n0356_001:0047a22": "能以此為譬若譬一身但舉於金以為正譬光明既",
    "X20n0356_001:0047a23": "是枝末非正所論若譬無身者至寶以無貪為金楊",
    "X20n0356_001:0047a24": "震四知亦以無貪為金今以世之至寶譬出世之至",
    "X20n0356_001:0047b01": "理彌會文義也。",
    "X20n0356_001:0047b02": "答意者譬雖三字義有盈縮若四身之譬文義宛",
    "X20n0356_001:0047b03": "然若為二者乃合光明而為一用對於金體以為",
    "X20n0356_001:0047b04": "二譬顯於二身若為一者取正捨旁從本除末唯",
    "X20n0356_001:0047b05": "以一金對於一身無身譬者以無貪為金此金無",
    "X20n0356_001:0047b06": "質為世至寶可譬無身數量都忘是出世間第一",
    "X20n0356_001:0047b07": "義寶楊震等者東觀漢記楊震為東萊守道經昌",
    "X20n0356_001:0047b08": "邑昌邑令王密是震所舉秀才夜懷金上震曰無",
    "X20n0356_001:0047b09": "人知震曰天知地知我知子知已有四知何謂無",
    "X20n0356_001:0047b10": "人遂不受此蓋貴乎不貪即以不貪為金也故知",
    "X20n0356_001:0047b11": "世金有名無實。△五簡三大乘。",
    "X20n0356_001:0047b12": "料簡三大乘者若約因緣六度大乘者此還是三人",
    "X20n0356_001:0047b13": "名別義同也若約三人同用無生斷煩惱三人同乘",
    "X20n0356_001:0047b14": "一乘此則通教中乘也若理隨得三乘體相別異不",
    "X20n0356_001:0047b15": "同者此則別教中乘也三種並為得乘方便所攝也",
    "X20n0356_001:0047b16": "正法華中明象乘足三為四羊鹿牛乘為得乘所攝",
    "X20n0356_001:0047b17": "象乘即是理乘如今之所明三乘也華嚴中明四乘",
    "X20n0356_001:0047b18": "三乘亦為得乘所攝佛乘正是今之三乘義也。",
    "X20n0356_001:0047b19": "因緣六度者三藏教中自立大乘十二因緣是支",
    "X20n0356_001:0047b20": "佛乘對聲聞為大六度菩薩對二乘為大此是三",
    "X20n0356_001:0047b21": "人各有所乘即羊鹿牛雖立大名用別於小而其",
    "X20n0356_001:0047b22": "同趣偏真之果是故名別其義同也通教菩薩與",
    "X20n0356_001:0047b23": "二乘人同無生觀同斷同證永殊三藏三因大異",
    "X20n0356_001:0047b24": "故云三乘同乘一乘此一既共二乘所證驗非中",
    "X20n0356_001:0047c01": "道也別教詮中獨為菩薩說理隨得而理乘但是",
    "X20n0356_001:0047c02": "所契之境隨乘但是能契之智得乘但是自他之",
    "X20n0356_001:0047c03": "行三乘隔異互不相融非圓乘義三種者即藏通",
    "X20n0356_001:0047c04": "別所說乘相都是圓教得乘之中得機之義故云",
    "X20n0356_001:0047c05": "得乘方便所攝也若正法華說羊鹿牛三車之外",
    "X20n0356_001:0047c06": "更有象車即妙法華中三車之外大白牛車也牛",
    "X20n0356_001:0047c07": "名同故一乘難顯致使他宗於菩薩乘不分權實",
    "X20n0356_001:0047c08": "今據正經象名不濫乃彰圓教是一佛乘若羊鹿",
    "X20n0356_001:0047c09": "牛秪是得乘得機所攝彼之象乘是今所譬圓教",
    "X20n0356_001:0047c10": "三乘但云理乘者欲顯隨得皆即理故圓教智行",
    "X20n0356_001:0047c11": "是性本具修而無修是故文中就理立稱華嚴四",
    "X20n0356_001:0047c12": "乘者彼部雖無小機稟教何妨說於三乘麤淺顯",
    "X20n0356_001:0047c13": "圓佛乘。△六簡三菩提。",
    "X20n0356_001:0047c14": "料簡三菩提者如請觀音云修三種清淨三菩提心",
    "X20n0356_001:0047c15": "此即緣三乘人心而修心也乃是方便菩提所攝若",
    "X20n0356_001:0047c16": "緣真如實理發菩提心者或緣如來智慧說法發菩",
    "X20n0356_001:0047c17": "提心者或緣如來神通變化發菩提心者亦非今所",
    "X20n0356_001:0047c18": "用文殊問般若云無發是發菩提心又若一發一切",
    "X20n0356_001:0047c19": "發是發菩提心又若非一非一切而一而一切是發",
    "X20n0356_001:0047c20": "菩提心如此菩提心即一而三並今所用於一而論",
    "X20n0356_001:0047c21": "三於三而論一爾(云云)。",
    "X20n0356_001:0047c22": "請觀音等者三菩提翻為正道彼經論益通於三",
    "X20n0356_001:0047c23": "乘是故發心有其三種即聲聞緣覺菩薩也三皆",
    "X20n0356_001:0047c24": "破惑故名清淨皆離邪倒故名正道既共二乘非",
    "X20n0356_001:0048a01": "圓實智故是方便菩提所攝若緣真如佛智神通",
    "X20n0356_001:0048a02": "發心為非依文殊問經發心為是者乃辨三心隔",
    "X20n0356_001:0048a03": "別圓融為是非也何者若緣真如理則發真性菩",
    "X20n0356_001:0048a04": "提心若緣佛智則發實智菩提心若緣神通則發",
    "X20n0356_001:0048a05": "方便菩提心三既不融是故為今化他方便菩提",
    "X20n0356_001:0048a06": "所攝義不高廣非今所譬若無發是發即理之智",
    "X20n0356_001:0048a07": "是圓實智一發一切發不思議假是圓方便非一",
    "X20n0356_001:0048a08": "非一切而一而一切即邊之中是圓真性即一論",
    "X20n0356_001:0048a09": "三即三論一此與三德無二無別是今所譬須知",
    "X20n0356_001:0048a10": "文殊問經三種圓發非離真如佛智神通但非三",
    "X20n0356_001:0048a11": "處各發一心若於一處圓發三心故名為是如摩",
    "X20n0356_001:0048a12": "訶止觀發大心中云諸經明種種發菩提心列於",
    "X20n0356_001:0048a13": "十種謂推理發菩提心覩佛相發心覩神通聞說",
    "X20n0356_001:0048a14": "法遊土視眾見修行見法滅見起過見受苦於此",
    "X20n0356_001:0048a15": "十緣發菩提心而於十處皆生四解以圓對三而",
    "X20n0356_001:0048a16": "分是非以此例彼豈不然耶是知緣於三處各發",
    "X20n0356_001:0048a17": "不融正屬別教故為所簡三一互具發者屬圓故",
    "X20n0356_001:0048a18": "為今用。△七簡三般若。",
    "X20n0356_001:0048a19": "料簡三般若者問般若至忘至寂云何分別諸法耶",
    "X20n0356_001:0048a20": "答一切智觀慧眼見見法皆非法道種智觀法眼見",
    "X20n0356_001:0048a21": "見非法皆是法一切種智觀佛眼見見法非法非非",
    "X20n0356_001:0048a22": "法雙照法非法若三智三眼一時圓觀一切法寂滅",
    "X20n0356_001:0048a23": "相種種行類相貌皆知五眼具足成菩提汝所問者",
    "X20n0356_001:0048a24": "乃是眇眼所見偏觀所觀與則是曲見奪則墮尼犍",
    "X20n0356_001:0048b01": "也。",
    "X20n0356_001:0048b02": "初為世人不知般若是畢竟空三智具足謂是忘",
    "X20n0356_001:0048b03": "寂不照諸法故順世情以斷滅問設生後答俾乎",
    "X20n0356_001:0048b04": "學者識般若體是三智眼然此眼智有次不次故",
    "X20n0356_001:0048b05": "先列次顯後不次其次第者即是前空次假後中",
    "X20n0356_001:0048b06": "各一眼一智智則觀於三境分明眼則見於三諦",
    "X20n0356_001:0048b07": "審實分明故審實審實故分明因修止觀果發眼",
    "X20n0356_001:0048b08": "智次第三種一一皆然二眼二智偏空偏假中眼",
    "X20n0356_001:0048b09": "中智雙遮空假雙照空假若三止三觀一心圓修",
    "X20n0356_001:0048b10": "者必三智三眼一心圓證觀一切法一相寂滅相",
    "X20n0356_001:0048b11": "中智也行類相貌皆知二智也三智既圓五眼斯",
    "X20n0356_001:0048b12": "具以法眼攝肉天二眼是故五眼與三智齊般若",
    "X20n0356_001:0048b13": "若此能知能見諸法邊底那云忘寂不別諸法若",
    "X20n0356_001:0048b14": "於忘寂不生邪慢則與汝是聲聞曲見若以此心",
    "X20n0356_001:0048b15": "壞於因果生邪慢者則須奪之是尼犍子斷滅之",
    "X20n0356_001:0048b16": "見尼犍此翻離繫蓋此外道專守空見或裸形自",
    "X20n0356_001:0048b17": "餓謂離繫縛也。△八簡三佛性。",
    "X20n0356_001:0048b18": "料簡三佛性者真諦師云正性在道前了性在道中",
    "X20n0356_001:0048b19": "緣性在道後此一往別說推理不然華嚴云一中具",
    "X20n0356_001:0048b20": "無量大品云一心具萬行淨名云舉足下足具於佛",
    "X20n0356_001:0048b21": "法矣法華云一切智願猶在不失涅槃云金剛寶藏",
    "X20n0356_001:0048b22": "具足無缺但有淺深明昧之殊爾。",
    "X20n0356_001:0048b23": "先斥三性各在一位體不通融非圓三性次引諸",
    "X20n0356_001:0048b24": "經明三性圓具華嚴既云一具無量豈緣了正有",
    "X20n0356_001:0048c01": "所虧耶大品一心萬行乃至涅槃寶藏無缺皆是",
    "X20n0356_001:0048c02": "三性圓足之文理性名字觀行相似分真究竟位",
    "X20n0356_001:0048c03": "位皆即三佛性也淺深明昧宛然一一即三無缺。",
    "X20n0356_001:0048c04": "△九簡三識。",
    "X20n0356_001:0048c05": "料簡三識若分別說者則屬三人此乃別教意非今",
    "X20n0356_001:0048c06": "所用若依攝論如土染金之文即是圓意土即阿陀",
    "X20n0356_001:0048c07": "那染即阿黎耶金即菴摩羅此即圓說也問如經云",
    "X20n0356_001:0048c08": "依智不依識既云三識此那可依答經言不依識者",
    "X20n0356_001:0048c09": "是生死識今則不爾今言依識者是智之異名名清",
    "X20n0356_001:0048c10": "淨識又道前通名識道後轉依即是智慧(未詳)。",
    "X20n0356_001:0048c11": "若分三識陀那屬聲聞棃耶屬菩薩菴摩屬佛此",
    "X20n0356_001:0048c12": "乃教道分張次第斷相若菴摩是本性無明迷故",
    "X20n0356_001:0048c13": "生業轉現名阿棃耶復執見分起我見我愛我慢",
    "X20n0356_001:0048c14": "我癡名阿陀那此乃三識次第起相皆是教道非",
    "X20n0356_001:0048c15": "今所譬若欲圓論須依攝論金土及染三不相離",
    "X20n0356_001:0048c16": "則於聲聞菩薩及佛三人心中皆具三識大師猶",
    "X20n0356_001:0048c17": "恐尋此喻者作真妄二法相合而解謂除土存金",
    "X20n0356_001:0048c18": "至佛唯有菴摩羅識故據大經依智不依識而為",
    "X20n0356_001:0048c19": "問端為欲答出三識乃是三智異名則土喻陀那",
    "X20n0356_001:0048c20": "是方便般若染喻梨耶是觀照般若金喻菴摩是",
    "X20n0356_001:0048c21": "實相般若至佛究竟三種淨識豈但一耶然若不",
    "X20n0356_001:0048c22": "知性具染惡安令七八土之與染至果不滅又道",
    "X20n0356_001:0048c23": "前等者地前名道前皆依煩惱及以生死故八心",
    "X20n0356_001:0048c24": "王通名為識佛果為道後轉依四智菩提種子是",
    "X20n0356_001:0049a01": "故八識轉名四智轉第八識為大圓鏡智轉第七",
    "X20n0356_001:0049a02": "識為平等性智轉第六識為妙觀察智轉前五識",
    "X20n0356_001:0049a03": "為成所作智故云轉依即是智慧注未詳者潛斥",
    "X20n0356_001:0049a04": "之意耳以彼所明道後轉依熏成種子轉成智慧",
    "X20n0356_001:0049a05": "不言八識性是妙智斯是唯識一途教道非今所",
    "X20n0356_001:0049a06": "譬然是菩薩所造之論不欲顯言故但注未詳如",
    "X20n0356_001:0049a07": "諸文中破古多云此語難解故知未詳不異難解。",
    "X20n0356_001:0049a08": "△十簡三道。",
    "X20n0356_001:0049a09": "料簡三道者問界內可有十二輪轉三道迷惑界外",
    "X20n0356_001:0049a10": "復云何答寶性論云生界外有四種障謂緣相生壞",
    "X20n0356_001:0049a11": "緣即無明為行作緣即煩惱道也相即結業即業道",
    "X20n0356_001:0049a12": "也生即名色等是苦之初壞即老死是苦之終即苦",
    "X20n0356_001:0049a13": "道也有此四障障於四德緣障淨相障我生障樂壞",
    "X20n0356_001:0049a14": "障常四障破四德顯也。",
    "X20n0356_001:0049a15": "前解釋中雖云三道與三德等無二無別而未分",
    "X20n0356_001:0049a16": "別界內外相雖於界內十二因緣明不思議未明",
    "X20n0356_001:0049a17": "界外三障即理示障既淺深理難彰今的辨之令",
    "X20n0356_001:0049a18": "皆究竟故設問曰界外云何答中引寶性論界外",
    "X20n0356_001:0049a19": "四障對十二緣體狀宛爾此之三道不就隔生唯",
    "X20n0356_001:0049a20": "論當念故起信論明不覺即心動說名為業動則",
    "X20n0356_001:0049a21": "有苦果不離因不覺即煩惱動即是業此動即苦",
    "X20n0356_001:0049a22": "是故結云果不離因斯是變易生死之相界外三",
    "X20n0356_001:0049a23": "乘同有此障今明即障全體是德三障乃是三德",
    "X20n0356_001:0049a24": "異名即金光明所喻法也。△四附文釋二初標。",
    "X20n0356_001:0049b01": "第四依經文立名者。",
    "X20n0356_001:0049b02": "△二釋三初對前顯勝二初總對上義辨。",
    "X20n0356_001:0049b03": "上來舉譬多是義推依文立名顯然可解。",
    "X20n0356_001:0049b04": "前作譬釋蓋為古師不知三字從法得名謂是譬",
    "X20n0356_001:0049b05": "喻及其解釋何曾洞曉所譬法門真諦最優尚乖",
    "X20n0356_001:0049b06": "圓別因果不通不稱法性況諸師耶大師見昔譬",
    "X20n0356_001:0049b07": "法不周是故同他用譬擬法略譬十種三法廣譬",
    "X20n0356_001:0049b08": "一切法門橫竪該收無法不備顯於法性無量甚",
    "X20n0356_001:0049b09": "深若作譬釋合當如是然而大師深知三字是法",
    "X20n0356_001:0049b10": "非譬從茲自立附文當體二種解釋其中附文含",
    "X20n0356_001:0049b11": "於二義一直名理二從事用若當體釋唯從理立",
    "X20n0356_001:0049b12": "今欲依文先貶譬釋多是義推不及依文顯然可",
    "X20n0356_001:0049b13": "解。△二別約四事辨。",
    "X20n0356_001:0049b14": "何者義推疎遠依文親近以己情推度是故言疎彼",
    "X20n0356_001:0049b15": "義例此是故言遠用佛口說是故言親即此經文是",
    "X20n0356_001:0049b16": "故言近豈可棄親近而從疎遠耶。",
    "X20n0356_001:0049b17": "初之二句總舉四事以己情下釋出四事初三兩",
    "X20n0356_001:0049b18": "句約情智明親疎住前觀智皆名為情況人師推",
    "X20n0356_001:0049b19": "度是故言疎初住已上證理名智況今極果三業",
    "X20n0356_001:0049b20": "隨智故云用佛口說是故言親二四兩句約彼此",
    "X20n0356_001:0049b21": "釋遠近以彼凡世金光明義例此出世三種法門",
    "X20n0356_001:0049b22": "是故言遠即此經文聖言詮召理性事用不假他",
    "X20n0356_001:0049b23": "求是故言近豈可下結責四事。△二正明附文二",
    "X20n0356_001:0049b24": "初委明所附文相二初通論諸品名事。",
    "X20n0356_001:0049c01": "始從序品終乎讚佛品品之中若不說金光明名即",
    "X20n0356_001:0049c02": "說金光明事或一品說名不說事或一品說事不說",
    "X20n0356_001:0049c03": "名或一品名事兼明或一品名事獨說或一品重說",
    "X20n0356_001:0049c04": "名重說事故知品品不空篇篇悉有為此義故依文",
    "X20n0356_001:0049c05": "立名也。",
    "X20n0356_001:0049c06": "名是理名事是事用諸品之中或單或複名事分",
    "X20n0356_001:0049c07": "明故非髣髴一文而已。△二的示一部文相三初",
    "X20n0356_001:0049c08": "正示諸文。",
    "X20n0356_001:0049c09": "序品云是金光明諸經之王創首標名彌為可用次",
    "X20n0356_001:0049c10": "壽量品四佛俱集王舍城放大光明照王舍城及此",
    "X20n0356_001:0049c11": "三千大千世界發起其事懺悔品信相夢見金皷其",
    "X20n0356_001:0049c12": "狀姝大其明溥照過夜至旦向佛說之讚嘆品金龍",
    "X20n0356_001:0049c13": "尊王奉貢金皷發大誓願願我當來夜則夢見晝如",
    "X20n0356_001:0049c14": "實說空品云故此尊經略而說之尊經即金光明也",
    "X20n0356_001:0049c15": "四王品六番問答問問之中重說其名答答之內重",
    "X20n0356_001:0049c16": "明其事又以手擎香鑪時香煙變為香蓋金光不但",
    "X20n0356_001:0049c17": "徧此大千亦徧十方佛土(云云)大辯功德已下標名舉",
    "X20n0356_001:0049c18": "事其例甚多。",
    "X20n0356_001:0049c19": "別序文云是時如來游於無量甚深法性諸佛行",
    "X20n0356_001:0049c20": "處過諸菩薩所行清淨是金光明諸經之王既在",
    "X20n0356_001:0049c21": "法性定中而便唱言是金光明諸經之王是之一",
    "X20n0356_001:0049c22": "字即指法之辭不指法性更指何物為金光明耶",
    "X20n0356_001:0049c23": "故知三字直名深廣法性不從譬喻此文最顯故",
    "X20n0356_001:0049c24": "云創首標名彌為可用壽量品放大光明雖無金",
    "X20n0356_001:0050a01": "字既是佛光佛身金色此金身光明全從法性金",
    "X20n0356_001:0050a02": "光明起即事用也懺悔品中夢見金鼓其明普照",
    "X20n0356_001:0050a03": "即光也讚歎品王名金龍尊奉貢金鼓讚佛此等",
    "X20n0356_001:0050a04": "皆從金光明理起於種種金光明事用也若空品",
    "X20n0356_001:0050a05": "中言尊經者金以可尊可重為義光明既是即體",
    "X20n0356_001:0050a06": "之用豈不尊耶此乃名於金光明理為尊經也四",
    "X20n0356_001:0050a07": "王品內六番問答重重名事具載其文又人王燒",
    "X20n0356_001:0050a08": "香供養經時香蓋金光徧照十方諸佛國土文云",
    "X20n0356_001:0050a09": "皆是此經威神力故。△二明通三世。",
    "X20n0356_001:0050a10": "若信相所夢是現在金光明之事龍尊發願是過去",
    "X20n0356_001:0050a11": "金光明之事香蓋徧滿是未來金光明之事。",
    "X20n0356_001:0050a12": "信相所夢既是佛世即現在龍尊屬過去可見香",
    "X20n0356_001:0050a13": "蓋徧滿是佛滅後供養經時屬於未來由金光明",
    "X20n0356_001:0050a14": "法性深廣故得事用三世徧通。△三結徧一經。",
    "X20n0356_001:0050a15": "一部名事徧十八品。",
    "X20n0356_001:0050a16": "△二結示無量甚深二初正結示。",
    "X20n0356_001:0050a17": "一處起煙十方光蓋非但現在亘通三世若名若事",
    "X20n0356_001:0050a18": "縱橫高廣無量甚深為若此也。",
    "X20n0356_001:0050a19": "手擎香爐一處起煙十方佛剎皆有雲蓋悉放金",
    "X20n0356_001:0050a20": "光又金龍往劫發金光明願信相現在感金光明",
    "X20n0356_001:0050a21": "相人王未來作金光明佛事若名若事亘三世為",
    "X20n0356_001:0050a22": "縱徧十方為橫此等既是即理之事故稱法性金",
    "X20n0356_001:0050a23": "光明理無量甚深也。△二勸審思。",
    "X20n0356_001:0050a24": "而不用此標名義推譬喻無有一文無而彊用有而",
    "X20n0356_001:0050b01": "不遵明識者審之無俟多云。",
    "X20n0356_001:0050b02": "理名事用重重標示佛意令人解金光明理事不",
    "X20n0356_001:0050b03": "二如何講者不附經文釋其題目順情推喻棄親",
    "X20n0356_001:0050b04": "逐疎故勸識者審今依經立名之意也。△三例同",
    "X20n0356_001:0050b05": "諸經二初例指事立名。",
    "X20n0356_001:0050b06": "又諸經例多如稻稈斧柯象步城經等說其事指所",
    "X20n0356_001:0050b07": "說事仍即為名。",
    "X20n0356_001:0050b08": "稻稈事者佛見枯株稻稈即說十二因緣生滅因",
    "X20n0356_001:0050b09": "名稻稈經象步事者即無所希望經一名象步經",
    "X20n0356_001:0050b10": "諸經所說既即指其事以立經名此經盛說金光",
    "X20n0356_001:0050b11": "明事何不即以此事立名却謂金是世寶體有光",
    "X20n0356_001:0050b12": "明堪喻三德豈非彰灼違佛旨耶。△二例以經名",
    "X20n0356_001:0050b13": "事。",
    "X20n0356_001:0050b14": "又如說稻稈事斧柯事象步事等即名為稻稈斧柯",
    "X20n0356_001:0050b15": "象步經事也。",
    "X20n0356_001:0050b16": "又如諸經說稻稈等便即名為稻稈經事此經盛",
    "X20n0356_001:0050b17": "說金色光明何不名金光明經事耶此乃以經名",
    "X20n0356_001:0050b18": "事意令以事名經耳現行印本象步經下等字悞",
    "X20n0356_001:0050b19": "諸舊書本皆作事字方是以經名事也。△五當體",
    "X20n0356_001:0050b20": "釋二初標。",
    "X20n0356_001:0050b21": "第五當體得名者。",
    "X20n0356_001:0050b22": "言當體者當謂主當體即法性謂法性主體名金",
    "X20n0356_001:0050b23": "光明此對譬喻以彼顯此則三字名從他而立非",
    "X20n0356_001:0050b24": "是法性自體之名今據經文見三字名直名法性",
    "X20n0356_001:0050c01": "即前所引佛游法性便即唱云是金光明經既不",
    "X20n0356_001:0050c02": "云如金光明驗非譬喻大師深解經家之意故立",
    "X20n0356_001:0050c03": "三字是當體名又與經中諸文符契問今當體釋",
    "X20n0356_001:0050c04": "亦是依經全同附文那分二釋答前斥譬釋但是",
    "X20n0356_001:0050c05": "義推無有一文無而強用有而不遵今當體釋若",
    "X20n0356_001:0050c06": "不依文則成自斥故知此釋非不依經得為兩釋",
    "X20n0356_001:0050c07": "者蓋有兼獨何者以此部中重重舉名重重說事",
    "X20n0356_001:0050c08": "既附文釋題須名事雙附事即事用謂金色光明",
    "X20n0356_001:0050c09": "也名即理名直召法性也如創首標名驗是召理",
    "X20n0356_001:0050c10": "此乃前釋雙兼名事雖復雙兼而其理名未曾顯",
    "X20n0356_001:0050c11": "說讓今當體委陳其相是故兩釋雖通依經而當",
    "X20n0356_001:0050c12": "體釋獨在理名。△二釋二初反常情立今正義二",
    "X20n0356_001:0050c13": "初敘古寄俗名真。",
    "X20n0356_001:0050c14": "有師云真諦無名世諦有名寄名名於無名假俗而",
    "X20n0356_001:0050c15": "談真爾成論云無名相中假名相說今反此義。",
    "X20n0356_001:0050c16": "大師欲定經題三字是法性名且為常情執於真",
    "X20n0356_001:0050c17": "諦本無名字一切名言皆是世諦聖人談真蓋寄",
    "X20n0356_001:0050c18": "世名名真無名故引成論證真無名此義若成則",
    "X20n0356_001:0050c19": "金光明名須從譬立故今順理反此常情。△二明",
    "X20n0356_001:0050c20": "今則真名俗二初對他略立。",
    "X20n0356_001:0050c21": "俗本無名隨真立名。",
    "X20n0356_001:0050c22": "他師本立真諦無名俗諦有名今特翻云俗本無",
    "X20n0356_001:0050c23": "名隨真立名即是寄於真名名俗無名也問今之",
    "X20n0356_001:0050c24": "破立若真若俗有名無名為是何教二諦相耶答",
    "X20n0356_001:0051a01": "凡論二諦須辨三番一隨情二諦二隨智二諦三",
    "X20n0356_001:0051a02": "隨情智二諦即情智相對合明二諦此之三番有",
    "X20n0356_001:0051a03": "總有別所言別者則於教教各明三番隨情則凡",
    "X20n0356_001:0051a04": "位自論二諦隨智則聖位自論二諦隨情智則聖",
    "X20n0356_001:0051a05": "位二諦以隨智故合為真諦凡位二諦以隨情故",
    "X20n0356_001:0051a06": "合為俗諦此乃四教各論三番也言總論者以前",
    "X20n0356_001:0051a07": "三教及諸凡夫是可思議法故總束為隨情二諦",
    "X20n0356_001:0051a08": "圓教始終是不思議法故總束為隨智二諦隨情",
    "X20n0356_001:0051a09": "二諦併名俗隨智二諦併名真故名隨情智二諦",
    "X20n0356_001:0051a10": "今云真諦有名者即是圓教始終二諦以不思議",
    "X20n0356_001:0051a11": "故但名真諦此之真諦具一切德本有一切真實",
    "X20n0356_001:0051a12": "名義故云真諦有名言俗諦無名者即前三教及",
    "X20n0356_001:0051a13": "諸凡夫所有二諦以可思議故但名為俗此俗虗",
    "X20n0356_001:0051a14": "假淺狹故無真實名義故云俗諦無名今之所論",
    "X20n0356_001:0051a15": "乃是聖人仰則圓教隨智真名俯立凡夫隨情俗",
    "X20n0356_001:0051a16": "號。△二稱理委示二初約義委示。",
    "X20n0356_001:0051a17": "何者如劫初廓然萬物無字聖人仰則真法俯立俗",
    "X20n0356_001:0051a18": "號如理能通依真以名道如理尊貴依真以名寶如",
    "X20n0356_001:0051a19": "理能該羅依真以名網如理能起應依真以名響。",
    "X20n0356_001:0051a20": "若論大聖則真名俗有何時節今舉劫初立名事",
    "X20n0356_001:0051a21": "顯成劫之始尚似空劫故云廓然萬物雖立皆未",
    "X20n0356_001:0051a22": "有名諸大聖人所證真法具足一切究竟名義乃",
    "X20n0356_001:0051a23": "應生其中俯順凡情見於萬物有淺近義乃則真",
    "X20n0356_001:0051a24": "法深遠名義立於世諦淺近之名如世道路有少",
    "X20n0356_001:0051b01": "能通乃則如理究竟之道名於世間淺近之道如",
    "X20n0356_001:0051b02": "世珍寶凡情所貴乃則如理究竟可貴之寶名於",
    "X20n0356_001:0051b03": "凡情可重之寶網之與響皆悉如然問如靈鷲山",
    "X20n0356_001:0051b04": "劫劫皆有乃是聖人以昔名今驗知萬物皆是以",
    "X20n0356_001:0051b05": "昔而名於今今那忽云則真名俗答大聖常以五",
    "X20n0356_001:0051b06": "眼等照四悉被機若但緣過現不則真法則聖唯",
    "X20n0356_001:0051b07": "有肉天二眼無餘三眼但用世界無於三悉其實",
    "X20n0356_001:0051b08": "不然不以二相見諸佛土鑒機即照理照理即鑒",
    "X20n0356_001:0051b09": "機何有一事不則真法而施為耶故知不妨將昔",
    "X20n0356_001:0051b10": "名今而若今若昔所有名字皆從真立如此方名",
    "X20n0356_001:0051b11": "聖人立法。△二引教誠證五初引華嚴則真立俗。",
    "X20n0356_001:0051b12": "華嚴中云耕田轉耒衣裳作井皆聖人所為。",
    "X20n0356_001:0051b13": "聖見出世真如理中本具耕田作井真實義故乃",
    "X20n0356_001:0051b14": "教眾生耕世間田作世間井也。△二引大經真具",
    "X20n0356_001:0051b15": "名實。",
    "X20n0356_001:0051b16": "大經云世諦但有名無實義第一義諦有名有實義",
    "X20n0356_001:0051b17": "以此而推真諦有名更何所惑。",
    "X20n0356_001:0051b18": "諸佛菩薩雖則真法俯立俗號但順眾生淺局之",
    "X20n0356_001:0051b19": "情立名召物能召之名雖法真立而其所召無真",
    "X20n0356_001:0051b20": "實義何者如依真名道其實不能徧通諸法故云",
    "X20n0356_001:0051b21": "世諦有名無實唯有如理究竟不壅通達一切故",
    "X20n0356_001:0051b22": "云第一義諦有名有實如依真名實無可重義且",
    "X20n0356_001:0051b23": "世七珍但於穢俗心生愛重若廉潔之士視如糞",
    "X20n0356_001:0051b24": "土況三乘人耶唯有如理諸佛尊重如依真名網",
    "X20n0356_001:0051c01": "豈有該羅萬有之義唯真如理徧該生佛羅罩十",
    "X20n0356_001:0051c02": "方如依真名響豈能一時徧應眾緣唯有如理無",
    "X20n0356_001:0051c03": "思無作十界機扣一時普應故云世諦有名無義",
    "X20n0356_001:0051c04": "第一義諦有名有義也。△三引大論隨理立名。",
    "X20n0356_001:0051c05": "龍樹四依菩薩隨義理為立名字義即第一義理即",
    "X20n0356_001:0051c06": "如理也。",
    "X20n0356_001:0051c07": "若第一義理不具名義如何隨之立乎名字則真",
    "X20n0356_001:0051c08": "名俗其意昭然。△四引淨名事由理造。",
    "X20n0356_001:0051c09": "淨名云從無住本立一切法。",
    "X20n0356_001:0051c10": "所引經文大意明於從理造事而所造事有修性",
    "X20n0356_001:0051c11": "迷悟故妙樂明法性無住本立一切法具有四重",
    "X20n0356_001:0051c12": "謂理則性德緣了事則修德三因迷則三道流轉",
    "X20n0356_001:0051c13": "悟則果中勝用今明聖人仰則真法俯立俗號蓋",
    "X20n0356_001:0051c14": "由證悟真如之理理具諸法不守一性故則此理",
    "X20n0356_001:0051c15": "立世俗名故不可以三道流轉為所立法正當第",
    "X20n0356_001:0051c16": "四果中勝用為所立法。△五舉誠教勸物生信。",
    "X20n0356_001:0051c17": "經論咸然豈可不信。",
    "X20n0356_001:0051c18": "△二用今義立當體名前破古立真諦無名顯於",
    "X20n0356_001:0051c19": "今立真有名義廣引經論證真有名此義既成乃",
    "X20n0356_001:0051c20": "知經題金光明字從當體立是法非喻故約當體",
    "X20n0356_001:0051c21": "釋三字題文三初明經從當體立名。",
    "X20n0356_001:0051c22": "今言法性之法可尊可貴名法性為金此法性寂而",
    "X20n0356_001:0051c23": "常照名為光此法性大悲能多利益名為明即是金",
    "X20n0356_001:0051c24": "光明之法門也。",
    "X20n0356_001:0052a01": "題稱金者可重為義彰於法性妙絕難思諸佛所",
    "X20n0356_001:0052a02": "師最尊最重光者照了為義彰於法性當體覺照",
    "X20n0356_001:0052a03": "徧一切處無不明了明者應益為義彰於法性當",
    "X20n0356_001:0052a04": "體即是無緣慈悲隨對即應拔苦與樂當知法性",
    "X20n0356_001:0052a05": "金光明義義方究竟如來入定游歷法性知此法",
    "X20n0356_001:0052a06": "性究竟可重究竟照了究竟能益即依三義唱三",
    "X20n0356_001:0052a07": "字名直以此名名於法性固非寄託世金光明以",
    "X20n0356_001:0052a08": "為喻也既知三字是法非譬乃是一種三法之名",
    "X20n0356_001:0052a09": "法性當體名金光明法性當體名法身般若解脫",
    "X20n0356_001:0052a10": "乃至法性當體名苦惑業既十三法皆常樂我淨",
    "X20n0356_001:0052a11": "此金光明一一皆具常樂我淨彼諸三法不縱不",
    "X20n0356_001:0052a12": "橫此金光明亦不縱不橫則與一切微妙三法無",
    "X20n0356_001:0052a13": "二無別前順諸師用世金三義譬於法性十種三",
    "X20n0356_001:0052a14": "法及一切法今當體釋以金光明直名法性則前",
    "X20n0356_001:0052a15": "十種及一切法並為金光明三種法門之眷屬也。",
    "X20n0356_001:0052a16": "△二明人從所證立稱。",
    "X20n0356_001:0052a17": "菩薩入此法門從法為名即是金光明菩薩佛究竟",
    "X20n0356_001:0052a18": "此法門即有金燄光明如來金百光明照藏如來等。",
    "X20n0356_001:0052a19": "經題三字既是法性三種法門故菩薩分證此三",
    "X20n0356_001:0052a20": "法門從法立名佛乃究竟此三法門從法立名以",
    "X20n0356_001:0052a21": "此驗之三字之名彌彰當體。△三二問答料簡人",
    "X20n0356_001:0052a22": "法二初覈人二初以能仁立妨。",
    "X20n0356_001:0052a23": "若爾何故名釋迦。",
    "X20n0356_001:0052a24": "△二約通別為酬二初明別稱允同諸佛。",
    "X20n0356_001:0052b01": "釋迦此有通別名從通即名金光明允同諸佛從別",
    "X20n0356_001:0052b02": "即受釋迦之稱爾。",
    "X20n0356_001:0052b03": "釋迦牟尼雖是別稱此別具通豈釋迦文不證三",
    "X20n0356_001:0052b04": "法從通證故允同諸佛從別因緣名為釋迦。△二",
    "X20n0356_001:0052b05": "辨通名皆具三法三初引一文明同具金之三義。",
    "X20n0356_001:0052b06": "故讚佛品云如來之身金色微妙其明照耀耀即是",
    "X20n0356_001:0052b07": "光此是讚佛法體非讚世金也當佛法性為金非借",
    "X20n0356_001:0052b08": "世金也。",
    "X20n0356_001:0052b09": "無量菩薩唯讚釋迦而所讚德允同諸佛即金色",
    "X20n0356_001:0052b10": "明耀是佛法體具金光明三種妙德則與諸佛無",
    "X20n0356_001:0052b11": "二無別非借世金有光明用比類於佛問前云法",
    "X20n0356_001:0052b12": "性具於可重照了應益三種義故名金光明故以",
    "X20n0356_001:0052b13": "此名還名法性此中既云金色明耀乃是色法豈",
    "X20n0356_001:0052b14": "是法性三種之義前就義辨此就色辨云何同是",
    "X20n0356_001:0052b15": "三種法門答前之三義皆絕思議名第一義今文",
    "X20n0356_001:0052b16": "讚色不縱不橫名微妙色此色此義相去幾何真",
    "X20n0356_001:0052b17": "善名色與第一義空辭異體同楞嚴經云性火真",
    "X20n0356_001:0052b18": "空性空真火起信論云智性即色性色性即智性",
    "X20n0356_001:0052b19": "又復應知今讚色身金色明耀是解脫德解脫必",
    "X20n0356_001:0052b20": "具法身般若須了二德不離色身即色非色非色",
    "X20n0356_001:0052b21": "非非色金色微妙即非色非非色名中道色法身",
    "X20n0356_001:0052b22": "也耀是非色般若也明是應色解脫也不得此意",
    "X20n0356_001:0052b23": "寧於色身讚三法體允同諸佛耶。△二引二文明",
    "X20n0356_001:0052b24": "同證性之三法。",
    "X20n0356_001:0052c01": "三身品云與諸佛同體與諸佛同意與諸佛同事同",
    "X20n0356_001:0052c02": "體者是同法性金也同意者同法性光也同事者同",
    "X20n0356_001:0052c03": "法性明也故華嚴云一切諸如來同共一法身一身",
    "X20n0356_001:0052c04": "一智慧力無畏亦然一身即是同金智慧即是同光",
    "X20n0356_001:0052c05": "力無畏即是同明於一法體三義具足非假世金寄",
    "X20n0356_001:0052c06": "況佛法。",
    "X20n0356_001:0052c07": "釋迦牟尼允同諸佛則一切三法無不同等且舉",
    "X20n0356_001:0052c08": "當經及華嚴經二處三法示其同相此二三若同",
    "X20n0356_001:0052c09": "則一切不異體即法身同也意既是智智能合體",
    "X20n0356_001:0052c10": "即應身同也事謂事用即化身同也共一法身復",
    "X20n0356_001:0052c11": "言一身者牒上法身與智俱一也十力四無所畏",
    "X20n0356_001:0052c12": "及六通三達一切法門體通三德若從所證即法",
    "X20n0356_001:0052c13": "身德若從能證即般若德若用化物即解脫德今",
    "X20n0356_001:0052c14": "文既以一身一智示於二德故力無畏的在化用",
    "X20n0356_001:0052c15": "須屬解脫此二三法對金光明者乍似以法而對",
    "X20n0356_001:0052c16": "於喻其實不然以前引教定此三字是法非譬故",
    "X20n0356_001:0052c17": "今以其三身三德類金光明三種法門彰於諸佛",
    "X20n0356_001:0052c18": "皆同證得恐謂是譬故文結示非假世金寄況佛",
    "X20n0356_001:0052c19": "法。△三引文定此經題非從譬立。",
    "X20n0356_001:0052c20": "故樹神云無量大悲宣說如是妙寶經典當體並是",
    "X20n0356_001:0052c21": "妙寶此寶具足光明非借世金以譬法也。",
    "X20n0356_001:0052c22": "言妙寶者名金為寶皆以可重為義並是當體得",
    "X20n0356_001:0052c23": "名此法性寶具足光明即是照了應益之義非借",
    "X20n0356_001:0052c24": "世寶為譬喻也。",
    "X20n0356_001:0053a02": "金光明經玄義拾遺記會本卷上之下",
    "X20n0356_001:0053a04": "音釋",
    "X20n0356_001:0053a05": "玄義舶(音撥舶大船也)。組(音祖組其小者可以為冠)。掘(音厥易曰掘地為臼)。裹",
    "X20n0356_001:0053a06": "(音果苞也)。探(音貪探取也)。析(音昔析分也)。猨(音員猨似猴而大能嘯也)。煜[煸-戶+合](煜音",
    "X20n0356_001:0053a07": "浴煜光盛貌爚爍藥二音爚光明皃)。犍(音堅犍獸似豹人首一目)。創(音始剏也)。稈(音敢稈槀",
    "X20n0356_001:0053a08": "也)。耒(音累耒田噐也)。",
    "X20n0356_001:0053a09": "遺記複(音復複重衣也)。犢(音獨犢牛柔謹也)。涸(乎各切水竭也)。揆(音桂揆度也)。",
    "X20n0356_001:0053a10": "舛(音喘舛相皆也)。緯(音衛緯織絲也)。讖(音襯讖預也)。桴(與枹同音浮鼓槌也)。鬣(音列",
    "X20n0356_001:0053a11": "鬣長須也)。織(音兼織不篋也)。羨(音線羨貪慕也)。[砣-匕+隹](音殼確堅固也)。詢(音巡咨也)。髣髴",
    "X20n0356_001:0053a12": "(一作彷彿不明也)。罩(音罩取魚棹具也)。"
}