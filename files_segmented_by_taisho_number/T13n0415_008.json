{
    "T13n0415_008:0859c09": "大方等大集經菩薩念佛三昧",
    "T13n0415_008:0859c10": "分卷第八",
    "T13n0415_008:0859c12": "隋天竺三藏達磨笈多譯",
    "T13n0415_008:0859c13": "思惟三昧品之餘",
    "T13n0415_008:0859c14": "爾時，不空見菩薩摩訶薩復白佛言：「世尊！菩",
    "T13n0415_008:0859c15": "薩摩訶薩當何證知捨離我見耶？」佛言：「不空",
    "T13n0415_008:0859c16": "見！若諸菩薩摩訶薩得證知時，無有住著則",
    "T13n0415_008:0859c17": "離我見。如是，菩薩雖無住著，而能為彼一切",
    "T13n0415_008:0859c18": "世間天人眾生作大利益。「云何利益？所謂為",
    "T13n0415_008:0859c19": "大法明、然大法炬、吹大法䗍、擊大法鼓、奮",
    "T13n0415_008:0859c20": "大法鞉、乘大法船、設大法橋。方當欲渡一",
    "T13n0415_008:0859c21": "切眾生出於生死四流瀑河、置於涅槃無為",
    "T13n0415_008:0859c22": "彼岸，即當觀察是身本性。「次當觀身不淨：臭",
    "T13n0415_008:0859c23": "穢、腐爛、癰、膿、屎、尿盈溢。是身無常，不暫停住；",
    "T13n0415_008:0859c24": "破壞枯槁，不可長久；誑惑小兒，危脆不堅。「猶",
    "T13n0415_008:0859c25": "水沫聚，戶蟲充滿，筋骨相輔，空負而行，無實",
    "T13n0415_008:0859c26": "用處。或經百年、及百千歲、縱八萬劫一切樂",
    "T13n0415_008:0859c27": "具守護、長養，終歸墮壞。「此身長夜不離煩惱、",
    "T13n0415_008:0859c28": "不出顛倒，恒為諸惡鳥獸食噉，又亦常與地",
    "T13n0415_008:0859c29": "獄、餓鬼、畜生共行，生死往來受諸苦惱、或為",
    "T13n0415_008:0860a01": "奴隸種種苦事，常繫於他不得自在，而彼所",
    "T13n0415_008:0860a02": "生云何當能見苦、斷集、證滅、修道？「今我此身",
    "T13n0415_008:0860a03": "但是空虛、誑曜、愚癡，無一堅法。以是，我今當",
    "T13n0415_008:0860a04": "應持此一切身分施諸眾生：若有眾生寶重",
    "T13n0415_008:0860a05": "己身，我當為彼放捨身命；若有眾生須我精",
    "T13n0415_008:0860a06": "氣，我當給與彼之精氣；若有眾生須我肉者，",
    "T13n0415_008:0860a07": "我當以肉供奉彼等。何以故？寧我先施令彼",
    "T13n0415_008:0860a08": "得食，無容不施使彼自食。今我以此淨心布",
    "T13n0415_008:0860a09": "施所獲善根，願即滅除我見根本。「而彼菩薩",
    "T13n0415_008:0860a10": "如是觀時，不著我見；滅我見已，然後捨身令",
    "T13n0415_008:0860a11": "眾生用——為惜命者棄捨命根、須精氣者授以",
    "T13n0415_008:0860a12": "精氣、須肉食者便以肉施、若有眾生須其力",
    "T13n0415_008:0860a13": "用，即時為奴充彼驅策。「不空見！以是因緣，彼",
    "T13n0415_008:0860a14": "菩薩摩訶薩除捨我見、不住我見、證知我見，",
    "T13n0415_008:0860a15": "而能於此不牢固中求牢固身。「不空見！譬如",
    "T13n0415_008:0860a16": "都城、邑聚、村落之中，多有童男、或多童女自",
    "T13n0415_008:0860a17": "舍出已，至河岸邊見水沫聚，以彼水沫更相",
    "T13n0415_008:0860a18": "嬉戲——所謂：破壞水沫，分段磨滅，令其消散無",
    "T13n0415_008:0860a19": "有遺餘——而彼沫聚不作是念：『誰於今日能分",
    "T13n0415_008:0860a20": "散我？』是沫雖壞，無惱恨心。「不空見！如是，菩薩",
    "T13n0415_008:0860a21": "摩訶薩自觀己身無常破壞，如彼沫聚不可",
    "T13n0415_008:0860a22": "長久，當知是人得此三昧，疾成阿耨多羅三",
    "T13n0415_008:0860a23": "藐三菩提。」爾時，世尊為重明此義，以偈頌",
    "T13n0415_008:0860a24": "曰：",
    "T13n0415_008:0860a25": "「若能遠離我見者，　　一切無有住著處，",
    "T13n0415_008:0860a26": "為利世間天人故，　　當證難見大菩提。",
    "T13n0415_008:0860a27": "彼若厭身諸不淨，　　癰瘡所處膿血流，",
    "T13n0415_008:0860a28": "此身變壞不堅牢，　　無常羸劣斯破法。",
    "T13n0415_008:0860a29": "暫住如幻無實體，　　猶彼聚沫空無真，",
    "T13n0415_008:0860b01": "長夜養育終無宜，　　鳥狗斯食最可惡。",
    "T13n0415_008:0860b02": "雖以眾具供贍之，　　是身會當歸敗滅，",
    "T13n0415_008:0860b03": "既不能得牢固法，　　經無量劫唯有苦。",
    "T13n0415_008:0860b04": "地獄、畜生、餓鬼苦，　　飢渴眾惱恒熾然，",
    "T13n0415_008:0860b05": "世間催切超百羅，　　初不覺知彼如實。",
    "T13n0415_008:0860b06": "我身今日自空虛，　　不常之體須臾變，",
    "T13n0415_008:0860b07": "謂諸眾生食肉者、　　精氣、僕役我甘為。",
    "T13n0415_008:0860b08": "我思此時常發言：　　『其有食肉及精血，",
    "T13n0415_008:0860b09": "我為其故今放捨，　　任從噉食我此身。』",
    "T13n0415_008:0860b10": "當令一切寶身者，　　悉得觀我捨斯命，",
    "T13n0415_008:0860b11": "我今軀命不敢愛，　　願速成彼三摩提。",
    "T13n0415_008:0860b12": "猶如彼沫常破壞，　　未曾起一瞋恨心；",
    "T13n0415_008:0860b13": "今我此身如沫團，　　豈有生於嫌怨事？",
    "T13n0415_008:0860b14": "若能觀身如水沫，　　此人必定求菩提，",
    "T13n0415_008:0860b15": "非但得奉十方尊，　　彼當速獲勝三昧。」",
    "T13n0415_008:0860b16": "12 示現微笑品菩薩念佛三昧分示現微笑品第十二",
    "T13n0415_008:0860b17": "爾時，世尊怡然微笑。諸佛、世尊法如是故，即",
    "T13n0415_008:0860b18": "微笑時，世尊口放種種光明——所謂青、黃、赤、白、",
    "T13n0415_008:0860b19": "金色、頗梨——其光遠照，上至梵宮而復還下，右",
    "T13n0415_008:0860b20": "遶三周入世尊頂。時尊者阿難見斯事已，即",
    "T13n0415_008:0860b21": "從座起，整理衣服，右膝著地，合十指掌向佛、",
    "T13n0415_008:0860b22": "世尊，以偈問曰：",
    "T13n0415_008:0860b23": "「最勝世尊非無因，　　今現微笑當有以，",
    "T13n0415_008:0860b24": "世間調御應為說，　　而復微笑何因緣？",
    "T13n0415_008:0860b25": "金剛色體百福身，　　由證真如能利益，",
    "T13n0415_008:0860b26": "一切世間所歸依，　　今此微笑有何緣？",
    "T13n0415_008:0860b27": "世尊無上亦無比，　　何處當有能超勝？",
    "T13n0415_008:0860b28": "功德備具無可毀，　　今斯微笑有何緣？",
    "T13n0415_008:0860b29": "一切世間皆歸趣，　　調御丈夫今當宣，",
    "T13n0415_008:0860c01": "誰於今日獲大利，　　世尊無何微笑者？",
    "T13n0415_008:0860c02": "今日誰當受大位？　　今日誰得真福聚？",
    "T13n0415_008:0860c03": "今日誰為安隱王？　　能致世尊是微笑。",
    "T13n0415_008:0860c04": "一切世間所歸依，　　天人大師今應說，",
    "T13n0415_008:0860c05": "若聞佛尊斯妙音，　　天人歡喜眾聖讚。」",
    "T13n0415_008:0860c06": "尊者阿難設斯問已，於是世尊告阿難曰：「阿",
    "T13n0415_008:0860c07": "難！我當說是正念三昧法門義時，此大眾中",
    "T13n0415_008:0860c08": "有三萬人遠離塵垢、得法眼淨；復有八萬億",
    "T13n0415_008:0860c09": "百千那由他諸天子遠塵離垢、得法眼淨；復",
    "T13n0415_008:0860c10": "有三萬比丘、比丘尼眾得阿那含果；復有三",
    "T13n0415_008:0860c11": "萬比丘、比丘尼、優婆塞、優婆夷得無生忍法；",
    "T13n0415_008:0860c12": "復有三萬眾生發阿耨多羅三藐三菩提心，",
    "T13n0415_008:0860c13": "此輩皆於星宿劫中成等正覺，此即前發菩",
    "T13n0415_008:0860c14": "提心者是也；復有九萬億那由他菩薩摩訶",
    "T13n0415_008:0860c15": "薩安住菩提無有退轉，此輩當來皆得成佛，",
    "T13n0415_008:0860c16": "彼諸世尊有四種號：或號光明、或號毘盧遮",
    "T13n0415_008:0860c17": "那、或號釋迦牟尼、或名日月歲星，有如是等",
    "T13n0415_008:0860c18": "諸種名號隨其剎土出現於世；復有九十二",
    "T13n0415_008:0860c19": "億百千那由他眾生但發聲聞心，是輩未來",
    "T13n0415_008:0860c20": "皆證聲聞果。」",
    "T13n0415_008:0860c21": "爾時，世尊知是事已，以淨天眼過於人眼觀",
    "T13n0415_008:0860c22": "察十方，見九十億百千那由他諸佛世界，應",
    "T13n0415_008:0860c23": "作如是大利益故，更出殊大微妙之聲遍此",
    "T13n0415_008:0860c24": "三千大千世界，咸得聞已，然後及彼諸佛國",
    "T13n0415_008:0860c25": "土所有眾生亦皆得聞。然後復從眉間白毫",
    "T13n0415_008:0860c26": "相中放大光明名無邊威，此光遍照十方佛",
    "T13n0415_008:0860c27": "國，令無量億百千那由他眾生得須陀洹果、",
    "T13n0415_008:0860c28": "斯陀含果、阿那含果、阿羅漢果；復有過於前",
    "T13n0415_008:0860c29": "數眾生發阿耨多羅三藐三菩提心，彼等當",
    "T13n0415_008:0861a01": "來皆得不退轉於阿耨多羅三藐三菩提，然",
    "T13n0415_008:0861a02": "後於彼十方國土皆得成佛，號曰難伏如來、",
    "T13n0415_008:0861a03": "應供、等正覺出現於世。爾時，世尊為重宣此",
    "T13n0415_008:0861a04": "義，以偈頌曰：",
    "T13n0415_008:0861a05": "「過百千數無減少，　　三種三十復九十，",
    "T13n0415_008:0861a06": "如是一切見菩提，　　彼為發心利益故。",
    "T13n0415_008:0861a07": "彼滿十千諸眾生，　　復三萬智得淨眼，",
    "T13n0415_008:0861a08": "聞已正思等正覺，　　解脫人身諸惡道；",
    "T13n0415_008:0861a09": "復過八億那由他，　　諸天獲於聖淨眼，",
    "T13n0415_008:0861a10": "以聞如來妙音故，　　永滅惡趣無遺餘；",
    "T13n0415_008:0861a11": "得忍三萬億由他，　　發心即離三惡道，",
    "T13n0415_008:0861a12": "彼輩當來悉成佛，　　其猶盛春草木敷；",
    "T13n0415_008:0861a13": "復有三萬億眾生，　　從座而起發大心，",
    "T13n0415_008:0861a14": "以此威德當成佛，　　於大地上利世間；",
    "T13n0415_008:0861a15": "復有六萬諸天子，　　皆發無上菩提心，",
    "T13n0415_008:0861a16": "彼等斯同彌勒尊，　　以修樂因證樂處。",
    "T13n0415_008:0861a17": "以是因緣天人師，　　為斯廣大故微笑，",
    "T13n0415_008:0861a18": "我已宣揚微笑旨，　　阿難當知此笑緣。」",
    "T13n0415_008:0861a19": "13 神通品菩薩念佛三昧分神通品第十三之一",
    "T13n0415_008:0861a20": "爾時，不空見菩薩摩訶薩白佛言：「世尊！云何",
    "T13n0415_008:0861a21": "當知菩薩摩訶薩住於慚愧、遠離於彼無慚",
    "T13n0415_008:0861a22": "愧已，然後當得此三昧耶？」爾時，佛告不空見",
    "T13n0415_008:0861a23": "菩薩言：「不空見！若有菩薩摩訶薩常行慚愧，",
    "T13n0415_008:0861a24": "而是菩薩行慚愧時或能造作種種惡事——所",
    "T13n0415_008:0861a25": "謂：身惡行時即生慚愧、口惡行時亦生慚愧、",
    "T13n0415_008:0861a26": "意惡行時亦生慚愧、起嫉妬心亦生慚愧、起",
    "T13n0415_008:0861a27": "懈怠心亦生慚愧、於諸如來所亦生慚愧、於",
    "T13n0415_008:0861a28": "大菩薩摩訶薩所亦生慚愧、於住菩薩乘諸",
    "T13n0415_008:0861a29": "眾生所亦生慚愧、於聲聞乘人所亦生慚愧、",
    "T13n0415_008:0861b01": "於辟支佛乘人所亦生慚愧、於人天所亦生",
    "T13n0415_008:0861b02": "慚愧。云何慚愧？所謂常愧於他，亦慚自身住",
    "T13n0415_008:0861b03": "於一切不善法中，故常慚愧。「住慚愧已，遠離",
    "T13n0415_008:0861b04": "一切無慚無愧，除滅不善、思惟善事，荷負重",
    "T13n0415_008:0861b05": "擔，體性清淨，終無毀犯、他不能謗。而是菩薩",
    "T13n0415_008:0861b06": "常能具足無毀身業、亦能具足無毀口業、亦",
    "T13n0415_008:0861b07": "能具足無毀意業，具足斯已，然後乃能住是",
    "T13n0415_008:0861b08": "三昧；住三昧已，常不遠離見一切諸佛、常不",
    "T13n0415_008:0861b09": "遠離聽聞諸佛所說妙法、常不遠離恭敬供",
    "T13n0415_008:0861b10": "養一切聖僧；具足如斯已，然後乃能疾成阿",
    "T13n0415_008:0861b11": "耨多羅三藐三菩提。",
    "T13n0415_008:0861b12": "「復次，不空見！我念往昔過無量無邊阿僧祇",
    "T13n0415_008:0861b13": "劫，時有大劫名曰善來，於彼善來劫中後有",
    "T13n0415_008:0861b14": "第三劫名曰寶炬。「不空見！彼於劫中復有小",
    "T13n0415_008:0861b15": "劫名九莊嚴，於彼時中名多劫濁。復次，有劫",
    "T13n0415_008:0861b16": "名曰千歲，彼中有轉輪王名善觀作，而彼善",
    "T13n0415_008:0861b17": "觀作王宿植德本、具大威德。「不空見！時善觀",
    "T13n0415_008:0861b18": "作王所居大城名曰淨華，妙香充滿。其城東",
    "T13n0415_008:0861b19": "西廣六十由旬、南北長七十由旬，墻壁周圍",
    "T13n0415_008:0861b20": "有一千二百重。彼城身量純以真金、眾具莊",
    "T13n0415_008:0861b21": "嚴，間用七寶。「不空見！汝今欲知淨華香城善",
    "T13n0415_008:0861b22": "觀作王果報眾具莊嚴殊麗，如先所說無邊",
    "T13n0415_008:0861b23": "精進王善住大城無差異也。「不空見！彼城北",
    "T13n0415_008:0861b24": "面有一內門名曰華鬘門，外有園名曰無畏，",
    "T13n0415_008:0861b25": "其園縱廣四十由旬，周匝皆有七寶樹林而",
    "T13n0415_008:0861b26": "為圍遶。有一大池，形量方廣，面十由旬，八功",
    "T13n0415_008:0861b27": "德水彌滿其間，如忉利天鏝陀吉尼池也。彼",
    "T13n0415_008:0861b28": "池四面周匝皆有寶多羅樹——其金多羅樹銀",
    "T13n0415_008:0861b29": "為花果、銀多羅樹琉璃華果，如是乃至真珠",
    "T13n0415_008:0861c01": "多羅樹金為華果——如善住城一等無異。「復",
    "T13n0415_008:0861c02": "次，不空見！當爾之時有佛、世尊——號鴦耆羅娑",
    "T13n0415_008:0861c03": "隋言分味如來、應供、等正覺、明行足、善逝、世間解、無",
    "T13n0415_008:0861c04": "上士、調御丈夫、天人師、佛、世尊——出現於世。「不",
    "T13n0415_008:0861c05": "空見！時彼鴦耆羅娑如來處遊居止無畏園",
    "T13n0415_008:0861c06": "中，與大比丘眾九十九億百千那由他人俱",
    "T13n0415_008:0861c07": "前後圍遶——皆阿羅漢，諸漏已盡，無復煩惱；皆",
    "T13n0415_008:0861c08": "得自在心善解脫、慧善解脫；所作已辦，捐捨",
    "T13n0415_008:0861c09": "重擔，盡獲己利，不受後有：隨順正教，達於彼",
    "T13n0415_008:0861c10": "岸。「不空見！時彼鴦耆羅娑如來、應供、等正覺",
    "T13n0415_008:0861c11": "於晨朝時著衣持鉢，與九十九億百千那由",
    "T13n0415_008:0861c12": "他聲聞大眾左右圍遶入淨華香城。「不空",
    "T13n0415_008:0861c13": "見！時彼善觀作王知彼世尊晨朝入城，即自",
    "T13n0415_008:0861c14": "莊嚴乘大調象名曰樂手，與無量億百千那",
    "T13n0415_008:0861c15": "由他眾前後導從，自彼淨華香城而出，為奉",
    "T13n0415_008:0861c16": "迎彼佛世尊故。「不空見！時善觀作王既遙見",
    "T13n0415_008:0861c17": "彼鴦耆世尊尋路而來，光儀端遠狀若金山，",
    "T13n0415_008:0861c18": "諸根寂靜神志和穆，已達第一調柔彼岸——猶",
    "T13n0415_008:0861c19": "如大龍降伏一切、亦如大象所為自在、又如",
    "T13n0415_008:0861c20": "大池澄清映徹——如是見已，自乘而下進詣世",
    "T13n0415_008:0861c21": "尊，頭面作禮，右遶三周而啟白言：『唯願世",
    "T13n0415_008:0861c22": "尊受我明朝所設供養。』「復次，不空見！時彼鴦",
    "T13n0415_008:0861c23": "耆羅娑如來、應供、等正覺聞善觀作王如是",
    "T13n0415_008:0861c24": "請已，為諸眾生作利益故，默然受請。「復次，不",
    "T13n0415_008:0861c25": "空見！時善觀作王聞彼世尊許納其請，即於",
    "T13n0415_008:0861c26": "斯夜速命厨官嚴辦眾種上味美食，人間所",
    "T13n0415_008:0861c27": "有靡不畢具。於淨華城平治道路，以諸香",
    "T13n0415_008:0861c28": "泥塗飾其地，所在街巷建立寶幢，妙善名幡",
    "T13n0415_008:0861c29": "處處羅布，兼列種種金寶器具。又用上妙牛",
    "T13n0415_008:0862a01": "頭栴檀以為香水灑散其地，復以種種末香、",
    "T13n0415_008:0862a02": "種種散華上撤於佛而為供養。然後於彼如",
    "T13n0415_008:0862a03": "來、應、等正覺前燒種種名香、積種種華鬘而",
    "T13n0415_008:0862a04": "為供養，又以種種歌頌、讚歎、偈句、法言而為",
    "T13n0415_008:0862a05": "供養，又作種種上妙樂音及諸玩具而為供",
    "T13n0415_008:0862a06": "養。彼王如是作諸供養，然後奉獻上妙飲食",
    "T13n0415_008:0862a07": "供養世尊及比丘眾。「復次，不空見！爾時彼善",
    "T13n0415_008:0862a08": "觀作王廣設如是微妙第一最上眾具滿",
    "T13n0415_008:0862a09": "足供養鴦耆如來、應供、等正覺已，更於異時",
    "T13n0415_008:0862a10": "莊嚴大駕，躬自率彼無量千數諸眾生等詣",
    "T13n0415_008:0862a11": "無畏園至彼鴦耆如來、應供、等正覺所，頂禮",
    "T13n0415_008:0862a12": "尊足已而白佛言：『世尊！今正是時，唯願垂慈",
    "T13n0415_008:0862a13": "作所應作也。』",
    "T13n0415_008:0862a14": "「復次，不空見！時彼鴦耆羅娑如來聞善觀作",
    "T13n0415_008:0862a15": "王慇懃請已，知諸眾生堪受化故，於是為彼",
    "T13n0415_008:0862a16": "如所應作種種神通。現神通已，遂與九十九",
    "T13n0415_008:0862a17": "億百千那由他諸阿羅漢等身昇虛空。住虛",
    "T13n0415_008:0862a18": "空已，即放九十九億百千那由他光明照於",
    "T13n0415_008:0862a19": "東方無量世界；如是，復放前數光明照彼南",
    "T13n0415_008:0862a20": "方、及以西、北、四維、上、下，周遍十方亦皆如是。",
    "T13n0415_008:0862a21": "彼一一方各有九十九億百千那由他諸大光",
    "T13n0415_008:0862a22": "明，彼一一光皆各化作八十億百千那由他",
    "T13n0415_008:0862a23": "等大蓮華座，彼諸華座皆各有一化如來坐，",
    "T13n0415_008:0862a24": "彼諸如來形量、長短，乃至一切威儀多少，一",
    "T13n0415_008:0862a25": "如鴦耆羅娑如來、應供、等正覺無差別也。",
    "T13n0415_008:0862a26": "「不空見！如彼變化諸佛、世尊各有無量億那",
    "T13n0415_008:0862a27": "由他諸比丘眾前後圍繞住虛空中，又亦各",
    "T13n0415_008:0862a28": "有化天帝釋及化梵王——形量、大小皆如今此",
    "T13n0415_008:0862a29": "無超勝梵天及大供養天帝釋等，無有異也。",
    "T13n0415_008:0862b01": "「不空見！時彼鴦耆羅娑如來、應供、等正覺示",
    "T13n0415_008:0862b02": "現如是神通事時，於須臾間，一切諸天所有",
    "T13n0415_008:0862b03": "音樂不鼓自鳴、一切眾具不作自現。「不空見！",
    "T13n0415_008:0862b04": "時彼欲界諸天既覩鴦耆世尊示現如是大",
    "T13n0415_008:0862b05": "神變時，即以天栴檀、末香、沈水香、多伽羅香、",
    "T13n0415_008:0862b06": "多摩羅跋、牛頭栴檀、黑沈水香……等奉散佛上。",
    "T13n0415_008:0862b07": "復以種種妙華——所謂雞娑羅華、大雞娑羅華",
    "T13n0415_008:0862b08": "等——奉散於彼鴦耆羅娑如來、應、等正覺。",
    "T13n0415_008:0862b09": "「復次，不空見！爾時鴦耆世尊告彼善觀作王",
    "T13n0415_008:0862b10": "言：『大王！諸行無常。大王！諸行皆苦。大王！諸",
    "T13n0415_008:0862b11": "行無我。大王！諸行暫住，不得久停。大王！諸行",
    "T13n0415_008:0862b12": "不堅，是破壞法。大王！諸行熾然，如猛火焰。大",
    "T13n0415_008:0862b13": "王！諸行深奧，如大火坑。大王！乃至應當念",
    "T13n0415_008:0862b14": "捨諸行，當生深厭、亦不可樂，當念遠離，終思",
    "T13n0415_008:0862b15": "解脫。』「不空見！爾時，善觀作王一心合掌恭敬",
    "T13n0415_008:0862b16": "向彼鴦耆如來具領讚曰：『如是如是。大德修",
    "T13n0415_008:0862b17": "伽陀！大德婆伽婆！諸行無常。大德婆伽婆！諸",
    "T13n0415_008:0862b18": "行是苦、諸行無我。大德婆伽婆！誠如聖教，一",
    "T13n0415_008:0862b19": "切諸行皆應遠離，亦須棄捨，終當免脫。』「不空",
    "T13n0415_008:0862b20": "見！爾時，彼鴦耆羅娑如來為彼善觀作王說",
    "T13n0415_008:0862b21": "如斯法，令其歡喜、令其專念、令其奉行；令",
    "T13n0415_008:0862b22": "歡喜已、令專念已、令奉行已，然令發阿耨多",
    "T13n0415_008:0862b23": "羅三藐三菩提心。",
    "T13n0415_008:0862b24": "「復次，不空見！爾時，鴦耆羅娑如來見善觀作",
    "T13n0415_008:0862b25": "王聞法歡喜、發菩提心，一切眾生咸得益已，",
    "T13n0415_008:0862b26": "即與九十九億百千那由他諸阿羅漢比丘大",
    "T13n0415_008:0862b27": "眾舉身騰踊，足步虛空，出淨花城然後還下，",
    "T13n0415_008:0862b28": "如常威儀，前後圍繞入無畏園。「不空見！時彼",
    "T13n0415_008:0862b29": "善觀作王既得親覩鴦耆羅娑如來、應、等正",
    "T13n0415_008:0862c01": "覺廣現如是神通事時，發菩提心，更作誓曰：",
    "T13n0415_008:0862c02": "『當令我等於未來世悉獲如是大神通慧，復",
    "T13n0415_008:0862c03": "當令我悉得如是統諸大眾，復當令我於未",
    "T13n0415_008:0862c04": "來世悉得如是天人眾前大師子吼，一如今",
    "T13n0415_008:0862c05": "日鴦耆如來、應供、等正覺，無有異也。』「不空見！",
    "T13n0415_008:0862c06": "時彼善觀作王見彼世尊鴦耆羅娑如來、應",
    "T13n0415_008:0862c07": "供、等正覺及諸大眾乘空而返，王便嚴駕奉",
    "T13n0415_008:0862c08": "從世尊達本住所然後乃還。「復次，不空見！",
    "T13n0415_008:0862c09": "後於異時，彼鴦耆如來、應供、等正覺與諸",
    "T13n0415_008:0862c10": "大眾次第而行，至善觀王宮殿中已，當鋪",
    "T13n0415_008:0862c11": "而坐，諸比丘僧亦次第坐已。爾時，彼善觀作",
    "T13n0415_008:0862c12": "王及諸大臣與其眷屬各自圍繞、城內人民",
    "T13n0415_008:0862c13": "及其眷屬亦各圍繞，又皆自持所有供食，各",
    "T13n0415_008:0862c14": "自手奉鴦耆世尊及諸弟子聲聞大眾。其食",
    "T13n0415_008:0862c15": "香美、眾味具足，隨意奉上佛及眾僧，一切噉",
    "T13n0415_008:0862c16": "食皆得充滿。然後更以種種妙香、種種花鬘、",
    "T13n0415_008:0862c17": "種種衣服、種種珍寶、一切眾具、微妙音樂供",
    "T13n0415_008:0862c18": "養恭敬已，即於是日呼召太子，加以天冠、受",
    "T13n0415_008:0862c19": "以王位，棄四天下及諸眷屬、深厭生死，請",
    "T13n0415_008:0862c20": "佛出家，即於鴦耆佛、世尊所釋除鬚髮、法服",
    "T13n0415_008:0862c21": "著身。時有八萬四千億百千那由他人民善",
    "T13n0415_008:0862c22": "根既淳熟故，亦深厭世，從王出家。",
    "T13n0415_008:0862c23": "「復次，不空見！時彼善觀作王既出家已，即於",
    "T13n0415_008:0862c24": "眾中整理衣服，恭敬合掌，遂便請彼鴦耆如",
    "T13n0415_008:0862c25": "來、應供、等正覺言：『世尊！云何菩薩修習、思惟",
    "T13n0415_008:0862c26": "念佛三昧耶？菩薩摩訶薩云何證此念佛三",
    "T13n0415_008:0862c27": "昧，即得住於不退轉地、速疾成就阿耨多羅",
    "T13n0415_008:0862c28": "三藐三菩提、現前成就諸功德法？』「不空見！時",
    "T13n0415_008:0862c29": "彼善觀作王比丘如是問已，彼鴦耆如來即",
    "T13n0415_008:0863a01": "便告彼王比丘言：『善觀作！汝應當知有二種",
    "T13n0415_008:0863a02": "法，菩薩摩訶薩具足修習，即便得此菩薩念",
    "T13n0415_008:0863a03": "佛三昧，能速成就阿耨多羅三藐三菩提。何",
    "T13n0415_008:0863a04": "等為二？一者、信諸如來，不生違逆；二者、信佛",
    "T13n0415_008:0863a05": "所說，不敢謗毀。作如斯念：是為諸佛廣大境",
    "T13n0415_008:0863a06": "界，不可思議。善觀作！是為菩薩摩訶薩得此",
    "T13n0415_008:0863a07": "三昧能速成就阿耨多羅三藐三菩提。「『善觀",
    "T13n0415_008:0863a08": "作！復有二法，菩薩摩訶薩具足修習能速成",
    "T13n0415_008:0863a09": "就阿耨多羅三藐三菩提。何等為二？一者、奢",
    "T13n0415_008:0863a10": "摩他，二者、毘婆舍那。善觀作！是為菩薩摩訶",
    "T13n0415_008:0863a11": "薩具足修習得此三昧能速成就阿耨多羅三",
    "T13n0415_008:0863a12": "藐三菩提。「『善觀作！復有二法，菩薩摩訶薩具",
    "T13n0415_008:0863a13": "足修習得此三昧能速成就阿耨多羅三藐",
    "T13n0415_008:0863a14": "三菩提。何等為二？一者、遠離斷見，二者、滅除",
    "T13n0415_008:0863a15": "常見。善觀作！是為菩薩摩訶薩具足修習得",
    "T13n0415_008:0863a16": "此三昧能速成就阿耨多羅三藐三菩提耶。",
    "T13n0415_008:0863a17": "「『善觀作！復有二法，菩薩摩訶薩具足修習得",
    "T13n0415_008:0863a18": "此三昧能速成就阿耨多羅三藐三菩提。何",
    "T13n0415_008:0863a19": "等為二？一者、住於羞慚，二者、修於恥愧。善觀",
    "T13n0415_008:0863a20": "作！是為菩薩摩訶薩具足修習得此三昧能",
    "T13n0415_008:0863a21": "速成就阿耨多羅三藐三菩提。』",
    "T13n0415_008:0863a22": "「復次，不空見！時彼如來如是說已，彼善觀作",
    "T13n0415_008:0863a23": "王比丘復白鴦耆羅娑如來言：『世尊！云何菩",
    "T13n0415_008:0863a24": "薩摩訶薩住慚愧已而能得斯念佛三昧耶？』",
    "T13n0415_008:0863a25": "「爾時，鴦耆羅娑如來、應、等正覺即告彼善觀",
    "T13n0415_008:0863a26": "作比丘言：『善觀作！若諸菩薩摩訶薩於諸所",
    "T13n0415_008:0863a27": "作常行慚愧，謂：起身惡行生慚愧心、起口惡",
    "T13n0415_008:0863a28": "行生慚愧心、起意惡行生慚愧心、起嫉妬時",
    "T13n0415_008:0863a29": "生慚愧心、起懈怠時生慚愧心、於諸佛所生",
    "T13n0415_008:0863b01": "慚愧心、於諸菩薩摩訶薩所生慚愧心、於住",
    "T13n0415_008:0863b02": "諸菩薩乘眾生所生慚愧心、於諸聲聞乘所",
    "T13n0415_008:0863b03": "生慚愧心、於諸辟支佛乘所生慚愧心、於諸",
    "T13n0415_008:0863b04": "天人所生慚愧心。",
    "T13n0415_008:0863b05": "大方等大集經菩薩念佛三昧分卷第八"
}