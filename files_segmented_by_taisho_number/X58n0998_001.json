{
    "X58n0998_001:0302a04": "華嚴五教章復古記刊行凡例",
    "X58n0998_001:0302a06": "就五教章有唐本及和本異也然今此記箋解唐",
    "X58n0998_001:0302a07": "本是故以道亭義苑所載之章文用合記文。",
    "X58n0998_001:0302a08": "教章之列次以和本中卷為唐本下卷而亦自二",
    "X58n0998_001:0302a09": "乘迴心以下即冠於編首涉獵此書者預辨其差",
    "X58n0998_001:0302a10": "也。",
    "X58n0998_001:0302a11": "教章及記先以見別行恐學者倦於周覧今以科",
    "X58n0998_001:0302a12": "安列章上以記貼附章下則文義章段自燦然焉。",
    "X58n0998_001:0302a13": "教章之訓點明慧上人高弟喜海大德所加也審",
    "X58n0998_001:0302a14": "如彼跋。",
    "X58n0998_001:0302a15": "此記諸本校正酌量衍文錯簡仍或有之偶游高",
    "X58n0998_001:0302a16": "山蘭若閱隆辨點寫本最為精詳故今依從彼本。",
    "X58n0998_001:0302a17": "記本三卷今分為六卷因以六相字顯示其序次",
    "X58n0998_001:0302a18": "矣。",
    "X58n0998_001:0302a19": "寬文九禩龍集己酉春三月日",
    "X58n0998_001:0302a20": "洛西五臺山般若寺沙門普入謹識",
    "X58n0998_001:0302b06": "復古記序",
    "X58n0998_001:0302b08": "先師可堂和尚自幼留心華嚴教章殆忘寢食間有",
    "X58n0998_001:0302b09": "文義未通孜孜研究必求至當之說而後已雖心勦",
    "X58n0998_001:0302b10": "形瘵未始暫輟師於孔目章尤所精通頃寓菩提寺",
    "X58n0998_001:0302b11": "欽師房一日凌晨開卷豁然若有所得欽見師神采",
    "X58n0998_001:0302b12": "異常驚問莫得上人法否師具道所以然欽合掌稱",
    "X58n0998_001:0302b13": "讚且勉師以所見著述可以發明圓頓之旨師游謝",
    "X58n0998_001:0302b14": "未遑又知作者之難不敢卒易師年六十有五始述",
    "X58n0998_001:0302b15": "此記至斷惑分齊未竟功奄然歸寂矣臨終祝曰汝",
    "X58n0998_001:0302b16": "當為吾畢之善熹自媿晚進不敢輙繼前作逮今侵",
    "X58n0998_001:0302b17": "尋莫景適與先師示寂之歲相符切恐風燭難期一",
    "X58n0998_001:0302b18": "旦變滅有負遺訓於是不揆拙惡輙以平昔所聞於",
    "X58n0998_001:0302b19": "師者續其末編共成三卷然以拙工代大匠斵其能",
    "X58n0998_001:0302b20": "血指汙顏之誚乎先師專用古義訓釋因以復古命",
    "X58n0998_001:0302b21": "焉。",
    "X58n0998_001:0302b22": "紹凞壬子孟秋一日門人嗣教比丘善熹謹書",
    "X58n0998_001:0302c06": "華嚴一乘教義分齊章復古記卷第一(之上)",
    "X58n0998_001:0302c08": "玉峯沙門　師會　述",
    "X58n0998_001:0302c09": "華嚴一乘教義分齊章",
    "X58n0998_001:0302c10": "一題之中能所兩重初者章是能詮上皆所詮謂",
    "X58n0998_001:0302c11": "以玄言妙語開釋顯章一乘因果分齊也二者華",
    "X58n0998_001:0302c12": "嚴是能詮次六字是所詮謂無盡教海詮示一乘",
    "X58n0998_001:0302c13": "因果二大甚深分齊今章顯明茲義從詮就旨以",
    "X58n0998_001:0302c14": "立章題全取他名有財釋也經題之義備乎大疏",
    "X58n0998_001:0302c15": "無盡部類今將略出然圓教微言必窮法界既盡",
    "X58n0998_001:0302c16": "如來辨力各遍虗空毛端剎海盡未來際頓說常",
    "X58n0998_001:0302c17": "說若斯之教豈可限其部帙今准經文自狹之寬",
    "X58n0998_001:0302c18": "拆為十類一略本經二下本經三中本經四上本",
    "X58n0998_001:0302c19": "經五普眼經六同說經七異說經八主伴經九眷",
    "X58n0998_001:0302c20": "屬經十圓滿經解云然上諸經皆各詮顯一乘教",
    "X58n0998_001:0302c21": "義分齊若以同別開判者前八別教以雖互為主",
    "X58n0998_001:0302c22": "伴皆是無盡法海故第九一經義當同教以隨一",
    "X58n0998_001:0302c23": "方逐機少說但為方便非主經故是故下同教中",
    "X58n0998_001:0302c24": "始自一乘二三乘等並列餘經皆是第九眷屬經",
    "X58n0998_001:0303a01": "攝良由是方便故末不離本是依本而成故應法",
    "X58n0998_001:0303a02": "界故入一乘攝是故同教亦三亦一也第十經者",
    "X58n0998_001:0303a03": "總融諸本為一圓融無邊教輪謂以圓教攝前諸",
    "X58n0998_001:0303a04": "教一一同圓一切三乘等法本來是彼一乘法故",
    "X58n0998_001:0303a05": "海中百川無非海也唯是圓別或於圓中開前同",
    "X58n0998_001:0303a06": "別當知吾家所宗圓頓該盡如來難思教海總曰",
    "X58n0998_001:0303a07": "華嚴通顯一乘教義二大分齊故立斯題餘諸異",
    "X58n0998_001:0303a08": "名作者一時略舉耳。",
    "X58n0998_001:0303a09": "京大薦福寺沙門　法藏　述",
    "X58n0998_001:0303a10": "今將開釋迦如來海印三昧一乘教義。",
    "X58n0998_001:0303a11": "如來者即十身如來也海印者即斯經所依定也",
    "X58n0998_001:0303a12": "以一乘同別要依海印定起不同三乘依法住智",
    "X58n0998_001:0303a13": "說故標海印以定其宗然此三昧從喻受名良以",
    "X58n0998_001:0303a14": "如來證圓智滿墮果海時所起無方大用略說十",
    "X58n0998_001:0303a15": "大三昧此門正當依體起用遂起無盡身雲遍於",
    "X58n0998_001:0303a16": "時處頓演此經故曰所依是所證得故無出入之",
    "X58n0998_001:0303a17": "相廣如賢首品釋梵語三昧此云正受或云等持",
    "X58n0998_001:0303a18": "正思惟等一乘者即不二摩訶衍法也龍樹曰大",
    "X58n0998_001:0303a19": "本華嚴契經所說圓圓海也或稱一味大乘太一",
    "X58n0998_001:0303a20": "曰性起樹藏內莊一乘外嚴三乘及小乘等有一",
    "X58n0998_001:0303a21": "覺門向菩提樹下唯有因果二位佛及普賢二人",
    "X58n0998_001:0303a22": "開見為可化眾生張大教綱等是即圓融理智普",
    "X58n0998_001:0303a23": "別行等而為其體而言一者謂不一名一謂一切",
    "X58n0998_001:0303a24": "即一一即一切一切非一切一亦非一一切諸法",
    "X58n0998_001:0303b01": "互相涉入事事無礙相入相即無不鎔融同一法",
    "X58n0998_001:0303b02": "界皆如此故總一切法都是一乘方稱經宗故圭",
    "X58n0998_001:0303b03": "山曰統收不異謂之一運載含融謂之乘謂教理",
    "X58n0998_001:0303b04": "行果皆有運載義故總名一乘無一一法非此乘",
    "X58n0998_001:0303b05": "攝故不無他名一不二名一等也教義如下釋。",
    "X58n0998_001:0303b06": "略作十門。",
    "X58n0998_001:0303b07": "建立一乘第一教義攝益第二古今立教第三",
    "X58n0998_001:0303b08": "分教開宗第四乘教開合第五教起前後第六",
    "X58n0998_001:0303b09": "決擇其意第七施設異相第八所詮差別第九",
    "X58n0998_001:0303b10": "義理分齊第十",
    "X58n0998_001:0303b11": "初明建立一乘者。",
    "X58n0998_001:0303b12": "言初明建立一乘者謂吾祖以大手顯筆章此道",
    "X58n0998_001:0303b13": "以示後昆首辨斯義故曰初明言建立者孔目曰",
    "X58n0998_001:0303b14": "一乘法義佛及普賢願行建立有情眾生依而住",
    "X58n0998_001:0303b15": "持三乘法義眾生業行建立佛菩薩等依而住持",
    "X58n0998_001:0303b16": "故經云毗盧遮那佛願力周法界一切國土中恒",
    "X58n0998_001:0303b17": "轉無上輪等有人云吾祖建立者非也且佛及普",
    "X58n0998_001:0303b18": "賢等所證之道却竢祖師而建立哉。",
    "X58n0998_001:0303b19": "此一乘教義分齊開為二門一別教二同教。",
    "X58n0998_001:0303b20": "然此一乘者即緣起自體無盡普法也言教義者",
    "X58n0998_001:0303b21": "即下因果二大也古有多說有云能詮之教為因",
    "X58n0998_001:0303b22": "分所詮之義為果分吾祖曰此說甚踈鎮國又云",
    "X58n0998_001:0303b23": "令乖文旨及乎崇觀已來釋通此章疏記之家駕",
    "X58n0998_001:0303b24": "說之流復宗此解今不免失舉以正之孔目釋曰",
    "X58n0998_001:0303c01": "因分者是教大果分者是義大所以約果說義大",
    "X58n0998_001:0303c02": "者為果是所尅之位義大是所證之法義位相似",
    "X58n0998_001:0303c03": "故約之以顯所以約因明教大者因是能生之位",
    "X58n0998_001:0303c04": "教是能目方便義位相似故約顯之教證二分德",
    "X58n0998_001:0303c05": "量非小故名為大證分絕言是發趣者究竟所歸",
    "X58n0998_001:0303c06": "故名為義遠公亦取言教吾祖黜之清涼曰後解",
    "X58n0998_001:0303c07": "不取能詮者意云如經七偈亦明義大豈無能詮",
    "X58n0998_001:0303c08": "正應用所以甚深故名之為義可寄言說故稱之",
    "X58n0998_001:0303c09": "為說一乘體性不離此二言分齊者因門果門攝",
    "X58n0998_001:0303c10": "法無遺唯普賢智方窮其底包大虗越法界無盡",
    "X58n0998_001:0303c11": "復無盡非筭數譬喻能盡故稱分齊是故文中顯",
    "X58n0998_001:0303c12": "此教義越三乘超權漸逈異餘宗包括一切玄妙",
    "X58n0998_001:0303c13": "難思也開為二門者難思普法超情離見啟二門",
    "X58n0998_001:0303c14": "以示之故曰緣起理實用二門取會一別教二同",
    "X58n0998_001:0303c15": "教此即智論共不共也故要問云一乘教義分齊",
    "X58n0998_001:0303c16": "云何答一乘教有二種一共教二不共教圓教一",
    "X58n0998_001:0303c17": "乘所明諸義文文句句皆具一切此是不共教如",
    "X58n0998_001:0303c18": "華嚴說又曰華嚴一部是一乘不共教清涼曰別",
    "X58n0998_001:0303c19": "即不共不共頓實故又曰逈異餘教又曰不共三",
    "X58n0998_001:0303c20": "乘二乘故孔目云一乘之法對機以明別非謂自",
    "X58n0998_001:0303c21": "相而可別隨機論別相別別具十所以說十者欲",
    "X58n0998_001:0303c22": "顯無量故即圓融普法敻絕迥異故名別也二同",
    "X58n0998_001:0303c23": "教者要問曰二共教則小乘教名字雖同意皆別",
    "X58n0998_001:0303c24": "異如諸大乘經中廣說是故下同教中始於一乘",
    "X58n0998_001:0304a01": "至無量乘並列其中總出餘經故曰餘經是共教",
    "X58n0998_001:0304a02": "一乘三乘小乘共依故又孔目云同教門者則與",
    "X58n0998_001:0304a03": "三乘義同但由智迴向故入一乘攝故論及問答",
    "X58n0998_001:0304a04": "乃云共教又共者同也諸祖乃言同教濫觴於智",
    "X58n0998_001:0304a05": "論廣布於吾宗諸文同別皆自此始胸談臆說無",
    "X58n0998_001:0304a06": "足尚者備如同教問答中辨隨文釋處將略出之。",
    "X58n0998_001:0304a07": "初中二一性海果分當是不可說義何以故不與教",
    "X58n0998_001:0304a08": "相應故則十佛自境界也。",
    "X58n0998_001:0304a09": "初中者別教中因果二分也何以弁此二者雲華",
    "X58n0998_001:0304a10": "言一乘緣起自在法界不過自體因之與果故須",
    "X58n0998_001:0304a11": "弁也性海果分者謂自體究竟寂滅圓果也是不",
    "X58n0998_001:0304a12": "可說義者謂圓果絕於說相所以不可以言說而",
    "X58n0998_001:0304a13": "弁也何以故徵有何所以而不可說不與教相應",
    "X58n0998_001:0304a14": "故既不相應故不可形諸言也論曰是法極妙甚",
    "X58n0998_001:0304a15": "深獨尊離機根故離教說故形於彼佛其德勝故",
    "X58n0998_001:0304a16": "大本華嚴契經中作如是說其圓圓海德諸佛勝",
    "X58n0998_001:0304a17": "故其一切佛不能成就圓圓海劣故菩薩二乘一",
    "X58n0998_001:0304a18": "切異生亦復如是性德圓滿海是焉則十佛自境",
    "X58n0998_001:0304a19": "界者雲花曰十佛境界一即一切謂十佛世界海",
    "X58n0998_001:0304a20": "乃離世間品明十佛義謂無著佛願佛等是也四",
    "X58n0998_001:0304a21": "教三乘皆無此也故說至果全無。",
    "X58n0998_001:0304a22": "故地論云因分可說果分不可說者是也。",
    "X58n0998_001:0304a23": "地論等者清涼曰直望論意即指義大為果分故",
    "X58n0998_001:0304a24": "不可說教大為因分是則可說探玄曰此二大義",
    "X58n0998_001:0304b01": "略作四門一定名二弁相三明可說不可說四釋",
    "X58n0998_001:0304b02": "文初中所詮故所以故名之為義深故廣故名之",
    "X58n0998_001:0304b03": "為大謂義即大故名為義大表義故顯境故名之",
    "X58n0998_001:0304b04": "為說因於此說得彼義故教從所詮亦名為大此",
    "X58n0998_001:0304b05": "即大之說故名為說大此釋名也下弁相云此十",
    "X58n0998_001:0304b06": "地中宗要有六一所依果海如大虗空二地智所",
    "X58n0998_001:0304b07": "證十重法界如空中所盡之處三根本地智能證",
    "X58n0998_001:0304b08": "法界如能依盡相四諸地後得隨事起行悲智不",
    "X58n0998_001:0304b09": "住等五諸地加行所起解行為趣地方便六寄法",
    "X58n0998_001:0304b10": "顯成諸地差別即十善禪支等前三合為義大後",
    "X58n0998_001:0304b11": "三合為說大此上二大體相也彼釋地品故將究",
    "X58n0998_001:0304b12": "竟圓果合彼地中始智為義大也清涼疏主曰更",
    "X58n0998_001:0304b13": "以義求略有二種一唯就十地以明以證智為果",
    "X58n0998_001:0304b14": "分方便寄法等並為因分二約究竟佛果對普賢",
    "X58n0998_001:0304b15": "因為二分今當後義孔目與今章亦取自體寂滅",
    "X58n0998_001:0304b16": "圓果為義大普賢圓因為說大皆本地論故今引",
    "X58n0998_001:0304b17": "也探玄復明可說不可說義教義二大各有三義",
    "X58n0998_001:0304b18": "可說三義不可說義中一約果海可以總標令人",
    "X58n0998_001:0304b19": "知有名為可說不可指斥示人名不可說等具出",
    "X58n0998_001:0304b20": "如彼。",
    "X58n0998_001:0304b21": "二是緣起因分即普賢境界也。",
    "X58n0998_001:0304b22": "二緣起因分者謂方便緣修體窮位滿即普賢是",
    "X58n0998_001:0304b23": "也今約教就自體相寄緣弁起故云緣起在因門",
    "X58n0998_001:0304b24": "顯故云境界然其教大有其三種一因成就大謂",
    "X58n0998_001:0304c01": "慈悲願力為起行本故名為因二因漸成就大謂",
    "X58n0998_001:0304c02": "聞思慧等為出世智因起之不頓故名為漸三教",
    "X58n0998_001:0304c03": "說修成就大謂即修慧真修契實如於正證可寄",
    "X58n0998_001:0304c04": "言詮故名教說教說二字正揀義大非如果分不",
    "X58n0998_001:0304c05": "可說故諸地之內皆有此三若約見聞即不得分",
    "X58n0998_001:0304c06": "教義二大若約普賢解行證義即說有其教義二",
    "X58n0998_001:0304c07": "大若將見聞對普賢證亦得可言見聞是教大證",
    "X58n0998_001:0304c08": "義是義大也。",
    "X58n0998_001:0304c09": "此二無二全體遍收其猶波水思之可見。",
    "X58n0998_001:0304c10": "二祖皆用此一科名以說即無說無說即說無二",
    "X58n0998_001:0304c11": "俱融故又不可說不異於可說以真理普遍故可",
    "X58n0998_001:0304c12": "說不異不可說以緣修無性故經文雖說一分義",
    "X58n0998_001:0304c13": "亦不少論云如實滿足攝取故故云全體遍收其",
    "X58n0998_001:0304c14": "猶即波之水全波即水之波全水也。",
    "X58n0998_001:0304c15": "就普賢門復作二門一分相門二該攝門。",
    "X58n0998_001:0304c16": "就普等者雖始起於妙德圓滿在於稱周故隱文",
    "X58n0998_001:0304c17": "殊獨言普賢也所以作二門者分相以彰權實該",
    "X58n0998_001:0304c18": "攝正示無他含萬流而為其廣落群峯特現其高",
    "X58n0998_001:0304c19": "巍乎洋哉可謂逈異餘宗統收不異也。",
    "X58n0998_001:0304c20": "分相門者。",
    "X58n0998_001:0304c21": "分相門者分別三一教相差別也。",
    "X58n0998_001:0304c22": "此即別教一乘別於三乘。",
    "X58n0998_001:0304c23": "別教一乘別於三乘者至相曰依法華經約界分",
    "X58n0998_001:0304c24": "體相方便究竟不同故探玄云或開為二謂一乘",
    "X58n0998_001:0305a01": "三乘前諸教中雖有存三泯二不同然皆通三乘",
    "X58n0998_001:0305a02": "趣入故名三乘教後一直顯本法不通二乘故唯",
    "X58n0998_001:0305a03": "是一清涼曰或唯後一是不共一乘智論指此以",
    "X58n0998_001:0305a04": "為不共大品等經共二乘說故亦順四乘下章曰",
    "X58n0998_001:0305a05": "後一即別教一乘中間三教或總為一謂一三乘",
    "X58n0998_001:0305a06": "教也以此皆為三人所得故亦名稱法本教逐機",
    "X58n0998_001:0305a07": "末教或名究竟乘方便乘然於五教有乎二說一",
    "X58n0998_001:0305a08": "諸教為三乘後一為一乘略如前引廣如孔目問",
    "X58n0998_001:0305a09": "答搜探二玄諸雜章等二者以始小為三乘後三",
    "X58n0998_001:0305a10": "為一乘此如華嚴圓覺疏鈔等所以爾者前代諸",
    "X58n0998_001:0305a11": "德但於教門顯權實不同方便正乘有異尊顯華",
    "X58n0998_001:0305a12": "嚴頓圓究竟唯有此法有極果證離此普法無有",
    "X58n0998_001:0305a13": "得成佛者諸有所作皆為方便故唯後一為圓極",
    "X58n0998_001:0305a14": "一乘前之四教皆是隨宜少說縱說如來藏真常",
    "X58n0998_001:0305a15": "功德實不兼權方便安立總屬三乘貞觀以來奘",
    "X58n0998_001:0305a16": "師西歸基師承襲以五性三乘為實一乘一性為",
    "X58n0998_001:0305a17": "權其說翳於一乘其道盛行中國起信等疏以言",
    "X58n0998_001:0305a18": "教具闕等門辭而闢之遂明一乘一性為實三乘",
    "X58n0998_001:0305a19": "五性為權終頓二教皆談一性是以判入一乘清",
    "X58n0998_001:0305a20": "涼承其後圭峯繼其踵故說後三為一前二為三",
    "X58n0998_001:0305a21": "今章乃抄錄雲花之遺言勒成文體故以前諸教",
    "X58n0998_001:0305a22": "屬三皆名方便昔人不閑孔目問答搜探二玄失",
    "X58n0998_001:0305a23": "於章旨以惑後賢耳。",
    "X58n0998_001:0305a24": "如法華中宅內所指門外三車誘引諸子令得出者",
    "X58n0998_001:0305b01": "是三乘教也界外露地所授牛車是一乘教也。",
    "X58n0998_001:0305b02": "如法華等者文處可見用教分齊云今依七種教",
    "X58n0998_001:0305b03": "證華嚴經文義分齊一經謂法華勝鬘瓔珞本業",
    "X58n0998_001:0305b04": "梵網入如來境界不思議經等二論謂十地論攝",
    "X58n0998_001:0305b05": "論瑜伽雜集如實論等三疏四章五鈔六問答七",
    "X58n0998_001:0305b06": "雜孔目文義相符具可引也。",
    "X58n0998_001:0305b07": "然此一乘三乘差別諸聖教中略有十說。",
    "X58n0998_001:0305b08": "問祖曰具錄和尚微言妙旨勒成義記且孔目等",
    "X58n0998_001:0305b09": "但隨所立略引教證今何廣開義門衍引經論答",
    "X58n0998_001:0305b10": "上古但有性空二宗共談平等一味聞而易信故",
    "X58n0998_001:0305b11": "不竢證基弉諸師執三為實不信有一確乎難迴",
    "X58n0998_001:0305b12": "故須具引覺鈔云大乘與一乘異者法相宗中學",
    "X58n0998_001:0305b13": "人多不信之故華嚴藏和尚製五教義分齊文中",
    "X58n0998_001:0305b14": "料簡大乘一乘有十義差別都引二十餘部經論",
    "X58n0998_001:0305b15": "證之故知學識寡淺者難免謗法是故圭峯作此",
    "X58n0998_001:0305b16": "指示不言為此而作章獨揀相宗不揀終頓也有",
    "X58n0998_001:0305b17": "謂圭峯述吾祖製文之意者不亦謬乎且佛陀光",
    "X58n0998_001:0305b18": "繼踵諸德共尊華嚴廣有述作豈亦為彼相學者",
    "X58n0998_001:0305b19": "哉。",
    "X58n0998_001:0305b20": "一權實差別。",
    "X58n0998_001:0305b21": "一權實差別者此約究竟方便以明權實方便者",
    "X58n0998_001:0305b22": "權施方便也即法華經開方便門也於五教中後",
    "X58n0998_001:0305b23": "一為究竟乘亦名本教亦名正乘前之四教為方",
    "X58n0998_001:0305b24": "便乘亦名末教方便故權究竟故實問終教亦名",
    "X58n0998_001:0305c01": "實教頓亦名實何以為權答以實體不足故不說",
    "X58n0998_001:0305c02": "一切皆有佛知見故故屬三乘縱談一乘一性但",
    "X58n0998_001:0305c03": "有理性因車而無果性果車今章約果故說皆空",
    "X58n0998_001:0305c04": "並為方便車須捨方便而趣正乘然後成佛故非",
    "X58n0998_001:0305c05": "究竟而是權也問清涼曰有實不滯方便故不會",
    "X58n0998_001:0305c06": "之何謂趣正乘是方便耶答曰祖師但云不滯方",
    "X58n0998_001:0305c07": "便不言不是方便雖不俟會根熟而自歸譬如寄",
    "X58n0998_001:0305c08": "宿旅亭雖不遣而自往矣清涼曰謂昔日雖有大",
    "X58n0998_001:0305c09": "乘亦說如來藏性涅槃法身真常之理未曾顯說",
    "X58n0998_001:0305c10": "一切眾生皆悉具有如來知見唯為一事出現於",
    "X58n0998_001:0305c11": "世不為於餘則一乘三乘昔權今實於理照著故",
    "X58n0998_001:0305c12": "叡公云至如般若諸經深無不極故道者以之而",
    "X58n0998_001:0305c13": "歸大無不包故乘者以之而運然其大略皆以適",
    "X58n0998_001:0305c14": "化為本應勸之門不得不以善權為用權之為化",
    "X58n0998_001:0305c15": "悟物雖弘於實體不足皆屬法華固其宜矣其宜",
    "X58n0998_001:0305c16": "則昔有實總屬三車皆為方便也。",
    "X58n0998_001:0305c17": "以三中牛車亦同羊鹿權引諸子務令得出是故臨",
    "X58n0998_001:0305c18": "門三車俱是開方便門四衢道中別授大白牛車方",
    "X58n0998_001:0305c19": "為示真實相。",
    "X58n0998_001:0305c20": "以三中等者相宗不信三外有一以門外牛車混",
    "X58n0998_001:0305c21": "於露地二牛不辨故今判云三中牛車同於羊鹿",
    "X58n0998_001:0305c22": "俱屬方便門也露地大車為真實相孔目云別教",
    "X58n0998_001:0305c23": "者三界外別索大牛之車故也。",
    "X58n0998_001:0305c24": "若彼三中牛車亦是實者長者宅內引諸子時指彼",
    "X58n0998_001:0306a01": "牛車只在門外此應亦出即得見車如何出竟至本",
    "X58n0998_001:0306a02": "所指車所住處而不得故後更索耶。",
    "X58n0998_001:0306a03": "若彼等者鎮國曰羊鹿是虗指出門不上車牛車",
    "X58n0998_001:0306a04": "若是實出門即合上今諸子皆索明知三皆虗指",
    "X58n0998_001:0306a05": "昔指三乘俱在界外二乘出三界無有真實證菩",
    "X58n0998_001:0306a06": "薩出三界豈有真實證俱無實證名不上車明知",
    "X58n0998_001:0306a07": "三乘皆是權設。",
    "X58n0998_001:0306a08": "亦不可說界外索車但是二乘以經不說彼求牛車",
    "X58n0998_001:0306a09": "人出門即得彼牛車故又不說彼索先許車唯二乘",
    "X58n0998_001:0306a10": "故。",
    "X58n0998_001:0306a11": "亦不可等者恐彼救云但是迴心二乘出竟索車",
    "X58n0998_001:0306a12": "故云經不說等既不得車明皆無體以無可得故",
    "X58n0998_001:0306a13": "長者虗指三車實無盡無生智是二乘車體丈六",
    "X58n0998_001:0306a14": "淺智是牛車體二乘之智既非真實丈六淺智豈",
    "X58n0998_001:0306a15": "有實耶故知同索。",
    "X58n0998_001:0306a16": "是故經中諸子得出至露地已各白父言父先所許",
    "X58n0998_001:0306a17": "玩好之具羊車鹿車牛車願時賜與以此得知三車",
    "X58n0998_001:0306a18": "同索。",
    "X58n0998_001:0306a19": "諸子既索牛車明同無體故牒索耳索車是喻約",
    "X58n0998_001:0306a20": "法云何古有多釋略要有二一者機索二者口索",
    "X58n0998_001:0306a21": "言機索者三乘之人以佛教門出三界苦謂為究",
    "X58n0998_001:0306a22": "竟不解索車已被陶練一乘機發機宜叩聖義言",
    "X58n0998_001:0306a23": "索耳佛知機熟靈山集會為說法華一極之旨即",
    "X58n0998_001:0306a24": "是各賜諸子等一大車二口索者已集靈山三乘",
    "X58n0998_001:0306b01": "三根皆悉啟言求法求記即是索車為說與記令",
    "X58n0998_001:0306b02": "其修證即是等賜彌勒序品陳四眾疑徵佛定因",
    "X58n0998_001:0306b03": "已是索義文殊云諸求三乘人若有疑悔者佛當",
    "X58n0998_001:0306b04": "為除斷令盡無有餘已許等賜方便品初云告諸",
    "X58n0998_001:0306b05": "聲聞眾及求緣覺乘我令脫苦縛逮得涅槃者佛",
    "X58n0998_001:0306b06": "以方便力示以三乘教眾生處處着引之令得出",
    "X58n0998_001:0306b07": "已是開權又云舍利弗當知諸佛語無異於佛所",
    "X58n0998_001:0306b08": "說法當生大信力世尊法久後要當說真實即是",
    "X58n0998_001:0306b09": "顯實開權顯實已是略賜亦是許與身子三請法",
    "X58n0998_001:0306b10": "說索車譬喻品初騰疑白佛請說喻車踊出品中",
    "X58n0998_001:0306b11": "彌勒陳疑請說果車開示知見說佛壽量等即是",
    "X58n0998_001:0306b12": "等賜三根求記即是索車佛皆與記即是等賜菩",
    "X58n0998_001:0306b13": "薩聞是法疑網皆已除即是歎喜千二百羅漢悉",
    "X58n0998_001:0306b14": "亦當作佛皆是賜義故合喻云令諸子等日夜劫",
    "X58n0998_001:0306b15": "數常得遊戲與諸菩薩及聲聞眾乘是寶乘直至",
    "X58n0998_001:0306b16": "道場由是故知三乘皆索三乘皆賜。",
    "X58n0998_001:0306b17": "此中三車約彼三乘所求果說。",
    "X58n0998_001:0306b18": "此中等者鎮國曰三乘之果非究竟故是故要須",
    "X58n0998_001:0306b19": "迴入一乘方有果證正是今章分相之意也首明",
    "X58n0998_001:0306b20": "義大是佛究竟果法也離普法外餘乘無成佛之",
    "X58n0998_001:0306b21": "義故演義曰前四因中則有至果全無又云約果",
    "X58n0998_001:0306b22": "則會三乘之因同歸一果故則知三乘無果故說",
    "X58n0998_001:0306b23": "三車虗指也。",
    "X58n0998_001:0306b24": "以是意所標趣故。",
    "X58n0998_001:0306c01": "以是意等者稟教造修志求果故。",
    "X58n0998_001:0306c02": "問二乘各得小果何以界外更索耶。",
    "X58n0998_001:0306c03": "二乘志期羅漢既已出界各證小果理不應索今",
    "X58n0998_001:0306c04": "云何索。",
    "X58n0998_001:0306c05": "答依小乘云有教有行果今依大乘云昔日但有言",
    "X58n0998_001:0306c06": "教無實行果故故云三車空無。",
    "X58n0998_001:0306c07": "阿含經等依彼自宗則云有所稟之教依以起行",
    "X58n0998_001:0306c08": "以行趣果得二涅槃今依法華了義大乘等經則",
    "X58n0998_001:0306c09": "云昔日但有善誘之空言不能如實修四無量故",
    "X58n0998_001:0306c10": "無實行所得非真故無實果故云三車空無也法",
    "X58n0998_001:0306c11": "華云以佛教門出三界苦故云但有言教且法華",
    "X58n0998_001:0306c12": "經者宗意在於一乘吾祖止有判屬漸教以約五",
    "X58n0998_001:0306c13": "時漸說故鎮國云華嚴之圓是頓中之圓法華之",
    "X58n0998_001:0306c14": "圓是漸中之圓漸頓之義二經則異圓教化法二",
    "X58n0998_001:0306c15": "經不殊今章與搜探孔目問答圓覺華嚴等疏盡",
    "X58n0998_001:0306c16": "皆判為同教一乘通教一乘等。",
    "X58n0998_001:0306c17": "若望自宗並皆得果若不得者如何出世今言俱不",
    "X58n0998_001:0306c18": "得者以望一乘故是故以實映權則方便相盡故皆",
    "X58n0998_001:0306c19": "無得也。",
    "X58n0998_001:0306c20": "本求出界今既出已非不得也仍在所引之中故",
    "X58n0998_001:0306c21": "皆無得望一乘也映者隱也實現而權自隱矣方",
    "X58n0998_001:0306c22": "便隨宜巧便施設引歸一實一實既顯假相亡矣",
    "X58n0998_001:0306c23": "故云方便相盡。",
    "X58n0998_001:0306c24": "為欲迴彼三人入一乘故是故大乘亦說迴也。",
    "X58n0998_001:0307a01": "為欲等者謂有義云昔既有實會二歸一義則明",
    "X58n0998_001:0307a02": "矣今謂隨機引導權設三乘三皆無體是故大乘",
    "X58n0998_001:0307a03": "亦說迴也。",
    "X58n0998_001:0307a04": "若不爾者彼求牛車人既出界外不同凡夫非求羊",
    "X58n0998_001:0307a05": "鹿不同二乘未得露地大白牛車不同一乘若非三",
    "X58n0998_001:0307a06": "中大乘更是何色人也。",
    "X58n0998_001:0307a07": "若不等者已出三界固非凡夫退非二乘進非一",
    "X58n0998_001:0307a08": "乘求牛車者當知是彼大乘人也。",
    "X58n0998_001:0307a09": "以至自位究竟處故後皆進入別教一乘。",
    "X58n0998_001:0307a10": "自位者三乘自所得位也究竟處修因所至之處也",
    "X58n0998_001:0307a11": "後皆進入果車住處既皆空無則當等賜大白牛",
    "X58n0998_001:0307a12": "車無盡普法是圓果故探玄云共教菩薩於彼教",
    "X58n0998_001:0307a13": "中多時長養深解窮徹行布教源即當得此普賢",
    "X58n0998_001:0307a14": "法界以離此普法更無餘路得成佛故故云入也。",
    "X58n0998_001:0307a15": "問臨門三車為實不實耶。",
    "X58n0998_001:0307a16": "實不實者據自宗則得果望一乘則空無就彼三",
    "X58n0998_001:0307a17": "車為實不實。",
    "X58n0998_001:0307a18": "答實不實。",
    "X58n0998_001:0307a19": "實不實答也。",
    "X58n0998_001:0307a20": "何以故。",
    "X58n0998_001:0307a21": "何以下釋所以。",
    "X58n0998_001:0307a22": "是方便故由是方便引子得出非不實由是方便引",
    "X58n0998_001:0307a23": "故非是實此二無二唯一相也。",
    "X58n0998_001:0307a24": "是方便故者總示由是方便引得出在三乘而非",
    "X58n0998_001:0307b01": "不實也由是方便引故望一乘而非是實也雖有",
    "X58n0998_001:0307b02": "二義而無二法故實不實唯一相也。",
    "X58n0998_001:0307b03": "二教義差別。",
    "X58n0998_001:0307b04": "教者因大也義者果大也因果不同故言差別。",
    "X58n0998_001:0307b05": "以臨門牛車亦同羊鹿但有其名以望一乘俱是教",
    "X58n0998_001:0307b06": "故。",
    "X58n0998_001:0307b07": "界內具許三車出門不上牛車同索故云但有其",
    "X58n0998_001:0307b08": "名俱是教者望彼一乘但是因故果虗指故下文",
    "X58n0998_001:0307b09": "云三乘為教一乘為義故知差別。",
    "X58n0998_001:0307b10": "是故經云以佛教門出三界苦。",
    "X58n0998_001:0307b11": "亦不可說以佛教言但約二乘以經不簡故彼求牛",
    "X58n0998_001:0307b12": "人等尋教至義亦同二乘俱不得故。",
    "X58n0998_001:0307b13": "義如前釋。",
    "X58n0998_001:0307b14": "三所期差別以彼一乘非是界內先許三是故界外",
    "X58n0998_001:0307b15": "四衢道中授諸子時皆云非本所望。",
    "X58n0998_001:0307b16": "以彼一乘四十餘年秘而不說故非界內所許三",
    "X58n0998_001:0307b17": "車直至法華方始開顯等賜大車故云四衢道中",
    "X58n0998_001:0307b18": "授時非望也四衢即諭界外如四達通衢不同火",
    "X58n0998_001:0307b19": "宅內也。",
    "X58n0998_001:0307b20": "是故經云是時諸子各乘大車得未曾有非本所望",
    "X58n0998_001:0307b21": "亦不可說非本所望但約二乘以經不簡故聖言無",
    "X58n0998_001:0307b22": "失故。",
    "X58n0998_001:0307b23": "一一作此遮者為彼宗固執不可迴故。",
    "X58n0998_001:0307b24": "良以門內所許今皆無得露地牛車本非悕冀故今",
    "X58n0998_001:0307c01": "得之言非本所望也。",
    "X58n0998_001:0307c02": "四德量差別謂宅內指外但云牛車不言餘德而露",
    "X58n0998_001:0307c03": "地所授七寶大車謂寶網鈴等無量眾寶而莊嚴等",
    "X58n0998_001:0307c04": "此則體具德也又彼但云牛不言餘相此云白牛肥",
    "X58n0998_001:0307c05": "壯大力其疾如風等用殊勝也又云多諸儐從而侍",
    "X58n0998_001:0307c06": "衛等行眷屬也。",
    "X58n0998_001:0307c07": "宅內等者但云羊鹿牛車不言餘德不同七寶大",
    "X58n0998_001:0307c08": "車寶等莊嚴也則彼三乘行用體德皆悉不具故",
    "X58n0998_001:0307c09": "與一乘差別二宗異也若爾豈彼無行解位地等",
    "X58n0998_001:0307c10": "耶孔目曰又諸三乘經論所明位地及差別次第",
    "X58n0998_001:0307c11": "法相等並約信解門中作如是說又曰行解亦入",
    "X58n0998_001:0307c12": "解門是故今章約行德勝用揀彼不具也。",
    "X58n0998_001:0307c13": "此等異相並約同教一乘以明異耳。",
    "X58n0998_001:0307c14": "約同教者未顯無盡故非別教如善財見三千大",
    "X58n0998_001:0307c15": "千界塵數知識探玄判云同教者義同此也同者",
    "X58n0998_001:0307c16": "同前諸教三乘故名同也。",
    "X58n0998_001:0307c17": "又彼三中牛車唯一以彼宗明一相方便無主伴故",
    "X58n0998_001:0307c18": "此則不爾主伴具足攝德無量是故經云我有如是",
    "X58n0998_001:0307c19": "七寶大車其數無量無量寶車非適一也此顯一乘",
    "X58n0998_001:0307c20": "無盡教義廣說如華嚴中。",
    "X58n0998_001:0307c21": "又彼等至相曰在一乘則圓明具德處三乘則一",
    "X58n0998_001:0307c22": "相孤門故知二乘宗不同今約之以弁一相方便",
    "X58n0998_001:0307c23": "者下文云隨機少說一相一寂一味等理非窮盡",
    "X58n0998_001:0307c24": "說孔目云三乘終教寂照照寂一相真如乃至有",
    "X58n0998_001:0308a01": "為無為等宗並不同義理各別則知終教三乘等",
    "X58n0998_001:0308a02": "乃一相方便耳今明無量寶車具足主伴故差別",
    "X58n0998_001:0308a03": "也此等祖文如稻麻竹葦不可固執適者往也之",
    "X58n0998_001:0308a04": "也非適所謂一也此顯示所宗法也華嚴者能詮",
    "X58n0998_001:0308a05": "教也古人有云法華一乘意兼兩勢等其言已錯",
    "X58n0998_001:0308a06": "或云於此可用其言亦錯也法華宗於會三義當",
    "X58n0998_001:0308a07": "同教非以無盡為宗但由經文具斯二義章中引",
    "X58n0998_001:0308a08": "成如七八二門皆同教也。",
    "X58n0998_001:0308a09": "此約別教一乘以明異耳。",
    "X58n0998_001:0308a10": "上四皆約法華四乘義如初門辨。",
    "X58n0998_001:0308a11": "五約寄位差別如本業經仁王經及地論梁攝論等",
    "X58n0998_001:0308a12": "皆以初二三地寄在世間四地至七地寄出世間八",
    "X58n0998_001:0308a13": "地已上寄出出世間於出世間中四地五地寄聲聞",
    "X58n0998_001:0308a14": "法六地寄緣覺法七地寄菩薩法八地以上寄一乘",
    "X58n0998_001:0308a15": "法。",
    "X58n0998_001:0308a16": "彼經論等則以四乘寄顯諸地不同今却約諸地",
    "X58n0998_001:0308a17": "顯諸乘有異。",
    "X58n0998_001:0308a18": "若大乘即是一乘者七地即應是出出世又不應一",
    "X58n0998_001:0308a19": "乘在於八地是故當知法華中三乘之人為求三車",
    "X58n0998_001:0308a20": "出至門外者即三乘俱是出世自位究竟也即是此",
    "X58n0998_001:0308a21": "中四地以去至七地者是也四衢別授大白牛車者",
    "X58n0998_001:0308a22": "此在出世之上故是出出世一乘法即是此中八地",
    "X58n0998_001:0308a23": "以上一乘法也。",
    "X58n0998_001:0308a24": "問若爾何故梁攝論云二乘善名出世從八地以上",
    "X58n0998_001:0308b01": "乃至佛地名出出世既不言三乘是出世如何作是",
    "X58n0998_001:0308b02": "說耶答既四五二地為聲聞第六地為緣覺八地已",
    "X58n0998_001:0308b03": "去為出出世彼第七地是何人耶是故當知彼云二",
    "X58n0998_001:0308b04": "乘善名出世即大小二乘也以聲聞緣覺俱名為小",
    "X58n0998_001:0308b05": "故二乘名通具如下說。",
    "X58n0998_001:0308b06": "二乘名通具如下說者如同教中也。",
    "X58n0998_001:0308b07": "六付屬差別如法華經云於未來世若善男子善女",
    "X58n0998_001:0308b08": "人信如來智慧者當為演說此法華經使得聞知為",
    "X58n0998_001:0308b09": "令其人得佛智慧故若有眾生不信受者當於如來",
    "X58n0998_001:0308b10": "餘深法中示教利喜汝等若能如是則為報佛恩。",
    "X58n0998_001:0308b11": "於未下至得佛智慧囑一乘也若有下至示教利",
    "X58n0998_001:0308b12": "喜囑三乘也汝等下通示囑也。",
    "X58n0998_001:0308b13": "解云餘深法者即是大乘非一乘故稱之為餘然非",
    "X58n0998_001:0308b14": "小乘是以稱深。",
    "X58n0998_001:0308b15": "餘者所未盡之謂也孔目所謂是隨一方化儀少",
    "X58n0998_001:0308b16": "說非無盡說者又如經云是有餘說非無上說故",
    "X58n0998_001:0308b17": "云即大乘稱為餘然非愚法故稱深也。",
    "X58n0998_001:0308b18": "亦不可說以彼小乘為餘深法以法華中正破小乘",
    "X58n0998_001:0308b19": "豈可歎甚深耶。",
    "X58n0998_001:0308b20": "法華破小顯一故不可嘆甚深也。",
    "X58n0998_001:0308b21": "是故當知法華別意正在一乘故作此付屬也。",
    "X58n0998_001:0308b22": "法華宗義是於一乘今雖二乘等付當知其意正",
    "X58n0998_001:0308b23": "在一乘也。",
    "X58n0998_001:0308b24": "七根緣受者差別。",
    "X58n0998_001:0308c01": "根器機緣受行之者有所不同謂普別二機感普",
    "X58n0998_001:0308c02": "別二法各不同也。",
    "X58n0998_001:0308c03": "如此經性起品云佛子菩薩摩訶薩無量億那由他",
    "X58n0998_001:0308c04": "劫行六波羅蜜修習道品善根未聞此經雖聞不信",
    "X58n0998_001:0308c05": "受持隨順是等猶為假名菩薩。",
    "X58n0998_001:0308c06": "解云此明三乘菩薩根未熟故雖如是經爾許劫修",
    "X58n0998_001:0308c07": "行不信不聞此一乘經者是人也當知是前法華經",
    "X58n0998_001:0308c08": "內餘深法中示教利喜者是也以望一乘究竟法是",
    "X58n0998_001:0308c09": "故說彼以為假名若望自宗亦真實也此文意明華",
    "X58n0998_001:0308c10": "嚴是別教一乘不同彼也。",
    "X58n0998_001:0308c11": "言以為假名者章中明言望一故說為假名望彼",
    "X58n0998_001:0308c12": "自宗亦真實也探玄云假名菩薩者但依權教修",
    "X58n0998_001:0308c13": "行昧得一乘實行也非初地前地上若其如此則",
    "X58n0998_001:0308c14": "不能分二宗顯差別矣。",
    "X58n0998_001:0308c15": "八難信易信差別。",
    "X58n0998_001:0308c16": "如此經賢首品云一切世界群生類尠有欲求聲聞",
    "X58n0998_001:0308c17": "乘求緣覺乘者轉復少求大乘者甚希有求大乘者",
    "X58n0998_001:0308c18": "猶為易能信此法甚為難。",
    "X58n0998_001:0308c19": "舉三乘之信展轉猶難況於一乘明文照然權實",
    "X58n0998_001:0308c20": "有據。",
    "X58n0998_001:0308c21": "解云以此品中正明信位終心即攝一切位及成佛",
    "X58n0998_001:0308c22": "等事既超三乘恐難信受故舉三乘對比決之。",
    "X58n0998_001:0308c23": "信位終心者即十信滿心勝進分上得一切位及",
    "X58n0998_001:0308c24": "佛地等故云成佛等事此是實成非變化成非三",
    "X58n0998_001:0309a01": "乘境界設有聞者必難信受至今有謂但名字觀",
    "X58n0998_001:0309a02": "行即耳非究竟即也經恐難信故以三乘對決顯",
    "X58n0998_001:0309a03": "二宗不同也問前明果德絕於說相云何十信終",
    "X58n0998_001:0309a04": "心即具佛果德用若十信同果德者即果德是可",
    "X58n0998_001:0309a05": "說之相何名不可說耶答因位弁果德者欲彰果",
    "X58n0998_001:0309a06": "德是不可說是故歎德文言菩薩在於一地普攝",
    "X58n0998_001:0309a07": "一切諸地功德也。",
    "X58n0998_001:0309a08": "九約機顯理差別。",
    "X58n0998_001:0309a09": "如此經第九地初偈云若眾生下劣其心厭沒者示",
    "X58n0998_001:0309a10": "以聲聞道令出於眾苦若復有眾生諸根少明利樂",
    "X58n0998_001:0309a11": "於因緣法為說辟支佛若人根明利有大慈悲心饒",
    "X58n0998_001:0309a12": "益諸眾生為說菩薩道若有無上心決定樂大事為",
    "X58n0998_001:0309a13": "示於佛乘說無盡佛法。",
    "X58n0998_001:0309a14": "諦緣度等為三乘皆是一方化儀有限說也非是",
    "X58n0998_001:0309a15": "無盡佛法故云差別。",
    "X58n0998_001:0309a16": "解云此明一乘法門主伴具足故云無盡佛法不同",
    "X58n0998_001:0309a17": "三乘一相一寂等法以此地中作大法師明說法儀",
    "X58n0998_001:0309a18": "軌是故開示一乘三乘文義差別。",
    "X58n0998_001:0309a19": "主伴具足等者如此經中一一結通一切時處皆",
    "X58n0998_001:0309a20": "說此法又一一法門皆說十者欲顯無盡故或名",
    "X58n0998_001:0309a21": "無盡修多羅海與彼三乘不同一相一寂即一事",
    "X58n0998_001:0309a22": "一理所謂三乘終教一相真如也而言等者孔目",
    "X58n0998_001:0309a23": "云并初教門染淨即空愚法小乘苦諦之教所詮",
    "X58n0998_001:0309a24": "實法有為無為等宗並不同義理各別也下文云",
    "X58n0998_001:0309b01": "若依三乘種性差別略有三說一約始教二約終",
    "X58n0998_001:0309b02": "教三約頓教今就彼終教以揀明知此章通揀諸",
    "X58n0998_001:0309b03": "教三乘無足疑者以此下示經意也。",
    "X58n0998_001:0309b04": "十本末開合差別。",
    "X58n0998_001:0309b05": "如大乘同性經云所有聲聞法辟支佛法菩薩法諸",
    "X58n0998_001:0309b06": "佛法。",
    "X58n0998_001:0309b07": "所有下至諸佛法本末分異也諸佛法是本餘法",
    "X58n0998_001:0309b08": "是末故二宗差別也。",
    "X58n0998_001:0309b09": "如是一切諸法皆悉流入毗盧遮那智藏大海。",
    "X58n0998_001:0309b10": "如是諸法是前二乘并菩薩法也皆悉流入者會",
    "X58n0998_001:0309b11": "前三乘之末歸遮那之本法也經文甚顯。",
    "X58n0998_001:0309b12": "此文約本末分異仍會末歸本明一乘三乘差別理",
    "X58n0998_001:0309b13": "耳。",
    "X58n0998_001:0309b14": "本末分異前分四法也仍會末歸本即如是下會",
    "X58n0998_001:0309b15": "一切三乘法歸第四諸佛法也章語如揭日月而",
    "X58n0998_001:0309b16": "行也何其惑哉智藏大海即諸佛十地中第十名",
    "X58n0998_001:0309b17": "也。",
    "X58n0998_001:0309b18": "此上十證足為龜鏡。",
    "X58n0998_001:0309b19": "龜者定吉凶鏡乃別妍媸以喻聖言能判二宗也。",
    "X58n0998_001:0309b20": "其別教一乘所明行位因果等相與彼三乘教施設",
    "X58n0998_001:0309b21": "分齊全別不同廣在經文略如下辨縱無教證依彼",
    "X58n0998_001:0309b22": "義異尚須分宗況聖教雲披煥然溢目矣。",
    "X58n0998_001:0309b23": "所詮差別具明行位等相二宗分齊不同故云略",
    "X58n0998_001:0309b24": "如下辨尚須分宗者文中雖但云三一差別意兼",
    "X58n0998_001:0309c01": "小乘明有三宗一小乘宗二三乘宗三一乘宗然",
    "X58n0998_001:0309c02": "此三宗寄於五教則有二說一依此章并孔目等",
    "X58n0998_001:0309c03": "則以後為一乘宗中間三教為三乘宗初一為小",
    "X58n0998_001:0309c04": "乘宗探玄云謂小乘三乘一乘智論既將此經為",
    "X58n0998_001:0309c05": "不與二乘共故名為不共即是一乘大品等諸教",
    "X58n0998_001:0309c06": "為通三乘同觀得益故名為共即是三乘四阿含",
    "X58n0998_001:0309c07": "經不共菩薩即是小乘亦名不共依此三位梁論",
    "X58n0998_001:0309c08": "第八善成立有三種一立小乘二立三乘三立一",
    "X58n0998_001:0309c09": "乘下章云是故當知三宗各別理無疑也清涼亦",
    "X58n0998_001:0309c10": "曰或唯後一為不共也二依圓覺華嚴等疏初一",
    "X58n0998_001:0309c11": "為小乘宗次一為三乘宗後三為一乘宗今當前",
    "X58n0998_001:0309c12": "義至文更釋。",
    "X58n0998_001:0309c13": "二駭攝門者。",
    "X58n0998_001:0309c14": "駭攝者若但明分相則唯彰權實不同義非絕待",
    "X58n0998_001:0309c15": "豈知一外無三獨一圓極今備駭諸權駭攝一切",
    "X58n0998_001:0309c16": "方盡圓融無礙之大宗也。",
    "X58n0998_001:0309c17": "一切三乘等本來悉是彼一乘法。",
    "X58n0998_001:0309c18": "一切三乘本來是一乘良以三乘無體攬一成故",
    "X58n0998_001:0309c19": "則經云於一佛乘分別說三祖曰普法所成故既",
    "X58n0998_001:0309c20": "無自體全攬一成故本來是一浮石曰且約印像",
    "X58n0998_001:0309c21": "以明六相示一乘三乘主伴相成顯法分齊總相",
    "X58n0998_001:0309c22": "者義當圓教別相者義當三乘教如六相不即不",
    "X58n0998_001:0309c23": "離不一不異常在中道一乘三乘亦復如是主伴",
    "X58n0998_001:0309c24": "相資不即不離不一不異雖利益眾生而唯在中",
    "X58n0998_001:0310a01": "道主伴相成顯法如是昔說三乘派總為別今言",
    "X58n0998_001:0310a02": "即一攬別成總乃成普法也吾祖復曰一切即一",
    "X58n0998_001:0310a03": "者會別歸總故顯一甚深故一外無三方稱圓極",
    "X58n0998_001:0310a04": "也。",
    "X58n0998_001:0310a05": "何以故。",
    "X58n0998_001:0310a06": "前曰三一不同何以復說悉是故徵也。",
    "X58n0998_001:0310a07": "三乘望一乘有二門故謂不異不一也。",
    "X58n0998_001:0310a08": "由有二門故說別而復說即也。",
    "X58n0998_001:0310a09": "初不異亦二一以三即一故不異二以一即三故不",
    "X58n0998_001:0310a10": "異。",
    "X58n0998_001:0310a11": "三一互即故云不異。",
    "X58n0998_001:0310a12": "問若據初門三即一者未知彼三為存為壞若存如",
    "X58n0998_001:0310a13": "何唯一若壞彼三乘機更依何法而得進修。",
    "X58n0998_001:0310a14": "三即一而唯有一者且普別二機各得自法吾祖",
    "X58n0998_001:0310a15": "云若彼別機稱自根器但各見己所見聞自所聞",
    "X58n0998_001:0310a16": "皆不見他所見不聞他所聞若壞彼三如何進修",
    "X58n0998_001:0310a17": "若存彼三如何唯一進退不可故須問以通釋。",
    "X58n0998_001:0310a18": "答有四句一由即一故不待壞二由即一故不礙存",
    "X58n0998_001:0310a19": "三由即一故無不壞四由即一故無可存由初二義",
    "X58n0998_001:0310a20": "三乘機得有所依由後二義三乘機得入一乘由四",
    "X58n0998_001:0310a21": "句俱即一故是故唯有一乘更無餘也。",
    "X58n0998_001:0310a22": "一由即一不待壞既即是一將待何壞二既已即",
    "X58n0998_001:0310a23": "一何礙其存三既其即一復何不壞四既其即一",
    "X58n0998_001:0310a24": "復何可存初二三存故得有所依後二三即是一",
    "X58n0998_001:0310b01": "無可存壞汝等所行是菩薩道故得入一乘也。",
    "X58n0998_001:0310b02": "二以一乘即三明不異者隱顯四句反上思之是故",
    "X58n0998_001:0310b03": "唯有三乘更無一也此如下同教中辨。",
    "X58n0998_001:0310b04": "一乘即三而不異即下攬實成權門也隱顯反上",
    "X58n0998_001:0310b05": "者一由即三故不待隱二由即三故不礙顯三由",
    "X58n0998_001:0310b06": "即三故無不隱四由即三故無可顯由四句俱即",
    "X58n0998_001:0310b07": "三故唯有三乘更無一也此如下同教辨者非此",
    "X58n0998_001:0310b08": "門意故指如下即攬實成權也四句之中或唯三",
    "X58n0998_001:0310b09": "乘即三乘宗耳問何以不作問及結語耶答一乘",
    "X58n0998_001:0310b10": "隱顯者對別機小智說也以彼不見他所見不聞",
    "X58n0998_001:0310b11": "他所聞隱彼無盡法也故圓融本法法爾常然本",
    "X58n0998_001:0310b12": "無隱顯一異等普賢等機具獲十眼無所不見無",
    "X58n0998_001:0310b13": "所不聞吾祖又曰此普賢機見一切所見聞一切",
    "X58n0998_001:0310b14": "所聞皆盡盧遮那能化分齊故不可作此問結也。",
    "X58n0998_001:0310b15": "二不一者此即一之三與上即三之一是非一門也。",
    "X58n0998_001:0310b16": "是非一門者普別二機所得不同也。",
    "X58n0998_001:0310b17": "是則不壞不一而明不異。",
    "X58n0998_001:0310b18": "一異二門相即也。",
    "X58n0998_001:0310b19": "又此中不一是上分相門此中不異是此駭攝門也。",
    "X58n0998_001:0310b20": "文處可見。",
    "X58n0998_001:0310b21": "二同教者於中二初分諸乘後融本末。",
    "X58n0998_001:0310b22": "於中下分門至相曰同教者經云會三歸一故知",
    "X58n0998_001:0310b23": "同也即以臨門三車為開方便門界外別授大白",
    "X58n0998_001:0310b24": "牛車為示真實相也三乘一乘和合亦名迴三入",
    "X58n0998_001:0310c01": "一也是故具列諸乘普攝無量則亦三亦一是同",
    "X58n0998_001:0310c02": "教也問答所謂共教一乘三乘小乘共依故攝前",
    "X58n0998_001:0310c03": "諸教為方便故末不離本故是所流故為所目故",
    "X58n0998_001:0310c04": "應法界故法界義普故義總故是皆華嚴眷屬攝",
    "X58n0998_001:0310c05": "故若爾何以清凉但言同頓同實答彼疏以終頓",
    "X58n0998_001:0310c06": "亦說一性而立一乘破五性而泯一乘至終教中",
    "X58n0998_001:0310c07": "乃說一乘一性十條大義揀彼五性三乘合後三",
    "X58n0998_001:0310c08": "教為一性宗則後三合為一乘至義分齊開同別",
    "X58n0998_001:0310c09": "處將彼二教為同教後一為別教是故且同頓實",
    "X58n0998_001:0310c10": "至下地鈔云若同三乘亦收前四則當始小是知",
    "X58n0998_001:0310c11": "清凉亦同諸教總會諸教權以入一實也分諸乘",
    "X58n0998_001:0310c12": "者明統列方便總入正乘融本末者顯一理遍通",
    "X58n0998_001:0310c13": "權實無礙。",
    "X58n0998_001:0310c14": "初中有六重。",
    "X58n0998_001:0310c15": "六重者顯全收也。",
    "X58n0998_001:0310c16": "一明一乘於中有七。",
    "X58n0998_001:0310c17": "初法相交參以明一乘謂如三乘中亦有說因陀羅",
    "X58n0998_001:0310c18": "網及微細等事而主伴不具或亦華藏世界而不說",
    "X58n0998_001:0311a01": "十或一乘中亦有三乘法相等謂如十眼中亦有五",
    "X58n0998_001:0311a02": "眼十通中亦有六通等而義理皆別此即一乘垂於",
    "X58n0998_001:0311a03": "三乘三乘參於一乘。",
    "X58n0998_001:0311a04": "此就二宗所有法相交互參雜成就機緣也三乘",
    "X58n0998_001:0311a05": "說因陀羅微細等即淨名芥納須彌也而主伴不",
    "X58n0998_001:0311a06": "具者一不即多也華藏世界者即梵網云蓮華藏",
    "X58n0998_001:0311a07": "世界也十眼中五眼等如十通品等而義理皆別",
    "X58n0998_001:0311a08": "者問答曰據義分量深淺寬狹並皆不同今舉義",
    "X58n0998_001:0311a09": "門有差別名字有同欲引三乘信樂故孔目云地",
    "X58n0998_001:0311a10": "經六決定義是其地體返不用十數目之十地不",
    "X58n0998_001:0311a11": "同是其地相翻用十數目之以此驗求知佛慈悲",
    "X58n0998_001:0311a12": "欲令易解將不滿數目體以滿數目相是佛別意",
    "X58n0998_001:0311a13": "也一乘居上故說於垂垂者自上而下三乘居下",
    "X58n0998_001:0311a14": "故曰參參者承也參承而上也。",
    "X58n0998_001:0311a15": "是則兩宗交接連綴引接成根欲性令入別教一乘",
    "X58n0998_001:0311a16": "故也。",
    "X58n0998_001:0311a17": "二法所以參而垂者引彼別機入普法也根者一",
    "X58n0998_001:0311a18": "向發起聖道之根欲者樂欲性者種性也。",
    "X58n0998_001:0311a19": "二約攝方便謂彼三乘等法總為一乘方便故皆名",
    "X58n0998_001:0311a20": "一乘。",
    "X58n0998_001:0311a21": "皆名一乘者即圓教攝四皆名圓也。",
    "X58n0998_001:0311a22": "所以經云諸有所作皆為一大事故等也。",
    "X58n0998_001:0311a23": "即蓮經也。",
    "X58n0998_001:0311a24": "三約所流辨謂三乘等悉從一乘流故。",
    "X58n0998_001:0311b01": "三乘從一流者即於一佛乘分別說三也非海無",
    "X58n0998_001:0311b02": "以潛流非本無以垂末若無海為本不能流百川",
    "X58n0998_001:0311b03": "之末也經云譬如大海潛流四天下地有穿鑿者",
    "X58n0998_001:0311b04": "無不得水無有根本之法何有隨宜之說故探玄",
    "X58n0998_001:0311b05": "云將欲逐機漸施末教故宜最初先示本法是故",
    "X58n0998_001:0311b06": "初說此經後於鹿園等處漸說枝末小乘等法文",
    "X58n0998_001:0311b07": "殊問經云十八及本二皆從大乘出故知小乘之",
    "X58n0998_001:0311b08": "法從大乘所流出故皆名一乘也。",
    "X58n0998_001:0311b09": "故經云汝等所行是菩薩道等又經云毗尼者即大",
    "X58n0998_001:0311b10": "乘也。",
    "X58n0998_001:0311b11": "是菩薩道即一乘也又經下即勝鬘師子吼一乘",
    "X58n0998_001:0311b12": "經云毗尼者即大乘學大乘者即是佛乘也。",
    "X58n0998_001:0311b13": "四約殊勝門即以三中大乘為一乘以望別教雖權",
    "X58n0998_001:0311b14": "實有異同是菩薩所乘故。",
    "X58n0998_001:0311b15": "即取三車之中求牛車人入一乘也孔目云大乘",
    "X58n0998_001:0311b16": "中乘小乘分別大乘即是一乘何以故大乘尊上",
    "X58n0998_001:0311b17": "即無盡故中乘小乘義即不定如經會三歸一故",
    "X58n0998_001:0311b18": "以望下縱奪以成之也。",
    "X58n0998_001:0311b19": "是故經云唯此一事實餘二則非真又云止息故說",
    "X58n0998_001:0311b20": "二等。",
    "X58n0998_001:0311b21": "皆妙經也。",
    "X58n0998_001:0311b22": "此文有二意一若望上別教餘二者即大小二乘也",
    "X58n0998_001:0311b23": "以聲聞等利鈍雖殊同期小果故開一異三故若望",
    "X58n0998_001:0311b24": "同教即聲聞等為二也又融大同一故。",
    "X58n0998_001:0311c01": "開實以揀權則以大小為二以利鈍共名小乘望",
    "X58n0998_001:0311c02": "於同教融大乘同一乘是三中最勝故故聲聞等",
    "X58n0998_001:0311c03": "為二乘也。",
    "X58n0998_001:0311c04": "五約教事深細如經云我常為靈山等。",
    "X58n0998_001:0311c05": "麤者見劫壞細而常安隱麤為三乘細為一乘經",
    "X58n0998_001:0311c06": "云眾生見劫盡大火所燒時我此土安隱天人常",
    "X58n0998_001:0311c07": "充滿等。",
    "X58n0998_001:0311c08": "六約八義意趣依攝論如問答辨。",
    "X58n0998_001:0311c09": "此辨一乘得名意也故問答云一乘語字幾意故",
    "X58n0998_001:0311c10": "說答有八意說一為不定機性聲聞通因及果故",
    "X58n0998_001:0311c11": "說一乘等列釋如彼又曰約此八意括聲聞乘本",
    "X58n0998_001:0311c12": "來是一唯聲聞人不了自法謂有別意愚住聲聞",
    "X58n0998_001:0311c13": "行從彼愚故諸佛所呵今一乘所救者據此病別",
    "X58n0998_001:0311c14": "也。",
    "X58n0998_001:0311c15": "七約十義方便如孔目中說。",
    "X58n0998_001:0311c16": "孔目曰一乘義者分別有二一者正乘二者方便",
    "X58n0998_001:0311c17": "乘正乘者如華嚴經說祖曰華嚴一部是一乘不",
    "X58n0998_001:0311c18": "共教餘經是共一乘教三乘小乘共依故方便乘",
    "X58n0998_001:0311c19": "者分別有十一對三寶分別二對四諦分別乃至",
    "X58n0998_001:0311c20": "十對譬喻分別初對云佛寶是一乘法僧是三乘",
    "X58n0998_001:0311c21": "何以故佛同無盡故法僧即不定等又曰上來所",
    "X58n0998_001:0311c22": "辨於眷屬經中欲顯圓通無盡法藏一乘教義故",
    "X58n0998_001:0311c23": "於方便之處示一乘名令進入者易得解故作如",
    "X58n0998_001:0311c24": "是說若橫依方便進趣法門即有二義通說一乘",
    "X58n0998_001:0312a01": "一由依究竟一乘教成何以故從一乘流故又為",
    "X58n0998_001:0312a02": "一乘教所目故二與彼究竟圓通一乘為方便故",
    "X58n0998_001:0312a03": "故說一乘非即圓通自在義也一切三乘等並名",
    "X58n0998_001:0312a04": "一乘若謂是所流為所因無異事等故三乘等即",
    "X58n0998_001:0312a05": "圓通法也若言攝方便是方便則三乘等非即圓",
    "X58n0998_001:0312a06": "通義。",
    "X58n0998_001:0312a07": "依上諸義則三乘等並名一乘皆隨本宗定故主伴",
    "X58n0998_001:0312a08": "不具故是同非別也。",
    "X58n0998_001:0312a09": "依此七義一切三乘等法皆名一乘但從自宗大",
    "X58n0998_001:0312a10": "非小等不同故縱說一乘之義主伴不具如華藏",
    "X58n0998_001:0312a11": "不說十等義當同教非別教也。",
    "X58n0998_001:0312a12": "二明二乘有三種。",
    "X58n0998_001:0312a13": "一者一乘三乘名為二乘謂如經中四衢所授并臨",
    "X58n0998_001:0312a14": "門三車此中合愚法同迴心俱是小乘故有二耳。",
    "X58n0998_001:0312a15": "言一乘三乘問答云約界分體相方便究竟不同",
    "X58n0998_001:0312a16": "故如經下指經分別也此中下釋所以合二聲聞",
    "X58n0998_001:0312a17": "故唯有三乘故有二也。",
    "X58n0998_001:0312a18": "二者大乘小乘為二乘此即合一同三開愚法異迴",
    "X58n0998_001:0312a19": "心。",
    "X58n0998_001:0312a20": "言大乘小乘者問答云於方便中從教趣果分二",
    "X58n0998_001:0312a21": "故合一同三為大乘開出愚法為小乘迴心屬大",
    "X58n0998_001:0312a22": "以皆趣佛果故。",
    "X58n0998_001:0312a23": "三者聲聞緣覺為二乘此通愚法及迴心。",
    "X58n0998_001:0312a24": "約利鈍不同開聲聞緣覺為二乘也約本俱得三",
    "X58n0998_001:0312b01": "乘名故通二聲聞等也。",
    "X58n0998_001:0312b02": "又初約一乘次約三乘後約小乘准可知之。",
    "X58n0998_001:0312b03": "可知。",
    "X58n0998_001:0312b04": "三明三乘亦有三種。",
    "X58n0998_001:0312b05": "亦有三種者以前二乘有三種故今躡之云亦有",
    "X58n0998_001:0312b06": "三種也良以乘門數法一四五等皆不相通唯二",
    "X58n0998_001:0312b07": "三兩數得互相通故唯二門而言亦有三種要問",
    "X58n0998_001:0312b08": "曰又約數說謂二及三各通三二義意故說所言",
    "X58n0998_001:0312b09": "二通三者謂大乘小乘聲聞緣覺一乘三乘所言",
    "X58n0998_001:0312b10": "三通二者有二義意謂大乘中乘小乘一乘三乘",
    "X58n0998_001:0312b11": "小乘其意各別三二兩數既互相通從通義意故",
    "X58n0998_001:0312b12": "標三種若言錯者不應三韓與大國之本俱錯若",
    "X58n0998_001:0312b13": "脫一義者離今二門無別有故問答亦應脫耶或",
    "X58n0998_001:0312b14": "有足成一種者臆說無取。",
    "X58n0998_001:0312b15": "一者一乘三乘小乘名為三乘此為顯法本末故上",
    "X58n0998_001:0312b16": "開一乘下開愚法故有三也。",
    "X58n0998_001:0312b17": "一乘等者要問云此依攝論於教門中成機欲性",
    "X58n0998_001:0312b18": "顯法本末差別不同故言上開者是於一大善巧",
    "X58n0998_001:0312b19": "法中開作三宗也探玄云或分為三謂小乘三乘",
    "X58n0998_001:0312b20": "一乘智論既將此經不與二乘共故名為不共即",
    "X58n0998_001:0312b21": "是一乘大品等為通三乘同觀得益故名為共即",
    "X58n0998_001:0312b22": "是三乘義准四阿含經既不共菩薩亦名不共即",
    "X58n0998_001:0312b23": "是小乘一乘最勝故云上開愚法最劣故云下開。",
    "X58n0998_001:0312b24": "以經中愚法二乘並在所引諸子中故知三乘外別",
    "X58n0998_001:0312c01": "有小乘三車引諸子故知小乘外別有三乘三人俱",
    "X58n0998_001:0312c02": "出至露地已更別授大白牛車故知三乘外別有一",
    "X58n0998_001:0312c03": "乘。",
    "X58n0998_001:0312c04": "以經等者愚法二乘即是窮子也三車引彼則在",
    "X58n0998_001:0312c05": "所引中故知三車外別有小乘指彼三車以引諸",
    "X58n0998_001:0312c06": "子諸子既即小乘故知小外別有三乘三人出已",
    "X58n0998_001:0312c07": "別授大車則三外有一明矣當知分相中雖但揀",
    "X58n0998_001:0312c08": "三乘祖意正在三宗不同。",
    "X58n0998_001:0312c09": "問何以得知愚法二乘在所引中耶。",
    "X58n0998_001:0312c10": "何以等者以始教有宗說彼愚法出界總斷煩惱",
    "X58n0998_001:0312c11": "分斷所知以入涅槃名為趣寂故有此問。",
    "X58n0998_001:0312c12": "答以彼愚法約大乘終教已去並不名究竟出三界",
    "X58n0998_001:0312c13": "故。",
    "X58n0998_001:0312c14": "大乘終教深細而說不許出界故在所引中也頓",
    "X58n0998_001:0312c15": "圓亦然故云已去。",
    "X58n0998_001:0312c16": "何以故以人執煩惱未永斷故但能拆伏而已。",
    "X58n0998_001:0312c17": "但伏現行未除種子故云而已也。",
    "X58n0998_001:0312c18": "故彌勒所問經論云一切聲聞辟支佛人不能如實",
    "X58n0998_001:0313a01": "修四無量不能究竟斷諸煩惱但能折伏一切煩惱",
    "X58n0998_001:0313a02": "故也。",
    "X58n0998_001:0313a03": "不如實修行不真也不斷煩惱斷不真也。",
    "X58n0998_001:0313a04": "又經云汝等所得涅槃非真滅度。",
    "X58n0998_001:0313a05": "非真滅度者勝鬘云言諸二乘得涅槃者是佛方",
    "X58n0998_001:0313a06": "便又經云不知不覺菩薩所行自於所得功德生",
    "X58n0998_001:0313a07": "滅度想入於涅槃又云雖生滅度之想入於涅槃",
    "X58n0998_001:0313a08": "而於彼土求佛智慧則知小乘涅槃非真滅也。",
    "X58n0998_001:0313a09": "又經云若不信此法得阿羅漢果無有是處。",
    "X58n0998_001:0313a10": "又大品云欲得阿羅漢等果當學般若波羅蜜。",
    "X58n0998_001:0313a11": "若學般若則得羅漢順釋也。",
    "X58n0998_001:0313a12": "是故當知羅漢實義在大乘中是故大乘必具三也",
    "X58n0998_001:0313a13": "普超三昧經云如此大乘中亦有三乘即為三藏謂",
    "X58n0998_001:0313a14": "聲聞藏緣覺藏菩薩藏唯大乘中得有三藏餘二乘",
    "X58n0998_001:0313a15": "中則無此也入大乘論中亦同此說。",
    "X58n0998_001:0313a16": "大中有三小乘無也餘二下所引二乘也無此三",
    "X58n0998_001:0313a17": "藏謂其行果俱無徒有虗言入大下指論示同。",
    "X58n0998_001:0313a18": "是故當知門外三車不通愚法以法華非小乘故。",
    "X58n0998_001:0313a19": "由上愚法在所引中門外三車不通彼也以界內",
    "X58n0998_001:0313a20": "外二位不同故法華會三歸一正破小乘故曰非也。",
    "X58n0998_001:0313a21": "其瑜伽聲聞決擇及雜集等論辨聲聞等教行位果",
    "X58n0998_001:0313a22": "及斷惑分齊與婆沙俱舍等不同者是其事也。",
    "X58n0998_001:0313a23": "大小二論大分齊別如所詮中具出問終教亦有",
    "X58n0998_001:0313a24": "二乘耶答界內二乘前教則無唯此有也昔人云",
    "X58n0998_001:0313b01": "此乃說前小乘非終教有此說太疎豈不聞教說",
    "X58n0998_001:0313b02": "聲聞盡理不盡理非聲聞亦有差別始教許彼出",
    "X58n0998_001:0313b03": "界入寂豈亦是說前教乎又問此上諸論義當始",
    "X58n0998_001:0313b04": "教何以於此終教引耶答斷惑中有二義一者聲",
    "X58n0998_001:0313b05": "聞是一始教許斷終教不許斷二者始約三乘聲",
    "X58n0998_001:0313b06": "聞終約愚法若終約三乘說聲聞者亦如諸論若",
    "X58n0998_001:0313b07": "始說愚法義同法華故下文云三乘有三義一始",
    "X58n0998_001:0313b08": "二終三頓吾祖曰若約三乘則從始至終皆說三",
    "X58n0998_001:0313b09": "乘通益三機於中雖有權實不同皆具三乘當知",
    "X58n0998_001:0313b10": "經論義實多含此諸論等義通三教是故此中引",
    "X58n0998_001:0313b11": "成終教之義故下文云中間三者或總為一謂一",
    "X58n0998_001:0313b12": "三乘教也以此皆為三人所得故如上所引說正",
    "X58n0998_001:0313b13": "指此文也問始說五性故有三乘終頓共談一真",
    "X58n0998_001:0313b14": "如性何忽有三答若談一性而泯二乘則二教歸",
    "X58n0998_001:0313b15": "於一乘若皆為三人則屬三耳故云前諸教中雖",
    "X58n0998_001:0313b16": "有存三泯二不同然皆通三乘趣入故名三乘教",
    "X58n0998_001:0313b17": "等也。",
    "X58n0998_001:0313b18": "是故當知一乘三乘小乘分齊別也。",
    "X58n0998_001:0313b19": "即初科正明本義也。",
    "X58n0998_001:0313b20": "由此義故大智度論云般若波羅密有二種一共二",
    "X58n0998_001:0313b21": "不共言共者謂摩訶[銜-金+工]經及餘方等經等共諸聲聞",
    "X58n0998_001:0313b22": "眾集共說故不共者如不思議經不與聲聞共說故。",
    "X58n0998_001:0313b23": "此論釋大品經要問曰大品般若三乘終然般若",
    "X58n0998_001:0313b24": "是通名故有共不共也謂此摩訶[銜-金+工]者即所釋大",
    "X58n0998_001:0313c01": "品也及餘方等者即涅槃維摩思益迦葉佛藏仁",
    "X58n0998_001:0313c02": "王勝天王等也。",
    "X58n0998_001:0313c03": "解云不思議經者彼論自指華嚴是也以其唯說別",
    "X58n0998_001:0313c04": "教一乘故名不共。",
    "X58n0998_001:0313c05": "義准知之如四阿含經名不共以唯說愚法二乘教",
    "X58n0998_001:0313c06": "故。",
    "X58n0998_001:0313c07": "如大品等經共集三乘通說三乘法具獲三乘益故",
    "X58n0998_001:0313c08": "云共也。",
    "X58n0998_001:0313c09": "集三眾而說三法具獲三益非前三人趣終頓之",
    "X58n0998_001:0313c10": "一也。",
    "X58n0998_001:0313c11": "此中通大之小非愚法通小之大非一乘。",
    "X58n0998_001:0313c12": "通大等要問曰仍諸共教上下相望有共不共如",
    "X58n0998_001:0313c13": "小乘三世有等三乘則無三乘教有小乘則無或",
    "X58n0998_001:0313c14": "二乘共有如道品等名數共同共猶通也彼有此",
    "X58n0998_001:0313c15": "無則不通矣或二乘俱無則一乘是也。",
    "X58n0998_001:0313c16": "依此三義故梁攝論云善成立有三種一小乘二三",
    "X58n0998_001:0313c17": "乘三一乘其第三[宋-木+取]居上故名善成立即其事也。",
    "X58n0998_001:0313c18": "依此三義者近指智論遠則指其開三本通文也",
    "X58n0998_001:0314a01": "梁論之文諸祖同引然則統論佛法唯有四乘一",
    "X58n0998_001:0314a02": "乘三乘為四三乘中拆之小乘則上有一乘故有",
    "X58n0998_001:0314a03": "三宗一乘之中即開同別若以今家五教攝乘乃",
    "X58n0998_001:0314a04": "有二義一獨以圓教攝一乘於中亦開同別一乘",
    "X58n0998_001:0314a05": "之中無餘法也以中間三教攝於三乘三乘則有",
    "X58n0998_001:0314a06": "三義始終頓三各說不同然皆三乘也小乘獨一則",
    "X58n0998_001:0314a07": "為三義由此義梁論之中作如是說今章始末皆",
    "X58n0998_001:0314a08": "明此義故云依此三義等也孔目問答通計一百",
    "X58n0998_001:0314a09": "四十餘處並談此義搜探二玄上下之文凡揀三",
    "X58n0998_001:0314a10": "乘亦明此義然亦有約一性義揀五性義但少說",
    "X58n0998_001:0314a11": "耳二若以後三終頓圓教以攝一乘於中亦開同",
    "X58n0998_001:0314a12": "別則終頓為同圓教為別則由終頓說於一性泯",
    "X58n0998_001:0314a13": "於二乘不同相宗談五性而存三乘故開二教入",
    "X58n0998_001:0314a14": "一乘攝為一性宗前二不融為同教後一圓融為",
    "X58n0998_001:0314a15": "別教則一乘宗中離同別外亦無餘法是故諸祖",
    "X58n0998_001:0314a16": "並無二種同教對一別也以始教為三乘愚法為",
    "X58n0998_001:0314a17": "小乘為三宗不同亦引梁論當知論造於彼方引",
    "X58n0998_001:0314a18": "用於此土經論多含而用不同然則不礙其成三",
    "X58n0998_001:0314a19": "宗也當知白牛為一三車為三愚法為小三鳥出",
    "X58n0998_001:0314a20": "籠三獸渡河等皆是彼方通義豈令彼可獨用而",
    "X58n0998_001:0314a21": "此不容引耶後哲當深體之。",
    "X58n0998_001:0314a22": "若言說大品等時一音異解得小果故有三乘者說",
    "X58n0998_001:0314a23": "華嚴時何不異解得小果耶又說增一等時何不異",
    "X58n0998_001:0314a24": "解得大果耶。",
    "X58n0998_001:0314b01": "是故當知三宗各別理不疑也。",
    "X58n0998_001:0314b02": "則一乘宗三乘宗小乘宗理無疑也為有不信者",
    "X58n0998_001:0314b03": "是故再三指示也。",
    "X58n0998_001:0314b04": "二者大乘中乘小乘為三乘此有三義一則融一乘",
    "X58n0998_001:0314b05": "同大乘合愚法同小乘故唯三也教理可知此約一",
    "X58n0998_001:0314b06": "乘辦二即大乘中自有三乘如上所說三小乘中亦",
    "X58n0998_001:0314b07": "有三如小論中自有聲聞法緣覺法及佛法此中佛",
    "X58n0998_001:0314b08": "法但慈悲愛行等異於二乘故也。",
    "X58n0998_001:0314b09": "此有三義初中約一乘辨者以大乘揀二乘故小",
    "X58n0998_001:0314b10": "乘則迴心也就普機說故知約一乘辨二者大乘",
    "X58n0998_001:0314b11": "中自有三如上者即普超大品等所說梁論有本",
    "X58n0998_001:0314b12": "三乘作大乘此約三乘宗也三則小中有三但慈",
    "X58n0998_001:0314b13": "悲等異者亦止三十四心斷結成真佛故此約小",
    "X58n0998_001:0314b14": "乘宗也。",
    "X58n0998_001:0314b15": "四者或為四乘亦有三種一謂一乘三乘為四此則",
    "X58n0998_001:0314b16": "開一異三合聲聞故也二謂一乘小乘人天為四此",
    "X58n0998_001:0314b17": "總開意也三謂三乘人天為四准上可知。",
    "X58n0998_001:0314b18": "一謂下合二聲聞愚法同迴心也二謂下總開者",
    "X58n0998_001:0314b19": "約三世間就世間中開人天為四三謂下三乘為",
    "X58n0998_001:0314b20": "三也。",
    "X58n0998_001:0314b21": "五者或為五乘亦有三種一謂一乘三乘小乘為五",
    "X58n0998_001:0314b22": "二謂三乘人天為五三謂佛與二乘天及梵亦為五",
    "X58n0998_001:0314b23": "並准釋可知。",
    "X58n0998_001:0314b24": "初中三為三故有五也二謂中人天分二也三謂",
    "X58n0998_001:0314c01": "下並可見。",
    "X58n0998_001:0314c02": "六者或無量乘謂一切法門也故此經云於一世界",
    "X58n0998_001:0314c03": "中聞說一乘音或二三四五乃至無量乘此之謂也。",
    "X58n0998_001:0314c04": "一切法門皆可入道然此有二義此中但差別乘",
    "X58n0998_001:0314c05": "耳。",
    "X58n0998_001:0314c06": "上來分乘竟。",
    "X58n0998_001:0314c07": "是知大小人天等法皆入此門良由是方便故法",
    "X58n0998_001:0314c08": "界義普故圓教甚深廣大不思議故同別各各攝",
    "X58n0998_001:0314c09": "法盡故吾祖曰然此教海宏深包含無外語其橫",
    "X58n0998_001:0314c10": "收全收五教乃至人天總無不包方顯深廣乃至",
    "X58n0998_001:0314c11": "語廣明無量乘語深唯顯一乘當知教海全深全",
    "X58n0998_001:0314c12": "廣能揀能收或有不知何法全揀何法全收但數",
    "X58n0998_001:0314c13": "語字真不曉者也。",
    "X58n0998_001:0314c14": "二融鎔本末者。",
    "X58n0998_001:0314c15": "本末則同所攝一三乘等融通無二也。",
    "X58n0998_001:0314c16": "此同教諸乘等會融無二同一法界有其二門。",
    "X58n0998_001:0314c17": "此同教者指分諸乘中或三或一權實無礙權實",
    "X58n0998_001:0314c18": "角立互成而總名一乘者良由應法界而有二門",
    "X58n0998_001:0314c19": "有二門故兩宗並立應法界故三一無礙皆入此",
    "X58n0998_001:0314c20": "門故吾祖曰或亦通收以本末圓融無一相故攝",
    "X58n0998_001:0314c21": "方便故同一法界故是故人天所得亦在其中又",
    "X58n0998_001:0314c22": "曰若攝方便如前諸教並在此中是故同教一乘",
    "X58n0998_001:0314c23": "先分別諸乘後明融本末也易簡折薪將同一法",
    "X58n0998_001:0314c24": "界作同教得名所以者悞也如祖師曰此文在三",
    "X58n0998_001:0315a01": "乘亦得一乘用何以故由此觀法一切處用應法",
    "X58n0998_001:0315a02": "界故又此文在一乘及三乘餘宗不具顯若無盡",
    "X58n0998_001:0315a03": "究竟唯一乘何以故以應法界故若從文相別相",
    "X58n0998_001:0315a04": "是三乘當知此說差別三乘得入一乘所以也如",
    "X58n0998_001:0315a05": "云文在三乘義通一乘何以故以應法界故等又",
    "X58n0998_001:0315a06": "云此文在三乘義通一乘用由同法界故又云此",
    "X58n0998_001:0315a07": "文在三乘一乘方究竟何以故稱法界故又云諸",
    "X58n0998_001:0315a08": "義差別不同皆是同教一乘義也何以故為成普",
    "X58n0998_001:0315a09": "法故普法所成故義甚分明同教之名但由三一",
    "X58n0998_001:0315a10": "共耳。",
    "X58n0998_001:0315a11": "一泯權歸實門即一乘教也二攬實成權門即三乘",
    "X58n0998_001:0315a12": "教等也。",
    "X58n0998_001:0315a13": "一泯權等者則三亡而一顯故唯一乘攬實成權",
    "X58n0998_001:0315a14": "則一隱而三存以別機不見普法唯見三乘也別",
    "X58n0998_001:0315a15": "教唯有初門三乘獨有後門同教具斯二門該攝",
    "X58n0998_001:0315a16": "中指一即於三云如同教說者義見於此。",
    "X58n0998_001:0315a17": "初即不壞權而即泯故三乘即一乘而不礙三後即",
    "X58n0998_001:0315a18": "不異實而即權故一乘即三乘而不礙一是故一三",
    "X58n0998_001:0315a19": "融攝體無二也。",
    "X58n0998_001:0315a20": "初則下由有四句不得壞等故故即一而不礙三",
    "X58n0998_001:0315a21": "也後則下譬猶派總成別不動總也是故即權而",
    "X58n0998_001:0315a22": "不礙一體無二者吾祖曰分非圓外分分圓以成",
    "X58n0998_001:0315a23": "分圓非分外圓攬分以成圓是即分內之圓圓內",
    "X58n0998_001:0315a24": "之分也水動故成波波澄故為水何二之有哉。",
    "X58n0998_001:0315b01": "問若爾二門俱齊如何復說有權實耶。",
    "X58n0998_001:0315b02": "俱齊三一俱融體無二故。",
    "X58n0998_001:0315b03": "答義門異故權實恒存理遍通故全體無二。",
    "X58n0998_001:0315b04": "以義從門則權實常在法界理圓其體不二也。",
    "X58n0998_001:0315b05": "何者謂權起必一向賴於實是故攬實實不失實現",
    "X58n0998_001:0315b06": "未必一向藉於權故泯權權不立。",
    "X58n0998_001:0315b07": "如何是門異而有權實耶謂權下釋也非水而無",
    "X58n0998_001:0315b08": "波有波必賴水無一即無三有三必攬一依本而",
    "X58n0998_001:0315b09": "成故派總成別故於一佛乘分別說三故實不失",
    "X58n0998_001:0315b10": "者有波即有水波波全濕故風停水在故是故攬",
    "X58n0998_001:0315b11": "實實不失實現下靜水不因波故實現不藉於權",
    "X58n0998_001:0315b12": "泯權則方便相盡濟河而焚舟權不立也。",
    "X58n0998_001:0315b13": "是故三乘即一雖具存壞竟必有盡一乘即三雖具",
    "X58n0998_001:0315b14": "隱顯竟恒無盡。",
    "X58n0998_001:0315b15": "三乘者引機假設體本是一就義以明存壞性本",
    "X58n0998_001:0315b16": "自無故竟有盡一乘普法法爾繁興小智不知故",
    "X58n0998_001:0315b17": "說隱顯法體無盡。",
    "X58n0998_001:0315b18": "由此融鎔有其四句一或唯一乘謂如別教二或唯",
    "X58n0998_001:0315b19": "三乘如三乘等以不知一故三或亦一亦三如同教",
    "X58n0998_001:0315b20": "四或非一非三如止果海。",
    "X58n0998_001:0315b21": "鎔者事入理而消鎔故融和而有四句也一唯一",
    "X58n0998_001:0315b22": "乘普法獨立無一切故如上別教二或唯三乘方",
    "X58n0998_001:0315b23": "便說三隱一乘故不知一者機劣不知故名為隱",
    "X58n0998_001:0315b24": "是故不可約一乘機設難也三亦一亦三如同教",
    "X58n0998_001:0315c01": "則三一和合會三歸一如前同教也四非三非一",
    "X58n0998_001:0315c02": "者性果圓極如前所弁。",
    "X58n0998_001:0315c03": "此四義中隨於一門皆全收法體是故諸乘或存或",
    "X58n0998_001:0315c04": "壞而不相礙也准思可解。",
    "X58n0998_001:0315c05": "皆全收法體者法界性融分圓俱現故諸乘或存",
    "X58n0998_001:0315c06": "或壞雖權實俱融就三乘為語也所以不相礙准",
    "X58n0998_001:0315c07": "此深思可得開解矣。",
    "X58n0998_001:0315c08": "餘釋乘名體等並如別說上來明建立一乘竟。",
    "X58n0998_001:0315c09": "運載體性等廣如起信論別記探玄等釋。",
    "X58n0998_001:0315c11": "華嚴一乘教義分齊章復古記卷第一(之上)",
    "X58n0998_001:0315c15": "華嚴一乘教義分齊章復古記卷第一(之下)",
    "X58n0998_001:0315c17": "第二教義攝益。",
    "X58n0998_001:0315c18": "第二教義等者牒章前辨同別教義分齊深廣未",
    "X58n0998_001:0316a01": "明攝機成益故此示之。",
    "X58n0998_001:0316a02": "此門有二先辨教義分齊後明攝益分齊。",
    "X58n0998_001:0316a03": "先辨教義分齊者此顯三乘一乘分齊不同也後",
    "X58n0998_001:0316a04": "明攝益分齊三宗攝二機各有分也。",
    "X58n0998_001:0316a05": "初中亦有二先示相後開合初中有三義。",
    "X58n0998_001:0316a06": "一者如露地牛車自有教義謂十十無盡主伴具足",
    "X58n0998_001:0316a07": "如華嚴說此當別教一乘。",
    "X58n0998_001:0316a08": "露地牛車孔目云別教者三車外別索大牛之車",
    "X58n0998_001:0316a09": "故也自有教義即圓果普因也即章題所謂一乘",
    "X58n0998_001:0316a10": "教義矣謂十十無盡主伴具足言十十者欲顯無",
    "X58n0998_001:0316a11": "盡故孔目曰十數之義含有二門一成圓教門二",
    "X58n0998_001:0316a12": "不成圓教門今將梵網經等對大經本瓔珞等十",
    "X58n0998_001:0316a13": "數即是單別不具一切圓故入三乘攝不具十義",
    "X58n0998_001:0316a14": "數亦有二種一目彼三乘令人分解二目彼一乘",
    "X58n0998_001:0316a15": "就彼下機相對以顯一乘今用圓數故云十十如",
    "X58n0998_001:0316a16": "華嚴說者示能詮教而詮上教義也雲花曰今且",
    "X58n0998_001:0316a17": "就此華嚴一部經宗通明法界緣起不過自體因",
    "X58n0998_001:0316a18": "之與果也此當下指判。",
    "X58n0998_001:0316a19": "二者臨門三車自有教義謂界內示為教得出為義",
    "X58n0998_001:0316a20": "仍教義即無分此當三乘教如解深密經及瑜伽等",
    "X58n0998_001:0316a21": "說。",
    "X58n0998_001:0316a22": "自有教義自宗辨也界內示為教者如握空拳以",
    "X58n0998_001:0316a23": "誘孺子但有言而無物也得出為義但奔火難實",
    "X58n0998_001:0316a24": "無三車要問云小乘佛三乘佛並是阿含佛也教",
    "X58n0998_001:0316b01": "義即無分者引而得出義也誘而引之教也是二",
    "X58n0998_001:0316b02": "不二故曰無分此當三乘教即中間三教於中雖",
    "X58n0998_001:0316b03": "有權實總為一三乘也餘經即大品普超三昧涅",
    "X58n0998_001:0316b04": "槃等經瑜伽大智彌勒所問經論等也。",
    "X58n0998_001:0316b05": "三者以臨門三車為開方便教界外別授大牛之車",
    "X58n0998_001:0316b06": "為示真實義此當同教一乘如法華經說。",
    "X58n0998_001:0316b07": "為開方便教者以三乘解行位地等皆為趣一乘",
    "X58n0998_001:0316b08": "方便因果等法皆是阿含施設故皆是教孔目曰",
    "X58n0998_001:0316b09": "又諸三乘經論所明位地及差別次第法相門等",
    "X58n0998_001:0316b10": "並約信解門中作如是說若據行法行解亦入解",
    "X58n0998_001:0316b11": "門界外等者露地等賜大車皆與記別方為示真",
    "X58n0998_001:0316b12": "實義此當同教一乘即前亦三亦一之同教也要",
    "X58n0998_001:0316b13": "問曰法華經宗義是一乘經也三乘在三界內成",
    "X58n0998_001:0316b14": "其行故一乘三界外與三界為見聞故吾家諸祖",
    "X58n0998_001:0316b15": "皆以法華為同教一乘者多矣此章自有十餘處",
    "X58n0998_001:0316b16": "文有謂此同教是終頓說也。",
    "X58n0998_001:0316b17": "二開合者有二先別後總。",
    "X58n0998_001:0316b18": "別中一乘三乘各有三句。",
    "X58n0998_001:0316b19": "三乘三句者或具教義約三乘自宗說或唯教非義",
    "X58n0998_001:0316b20": "約同教一乘說或俱非教義約別教一乘說為彼所",
    "X58n0998_001:0316b21": "目故也。",
    "X58n0998_001:0316b22": "如文所列為彼所目者為(上聲)者被也如重空三昧",
    "X58n0998_001:0316b23": "若為一乘目即屬一乘若為三乘目即屬於三乘",
    "X58n0998_001:0316b24": "今為一乘所目一一圓融與彼一乘更無異事則",
    "X58n0998_001:0316c01": "自宗失於教義也目者狀目詮目也桓溫在石頭",
    "X58n0998_001:0316c02": "謂諸公曰若能目此城者當贈二姬孔目曰教是",
    "X58n0998_001:0316c03": "能目之方便又曰有名之教目有名之義等云云",
    "X58n0998_001:0316c04": "如教分齊義。",
    "X58n0998_001:0316c05": "一乘三句者或具教義約自別教說或唯義非教約",
    "X58n0998_001:0316c06": "同教說或俱非教義唯約三乘說隱彼無盡教義故。",
    "X58n0998_001:0316c07": "諸句易解隱彼教義者三機差別小智不見聞大",
    "X58n0998_001:0316c08": "法故說隱也。",
    "X58n0998_001:0316c09": "總辨者或教義俱教以三乘望一乘故或教義俱義",
    "X58n0998_001:0316c10": "以一乘望三乘故或具此二句約同教說或皆具教",
    "X58n0998_001:0316c11": "義各隨自宗差別說也。",
    "X58n0998_001:0316c12": "總論三一也第三句云或具者具教義也三乘為",
    "X58n0998_001:0316c13": "教一乘為義餘文可知。",
    "X58n0998_001:0316c14": "第二攝益者於中有三。",
    "X58n0998_001:0316c15": "約界分內外二機攝之成益不同也。",
    "X58n0998_001:0316c16": "一或唯攝界內機令得出世益即以為究竟此約三",
    "X58n0998_001:0316c17": "乘當宗說亦如瑜加等辨。",
    "X58n0998_001:0316c18": "謂三車引出也。",
    "X58n0998_001:0317a01": "二或攝界外機令得出出世益方為究竟此有二種。",
    "X58n0998_001:0317a02": "約機通標也。",
    "X58n0998_001:0317a03": "若先以三乘令其得出後乃方便得一乘者此則一",
    "X58n0998_001:0317a04": "乘三乘和合說故屬同教攝亦名迴三入一教此如",
    "X58n0998_001:0317a05": "法華經說若先於一乘已成解行後於出世身上證",
    "X58n0998_001:0317a06": "彼法者即屬別教一乘攝此如小相品說。",
    "X58n0998_001:0317a07": "若先等者先同教迴三入一教同教之異名也若",
    "X58n0998_001:0317a08": "孔目云經云會三歸一故知是同是指教之行相",
    "X58n0998_001:0317a09": "非釋同教之名會三歸一則是三一共教共故名",
    "X58n0998_001:0317a10": "同也法華是同教一乘所依之經五教三乘通釋",
    "X58n0998_001:0317a11": "釋迦如來海印所現一代佛法不出一乘三乘小",
    "X58n0998_001:0317a12": "乘三宗收盡勿以情取若先下後別教已成解行",
    "X58n0998_001:0317a13": "者界內通見聞解行出世唯證入見聞入證皆約",
    "X58n0998_001:0317a14": "一乘故屬別教小相品者則地獄天子三重頓圓",
    "X58n0998_001:0317a15": "也。",
    "X58n0998_001:0317a16": "三或通攝二機令得二益此亦有二。",
    "X58n0998_001:0317a17": "二益者出世出出世二種益也。",
    "X58n0998_001:0317a18": "若先以三乘引出後令得一亦是一三和合攝二機",
    "X58n0998_001:0317a19": "成二益故屬同教此如法華說若界內見聞出世得",
    "X58n0998_001:0317a20": "法出出世證成或界內通見聞解行出世唯解行出",
    "X58n0998_001:0317a21": "出世唯證入此等屬別教一乘此如華嚴說。",
    "X58n0998_001:0317a22": "初門可見若界內下不與三合故屬別見聞解行",
    "X58n0998_001:0317a23": "證入三位就界內外并出出世為義不同耳如華",
    "X58n0998_001:0317a24": "嚴者所辨乘體教義攝機成益皆是所詮如經說",
    "X58n0998_001:0317b01": "即約能詮教也。",
    "X58n0998_001:0317b02": "第三敘古今立教。",
    "X58n0998_001:0317b03": "古今諸賢所立教門差別非一且略敘十家以為龜",
    "X58n0998_001:0317b04": "鏡。",
    "X58n0998_001:0317b05": "古今立教者前之二章已辨所詮乘法攝機成益",
    "X58n0998_001:0317b06": "三一不同同別亦異將顯能詮經論詮有淺深以",
    "X58n0998_001:0317b07": "示所宗圓極理宜判教開宗先敘古今名範故說",
    "X58n0998_001:0317b08": "此門名賢俊傑開判良多且敘十家以示方軌。",
    "X58n0998_001:0317b09": "一依菩提留支依維摩經等立一音教謂一切聖教",
    "X58n0998_001:0317b10": "皆是一音一味一雨等但以眾生根行不同隨根異",
    "X58n0998_001:0317b11": "解故有多種如尅其本唯是如來一圓音教故經云",
    "X58n0998_001:0317b12": "佛以一音演說法眾生隨類各得解等也。",
    "X58n0998_001:0317b13": "菩提流支即後魏至中夏也依維摩經立一音教",
    "X58n0998_001:0317b14": "一音即淨名經一味一雨即法華藥草喻品謂三",
    "X58n0998_001:0317b15": "草二木不同同承一雨之潤五性三乘不同法雨",
    "X58n0998_001:0317b16": "一味無差別然此一音或名教本或謂本末鎔融",
    "X58n0998_001:0317b17": "一大善巧法而圭山乃謂圓教攝於前四一一同",
    "X58n0998_001:0317b18": "圓海中百川無非海也或名法界大宗或名無盡",
    "X58n0998_001:0317b19": "圓通自在宗即是華嚴全収諸教大宗也今章與",
    "X58n0998_001:0317b20": "探玄獨引菩提流支證一音教引維摩經前偈佛",
    "X58n0998_001:0317b21": "以一音演說法眾生隨類各得解皆謂如來同其",
    "X58n0998_001:0317b22": "語斯則神力不共法肇曰密口一音殊類異解探",
    "X58n0998_001:0317b23": "玄云一約類或為天眾現一天音能含餘類各別",
    "X58n0998_001:0317b24": "得解對人亦爾餘類皆然清涼曰如來一音同時",
    "X58n0998_001:0317c01": "報萬大小並陳玄文雙引流支羅什於羅什下引",
    "X58n0998_001:0317c02": "經次偈佛以一音演說法眾生各各隨所解普得",
    "X58n0998_001:0317c03": "受行獲其利斯則神力不共法肇曰佛以一音說",
    "X58n0998_001:0317c04": "一法眾生各隨所好而受行探玄云二約法或為",
    "X58n0998_001:0317c05": "眾生說施一音亦令人解戒定等清涼曰佛一圓",
    "X58n0998_001:0317c06": "音平等無二無思普應機聞有殊非謂音本陳大",
    "X58n0998_001:0317c07": "小又云初則佛音具異後自在機各得圓音一義",
    "X58n0998_001:0317c08": "有謂與清涼異者悞矣。",
    "X58n0998_001:0317c09": "二依誕法師等依楞伽等經立漸頓二教。",
    "X58n0998_001:0317c10": "謂以先習小乘後趣大乘等大由小起故名為漸亦",
    "X58n0998_001:0317c11": "大小俱陳故即涅槃等教是也。",
    "X58n0998_001:0317c12": "大中小起正示漸義從小而大亦小大並陳所以",
    "X58n0998_001:0317c13": "得名為漸也涅槃者捃拾殘機大由小也度十仙",
    "X58n0998_001:0317c14": "果證羅漢所以前文判屬三乘是也。",
    "X58n0998_001:0317c15": "如直往菩薩等大不由小故名為頓亦以無小故即",
    "X58n0998_001:0317c16": "華嚴教是也。",
    "X58n0998_001:0317c17": "直往於大故不由小文無迴小之說初成頓說無",
    "X58n0998_001:0317c18": "權可會故云無小名頓也。",
    "X58n0998_001:0317c19": "遠法師等後代諸德多同此說。",
    "X58n0998_001:0317c20": "隋遠法師齊朝劉虬亦立此二。",
    "X58n0998_001:0317c21": "三依光統律師立三種教謂漸頓圓。",
    "X58n0998_001:0317c22": "光統即佛陁三藏高弟也大統名惠光南山宗承",
    "X58n0998_001:0317c23": "之律宗之祖師也常講大經有廣略二疏所立教",
    "X58n0998_001:0317c24": "門至相搜玄承用也此方首判華嚴為別教一乘",
    "X58n0998_001:0318a01": "人到于今咸受其賜非聊爾人也三教名義如本",
    "X58n0998_001:0318a02": "疏釋。",
    "X58n0998_001:0318a03": "光師釋意以根未熟先說無常後說常先說空後說",
    "X58n0998_001:0318a04": "不空深妙之義如是漸次而說故名漸教。",
    "X58n0998_001:0318a05": "由根未熟未堪總聞故先說等也如五時三時之",
    "X58n0998_001:0318a06": "次第也常無常如以般若對涅槃空不空即般若",
    "X58n0998_001:0318a07": "對法華等也。",
    "X58n0998_001:0318a08": "為根熟之流於一法門具足演說一切佛法常與無",
    "X58n0998_001:0318a09": "常空不空俱說更無漸次故名為頓。",
    "X58n0998_001:0318a10": "具足演說故名頓也然上二教釋義探玄周疏並",
    "X58n0998_001:0318a11": "作此說此乃吾祖略撮彼義以成其文若據彼疏",
    "X58n0998_001:0318a12": "搜玄中全用也漸教則說三藏翻名辨相彼文云",
    "X58n0998_001:0318a13": "如約以辨一化始終教門有三一曰漸二曰頓三",
    "X58n0998_001:0318a14": "曰圓初門漸內所詮三故教則為三所為二故教",
    "X58n0998_001:0318a15": "則為二言其三者一修多羅二毗奈耶三阿毗達",
    "X58n0998_001:0318a16": "磨等教則為二則說大小二藏所以如此者良由",
    "X58n0998_001:0318a17": "三藏詮於三學有兼有正詮此不詮彼二藏之內",
    "X58n0998_001:0318a18": "說大不說小說小不談大通收一代漸經故言先",
    "X58n0998_001:0318a19": "空後不空先無常後說常等彼又云二頓教者下",
    "X58n0998_001:0318a20": "經云若眾生下劣其心厭沒者示以聲聞道令出",
    "X58n0998_001:0318a21": "於眾苦若復有眾生諸根小明利樂於因緣法為",
    "X58n0998_001:0318a22": "說辟支佛若人根明利饒益於眾生有大慈悲心",
    "X58n0998_001:0318a23": "為說菩薩道若有無上心決定樂大事為示於佛",
    "X58n0998_001:0318a24": "身說無盡佛法以此文證知有一乘及頓教及三",
    "X58n0998_001:0318b01": "乘差別以此文中四乘頓用故云具足演說常無",
    "X58n0998_001:0318b02": "常空不空同時俱說此則化儀有異所說之法不",
    "X58n0998_001:0318b03": "別指圓覺為化儀之頓義同此也。",
    "X58n0998_001:0318b04": "為於上達分階佛境者說於如來無礙解脫究竟果",
    "X58n0998_001:0318b05": "海圓極秘密自在法門故名為圓即此經是也。",
    "X58n0998_001:0318b06": "上達兼地前也分階佛境地上也具周疏義鈔。",
    "X58n0998_001:0318b07": "後光統門下遵統師等諸德並亦宗承大同此說。",
    "X58n0998_001:0318b08": "遵等者即名也光師之高弟也尊嚴敬仰有過其",
    "X58n0998_001:0318b09": "師者。",
    "X58n0998_001:0318b10": "四依大[銜-金+工]法師等一時諸德立四宗教以用通收一",
    "X58n0998_001:0318b11": "代聖教一因緣宗謂小乘薩婆多等部二假名宗謂",
    "X58n0998_001:0318b12": "成實經部等三不真宗謂諸部般若說即空理明一",
    "X58n0998_001:0318b13": "切法不直實等四真宗涅槃華嚴等明佛性法界真",
    "X58n0998_001:0318b14": "理等。",
    "X58n0998_001:0318b15": "立四宗文處頗明。",
    "X58n0998_001:0318b16": "五依護身法師立五種教三種教同前[銜-金+工]師第四名",
    "X58n0998_001:0318b17": "真宗教謂涅槃等經明佛性真理等第五名法界宗",
    "X58n0998_001:0318b18": "謂華嚴明法界自在無礙法門。",
    "X58n0998_001:0318b19": "護身即寺名也但於前四開出華嚴為法界宗。",
    "X58n0998_001:0318b20": "六依耆闍法師立六宗教初二同[銜-金+工]師第三不真宗",
    "X58n0998_001:0318b21": "者明諸大乘通說諸法如幻化等第四真宗者明說",
    "X58n0998_001:0318b22": "諸法真空理等第五常宗者明說真理恒沙功德常",
    "X58n0998_001:0318b23": "恒等義等第六圓宗者明法界自在緣起無礙德用",
    "X58n0998_001:0318b24": "圓備亦華嚴法門等是也。",
    "X58n0998_001:0318c01": "耆闍亦以處標名也第三不真等但約俗諦說諸",
    "X58n0998_001:0318c02": "法如化第四約真諦說空理真實第五約性德常",
    "X58n0998_001:0318c03": "恒第六約華嚴德用圓滿故名圓宗。",
    "X58n0998_001:0318c04": "七依南岳思禪師及天台智者禪師等立四教該攝",
    "X58n0998_001:0318c05": "一代東流教。",
    "X58n0998_001:0318c06": "一名三藏教謂是小乘故彼自引法華經云不得親",
    "X58n0998_001:0318c07": "近小乘三藏學者故又智度論中說小乘為三藏教",
    "X58n0998_001:0318c08": "大乘為摩訶衍藏二名通教謂諸大乘經中說法通",
    "X58n0998_001:0318c09": "益三乘人等及如大品中乾慧等十地通大小者是",
    "X58n0998_001:0318c10": "也亦名漸教三名別教謂諸大乘經中所明道理不",
    "X58n0998_001:0318c11": "通小乘者是也亦名頓教四名圓教謂法界自在具",
    "X58n0998_001:0318c12": "足一切無盡法門一即一切一切即一等華嚴是也",
    "X58n0998_001:0318c13": "亦名秘密教以聲聞等不見聞故。",
    "X58n0998_001:0318c14": "彼自引經者以此教名小監故言彼自引也四教",
    "X58n0998_001:0318c15": "名義略如演義廣如彼宗。",
    "X58n0998_001:0318c16": "八依江南敏法師立二教一釋迦經謂屈曲教以逐",
    "X58n0998_001:0318c17": "物機隨計破著故如涅槃等二盧舍那經謂平道教",
    "X58n0998_001:0318c18": "以逐法性自在說故即華嚴是也。",
    "X58n0998_001:0318c19": "立二教如演義備釋。",
    "X58n0998_001:0318c20": "九依梁朝光宅寺雲法師立四乘教謂臨門三車為",
    "X58n0998_001:0318c21": "三乘四衢所授大白牛車方為第四以彼臨門中牛",
    "X58n0998_001:0318c22": "車亦同羊鹿俱不得故餘義同上辨。",
    "X58n0998_001:0318c23": "義如章初廣如探玄演義。",
    "X58n0998_001:0318c24": "後代信行禪師依此宗立二教謂一乘三乘三乘者",
    "X58n0998_001:0319a01": "即別解別行及三乘差別并先習小乘後趣大乘是",
    "X58n0998_001:0319a02": "也一乘者謂普解普行唯是一乘亦華嚴法門及直",
    "X58n0998_001:0319a03": "進等是也。",
    "X58n0998_001:0319a04": "別解別行者解行一一歷別三乘差別諦緣度異",
    "X58n0998_001:0319a05": "也先習者謂大由小起亦大小俱陳也普解普行",
    "X58n0998_001:0319a06": "者一具一切故此非華嚴餘宗則無。",
    "X58n0998_001:0319a07": "十依大唐三藏玄弉法師依深密經金光明經及瑜",
    "X58n0998_001:0319a08": "伽論立三種教即三法輪是也。",
    "X58n0998_001:0319a09": "一名轉法輪謂於初時鹿野苑中轉四諦法輪即小",
    "X58n0998_001:0319a10": "乘法二名照法輪謂於中時於大乘內密意說言諸",
    "X58n0998_001:0319a11": "法空等三名持法輪謂於後時於大乘中顯了意說",
    "X58n0998_001:0319a12": "三性及真如不空理等。",
    "X58n0998_001:0319a13": "一轉法輪謂三輪四諦法輪二照法輪者謂以空",
    "X58n0998_001:0319a14": "照有故為破遍計性密意言空未顯說有也三持",
    "X58n0998_001:0319a15": "法輪者謂雙持前二也三性直如皆約理說不空",
    "X58n0998_001:0319a16": "謂圓成是有依彼自宗但許不變湛然常存之有",
    "X58n0998_001:0319a17": "非隨緣有。",
    "X58n0998_001:0319a18": "此三法輪中但攝小乘及小乘中始終二教不攝別",
    "X58n0998_001:0319a19": "教一乘何以故華嚴經在初時說非是小乘故彼持",
    "X58n0998_001:0319a20": "法輪在後時說非是華嚴故是故不攝華嚴法門",
    "X58n0998_001:0319a21": "也。",
    "X58n0998_001:0319a22": "此三法輪但攝小乘等者從小之大但攝一代漸",
    "X58n0998_001:0319a23": "經小始終三合名為漸故又以三輪義通如真諦",
    "X58n0998_001:0319a24": "三藏法性宗人亦依光明等經立此三輪持則雙",
    "X58n0998_001:0319b01": "持性相故將三輪攝於三教非相宗意相宗但至",
    "X58n0998_001:0319b02": "境空心有為雙持耳。",
    "X58n0998_001:0319b03": "此上十家立教諸德並是當時法將英悟絕倫歷代",
    "X58n0998_001:0319b04": "明模階位叵測只如思禪師智者禪師神異感通迹",
    "X58n0998_001:0319b05": "參登位靈山聽法憶在於今諸餘神應廣如僧傳又",
    "X58n0998_001:0319b06": "如雲法師依此開宗講法華經感天雨華等神迹亦",
    "X58n0998_001:0319b07": "如僧傳其餘諸德行解超倫亦如僧傳。",
    "X58n0998_001:0319b08": "此等諸德豈夫好異但以備窮三藏覩斯異軫不得",
    "X58n0998_001:0319b09": "已而分之遂□依教開宗務存通會使堅疑碩滯氷",
    "X58n0998_001:0319b10": "釋朗然聖說差異其宜各契耳。",
    "X58n0998_001:0319b11": "第四分教開宗。",
    "X58n0998_001:0319b12": "開宗判教者非命世之大才徹法之正眼備窮三",
    "X58n0998_001:0319b13": "藏囊括百家隱實托權本高跡下者豈能為哉昔",
    "X58n0998_001:0319b14": "可尚也正而用之理或未然別立新意前列十家",
    "X58n0998_001:0319b15": "周鑑不遠。",
    "X58n0998_001:0319b16": "於中有二初就法分教教類有五後以理開宗宗乃",
    "X58n0998_001:0319b17": "有十。",
    "X58n0998_001:0319b18": "就法分教者法謂能詮教法就此一代教法以類",
    "X58n0998_001:0319b19": "相從其流有五故次文云聖教萬差要唯有五問",
    "X58n0998_001:0319b20": "今家以義判教其理安在答若不約所詮之義何",
    "X58n0998_001:0319b21": "以知其教法有五盖由吾祖以圓通之智眼觀彼",
    "X58n0998_001:0319b22": "聖教詮小乘行果則分為小教權實偏圓義有不",
    "X58n0998_001:0319b23": "同則分為彼教故下文云此約法以分教若就法",
    "X58n0998_001:0319b24": "義如下別辨此分能詮五教不同下辨五類所詮",
    "X58n0998_001:0319c01": "差別於理照著以理開宗者約人所尚道理不同",
    "X58n0998_001:0319c02": "略有十也。",
    "X58n0998_001:0319c03": "初門者聖教萬差要唯有五一小乘教二大乘始教",
    "X58n0998_001:0319c04": "三終教四頓教五圓教。",
    "X58n0998_001:0319c05": "聖教萬差即東流一代部類之多也就此聖教通",
    "X58n0998_001:0319c06": "為五類小者相從為小不辨部帙大小卷軸多寡",
    "X58n0998_001:0319c07": "也餘四皆然如人持尺量絹就絹分成五段但言",
    "X58n0998_001:0319c08": "分絹不言尺等非不用尺今就楚法類分為五非",
    "X58n0998_001:0319c09": "不以義也。",
    "X58n0998_001:0319c10": "初一即愚法二乘後一即別教一乘指經本中為善",
    "X58n0998_001:0319c11": "伏太子所說名為圓滿修多羅故立此名也。",
    "X58n0998_001:0319c12": "初一即愚法二乘教謂此教中但斷煩惱以證我",
    "X58n0998_001:0319c13": "空不斷所知不證法空愚於諸法羅漢不識赤鹽",
    "X58n0998_001:0319c14": "貞元云我於凡愚不開寅等後一下指晉經本中",
    "X58n0998_001:0319c15": "者以章非疏故此晉經唐經名圓滿因輪修多羅",
    "X58n0998_001:0319c16": "故立此名者而圓教依此立也。",
    "X58n0998_001:0319c17": "中間三者有其三義。",
    "X58n0998_001:0319c18": "中間三者謂始終頓也探玄開二則首開別教一",
    "X58n0998_001:0320a01": "乘前四為三乘三中則開小為小乘中間三教為",
    "X58n0998_001:0320a02": "共教三乘與此全同章初以別教揀三乘以愚法",
    "X58n0998_001:0320a03": "在里內為小乘中間為三乘也孰云不揀終頓哉。",
    "X58n0998_001:0320a04": "一或總為一謂一三乘教也以此皆為三人所得故",
    "X58n0998_001:0320a05": "如上所引說。",
    "X58n0998_001:0320a06": "謂總合三教為一三乘教以此下釋所以何以三",
    "X58n0998_001:0320a07": "教總為二乘以此三教皆為三人所得故所得者",
    "X58n0998_001:0320a08": "修因獲得之果也良由此等大乘經典雖有權實",
    "X58n0998_001:0320a09": "皆是通說三法通益三機也如上所引者即三乘",
    "X58n0998_001:0320a10": "中大品等經共集三乘眾通說三乘法具獲三乘",
    "X58n0998_001:0320a11": "益獲益即所得也若云終頓三人共得一果皆得",
    "X58n0998_001:0320a12": "成佛或引近異遠同者皆是臆說且始教得三果",
    "X58n0998_001:0320a13": "終頓得一果此可釋存三泯二不同分之為二也",
    "X58n0998_001:0320a14": "今合為一耳。",
    "X58n0998_001:0320a15": "二或分為二所謂漸頓。",
    "X58n0998_001:0320a16": "於上三乘開出漸頓謂孔目問答與今教章分判",
    "X58n0998_001:0320a17": "諸教所依之經皆就法華之前以判如正法念經",
    "X58n0998_001:0320a18": "舉正解行別邪解行通三乘教涅槃經等及大品",
    "X58n0998_001:0320a19": "經三乘終教維摩思益大般若經那伽室利分等",
    "X58n0998_001:0320a20": "則當頓教金剛般若三乘始教是以今文於三乘",
    "X58n0998_001:0320a21": "開出頓漸復開始終也。",
    "X58n0998_001:0320a22": "以始終二教所有解行並在言說階位次第因果相",
    "X58n0998_001:0320a23": "乘從微至著通名為漸。",
    "X58n0998_001:0320a24": "以始終等者終教雖云假設地位亦在言說並不",
    "X58n0998_001:0320b01": "同頓教也是故二教共為漸也。",
    "X58n0998_001:0320b02": "故楞伽云漸者如掩摩勒果漸熟非頓此之謂也。",
    "X58n0998_001:0320b03": "頓教者言說頓絕理性頓顯解行頓成一念不生即",
    "X58n0998_001:0320b04": "是佛等。",
    "X58n0998_001:0320b05": "言說頓絕如直默等理性頓顯者法性無多少長",
    "X58n0998_001:0320b06": "短故解行頓成者淨名云時維摩詰默然無言文",
    "X58n0998_001:0320b07": "殊歎曰是真入不二法門祖曰若無維摩嘿不二",
    "X58n0998_001:0320b08": "理則一切法不成一念不生等者一念妄心不生",
    "X58n0998_001:0320b09": "云何不得名佛清涼云念想都寂方曰不生寂照",
    "X58n0998_001:0320b10": "現前豈不名佛又真如無分別空一念即成其佛",
    "X58n0998_001:0320b11": "又一念所謂無念也小乘無一念成佛。",
    "X58n0998_001:0320b12": "故楞伽云頓者如鏡中像頓現非漸此之謂也以一",
    "X58n0998_001:0320b13": "切法本來自正不待言說不待觀智如淨名以默顯",
    "X58n0998_001:0320b14": "不二等又寶積經論中亦有說名頓教修多羅故依",
    "X58n0998_001:0320b15": "此立名。",
    "X58n0998_001:0320b16": "即四頓之一也菴羅果四漸之一也以一切下略",
    "X58n0998_001:0320b17": "示所以言說頓絕者以自正也一切解行皆不可",
    "X58n0998_001:0320b18": "說故不待觀智也嘿顯即真不二理也寶積下重",
    "X58n0998_001:0320b19": "引得名。",
    "X58n0998_001:0320b20": "三或開為三謂於漸中開出始終二教即如上深密",
    "X58n0998_001:0320b21": "經等三法輪中後二是也。",
    "X58n0998_001:0320b22": "約大乘初淺後深故開為二會深密者以三時收",
    "X58n0998_001:0320b23": "漸教也五時則於後開出法華涅槃常住妙典為",
    "X58n0998_001:0320b24": "四五時今合五作三第三時中收經甚寬又持法",
    "X58n0998_001:0320c01": "輪義亦通也深密經亦說真如妙有但弉師所宗",
    "X58n0998_001:0320c02": "宗於不變湛然有耳今約通義略分教耳。",
    "X58n0998_001:0320c03": "依是義故法鼓經中以空門為始以不空門為終故",
    "X58n0998_001:0320c04": "彼經云迦葉白佛言諸摩訶衍經多說空義佛告迦",
    "X58n0998_001:0320c05": "葉一切空經是有餘說唯有此經是無上說非有餘",
    "X58n0998_001:0320c06": "說復次迦葉如波斯匿王常十一月設大施會先食",
    "X58n0998_001:0320c07": "餓鬼孤獨貪乞次施沙門及婆羅門甘饍眾味隨其",
    "X58n0998_001:0320c08": "所欲諸佛世尊亦後如是隨諸眾生種種欲樂而為",
    "X58n0998_001:0320c09": "演說種種經法若有眾生懈怠犯戒不懃隨順捨如",
    "X58n0998_001:0320c10": "來藏常住妙典好樂修學種種空經乃至廣說。",
    "X58n0998_001:0320c11": "依是義者則依二教始終不同也以空為始不空",
    "X58n0998_001:0320c12": "為終是然此五教草創於帝心因循於至相脩飾",
    "X58n0998_001:0320c13": "於賢首也如是則開判於奘師未歸之前且竺汰",
    "X58n0998_001:0320c14": "之時三論新翻空性並行各符宗旨遂於大乘有",
    "X58n0998_001:0320c15": "性空二教聖賢繼踵權實遂分今家五教囊括諸",
    "X58n0998_001:0320c16": "宗故以空為大乘之初門不空為終也始者初始",
    "X58n0998_001:0320c17": "也終者終極也空不空乃二教所顯之理也非立",
    "X58n0998_001:0320c18": "名之因也然此始終且顯一理空有相望如圭峯",
    "X58n0998_001:0320c19": "略辨十對淺深不同雲華曰始教門者復有二種",
    "X58n0998_001:0320c20": "言始門者如百法明門論六種無為屬一切法攝",
    "X58n0998_001:0320c21": "人法二空方入空攝得知真如不及二空二空為",
    "X58n0998_001:0320c22": "上言終門者維摩弟子品不生不滅是無常義等",
    "X58n0998_001:0320c23": "金剛微塵即非微塵等又云今初教門中真如但",
    "X58n0998_001:0320c24": "是空義不同終教如終二門並具空有二門問弉",
    "X58n0998_001:0321a01": "師還自天竺執定性闡提並不成佛故以深密第",
    "X58n0998_001:0321a02": "二第三時合為始教有不成佛故復名分亦是大",
    "X58n0998_001:0321a03": "乘初門所顯之如義同百法是始之初門答以示",
    "X58n0998_001:0321a04": "義復次下引喻諸佛下合顯在文可見。",
    "X58n0998_001:0321a05": "解云此則約空理有餘名為始教約如來藏常住無",
    "X58n0998_001:0321a06": "上名為終教。",
    "X58n0998_001:0321a07": "有餘者尚有未盡也常住妙典方盡談故。",
    "X58n0998_001:0321a08": "又如起信論中約頓教門顯絕言真如約漸教門說",
    "X58n0998_001:0321a09": "依言真如就依言中約始終二教說空不空二真如",
    "X58n0998_001:0321a10": "也。",
    "X58n0998_001:0321a11": "所顯真如既有其三故教成三也有疑用論者當",
    "X58n0998_001:0321a12": "知經論多含隨用異耳雖開為三然皆三乘也。",
    "X58n0998_001:0321a13": "此約法以分教若就法義如下別辨。",
    "X58n0998_001:0321a14": "如下別辨者指下所詮差別中辨能詮教法之下",
    "X58n0998_001:0321a15": "辨所詮之義也義則理行果三也。",
    "X58n0998_001:0321a16": "二以理標宗宗乃有十。",
    "X58n0998_001:0321a17": "一我法俱有宗此有二。",
    "X58n0998_001:0321a18": "一人天乘二小乘中犢子部等彼立三聚法一有為",
    "X58n0998_001:0321a19": "聚二無為聚三非二聚初二是法後一是我又立五",
    "X58n0998_001:0321a20": "法藏一過去二未來三現在四無為五不可說此即",
    "X58n0998_001:0321a21": "是我不可說是有為無為故。",
    "X58n0998_001:0321a22": "小乘犢子二十部於六宗所計同異攝部少多備",
    "X58n0998_001:0321a23": "釋如演義不復更列。",
    "X58n0998_001:0321a24": "二法有我無宗謂薩婆多等彼說諸法二種所攝一",
    "X58n0998_001:0321b01": "名二色或四所攝謂三世及無為或五謂一心二心",
    "X58n0998_001:0321b02": "所有三色四不相應五無為故一切法皆悉實有。",
    "X58n0998_001:0321b03": "三法無去來宗謂大眾部等說有現在及無為法以",
    "X58n0998_001:0321b04": "過未體用無故。",
    "X58n0998_001:0321b05": "四現通假實宗謂說假部等彼說無去來世現在世",
    "X58n0998_001:0321b06": "中諸法在蘊可實在界處假隨應諸法假實不定成",
    "X58n0998_001:0321b07": "實論等經部別師亦即此類。",
    "X58n0998_001:0321b08": "四唯小乘。",
    "X58n0998_001:0321b09": "五俗妄真實宗謂說出世部等世俗皆假以虗妄故",
    "X58n0998_001:0321b10": "出世法實非虗妄故。",
    "X58n0998_001:0321b11": "六諸法但名宗謂一說部一切我法唯有假名都無",
    "X58n0998_001:0321b12": "體故此通初教之始准之。",
    "X58n0998_001:0321b13": "演義云五六通大小五少似中論一半向前此通",
    "X58n0998_001:0321b14": "初教之始者真如義者漸教門中有三門一終教",
    "X58n0998_001:0321b15": "門二始教門三世間所知門第三復有三門始門",
    "X58n0998_001:0321b16": "通人天及愚法二乘言終門者論釋謂一切法但",
    "X58n0998_001:0321b17": "有名謂分別名思惟名等為是大乘近方便故故",
    "X58n0998_001:0321b18": "云初教之始。",
    "X58n0998_001:0321b19": "七一切皆空宗謂大乘始教說一切法皆悉真空然",
    "X58n0998_001:0321b20": "出情外無分別故如般若等。",
    "X58n0998_001:0321b21": "始教等者義如分教中辨然此教通分別無分別",
    "X58n0998_001:0321b22": "教義無分別教義者謂證真如故分別教義者謂",
    "X58n0998_001:0321b23": "教義即空故今就深指故云無分別也般若者指",
    "X58n0998_001:0321b24": "所宗經也護身衍師智光竺汰等皆此判也。",
    "X58n0998_001:0321c01": "八真德不空宗謂終教諸經說一切法唯是真如如",
    "X58n0998_001:0321c02": "來藏實德故有自體故具性德故。",
    "X58n0998_001:0321c03": "謂終教等即前常住妙典說如來藏具足無漏性",
    "X58n0998_001:0321c04": "德一一有體也。",
    "X58n0998_001:0321c05": "九相想俱絕宗如頓教中絕言之教顯絕言之理等",
    "X58n0998_001:0321c06": "如淨名嘿理等准之。",
    "X58n0998_001:0321c07": "如頓教等者孔目云此如絕於教義相想俱不及",
    "X58n0998_001:0321c08": "故。",
    "X58n0998_001:0321c09": "十圓明具德宗謂如別教一乘主伴具足無盡自在",
    "X58n0998_001:0321c10": "所顯法門是也。",
    "X58n0998_001:0321c11": "如是等如前分教中此章同探玄依五教次第亦",
    "X58n0998_001:0321c12": "順其義以列諸宗次第及釋義也而清涼國師七",
    "X58n0998_001:0321c13": "名三性空有宗八名真空絕相宗九名空有無礙",
    "X58n0998_001:0321c14": "宗此蓋以性揀相迴大乘法師第七為八以符法",
    "X58n0998_001:0321c15": "性在法性相之後為深故也少與五教不次又以",
    "X58n0998_001:0321c16": "性空通始終頓遂以真空絕相収於頓教又亦空",
    "X58n0998_001:0321c17": "有無礙徹於同教故云前淺後深若空有雙絕亦",
    "X58n0998_001:0321c18": "収頓教又復七八九三諸師各立欲判淺深定其",
    "X58n0998_001:0322a01": "權實。故清涼序之與今章探玄不同也。彼文云又",
    "X58n0998_001:0322a02": "上三宗諸師各立故今敘之。其第十一宗非彼所",
    "X58n0998_001:0322a03": "競故不言耳。",
    "X58n0998_001:0322a04": "第五乘教開合者於中有三。",
    "X58n0998_001:0322a05": "乘教開合者。良以諸家判立各有聖教以為依據。",
    "X58n0998_001:0322a06": "不可全棄。又聖教開合本由機異。設云平道亦為",
    "X58n0998_001:0322a07": "化生。合雖多過開亦未能全無於失。是故今家開",
    "X58n0998_001:0322a08": "合全収無過不離。故有此門。",
    "X58n0998_001:0322a09": "初約教開合。二以教攝乘。三諸教相収初約教者然",
    "X58n0998_001:0322a10": "此五教相攝融通。有其五義。",
    "X58n0998_001:0322a11": "此即諸文判教之後總相會通也。但立文小異義",
    "X58n0998_001:0322a12": "旨大同與探玄全同。但彼開四有二說。此少一門",
    "X58n0998_001:0322a13": "耳。既云五教相攝。終頓在其中矣。",
    "X58n0998_001:0322a14": "一。或總為一。謂本末鎔融。唯一大善巧法。",
    "X58n0998_001:0322a15": "本末二相譬若五金大冶烹而為一。故云本末融",
    "X58n0998_001:0322a16": "鎔唯是如來一大善巧攝生方便。圭峯言。圓教攝",
    "X58n0998_001:0322a17": "於前四。一一同圓海中。百川無非海也。或名一圓",
    "X58n0998_001:0322a18": "音教。或名滿藏。或名無盡圓通自在宗。略如同教",
    "X58n0998_001:0322a19": "策出。",
    "X58n0998_001:0322a20": "二。或開為二。一本教。謂別教一乘為諸教本故。二末",
    "X58n0998_001:0322a21": "教。謂小乘三乘從彼所流故。又名究竟及方便。以三",
    "X58n0998_001:0322a22": "乘小乘望一乘悉為方便故。",
    "X58n0998_001:0322a23": "是前一中約本末開成二也。一本教等者。初說華",
    "X58n0998_001:0322a24": "嚴為諸教本。清涼云。將欲逐機漸施末教。先示本",
    "X58n0998_001:0322b01": "法頓演此經。二末教等者即前四也。既從所流故",
    "X58n0998_001:0322b02": "稱為末。又名究竟等者。此約有果無果以分二。亦",
    "X58n0998_001:0322b03": "名稱法本教逐機末教。亦名正乘方便乘。探玄云",
    "X58n0998_001:0322b04": "或開為二謂一乘三乘教。前諸教中雖有存三泯",
    "X58n0998_001:0322b05": "二不同。然皆通三乘趣入故名三乘教。亦名共教",
    "X58n0998_001:0322b06": "不共教。如上引智論。或約同別。或約大小。或約權",
    "X58n0998_001:0322b07": "實。或約曲直。或約漸頓等也。",
    "X58n0998_001:0322b08": "三。或開為三。謂一乘三乘小乘教。以方便中開出愚",
    "X58n0998_001:0322b09": "法二乘故。",
    "X58n0998_001:0322b10": "謂一乘等者。探玄云或開為三。謂小乘三乘一乘",
    "X58n0998_001:0322b11": "教。智論既將此經不與二乘共。名為不共。即是一",
    "X58n0998_001:0322b12": "乘大品等。為通三乘同觀得益故名為共。即是三",
    "X58n0998_001:0322b13": "乘四阿含即是小乘。清涼曰。或後一是不共。此三",
    "X58n0998_001:0322b14": "亦順四乘。此上二門三乘皆備収終頓。皆是方便",
    "X58n0998_001:0322b15": "為三人所得非究竟也。若清涼圭峯分三教中於",
    "X58n0998_001:0322b16": "五教內。初一小乘。次一三乘。後三一乘。與今不同。",
    "X58n0998_001:0322b17": "四。或分為四。謂小漸頓圓。以始終二教俱在言等故。",
    "X58n0998_001:0322b18": "謂小等者。此是探玄第二義。以彼分四有二義。一",
    "X58n0998_001:0322b19": "於上共教中約存三泯二。開兩教故為四。一別教",
    "X58n0998_001:0322b20": "小乘。二同教三乘如深密等存三也。三同教一乘",
    "X58n0998_001:0322b21": "如法華等泯二也。四別教一乘如華嚴等。深密既",
    "X58n0998_001:0322b22": "第二第三時教同許。定性二乘等俱不成佛。許其",
    "X58n0998_001:0322b23": "入寂不起。是始教存三也。若終頓二教共談一性",
    "X58n0998_001:0322b24": "無有五性。入寂二乘非真滅度。是泯二也。由此義",
    "X58n0998_001:0322c01": "故開入一乘宗中為同教一乘。清涼曰。終頓二教",
    "X58n0998_001:0322c02": "雖說一性一相。無二無三。是泯二也。又云實教頓",
    "X58n0998_001:0322c03": "教並皆不融為同教一乘。演義云。不辨圓融具德",
    "X58n0998_001:0322c04": "故非別教。貞元大疏其理一也。若爾者前二門則",
    "X58n0998_001:0322c05": "以皆為三人故終頓總入三乘教攝。第四門則取",
    "X58n0998_001:0322c06": "泯二故終頓入一乘攝。文理甚明。又皆指法華為",
    "X58n0998_001:0322c07": "同教一乘。文亦甚多。",
    "X58n0998_001:0322c08": "五。或散為五。謂如上說。",
    "X58n0998_001:0322c09": "二。以教攝乘者有二。",
    "X58n0998_001:0322c10": "教是能詮。乘約所詮。乘教非一。故辨此門。",
    "X58n0998_001:0322c11": "先一乘隨教有五。一別教一乘。二同教一乘云云。三",
    "X58n0998_001:0322c12": "絕想一乘如楞伽。此約頓教。四約佛性平等為一乘",
    "X58n0998_001:0322c13": "等。此約終教。五密義意一乘如八意等。此約始教云",
    "X58n0998_001:0322c14": "云。",
    "X58n0998_001:0322c15": "別教一乘同教一乘云云者。建立一乘中廣顯同",
    "X58n0998_001:0322c16": "別。不復更書三絕想一乘。孔目云會彼五乘成無",
    "X58n0998_001:0322c17": "分別離相一乘。出楞伽經。第四可見五密義意者。",
    "X58n0998_001:0322c18": "要問有八意。故說一乘。彼一乘是隱密相引二乘",
    "X58n0998_001:0323a01": "說非顯了說也。",
    "X58n0998_001:0323a02": "二。明三乘亦有五。一小乘中三始別終同以俱羅漢",
    "X58n0998_001:0323a03": "故。二始教中三始終俱別以有入寂故。三終教中三",
    "X58n0998_001:0323a04": "始終俱同並成佛故。四頓教三始終俱離云云。五圓",
    "X58n0998_001:0323a05": "教中三始終俱同汝等所行是菩薩道等故云云。",
    "X58n0998_001:0323a06": "小中三始別終同者。探玄云謂始約因修四諦緣",
    "X58n0998_001:0323a07": "生六度等別。終就得果。三乘之人身智同滅。故云",
    "X58n0998_001:0323a08": "俱羅漢等也。二始教等者。探玄有二義句。彼云若",
    "X58n0998_001:0323a09": "據聖諦緣生六度行異。亦得名為始終各別。此是",
    "X58n0998_001:0323a10": "第二第三時教說也。即是今義。彼又云。二始同終",
    "X58n0998_001:0323a11": "別三。謂同聞般若同觀無性三乘之人各得自果。",
    "X58n0998_001:0323a12": "如前所引說。彼前所引者亦即大品等共教三乘。",
    "X58n0998_001:0323a13": "若如是者。始教既皆共教三乘。則亦有同觀無性",
    "X58n0998_001:0323a14": "各得自果始同終別之句也。三終等者。始同者同",
    "X58n0998_001:0323a15": "聞般若同觀性空故。終同者並成佛故。探玄又有",
    "X58n0998_001:0323a16": "近異遠同三。謂初以三乘方便引之。後同以大乘",
    "X58n0998_001:0323a17": "令得度等。名若力士經大般若等諸大乘經。於中",
    "X58n0998_001:0323a18": "雖有權實不同皆具三乘。以約始終一類此世定",
    "X58n0998_001:0323a19": "故。如是說者則終教自具四句。一始同終別。三同",
    "X58n0998_001:0323a20": "聞般若等故始同也。皆為三人所得故終別也。以",
    "X58n0998_001:0323a21": "終教亦収入共教三乘。故二始終俱別三。以大品",
    "X58n0998_001:0323a22": "等通說三乘法通益三人。則諦緣度別是三法始",
    "X58n0998_001:0323a23": "別也。通三人得益是終別。雖有權實皆具三乘。此",
    "X58n0998_001:0323a24": "世根性定故。未過八萬劫等未迴心故三始別終",
    "X58n0998_001:0323b01": "同。三約此世根性異。未至無餘位不發心。須說二",
    "X58n0998_001:0323b02": "乘。引令入道諦緣度不同始別。又以八六四二萬",
    "X58n0998_001:0323b03": "十千劫醉三昧酒始別。酒消然後覺終同也。四始",
    "X58n0998_001:0323b04": "終俱同三。始同同聞同觀也。終同者以許迴心作",
    "X58n0998_001:0323b05": "佛也。四頓教始終俱離者皆不可說故。五圓教中",
    "X58n0998_001:0323b06": "三。汝等所行釋始同皆得授記終同也。",
    "X58n0998_001:0323b07": "三。諸教相收者有二門。一以本收末門。二以末歸本",
    "X58n0998_001:0323b08": "門。",
    "X58n0998_001:0323b09": "所以辨相收者。欲顯方便正乘上下相望權實不",
    "X58n0998_001:0323b10": "同。令知末有所歸耳。然有二門並約一乘辨也。本",
    "X58n0998_001:0323b11": "即一乘。末即諸教。以諸教雖有相收為本之義。而",
    "X58n0998_001:0323b12": "本義不成。以畢竟是方便故。如共教中亦上下相",
    "X58n0998_001:0323b13": "望有共不共而皆共教也。",
    "X58n0998_001:0323b14": "初中於圓內。或唯一圓教以餘相皆盡故。或具五教",
    "X58n0998_001:0323b15": "以攝方便故。頓教中或唯一頓教亦以餘相盡故。或",
    "X58n0998_001:0323b16": "具四教以攝方便故。熟教中或一或三。初教中或一",
    "X58n0998_001:0323b17": "或二。小乘中唯一。皆准上知之。",
    "X58n0998_001:0323b18": "圓內餘相盡者本來是一乘故。或具五攝前四為",
    "X58n0998_001:0323b19": "方便故有五也。此通即不即二義。如下七八二門",
    "X58n0998_001:0323b20": "辨。頓教中亦餘相盡者一切不可說不知一故。或",
    "X58n0998_001:0323b21": "四攝前為方便者從漸入頓故。熟教亦名實教或",
    "X58n0998_001:0323b22": "名終教。或一亦以餘相盡故。或三前二為方便故。",
    "X58n0998_001:0323b23": "初教根不定堪入熟教等。故初教或名始或名分",
    "X58n0998_001:0323b24": "以空有二宗皆未盡大乘法理總名初教。或一約",
    "X58n0998_001:0323c01": "自宗。或二攝小為方便。小根不定堪入初教。即便",
    "X58n0998_001:0323c02": "定等。故小乘唯一。",
    "X58n0998_001:0323c03": "二以末歸本小乘內。或一以據自宗故。或五謂於後",
    "X58n0998_001:0323c04": "四教皆有為方便故。初教中或一是自宗故。或四謂",
    "X58n0998_001:0323c05": "於後三教皆有作方便故。熟教中或一或三。頓教中",
    "X58n0998_001:0323c06": "或一或二。圓教中唯一。皆准上知之。",
    "X58n0998_001:0323c07": "前四皆有趣歸之法。則知自宗非是究竟故名方",
    "X58n0998_001:0323c08": "便。隨宜巧便假施設者也。小乘或一自宗不知大",
    "X58n0998_001:0323c09": "乘故。或五皆有為方便故。初教或一約自宗或三",
    "X58n0998_001:0323c10": "於後二教皆有為方便故。頓教中或一約自宗或",
    "X58n0998_001:0323c11": "二於後一皆有作方便故。當知此章終頓二教但",
    "X58n0998_001:0323c12": "屬三乘。皆須入一方名究竟。望後圓教皆名方便。",
    "X58n0998_001:0323c13": "若約泯二顯一屬於一乘則不名方便。以後三教",
    "X58n0998_001:0323c14": "皆名□乘。今非此義。圓教唯一以究竟故。",
    "X58n0998_001:0323c15": "是諸教下所明義理交絡分齊。准此思之。",
    "X58n0998_001:0323c16": "交絡者如五教互望分齊也。",
    "X58n0998_001:0323c17": "是則諸教本末句數結成教網。大聖善巧長養機緣。",
    "X58n0998_001:0323c18": "無不周盡。",
    "X58n0998_001:0323c19": "本末句數者。則上來諸教相收諸句也。結成教網",
    "X58n0998_001:0323c20": "則鎔融為無盡圓宗也。是則融前諸教為究竟之",
    "X58n0998_001:0323c21": "圓。多澇漉根緣無孑遺矣。是知人天善根皆圓教",
    "X58n0998_001:0323c22": "攝。有謂但融圓中自有四諦等法。不取前教者豈",
    "X58n0998_001:0323c23": "足以語道也。",
    "X58n0998_001:0323c24": "故此經云張大教網亘生死海。度天人魚置涅槃岸。",
    "X58n0998_001:0324a01": "此之謂也。",
    "X58n0998_001:0324a02": "第六教起前後者。",
    "X58n0998_001:0324a03": "教起前後者略辨如來一代所說。約時顯教本末",
    "X58n0998_001:0324a04": "交映與奪相資方為善巧攝生方便也。",
    "X58n0998_001:0324a05": "於中有二。初明稱法本教。二明逐機末教。",
    "X58n0998_001:0324a06": "初者謂別教一乘。即佛初成道第二七日在菩提樹",
    "X58n0998_001:0324a07": "下。猶如日出先照高山。於海印定中同時演說十十",
    "X58n0998_001:0324a08": "法門。主伴具足圓通自在。該於九世十世。盡因陀羅",
    "X58n0998_001:0324a09": "微細境界。則於此時一切因果理事等一切前後法",
    "X58n0998_001:0324a10": "門。乃至末代流通舍利見聞等並同時顯現。",
    "X58n0998_001:0324a11": "稱自得法。直說根本一乘法也。於中有四。初正陳",
    "X58n0998_001:0324a12": "本法。第二七日者順論眾也。以時因陀羅該前後",
    "X58n0998_001:0324a13": "故。周疏具有會釋。十十法門即同時具足等十十",
    "X58n0998_001:0324a14": "門也。言理事等者等餘行位人法等事法也。前後",
    "X58n0998_001:0324a15": "者前即初成後即末代。乃至今後見聞等並在此",
    "X58n0998_001:0324a16": "時顯現。",
    "X58n0998_001:0324a17": "何以故。卷舒自在故。舒則該於九世。卷則在於一時。",
    "X58n0998_001:0324a18": "此卷即舒。舒又即卷。何以故。同一緣起故。無二相故。",
    "X58n0998_001:0324a19": "初徵有何所由。前後復同時。同時亦前後耶。答卷",
    "X58n0998_001:0324a20": "舒自在。故不同末教卷舒異門不得自在。此宗舒",
    "X58n0998_001:0324a21": "卷牙即是故該九世攝一時鎔融無礙也。又徵何",
    "X58n0998_001:0324a22": "以卷舒得若是耶。同一緣起故無舒即無卷。有卷",
    "X58n0998_001:0324a23": "乃成舒也。無二相者珠光鏡明牙相是也。",
    "X58n0998_001:0324a24": "經本云於一塵中建立三世一切佛事等。又云於一",
    "X58n0998_001:0324b01": "念中即八相成道乃至涅槃流通舍利等廣如經說。",
    "X58n0998_001:0324b02": "廣如離世間品等說。",
    "X58n0998_001:0324b03": "是故依此普法。一切佛法並於第二七日。一時前後",
    "X58n0998_001:0324b04": "說。前後一時說。如世間印法讀文則句義前後印文",
    "X58n0998_001:0324b05": "則同時顯現。同時前後理不相違。當知此中道理亦",
    "X58n0998_001:0324b06": "爾。准以思之。",
    "X58n0998_001:0324b07": "孔目問曰。大智舍利弗等佛出世已在他國。異時",
    "X58n0998_001:0324b08": "異處方與目連等入其佛法。因何華嚴經會第二",
    "X58n0998_001:0324b09": "七日。佛未移動即有舍利弗等五百聲聞。其祇洹",
    "X58n0998_001:0324b10": "林及普光法堂並未建立。因何具述在經。答。如來",
    "X58n0998_001:0324b11": "依解脫德建立一乘。故經云於一微塵中建立三",
    "X58n0998_001:0324b12": "世一切佛轉法輪。當知今所成一乘教者即其事",
    "X58n0998_001:0324b13": "也。依九世入智融九世法成其十世。即過現未各",
    "X58n0998_001:0324b14": "有過現未相。即復相入成其十世。當第二七日如",
    "X58n0998_001:0324b15": "是等法皆悉現前。又曰若欲識華嚴經無盡教義",
    "X58n0998_001:0324b16": "者。當依六相因陀羅微細智及陀羅尼自在法智。",
    "X58n0998_001:0324b17": "知今章即用彼文也。下文云廣如孔目問答。則知",
    "X58n0998_001:0324b18": "自云錄和尚微言。成於章疏。果不虗矣。不熟孔目",
    "X58n0998_001:0324b19": "問答。則不知此章元由。後賢不可不察。",
    "X58n0998_001:0324b20": "二逐機末教者謂三乘等有二義。一與一乘同時異",
    "X58n0998_001:0324b21": "處說。二異時異處說。初義者是同教故。末不離本故。",
    "X58n0998_001:0324b22": "依本而成故。後義者本末相分故。與本非一故。此二",
    "X58n0998_001:0324b23": "各有二義。一三乘。二小乘。",
    "X58n0998_001:0324b24": "三乘等者兼小乘也。初義者同時異處也。是同教",
    "X58n0998_001:0324c01": "者則表三一和合同時說也。如次章所指末不離",
    "X58n0998_001:0324c02": "等所以皆同初時也。文中三故字皆出所以同時",
    "X58n0998_001:0324c03": "也。後義本末相分者。本教末教二相各不同也。與",
    "X58n0998_001:0324c04": "本非一者。以不即義故也。",
    "X58n0998_001:0324c05": "初者密迹力士經說佛初成道竟七日思惟已。即於",
    "X58n0998_001:0324c06": "鹿苑中以眾寶等莊嚴法座。廣集三乘眾。梵王請佛",
    "X58n0998_001:0324c07": "為轉法輪。廣益三乘眾得大小等果。乃至廣說如彼",
    "X58n0998_001:0324c08": "經中。又大品經云佛初在鹿野苑轉四諦法輪。無量",
    "X58n0998_001:0324c09": "眾生發聲聞心。無量眾生發獨覺心。無量眾生發阿",
    "X58n0998_001:0324c10": "耨多羅三藐三菩提心。行六波羅蜜。無量菩薩得無",
    "X58n0998_001:0324c11": "生法忍。住初地二地乃至十地。無量一生補處菩薩",
    "X58n0998_001:0324c12": "一時成佛。",
    "X58n0998_001:0324c13": "解云以此教證。當知最初第二七日即說三乘法。與",
    "X58n0998_001:0324c14": "一乘同時說也。",
    "X58n0998_001:0324c15": "經中言七日思惟。即思因行緣行也。文處可見義",
    "X58n0998_001:0324c16": "當探玄本末差別同時兼小乘一乘。三類同時也。",
    "X58n0998_001:0324c17": "二小乘者。彌沙塞律說佛初成道竟入三昧。七日後",
    "X58n0998_001:0324c18": "乃於鹿苑而轉法輪。故知小乘亦與一乘同時說也。",
    "X58n0998_001:0325a01": "又普曜經云第二七日提謂等五百價人施佛麨蜜。",
    "X58n0998_001:0325a02": "佛與授記當得作佛等。此經所說雖通三乘等教。有",
    "X58n0998_001:0325a03": "義亦攝人天等法。亦與一乘同時說也。",
    "X58n0998_001:0325a04": "於中各有引經示義。",
    "X58n0998_001:0325a05": "問說時既同。何故說處別耶。",
    "X58n0998_001:0325a06": "此是直問非難問也。",
    "X58n0998_001:0325a07": "答為約時處寄顯法故須同異也。",
    "X58n0998_001:0325a08": "約時處表法要同異也。",
    "X58n0998_001:0325a09": "故地論云時處等校量顯示勝故。同時者顯是同教",
    "X58n0998_001:0325a10": "故。處異者示非別教故。如別教一乘在菩提樹下說",
    "X58n0998_001:0325a11": "者。欲明此是得菩提處。即顯如來自所得法稱本而",
    "X58n0998_001:0325a12": "說。故不移處說也。餘三乘等法欲明逐機改異。故移",
    "X58n0998_001:0325a13": "處就機鹿苑而說顯非本也。",
    "X58n0998_001:0325a14": "地論等者。時謂初時。處即覺場。異處謂鹿苑等顯",
    "X58n0998_001:0325a15": "非別教者移異就機。非是稱自所得一乘別教也。",
    "X58n0998_001:0325a16": "餘文可知。",
    "X58n0998_001:0325a17": "第二時處俱異者。由與一乘不即義故時處俱別也。",
    "X58n0998_001:0325a18": "或三七日後說如法華經。或六七日後說如四分律",
    "X58n0998_001:0325a19": "及薩婆多論說。或七七日乃說如興起行經。或八七",
    "X58n0998_001:0325a20": "日乃說如十誦律說。或五十七日後說如大智論說。",
    "X58n0998_001:0325a21": "或一年不說法。經十二年方度五人。如十二遊經說。",
    "X58n0998_001:0325a22": "有人解云智論五十七日者即五十箇七日。與十二",
    "X58n0998_001:0325a23": "遊經一年同也。",
    "X58n0998_001:0325a24": "第二等者不即義者言本末差別也。八七下探玄",
    "X58n0998_001:0325b01": "大疏皆云五分律。餘並同此末教機異宜聞各別。",
    "X58n0998_001:0325b02": "故不同也。",
    "X58n0998_001:0325b03": "以此等教證當知三乘小乘並非第二七日說。由與",
    "X58n0998_001:0325b04": "一乘教差別故。隨機宜故。餘可准知。",
    "X58n0998_001:0325b05": "並可知其中義有依本起末攝末歸本等。此皆略",
    "X58n0998_001:0325b06": "之矣。",
    "X58n0998_001:0325b07": "第七決擇其意者。",
    "X58n0998_001:0325b08": "然諸教前後差別難知。略以十門分別其意。",
    "X58n0998_001:0325b09": "諸教前後難知者。探玄西域二家之後吾祖有問",
    "X58n0998_001:0325b10": "二說三教各初說小華嚴初說。如何會釋前章三",
    "X58n0998_001:0325b11": "宗同時並說。故有此科決擇其意也。言差別難知。",
    "X58n0998_001:0325b12": "者古來諸德各答釋此問。多說不同。一約頓漸悟",
    "X58n0998_001:0325b13": "機。二約顯秘二門。三約一音異解。然皆有妨難。不",
    "X58n0998_001:0325b14": "能決通。第四賢首釋通方決此難。兼會二說。大例",
    "X58n0998_001:0325b15": "有二。一為此世根定者說。二為此世根不定者說。",
    "X58n0998_001:0325b16": "今章總籠二例。以為十門。",
    "X58n0998_001:0325b17": "一。或有眾生於此世中。小乘根性始終定者。則見如",
    "X58n0998_001:0325b18": "來從初得道乃至涅槃。唯說小乘未曾見轉大乘法",
    "X58n0998_001:0325b19": "輪。如小乃諸部執不信大乘者是。",
    "X58n0998_001:0325b20": "彼文此世根定中有三。此其一也。",
    "X58n0998_001:0325b21": "二。或有眾生於此世中。小乘根不定。故堪進入大乘",
    "X58n0998_001:0325b22": "初教。即便定者則見如來初時轉於小乘法輪翻諸",
    "X58n0998_001:0325b23": "外道。後時見轉大乘初教即空法輪迴諸小乘。如中",
    "X58n0998_001:0325b24": "論初說者是。",
    "X58n0998_001:0325c01": "此即此世根不定門也。然此章分成多義。以順前",
    "X58n0998_001:0325c02": "諸教也。彼但入三入一之二門耳。今即從小入初",
    "X58n0998_001:0325c03": "教也。而言即空法輪者。孔目等但有以空為始。今",
    "X58n0998_001:0325c04": "章錄之而成其文。故言即空法輪。其後相宗漸熾。",
    "X58n0998_001:0325c05": "探玄等方辨乃以三分半人不得成佛。故亦判入",
    "X58n0998_001:0325c06": "初教。加分名耳。非相違也。中論初者即因緣所生",
    "X58n0998_001:0325c07": "法我說即是空也。",
    "X58n0998_001:0325c08": "三。或有眾生於此世中於小乘及初教根不定故堪",
    "X58n0998_001:0325c09": "入終教。即便定者則初時見轉小乘法輪。中時見轉",
    "X58n0998_001:0325c10": "空教法輪。後時見轉不空法輪。如解深密等說者是。",
    "X58n0998_001:0325c11": "即深密三輪中初聞唯小。次聞唯大。後聞具三。此",
    "X58n0998_001:0325c12": "云空不空者約所顯理說。",
    "X58n0998_001:0325c13": "四。或有眾生於漸教中根不定故堪入頓教。即便定",
    "X58n0998_001:0325c14": "者即見初示言說之教。猶非究竟。後顯絕言之教。方",
    "X58n0998_001:0325c15": "為究竟。如維摩經中初三十二菩薩及文殊等所說",
    "X58n0998_001:0325c16": "不二並在言說中。後維摩所顯絕言之教以為究竟",
    "X58n0998_001:0325c17": "者是。",
    "X58n0998_001:0325c18": "此約淨名宗在絕言也。文處甚顯。",
    "X58n0998_001:0326a01": "五。或有眾生於此世中頓悟機孰。即便定者即見佛",
    "X58n0998_001:0326a02": "從初得道乃至涅槃不說一字。如楞伽經說。又涅槃",
    "X58n0998_001:0326a03": "經云。若知如來常不說法。是名菩薩具足多聞等。",
    "X58n0998_001:0326a04": "亦即探玄根定中析出也。所引皆絕言也。",
    "X58n0998_001:0326a05": "六。或有眾生於此世中。三乘根性定者見佛從初即",
    "X58n0998_001:0326a06": "說三乘教法乃至涅槃更無餘說。如上密迹力士經",
    "X58n0998_001:0326a07": "及大品經說者是。",
    "X58n0998_001:0326a08": "即彼根定中云或有眾生此世三乘根性熟者見",
    "X58n0998_001:0326a09": "佛始終但說三乘。如密迹力士經云。佛初鹿園說",
    "X58n0998_001:0326a10": "法時無量眾生得阿羅漢果等。乃至廣說大品大",
    "X58n0998_001:0326a11": "般若亦同此說。又云以此義准後時所說皆通具",
    "X58n0998_001:0326a12": "此三乘。如諸大乘經中所說。又云於中雖有權實",
    "X58n0998_001:0326a13": "不同皆具三乘。是故當知此前諸門權實頓漸不",
    "X58n0998_001:0326a14": "同。此世根性定不定別皆屬三乘。第七已下方談",
    "X58n0998_001:0326a15": "從三入一耳。",
    "X58n0998_001:0326a16": "七。或有眾生於此世中三乘根不定。故堪進入同教",
    "X58n0998_001:0326a17": "一乘者則見自所得三乘之法皆依一乘。無盡教起",
    "X58n0998_001:0326a18": "是彼方便阿含施設。是故諸有所修皆迴向一乘。如",
    "X58n0998_001:0326a19": "會三歸一等。又如上所引三乘與一乘同時說者等。",
    "X58n0998_001:0326a20": "於此世等者三根不定而入一者。迴三入一是同",
    "X58n0998_001:0326a21": "教也。見自得法是彼方便。捨方便而入正乘。三乘",
    "X58n0998_001:0326a22": "為教。一乘為義。三一和合。即前圓教。或五前四為",
    "X58n0998_001:0326a23": "方便故。雖非正乘皆圓教攝。是彼方便故。如奴屬",
    "X58n0998_001:0326a24": "主也。孔目云。若橫依方便法門有二義。今說一乘",
    "X58n0998_001:0326b01": "中後義與彼究竟圓一乘為方便故說一乘非即",
    "X58n0998_001:0326b02": "圓通自在義也。意云但與彼作方便得名一乘非",
    "X58n0998_001:0326b03": "即是彼圓通自在無盡法也。故云依彼教起是彼",
    "X58n0998_001:0326b04": "等也。阿含此云淨教。意云但是言說耳。",
    "X58n0998_001:0326b05": "八。或有眾生於此世中三乘根不定故堪可進入別",
    "X58n0998_001:0326b06": "教一乘者。即知彼三乘等法本來不異別教一乘。何",
    "X58n0998_001:0326b07": "以故。為彼所目故。更無異事故。如法華經同教說者",
    "X58n0998_001:0326b08": "是。",
    "X58n0998_001:0326b09": "文云或有眾生於此世中三乘根不定堪入別教",
    "X58n0998_001:0326b10": "者。則此類眾生初見佛聞說三乘。久修根熟普眼",
    "X58n0998_001:0326b11": "智開。見自得法是佛於一乘分別說三。無異事唯",
    "X58n0998_001:0326b12": "是一乘。故云入別。還是從三入一但根利不見所",
    "X58n0998_001:0326b13": "捨方便耳。若為彼一乘之詮目一一圓融故更無",
    "X58n0998_001:0326b14": "異事。孔目云。由依究竟一乘教成。何以故。從一乘",
    "X58n0998_001:0326b15": "流故。又為一乘所目故。如法華經同教說者以此",
    "X58n0998_001:0326b16": "經宗於會三歸一。是故上之二門雖入同入別利",
    "X58n0998_001:0326b17": "鈍不同。皆就機破會。不同華嚴初成頓說無權可",
    "X58n0998_001:0326b18": "會。不通二乘。獨談不共一乘。如前別教中該攝一",
    "X58n0998_001:0326b19": "切本末唯是一乘。則是此經所詮圓別究竟法也。",
    "X58n0998_001:0326b20": "九。或有眾生於此世中具有普賢機者。則見如來從",
    "X58n0998_001:0326b21": "初成道乃至涅槃。一切佛法普能初時第二七日海",
    "X58n0998_001:0326b22": "印定中自在演說無盡具足主伴。窮因陀羅網微細",
    "X58n0998_001:0326b23": "境界。本來不見說三乘小乘等法。如華嚴經別教中",
    "X58n0998_001:0326b24": "說者是。此約普賢教分見聞及解行處說。",
    "X58n0998_001:0326c01": "此下二門皆約別教一乘。此即探玄此世一乘根",
    "X58n0998_001:0326c02": "性熟者開二門也。即初時便說本教也。不見三小",
    "X58n0998_001:0326c03": "者直體顯一。為大菩薩直示法界成佛儀故。不對",
    "X58n0998_001:0326c04": "二乘無所破故。無權可會。不同法華破異明一。此",
    "X58n0998_001:0326c05": "約普賢教分等。普賢門中若但約教證以分二分。",
    "X58n0998_001:0326c06": "則教分中有見聞解行。入證分齊為證分。孔目曰。",
    "X58n0998_001:0326c07": "此約教分說。又曰此據證說。或開三分。所謂見聞",
    "X58n0998_001:0326c08": "分解行分入證分。或名三位。或名三生。孔目云。當",
    "X58n0998_001:0326c09": "是圓教證分已去。又云當在圓教位中見聞處說。",
    "X58n0998_001:0326c10": "又曰普賢解行分義是也。三分並是普賢門攝。今",
    "X58n0998_001:0326c11": "文約教證二分為九十二門。故教分中即見聞及",
    "X58n0998_001:0326c12": "解行處說也。",
    "X58n0998_001:0326c13": "十。或有眾生於一乘別教解行滿足已證入果海者。",
    "X58n0998_001:0326c14": "則見上來諸教並是無盡性海隨緣所成更無異事。",
    "X58n0998_001:0326c15": "是故諸教即是圓明無盡果海。具德難思不可說不",
    "X58n0998_001:0326c16": "可說也。此約一乘入證分齊處說。餘可准知。",
    "X58n0998_001:0326c17": "此即一乘根性定析成此門。眾生解行滿足證入",
    "X58n0998_001:0326c18": "果海。則知非是寂滅圓極自在果也。又云即見上",
    "X58n0998_001:0326c19": "來諸教等者。當知此中果海即是發心品初發心",
    "X58n0998_001:0326c20": "時取得果耳。亦不思議等所顯之果。此中說者即",
    "X58n0998_001:0326c21": "顯果海不可說也。此文云不可說不可說者。乃是",
    "X58n0998_001:0326c22": "具德難思出於數法耳。非言果分玄絕不可說。是",
    "X58n0998_001:0326c23": "故結云。此約一乘入證分齊處。既言就此處說。顯",
    "X58n0998_001:0326c24": "非果海明矣。",
    "X58n0998_001:0327a01": "第八施設異相者。",
    "X58n0998_001:0327a02": "然此異相繁多。略約十門。以顯無盡。何者十異。",
    "X58n0998_001:0327a03": "一者時異。謂此一乘要在初時第二七日說。猶如日",
    "X58n0998_001:0327a04": "出先照高山等。故論云此法勝故在初時及勝處說",
    "X58n0998_001:0327a05": "也。",
    "X58n0998_001:0327a06": "時異等者。如教起前後說。",
    "X58n0998_001:0327a07": "若爾何故不初七日說思惟因緣行等如論釋。",
    "X58n0998_001:0327a08": "初七最勝何以不說。思惟因行緣行故初七不說。",
    "X58n0998_001:0327a09": "論即十地論。廣說如諸疏記。",
    "X58n0998_001:0327a10": "又此即是時因陀羅網等故即攝一切時。若前若後",
    "X58n0998_001:0327a11": "各不可說。劫通前後際並攝在此一時中也。",
    "X58n0998_001:0327a12": "亦如上說。因陀羅即數也。用顯時之無盡。",
    "X58n0998_001:0327a13": "三乘等不爾以隨逐機宜。時不定故。或前或後亦不",
    "X58n0998_001:0327a14": "一時收一切劫等。",
    "X58n0998_001:0327a15": "亦如前辨。",
    "X58n0998_001:0327a16": "二者處異。謂此一乘要在蓮華藏世界海中眾寶莊",
    "X58n0998_001:0327a17": "嚴菩提樹下。即攝七處八會等及餘不可說不可說",
    "X58n0998_001:0327a18": "世界海。並在此中以一處攝一切處故。是故不動道",
    "X58n0998_001:0327a19": "樹徧昇六天等者是此義也。又此華藏世界通因陀",
    "X58n0998_001:0327a20": "羅網故周側諸塵。於此稱法界處。說彼一乘稱法界",
    "X58n0998_001:0327a21": "法門也。",
    "X58n0998_001:0327a22": "要在下世界海者。即蓮華藏香水海中攝二十重",
    "X58n0998_001:0327a23": "佛剎。結有不可說佛剎微塵數世界於中布列。皆",
    "X58n0998_001:0327a24": "如來修因之所嚴淨。常處其中而演說法。七處八",
    "X58n0998_001:0327b01": "會晉譯經耳。及餘下此華嚴藏之外十方無間窮",
    "X58n0998_001:0327b02": "盡法界之剎並在其中。不動者即不分而遍也。又",
    "X58n0998_001:0327b03": "此世界通帝網重重無盡。不可說其分量也。周側",
    "X58n0998_001:0327b04": "諸塵。經云華藏世界所有塵一一塵中見法界等。",
    "X58n0998_001:0327b05": "清涼云此猶約器世間說。若約智正覺及眾生世",
    "X58n0998_001:0327b06": "間。即一一佛身支節毛孔皆攝無盡重重之剎。普",
    "X58n0998_001:0327b07": "賢眾生一一皆爾。並是遮那說經之處自狹之寬。",
    "X58n0998_001:0327b08": "略顯十重之處。如疏所辨。",
    "X58n0998_001:0327b09": "三乘等即不爾在娑婆界木樹等處亦無一處即一",
    "X58n0998_001:0327b10": "切處等。",
    "X58n0998_001:0327b11": "在文可見。",
    "X58n0998_001:0327b12": "問若爾何故佛地經等亦在淨土中說耶。答彼經但",
    "X58n0998_001:0327b13": "云在光曜宮殿等具十八種圓滿。亦不別指摩竭國",
    "X58n0998_001:0327b14": "等。以彼為地上菩薩說佛地功德故。在三界外受用",
    "X58n0998_001:0327b15": "土中。此三乘終教及一乘同教說。",
    "X58n0998_001:0327b16": "答彼下示彼經相亦不下揀不同。以華嚴指摩竭",
    "X58n0998_001:0327b17": "國全華藏故。以彼下顯彼經意況為地上說佛地",
    "X58n0998_001:0327b18": "德故。特於界外受用中顯染淨差別說。非融通說",
    "X58n0998_001:0327b19": "也。此三下指教分齊也。三乘終教及一乘同教共",
    "X58n0998_001:0327b20": "說此義。則知三乘終教非別教也。",
    "X58n0998_001:0327b21": "若此華嚴皆云在華藏界內摩竭國等。不云娑婆內",
    "X58n0998_001:0327b22": "亦不云三界外。故知別也。餘義准知。",
    "X58n0998_001:0327b23": "染淨鎔融也。",
    "X58n0998_001:0327b24": "三者主異。謂此一乘要是盧舍那十身佛及盡三世",
    "X58n0998_001:0327c01": "間說。如普賢行品云。佛說菩薩說剎說眾生說三世",
    "X58n0998_001:0327c02": "一切說等。",
    "X58n0998_001:0327c03": "謂此等者十身二種十身如玄文具列。仍說用周",
    "X58n0998_001:0327c04": "等十重無礙。廣顯法界身雲無盡之相通三世間。",
    "X58n0998_001:0327c05": "常說遍說。所引經文即三世間說也。",
    "X58n0998_001:0327c06": "不同三乘等是化身及受用身等說。餘義准知。",
    "X58n0998_001:0327c07": "受用即三身中他報身名盧舍那。孔目云。此約三",
    "X58n0998_001:0327c08": "乘盧舍那。當彼報身又云化身復說報身。所化千",
    "X58n0998_001:0327c09": "佛及化千億釋迦亦當報身下閻浮提。七歲出家",
    "X58n0998_001:0327c10": "等當是化身。若依華嚴即不如此。為有十佛不同。",
    "X58n0998_001:0327c11": "故其盧舍那等及化釋迦並是十佛化用。應可準",
    "X58n0998_001:0327c12": "知。又如普賢乘象至行者前即三乘普賢。謂第四",
    "X58n0998_001:0327c13": "十五知識即一乘普賢。當知三身舍那與十身舍",
    "X58n0998_001:0327c14": "那德義天遠。普賢既爾文殊亦然。一一皆具主伴。",
    "X58n0998_001:0327c15": "圓明無盡故。",
    "X58n0998_001:0327c16": "四者眾異。謂此一乘經首唯列普賢等菩薩及佛境",
    "X58n0998_001:0327c17": "界中諸神王眾。",
    "X58n0998_001:0327c18": "謂此等者如妙嚴品所列。",
    "X58n0998_001:0328a01": "不同三乘等。或唯聲聞眾。或大小二眾等。",
    "X58n0998_001:0328a02": "或唯等如餘經說。",
    "X58n0998_001:0328a03": "問若爾何故第九會中有聲聞眾耶。",
    "X58n0998_001:0328a04": "答彼中列聲聞意者二種。",
    "X58n0998_001:0328a05": "有二意則二聲聞各當一意。",
    "X58n0998_001:0328a06": "一。寄對顯法故以彼如聾如盲有顯法深勝也。",
    "X58n0998_001:0328a07": "寄彼聲聞對顯華嚴尊勝。阿羅漢在座同請尚猶",
    "X58n0998_001:0328a08": "聾盲。其法深玄固可知矣。故云顯深勝也。即釋迦",
    "X58n0998_001:0328a09": "弟子舍利目連十大聲聞也。",
    "X58n0998_001:0328a10": "二。文殊出會外所攝六千比丘等者非是前所列眾。",
    "X58n0998_001:0328a11": "此等皆是已在三乘中。令迴向一乘故作是說之。",
    "X58n0998_001:0328a12": "此舍利弗弟子海覺等六千比丘與五百聲聞叔",
    "X58n0998_001:0328a13": "姪行異。故孔目云。即有大智舍利弗等五百聲聞。",
    "X58n0998_001:0328a14": "并有舍利弗弟子六千比丘。并者兼及也。揀有二",
    "X58n0998_001:0328a15": "種不同。文殊等者在本會中文殊聞顯後辭佛南",
    "X58n0998_001:0328a16": "遊故云出會所攝。即舍利弗亦辭佛從文殊遊於",
    "X58n0998_001:0328a17": "人間以為助化。所將因陀羅惠等五百比丘出於",
    "X58n0998_001:0328a18": "自房。至道中。舍利弗勸諸比丘觀文殊十種勝德。",
    "X58n0998_001:0328a19": "文殊如象王迴觀諸比丘。比丘皆得十眼十耳等。",
    "X58n0998_001:0328a20": "故云所攝六千等為表六根清淨。故化為六千也。",
    "X58n0998_001:0328a21": "非是下揀五百聲聞。是此會經初所列聲聞眾。此",
    "X58n0998_001:0328a22": "六千經初不列。故則二類不同。列字悞作引。此等",
    "X58n0998_001:0328a23": "下其諸比丘位在三乘中迴心人也。非是小乘聲",
    "X58n0998_001:0328a24": "聞位人。良由文殊遊行經中文殊已會化令迴心",
    "X58n0998_001:0328b01": "向大。故云已在三乘中。今令迴心向一乘。故經作",
    "X58n0998_001:0328b02": "是說耳。孔自云。二約終義辨迴心者如下經文。大",
    "X58n0998_001:0328b03": "智舍利弗與五百比丘迴心向文殊師利。並言宿",
    "X58n0998_001:0328b04": "種善根。現六千比丘顯久共修行成實眷屬。舍利",
    "X58n0998_001:0328b05": "弗身在佛法中。義當聰明位。又曰今復迴心。當迴",
    "X58n0998_001:0328b06": "之時即得十種大法等。又曰其位在頓悟熟教等。",
    "X58n0998_001:0328b07": "又行願往後此是菩薩眾。目連鶖子等是聲聞眾。",
    "X58n0998_001:0328b08": "當迴心前辛苦窮諭愚法位人。孔目又曰如窮子。",
    "X58n0998_001:0328b09": "長者遣使方便與價等義。當人天及大眾部以去",
    "X58n0998_001:0328b10": "乃至初教。如舍利弗迴心等義。當初教已去乃至",
    "X58n0998_001:0328b11": "頓教及終教已下孔目化六千者五百比丘化非",
    "X58n0998_001:0328b12": "聲聞化也。",
    "X58n0998_001:0328b13": "五者所依異。謂此一乘教起要依佛海印三昧中出。",
    "X58n0998_001:0328b14": "要依海印等者。上云今將開釋迦如來海印三昧",
    "X58n0998_001:0328b15": "一乘教義有同別二門。若如上說三乘等並在同",
    "X58n0998_001:0328b16": "教中。豈亦海印出耶。孔目曰。同別由同在海印定",
    "X58n0998_001:0328b17": "中成。故不在定中。說同教者。入一乘遠方便故。",
    "X58n0998_001:0328b18": "不同三乘等依佛後得智出。",
    "X58n0998_001:0328b19": "即法住智也。",
    "X58n0998_001:0328b20": "六者說異。謂此一乘此方說一事一義一品一會等。",
    "X58n0998_001:0328b21": "時必結通十方一切世界皆同此說。主伴共成一部。",
    "X58n0998_001:0328b22": "是故此經隨一文一句皆遍十方。多文多句亦皆遍",
    "X58n0998_001:0328b23": "十方。",
    "X58n0998_001:0328b24": "謂此下即上所引同說經亦即主伴經。",
    "X58n0998_001:0328c01": "三乘等即不爾但隨一方一相說無此主伴該通等",
    "X58n0998_001:0328c02": "也。",
    "X58n0998_001:0328c03": "一方者逐一方化儀也。一相者一相孤門也。無此",
    "X58n0998_001:0328c04": "圓融主伴結通十方等也。",
    "X58n0998_001:0328c05": "七者位異。謂此一乘所有位相上下皆齊。仍一一位",
    "X58n0998_001:0328c06": "中攝一切位。是故乃至佛等諸位在信等位中。餘位",
    "X58n0998_001:0328c07": "亦然。",
    "X58n0998_001:0328c08": "謂此下即六位相收即入等廣在疏文。略如所詮",
    "X58n0998_001:0328c09": "中辨。",
    "X58n0998_001:0328c10": "三乘中即不爾但隨當位上下階降皆不相離也。餘",
    "X58n0998_001:0328c11": "如下說。",
    "X58n0998_001:0328c12": "不爾等以彼但約行布差別上下不同。離字誤當",
    "X58n0998_001:0328c13": "作雜字。不相雜也。",
    "X58n0998_001:0328c14": "八者行異。隨一菩薩即具信等六位。一一位中所有",
    "X58n0998_001:0328c15": "定散等差別行相並一時修。如東方一切世界中常",
    "X58n0998_001:0328c16": "入定等。西方世界中常供養佛等。如是十方世界中",
    "X58n0998_001:0328c17": "盡窮法界行亦不分身。一時皆遍滿。一念皆遍修。一",
    "X58n0998_001:0328c18": "一念中亦如此信位滿心已去。一一位皆如是修。更",
    "X58n0998_001:0328c19": "無優劣。又一行即一切行等通困陀羅網等。",
    "X58n0998_001:0328c20": "即具信等者以得一即一切。故得升即得斗也。以",
    "X58n0998_001:0328c21": "一若不成一切俱不成。良由同一緣起故。六相智",
    "X58n0998_001:0328c22": "融故。相入故。相即故。一一位中定謂正在定散謂",
    "X58n0998_001:0328c23": "出三昧時也。並一時修者一念徧成諸行也。東方",
    "X58n0998_001:0328c24": "下互徧同時也。盡窮法界行者顯重重遍也。法界",
    "X58n0998_001:0329a01": "義總成故。亦不分者一身即法界身故。一時下顯",
    "X58n0998_001:0329a02": "念劫圓融。隨一一門各盡攝故信位滿心已去。即",
    "X58n0998_001:0329a03": "約行揀位以一乘是行佛故。如問答云。若具五位",
    "X58n0998_001:0329a04": "及九位。佛則是一乘圓教攝也。更無優劣前後鎔",
    "X58n0998_001:0329a05": "融故。又一下諸行共成緣起有同體異體相即成",
    "X58n0998_001:0329a06": "也。",
    "X58n0998_001:0329a07": "三乘即不爾。地上菩薩猶各有分齊。況地前者乎。餘",
    "X58n0998_001:0329a08": "如下說。",
    "X58n0998_001:0329a09": "於文可見。",
    "X58n0998_001:0329a10": "九者法門異。謂略舉十重以明之。一。彼有三佛此有",
    "X58n0998_001:0329a11": "十佛。二。彼有六通此有十通。三。彼有三明此有十明。",
    "X58n0998_001:0329a12": "四。彼有八解脫此有十解脫。五。彼有四無畏此有十",
    "X58n0998_001:0329a13": "無畏。六。彼有五眼此有十眼。七。彼說三世此有十世。",
    "X58n0998_001:0329a14": "八。彼說四諦此有十諦。九。彼有四辨此有十辨。十。彼",
    "X58n0998_001:0329a15": "有十八不共法此有十不共法。餘門無量廣如經說。",
    "X58n0998_001:0329a16": "相對揀顯十佛如離世間品等。十通十明並如本",
    "X58n0998_001:0329a17": "品。餘如出現品等。",
    "X58n0998_001:0329a18": "十者事異。謂隨有舍林池地山等事皆是法門。或是",
    "X58n0998_001:0329a19": "行或是位或教義等而不壞其事。仍一一塵中皆具",
    "X58n0998_001:0329a20": "足法界一切差別事。因陀羅微細成就隨一事起皆",
    "X58n0998_001:0329a21": "悉如是。",
    "X58n0998_001:0329a22": "謂如善財隨所遇貪嗔癡等皆得法門。遇山入山",
    "X58n0998_001:0329a23": "法界遇水入水法界等皆即事即真也。仍一一塵",
    "X58n0998_001:0329a24": "皆具法界。如一塵是總相。人法理事因果行位等",
    "X58n0998_001:0329b01": "十對二十事法為別相等。一一塵皆各如是。故得",
    "X58n0998_001:0329b02": "因陀羅等也。",
    "X58n0998_001:0329b03": "三乘等即不爾但可說即空即真如等。故不同此也。",
    "X58n0998_001:0329b04": "又若以神通不思議力容得蹔現。非是彼法自性如",
    "X58n0998_001:0329b05": "是。餘可准知。",
    "X58n0998_001:0329b06": "孔目云。初教即空。終教即如。頓教即泯。又若下揀",
    "X58n0998_001:0329b07": "足指案地并淨名不思議等也。",
    "X58n0998_001:0329b09": "華嚴一乘教義分齊章復古記卷第一(之下)"
}