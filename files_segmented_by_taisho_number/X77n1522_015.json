{
    "X77n1522_015:0196a01": "新脩科分六學僧傳卷第十五",
    "X77n1522_015:0196a02": "淛東沙門　曇噩　述",
    "X77n1522_015:0196a03": "　　戒學",
    "X77n1522_015:0196a04": "護教科",
    "X77n1522_015:0196a05": "齊僧鍾生孫氏。魯人也。年十六為沙門。至壽春。講涅",
    "X77n1522_015:0196a06": "槃成實十地諸經論。遊京師止中興寺。永明初。魏遣",
    "X77n1522_015:0196a07": "李道固來聘。帝以鍾有才辨。詔與道固語。日差午。鍾",
    "X77n1522_015:0196a08": "不食。道固曰。何以不食。鍾曰。古佛遺法。過中不食。道",
    "X77n1522_015:0196a09": "固曰無乃為聲聞耶。鍾曰。應以聲聞得度者。即現聲",
    "X77n1522_015:0196a10": "聞身而為說法。時以為名對。文惠太子竟陵王。皆執",
    "X77n1522_015:0196a11": "弟子禮。北面師受之。永明七年卒。壽六十。",
    "X77n1522_015:0196a12": "齊道盛生朱氏。沛國人。少有才名。善易。為沙門。講涅",
    "X77n1522_015:0196a13": "槃維摩。止湘州。宋明帝詔居建鄴彭城寺。著述交論",
    "X77n1522_015:0196a14": "生死本無源論。謝超宗尤所敬禮。後止天保寺。高帝",
    "X77n1522_015:0196a15": "詔代曇度為僧主。時丹陽尹沈李文。素尚黃老。欲沙",
    "X77n1522_015:0196a16": "汰僧尼。因設會。令陸脩靜與盛論義。辭氣俊發。陸遂",
    "X77n1522_015:0196a17": "屈。沙汰事亦由以寢。永明中卒。壽六十。",
    "X77n1522_015:0196a18": "東魏曇無最姓董氏。武安人。深入禪那。堅持律部。玄",
    "X77n1522_015:0196a19": "儒之道。尤所該貫。甞於邯鄲崇尊寺。擁徒說戒。至布",
    "X77n1522_015:0196a20": "薩日。依位行籌。及計其數。乃餘六十。人少而籌多。私",
    "X77n1522_015:0196a21": "切恠之。既而廉知皆聖賢降集也。後詔住洛陽融覺",
    "X77n1522_015:0196a22": "寺。寺即清河文獻王懌所建。棟宇之盛。亘三里。最善",
    "X77n1522_015:0196a23": "華嚴涅槃。弘敷之際。緇素盈席。天竺沙門菩提流支。",
    "X77n1522_015:0196a24": "讀最所著大乘義章。必彈指唱善。翻為梵文。寄傳大",
    "X77n1522_015:0196b01": "夏。每見則禮之。謂為東土菩薩。正光初。帝加元服。大",
    "X77n1522_015:0196b02": "赦天下。會釋李二教於殿上齋食訖。帝以佛與老子",
    "X77n1522_015:0196b03": "出世先後。遣侍中劉滕宣詔問。時清通觀道士姜斌",
    "X77n1522_015:0196b04": "對曰。據開天經。以為老子西入化胡成佛。以佛為侍",
    "X77n1522_015:0196b05": "者。若是而言。則同時明矣。最因質之曰。老子於周。正",
    "X77n1522_015:0196b06": "當何王而生。復於何年西入。斌曰。老子於周定王三",
    "X77n1522_015:0196b07": "年九月十四日生。簡王四年。為守藏吏。敬王元年。與",
    "X77n1522_015:0196b08": "崤關令尹喜西入。此固可以考者。最曰。然則佛生於",
    "X77n1522_015:0196b09": "昭王二十四年四月八日。入滅於穆王五十三年二",
    "X77n1522_015:0196b10": "月十五日。計距老子之生。三百四十五年。迄其死。蓋",
    "X77n1522_015:0196b11": "百三十年。懸絕如此。同時之說無乃謬乎。斌曰。此於",
    "X77n1522_015:0196b12": "書奚所據。最曰。據周書異記漢本內傳。斌又曰。孔子",
    "X77n1522_015:0196b13": "中國之聖人也。於事物宜無所不知。於紀載宜無所",
    "X77n1522_015:0196b14": "不及。今求佛之跡。而無所著見。抑豈孔子亦有所未",
    "X77n1522_015:0196b15": "盡歟。最曰。孔子以三備十經致群類。而佛之出處。具",
    "X77n1522_015:0196b16": "中備。仁者管窺。又焉能以識之哉。於是詔中書令元",
    "X77n1522_015:0196b17": "乂斥退姜斌。中書侍郎魏收。尚書郎祖瑩。就觀取開",
    "X77n1522_015:0196b18": "天經。辯驗來歷。太尉蕭綜。太傅李寔。衛尉許伯桃。吏",
    "X77n1522_015:0196b19": "部尚書邢欒。散騎常侍溫子昇。百七十人。奏云。老子",
    "X77n1522_015:0196b20": "止著五千言。餘無所作。臣等議。道士姜斌罪當惑眾。",
    "X77n1522_015:0196b21": "詔加斌極刑。以三藏法師菩提流支之諫。遂貸死徙",
    "X77n1522_015:0196b22": "馬邑。最後莫知其終。",
    "X77n1522_015:0196b23": "西魏道臻姓牛氏。長安城南人。資稟貞諒。操履端僅。",
    "X77n1522_015:0196b24": "非善類。弗與遊處。悉究諸經隱文奧義。講筵宿碩。或",
    "X77n1522_015:0196c01": "有所疑。則從之質問。皆意愜。時中國始分東西魏。朝",
    "X77n1522_015:0196c02": "廷一切草剏。冢宰宇文公。日治兵圖戰守。繇役之酷。",
    "X77n1522_015:0196c03": "及林下。佛事僧儀掃地。文帝乃立大中興寺於京師。",
    "X77n1522_015:0196c04": "詔臻充魏國大統。以居之。待以師傅禮。而教戒軌範。",
    "X77n1522_015:0196c05": "次第舉行。自爾大乘陟岵。煥麗相暎。壹由德化陶漸",
    "X77n1522_015:0196c06": "所致。卒之日。帝為之廢朝。詔喪費並資天府。仍賜葬",
    "X77n1522_015:0196c07": "地一頃於園南。",
    "X77n1522_015:0196c08": "齊曇顯當魏之季。每遊鄴都。苟法會所在。長唱散說。",
    "X77n1522_015:0196c09": "無復聽密理了義。雖驅逐之不去。時人以此奇之。然",
    "X77n1522_015:0196c10": "而儀服疎陋。出處猥濫。頗致慢易。時昭玄統上法師。",
    "X77n1522_015:0196c11": "獨深加存撫。至遺飲食之資。以賞其狂放。天保中。上",
    "X77n1522_015:0196c12": "尊嚮佛乘。梁武皇帝。亦以正信自持。專志釋氏。天監",
    "X77n1522_015:0196c13": "三年。詔廢老子教。道士陸脩靜。不勝其憤。乃與弟子。",
    "X77n1522_015:0196c14": "叛而來歸。散寶玉以啗左右。而上惑其說。即詔沙門",
    "X77n1522_015:0196c15": "道士。以術角勝負。爾時道士。能使衣鉢騰舉。梁柱傾",
    "X77n1522_015:0196c16": "側。若有鬼物者。沙門眩視莫敢動。侍衛竊笑。以道士",
    "X77n1522_015:0196c17": "寔勝。於是脩靜詫曰。神通所以抑挫強侮爾。沙門現",
    "X77n1522_015:0196c18": "一。我當現二。今遽屈退。事固可見矣。上聞之。詔玄統",
    "X77n1522_015:0196c19": "脩靜親角。玄統曰。方術小伎。俗儒恥之。況我輩出世",
    "X77n1522_015:0196c20": "者哉。茲勢不獲已。顧宜令最下座僧應詔。時顯居末",
    "X77n1522_015:0196c21": "席。且被酒扶掖以前。笑語脩靜等曰。向者所謂現一",
    "X77n1522_015:0196c22": "現二。深有其旨矣。遂翹足而立曰。吾已現一。卿可現",
    "X77n1522_015:0196c23": "二。李眾[目*咢]眙。顯曰。向者衣鉢騰舉。亦何足以夸我輩",
    "X77n1522_015:0196c24": "哉。因取稠禪師衣盋。使祝之。皆自若。復以衣盋置棟",
    "X77n1522_015:0197a01": "梁上。使祝之。亦無他。李眾相顧失色。乃抗言曰。佛氏",
    "X77n1522_015:0197a02": "自以其教為內教。而以餘教為外教。內小而外大。是",
    "X77n1522_015:0197a03": "彼自知其小矣。尚何論。顯應聲曰。然則天子處內。可",
    "X77n1522_015:0197a04": "以謂之小乎。脩靜輩語塞。上怒。詔道士。悉上三爵臺。",
    "X77n1522_015:0197a05": "効神僊飛昇。否則斬以徇。是日死者。莫之計。其不死",
    "X77n1522_015:0197a06": "者皆從薙染。乃下詔曰。法門不二。真宗在一。求之正",
    "X77n1522_015:0197a07": "路。寂泊為本。祭酒道者。世中假妄。俗人不悟。乃有祇",
    "X77n1522_015:0197a08": "崇。麴糵是味。清虗焉在。胊脯斯甘。慈悲永隔。上異仁",
    "X77n1522_015:0197a09": "祠。下乖祭典。宜皆禁絕。不復遵事。頒勒近遠。咸使知",
    "X77n1522_015:0197a10": "聞。其道士歸伏者。並付昭玄大統上法師。度出家。顯",
    "X77n1522_015:0197a11": "竟不知所之。",
    "X77n1522_015:0197a12": "周道安姓姚氏。馮翊胡城人。早附法門。學無常師。然",
    "X77n1522_015:0197a13": "虗恬靜泊。禪侶推服。後隱於太白山。究研竺典。披尋",
    "X77n1522_015:0197a14": "魯誥。進具之後。尤尚涅槃等經。大智度等論。住大陟",
    "X77n1522_015:0197a15": "岵寺。常以二部談海無替。善文藻。故名卿達士。日盈",
    "X77n1522_015:0197a16": "席。時周始平齊。中外禔福。安道為物宗。每以佛法之",
    "X77n1522_015:0197a17": "尊自任。武帝於安有故。頗敬事之。或過安則席地而",
    "X77n1522_015:0197a18": "坐。安居高座。自若也。侍衛皆側目。甞進中食。帝舉筯",
    "X77n1522_015:0197a19": "曰。弟子聞。俗人而僧食於律法宜有罪。師其以罪累",
    "X77n1522_015:0197a20": "我乎。安曰教有權實。律有開遮。王賊惡人。並道供給。",
    "X77n1522_015:0197a21": "貧道據法以擬。非徒然也。帝曰審如是。誠非佛意。且",
    "X77n1522_015:0197a22": "賊與惡人。豈復王之同類哉。即命徹去。詔徙住大中",
    "X77n1522_015:0197a23": "興寺。別加殊禮。帝南郊文物之備。踰於前朝。道俗聚",
    "X77n1522_015:0197a24": "觀。塞衢術。安獨不出。詔以天子鹵簿之盛。必欲安一",
    "X77n1522_015:0197b01": "見。以詫其榮。安曰陛下方以誠敬事天。不宜使貧道。",
    "X77n1522_015:0197b02": "墮於流俗也。帝聞而歎善久之。安之同學慧儁者。京",
    "X77n1522_015:0197b03": "兆三原之朱氏子也。平生於書不甚習讀。而富於憶",
    "X77n1522_015:0197b04": "持。雖鴻材碩學。莫之抗。其論辨縱橫。電掣泉涌。一日",
    "X77n1522_015:0197b05": "安講涅槃。儁令章設問往還。迄暮竟不消文。明日又",
    "X77n1522_015:0197b06": "問搆難精拔。如是三日。僅成一義。及卒。安哭之慟曰。",
    "X77n1522_015:0197b07": "獲與斯人俱。且三十年。其助我者。何可勝數。今已矣。",
    "X77n1522_015:0197b08": "天或者其亦棄我歟。天和四年三月十五日。帝御正",
    "X77n1522_015:0197b09": "殿。詔集儒釋道士。文武百官。二千餘人。較量三教優",
    "X77n1522_015:0197b10": "劣。以議廢立。是月三十日。復集如前。終莫敢有抗上",
    "X77n1522_015:0197b11": "旨者。四月初。詔天下道俗。皆得極言三教優劣。又詔",
    "X77n1522_015:0197b12": "司隷大夫甄鸞。詳定佛道二教。鸞乃上笑道論三卷。",
    "X77n1522_015:0197b13": "合三十六條。用笑三洞之名。經稱三十六部之失。文",
    "X77n1522_015:0197b14": "極該贍。事多抑揚。五月十日。帝以鸞論傷蠧焚之殿",
    "X77n1522_015:0197b15": "廷。安傷誠見之昏。憫物情之蔽。乃作二教論一卷。凡",
    "X77n1522_015:0197b16": "十二篇。文具別集。帝攬之。廢教之議中寢。建德三年",
    "X77n1522_015:0197b17": "五月十七日。詔佛道二教。並行罷黜。安由是削迹消",
    "X77n1522_015:0197b18": "聲。深遁林澤。詔在處搜訪。既至。尉賚優渥。欲寵以祿",
    "X77n1522_015:0197b19": "位。固辤久之卒。初安之居中興也。迎母以養。每且上",
    "X77n1522_015:0197b20": "食。而後上講。甘旨之奉。必手自治。雖析薪汲水。亦不",
    "X77n1522_015:0197b21": "以役[仁-二+業]隷也謂其人曰。仲尼有言。徒以養而不以敬。",
    "X77n1522_015:0197b22": "至於犬馬能之。此豈孝之至者哉。先佛之擔父棺。亦",
    "X77n1522_015:0197b23": "可以為後世法矣。作遺誡九章以訓門。人語繁不錄",
    "X77n1522_015:0197b24": "　弟子慧影寶貴。皆趾美敷導。影著傷學存廢厭脩",
    "X77n1522_015:0197c01": "等三論。貴於開皇末。合三家金光明。為一本八卷。復",
    "X77n1522_015:0197c02": "請崛多三藏。譯銀主陀羅尼。及囑累品。沙門彥琮。覆",
    "X77n1522_015:0197c03": "梵本。",
    "X77n1522_015:0197c04": "周僧勔未詳氏族。住新州果願寺。宣政間。上惑張賓",
    "X77n1522_015:0197c05": "之譖。將廢釋。而尚老。且躬受符籙。具巾褐。拜伏齋醮。",
    "X77n1522_015:0197c06": "然其諸經。號三十六部者。皆妄誕無所據。上雖尊事",
    "X77n1522_015:0197c07": "未甞使人詶校其說。勔以為上姿稟明聖。不過蔽於",
    "X77n1522_015:0197c08": "羣下之欺。致有此失。以貽笑後世。苟知之。則必翻然",
    "X77n1522_015:0197c09": "以寤。而沛然以改。天下不勝大幸。於是著論十有八",
    "X77n1522_015:0197c10": "條。以難道宗。詣闕經進不報。後二教俱廢。逃難莫知",
    "X77n1522_015:0197c11": "所終。",
    "X77n1522_015:0197c12": "周靜藹姓鄭氏。榮陽人。少習經史。為書生。諸鄭之魁",
    "X77n1522_015:0197c13": "岸者。咸賞異之。甞偕其黨遊僧舍。觀地獄圖變相。歎",
    "X77n1522_015:0197c14": "曰。此業報之必然者也。欲免斯酷。其惟般若乎。遂辭",
    "X77n1522_015:0197c15": "二親。依和禪師於瓦棺寺薙落。年十七。受具戒。俄聽",
    "X77n1522_015:0197c16": "景法師大智度論一聞神悟。世無足以愜其意者。乃",
    "X77n1522_015:0197c17": "擯影嵩岳。究尋論指其中百十二門等四。論極為用",
    "X77n1522_015:0197c18": "心。徙白鹿山勘正黃老莊慧之說。時東西魏方用兵。",
    "X77n1522_015:0197c19": "關塞之沮。非忘生死者。莫或往來。藹以欲見西竺異",
    "X77n1522_015:0197c20": "僧。直抵咸陽宿留十年。遁居終南山避世峯。以求其",
    "X77n1522_015:0197c21": "志。善類影從。卒成叢社。地素乏水。適見虎跑於前。就",
    "X77n1522_015:0197c22": "以掘之。甘洌觱沸。今之虎跑泉是也。藹每以前之四",
    "X77n1522_015:0197c23": "論。敷導來學。其規模端恪。必取繩牀安坐。四眾致敬。",
    "X77n1522_015:0197c24": "而後披釋令喻。有未喻者。重述勿辭。且自訟曰。予昔",
    "X77n1522_015:0198a01": "以厭法慢法故。生茲末世。不值佛時。況敢小縱汝輩",
    "X77n1522_015:0198a02": "情欲哉。沙門智藏甞負米造山。見樹之橫枝礙行路。",
    "X77n1522_015:0198a03": "因折去之。藹召而責其損生物。斥不共住。又曇延道",
    "X77n1522_015:0198a04": "安者。玄門之二傑也。亦以教體之爭。求辨於藹。而伏",
    "X77n1522_015:0198a05": "其部決。遂相與跪而請曰。大師解達天監。應出世利",
    "X77n1522_015:0198a06": "生。今獨善其身。韜德泉石。未覩其可。會武帝惑道士",
    "X77n1522_015:0198a07": "張賓衛元嵩之讚。必欲廢滅釋教。建德三年。藹詣闕",
    "X77n1522_015:0198a08": "上疏。諫不聽。尋與門人四十餘輩。入山造寺二七所。",
    "X77n1522_015:0198a09": "以待諸僧之逃逸者。復著三寶集二十卷。弘贊大乘。",
    "X77n1522_015:0198a10": "宣政元年七月十六日。詭以他事。使侍者慧宣下山",
    "X77n1522_015:0198a11": "曰。明日當早歸。先是藹別處一巖。幽敻絕人跡。而人",
    "X77n1522_015:0198a12": "亦不敢輙造。明日慧宣歸見。藹骨坐盤石上。肉條縷",
    "X77n1522_015:0198a13": "滿。布其前。膓懸樹枝。如蛇蛻。五藏皆外見。手足頭面",
    "X77n1522_015:0198a14": "筋肉刳盡。心雖已割。而猶以兩掌捧持。獨堅完可愛。",
    "X77n1522_015:0198a15": "略無血。白乳凝漬。草木失顏色。春秋四十有五矣。乃",
    "X77n1522_015:0198a16": "即其地。累石而窆焉。慧痛山頹之莫仰。悲梁壞之無",
    "X77n1522_015:0198a17": "依。爰述芳猷。樹碑塔。所茲併錄其遺偈。以貽永久。其",
    "X77n1522_015:0198a18": "文曰。諸有緣者。在家出家。若男若女。皆悉好住。於佛",
    "X77n1522_015:0198a19": "法中。莫生退轉。若退轉者。即失善利。吾以三因緣。舍",
    "X77n1522_015:0198a20": "此身命。一見身多過。二不能護法。三欲速見佛。輒同",
    "X77n1522_015:0198a21": "古聖。列偈敘之。無益之身。惡煩人功。解形窮石。散體",
    "X77n1522_015:0198a22": "巖松。天人脩羅。山神樹神。有求道者。觀我捨身。願令",
    "X77n1522_015:0198a23": "眾生。見我骸骨。煩惱大船。皆為覆沒。願令眾生。聞我",
    "X77n1522_015:0198a24": "捨命。天耳成就。菩提究竟。願令眾生。憶念我時。具足",
    "X77n1522_015:0198b01": "念力。多聞總持。此身無樂。毒蛇之篋。四大圍繞。百病",
    "X77n1522_015:0198b02": "交涉。又名苦聚。老病死藪。身心熱惱。多諸過咎。此身",
    "X77n1522_015:0198b03": "無我。以不自在。無實橫計。凡夫所宰。久遠迷惑。妄倒",
    "X77n1522_015:0198b04": "所使。喪失善根。畜生同死。棄捨百千。血乳成海。骨積",
    "X77n1522_015:0198b05": "泰山。當來兼倍。未曾為利。虗受勤苦。眾生無益。於法",
    "X77n1522_015:0198b06": "無補。忍痛捨施。功用無邊。誓不退轉。出離四淵。捨此",
    "X77n1522_015:0198b07": "穢形。願生淨土。一念華開。彌陀佛所。速見十方。諸佛",
    "X77n1522_015:0198b08": "賢聖。長辭三途。正道決定。報得五通。自在飛行。寶樹",
    "X77n1522_015:0198b09": "餐法。證大無生。法身自在。不斷三有。殄除魔道。護法",
    "X77n1522_015:0198b10": "為首。十地滿足。神化無方。德備四聖。號稱法王。此偈",
    "X77n1522_015:0198b11": "得於崖隒石壁間。後題云。初欲以血書。而血忽變白",
    "X77n1522_015:0198b12": "色。私意其魔業致然。遂易之以墨。",
    "X77n1522_015:0198b13": "隋僧猛生京兆涇陽段氏。童孺出家。遣緣進業。素負",
    "X77n1522_015:0198b14": "重望。數十年間。即事講說。始魏文帝。遷都長安。詔猛",
    "X77n1522_015:0198b15": "常居寢殿。闡揚般若。一時勳戚。皆味道腴。及周受禪。",
    "X77n1522_015:0198b16": "詔住天宮寺。敷暢十地。聽眾奔萃。又詔於紫極文昌",
    "X77n1522_015:0198b17": "二殿。往來說法。當是時帝或有所顧問。猛必拔古據",
    "X77n1522_015:0198b18": "今。對奏詳敏。往往稱旨。黃巾之徒。或相構聚。妄加詰",
    "X77n1522_015:0198b19": "難。猛則徐握談塵。一一窮破。上宣政間。將廢釋而存",
    "X77n1522_015:0198b20": "道。猛知不可諫。乃南渡而屏處。焉反建德併廢二教。",
    "X77n1522_015:0198b21": "則猛無復聞於世。大象二年隋祖方龍潛。以大冢宰",
    "X77n1522_015:0198b22": "輔魏。政追訪至京。令興梵宇。仍詔住大興善寺。即故",
    "X77n1522_015:0198b23": "陟岵寺也。十地之學。於是乎在。隋受禪。遂升國大統",
    "X77n1522_015:0198b24": "三藏法師。且委以弘護佛法。後徙寺於遵善里。而猛",
    "X77n1522_015:0198c01": "則每居雲化。開皇八年二月四日卒。壽八十二。葬之",
    "X77n1522_015:0198c02": "城東馬頭穴。刻石立銘于雲化寺。",
    "X77n1522_015:0198c03": "隋智炫益州成都徐氏子也。少小出家。入京聽學。閱",
    "X77n1522_015:0198c04": "數年。遂檀能名。甞使覆講。勢如瓶瀉。眾由是益推服。",
    "X77n1522_015:0198c05": "周建德間。武帝將廢佛法。而存道教。乃於三年五月",
    "X77n1522_015:0198c06": "十六日。會僧道百官於太極殿。使道士張賓。別登高",
    "X77n1522_015:0198c07": "座。而謂眾僧曰。原夫大道清虗。淳一無雜。祈恩請福。",
    "X77n1522_015:0198c08": "上通天曹。白日昇僊。壽與天地同。畢。風化先被中夏。",
    "X77n1522_015:0198c09": "無始無終。含生賴之。豈如佛法虗幻。言過其實。不容",
    "X77n1522_015:0198c10": "本土。客寓中華。百姓無知。信其詭說。今日陛下。躬御",
    "X77n1522_015:0198c11": "大廷。欲定臧否。請必毋遜。襄城公何妥自付如意。首",
    "X77n1522_015:0198c12": "座少林寺等行禪師。不受如意。怒而起。諸僧止之曰。",
    "X77n1522_015:0198c13": "帝在。那可爾。且應對之才。莫如蜀炫。乃共以如意。強",
    "X77n1522_015:0198c14": "委炫。炫徐昇座。坐定。舉如意謂賓曰。先生向者所陳",
    "X77n1522_015:0198c15": "大道清虗。淳一無雜。又云風教先被中夏者。未知風",
    "X77n1522_015:0198c16": "教。所起於何時。此教所說。復在何處。又言佛法不容",
    "X77n1522_015:0198c17": "本土。客寓中華。試辨道何時生。佛何時出。賓曰。聖人",
    "X77n1522_015:0198c18": "之出。何有定時。說教亦復無有定處。但此地道教本",
    "X77n1522_015:0198c19": "有。佛法近來。炫曰若言無時。亦應無出。若言無處。亦",
    "X77n1522_015:0198c20": "應無說。舊來本有。非復清虗。上請天曹。豈得無雜。壽",
    "X77n1522_015:0198c21": "與天地同畢。豈得無始終。賓曰道人毋浪語。所以汝",
    "X77n1522_015:0198c22": "輩得至今日者。蓋以前王無識者爾。今日聖帝。盡須",
    "X77n1522_015:0198c23": "殺却。帝惡其躁暴。而理且屈。詔舍人擿使下座。帝自",
    "X77n1522_015:0198c24": "昇座曰。佛法有三不淨。納耶輸陀羅生羅睺羅此主",
    "X77n1522_015:0199a01": "不淨一也。經律中。許僧受食三種淨肉。此教不淨二",
    "X77n1522_015:0199a02": "也。僧尼多造罪過。好行婬妷。佛在世時。眾已不和。遞",
    "X77n1522_015:0199a03": "相攻伐。此眾不淨三也。主法眾。既俱不淨。朕意欲必",
    "X77n1522_015:0199a04": "除之。以息虗幻。道法中無此三不淨事。朕將存之。以",
    "X77n1522_015:0199a05": "助國化。顧謂炫曰。苟能解此三難。真足為好人矣。炫",
    "X77n1522_015:0199a06": "應聲曰。陛下所陳。並引經論。柰何道法之中。三種不",
    "X77n1522_015:0199a07": "淨。又過於此。案天尊處。紫微宮常侍五百童女。則主",
    "X77n1522_015:0199a08": "不淨。甚於耶輸陀羅之一人。教中設醮。必須鹿脯百",
    "X77n1522_015:0199a09": "盤。清酒十斛。則教之不淨。甚於三種淨肉。道士之過。",
    "X77n1522_015:0199a10": "如姜斌輩。歷代有之。則又甚於眾僧矣。且僧自犯罪。",
    "X77n1522_015:0199a11": "而遽除佛法。假如至尊亨國。嚴設科條。逆子叛臣。相",
    "X77n1522_015:0199a12": "繼而出。豈以臣逆子叛。遂空大寶之位哉。大寶既不",
    "X77n1522_015:0199a13": "可以臣子叛逆而空。佛法豈得以眾僧犯罪而廢。炫",
    "X77n1522_015:0199a14": "風裁抑揚。音吐朗潤。上愕然。良久謂炫曰。所言天尊",
    "X77n1522_015:0199a15": "侍五百童女。出何經。炫曰出道三皇經。上曰。三皇經",
    "X77n1522_015:0199a16": "何甞有此語。炫曰陛下自不見爾。非經無此語也。今",
    "X77n1522_015:0199a17": "陛下。廢佛存道。正如國家廢嫡立庶。上色變。因下座。",
    "X77n1522_015:0199a18": "入內。眾竦然皆曰語過於譏上。事有不可測者。炫曰",
    "X77n1522_015:0199a19": "主辱臣死。就戮如歸。又何懼。寧可早亡。遊於淨土。豈",
    "X77n1522_015:0199a20": "與無道之君。同生於世哉。眾壯其言。十七日昧爽。詔",
    "X77n1522_015:0199a21": "併廢二教。仍有詔褒美。且許反服為婚姻。以共政。炫",
    "X77n1522_015:0199a22": "即偕同學三人。奔齊。及周破齊。上趣使人求訪炫。帝",
    "X77n1522_015:0199a23": "弟越王尤與炫善。私念以為上急欲得炫者。將重加",
    "X77n1522_015:0199a24": "責。以快昔憾也。詭鞭之成創。囚服以待命。且先為謁",
    "X77n1522_015:0199b01": "帝曰。臣已杖之六十矣。帝愁然曰。大丈夫何遽辱以",
    "X77n1522_015:0199b02": "杖箠。間者求之而急。特恐懷慚。以至死亡。吾豈有他",
    "X77n1522_015:0199b03": "意。遇之加厚。久之帝崩。隋祖以大冢宰秉政。崇尚教",
    "X77n1522_015:0199b04": "法。炫在京師。寵渥莫之並。既而西還鄉里。居孝愛寺。",
    "X77n1522_015:0199b05": "蜀王秀未之知也。未幾。長史周宣明上計。詔問炫法",
    "X77n1522_015:0199b06": "師起居狀。宣明驚謝不知。上曰天下名僧也。汝猶不",
    "X77n1522_015:0199b07": "知。則汝之於蜀可知矣。後隱三學山卒。壽百二歲。",
    "X77n1522_015:0199b08": "隋慧遠姓李。燉煌人。後徙居上黨之高都。幼失所怙。",
    "X77n1522_015:0199b09": "其季父善提誘。三歲即知出家。七歲就鄉塾。功力能",
    "X77n1522_015:0199b10": "倍恒兒。年十三。澤州東山古賢寺僧思禪師攜以南。",
    "X77n1522_015:0199b11": "詣懷州北山丹谷。剪[髟/米]。年十六。遣從闍黎湛律師。往",
    "X77n1522_015:0199b12": "鄴學大小經論。俄從上統為和上。順都為闍黎。光師",
    "X77n1522_015:0199b13": "十大弟子為證戒。以進具時論榮之。卒究四分律於",
    "X77n1522_015:0199b14": "大隱律師。出滅諍犍度文句。今行世。復專師上統。七",
    "X77n1522_015:0199b15": "年。設席受徒。令譽載道。尋歸鄉里之清化寺。眾樂之。",
    "X77n1522_015:0199b16": "率金帛為興會。承光二年。春齊亡。周武帝廢教。遠偕",
    "X77n1522_015:0199b17": "諸大德。並赴行在所。詔曰朕受天命。撫育萬民。三教",
    "X77n1522_015:0199b18": "不同。難以施化。然六經儒教。文弘治術。故須存立。其",
    "X77n1522_015:0199b19": "餘二教免罷。有異議者。請悉心以聞。時沙門大統法",
    "X77n1522_015:0199b20": "上等。五百餘人默然無復對。但相顧失色而已。詔頻",
    "X77n1522_015:0199b21": "趣之。於是遠進曰。佛法之入中國。生民賴以脩善去",
    "X77n1522_015:0199b22": "惡。陛下恃勢力。而破滅之。其無乃已甚。且陛下奉天。",
    "X77n1522_015:0199b23": "奉天而行。天奉佛而行。陛下如此。寧不畏天乎。不畏",
    "X77n1522_015:0199b24": "天則不畏地獄。地獄諸苦。吾知陛下之不能辭矣。帝",
    "X77n1522_015:0199c01": "大怒。瞪視遠曰。朕欲治安百姓爾焉。恤其他。遂引退。",
    "X77n1522_015:0199c02": "上統衍法師。執遠手泣而謝曰。子曾不懼鼎鑊刀鋸",
    "X77n1522_015:0199c03": "之酷。而于天子之威。誠護法之切如是。遠曰當時急。",
    "X77n1522_015:0199c04": "亦豈復[(厂@((既-旡)-日+口))*頁]身命哉。因遁居汲之西山訖三年。誦法華",
    "X77n1522_015:0199c05": "維摩滿千遍。以祈復教。大象二年帝有疾。詔東西兩",
    "X77n1522_015:0199c06": "京。立陟岵寺。處菩薩僧。就少林寺長講。仍詔近遠諸",
    "X77n1522_015:0199c07": "德安置。隋氏革命。遠率舊齒。翱翔洛邑。開皇初。詔授",
    "X77n1522_015:0199c08": "沙門都。辭不允。五年澤州刺史千金公。請開導迎與",
    "X77n1522_015:0199c09": "俱。七年春。過定州。道上黨。留以開夏講。尋被詔。偕六",
    "X77n1522_015:0199c10": "大德入都。住大興善寺。勞問殷勤。供養隆倍。頃之詔",
    "X77n1522_015:0199c11": "別築靜影寺於天門之南。大街之右。而遷居焉。雖堂",
    "X77n1522_015:0199c12": "宇未成。而海內之士麕至。日夕陶冶。必於成器。盈七",
    "X77n1522_015:0199c13": "百餘人。其擔簦負笈。相繼而趨者。尚未已也。十二年",
    "X77n1522_015:0199c14": "詔知翻譯。是年卒于淨影寺。壽七十。帝聞哀慟。歎曰",
    "X77n1522_015:0199c15": "國喪二寶柰何。蓋大儒李德林。亦以是月卒云。遠長",
    "X77n1522_015:0199c16": "八尺五寸。眼長三寸。腰九圍。正氣雄逸。道風齊肅。慈",
    "X77n1522_015:0199c17": "悲及物。在清化時畜一鵝。常隨鍾皷。集輪下。若聽講",
    "X77n1522_015:0199c18": "狀。遠入關。鵝棲宿廊廡。晝夜鳴號不已。眾患之。附使",
    "X77n1522_015:0199c19": "達京。至淨影門放之。即騰翔呼叫入房。若素所識者。",
    "X77n1522_015:0199c20": "自爾其狀。不異清化。而獨於布薩無所與。如是六載",
    "X77n1522_015:0199c21": "後忽不肯入堂。又澤州所寓寺柱座足一時俱陷。始",
    "X77n1522_015:0199c22": "遠以勞苦。致心痛疾。至是食減形羸。久之因用林慮",
    "X77n1522_015:0199c23": "山中禪者。數息之法。對治。良驗。由是一夏習定。殊覺",
    "X77n1522_015:0199c24": "靜樂。甞遇僧稠而問焉。稠云此心住利根之境界耳。",
    "X77n1522_015:0200a01": "若善調攝。堪為觀行。故遠每於講次遇定宗。未甞不",
    "X77n1522_015:0200a02": "讚美。以勉學者。著地持疏五卷。十地疏十卷。華嚴疏",
    "X77n1522_015:0200a03": "七卷。涅槃疏十卷。維摩勝鬘壽觀溫室等疏。並以四",
    "X77n1522_015:0200a04": "言成句勒卷。又著大乘義章十四卷。合二百四十九",
    "X77n1522_015:0200a05": "科。分為五聚。蓋教法義法染淨雜也。方著地持疏夢",
    "X77n1522_015:0200a06": "登須彌絕頂周覧。但見海水。而紫金色像。在寶樹下。",
    "X77n1522_015:0200a07": "北首而臥。蒙冐塵埃。遠敬禮已。而拂之以衣。頓覺光",
    "X77n1522_015:0200a08": "淨。又著涅槃疏畢。未敢即出。夢手塑七佛八菩薩像。",
    "X77n1522_015:0200a09": "還自繢飾。像復次第起行。後一像繢飾將終。旁有一",
    "X77n1522_015:0200a10": "人。索筆代成之。此皆其議論。足以利益世間相也。於",
    "X77n1522_015:0200a11": "戲偉矣。",
    "X77n1522_015:0200a12": "隋普濟雍之北山互人。出家之初。即儀軌圓禪。師習",
    "X77n1522_015:0200a13": "定業。然常誦華嚴。以自程課。武帝廢教。乃復發願。脩",
    "X77n1522_015:0200a14": "普賢行。使大法再興。如果所願。當捨身供養。生賢首",
    "X77n1522_015:0200a15": "國。由是棲遲太白山中。飲澗啖草。以度時。開皇弘闡",
    "X77n1522_015:0200a16": "佛乘。濟欣慶彌厲。思酬所願。因投炭谷之西崖以殞。",
    "X77n1522_015:0200a17": "近遠奔赴。增巖填谷。為建白塔於高峯焉。",
    "X77n1522_015:0200a18": "隋法充九江畢氏子也。常誦法華大品二經。餘力繕",
    "X77n1522_015:0200a19": "脩寺宇。不妄遊履。晚居廬山之化城寺。日業禪定。每",
    "X77n1522_015:0200a20": "戒其徒曰。女人上損佛化。下墜俗謠。必不可聽其入",
    "X77n1522_015:0200a21": "寺也。其徒以基業事重。不能從。充歎曰。生不值佛。已",
    "X77n1522_015:0200a22": "是罪緣。正教不行。義須早死。何慮方土不奉律儀乎。",
    "X77n1522_015:0200a23": "誓粉身骨。用嚴淨土。遂於香爐峯上。自投而下。俄覺",
    "X77n1522_015:0200a24": "首轉向上。足蹈虗空。飄然至地。不損一毛。即山半之",
    "X77n1522_015:0200b01": "深谷中也。眾初莫知所在。後或聞有語聲者。四顧險",
    "X77n1522_015:0200b02": "峭。無行路。就視之。則充趺坐。誦經自若。眾感動迎還。",
    "X77n1522_015:0200b03": "為斷女人。如所誨焉。更六年乃卒。時蓋開皇之季云。",
    "X77n1522_015:0200b04": "隋慧重姓郭氏。雍州人。生而勇悍。靡所怯憚。凡世有",
    "X77n1522_015:0200b05": "所謂魔魅妖怪之地。必勇往而破除之。亦足以見其",
    "X77n1522_015:0200b06": "持戒之力。履道之志也。仁壽間。詔置塔於泰山之岱",
    "X77n1522_015:0200b07": "嶽寺。閱四年。又置塔于隆州之禪寂寺。其放光雨華",
    "X77n1522_015:0200b08": "舍利等瑞。具別傳。",
    "X77n1522_015:0200b09": "隋慧覺其先太原晉陽孫氏。江右喪亂。徙居丹陽之",
    "X77n1522_015:0200b10": "秣陵。方覺之娠也。時誌公適至。謂其家當出神童。俄",
    "X77n1522_015:0200b11": "而覺生。八歲入道。即依興皇朗法師學既而歎曰。是",
    "X77n1522_015:0200b12": "豈足以澄神入慧哉。甞聞攝山泉石佳勝。誠息心之",
    "X77n1522_015:0200b13": "地也。乃摳衣往從慧布法師。請開大智度論。以飡服",
    "X77n1522_015:0200b14": "幽微。陳晉安王伯恭。刺史湘州。併要一眾。南遊弘化。",
    "X77n1522_015:0200b15": "吏部尚書毛喜。護軍將軍孫瑒。並鞠躬頂禮。左衛將",
    "X77n1522_015:0200b16": "軍傅縡。通內外學。平居慎許可。每見覺則心形俱肅。",
    "X77n1522_015:0200b17": "談論為傾倒。隨平江表下令。一州惟留二寺。餘從屏",
    "X77n1522_015:0200b18": "廢。覺聞懼焉。於是百舍扣閽。天聽斯允。煬帝在蕃邸。",
    "X77n1522_015:0200b19": "出鎮淮甸。復賜書。請住慧日寺。及正位青宮。令旨使",
    "X77n1522_015:0200b20": "知江都寶臺經藏事。大業二年從駕入京。感疾於路。",
    "X77n1522_015:0200b21": "三月二十二日。至泗州宿預縣卒。春秋五十三。其年",
    "X77n1522_015:0200b22": "五月十三日。還窆干江陽縣之茱萸里。其碑則祕書",
    "X77n1522_015:0200b23": "詔誥舍人虞世南製序文。金紫光祿大夫內史侍郎",
    "X77n1522_015:0200b24": "虞世基製銘。門人智果立。",
    "X77n1522_015:0200c01": "隋靜端一名慧端。年十四從僧寶禪師。受心法。後復",
    "X77n1522_015:0200c02": "依曇相禪師。參證。則所獲益以加妙。及周而廢教之",
    "X77n1522_015:0200c03": "禍起。端則徧斂經像。埋匿深僻地。至隋發之諸圖廟。",
    "X77n1522_015:0200c04": "皆賴其用。端謙損儉退。無所競名稱。操行為時敬慕。",
    "X77n1522_015:0200c05": "漢王諒師事之。上與後宮。皆稟歸戒。甞留宿禁中。端",
    "X77n1522_015:0200c06": "獨引去。不奉詔。所賜牙席檀龕。諸珍玩物。至今以懸",
    "X77n1522_015:0200c07": "之屋梁云。仁壽間詔葬舍利於豫州。白光宛轉。為五",
    "X77n1522_015:0200c08": "彩流溢。圅石鐫銘。當皇帝字變金色。事具別傳。煬帝",
    "X77n1522_015:0200c09": "嗣曆。立大禪定寺於京師。詔選海內名德居之。以追",
    "X77n1522_015:0200c10": "嚴大行冥福。而端寔首領綱任。眾咸肅然。大業二年",
    "X77n1522_015:0200c11": "冬十二月二十七日。終于禪林寺。春秋六十有四。",
    "X77n1522_015:0200c12": "隋大志會稽山陰顧氏子。幼依天台智者顗禪師。出",
    "X77n1522_015:0200c13": "家。形神灑落。超然物表。禪師以其志之大也。因以名",
    "X77n1522_015:0200c14": "焉。專務禪誦。徧參哲匠。開皇十年。遊廬山住峯頂寺",
    "X77n1522_015:0200c15": "日課法華不怠。後於蓮華山甘露峯南。建靜觀道場",
    "X77n1522_015:0200c16": "以業頭陀間絕粮粒。無餒色。每捨軀命。以悲濟豺虎。",
    "X77n1522_015:0200c17": "而豺虎輒避去不傷。如是七載。所守彌厲。晚住山之",
    "X77n1522_015:0200c18": "福林寺。大業之變。教法陵遲。乃服衰經慟哭佛堂中。",
    "X77n1522_015:0200c19": "三日夜。或慰喻之。則曰。予以緣報。所值如此。要當走",
    "X77n1522_015:0200c20": "扣天閽。以伸明之耳。遂走京師表請。隆尚三寶。且願",
    "X77n1522_015:0200c21": "然一臂以謝。詔可。仍集七眾。設大齊。以贊其成。志則",
    "X77n1522_015:0200c22": "不食三日。升高座。燒鐵烙肉使裂。又烙其骨。悉令焦",
    "X77n1522_015:0200c23": "黑。於是布纏蠟灌。而煙焰發焉。光映巖谷。觀者皆不",
    "X77n1522_015:0200c24": "自安。而志方唱經偈。歎佛德為眾說法。言笑如常。時",
    "X77n1522_015:0201a01": "及臂。盡火滅。下座。趺坐入定。七日而卒。春秋四十有",
    "X77n1522_015:0201a02": "三。性善詞章。甞撰誓願文。七十餘紙。行世。讀者興起。",
    "X77n1522_015:0201a03": "隋彥琮趙郡柏人。李氏子。世衣冠。性姿強記。十歲禮",
    "X77n1522_015:0201a04": "信都邊法師出家。名道江聽十地論。十二歲誦法華",
    "X77n1522_015:0201a05": "經於巏嵍山。頃之遊鄴都歷諸講席。仍反鄉寺。開無",
    "X77n1522_015:0201a06": "量壽經。時郡佐太原王邵尤敬仰焉。齊武平初。入晉",
    "X77n1522_015:0201a07": "陽。會文宣西幸。承其譽。詔講仁王經於宣德殿。帝及",
    "X77n1522_015:0201a08": "太后六宮。文武寮穼咸會。侍中高元海掖江昇座。國",
    "X77n1522_015:0201a09": "統僧都接侍。徒眾二百皆英髦。江神氣談吐堅朗。剖",
    "X77n1522_015:0201a10": "析無底滯。帝驚異以為希有。時年纔十四。年十六丁",
    "X77n1522_015:0201a11": "父憂。且進具戒。戒本萬言。次日晡皆暗誦。周武黜釋",
    "X77n1522_015:0201a12": "尚老。江始更前名。縱髮變服。以大易老莊。陪奉廷論。",
    "X77n1522_015:0201a13": "而帝之所著道書。無上秘要者。亦與力焉。宣帝尤嘉。",
    "X77n1522_015:0201a14": "賞。屢授官弗就。朝士王邵辛德源陸開明唐怡等。交",
    "X77n1522_015:0201a15": "善。號文外玄友。大像二年。稍為諸賢談般若。大定九",
    "X77n1522_015:0201a16": "年。同沙門曇延等。得請依舊薙染。於是隋文帝方位",
    "X77n1522_015:0201a17": "冢宰。而琮年二十又五矣。二月十三日。帝受周禪。建",
    "X77n1522_015:0201a18": "元開皇。詔講筵四時。相繼勿怠。沐道者萬計。著內典",
    "X77n1522_015:0201a19": "文會集。釐正沙門唱導法。三年帝幸道壇。見老子化",
    "X77n1522_015:0201a20": "胡晝像恠之。詔沙門道士對誥。且詔蘇威楊素何妥",
    "X77n1522_015:0201a21": "張賓等詳定。時琮亦與焉。道士伏其妄。作辨教論二",
    "X77n1522_015:0201a22": "十五條。援據切實。詔贊譯新至梵夾。駕東巡。詔扈從。",
    "X77n1522_015:0201a23": "時煬帝在晉邸。出總河北。旋途并部上謁。講金光明",
    "X77n1522_015:0201a24": "勝鬘般若等經。秦王俊鎮太原。居其宅。一夕夢。人身",
    "X77n1522_015:0201b01": "金色三丈。授玻瓈酒椀曰。可飲爾。辭以律所遮不敢。",
    "X77n1522_015:0201b02": "至是見王所事像如之。十二秊。詔住大興善寺。掌翻",
    "X77n1522_015:0201b03": "譯。每設大齋。琮為宣導。曲盡衷誠。帝[(厂@((既-旡)-日+口))*頁]之感動。住晉",
    "X77n1522_015:0201b04": "王日嚴寺。日閱大品法華楞伽維摩攝論十地等。仁",
    "X77n1522_015:0201b05": "壽初。送舍利葬并州開義寺。末年又葬復州龍蓋寺。",
    "X77n1522_015:0201b06": "瑞應莫殫紀。作舍利瑞圖經。國家祥瑞錄。大業二年。",
    "X77n1522_015:0201b07": "東都新治。沙門詣闕賀。詔特留敘舊。詔處洛陽上林",
    "X77n1522_015:0201b08": "翻經舘林邑平。獲經五百六十四甲。一千三百五十",
    "X77n1522_015:0201b09": "餘部。多梨樹葉崐崘書者。詔送舘。琮披攬。而編錄之",
    "X77n1522_015:0201b10": "為五卷。又分七例。所謂經律贊論方字雜書也。必用",
    "X77n1522_015:0201b11": "隋言譯。則當成二千二百餘卷云。共裴矩脩天竺記。",
    "X77n1522_015:0201b12": "前後譯經。凡二十三部。一百許卷。素患虗。冷六年七",
    "X77n1522_015:0201b13": "月二十四日發痢卒于舘。年五十四。喪歸柏人葬。",
    "X77n1522_015:0201b14": "隋[彰-章+青]淵姓趙氏京兆武功人也。世累冠蓋。出家年十",
    "X77n1522_015:0201b15": "三。逮周禍之作。嘅佛日之淪匿。乃抉日自誓。無毀戒",
    "X77n1522_015:0201b16": "足。隋室隆尚正法。即再剃染。而慧業仍舊。自華嚴。地",
    "X77n1522_015:0201b17": "持。涅槃。十地皆一聞便講。眾莫不歎伏。然其軏身範",
    "X77n1522_015:0201b18": "物。詎殫詳敘。甞依靈裕法師於東夏。門人以其戇率",
    "X77n1522_015:0201b19": "侵易之。獨裕公異其器宇。引與之語。果頴㧞。大加賞",
    "X77n1522_015:0201b20": "識。曰誠吾徒也。遂燕寢與俱。入關屏迹終南山至相",
    "X77n1522_015:0201b21": "寺。及裕被詔入朝。每暇則過淵譚笑欣暢。且以其上",
    "X77n1522_015:0201b22": "所施予。為淵移寺路。知風水者善之。大業七年。四月",
    "X77n1522_015:0201b23": "八日。以疾卒于所居寺。壽六十八。前卒之十日。忽平",
    "X77n1522_015:0201b24": "生所持瓦盋。無故破為五片。淵謂人曰。鉢吾命也。今",
    "X77n1522_015:0201c01": "如此。五陰散矣。又方屬纊。鍾撞之嘶。破不成聲。弟子",
    "X77n1522_015:0201c02": "法琳。建塔立銘。",
    "X77n1522_015:0201c03": "隋靖玄姓趙氏。天水人也。七歲為郡學諸生。隋初受",
    "X77n1522_015:0201c04": "老子法。俄悉謝去。專志經部。而頻昇高座。允迪玄徒。",
    "X77n1522_015:0201c05": "稟具已後。聲聞益播。然以秦涼習俗澆薄。欲釐正之。",
    "X77n1522_015:0201c06": "以永慧命。詔從焉。即頒進脩之法。下河右使依用。元",
    "X77n1522_015:0201c07": "德太子。尤加欽挹。降令召至。仍俾大興善道場。盛弘",
    "X77n1522_015:0201c08": "講會。時粲法師在座謂曰。西土自道朗至今爾其接",
    "X77n1522_015:0201c09": "軫矣。會文帝昇遐。鬱興禪定。遂應詔居之。大業七年",
    "X77n1522_015:0201c10": "正月二十九日。無疾而化。春秋四十有三。玄姿性慈",
    "X77n1522_015:0201c11": "恕。遺言必棄骸林野。於是其鄉里慧嚴遵行之。旋收",
    "X77n1522_015:0201c12": "舍利。搆塔於終南龍池寺之西岑。冀州沙門明則。文",
    "X77n1522_015:0201c13": "以銘之。用旌厥德。明則始猶未有聲譽。及製覺觀寺",
    "X77n1522_015:0201c14": "碑。[仁-二+業]射楊素見而奇焉。且奏住仁壽宮三善寺。東都",
    "X77n1522_015:0201c15": "譯經。又入舘知綴緝。薛道衡曰。則公之文。屢發新采。",
    "X77n1522_015:0201c16": "英英獨照。隋末卒。有文集行世。",
    "X77n1522_015:0201c18": "新脩科分六學僧傳卷第十五"
}