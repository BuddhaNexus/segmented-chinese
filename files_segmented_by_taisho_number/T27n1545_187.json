{
    "T27n1545_187:0936c02": "阿毘達磨大毘婆沙論卷第一百",
    "T27n1545_187:0936c03": "八十七",
    "T27n1545_187:0936c05": "五百大阿羅漢等造",
    "T27n1545_187:0936c06": "三藏法師玄奘奉　詔譯",
    "T27n1545_187:0936c07": "8 見蘊1 念住納息1見蘊第八中念住納息第一之一",
    "T27n1545_187:0936c08": "有四念住。謂身受心法念住。如是等章。及",
    "T27n1545_187:0936c09": "解章義既領會已。應廣分別。問何故作此",
    "T27n1545_187:0936c10": "論。答為欲解釋契經義故。如契經說。有",
    "T27n1545_187:0936c11": "四念住。謂身念住。乃至法念住。雖作是說",
    "T27n1545_187:0936c12": "而不分別。若修身念住彼受耶。乃至廣說。",
    "T27n1545_187:0936c13": "彼經是此論所依根本。彼所不分別者。今",
    "T27n1545_187:0936c14": "盡應說故作斯論。然佛說有三種念住。一",
    "T27n1545_187:0936c15": "自性念住。二相雜念住。三所緣念住。於何",
    "T27n1545_187:0936c16": "處說自性念住耶。答如契經說。有一趣道",
    "T27n1545_187:0936c17": "能令有情清淨超滅憂苦。謂四念住。何等為",
    "T27n1545_187:0936c18": "四。謂於身循身觀念住。乃至於法循法觀",
    "T27n1545_187:0936c19": "念住。復何處說相雜念住耶。答如契經說。",
    "T27n1545_187:0936c20": "若有說。善法聚者即四念住。是為正說。所",
    "T27n1545_187:0936c21": "以者何。淳具圓滿善法聚者唯四念住。何等",
    "T27n1545_187:0936c22": "為四。謂於身循身觀。乃至廣說。復何處說",
    "T27n1545_187:0936c23": "所緣念住耶。答如契經說。若有說。一切法",
    "T27n1545_187:0936c24": "即四念住。是為正說。所以者何。具足攝受一",
    "T27n1545_187:0936c25": "切法者唯四念住。何等為四。謂於身循身",
    "T27n1545_187:0936c26": "觀念住。乃至廣說。此中三經標句如其次第。",
    "T27n1545_187:0936c27": "別說自性相雜所緣念住。釋句皆說自性念",
    "T27n1545_187:0936c28": "住。以循觀言俱目慧故。問何故世尊於標",
    "T27n1545_187:0936c29": "句中。或說自性念住。或說相雜念住。或說",
    "T27n1545_187:0937a01": "所緣念住。於釋句中唯說自性念住耶。答",
    "T27n1545_187:0937a02": "欲令勝義念住無失壞故。念住有二種。一",
    "T27n1545_187:0937a03": "勝義。二世俗。自性念住是勝義。餘是世俗。勝",
    "T27n1545_187:0937a04": "義念住於一切時不可失壞。故佛於釋句",
    "T27n1545_187:0937a05": "中皆說自性。有說。由自性念住力故相雜",
    "T27n1545_187:0937a06": "所緣說名念住。有說。欲顯三種念住俱以",
    "T27n1545_187:0937a07": "慧為自性故。謂一慧性由俱有法相雜助",
    "T27n1545_187:0937a08": "伴。能有所作即名相雜念住。由所緣力能",
    "T27n1545_187:0937a09": "遍隨觀即名所緣念住。由佛於契經中說",
    "T27n1545_187:0937a10": "此三種念住故。阿毘達磨者亦於處處依",
    "T27n1545_187:0937a11": "三種念住而作論。云何知然。如說。云何身",
    "T27n1545_187:0937a12": "念住。謂緣身慧。乃至云何法念住。謂緣法慧。",
    "T27n1545_187:0937a13": "是謂說自性念住處。此即契經所說。有一",
    "T27n1545_187:0937a14": "趣道乃至廣說。如說。云何身念住。謂身增",
    "T27n1545_187:0937a15": "上道所生有漏無漏善。乃至云何法念住。謂",
    "T27n1545_187:0937a16": "法增上道所生有漏無漏善是。謂說相雜念",
    "T27n1545_187:0937a17": "住處。此即契經所說。善法聚者。即四念住。乃",
    "T27n1545_187:0937a18": "至廣說。如說。云何身念住。謂十色處及法處",
    "T27n1545_187:0937a19": "所攝色。云何受念住。謂六受身。云何心念住。",
    "T27n1545_187:0937a20": "謂六識身。云何法念住。謂受蘊所不攝非色",
    "T27n1545_187:0937a21": "法處是。謂說所緣念住處。此即契經所說。",
    "T27n1545_187:0937a22": "一切法者。即四念住。如是阿毘達磨所說與",
    "T27n1545_187:0937a23": "契經相應。是故此中亦依三種念住而作",
    "T27n1545_187:0937a24": "論。",
    "T27n1545_187:0937a25": "問世尊為何等有情說自性念住。乃至為",
    "T27n1545_187:0937a26": "何等有情說所緣念住耶。答為即愚彼三",
    "T27n1545_187:0937a27": "種有情說三念住。謂愚自性念住者為說",
    "T27n1545_187:0937a28": "自性念住。乃至愚所緣念住者為說所緣念",
    "T27n1545_187:0937a29": "住。復次有情行有差別。謂初業等。為初",
    "T27n1545_187:0937b01": "業者說所緣念住。為已習行說相雜念住。",
    "T27n1545_187:0937b02": "為已超作意說自性念住。復次有情樂欲",
    "T27n1545_187:0937b03": "有差別。謂廣略中樂略者為說自性念住。",
    "T27n1545_187:0937b04": "樂中者為說相雜念住。樂廣者為說所緣",
    "T27n1545_187:0937b05": "念住。復次有情根有差別。謂利中鈍為利",
    "T27n1545_187:0937b06": "根說自性念住。為中根說相雜念住。為鈍",
    "T27n1545_187:0937b07": "根說所緣念住。復次有情智有差別。謂開",
    "T27n1545_187:0937b08": "發生智分別生智引導生智。開發生智為說",
    "T27n1545_187:0937b09": "自性念住。分別生智為說相雜念住。引導生",
    "T27n1545_187:0937b10": "智。為說所緣念住。為如是等所化有情故。",
    "T27n1545_187:0937b11": "佛說此三種念住。",
    "T27n1545_187:0937b12": "問此三念住誰斷煩惱。答唯相雜念住能斷",
    "T27n1545_187:0937b13": "煩惱非餘。問何故自性念住不能斷煩惱",
    "T27n1545_187:0937b14": "耶。答若離助伴唯慧不能斷煩惱故。問何",
    "T27n1545_187:0937b15": "故所緣念住不能斷煩惱耶。答彼作意普",
    "T27n1545_187:0937b16": "散故。唯總略所緣作意能斷煩惱。問何故相",
    "T27n1545_187:0937b17": "雜念住能斷煩惱耶。答具二緣故。謂攝受",
    "T27n1545_187:0937b18": "助伴故。及總略所緣作意故。問若爾。修餘念",
    "T27n1545_187:0937b19": "住應成無用。答彼能引發相雜念住非為",
    "T27n1545_187:0937b20": "無用。有說。斷有二種。一暫時斷。二究竟斷。",
    "T27n1545_187:0937b21": "修餘念住能暫時斷故非無用。相雜念住復",
    "T27n1545_187:0937b22": "有三種。謂聞思修所成差別。問此三何者能",
    "T27n1545_187:0937b23": "斷煩惱。答修所成能斷煩惱非餘。問何故",
    "T27n1545_187:0937b24": "聞所成不能斷煩惱耶。答此必依名乃於",
    "T27n1545_187:0937b25": "義轉。唯不待名於義轉道能斷煩惱。問何",
    "T27n1545_187:0937b26": "故思所成不能斷煩惱耶。答由此作意是",
    "T27n1545_187:0937b27": "不定地所攝故。唯定地所攝道能斷煩惱。問",
    "T27n1545_187:0937b28": "何故修所成能斷煩惱耶。答具二緣故。謂",
    "T27n1545_187:0937b29": "不待名於義轉故。及定地所攝故。問若爾。",
    "T27n1545_187:0937c01": "修餘二種應成無用。答彼能引發修所成",
    "T27n1545_187:0937c02": "故。謂聞所成能引發思所成。思所成能引",
    "T27n1545_187:0937c03": "發修所成。修所成能斷煩惱。故非無用。有",
    "T27n1545_187:0937c04": "說。斷有二種。如前廣說。修所成念住復有",
    "T27n1545_187:0937c05": "四種。謂身受心法。問此四何者能斷煩惱。答",
    "T27n1545_187:0937c06": "法念住能斷煩惱非餘。問何故前三念住不",
    "T27n1545_187:0937c07": "能斷煩惱耶。答彼是自相作意所攝故。唯",
    "T27n1545_187:0937c08": "共相作意所攝道能斷煩惱。有說。彼一一蘊",
    "T27n1545_187:0937c09": "各別緣故。要總緣四蘊五蘊或離蘊道能",
    "T27n1545_187:0937c10": "斷煩惱。問若爾。修前三種應成無用。答能",
    "T27n1545_187:0937c11": "引發法念住故。謂身念住能引受念住。受念",
    "T27n1545_187:0937c12": "住能引心念住。心念住能引法念住。法念",
    "T27n1545_187:0937c13": "住能斷煩惱。故非無用。有說。要先分別諸",
    "T27n1545_187:0937c14": "蘊。後方能總緣而斷煩惱。故非無用。有說。",
    "T27n1545_187:0937c15": "斷有二種。如前廣說。法念住復有二種。一",
    "T27n1545_187:0937c16": "雜緣。二不雜緣。若緣想行蘊及無為名不",
    "T27n1545_187:0937c17": "雜緣。若於五蘊或二二緣或三三緣或四四",
    "T27n1545_187:0937c18": "緣或五總緣及無為名為雜緣。問此中何等",
    "T27n1545_187:0937c19": "法念住。能斷煩惱。答二俱能斷。謂若緣苦",
    "T27n1545_187:0937c20": "集道諦斷煩惱道。是雜緣法念住。若緣滅諦",
    "T27n1545_187:0937c21": "斷煩惱道。是不雜緣法念住。",
    "T27n1545_187:0937c22": "此中或總說一念住。謂大地法慧根慧力正",
    "T27n1545_187:0937c23": "見擇法覺支。或說二。謂有漏無漏縛解繫不",
    "T27n1545_187:0937c24": "繫。或說三。謂軟中上品。或聞思修所成。或",
    "T27n1545_187:0937c25": "說四。謂身受心法。或說五。謂三界繫學無",
    "T27n1545_187:0937c26": "學。或說六。謂有漏無漏各有軟中上品。或",
    "T27n1545_187:0937c27": "說八。謂身受心法各有有漏無漏。或說九。",
    "T27n1545_187:0937c28": "謂軟軟乃至上上。或說十二。謂身受心法各",
    "T27n1545_187:0937c29": "有軟中上品。復有別說十二。如契經說。於",
    "T27n1545_187:0938a01": "內身住循身觀。於外身住循身觀。於內外",
    "T27n1545_187:0938a02": "身住循身觀。如身三種。乃至法亦爾。或說",
    "T27n1545_187:0938a03": "十八。謂有漏無漏各有軟軟乃至上上品。或",
    "T27n1545_187:0938a04": "說二十四。謂身受心法軟中上品各有有漏",
    "T27n1545_187:0938a05": "無漏。或說三十六。謂身受心法各有軟軟乃",
    "T27n1545_187:0938a06": "至上上品。復有別說三十六。如契經說。於",
    "T27n1545_187:0938a07": "內身住厭逆想。於內身住不厭逆想。於內",
    "T27n1545_187:0938a08": "身住俱離捨正念正知。如於內身。於外身",
    "T27n1545_187:0938a09": "內外身亦爾。如於身有九。乃至於法亦爾。",
    "T27n1545_187:0938a10": "或說七十二。謂身念住有漏無漏各有軟軟",
    "T27n1545_187:0938a11": "乃至上上品。如身念住有十八。乃至法念住",
    "T27n1545_187:0938a12": "亦爾。若約相續剎那分別則有無量念住。",
    "T27n1545_187:0938a13": "問若爾者。世尊何故於一等廣說四念住。",
    "T27n1545_187:0938a14": "於無量略說四念住耶。答為對治四顛倒",
    "T27n1545_187:0938a15": "故。謂對治於不淨淨想顛倒故說身念住。",
    "T27n1545_187:0938a16": "對治於苦樂想顛倒故說受念住。對治於",
    "T27n1545_187:0938a17": "無常常想顛倒故說心念住。對治於無我",
    "T27n1545_187:0938a18": "我想顛倒故說法念住。有說。為對治四食",
    "T27n1545_187:0938a19": "故。謂對治段食故說身念住。對治觸食故",
    "T27n1545_187:0938a20": "說受念住。對治識食故說心念住。對治意",
    "T27n1545_187:0938a21": "思食故說法念住。有說。為對治四識住故。",
    "T27n1545_187:0938a22": "謂對治色近行識住故說身念住。對治受",
    "T27n1545_187:0938a23": "近行識住故說受念住。對治住彼識故說",
    "T27n1545_187:0938a24": "心念住。對治想近行行近行識住故說法",
    "T27n1545_187:0938a25": "念住。有說。為對治五蘊故。謂對治色蘊",
    "T27n1545_187:0938a26": "故說身念住。對治受蘊故說受念住。對",
    "T27n1545_187:0938a27": "治識蘊故說心念住。對治想蘊行蘊故說",
    "T27n1545_187:0938a28": "法念住。有說。為對治四種不修故。謂",
    "T27n1545_187:0938a29": "對治不修身故說身念住。對治不修戒故",
    "T27n1545_187:0938b01": "說受念住。對治不修心故說心念住。對治",
    "T27n1545_187:0938b02": "不修慧故說法念住。有說。與四修同法故。",
    "T27n1545_187:0938b03": "說四念住。謂與修身同法故說身念住。與",
    "T27n1545_187:0938b04": "修戒同法故說受念住。與修心同法故說",
    "T27n1545_187:0938b05": "心念住。與修慧同法故說法念住。問念住",
    "T27n1545_187:0938b06": "以何為自性。為以念為以慧耶。若以念",
    "T27n1545_187:0938b07": "者。此說云何通。如說於身循身觀。乃至廣",
    "T27n1545_187:0938b08": "說。若以慧者。何故名念住。又契經說當云",
    "T27n1545_187:0938b09": "何通。如說於何處應觀念根。謂於四念",
    "T27n1545_187:0938b10": "住。答應說慧為自性。問若爾。何故名念住",
    "T27n1545_187:0938b11": "耶。答念於此住等住。各住故名念住。如象",
    "T27n1545_187:0938b12": "馬等所住處名象馬等住。此亦如是。有說。",
    "T27n1545_187:0938b13": "此由念力能於所緣起差別廣博作用。而",
    "T27n1545_187:0938b14": "不失壞故名念住。有說。由念力故此瑜伽",
    "T27n1545_187:0938b15": "師審記所緣。於所緣境忘已還憶。故名念",
    "T27n1545_187:0938b16": "住。有說。此修行者於所緣中先以念安住",
    "T27n1545_187:0938b17": "然後觀察。復於所緣先通達已後以念安",
    "T27n1545_187:0938b18": "住為守護故。如守門者故名念住。有說。",
    "T27n1545_187:0938b19": "此修行者於所緣境。先以念攝持。後以慧觀",
    "T27n1545_187:0938b20": "察。而斷煩惱。譬如田夫先以左手攬取草",
    "T27n1545_187:0938b21": "等。後以右手執鎌刈之。此亦如是。故名",
    "T27n1545_187:0938b22": "念住。有說。此瑜伽師被念鎧甲。於心相續",
    "T27n1545_187:0938b23": "上。執慧刀杖在生死陣中。不為煩惱怨",
    "T27n1545_187:0938b24": "所降伏。而能降伏於彼故名念住。有說。為",
    "T27n1545_187:0938b25": "遮取自性過故說名念住。若名慧住者便",
    "T27n1545_187:0938b26": "有取自性過失。有說。為顯非唯自性能",
    "T27n1545_187:0938b27": "有所作故名念住。由是等緣。但名念住不",
    "T27n1545_187:0938b28": "名慧住。問契經所說復云何通。如說於何",
    "T27n1545_187:0938b29": "處應觀念根謂於四念住。答以念根於",
    "T27n1545_187:0938c01": "念住位作用增上故作是說。如信根於四",
    "T27n1545_187:0938c02": "證淨位作用增上故。佛復說。於何處應觀",
    "T27n1545_187:0938c03": "信根謂於四證淨。如是精進根於四正斷。",
    "T27n1545_187:0938c04": "定根於四靜慮。慧根於四聖諦亦爾。故世",
    "T27n1545_187:0938c05": "尊乃至復說。於何處應觀慧根於四聖諦。",
    "T27n1545_187:0938c06": "此亦如是。是謂念住自性。",
    "T27n1545_187:0938c07": "已說自性。所以今當說。何故名念住。念住",
    "T27n1545_187:0938c08": "是何義。答念於此住等住各住。廣說如前。",
    "T27n1545_187:0938c09": "已總說念住所以。一一所以今當說。問何故",
    "T27n1545_187:0938c10": "名身念住。答此念住緣身故名身念住。問",
    "T27n1545_187:0938c11": "餘念住亦緣身。謂受念住緣六受身。心念住",
    "T27n1545_187:0938c12": "緣六識身。法念住緣六想身六思身等。何故",
    "T27n1545_187:0938c13": "不皆名身念住耶。答此中所說緣身者。謂",
    "T27n1545_187:0938c14": "緣色身。餘念住緣非色身故不名身念住。",
    "T27n1545_187:0938c15": "有說。若緣麁顯易見。現見身者名身念住。",
    "T27n1545_187:0938c16": "餘念住緣微隱難見難覺。不現見身故不",
    "T27n1545_187:0938c17": "名身念住。有說。若所緣身是極微聚所成",
    "T27n1545_187:0938c18": "者彼名身念住。餘所緣身非極微聚所成",
    "T27n1545_187:0938c19": "故。彼不名身念住。有說。若緣於身而能知",
    "T27n1545_187:0938c20": "所知俱時生者名身念住。餘雖緣身而能知",
    "T27n1545_187:0938c21": "所知不俱生故不名身念住。雖法念住中",
    "T27n1545_187:0938c22": "有俱生者以少故不說。如緣身故名身念",
    "T27n1545_187:0938c23": "住。如是緣受故名受念住。緣心故名心念",
    "T27n1545_187:0938c24": "住。緣法故名法念住。問一切皆是法一切皆",
    "T27n1545_187:0938c25": "唯有法故。何故唯一名法念住非餘耶。答",
    "T27n1545_187:0938c26": "雖一切皆是法。而但立一為法念住。如十",
    "T27n1545_187:0938c27": "八界皆是法。而但立一為法界。十二處皆是",
    "T27n1545_187:0938c28": "法。而但立一為法處如法界法處如是法",
    "T27n1545_187:0938c29": "智擇法覺支。法隨念法證淨法無礙解法寶",
    "T27n1545_187:0939a01": "法歸亦爾。有說。法念住有一名。餘念住有",
    "T27n1545_187:0939a02": "二名。有說。法念住有共名。餘念住有共不",
    "T27n1545_187:0939a03": "共名。有說。一切有為法由生所起。生是彼所",
    "T27n1545_187:0939a04": "緣故名法念住。有說。一切法由名所顯。名",
    "T27n1545_187:0939a05": "是彼所緣故名法念住。有說。諸有為相是一",
    "T27n1545_187:0939a06": "切有為法之幖幟。印此諸相墮在彼所緣",
    "T27n1545_187:0939a07": "中故名法念住。有說。空解脫門覺諸法法",
    "T27n1545_187:0939a08": "性。此空攝在彼所緣中。故名法念住。問若",
    "T27n1545_187:0939a09": "爾者。薩迦耶見亦覺諸法補特伽羅性。何故",
    "T27n1545_187:0939a10": "不依彼立名耶。答彼非真實覺。此是真實",
    "T27n1545_187:0939a11": "覺。故無有過。有說。慧能分別諸法自相共",
    "T27n1545_187:0939a12": "相。安立諸法自相共相。損害事愚及所緣愚。",
    "T27n1545_187:0939a13": "於諸法中不增減轉。此慧墮在彼所緣中。故",
    "T27n1545_187:0939a14": "名法念住。有說。滅諦涅槃是勝義法常住不",
    "T27n1545_187:0939a15": "變。此法攝在彼所緣中。故名法念住。有說。",
    "T27n1545_187:0939a16": "此念住能緣多法。謂色非色相應不相應。有",
    "T27n1545_187:0939a17": "所依無所依。有行相無行相。有所緣無所緣。",
    "T27n1545_187:0939a18": "有警覺無警覺。是故名法念住。有說。身念住",
    "T27n1545_187:0939a19": "緣身不緣緣身慧。受念住緣受不緣緣受",
    "T27n1545_187:0939a20": "慧。心念住緣心不緣緣心慧。法念住緣身",
    "T27n1545_187:0939a21": "亦緣緣身慧。緣受心法亦緣緣受心法慧。是",
    "T27n1545_187:0939a22": "故唯此名法念住。有說。身念住緣身不緣",
    "T27n1545_187:0939a23": "身生老無常。受念住緣受不緣受生老無常。",
    "T27n1545_187:0939a24": "心念住緣心不緣心生老無常。法念住緣",
    "T27n1545_187:0939a25": "身亦緣身生老無常。緣受心法亦緣受心法",
    "T27n1545_187:0939a26": "生老無常。是故唯此名法念住。有說。齊此",
    "T27n1545_187:0939a27": "諸瑜伽師我想一合想皆得止息。法想差別",
    "T27n1545_187:0939a28": "想修習圓滿。故名法念住。謂瑜伽師分析",
    "T27n1545_187:0939a29": "身已便計受為我分析受已。便計心為我",
    "T27n1545_187:0939b01": "分析心已。便計法為我分析法已。便知",
    "T27n1545_187:0939b02": "一切非我有情唯空行聚。是故齊此法想圓",
    "T27n1545_187:0939b03": "滿名法念住。已說念住一一所以。彼次第今",
    "T27n1545_187:0939b04": "當說。何故世尊先說身念住。乃至後說法",
    "T27n1545_187:0939b05": "念住耶。答顯示隨順故。謂若如是次第顯",
    "T27n1545_187:0939b06": "示則於文字言說隨順。有說。說受隨順故。",
    "T27n1545_187:0939b07": "謂若作如是次第。則於師說及弟子受皆",
    "T27n1545_187:0939b08": "得隨順。有說。此依生起次第故。次第有三",
    "T27n1545_187:0939b09": "種。一生起次第。二顯示次第。三現觀次第。生",
    "T27n1545_187:0939b10": "起次第者。如此念住。及靜慮無量無色解脫",
    "T27n1545_187:0939b11": "勝處遍處等。顯示次第者。謂正斷神足根力",
    "T27n1545_187:0939b12": "覺支道支等。現觀次第者。謂四聖諦。以瑜伽",
    "T27n1545_187:0939b13": "師先起身念住故佛前說。乃至後起法念",
    "T27n1545_187:0939b14": "住故佛後說。問因論生論。何故諸瑜伽師先",
    "T27n1545_187:0939b15": "起身念住。乃至後起法念住耶。答依麁細",
    "T27n1545_187:0939b16": "次第故。謂五蘊中色蘊最麁。故先觀察起身",
    "T27n1545_187:0939b17": "念住。四無色蘊中受蘊最麁。故次觀察起受",
    "T27n1545_187:0939b18": "念住。問受等無方所。如何可施設麁細耶。",
    "T27n1545_187:0939b19": "答雖無方所麁細而有行相麁細。亦可施",
    "T27n1545_187:0939b20": "設。此中受行相麁如說我手足等痛。又說",
    "T27n1545_187:0939b21": "我受如是如是苦故。受等蘊雖非色而如",
    "T27n1545_187:0939b22": "色施設麁細。四無色蘊中識蘊最細。而先想",
    "T27n1545_187:0939b23": "行蘊觀察起心念住者。以想行蘊與涅槃",
    "T27n1545_187:0939b24": "最微細法合施設故。彼最後觀察起法念",
    "T27n1545_187:0939b25": "住。有說。從不可知本際以來男為女色女",
    "T27n1545_187:0939b26": "為男色。是生染處。故先觀色起身念住。染",
    "T27n1545_187:0939b27": "著此色由貪樂受。故次觀受。起受念住。貪",
    "T27n1545_187:0939b28": "樂由於心不調伏。故次觀心起心念住。心",
    "T27n1545_187:0939b29": "不調伏由煩惱未斷。故最後觀法起法念",
    "T27n1545_187:0939c01": "住。有說以色可施設有增減。有取捨相似",
    "T27n1545_187:0939c02": "相續故。先觀色起身念住。於觀色時起身",
    "T27n1545_187:0939c03": "輕安及心輕安。由此為先引起樂受。故次",
    "T27n1545_187:0939c04": "觀受起受念住。於觀受時。引起勝義境界",
    "T27n1545_187:0939c05": "了別。故次觀識起心念住。彼作是念。若處",
    "T27n1545_187:0939c06": "起心亦起心所。故最後觀法起法念住。有",
    "T27n1545_187:0939c07": "說。身愚能持受愚乃至心愚能持法愚。非",
    "T27n1545_187:0939c08": "身愚不轉能轉受愚。乃至非心愚不轉能",
    "T27n1545_187:0939c09": "轉法愚故。四念住如是次第起。有說。身不",
    "T27n1545_187:0939c10": "愚能引受不愚。乃至心不愚能引法不愚。",
    "T27n1545_187:0939c11": "非身不愚不起能起受不愚。乃至非心不",
    "T27n1545_187:0939c12": "愚不起能起法不愚。故四念住如是次第",
    "T27n1545_187:0939c13": "起。有說。身觀能引受觀。乃至心觀能引法",
    "T27n1545_187:0939c14": "觀。非身觀不起能起受觀。廣說如上。有",
    "T27n1545_187:0939c15": "說。身觀與受觀為因為根為眼為道為",
    "T27n1545_187:0939c16": "漸為能作為緣生為起集為等起。受觀",
    "T27n1545_187:0939c17": "與心觀。心觀與法觀亦爾。餘如前說。有",
    "T27n1545_187:0939c18": "說。身觀與受觀。為加行為門為依。乃至",
    "T27n1545_187:0939c19": "心觀與法觀亦爾。餘如前說。有說。身觀與",
    "T27n1545_187:0939c20": "受觀。為依止為迹處。乃至心觀與法觀亦",
    "T27n1545_187:0939c21": "爾。餘如前說。問若爾。身觀復以誰為依止",
    "T27n1545_187:0939c22": "迹處耶。答以先所得奢摩他相。為依止為",
    "T27n1545_187:0939c23": "迹處。如說。彼先得不動奢摩他故。身輕輭",
    "T27n1545_187:0939c24": "相從足至頂周遍積聚。由此能起身念住乃",
    "T27n1545_187:0939c25": "至法念住。有說。彼於相續中分別諸處起",
    "T27n1545_187:0939c26": "四念住。謂瑜伽師先欲知諸色處故。先分",
    "T27n1545_187:0939c27": "別十色處及法處所攝色。是故先起身念住。",
    "T27n1545_187:0939c28": "次即於法處分別諸受故。次起受念住。次",
    "T27n1545_187:0939c29": "即於法處。分別想行蘊及三無為故。次起",
    "T27n1545_187:0940a01": "法念住。彼復作是念。除此有何。即如實知",
    "T27n1545_187:0940a02": "餘有意處。由此即分別意處。故最後起心",
    "T27n1545_187:0940a03": "念住。諸瑜伽師若依自相觀則先起法念",
    "T27n1545_187:0940a04": "住。後起心念住。若依共相觀則先起心念",
    "T27n1545_187:0940a05": "住。後起法念住。故四念住如是次第起。",
    "T27n1545_187:0940a06": "問為先起緣內念住。為先起緣外念住耶。",
    "T27n1545_187:0940a07": "若爾有何過。若先起緣內念住者。經說云",
    "T27n1545_187:0940a08": "何通。如說新學苾芻具淨尸羅意樂圓滿。",
    "T27n1545_187:0940a09": "欲疾除斷欲貪瞋者。應往澹泊路詣死屍",
    "T27n1545_187:0940a10": "所善取其相。或青淤或膿爛。乃至廣說。若",
    "T27n1545_187:0940a11": "先起緣外念住者。餘經說復云何通。如說先",
    "T27n1545_187:0940a12": "於內身住循身觀。次於外身。乃至廣說。答",
    "T27n1545_187:0940a13": "應作是說。先起緣內念住。所以者何。以有",
    "T27n1545_187:0940a14": "我故有我所。有我執故有我所執。有我",
    "T27n1545_187:0940a15": "見故有我所見。有五我見故有十五我所",
    "T27n1545_187:0940a16": "見。有我愚故有我所愚。有我愛故有眾具",
    "T27n1545_187:0940a17": "愛。為長養內我求外資具故。問若爾。前所",
    "T27n1545_187:0940a18": "引經云何通。答彼是念住加行非根本念住。",
    "T27n1545_187:0940a19": "云何知然。即彼經說善取相已速還本處。",
    "T27n1545_187:0940a20": "憶念先所取相。若能者善。若不能者復往屍",
    "T27n1545_187:0940a21": "所。更善取相馳還本處。洗足入房敷座而",
    "T27n1545_187:0940a22": "坐。以勝解作意令所取相明了現前。是名",
    "T27n1545_187:0940a23": "念住加行。若時以外所取相置於內身。而",
    "T27n1545_187:0940a24": "觀察者乃名入根本念住。有說。彼契經說。",
    "T27n1545_187:0940a25": "果勝作意非念住位。云何知然。即彼經說。",
    "T27n1545_187:0940a26": "彼新學苾芻得學意已。若欲往澹泊路者",
    "T27n1545_187:0940a27": "隨欲而往。此中新學苾芻即預流者。及一來",
    "T27n1545_187:0940a28": "者。故知彼契經說果勝作意非念住位。",
    "T27n1545_187:0940a29": "如契經說。於內身住循身觀。於外身住",
    "T27n1545_187:0940b01": "循身觀。於內外身住循身觀。乃至廣說。",
    "T27n1545_187:0940b02": "問此中何者名內身等。何者名外身等答自",
    "T27n1545_187:0940b03": "相續所攝色名內身。他相續所攝色。及非",
    "T27n1545_187:0940b04": "有情數色名外身。內法外法說亦爾。自相續",
    "T27n1545_187:0940b05": "所攝受名內受。他相續所攝受名外受。內心",
    "T27n1545_187:0940b06": "外心說亦爾。有餘師說。有情數色名內身。",
    "T27n1545_187:0940b07": "非有情數色名外身。內法外法說亦爾。受心",
    "T27n1545_187:0940b08": "如前說。脅尊者言。現在名內。過去未來及",
    "T27n1545_187:0940b09": "無為名外。問何故現在名內。過去未來及無",
    "T27n1545_187:0940b10": "為名外耶。答以現在法多令有情攝受貪",
    "T27n1545_187:0940b11": "著。非過去未來及無為故。此中於內身住",
    "T27n1545_187:0940b12": "循身觀者。住內身自相觀。於外身住循身",
    "T27n1545_187:0940b13": "觀者。住外身自相觀。於內外身住循身觀",
    "T27n1545_187:0940b14": "者。住內外身共相觀。乃至法亦爾。有說。於",
    "T27n1545_187:0940b15": "內身住循身觀者。住內身廣觀。於外身",
    "T27n1545_187:0940b16": "住循身觀者。住外身廣觀。於內外身住循",
    "T27n1545_187:0940b17": "身觀者。住內外身略觀。乃至法亦爾。有說。",
    "T27n1545_187:0940b18": "於內身住循身觀者。對治我執。於外身",
    "T27n1545_187:0940b19": "住循身觀者。對治我所執。於內外身住循",
    "T27n1545_187:0940b20": "身觀者。對治我我所執。乃至法亦爾。如我",
    "T27n1545_187:0940b21": "執我所執。我見我所見說亦如是。有說。於",
    "T27n1545_187:0940b22": "內身住循身觀者。對治五我見。於外身",
    "T27n1545_187:0940b23": "住循身觀者。對治十五我所見。於內外身",
    "T27n1545_187:0940b24": "住循身觀者。對治二十種薩迦耶見。乃至法",
    "T27n1545_187:0940b25": "亦爾。如我見我所見。如是我愚我所愚說亦",
    "T27n1545_187:0940b26": "爾。有說。於內身住循身觀者。對治我愛。",
    "T27n1545_187:0940b27": "於外身住循身觀者。對治眾具愛。於內外",
    "T27n1545_187:0940b28": "身住循身觀者。對治俱愛。乃至法亦爾。問",
    "T27n1545_187:0940b29": "齊何當言身念住。乃至法念住圓滿耶。答",
    "T27n1545_187:0940c01": "由二緣故當知圓滿。一分別所緣。二善根",
    "T27n1545_187:0940c02": "增。分別所緣者。謂若時能以剎那極微分",
    "T27n1545_187:0940c03": "析所緣。或唯以剎那分析所緣。善根增者。",
    "T27n1545_187:0940c04": "謂依下生中依中生上。齊此應知念住圓",
    "T27n1545_187:0940c05": "滿。有說。由轉加行應知圓滿。謂瑜伽師先",
    "T27n1545_187:0940c06": "分別身。分別身已轉身覺慧次分別受。",
    "T27n1545_187:0940c07": "分別受已轉受覺慧次分別心。分別心已",
    "T27n1545_187:0940c08": "轉心覺慧分別於法。譬如農夫引水溉田。",
    "T27n1545_187:0940c09": "初畦滿已引溉第二。第二滿已引溉第三。第",
    "T27n1545_187:0940c10": "三滿已引溉第四。此亦如是。有說。齊怨害",
    "T27n1545_187:0940c11": "相成應知圓滿。怨害相有二種。一令不憙",
    "T27n1545_187:0940c12": "樂。二令生瞋恚。此中但說令不憙樂名怨",
    "T27n1545_187:0940c13": "害相。謂瑜伽師分別身已便於身不生憙",
    "T27n1545_187:0940c14": "樂。而憙樂受等。分別受已復於受不生憙",
    "T27n1545_187:0940c15": "樂。而憙樂心等。分別心已復於心不生憙",
    "T27n1545_187:0940c16": "樂。而憙樂於法。分別法已。便於一切境界",
    "T27n1545_187:0940c17": "不生憙樂應知。爾時念住圓滿。",
    "T27n1545_187:0940c18": "說一切有部發智大毘婆沙論卷第一百八",
    "T27n1545_187:0940c19": "十七"
}