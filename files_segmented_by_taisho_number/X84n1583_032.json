{
    "X84n1583_032:0584a21": "續燈正統卷三十二",
    "X84n1583_032:0584a23": "南海普陀嗣祖沙門西蜀　性統　編集",
    "X84n1583_032:0584a24": "　　臨濟宗",
    "X84n1583_032:0584b01": "大鑑下第三十五世",
    "X84n1583_032:0584b02": "天童密雲悟禪師法嗣",
    "X84n1583_032:0584b03": "長沙府溈山五峰如學禪師臨潼任氏子。丱歲失怙。",
    "X84n1583_032:0584b04": "從五臺天齊薙髮。圓具於澄律師。遂徧歷諸方。參天",
    "X84n1583_032:0584b05": "童於金粟。一夕話次。童驀伸脚曰。你作麼生。師以脚",
    "X84n1583_032:0584b06": "踢之。童笑曰未在。師曰。和尚道看。童倒臥。師曰。也只",
    "X84n1583_032:0584b07": "是困。童曰。又與麼去也。師禮拜。一日辭行。童握拂曰。",
    "X84n1583_032:0584b08": "喚作拂子則觸。不喚作拂子則背。不得拈起。不得放",
    "X84n1583_032:0584b09": "下。不得下語。不得無語。不得錯舉。若不錯舉。即分付",
    "X84n1583_032:0584b10": "汝。師連跳曰。不要不要。童曰。猶是亂呌亂跳。更試舉",
    "X84n1583_032:0584b11": "看。師轉身曰。某甲去也。童乃付。後掩關弘濟寺。僧問。",
    "X84n1583_032:0584b12": "如何是烏龍一滴水。師曰。虗涵萬象。僧擬議。師以杖",
    "X84n1583_032:0584b13": "趂曰。不宿死屍。問釋迦出世。端為何事。師曰。貧兒思",
    "X84n1583_032:0584b14": "舊債。僧禮拜。師曰。何不再問。僧拂具便出。師曰。癡漢",
    "X84n1583_032:0584b15": "又恁麼去也。僧參。師敲門一下。僧擬開口。師即閉却",
    "X84n1583_032:0584b16": "門。問文殊起佛見法見。聲未絕。師曰。闍黎當受山僧",
    "X84n1583_032:0584b17": "頂禮。僧擬開口。師以手掩却。師出關率眾至烏龍潭。",
    "X84n1583_032:0584b18": "以拄杖探水曰。因甚龍不見。侍者向前禮拜。師便打。",
    "X84n1583_032:0584b19": "者便喝。師以兩手掩耳。者打筋斗而立。師哂之。師至",
    "X84n1583_032:0584b20": "大溈同慶寺祖塔坐次。明維那禮塔來。師曰。禮者枯",
    "X84n1583_032:0584b21": "骨。作麼明。曰將謂忘却。便禮拜。師遂起去。一日普請",
    "X84n1583_032:0584b22": "擇菜。明維那曰。我要止靜去。師曰。那裡不是靜。明打",
    "X84n1583_032:0584b23": "師一掌。師曰作麼。明曰。那裡不是靜。師大笑。癸酉春",
    "X84n1583_032:0584b24": "出山抵金陵。中丞余集生。請駐錫祇陀林。緇白聽法",
    "X84n1583_032:0584c01": "者萬指。未幾染微恙。至七月二十二日午刻。書偈擲",
    "X84n1583_032:0584c02": "筆而逝。法嗣養拙明。迎歸靈骨。建窣堵波於大溈之",
    "X84n1583_032:0584c03": "麓。",
    "X84n1583_032:0584c04": "蘇州府鄧尉山漢月法藏禪師生緣梁溪蘇氏。自幼",
    "X84n1583_032:0584c05": "圓顱於本邑德慶。及長。讀高峰錄有疑。歷十餘秋。至",
    "X84n1583_032:0584c06": "三峰掩死關。聞折竹聲。忽然大徹。時天童旺化金粟。",
    "X84n1583_032:0584c07": "師往謁焉。值童上堂。舉僧問古德。朗月當空時如何。",
    "X84n1583_032:0584c08": "德曰。猶是階下漢。僧曰。請師接上階。德曰。月落後相",
    "X84n1583_032:0584c09": "見。童乃顧師曰。且道月落後又如何相見。師拂具便",
    "X84n1583_032:0584c10": "出。開爐。即命首眾。住後上堂。僧問。如何是第一玄。",
    "X84n1583_032:0584c11": "師曰。不是涅槃心。如何是第二玄。師曰。亦非正法眼。",
    "X84n1583_032:0584c12": "如何是第三玄。師曰。三世諸佛只自知。六代祖師口",
    "X84n1583_032:0584c13": "難宣。僧作禮。師曰。汝既知時節。吾今不再三。乃舉盤",
    "X84n1583_032:0584c14": "山曰。向上一路。千聖不傳。慈明曰。向上一路。千聖不",
    "X84n1583_032:0584c15": "然。徑山曰。向上一路。熱盌鳴聲。師曰。不傳不然。熱盌",
    "X84n1583_032:0584c16": "鳴聲。我今無說。汝亦無聞。下座。以拄杖旋風打散。",
    "X84n1583_032:0584c17": "上堂。年年冬寒夏熱。朝朝夜暗晝明。使得十二時辰。",
    "X84n1583_032:0584c18": "看看能有幾人。喝一喝曰。太平本是將軍致。不許將",
    "X84n1583_032:0584c19": "軍見太平。病起上堂。山僧前日。通身是病。晝夜攢",
    "X84n1583_032:0584c20": "簇不得。何啻四百四病。正當病時。病亦是病。藥亦是",
    "X84n1583_032:0584c21": "病。那知更有箇不病者。及至病退身安。從前寒熱。眾",
    "X84n1583_032:0584c22": "苦相貌。總不知向甚處去也。三百骨節。八萬毛竅。一",
    "X84n1583_032:0584c23": "一抖得。乾乾淨淨。徧覓病源。了不可得。始信者髑髏",
    "X84n1583_032:0584c24": "皮袋裡面。直是安置伊。不得病與不病。是甚麼閑。大",
    "X84n1583_032:0585a01": "眾。祇是一箇身子。且道。因甚有兩樣。喝一喝曰。夜塚",
    "X84n1583_032:0585a02": "髑髏原是水。客盃弓影竟非蛇。箇中無地容生滅。笑",
    "X84n1583_032:0585a03": "把遺編篆縷斜。上堂。未離兜率。已降王宮。未出母",
    "X84n1583_032:0585a04": "胎。度人已畢。拈起拄杖曰。者上座甚麼劫中成佛來。",
    "X84n1583_032:0585a05": "僧出眾曰。容某甲說道理得麼。師曰。大喻三千。小喻",
    "X84n1583_032:0585a06": "八百。祇要恰者上座意便了。僧曰。拘留孫佛劫中。某",
    "X84n1583_032:0585a07": "却與者上座同參。直至如今。團不圓。分不開。無數知",
    "X84n1583_032:0585a08": "識出世。例皆懡[怡台+羅]放過。和尚明鑒。是神通。是三昧。師",
    "X84n1583_032:0585a09": "曰。眼若不睡。諸夢自除。僧掀倒几案。師下座。顧大眾",
    "X84n1583_032:0585a10": "曰。三峰今日。死中得活。上堂。露柱脚跟穩密。燈籠",
    "X84n1583_032:0585a11": "眼界光明。閱徧五湖禪客。握草盡作黃金。驀然枕子",
    "X84n1583_032:0585a12": "墮落。[祝/土]殺堅牢地神。一向點胸點肋。到此漫不關情。",
    "X84n1583_032:0585a13": "山僧真實相告。又道平地陷人。喝一喝曰。海枯終見",
    "X84n1583_032:0585a14": "底。人死不知心。師舉。百丈再參馬祖。被祖一喝。丈",
    "X84n1583_032:0585a15": "直得三日耳聾。頌曰。盡道英雄志可伸。長驅席捲見",
    "X84n1583_032:0585a16": "精神。葫蘆谷斷燎天火。一馬為龍得幾人。僧問如",
    "X84n1583_032:0585a17": "何是安隱境。師曰。石幢倒卓門前水。樹骨橫撐殿後",
    "X84n1583_032:0585a18": "山。曰如何是安隱家風。師曰。黑袈裟下雲承座。白楖",
    "X84n1583_032:0585a19": "[木*栗]邊風逗人。曰如何是安隱禪。師曰。坐到月圓香未",
    "X84n1583_032:0585a20": "過。臥教日出粥方粘。曰如何是安隱事。師曰。鐘聲過",
    "X84n1583_032:0585a21": "後催廚版。經韻消時接夜香。曰無眼耳鼻舌身意。意",
    "X84n1583_032:0585a22": "旨如何。師曰。牀下龍眠雲半夜。石邊鳥宿露初更。",
    "X84n1583_032:0585a23": "問未雨已前時如何。師曰。凍草帶殘雪。寒花夾野雲。",
    "X84n1583_032:0585a24": "曰正雨時如何。師曰。陰陰煙霧裡。落落數家村。曰忽",
    "X84n1583_032:0585b01": "然傾倒時如何。師曰。大江初漲白。孤嶼不停雲。曰雨",
    "X84n1583_032:0585b02": "收雲散。又作麼生。師曰。芒鞵携短杖。隨意過橋東。",
    "X84n1583_032:0585b03": "師室中甞舉竹篦子話。勘驗學者。稍或擬議。便痛打",
    "X84n1583_032:0585b04": "出。崇禎乙亥七月示疾。侍者問。如何是身後事。師曰。",
    "X84n1583_032:0585b05": "牀頭老鼠偷殘藥。壁上孤燈照舊衣。者復問。師舉手",
    "X84n1583_032:0585b06": "曰。放下幔子著。遂酣睡。至中夜索浴更衣而逝。塔建",
    "X84n1583_032:0585b07": "本山。",
    "X84n1583_032:0585b08": "破山海明禪師西蜀蹇氏子也。弱冠得度。從慧法主",
    "X84n1583_032:0585b09": "聽楞嚴。咨疑不決。遂出蜀住破額山。單丁三載。忽於",
    "X84n1583_032:0585b10": "經行之際。見一平世界。不覺墮巖損足。至半夜翻身",
    "X84n1583_032:0585b11": "痛劇。忽省。呌曰屈屈。一居士曰。師脚痛耶。師劈面掌",
    "X84n1583_032:0585b12": "曰。非汝境界。尋參博山雲門。後謁天童。童問。那裡來。",
    "X84n1583_032:0585b13": "師曰雲門。曰幾時起身。師曰。東山紅日出。童曰。東山",
    "X84n1583_032:0585b14": "紅日出。干汝甚麼事。師曰。老老大大。猶作者箇語話。",
    "X84n1583_032:0585b15": "童曰。你者些絡索。從那裡得來。師震威一喝便出。次",
    "X84n1583_032:0585b16": "日同僧入方丈。童命裡首坐。師曰。昨日走得。今日走",
    "X84n1583_032:0585b17": "不得也。童曰。作賊人心虗。師曰。是賊識賊。童頷之。命",
    "X84n1583_032:0585b18": "蒞第二座。入室次。童問。內不放出。外不放入。正恁麼",
    "X84n1583_032:0585b19": "時。以何為界。師曰。竿頭絲綫從師弄。不犯清波意自",
    "X84n1583_032:0585b20": "殊。便出。崇禎己巳。出世禾之東塔。入院上堂。拈香",
    "X84n1583_032:0585b21": "祝聖畢。復拈曰。此一瓣香。斧斫不開。刀劈不破。一任",
    "X84n1583_032:0585b22": "風吹雨打。遂成乾屎橛。撞著忤逆兒孫。不辭拈出。爇",
    "X84n1583_032:0585b23": "向爐中。供養現住金粟廣慧。傳曹溪正脉三十四世",
    "X84n1583_032:0585b24": "密雲悟和尚。用酧法乳。斂衣坐曰。香已拈了。更要說",
    "X84n1583_032:0585c01": "箇甚麼。山僧素志。本欲深棲巖竇。隱跡過時。不意撞",
    "X84n1583_032:0585c02": "夥鐵面皮居士。善具辣手。慣會拏雲。拽入者保社。開",
    "X84n1583_032:0585c03": "張臭口。說幾句燥皮胃話。以光法門。山僧自揣愚劣。",
    "X84n1583_032:0585c04": "不會打葛藤。只好舉則古人住院因緣。以塞來命。昔",
    "X84n1583_032:0585c05": "日簡禪師入院曰。圓通不開生藥舖。單單只賣死猫",
    "X84n1583_032:0585c06": "頭。不知那箇無思算。喫著通身冷汗流。者老漢住院。",
    "X84n1583_032:0585c07": "還有箇死猫兒頭。賣弄腥羶。遂引蒼蠅成群作隊。山",
    "X84n1583_032:0585c08": "僧今日到院。也無死猫頭賣。亦無生藥舖開。以手作",
    "X84n1583_032:0585c09": "擎缾勢曰。單單只有者箇。大眾且道。者箇是甚麼。曹",
    "X84n1583_032:0585c10": "山好顛酒。破山喫著曹山酒。醉得通身俱是口。瞎禿",
    "X84n1583_032:0585c11": "光兒罵上天。又來拈棒打顛狗。驀拈拄杖。卓一卓曰。",
    "X84n1583_032:0585c12": "還知麼。知則途中受用。不知則世諦流布。喝一喝下",
    "X84n1583_032:0585c13": "座。後住夔州萬峰太平禪寺。據室曰。萬峰山頂別",
    "X84n1583_032:0585c14": "人間。上有梧桐開合歡。不是假鷄棲泊處。箇中唯許",
    "X84n1583_032:0585c15": "鳳凰參。顧視左右曰。有麼有麼。時一居士。向前問訊。",
    "X84n1583_032:0585c16": "師曰。鷄棲鳳巢。非吾同類。上堂。僧問。不參禪不念",
    "X84n1583_032:0585c17": "佛。只學無心應萬物。師曰。那裡是汝無心處。進曰。無",
    "X84n1583_032:0585c18": "心豈有處。師驀頭一棒曰。者箇聻。僧無語。乃曰。者箇",
    "X84n1583_032:0585c19": "事二乘膽喪。十地魂驚。所以古人道。有一物明歷歷",
    "X84n1583_032:0585c20": "黑漆漆。上拄天下拄地。常在動用中。動用收不得。大",
    "X84n1583_032:0585c21": "眾。既在動用中。為甚麼收不得。速道速道。上堂。值",
    "X84n1583_032:0585c22": "驢鳴。師曰。平地起骨堆。虗空墮地走。撞著瞎驢鳴。將",
    "X84n1583_032:0585c23": "謂獅子吼。震威一喝下座。石帆岳司馬問。法臘多",
    "X84n1583_032:0585c24": "少。師竪一拳。岳勃然變色曰。我東南水窟地方。人民",
    "X84n1583_032:0586a01": "老實。莫在者裡惑亂人。師曰。貧道行脚十五年。今日",
    "X84n1583_032:0586a02": "惑亂者一箇。岳曰。惑亂我則可。只恐惑亂愚人。師曰。",
    "X84n1583_032:0586a03": "阿誰是愚人。岳瞪目視之曰。我也是路見不平。見你",
    "X84n1583_032:0586a04": "年幼。未是你做底時節。師曰。釋迦老子。初出母胎。指",
    "X84n1583_032:0586a05": "天指地。難道也是年幼未是時節麼。岳曰。所以雲門。",
    "X84n1583_032:0586a06": "要一棒打殺。我今日一棒打殺。你且作麼生。師乃作",
    "X84n1583_032:0586a07": "怕勢曰。貧道性命。幾乎喪在門下。岳躍然拜別。僧",
    "X84n1583_032:0586a08": "問。如何是一六開天。師曰。竹密山齋冷。曰如何是二",
    "X84n1583_032:0586a09": "五成性。師曰。荷開水殿香。問迷者迷醒者醒。如何",
    "X84n1583_032:0586a10": "是獨脫一句。師曰。八角磨盤空裡走。曰不會。師曰。不",
    "X84n1583_032:0586a11": "會別參。曰參箇甚麼。師曰。八角磨盤空裡走。問學",
    "X84n1583_032:0586a12": "人終日喫飯。不曾齩著一粒米時如何。師曰。一箇斑",
    "X84n1583_032:0586a13": "鳩九隻鳥。月潭法主問。還是悟有悟無。師曰。放下",
    "X84n1583_032:0586a14": "有無來。向你道。主作聽勢。師曰。慣會裝聾作啞。主曰。",
    "X84n1583_032:0586a15": "我是真聾。師曰。真龍何不上天去。師不安。維那問",
    "X84n1583_032:0586a16": "曰。和尚尊候如何。師曰。七七八八。那曰。七七八八。還",
    "X84n1583_032:0586a17": "是好耶不好耶。師曰。一任卜度。康熙六年丁未。示",
    "X84n1583_032:0586a18": "寂於梁山雙桂堂。世壽七十一。僧臘四十四。有語錄",
    "X84n1583_032:0586a19": "十二卷。行世。",
    "X84n1583_032:0586a20": "杭州府徑山費隱通容禪師閩之福清何氏子。年十",
    "X84n1583_032:0586a21": "四。依鎮東慧山落[髟/采]。首參壽昌。提無字話。工夫純切。",
    "X84n1583_032:0586a22": "遽忘寢食。忽一日覺身世俱空。話頭脫落。目前虗逼",
    "X84n1583_032:0586a23": "逼地。問昌曰。今日看破和尚家風了也。昌曰。汝有甚",
    "X84n1583_032:0586a24": "麼見處。師便喝。次參雲門博山。往返至再。不能了手。",
    "X84n1583_032:0586b01": "天啟壬戌。聞天童寓吼山。師冒雨往謁。問覿面相提",
    "X84n1583_032:0586b02": "事若何。童便打。師曰錯。童又打。師震威一喝。童復打。",
    "X84n1583_032:0586b03": "師又喝。至第七棒。平生伎倆知見。泮然氷釋。後上天",
    "X84n1583_032:0586b04": "台省覲。童問。熏風自南來。殿閣生微涼。汝作麼生會。",
    "X84n1583_032:0586b05": "師曰。水向石邊流出冷。風從花裏過來香。曰離此又",
    "X84n1583_032:0586b06": "如何。師曰。放和尚三十棒。曰除却棒又作麼生。師便",
    "X84n1583_032:0586b07": "喝。曰喝後聻。師曰。更要重說偈言。童休去。既而隨童",
    "X84n1583_032:0586b08": "赴黃檗。未幾命師繼席焉。開堂日。僧問。昔從黃檗",
    "X84n1583_032:0586b09": "去。今向黃檗來。作麼生道箇無來去底事。師曰。頭頂",
    "X84n1583_032:0586b10": "天脚踏地。曰黃檗消息更如何。師便喝。曰砂盆雖破。",
    "X84n1583_032:0586b11": "家風猶在。師曰。與闍黎無干。問如何是奪人不奪境。",
    "X84n1583_032:0586b12": "師曰。打教髑髏穿。曰如何是奪境不奪人。師曰。掀翻",
    "X84n1583_032:0586b13": "坐具地。曰如何是人境兩俱奪。師曰。一并收下。曰如",
    "X84n1583_032:0586b14": "何是人境俱不奪。師曰。一任[跳兆+孛]跳。上堂。今朝初一。",
    "X84n1583_032:0586b15": "好箇消息。若還不會。又是明日。所以道。舉一不得舉",
    "X84n1583_032:0586b16": "二。放過一著。落在第二。山僧舉一了也。是汝諸人。如",
    "X84n1583_032:0586b17": "何委悉。便下座。上堂。向上無門撥不開。折旋俯仰",
    "X84n1583_032:0586b18": "幾多回。等閒踏倒珊瑚樹。格外風光特地來。如是則",
    "X84n1583_032:0586b19": "轉短壽為長年。改粟柄為禾莖。不是曩劫培成。亦非",
    "X84n1583_032:0586b20": "今時造就。且道。端的在甚麼處。千紅萬紫從君看。那",
    "X84n1583_032:0586b21": "把春風度與人。上堂。全身擔荷。赤體提持。要是夙",
    "X84n1583_032:0586b22": "有器骨英靈漢子。於尋常日用。活卓卓地。不將奇特",
    "X84n1583_032:0586b23": "言句。貼於額頭。玄妙理致。蘊於底裡。專用格外鉗錘。",
    "X84n1583_032:0586b24": "獨距宗門牙爪。生擒猛虎。活捉獰龍。縱有言超佛祖。",
    "X84n1583_032:0586c01": "行過舍那。入此閫域。未免橫身拶出。其餘之輩。觀心",
    "X84n1583_032:0586c02": "作念。著意思惟。塵寂光生。而有神穎妙慧。自作去就。",
    "X84n1583_032:0586c03": "畢竟搆他語脉不上。要有者等丁卓。始可別行教外",
    "X84n1583_032:0586c04": "單傳。直指。主持棒喝全行正令。而與從上瞎驢蹄角",
    "X84n1583_032:0586c05": "相似。且正當恁麼時。回機就位一句。作麼生道。本來",
    "X84n1583_032:0586c06": "不借修行得。那說心明與法通。卓拄杖下座。臘八",
    "X84n1583_032:0586c07": "上堂。凍餓雪山欲斷腰。明星忽現便成妖。當時我若",
    "X84n1583_032:0586c08": "同斯會。劈脊攔腮定不饒。何以。家無白澤之圖。必無",
    "X84n1583_032:0586c09": "如是妖怪。雖然如是。還有為釋迦老漢出氣者麼。有",
    "X84n1583_032:0586c10": "則不負今日供養。其或不然。莫怪山僧揩死蛇頭好。",
    "X84n1583_032:0586c11": "遂以拄杖。一時打散。住天童上堂。入大寶剎。登大",
    "X84n1583_032:0586c12": "法壇。吹大法螺。擊大法鼓。演大法義。顯揚臨濟宗猷。",
    "X84n1583_032:0586c13": "提持向上一路。指縱則萬別千差。透脫固一字也無。",
    "X84n1583_032:0586c14": "到者裡。先師面目現在。太白風規猶古。摧邪挽正。據",
    "X84n1583_032:0586c15": "真鋤偽。直得四海沸騰。五嶽起舞。佛祖於是歡呼。龍",
    "X84n1583_032:0586c16": "象自此奔馳。乃至若貴若賤。是凡是聖。四眾普集。俱",
    "X84n1583_032:0586c17": "在一處。人天交接。兩得相見。都教箇箇機契單傳。人",
    "X84n1583_032:0586c18": "人悟同本得。然則即此大寶剎大法壇。鐘鼓喧天。法",
    "X84n1583_032:0586c19": "雷震地。靈山勝會宛然見。深沐皇恩不等閒。便下座。",
    "X84n1583_032:0586c20": "住徑山上堂。天空地濶。山高水長。如鵬博萬里。扶",
    "X84n1583_032:0586c21": "搖自在。朝陽峰下。祥光滿目。晏坐當軒。八面玲瓏。缽",
    "X84n1583_032:0586c22": "盂峰頂。香積成堆。更有大人擁護。其間頭頭彰寶所。",
    "X84n1583_032:0586c23": "一一顯真機。心目所知。手足所到。無非是格外乾坤。",
    "X84n1583_032:0586c24": "古佛家風。從緣薦得。帀地優曇。就體消停。荊棘橫生。",
    "X84n1583_032:0587a01": "所以學道人。貴乎緣境會心。從心了境。心境一如。方",
    "X84n1583_032:0587a02": "名解脫。始信古人謂通玄峰頂。不是人間。心外無法。",
    "X84n1583_032:0587a03": "滿目青山。忽然灑落時。又作麼生。山月如銀牽我興。",
    "X84n1583_032:0587a04": "閒行不覺到峰西。卓拄杖下座。小參。舉雪峰示眾",
    "X84n1583_032:0587a05": "曰。南山有一條鼈鼻蛇。汝等諸人。切須好看。師曰。蛇",
    "X84n1583_032:0587a06": "無頭不行。長慶曰。今日堂中大有人喪身失命。師曰。",
    "X84n1583_032:0587a07": "張開蛇口。雲門以拄杖攛向面前作怕勢。師曰。露出",
    "X84n1583_032:0587a08": "蛇斑。僧舉似玄沙。沙曰。須是我稜兄始得。師曰。與蛇",
    "X84n1583_032:0587a09": "揩癢。雖然如是。我却不與麼。僧曰。和尚作麼生。沙曰。",
    "X84n1583_032:0587a10": "用南山作麼。師曰。跳出蛇窟。乃曰。當時雪峰會裡者",
    "X84n1583_032:0587a11": "一群蛇。今日被山僧挑向拄杖頭上。要教他生也得。",
    "X84n1583_032:0587a12": "要教他死也得。要教他不生亦得。要教他不死亦得。",
    "X84n1583_032:0587a13": "所謂把住則四方無路。放行則草叢裡輥。現前兄弟。",
    "X84n1583_032:0587a14": "還有與古人出氣者麼。有則出來為蛇畵足。無則山",
    "X84n1583_032:0587a15": "僧放者一群蛇。齩殺汝諸人去也。以拄杖一時打退。",
    "X84n1583_032:0587a16": "小參。舉古人曰。百丈三日耳聾。不在馬祖一喝邊。",
    "X84n1583_032:0587a17": "黃檗吐舌。不在百丈耳聾處。是汝諸人。還識百丈黃",
    "X84n1583_032:0587a18": "檗麼。若識得他二人。到方丈來。喫一鍾茶。一僧隨後",
    "X84n1583_032:0587a19": "至曰。裝聾作啞。師曰。那箇裝聾。是誰作啞。僧無語。師",
    "X84n1583_032:0587a20": "曰。將成九仞。猶欠一簣。師問靈機曰。興化打克賓。",
    "X84n1583_032:0587a21": "意旨如何。機曰。憐兒不覺醜。師曰。既打趂。何謂憐兒。",
    "X84n1583_032:0587a22": "機曰。也要和尚具隻眼。師便掌曰。要我具隻眼那。機",
    "X84n1583_032:0587a23": "曰。不是某甲恁麼道。爭見得和尚。又一日問機曰。世",
    "X84n1583_032:0587a24": "尊拈花意旨如何。機驀竪一拳。師曰。不得喚作拳頭。",
    "X84n1583_032:0587b01": "又作麼生。機打師一拳。師打機一棒曰。且道是賞是",
    "X84n1583_032:0587b02": "罰。機曰。少賣弄。師頷之。師每問眾曰。衣帶下一綫",
    "X84n1583_032:0587b03": "清風。意旨如何。僧多答。師皆不諾。於順治庚子二月",
    "X84n1583_032:0587b04": "十九日。寂於福嚴。壽六十九。依法闍維。得舍利光燦",
    "X84n1583_032:0587b05": "者無數。嗣法弟子輩。分散舍利。建塔金粟福嚴黃檗",
    "X84n1583_032:0587b06": "諸處。有語錄二十卷。行世。",
    "X84n1583_032:0587b07": "嘉興府金粟石車通乘禪師金華朱氏子。依天真海",
    "X84n1583_032:0587b08": "藏脫白。稟具顯聖。徧參諸方。終不自肯。後謁天童於",
    "X84n1583_032:0587b09": "金粟。頓契玄旨。呈偈曰。我手何似佛手。赤脚蓬頭便",
    "X84n1583_032:0587b10": "走。直透向上玄關。管教合取狗口。童肯之。執侍七載。",
    "X84n1583_032:0587b11": "先出世杭之隆慶。次繼席金粟。上堂。諸佛出世。為",
    "X84n1583_032:0587b12": "一大事因緣。達磨西來。直指人心。見性成佛。金粟不",
    "X84n1583_032:0587b13": "諳老婆禪。只要諸人棒下見血。若也恁麼會得。觸處",
    "X84n1583_032:0587b14": "逢渠。纖毫不立。垂手人間。和光化物。既然觸處逢渠。",
    "X84n1583_032:0587b15": "且道。渠是阿誰。毫釐有差。天地懸隔。喝一喝。上堂。",
    "X84n1583_032:0587b16": "僧問。人天交接。兩得相見。如何是相見底事。師曰。相",
    "X84n1583_032:0587b17": "逢不相識。如何是賓中主。師曰。對面未相許。如何是",
    "X84n1583_032:0587b18": "主中賓。師曰。一棒沒疎親。如何是主中主。師曰。腦後",
    "X84n1583_032:0587b19": "掇乾坤。賓主已蒙師指示。頂[寧*頁]一著事如何。師曰。穿",
    "X84n1583_032:0587b20": "過鼻孔。僧禮拜。乃曰。問在答處。互作主賓。答在問處。",
    "X84n1583_032:0587b21": "同氣相親。且問諸人。無問無答。合作麼生。直饒神光",
    "X84n1583_032:0587b22": "不昧。萬古唯真。若恁麼會。驢年未夢見在。大眾。畢竟",
    "X84n1583_032:0587b23": "作麼生道。驀拈拄杖畫一畫曰。畫斷多年爛葛藤。括",
    "X84n1583_032:0587b24": "地清風赤骨[骨*歷]。上堂。玄機透徹。左右逢源。以心契",
    "X84n1583_032:0587c01": "心。流通正脉。統三界以為家。作四生之依怙。宏開不",
    "X84n1583_032:0587c02": "二之門。揭示頂門正眼。放出陝府鐵牛。踏殺嘉州大",
    "X84n1583_032:0587c03": "象。正當恁麼時。且道。甚麼人證據。顧左右曰。任從滄",
    "X84n1583_032:0587c04": "海變。終不與君通。上堂。少室真機。人天普育。直指",
    "X84n1583_032:0587c05": "父母未生面目。大眾。有眼皆見。有耳普聞。且作麼生",
    "X84n1583_032:0587c06": "是未生前面目。良久曰。牆外鳥啼聲已碎。盡在搖頭",
    "X84n1583_032:0587c07": "不語中。喝一喝。上堂。不寒不熱火柴頭。撥動些兒",
    "X84n1583_032:0587c08": "爆地流。從此一番親煅煉。縱橫無礙任悠悠。若也見",
    "X84n1583_032:0587c09": "得。不須畫地為牢。其或未然。燒却眉毛有幾莖。解",
    "X84n1583_032:0587c10": "制上堂。拄杖本無彼此。趂出一群獅子。驀然擲地翻",
    "X84n1583_032:0587c11": "身。休得人前露齒。騰騰獨步大方。不涉和泥合水。正",
    "X84n1583_032:0587c12": "當恁麼時。還有翻擲底麼。擲拄杖曰。橫身芳草綠。回",
    "X84n1583_032:0587c13": "顧落花紅。小參。扶揚宗乘。須恁麼人。知恁麼事。具",
    "X84n1583_032:0587c14": "格外眼。透頂透機。敲骨取髓。不落窠臼。如奔流度刃。",
    "X84n1583_032:0587c15": "石火電光。非真獅子。那堪翻擲。豈不見臨濟初至河",
    "X84n1583_032:0587c16": "北住院時。對普化克符二上座曰。我欲於此建立黃",
    "X84n1583_032:0587c17": "檗宗旨。汝二人可成褫我。二人便珍重下去。三日後",
    "X84n1583_032:0587c18": "普化問曰。和尚三日前說甚麼。師便打。又三日後。克",
    "X84n1583_032:0587c19": "符問曰。和尚打普化作甚麼。師亦打。三尊宿。一挨一",
    "X84n1583_032:0587c20": "拶。摩觸家風。威神凜凜。天魔膽喪。文殊普賢。削迹吞",
    "X84n1583_032:0587c21": "聲。天下老和尚。聞風結舌。正恁麼時。且道。還有建立",
    "X84n1583_032:0587c22": "宗旨底麼。良久喚侍者。者應諾。師打曰。普請喫茶。",
    "X84n1583_032:0587c23": "僧問。如何是父母未生前。師曰。無孔鐵錘。曰生後如",
    "X84n1583_032:0587c24": "何。師曰。髑髏粉碎。問向上一句即不問。歷代相傳",
    "X84n1583_032:0588a01": "事若何。師曰。鼻孔拖地。曰如何是無得無傳底句。師",
    "X84n1583_032:0588a02": "便掌。問如何塵中能作主。師曰。撒手見青天。曰如何",
    "X84n1583_032:0588a03": "化外自來賓。師曰。一棒一條痕。崇禎戊寅春示疾。",
    "X84n1583_032:0588a04": "僧問。此後向甚處。與和尚相見。師曰。徧界不曾藏。僧",
    "X84n1583_032:0588a05": "作禮曰。恁麼則向者裡相見去也。師曰。莫錯認。遂泊",
    "X84n1583_032:0588a06": "然而逝。世壽四十有六。塔於本山之左。",
    "X84n1583_032:0588a07": "贛州府寶華朝宗通忍禪師毗陵望族。幼習儒業。輙",
    "X84n1583_032:0588a08": "念生死。弱冠投靖江。獨知披剃。遂謁天童於金粟。童",
    "X84n1583_032:0588a09": "舉大千禪師垂語曰。山中猛虎。以肉為命。何故不貪",
    "X84n1583_032:0588a10": "其子。被童逼拶。坐臥不安。經兩旦。驀然除去礙膺之",
    "X84n1583_032:0588a11": "物。趨見童下語曰。惟人自肯乃方親。童曰。亦未在。師",
    "X84n1583_032:0588a12": "笑曰。和尚只做得大千兒孫。便出已。而聞童自答曰。",
    "X84n1583_032:0588a13": "自肉食不盡。方大徹。翌日童上堂。師問。直下知歸則",
    "X84n1583_032:0588a14": "不問。如何大用現前一句。童纔拈棒。師指曰。者老漢",
    "X84n1583_032:0588a15": "伎倆不忘。一釣便上。拂具而出。出住曹山。上堂。僧",
    "X84n1583_032:0588a16": "問。如何是心識不到處。師曰。逼塞虗空。曰轉機不圓",
    "X84n1583_032:0588a17": "時如何。師曰。橫抽寶劍。乃舉世尊因文殊起法見佛",
    "X84n1583_032:0588a18": "見。被世尊威神攝向二鐵圍山。白雲端和尚曰。大眾。",
    "X84n1583_032:0588a19": "世尊當時無大人相。如今有向承天者裡。起法見佛",
    "X84n1583_032:0588a20": "見。承天終不敢動著他。何謂如此。但得雪消去。自然",
    "X84n1583_032:0588a21": "春到來。五祖演和尚曰。白雲則具大慈悲。遂拍手曰。",
    "X84n1583_032:0588a22": "曼殊室利。普賢大士。不審今後更敢也無。自曰。一度",
    "X84n1583_032:0588a23": "被蛇傷。怕見斷井索。世尊白雲五祖三大老將。謂扶",
    "X84n1583_032:0588a24": "竪綱宗。要且未透末後句在。曹山則不然。忽有向者",
    "X84n1583_032:0588b01": "裡。起法見佛見。每人分半院與他。何謂如此。一掌不",
    "X84n1583_032:0588b02": "獨拍。兩掌鳴聒聒。同死亦同生。還如虎戴角。卓拄杖",
    "X84n1583_032:0588b03": "下座。住曹溪上堂。拈香畢乃曰。諸佛諸祖。惟以一",
    "X84n1583_032:0588b04": "大事因緣。不用開口。不用動念。直下一一天真。一一",
    "X84n1583_032:0588b05": "明妙。祇貴直截契證。超越死生。不離見聞緣。超然登",
    "X84n1583_032:0588b06": "佛地。所以世尊。於明星祇得一覩。六祖於金剛經。直",
    "X84n1583_032:0588b07": "用一聞。諸公若也得恁麼一回去。便堪傳佛心印。方",
    "X84n1583_032:0588b08": "為佛祖嫡骨兒孫。所以靈山會上。世尊拈花。迦葉微",
    "X84n1583_032:0588b09": "笑。便乃親傳世尊之印。謂之正法眼藏。西天四七。東",
    "X84n1583_032:0588b10": "土二三。傳至第三十三世。本山六祖大師。謂之吾有",
    "X84n1583_032:0588b11": "一物。後得南嶽讓禪師。道箇喚作一物則不中。便乃",
    "X84n1583_032:0588b12": "親傳六祖之印。自讓為始。直下傳至三十五世。不肖",
    "X84n1583_032:0588b13": "孫通忍。於天童和尚。自肉食不盡言下。打破漆桶。親",
    "X84n1583_032:0588b14": "蒙印授。潛心操履有年。方乃深契佛祖之道。方不媿",
    "X84n1583_032:0588b15": "為六祖嫡孫。所以本山。乃六祖說法之地。今日承南",
    "X84n1583_032:0588b16": "都諸護法。會合本省現任諸護法。命本山耆舊。不遠",
    "X84n1583_032:0588b17": "三千餘里。迎不肖。歸祖師之舊室。登祖師之舊堂。陞",
    "X84n1583_032:0588b18": "祖師之舊座。舉揚祖師底現成舊公案。直令千年舊",
    "X84n1583_032:0588b19": "事頓現目前。曹溪一會儼然未散。試問諸人。既是現",
    "X84n1583_032:0588b20": "成舊公案。又用舉作甚麼。迴機同本得。一舉一回新。",
    "X84n1583_032:0588b21": "復舉六祖傳衣缽之後。隱於四會獵中十五年。一日",
    "X84n1583_032:0588b22": "忽念說法時至。遂至廣州法性寺。暮夜風揚剎旛。聞",
    "X84n1583_032:0588b23": "二僧對論。一曰旛動。一曰風動。往復不已。祖曰。不是",
    "X84n1583_032:0588b24": "風動。不是旛動。仁者心動。一眾竦然。二僧平地起干",
    "X84n1583_032:0588c01": "戈。一得一失。六祖按牛頭喫草。雙放雙收。檢點將來。",
    "X84n1583_032:0588c02": "總欠一著在。竪拂子召大眾曰。還見麼。只者本來真",
    "X84n1583_032:0588c03": "面目。風旛未動絕安排。下座。浴佛上堂。舉徑山大",
    "X84n1583_032:0588c04": "慧禪師上堂曰。毗藍園裡不曾生。雙林樹下何曾滅。",
    "X84n1583_032:0588c05": "不生不滅見瞿曇。眼中又是重添屑。徑山老人。雖然",
    "X84n1583_032:0588c06": "把斷要津。大似只見錐頭利。曹溪則不然。毗藍園裡",
    "X84n1583_032:0588c07": "不生生。雙林樹下不滅滅。生生滅滅見瞿曇。分明惡",
    "X84n1583_032:0588c08": "水當頭潑。眼既無屑。又用水潑作麼。若是接物利生。",
    "X84n1583_032:0588c09": "打頭也少者一杓不得。乃顧左右。喝一喝曰。你諸人。",
    "X84n1583_032:0588c10": "因甚一箇箇水漉漉地。下座。元旦上堂。召大眾曰。",
    "X84n1583_032:0588c11": "無位真人。又添一歲了也。你們今日到處。與人拜年。",
    "X84n1583_032:0588c12": "還曾與無位真人拜拜也未。若也拜得。方知恩大難",
    "X84n1583_032:0588c13": "酬。若也未曾。寶華今日為諸人立箇榜樣。乃起身拱",
    "X84n1583_032:0588c14": "揖曰。恭喜恭喜。便下座。復有僧問。正當拱揖時。無位",
    "X84n1583_032:0588c15": "真人在甚麼處。師曰。不見道。兒孫得力。室內不知。",
    "X84n1583_032:0588c16": "小參。僧問。明歷歷露堂堂。更有甚麼。師曰。猶是鬼窟",
    "X84n1583_032:0588c17": "裡底活計。僧打一圓相曰。脫體無依去也。師曰。依舊",
    "X84n1583_032:0588c18": "跳不出。問譬如本色真金。未入洪爐煅煉時如何。師",
    "X84n1583_032:0588c19": "曰。光明燦爛。曰煅煉後如何。師曰。燦爛光明。曰石頭",
    "X84n1583_032:0588c20": "土塊。還堪煅煉也無。師打曰。且道是真金是土塊。問",
    "X84n1583_032:0588c21": "日輪正當午。虗空絕點埃時如何。師曰。喚甚麼作日",
    "X84n1583_032:0588c22": "輪。曰更無別箇。師曰。添了一點也。僧一喝。師打曰。更",
    "X84n1583_032:0588c23": "無別箇。尚道添了一點。又喝作甚麼。僧無語。乃曰。日",
    "X84n1583_032:0588c24": "輪正當午。虗空絕點埃。若道更無別箇。早添一點了",
    "X84n1583_032:0589a01": "也。所以認箇明歷歷露堂堂。猶是鬼窟裡底活計。到",
    "X84n1583_032:0589a02": "者裡。須有箇透脫處。方得光明燦爛。燦爛光明。情與",
    "X84n1583_032:0589a03": "無情。一時成佛。真金土塊。煅與未煅。向甚麼處分。若",
    "X84n1583_032:0589a04": "也未透。須是全身放下。不教一物存留。自然一踏到",
    "X84n1583_032:0589a05": "底。倘不放下。未免迷頭認影。若已透得。亦不可放過。",
    "X84n1583_032:0589a06": "倘一放過。所謂一刻不在。如同死人。直得如大死却",
    "X84n1583_032:0589a07": "活一般。無一點氣息。無一毫滲漏。二六時中。似水合",
    "X84n1583_032:0589a08": "水。似空合空。方有少許相應分。曹溪今日。說平實禪。",
    "X84n1583_032:0589a09": "汝等諸人。還委悉麼。菴內不知菴外事。歸家穩坐絕",
    "X84n1583_032:0589a10": "商量。小參。僧問。巍巍堂堂。澂澂湛湛。當下不能承",
    "X84n1583_032:0589a11": "當。未審過在甚麼處。師曰。只為多了者些閒家具。曰",
    "X84n1583_032:0589a12": "檢點將來也不多。師打曰。為甚麼不承當。僧無語。師",
    "X84n1583_032:0589a13": "乃曰。若論此事。須是雲開日出。方得無分別智現前。",
    "X84n1583_032:0589a14": "從無分別中。終日分別。正分別此無分別底。謂之無",
    "X84n1583_032:0589a15": "舌人語。以無分別中能生種種分別。謂之根本智。從",
    "X84n1583_032:0589a16": "無分別智後。得有分別。所以有分別智。謂之後得。恁",
    "X84n1583_032:0589a17": "麼也不得。不恁麼也不得。恁麼不恁麼總不得。者裡",
    "X84n1583_032:0589a18": "何處著得思惟分別來。若也透得。豈不是無分別智。",
    "X84n1583_032:0589a19": "恁麼也不得。不恁麼也不得。恁麼不恁麼總不得。只",
    "X84n1583_032:0589a20": "者豈不是分別。然正分別此無分別底。所以曰。善能",
    "X84n1583_032:0589a21": "分別諸法相。於第一義而不動。喚作竹篦則觸。不喚",
    "X84n1583_032:0589a22": "作竹篦則背。不得有語。不得無語。不得向意根下卜",
    "X84n1583_032:0589a23": "度。不得颺在無事甲裡。不得向舉起處承當。一切總",
    "X84n1583_032:0589a24": "不得。速道速道。纔開口便打出。者裡又何處著得思",
    "X84n1583_032:0589b01": "惟分別來。若也透得。豈不是無分別智。喚作竹篦則",
    "X84n1583_032:0589b02": "觸。不喚作竹篦則背。不得有語。不得無語。不得向意",
    "X84n1583_032:0589b03": "根下卜度。不得颺在無事甲裡。不得向舉起處承當。",
    "X84n1583_032:0589b04": "纔開口便打出。只者豈不是分別者無分別底。所以",
    "X84n1583_032:0589b05": "從上古人。亦有領略其旨。未能得到無分別田地。命",
    "X84n1583_032:0589b06": "根不斷。活了不死。不得受用。所以道。如人斫樹。須根",
    "X84n1583_032:0589b07": "上一刀。則命根方斷。又有得到無分別境界。一坐坐",
    "X84n1583_032:0589b08": "住。快活自在。更不理會。雖或解截斷天下人舌頭。不",
    "X84n1583_032:0589b09": "解無舌人語。總皆死了不活。所以曰。懸崖撒手自肯",
    "X84n1583_032:0589b10": "承當。絕後再甦欺君不得。到者裡。截斷天下人舌頭。",
    "X84n1583_032:0589b11": "正是無舌人語。無舌人語。正截斷天下人舌頭。若非",
    "X84n1583_032:0589b12": "死盡偷心。[囗@力]地一下。透脫淨盡。安得有此真實受用。",
    "X84n1583_032:0589b13": "從上為人方便。已盡情向諸人傾倒了也。只是者下",
    "X84n1583_032:0589b14": "子。無人替汝。著力珍重。師遊琵琵街回。僧問。如何",
    "X84n1583_032:0589b15": "是善知識。師曰。琵琶街上行。曰如何不是善知識。師",
    "X84n1583_032:0589b16": "曰。你不信也去行一行。來　問如何是寂然不動。師",
    "X84n1583_032:0589b17": "曰。七縱八橫。曰如何是感而遂通。師曰。推門落臼。",
    "X84n1583_032:0589b18": "居士問。月缺一條。還補得麼。師曰補得。曰將甚麼補。",
    "X84n1583_032:0589b19": "師曰。但將缺底補。問狗子佛性。趙州因甚道無。師",
    "X84n1583_032:0589b20": "曰。一字入公門。九牛拔不出。天主教問。人是佛否。",
    "X84n1583_032:0589b21": "師曰是佛。曰以何為佛。師曰。自性即佛。曰師還拜佛",
    "X84n1583_032:0589b22": "否。師曰拜佛。曰若然則拜自己也。師曰。西天外道。果",
    "X84n1583_032:0589b23": "然靈利。曰世間那有自己拜自己底事。師曰。疑則別",
    "X84n1583_032:0589b24": "參。宛委王鎮國請。齋於金陵報恩寺。時司寇錢勳",
    "X84n1583_032:0589c01": "卿。張璽卿。趙廷尉。葉冏卿。同泰如講主。契玄僧錄。俱",
    "X84n1583_032:0589c02": "在座。講主曰。達磨西來。不立文字。後來以楞伽四卷",
    "X84n1583_032:0589c03": "印心。也是自相矛盾。師曰。將謂楞伽經是文字麼。主",
    "X84n1583_032:0589c04": "無語。一眾大笑。問債女離魂。那箇是真底。師便打。",
    "X84n1583_032:0589c05": "僧無語。師曰會麼。僧擬議。師又打曰。切忌私奔。師",
    "X84n1583_032:0589c06": "問僧。那裡人。曰蘇州。師踢椅曰。是甚麼。僧無語。師曰。",
    "X84n1583_032:0589c07": "虎丘山也不識。乃叱出。順治戊子示寂。弟子依法",
    "X84n1583_032:0589c08": "茶毗。頂骨牙齒衣環不壞。建塔於龔公山右。",
    "X84n1583_032:0589c09": "常州府龍池萬如通微禪師嘉禾張氏子。出家興善。",
    "X84n1583_032:0589c10": "後遊方參天童。入門便喝。童曰。胡喝亂喝。師又喝。童",
    "X84n1583_032:0589c11": "曰。胡喝亂喝。師禮拜。童打曰。再喝喝看。師曰。蒼天蒼",
    "X84n1583_032:0589c12": "天。茶畢禮出。童曰。我直下疑你者兩喝。道道看。師曰。",
    "X84n1583_032:0589c13": "歇歇與和尚道。便行。崇禎十三年。開法如如。次移曹",
    "X84n1583_032:0589c14": "山。後補龍池。上堂。前三三後三三。箇中消息許誰",
    "X84n1583_032:0589c15": "諳。春風處處花成錦。秋水澄澄月一灣。喚作真如不",
    "X84n1583_032:0589c16": "壞法。此人曾未踏鄉關。喚作無常生死法。管教累劫",
    "X84n1583_032:0589c17": "受餘殃。敢問諸人。畢竟如何即是。以拂子打圓相曰。",
    "X84n1583_032:0589c18": "生佛未形消息在。不知幾箇肯擔當。遂擲下拂子。",
    "X84n1583_032:0589c19": "上堂。宗門一著離言說。萬象森羅早漏洩。睦州擔版",
    "X84n1583_032:0589c20": "趙州無。看來猶是多饒舌。不饒舌。頓超越。陝府鐵牛",
    "X84n1583_032:0589c21": "吼一聲。滄州獅子喫一跌。旁觀撫掌笑呵呵。六月炎",
    "X84n1583_032:0589c22": "天飛白雪。喝一喝。上堂。威音那畔。空劫已前。者一",
    "X84n1583_032:0589c23": "著子。未甞動著一絲毫。及乎萬姓紛紜。千差顯露。者",
    "X84n1583_032:0589c24": "一著子。亦未甞動著一絲毫。只貴靈利漢子。直下承",
    "X84n1583_032:0590a01": "當。便能得大受用。苟或三搭不回。豈免沉迷苦海。祇",
    "X84n1583_032:0590a02": "如龍潭吹滅紙燈。德山見甚道理便爾。自肯蝦蟆吞",
    "X84n1583_032:0590a03": "大蟲。上堂。舉法眼問覺鐵嘴。近離甚處。覺曰趙州。",
    "X84n1583_032:0590a04": "眼曰。承聞趙州有栢樹子話。是否。覺曰無。眼曰。往來",
    "X84n1583_032:0590a05": "皆謂。僧問如何是祖師西來意。州曰庭前栢樹子。上",
    "X84n1583_032:0590a06": "座何得道無。覺曰。先師實無此語。和尚莫謗先師好。",
    "X84n1583_032:0590a07": "龍池有五十拄杖。十拄杖打者僧。不合問祖師西來",
    "X84n1583_032:0590a08": "意。十拄杖打趙州。不合道庭前栢樹子。十拄杖打法",
    "X84n1583_032:0590a09": "眼。不合道有此語。十拄杖打覺鐵嘴。不合道無此語。",
    "X84n1583_032:0590a10": "還有十拄杖。待打箇人。忽有師僧出來。山僧劈脊便",
    "X84n1583_032:0590a11": "棒曰。只者漆桶。上堂。水中鹽味。色裡膠青。決定是",
    "X84n1583_032:0590a12": "有。難見其形。拈拄杖曰。拄杖子朝到西天。暮歸東土。",
    "X84n1583_032:0590a13": "窮年歷歲。不曾遇著一人。何故。從來無伴侶。在處獨",
    "X84n1583_032:0590a14": "稱尊。上堂。廣額屠兒。放下屠刀曰。我是千佛一數。",
    "X84n1583_032:0590a15": "平地登高易。文殊師利。乃七佛之師。於迦文會裡作",
    "X84n1583_032:0590a16": "弟子。從空放下難。不落因果。五百生墮野狐身。為甚",
    "X84n1583_032:0590a17": "麼却作人語。不昧因果。當下脫野狐身。猶有野狐氣",
    "X84n1583_032:0590a18": "息在。眾中還有知得龍池落處者麼。苟或知得。不妨",
    "X84n1583_032:0590a19": "出來剖露看。如其未然。不見道。釋迦彌勒是他奴。",
    "X84n1583_032:0590a20": "上堂。卓拄杖。喝一喝曰。棒非棒。喝非喝。用出當陽活",
    "X84n1583_032:0590a21": "鱍鱍。聞時何啻三日聾。觸著直教親見血。若是知恩",
    "X84n1583_032:0590a22": "解報恩。丈夫意氣天然別。金毛獅子奮全威。野干狐",
    "X84n1583_032:0590a23": "狼俱屏跡。大眾且道。屏跡後如何。天下太平。各安其",
    "X84n1583_032:0590a24": "業。舉溈山問雲巖曰。承聞子在藥山是否。巖曰是。",
    "X84n1583_032:0590b01": "溈曰。藥山大人相作麼生。巖曰。涅槃後有。溈曰。如何",
    "X84n1583_032:0590b02": "是涅槃後有。巖曰。水灑不著。雲巖却問。百丈大人相",
    "X84n1583_032:0590b03": "作麼生。溈曰。巍巍堂堂。煒煒煌煌。聲前非聲。色後非",
    "X84n1583_032:0590b04": "色。蚊子上鐵牛。無汝下嘴處。雲巖摹擬藥山大人相。",
    "X84n1583_032:0590b05": "竭力形容。只得一半。溈山形容百丈大人相。雖是當",
    "X84n1583_032:0590b06": "陽不昧。可惜裝點太多。如有人問龍池。天童大人相",
    "X84n1583_032:0590b07": "作麼生。即向伊道。僧繇難下手。道子枉勞心。舉洞",
    "X84n1583_032:0590b08": "山曰。須知有佛向上事。僧問。如何是佛向上事。洞山",
    "X84n1583_032:0590b09": "曰非佛。雲門曰。名不得狀不得。所以言非。二老漢恁",
    "X84n1583_032:0590b10": "麼道。只道得佛向下事。若是佛向上事。恐未得在。且",
    "X84n1583_032:0590b11": "道如何是佛向上事。拈拄杖卓一下曰。父母所生口。",
    "X84n1583_032:0590b12": "終不為汝說。舉保寧勇禪師曰。風鳴條雨破塊。曉",
    "X84n1583_032:0590b13": "來枕上鶯聲碎。蝦蟆蚯蚓一時鳴。妙德空生都不會。",
    "X84n1583_032:0590b14": "三箇成群。四箇作隊。向前村後村。折得棃花李花。一",
    "X84n1583_032:0590b15": "佩兩佩。保寧恁麼道。雖則風流逸格。事理雙彰。未免",
    "X84n1583_032:0590b16": "向百花爭艶處著脚。若是秋空皎月。木落飄金。千山",
    "X84n1583_032:0590b17": "露骨。萬水澄渟。總未知消息在。僧問。樹凋葉落時如",
    "X84n1583_032:0590b18": "何。師曰。過蟻難尋穴。歸禽易見巢。問。日落西山去。",
    "X84n1583_032:0590b19": "林中事若何。師曰。虎行樵子徑。鳥宿故枝頭。師闡",
    "X84n1583_032:0590b20": "化龍池。十有餘載。順治丁酉冬告寂。塔建本山。",
    "X84n1583_032:0590b22": "續燈正統卷三十二"
}