{
    "T45n1855_001:0116a02": "No. 1855",
    "T45n1855_001:0116a03": "三論遊意義",
    "T45n1855_001:0116a05": "碩法師撰",
    "T45n1855_001:0116a06": "　　略有開四重一明經論遊意。二明四論大歸。三明中觀宗者。四明無方問難也。",
    "T45n1855_001:0116a07": "第一明經論遊意者。略明三種。一者明人論",
    "T45n1855_001:0116a08": "菩薩不同。二明諸經論不同。三者所化緣利",
    "T45n1855_001:0116a09": "鈍不同也。此即是佛菩薩因緣。經論因緣。",
    "T45n1855_001:0116a10": "能所因緣也。人即是釋迦作佛行化。若是龍",
    "T45n1855_001:0116a11": "樹即是菩薩行化。有佛應有菩薩。有菩薩應",
    "T45n1855_001:0116a12": "有佛。所次非菩薩。行化有佛即不菩薩。佛",
    "T45n1855_001:0116a13": "行化故。二智方便益物。以菩薩行化故。二慧",
    "T45n1855_001:0116a14": "被緣。二智益物。故所說名之為經。以二慧被",
    "T45n1855_001:0116a15": "緣故。所說被緣為論。所說被緣為論。即是",
    "T45n1855_001:0116a16": "破邪顯正也。所說名之為經故。即是二諦教",
    "T45n1855_001:0116a17": "門。以二諦教門。正是被緣故也。所被之緣。便",
    "T45n1855_001:0116a18": "稟二諦教。以教破緣故教是緣教。稟於教故",
    "T45n1855_001:0116a19": "緣是教緣。教是緣教故。教稱於緣。緣是教緣",
    "T45n1855_001:0116a20": "故。緣稱於教。教稱於緣故名為應感。緣稱",
    "T45n1855_001:0116a21": "於教故名為感應也。感應故說空有二諦。次",
    "T45n1855_001:0116a22": "應感故悟空有二不二。如是作益當時開悟",
    "T45n1855_001:0116a23": "一道所作已故。方便涅槃是名菩薩佛方便",
    "T45n1855_001:0116a24": "也。次有菩薩佛方便者。明諸佛去世必有菩",
    "T45n1855_001:0116a25": "薩興者。聖由日月為成就四生。是故在雖隱",
    "T45n1855_001:0116a26": "必有月興也。故諸佛去世便有菩薩。所以遠",
    "T45n1855_001:0116a27": "法師云。白日雖沒寢光。猶何係之朗月。所",
    "T45n1855_001:0116a28": "以有龍樹興也。但末世鈍根。聞有作有解故。",
    "T45n1855_001:0116a29": "有住於有。不識有非有。聞無作無解故。無住",
    "T45n1855_001:0116b01": "於無。不識無非無。既住有住無。不不識有",
    "T45n1855_001:0116b02": "非有無非無。亦不識有無非非有非非無。是",
    "T45n1855_001:0116b03": "故既告不二。亦失於二。既失理故失於教。如",
    "T45n1855_001:0116b04": "是二不二皆失。故理教皆失。但成斷常虛忘",
    "T45n1855_001:0116b05": "故。序云。上聖為之流滯大士所以栖惶。是龍",
    "T45n1855_001:0116b06": "樹出世。破眾生斷常諸見故。明不斷不常即",
    "T45n1855_001:0116b07": "是中實。既識於中。方了諸佛假名因緣空有",
    "T45n1855_001:0116b08": "二諦也。此之假名二諦。即是不生不滅乃至",
    "T45n1855_001:0116b09": "無來無去也。是故假名二諦即是八不。所",
    "T45n1855_001:0116b10": "以瓔珞經云。二諦者。不生不滅乃至無來無",
    "T45n1855_001:0116b11": "去也。今龍樹。為破斷常迷錯申空有二諦。還",
    "T45n1855_001:0116b12": "使眾生識於空有二諦即是悟不二。如是作",
    "T45n1855_001:0116b13": "益當時同表一道。菩薩出世大意為如此也。",
    "T45n1855_001:0116b14": "問云。何是經通經別論通論別。答如來始自",
    "T45n1855_001:0116b15": "鹿苑終訖雙林。說雖有十二部經八萬八千",
    "T45n1855_001:0116b16": "法藏。推其大歸。皆為息眾生虛妄顛倒開一",
    "T45n1855_001:0116b17": "道耳。是眾經通也。",
    "T45n1855_001:0116b18": "所言經別者。如來謂大小二種根緣故。開生",
    "T45n1855_001:0116b19": "滅無生滅二種方便觀也。若是大小之緣。說",
    "T45n1855_001:0116b20": "無生滅生滅方便。若大小之緣。開生滅無生",
    "T45n1855_001:0116b21": "滅方便。此是經別意也。次言論通別者。佛滅",
    "T45n1855_001:0116b22": "度後。傳持法藏有二十三人。並為破於邪見",
    "T45n1855_001:0116b23": "迷開申正教也。破邪迷即是符提弱喪也。開",
    "T45n1855_001:0116b24": "申正教即是報佛恩故也。眾論雖多同為此",
    "T45n1855_001:0116b25": "意。是論通也。所言論別者。佛既有生滅無",
    "T45n1855_001:0116b26": "生滅二方便。末代之緣薄福鈍根。稟此二教",
    "T45n1855_001:0116b27": "並皆失旨也。聞生滅即住。不知此生滅是無",
    "T45n1855_001:0116b28": "生滅生滅故。雖生滅即是無生滅也。聞無生",
    "T45n1855_001:0116b29": "滅即住無生滅。不知無生滅是生滅無生滅",
    "T45n1855_001:0116c01": "故。雖無生滅即是生滅也。是以馬鳴龍樹即",
    "T45n1855_001:0116c02": "是四依大人。破此二緣故申佛無生滅教。即",
    "T45n1855_001:0116c03": "是無生滅論。申佛生滅論方便故名生滅。此",
    "T45n1855_001:0116c04": "是論別意也。今且置生滅之經及生滅論。正",
    "T45n1855_001:0116c05": "明無生滅經。以對無生滅論也。無生滅經雖",
    "T45n1855_001:0116c06": "復無窮。略明般若涅槃始終二教。明三種義",
    "T45n1855_001:0116c07": "者。一者明二因二果。二者明一因一果。三者",
    "T45n1855_001:0116c08": "明非因非果。所言二因二果者。大品所明。般",
    "T45n1855_001:0116c09": "若為因。薩婆若為果。涅槃云。佛性為因。涅槃",
    "T45n1855_001:0116c10": "為果。此即二因二果義也。然般若之因。猶是",
    "T45n1855_001:0116c11": "佛性之因故。雖二因終是一因。薩婆若果。猶",
    "T45n1855_001:0116c12": "是涅槃果故。雖二果終是一果。此是一因一",
    "T45n1855_001:0116c13": "果義也。而由因故果。果是因果。所因非果。由",
    "T45n1855_001:0116c14": "果故因。因是果因。所以非因。是故非因非果。",
    "T45n1855_001:0116c15": "施名正法。在經為正法。在論為中實。中實所",
    "T45n1855_001:0116c16": "發名之為觀。觀之所宜名之為論也。然正由",
    "T45n1855_001:0116c17": "於緣緣既非緣正生非正。所以非緣亦復非",
    "T45n1855_001:0116c18": "正。既非正即非觀非中則不經不論非佛非",
    "T45n1855_001:0116c19": "菩薩。泯然無際其道乃平故。開之彌論法",
    "T45n1855_001:0116c20": "界。卷之則一豪無從也。",
    "T45n1855_001:0116c21": "第二重明四論大歸。就中凡有二意。明四論",
    "T45n1855_001:0116c22": "意同。二明四論意異也。第一明四論意同者。",
    "T45n1855_001:0116c23": "略有二種同。一者人同二者法同也。人同者。",
    "T45n1855_001:0116c24": "馬鳴龍樹提婆天親。雖復人世有殊。同是四",
    "T45n1855_001:0116c25": "依菩薩出世行化。是故涅槃云。四人出世。能",
    "T45n1855_001:0116c26": "多利益。為世四依。當知如佛也。雖同是依。而",
    "T45n1855_001:0116c27": "傳持法藏始末為論有二十三人也。始自摩",
    "T45n1855_001:0116c28": "訶迦葉終訖仰子比丘也。問馬鳴付屬何人",
    "T45n1855_001:0116c29": "乃至提婆付屬何人。答馬鳴去世付屬比羅",
    "T45n1855_001:0117a01": "比丘。比羅比丘去世付屬龍樹。龍樹去世付",
    "T45n1855_001:0117a02": "屬提婆。提婆去世付屬羅什。如是相承乃至",
    "T45n1855_001:0117a03": "付屬師子比丘也。問法勝呵梨乃至旃延達",
    "T45n1855_001:0117a04": "摩付屬何人。答此並是諸論議師異部相承。",
    "T45n1855_001:0117a05": "非傳法藏。皆為馬鳴龍樹之所破也。次言法",
    "T45n1855_001:0117a06": "同者。略明四種。一明四論雖復名部不同。同",
    "T45n1855_001:0117a07": "是摩訶衍論。無依無得為聖大宗。二者四論",
    "T45n1855_001:0117a08": "是佛滅後。為正教淩遲迷錯失道故。此四論",
    "T45n1855_001:0117a09": "同為破迷。同申佛大教也。三者明龍樹提婆。",
    "T45n1855_001:0117a10": "雖是師弟子有殊。同稟如來二諦教發生二",
    "T45n1855_001:0117a11": "智故。慈風外扇著此共論也。四者龍樹提婆",
    "T45n1855_001:0117a12": "四依之人。同是佛性河中作此行化。了悟諸",
    "T45n1855_001:0117a13": "法不生不滅乃至無來無去故。能申佛教也。",
    "T45n1855_001:0117a14": "若法勝呵梨。既成斷常生滅。即屬生死十二",
    "T45n1855_001:0117a15": "緣河也。今之四論。申明八不破於斷常。即是",
    "T45n1855_001:0117a16": "欲使佛性水生緣河竭義。是故四依出世作",
    "T45n1855_001:0117a17": "此四論。大意同也。",
    "T45n1855_001:0117a18": "次明四論雖同而異者。先就三論對釋論明",
    "T45n1855_001:0117a19": "異。次明就三論自明異義也。對三論明釋論",
    "T45n1855_001:0117a20": "異者。若是三論名別通論。若是釋論名通別",
    "T45n1855_001:0117a21": "論也。三論名別通論者。三論通申佛一切教。",
    "T45n1855_001:0117a22": "通破一切迷錯。所以中論十二門論。破內人",
    "T45n1855_001:0117a23": "一切迷。申佛一切教。百論破外人迷。亦申",
    "T45n1855_001:0117a24": "佛一切教故。論二十七品橫竪破一切法。始",
    "T45n1855_001:0117a25": "破因緣終破邪見。二十七條生死涅槃凡聖",
    "T45n1855_001:0117a26": "釋惑無不洗破也。竪破者。從因緣訖邪見五",
    "T45n1855_001:0117a27": "句皆除故。有二破無二破。有乃至非有非無",
    "T45n1855_001:0117a28": "非非有非非無皆悉破也。眾病既息。佛大小",
    "T45n1855_001:0117a29": "假名方便二教自然得開。是故別通論也。若",
    "T45n1855_001:0117b01": "是釋論意。乃通申眾教。通破眾迷。而文的釋",
    "T45n1855_001:0117b02": "般若一部。故是通別論。就釋論中開有四句。",
    "T45n1855_001:0117b03": "一者破而不收。二收而不破。三者亦收亦破。",
    "T45n1855_001:0117b04": "四非收非破也。破而不收者。如迦旃延子及",
    "T45n1855_001:0117b05": "諸論義師。自恃聰明作佛法。謂非但不謂非",
    "T45n1855_001:0117b06": "但不謂大乘中意。亦失三藏之旨。是故論主",
    "T45n1855_001:0117b07": "意但破不收也。收而不破者。則是佛假名方",
    "T45n1855_001:0117b08": "便大小教門故。但收取而不破之。三亦收亦",
    "T45n1855_001:0117b09": "破者。為緣迷佛大小教。今但破迷以所秤破",
    "T45n1855_001:0117b10": "收取佛教。所以名收。四非收非破者。明諸法",
    "T45n1855_001:0117b11": "本性清淨故。實無所破亦無收也。若是三論。",
    "T45n1855_001:0117b12": "但破眾迷而收取佛教故。異大論也。問三論",
    "T45n1855_001:0117b13": "曲破不收。釋論亦收亦破。豈非取捨之必。",
    "T45n1855_001:0117b14": "答三論雖破實無所破。釋論雖收而無所收",
    "T45n1855_001:0117b15": "也。",
    "T45n1855_001:0117b16": "次就三論自明異者。略開十條。一者三論立",
    "T45n1855_001:0117b17": "名有理教不同。二明三論有諦智不同。三明",
    "T45n1855_001:0117b18": "三論辨諦有於教不同。四明三論辨智有長",
    "T45n1855_001:0117b19": "短不同。五明三論破緣有內外不同。六明三",
    "T45n1855_001:0117b20": "論申破有傍正不同。七明三論用假有就對",
    "T45n1855_001:0117b21": "不同。八明三論有對緣不對緣不同。九明三",
    "T45n1855_001:0117b22": "論所對之緣悟有深淺不同。第十三論師弟",
    "T45n1855_001:0117b23": "出世久近不同也。",
    "T45n1855_001:0117b24": "第一名立不同者。小乘諸論凡有三從。一者",
    "T45n1855_001:0117b25": "從人立名。如舍利弗毘曇是也。二者從法受",
    "T45n1855_001:0117b26": "名。如成實等也。三者從譬受名。如甘露毘曇",
    "T45n1855_001:0117b27": "及日出論也。今此四論。受名有通別。所言",
    "T45n1855_001:0117b28": "通者。四論并破斷常。皆明中道實。是故四論",
    "T45n1855_001:0117b29": "通得稱中。又四論并為開道令眾生反迷悟",
    "T45n1855_001:0117c01": "入。是故四論皆得稱秤門。四論皆有偈數。",
    "T45n1855_001:0117c02": "是故四論并秤曰百論。四論皆釋佛意。是故",
    "T45n1855_001:0117c03": "四論通名釋四論也。通而致別即有四意。若",
    "T45n1855_001:0117c04": "是中論從理實為名。若是十二門從言教受",
    "T45n1855_001:0117c05": "秤。若是百論從偈數立名也。問中論何故從",
    "T45n1855_001:0117c06": "理實立名。若從理實立名而秤中者。何故不",
    "T45n1855_001:0117c07": "從理實立宗以中為宗。答宗是二諦為申佛",
    "T45n1855_001:0117c08": "教。名是理實欲明二諦所表故。二諦所表不",
    "T45n1855_001:0117c09": "二之理。名之為中。故名理實宗。是二諦此即",
    "T45n1855_001:0117c10": "教理具足。所以宗名互辨也。十二門論從教",
    "T45n1855_001:0117c11": "立名者。明行人籍言教並得入道。此教能開",
    "T45n1855_001:0117c12": "通道。使行人悟入。是故從言教立名也。是故",
    "T45n1855_001:0117c13": "中論從理實為名。十二門從教為秤。此即教",
    "T45n1855_001:0117c14": "理因緣能所義也。百論所以從偈數為名者。",
    "T45n1855_001:0117c15": "大師舉喻云。如百健將能破怨敵使人民安",
    "T45n1855_001:0117c16": "穩國家得全故。歎此人為百健將。提婆亦爾。",
    "T45n1855_001:0117c17": "以此百偈破九十六種外道怨賊。使眾生慧",
    "T45n1855_001:0117c18": "明得開如來正法宣流行世故。歎此百偈有",
    "T45n1855_001:0117c19": "能破之功即名為百論也。問百論亦得秤中",
    "T45n1855_001:0117c20": "不。答凡有四句。一者兩捨而非中。二者中於",
    "T45n1855_001:0117c21": "而非兩捨。三者亦中亦兩捨。四者非中非兩",
    "T45n1855_001:0117c22": "捨。一言兩捨而非中者。即是百論。雖復罪禍",
    "T45n1855_001:0117c23": "兩捨。不作中名也。中而非兩捨者。此即經中",
    "T45n1855_001:0117c24": "所辨。一色一香並皆是中。未必皆須兩捨也。",
    "T45n1855_001:0117c25": "亦中亦兩捨者。即是中論。雙捨斷常故名兩",
    "T45n1855_001:0117c26": "捨也。亦強名中實。所以名中也。非中非兩捨",
    "T45n1855_001:0117c27": "者。此有二意。一者斷常顛倒故非中非兩捨。",
    "T45n1855_001:0117c28": "二者諸法本性清淨故非中非兩捨也。",
    "T45n1855_001:0117c29": "第二明三論宗教不同者。若是中論以二諦",
    "T45n1855_001:0118a01": "為宗。若是百論以二智為宗。十二門論前後",
    "T45n1855_001:0118a02": "兩出。一云同中論以二諦為宗。又云以境智",
    "T45n1855_001:0118a03": "為宗也。中論以二諦為宗者。諸佛說法常依",
    "T45n1855_001:0118a04": "二諦。但龍樹與外人。同學佛二諦有其得失。",
    "T45n1855_001:0118a05": "外人學佛二諦。成斷常生滅來出一異也。龍",
    "T45n1855_001:0118a06": "樹了佛二諦不生不滅乃至無來無去。所以",
    "T45n1855_001:0118a07": "捨初章即牒八不。八不即是二諦。是故以二",
    "T45n1855_001:0118a08": "諦為宗。若是百論面折外道。使故九十六種",
    "T45n1855_001:0118a09": "理屈辭窮故。歎此二智有閑邪顯正之功故。",
    "T45n1855_001:0118a10": "以二智為宗百論宗也。",
    "T45n1855_001:0118a11": "第三明三論辨諦有於教不同者。通明三論",
    "T45n1855_001:0118a12": "辨諦。即有於諦及以教諦。通而致別。百論",
    "T45n1855_001:0118a13": "即明於諦。中論即明教諦。所以然者。於諦即",
    "T45n1855_001:0118a14": "淺教諦即深。中論明如來假名空有教門。皆",
    "T45n1855_001:0118a15": "是不生不滅。若是百論。即就二緣而明於兩",
    "T45n1855_001:0118a16": "諦也。問於諦教諦有何異耶。答教諦就佛成",
    "T45n1855_001:0118a17": "諦之言。於諦即約兩緣明二實故。於凡為實",
    "T45n1855_001:0118a18": "也。問經云。一切世諦若於如來即是第一義",
    "T45n1855_001:0118a19": "諦。此何物。於諦。答此諦是因緣於諦也。同若",
    "T45n1855_001:0118a20": "爾。教諦便不就緣用教。何為於諦。便無言教。",
    "T45n1855_001:0118a21": "那得諦名。答教諦非不被緣。但緣稟此教。即",
    "T45n1855_001:0118a22": "便悟理故名教諦也。於諦亦稟佛教。但於恃",
    "T45n1855_001:0118a23": "作解。不能博悟故名於諦也。",
    "T45n1855_001:0118a24": "第四明三論用智長短者。若是中論明實智",
    "T45n1855_001:0118a25": "方便。百論即明實智與權智故。權智即短實",
    "T45n1855_001:0118a26": "智長也。問何故龍樹用實方便智。百論用實",
    "T45n1855_001:0118a27": "與權智。答提婆面折外道。一時權巧功用故。",
    "T45n1855_001:0118a28": "權智即短也。中論匡正佛法。整里家國非時",
    "T45n1855_001:0118a29": "用。是故二智則長。例如大品淨名二經辨智",
    "T45n1855_001:0118b01": "有長短。大品即明實方便智故其用則長。淨",
    "T45n1855_001:0118b02": "名則明權實二智其用則短也。問二經長短",
    "T45n1855_001:0118b03": "三智與三論長短智云何。答二經明智通於",
    "T45n1855_001:0118b04": "破立故。如大品破有所得。而廣明因果法門。",
    "T45n1855_001:0118b05": "淨名破但大但小。而廣明菩薩不思議用也。",
    "T45n1855_001:0118b06": "若是三論。但破洗諸法不明立也。問佛法大",
    "T45n1855_001:0118b07": "海無量寶聚。三論何但用一破一。而言是佛",
    "T45n1855_001:0118b08": "法通方論耶。將舊醫用乳田父食鹽。答一切",
    "T45n1855_001:0118b09": "眾生未觀波若以來。並皆依著稟教成病。是",
    "T45n1855_001:0118b10": "故三論。廣破依著。廣破眾生病。眾生病若消",
    "T45n1855_001:0118b11": "如來正教自開也。是故不須別立。",
    "T45n1855_001:0118b12": "第五明三論破緣有內外不同者。若是中論",
    "T45n1855_001:0118b13": "與十二門即破內學。若是百論即破外學。所",
    "T45n1855_001:0118b14": "以然者。龍樹出時正法始滅像法始興。此中",
    "T45n1855_001:0118b15": "有內病興世故。大論云。佛滅後五百歲後有",
    "T45n1855_001:0118b16": "五百部出興於世。皆執自見為是。他見為非。",
    "T45n1855_001:0118b17": "不知佛意。為於解脫故聞畢竟空法。開邪覆",
    "T45n1855_001:0118b18": "正。是故菩薩破邪顯正。所以秤為破內學也。",
    "T45n1855_001:0118b19": "問龍樹破內學不但除迷教之病。通收取佛",
    "T45n1855_001:0118b20": "教者。提婆破外學亦有收取義不。答亦有收",
    "T45n1855_001:0118b21": "義。如大經文字品云。一切經書呪術皆是佛",
    "T45n1855_001:0118b22": "說法。非外道說。是故亦有收歸內。又大經云。",
    "T45n1855_001:0118b23": "輪王出世還收取諸牛。亦是其事也。問百論",
    "T45n1855_001:0118b24": "破外而有收外義者。中論破內亦有收內義",
    "T45n1855_001:0118b25": "不。答亦有此義。故大論云。諸論義師自作此",
    "T45n1855_001:0118b26": "說。尚不得三藏中意。況大乘此破不收也。",
    "T45n1855_001:0118b27": "第六明三論申破傍正不同凡有二種。一者",
    "T45n1855_001:0118b28": "就破明傍正。二者就申明傍正也。就破明傍",
    "T45n1855_001:0118b29": "正者。中論正破內傍破外道。百論正破外迷",
    "T45n1855_001:0118c01": "傍破內執也。所以然者。若外執同內執者。中",
    "T45n1855_001:0118c02": "論傍破。若內執同外執者。百論即破也。就申",
    "T45n1855_001:0118c03": "明傍正者。中論正申佛教傍破外道。百論正",
    "T45n1855_001:0118c04": "破外道傍申佛教。所以然者。中論初發始即",
    "T45n1855_001:0118c05": "牒八不二諦。後方破外故。正申傍破也。若是",
    "T45n1855_001:0118c06": "百論初發始即歸三寶故。正破傍申也。十二",
    "T45n1855_001:0118c07": "門論與中論云何。答大師有時云。兩諸義無",
    "T45n1855_001:0118c08": "有異。有時云。十二門申義為強破義為弱。故",
    "T45n1855_001:0118c09": "初發即云說曰。今當略解摩訶衍義也。若是",
    "T45n1855_001:0118c10": "中論初牒八不破外人。故論文云。諸法無量。",
    "T45n1855_001:0118c11": "何故但以此八事破。故知。中論正破傍申也。",
    "T45n1855_001:0118c12": "第七明三論用假不同者。假者四種。一者因",
    "T45n1855_001:0118c13": "緣假。如空有二諦。二者隨緣假。如云世者",
    "T45n1855_001:0118c14": "說有我我亦說世智說無我。又百論云。佛隨",
    "T45n1855_001:0118c15": "眾生意故下中上施戒智。三者就緣假。如眾",
    "T45n1855_001:0118c16": "生執有就求有無從。眾生執無就求無不得。",
    "T45n1855_001:0118c17": "此是就緣假也。四者對緣假。如說常為對治",
    "T45n1855_001:0118c18": "無常說無常為對治常也。若是經中及以大",
    "T45n1855_001:0118c19": "論具足四假。若是三論唯有二假。一者就緣",
    "T45n1855_001:0118c20": "二者對緣。若中論正因緣假強對緣假故弱",
    "T45n1855_001:0118c21": "故。龍樹就外人覓生滅斷常皆不可得。若百",
    "T45n1855_001:0118c22": "論對緣假強就緣假弱故。外道執一借異。對",
    "T45n1855_001:0118c23": "破外道執異借一對破也。",
    "T45n1855_001:0118c24": "第八明三論有對緣不對緣不同者。若是百",
    "T45n1855_001:0118c25": "論。提婆菩薩。廣集九十六種外道邪師故。八",
    "T45n1855_001:0118c26": "方論士。皆集四衢各建其宗也。初立無方論",
    "T45n1855_001:0118c27": "者。提婆對面折外道。辨屈邪師也。若中論。龍",
    "T45n1855_001:0118c28": "樹菩薩。潛惟著筆。玄收迷情。以為折破。故不",
    "T45n1855_001:0118c29": "面對外人。異提婆也。問何故如此。答龍樹出",
    "T45n1855_001:0119a01": "世如第三佛。是故傳云。智慧日以頹斯人再",
    "T45n1855_001:0119a02": "輝世。昏寢以久闇此人悟令覺。又云。明即白",
    "T45n1855_001:0119a03": "月爭輝。智即聖人並照故。外道小乘聞名立",
    "T45n1855_001:0119a04": "伏。不敢論義。所以龍樹面不破也。但著論破",
    "T45n1855_001:0119a05": "也。提婆不爾。初但隱迹。為婆羅門故。外道諸",
    "T45n1855_001:0119a06": "師不畏彈之。故與此交論也。問提婆面對外",
    "T45n1855_001:0119a07": "道。亦有著論以不。答提婆九十日中。與外道",
    "T45n1855_001:0119a08": "論義。後還閑林。撰當時之言。著此百論也。",
    "T45n1855_001:0119a09": "第九明三論所破之緣根有利鈍不同者。以",
    "T45n1855_001:0119a10": "眾生根生不同。今約中百二論。略開三論種",
    "T45n1855_001:0119a11": "不同。有一種根緣。百論始捨罪福終破空有。",
    "T45n1855_001:0119a12": "當此言下即悟無生也。第二有一種眾生。即",
    "T45n1855_001:0119a13": "是外道。經聞提婆當時所破之理。屈申未悟。",
    "T45n1855_001:0119a14": "後出家稟受佛經。方始得悟。是中根人也。第",
    "T45n1855_001:0119a15": "三下根人。外道聞百論所破。雖復言理俱屈。",
    "T45n1855_001:0119a16": "而不得悟。後稟佛經。亦不得悟。非但不悟",
    "T45n1855_001:0119a17": "學於佛經。更復須迷執邪。後為中論所破",
    "T45n1855_001:0119a18": "方得悟也。問亦有內道之人雖聞中論所破",
    "T45n1855_001:0119a19": "不悟。聞百論破方始悟不。答亦有此義故。中",
    "T45n1855_001:0119a20": "論深聞不解。百論就情玄略故。便得悟也。",
    "T45n1855_001:0119a21": "第十明三論師弟不同者。叡公云。天竺有十",
    "T45n1855_001:0119a22": "六大國方八十里。三百五十年。有馬鳴菩薩",
    "T45n1855_001:0119a23": "出世。令大乘之化。重啟閻浮提。後五百三十",
    "T45n1855_001:0119a24": "年。有龍樹菩薩出世。扇無相之道。三啟末俗",
    "T45n1855_001:0119a25": "也。八百餘年。有婆羅門種名曰提婆。是龍樹",
    "T45n1855_001:0119a26": "上足弟子。其人皆與玄師並照德。與皆機淨",
    "T45n1855_001:0119a27": "行故。令佛法興隆邪道隱塞也。問中論既得",
    "T45n1855_001:0119a28": "秤中。百論亦得秤中不。答二論俱得秤中。問",
    "T45n1855_001:0119a29": "若俱得秤中更有何異。答若是中論即對偏",
    "T45n1855_001:0119b01": "辨中。若是中論即對邪辨中。所以然者。中",
    "T45n1855_001:0119b02": "論迷教之緣。學佛二諦不悟二不二。故成偏",
    "T45n1855_001:0119b03": "執。所以今破此偏二故。明不二之中也。若是",
    "T45n1855_001:0119b04": "百論不學佛教故。一向邪錯。破此邪錯以明",
    "T45n1855_001:0119b05": "中故。是破邪中也。",
    "T45n1855_001:0119b06": "次第三約釋論中論宗百論明秤中觀論。今",
    "T45n1855_001:0119b07": "作離合兩釋也。前則離解三字。次則合釋三",
    "T45n1855_001:0119b08": "字也。然雖復離釋非是異義。雖復合釋非是",
    "T45n1855_001:0119b09": "一義。所以然者。正為學人若聞合釋即作一",
    "T45n1855_001:0119b10": "解。若聞離釋則作異解。為此人故。所以言",
    "T45n1855_001:0119b11": "雖復離釋非是異義。雖復合釋非是一義。例",
    "T45n1855_001:0119b12": "如人聞波若如佛性法界涅槃便作異解。若",
    "T45n1855_001:0119b13": "聞波若即佛性法界即是涅槃便作一解。對",
    "T45n1855_001:0119b14": "此人故。明波若佛性法界涅槃雖復合非一。",
    "T45n1855_001:0119b15": "雖復離非是異也。",
    "T45n1855_001:0119b16": "所言中者。以實為義。亦以五為義也。以實為",
    "T45n1855_001:0119b17": "義者。開中叡師云。以中為名者。然其實也。",
    "T45n1855_001:0119b18": "以正為義者。肇公正觀論云。中即是正也。若",
    "T45n1855_001:0119b19": "以實為中義者。即名為實相實際。若以正為",
    "T45n1855_001:0119b20": "中義。即名正法正性也。問云何中以實為義。",
    "T45n1855_001:0119b21": "答正為失道之人。明學皆是虛妄。對此虛妄",
    "T45n1855_001:0119b22": "故名中實也。問何者是失道人。答通而為論。",
    "T45n1855_001:0119b23": "未見佛性。未觀波若以來。並是虛妄也。斷常",
    "T45n1855_001:0119b24": "中行故是失道人也。別而為言。有三種人。第",
    "T45n1855_001:0119b25": "一是失佛教人。言世諦是有真諦是無生死",
    "T45n1855_001:0119b26": "定斷佛果定常。如此人等。即是虛妄也。第",
    "T45n1855_001:0119b27": "二自樹之人。即是九十六種外道所行所學",
    "T45n1855_001:0119b28": "皆是也。邪錯之是虛妄也。第三即是任運顛",
    "T45n1855_001:0119b29": "倒不學佛教。亦不自樹邪候。直是隨逐世",
    "T45n1855_001:0119c01": "樂。任運失道故。如此三種人。皆虛妄也。問今",
    "T45n1855_001:0119c02": "辨中實正對何人。答通而為論。並對三人。別",
    "T45n1855_001:0119c03": "而為言。正對第一失佛教人也。問此失佛教",
    "T45n1855_001:0119c04": "人是何時失。答正法之末像法之始。稟佛教",
    "T45n1855_001:0119c05": "人。成斷常虛妄。以成斷常故失中道。是虛妄",
    "T45n1855_001:0119c06": "故。便失實相成邪見故。即失正法也。問何",
    "T45n1855_001:0119c07": "故失教人為虛妄耶。答彼云。有生有滅有有",
    "T45n1855_001:0119c08": "有無。是故龍樹責外云。汝若實有生滅實有",
    "T45n1855_001:0119c09": "有無者。就汝救之。便應可得。今就汝生滅無",
    "T45n1855_001:0119c10": "從實有無不得。故知。汝之所見是無而謂有。",
    "T45n1855_001:0119c11": "故是虛妄。是以對此虛妄偏邪故。明不斷不",
    "T45n1855_001:0119c12": "常不生不滅則是中道。以中實故名為正法。",
    "T45n1855_001:0119c13": "故淨名云。觀身實相觀佛亦然。如此觀者名",
    "T45n1855_001:0119c14": "為正觀。以他觀者名為邪觀。故知。中則是實",
    "T45n1855_001:0119c15": "實即是中也。所言中解不同。一者外道明中。",
    "T45n1855_001:0119c16": "二者毘曇人明中。三者成論人明中。四者中",
    "T45n1855_001:0119c17": "假人明中也。外道明中者。僧佉人言。埿團",
    "T45n1855_001:0119c18": "非瓶非非瓶即是中也。次衛世師言。聲不名",
    "T45n1855_001:0119c19": "大不名小為中。勤娑婆言。光非明非闇為中。",
    "T45n1855_001:0119c20": "三師並明中也。次毘曇人明中者。彼有事理。",
    "T45n1855_001:0119c21": "事中者。如國中滿大王。不在欲界復離非想。",
    "T45n1855_001:0119c22": "相離此二邊居在中道也。理中苦集之理不",
    "T45n1855_001:0119c23": "斷不常即是中道也。次成論人明中者。彼有",
    "T45n1855_001:0119c24": "三種中。一世諦中道即是不斷不常等也。二",
    "T45n1855_001:0119c25": "真諦中道即非有非無等也。三□諦中道即",
    "T45n1855_001:0119c26": "非真非俗也。次中假人明中者。如非有非無",
    "T45n1855_001:0119c27": "為中。而有而無為假。如此等解。別須廣破付",
    "T45n1855_001:0119c28": "在論文也。今明中略有三種。一對偏中。二因",
    "T45n1855_001:0119c29": "緣中。三絕待中也。所言對偏中者。學佛教人。",
    "T45n1855_001:0120a01": "既失其旨故。成斷常偏執。對此偏執的申故",
    "T45n1855_001:0120a02": "言對偏中也。次言因緣中者。如假有不得言",
    "T45n1855_001:0120a03": "有。不得言不有。此有即是中也。次言絕待中",
    "T45n1855_001:0120a04": "者。本對偏故。所以有中在。偏既去中亦不立。",
    "T45n1855_001:0120a05": "故非偏非中強名中也。",
    "T45n1855_001:0120a06": "所言觀者。論有廣略二文。若是廣文則云中",
    "T45n1855_001:0120a07": "觀論也。若是略文但言中也。關中影叡兩師。",
    "T45n1855_001:0120a08": "具廣略釋二義也。影師云。寂此諸道故名為",
    "T45n1855_001:0120a09": "中。問答折徵故秤為論也。又云。觀者直以觀",
    "T45n1855_001:0120a10": "達於心故名觀。論宣於口也。叡師云。以中為",
    "T45n1855_001:0120a11": "名照其實也。以論為秤者盡其言也。但釋中",
    "T45n1855_001:0120a12": "論不明觀也。今依廣本明觀義也。所言觀者",
    "T45n1855_001:0120a13": "觀照為義。龍樹正觀。照了諸法不斷不常不",
    "T45n1855_001:0120a14": "生不滅故名為觀。有二種。一生滅觀。二無",
    "T45n1855_001:0120a15": "生滅觀也。生滅觀者。有惑可滅。有解可生。有",
    "T45n1855_001:0120a16": "聖可取。有凡可捨故。生滅取捨之觀也。無生",
    "T45n1855_001:0120a17": "滅觀者。知惑本自不生。今何所滅。故了悟諸",
    "T45n1855_001:0120a18": "法不生不滅故名無生滅觀也。就此二觀各",
    "T45n1855_001:0120a19": "有三種。一名字觀。二義相觀。三心行觀也。名",
    "T45n1855_001:0120a20": "字觀者。知一切諸法但名字不內不外亦非",
    "T45n1855_001:0120a21": "中間不住亦非不住故。不名悟名字即是解",
    "T45n1855_001:0120a22": "脫故言名字觀也。義相觀者。既有其名。必應",
    "T45n1855_001:0120a23": "有義。如真俗是名非真非俗。是義亦得真俗。",
    "T45n1855_001:0120a24": "是名真以實為義。俗浮虛為義。了達此義名",
    "T45n1855_001:0120a25": "義相觀也。心如此行名心行觀也。",
    "T45n1855_001:0120a26": "所言論者。論有二種。一者小乘二者大乘。小",
    "T45n1855_001:0120a27": "乘論亦有二種。一通論二別論也。大乘論亦",
    "T45n1855_001:0120a28": "有二種。一通二別也。小乘通論者。即是成",
    "T45n1855_001:0120a29": "實毘曇等二論。通釋佛三藏教意故。成論云。",
    "T45n1855_001:0120b01": "我欲正論三藏中實義也。小乘別論者。釋論",
    "T45n1855_001:0120b02": "云。有脇比丘造四阿含論也。此上無也。大乘",
    "T45n1855_001:0120b03": "通論者。中百等三論。通明佛大乘經意也。大",
    "T45n1855_001:0120b04": "乘別論者。即是釋論地論波若論別釋經故",
    "T45n1855_001:0120b05": "也。問論是何義。答直名論交言曰論。又云。賓",
    "T45n1855_001:0120b06": "主往復為論也。今依關中序云。論者欲以窮",
    "T45n1855_001:0120b07": "其源盡其理也。又言論者。盡其言也。他問。盡",
    "T45n1855_001:0120b08": "言為論者。為當用言為論為當。用無言為論",
    "T45n1855_001:0120b09": "若用言為論。言那得導盡言。若用無言為論",
    "T45n1855_001:0120b10": "者。復何秤盡言耶。答導盡言為論。那得用言",
    "T45n1855_001:0120b11": "為論。若無言何得盡。是故賓主。交言為欲盡",
    "T45n1855_001:0120b12": "言以為論也。若不交言。言何由盡也。問云。",
    "T45n1855_001:0120b13": "交言為欲盡言。答論主之難擬無不摧。外人",
    "T45n1855_001:0120b14": "無不屈。外人若不屈。即斷常不盡擬。若不摧",
    "T45n1855_001:0120b15": "戲論不消。戲論不息則中不生。斷常不盡觀",
    "T45n1855_001:0120b16": "則不發中。若不生則佛性不現。波若不顯。今",
    "T45n1855_001:0120b17": "斷常息。所以中生觀發。中生觀發故佛性現",
    "T45n1855_001:0120b18": "波□顯。是故以盡言為論也。問但盡邪言為",
    "T45n1855_001:0120b19": "盡。為盡正言□盡耶。答一往為論。但盡邪",
    "T45n1855_001:0120b20": "言。二往為論。邪言既盡正言亦息。問論主既",
    "T45n1855_001:0120b21": "言那得盡言。答論主為論盡言。是故言也。如",
    "T45n1855_001:0120b22": "大論云。執事比丘舉手唱言眾皆寂靜。此是",
    "T45n1855_001:0120b23": "以聲遮聲。非求聲也。今以言盡言。非立言",
    "T45n1855_001:0120b24": "也。",
    "T45n1855_001:0120b25": "次合釋三字者。以為二意。以中對觀。即是境",
    "T45n1855_001:0120b26": "智之名。以觀對中。即是智境觀。即是境智。以",
    "T45n1855_001:0120b27": "境是中實故生觀。便是正觀。以觀正故。所以",
    "T45n1855_001:0120b28": "境即是中。故中發於觀觀發於中也。所言中",
    "T45n1855_001:0120b29": "發觀者。由諸法不生不滅無來無去。是故能",
    "T45n1855_001:0120c01": "發菩薩正觀。故理乘云。十二因緣。不生不滅",
    "T45n1855_001:0120c02": "非因非果故能生觀者。猶如胡𦬔能發熱病",
    "T45n1855_001:0120c03": "是中發於觀義也。觀發中者。以觀正故。能了",
    "T45n1855_001:0120c04": "達諸法皆無生滅。是觀發於中也。以觀對論",
    "T45n1855_001:0120c05": "為行說者。觀論即是如行而說。論觀即是如",
    "T45n1855_001:0120c06": "說而行。如行而說。即是說我所行。如說而行。",
    "T45n1855_001:0120c07": "即是行我所說。說我所行故名為中論也。行",
    "T45n1855_001:0120c08": "我所說故名中觀也。問此中觀論三字通別",
    "T45n1855_001:0120c09": "云何。答通而為論。三字皆中皆觀皆論也。所",
    "T45n1855_001:0120c10": "言三字皆中者。中既不生不滅。觀亦不生不",
    "T45n1855_001:0120c11": "滅。故即是中。中即所行不生不滅。觀即能行",
    "T45n1855_001:0120c12": "不生不滅。中即所照不生不滅。觀即能照不",
    "T45n1855_001:0120c13": "生不滅。論即是能論不生不滅。所論不生不",
    "T45n1855_001:0120c14": "滅。既是中能論不生不滅。亦是中也。三字皆",
    "T45n1855_001:0120c15": "觀者。中即是義相觀。觀即是心行觀。論即是",
    "T45n1855_001:0120c16": "名字觀□故三字名觀也。三字皆論者。論則",
    "T45n1855_001:0120c17": "是能論故。能論既是所論。中觀亦是也。",
    "T45n1855_001:0120c18": "第四無方問答也。",
    "T45n1855_001:0120c19": "問經中二諦論中二諦。經中中道論中中道",
    "T45n1855_001:0120c20": "同異云何。答通而為論更無異也。論中二諦",
    "T45n1855_001:0120c21": "既即論中二諦也。經中二諦亦即是經中二",
    "T45n1855_001:0120c22": "諦也。通而致別。經中所辨。則前假後中。論中",
    "T45n1855_001:0120c23": "所辨。即前中後假也。所以然者。經中前明二",
    "T45n1855_001:0120c24": "諦教門。說此二諦為表不二。如說空有為俗",
    "T45n1855_001:0120c25": "有空為真。空有為俗。有不自有。有即是假。有",
    "T45n1855_001:0120c26": "空為真。空不自空。空即是假。故此空有既是",
    "T45n1855_001:0120c27": "假名。因此空有之假。表非空非有不二中。是",
    "T45n1855_001:0120c28": "經中前假後中。故因假得中。因教悟理也。若",
    "T45n1855_001:0120c29": "是論中則前中後假。將執教之緣聞有即住",
    "T45n1855_001:0121a01": "有。聞無即住無。此有無即成性實故。龍樹破",
    "T45n1855_001:0121a02": "此性實明諸法非有非無。即破性有故云非",
    "T45n1855_001:0121a03": "有。破性無故云非無。非有非無即是雙去。不",
    "T45n1855_001:0121a04": "知何以名強為中。是前明中義。因此中悟假。",
    "T45n1855_001:0121a05": "由非有非無中故。得生而有而無之假。是前",
    "T45n1855_001:0121a06": "中後假也。",
    "T45n1855_001:0121a07": "問經中明中實與論中辨中實同異云何。答",
    "T45n1855_001:0121a08": "若是經中明二諦教實。若是論中已辨中實",
    "T45n1855_001:0121a09": "即理實也。",
    "T45n1855_001:0121a10": "問中教實云何理實云何。答教實者。即是諸",
    "T45n1855_001:0121a11": "佛二諦教門成諦之言以為實。若是理實。則",
    "T45n1855_001:0121a12": "是明諸法不空不有實相為實也。復有於緣",
    "T45n1855_001:0121a13": "實義。有於凡是實空。於聖是實。此二緣故秤",
    "T45n1855_001:0121a14": "兩實也。問答未盡。付入中文辨也。又成實",
    "T45n1855_001:0121a15": "論師云。三論師不得破成論。三論師云得破",
    "T45n1855_001:0121a16": "也。成論師言不得破。意以有八義故。何等是",
    "T45n1855_001:0121a17": "八。一者破異同。二者明二諦同。三明中道同。",
    "T45n1855_001:0121a18": "四明波若同。五明人同。六明異出世故。七明",
    "T45n1855_001:0121a19": "破小大同。八明破而有立故也。第一破異同",
    "T45n1855_001:0121a20": "者可辨也。第二明二諦同者。成論十號品云。",
    "T45n1855_001:0121a21": "不說世諦為第一義諦。說第一義諦為世諦",
    "T45n1855_001:0121a22": "也。又論文品云。有我為世諦。無我為第一義",
    "T45n1855_001:0121a23": "諦故。不得破也。三明中道同。論有無品云。方",
    "T45n1855_001:0121a24": "便說有。方便說無。若決定有即墮常邊。若決",
    "T45n1855_001:0121a25": "定無即墮斷邊。離有無二邊名為中道也。四",
    "T45n1855_001:0121a26": "明波若同者可解也。五明人同者。增一阿含",
    "T45n1855_001:0121a27": "云。是故比丘當成四諦故也。六明異出世者。",
    "T45n1855_001:0121a28": "龍樹七百餘年造論。呵梨跋摩亦八百餘年",
    "T45n1855_001:0121a29": "造論。如此有前後。前不得破後也。七明破大",
    "T45n1855_001:0121b01": "小故不及者。放廣道人破故也。八明破而有",
    "T45n1855_001:0121b02": "立者。亦可知也。彼雖如此云。而三論家皆",
    "T45n1855_001:0121b03": "得破也。破方可解也。至理非有非無非因非",
    "T45n1855_001:0121b04": "果。而涅槃以無所有為宗。大品以有所無為",
    "T45n1855_001:0121b05": "宗故。依涅槃經辨不有有十種。無亦然。不有",
    "T45n1855_001:0121b06": "十種者。一就體明不有有。二就側明不有有。",
    "T45n1855_001:0121b07": "三就假有明不有有。四就舉用結體明不有",
    "T45n1855_001:0121b08": "有。五就萬法明不有有。六對病明不有有。七",
    "T45n1855_001:0121b09": "竪明不有有。八就有無明不有有。九者對無",
    "T45n1855_001:0121b10": "名有明不有有。十者還以諸用結明不有有",
    "T45n1855_001:0121b11": "也。一就體明不有有者。大經云正法寶城善",
    "T45n1855_001:0121b12": "有。此有是不有有也。此妄作何者。不二正",
    "T45n1855_001:0121b13": "法非有非無而強名善有故。此有是不有有",
    "T45n1855_001:0121b14": "也。二就側有明不有有者。直從體起有。此",
    "T45n1855_001:0121b15": "有是不有有。何者空有故言不有有。所以者",
    "T45n1855_001:0121b16": "側者。置無邊言有邊故也。三就假有明不者",
    "T45n1855_001:0121b17": "者。此假有是不有有。以假有非真有故。言不",
    "T45n1855_001:0121b18": "有有也。四舉用結體明不有者。此用有如體。",
    "T45n1855_001:0121b19": "是不有故言不有有也。五就萬法明不有者。",
    "T45n1855_001:0121b20": "此萬法是不有有。以其空有故。故言萬法是",
    "T45n1855_001:0121b21": "不有有也。六對病明不有者。撥無闡提言一",
    "T45n1855_001:0121b22": "切無故。此無病明不有有故。言不有有也。七",
    "T45n1855_001:0121b23": "竪明不有者。有非有非非有。是不有有故言",
    "T45n1855_001:0121b24": "不有有也。八對無名有明不有者。以對無故",
    "T45n1855_001:0121b25": "言此有。是不有有也。九就有無明不有者。此",
    "T45n1855_001:0121b26": "有無非真有無故。言不有有也。十明不有還",
    "T45n1855_001:0121b27": "以諸用結體故。言不有有也。又能所四句義",
    "T45n1855_001:0121b28": "者。一經能經所。論能論所。合為一句也二經",
    "T45n1855_001:0121b29": "能為論所。經所為論能。論能為經所。論所為",
    "T45n1855_001:0121c01": "經能。合為一句。三經能所皆是經能。論能所",
    "T45n1855_001:0121c02": "皆是論能。合為一句。四非能非所為無句義",
    "T45n1855_001:0121c03": "也。經能者即是佛能說二智。經所者即是所",
    "T45n1855_001:0121c04": "說經教者。論能者即是菩薩二慧也。論所者",
    "T45n1855_001:0121c05": "即菩薩造論也。",
    "T45n1855_001:0121c06": "問何故二智與佛二慧與菩薩。即答通而為",
    "T45n1855_001:0121c07": "論。皆得相通。別而為言。於佛二智菩薩二慧",
    "T45n1855_001:0121c08": "者。依大品經云。於佛種智一切種智。於菩薩",
    "T45n1855_001:0121c09": "道慧道種慧也。智是決斷義。慧是解知也。異",
    "T45n1855_001:0121c10": "句可知也。內道有四悉檀。一者世諦悉檀。二",
    "T45n1855_001:0121c11": "第一義悉檀。三對治悉檀。四各各為人為人",
    "T45n1855_001:0121c12": "悉檀也。外道亦有四悉檀。一平等悉檀。二不",
    "T45n1855_001:0121c13": "平等悉檀。三依止悉檀。四自證悉檀。又之可",
    "T45n1855_001:0121c14": "解也。",
    "T45n1855_001:0121c15": "三論家對何人明三種中道耶。山止觀法師",
    "T45n1855_001:0121c16": "云。正對成實論明也。山師常讀誦大品經故。",
    "T45n1855_001:0121c17": "依之而說也。彼經云。言說是俗諦。無言說是",
    "T45n1855_001:0121c18": "真諦。作中相可解也。而後師等。依中論文",
    "T45n1855_001:0121c19": "不生不滅等不轉依生滅明之也。用小頓悟",
    "T45n1855_001:0121c20": "師有六家也。一肇師。二支道林師。三真安埵",
    "T45n1855_001:0121c21": "師。四邪通師。五理山遠師。六道安師也。此",
    "T45n1855_001:0121c22": "師等云。七地以上悟無生忍也。合年天子竺",
    "T45n1855_001:0121c23": "道師。用大頓悟義也。小緣天子。金剛以還皆",
    "T45n1855_001:0121c24": "是大夢。金剛以後乃是大覺也。又用五時教",
    "T45n1855_001:0121c25": "師不同也。白衣劉虬云。用七時。一樹王成",
    "T45n1855_001:0121c26": "道為瞽聾說三歸等為世俗教也。二為說三",
    "T45n1855_001:0121c27": "乘別教則是三教并四時也。五大品維摩思",
    "T45n1855_001:0121c28": "益楞伽法鼓等是也。六者法華也。七者涅槃",
    "T45n1855_001:0121c29": "也。又用五時師慧觀開善等。如常聞也。而慧",
    "T45n1855_001:0122a01": "觀師云。從第二大品為常教。何以知之。仁王",
    "T45n1855_001:0122a02": "經云。超度世諦第一義諦湛然常住。又偈云。",
    "T45n1855_001:0122a03": "一轉妙覺常湛然也。開善云。前四時皆是無",
    "T45n1855_001:0122a04": "常教也。用四時者慧觀師也。大經云五味相",
    "T45n1855_001:0122a05": "生解師不同也。劉虬云。從佛出十二部經者。",
    "T45n1855_001:0122a06": "即是世諦。及三乘別教從十二部出修多羅",
    "T45n1855_001:0122a07": "者。大品經也。從修多羅出方等經者。即維摩",
    "T45n1855_001:0122a08": "思益等經也。從方等經出波若波羅蜜者。即",
    "T45n1855_001:0122a09": "法華經也。從波若波羅蜜出大涅槃等經也。",
    "T45n1855_001:0122a10": "即第五常住教也。開善慧觀師說。如常聞也。",
    "T45n1855_001:0122a11": "今三論家云。佛出十二部經者世諦俗半教",
    "T45n1855_001:0122a12": "也。從十二部經出修多羅者初半教也。從修",
    "T45n1855_001:0122a13": "多羅出方等者維摩思益等也。從方等出波",
    "T45n1855_001:0122a14": "若波羅蜜者大品般若經也。從波若波羅蜜",
    "T45n1855_001:0122a15": "出大般涅槃者即是涅槃也。所以然者。波若",
    "T45n1855_001:0122a16": "為因涅槃為果故也。若爾波若能生一切法。",
    "T45n1855_001:0122a17": "應是法本也。何故初教為法本耶。答理應波",
    "T45n1855_001:0122a18": "若是法本。所以初教為法本者。此家不須五",
    "T45n1855_001:0122a19": "時次第。但以滿半故也。以半為因開滿教故",
    "T45n1855_001:0122a20": "也。問何故成論師等。從方等出波若波羅蜜",
    "T45n1855_001:0122a21": "者。為第四法華教不常經名耶。答見多寶塔",
    "T45n1855_001:0122a22": "品云。善哉釋迦牟尼佛。能以平等大會教菩",
    "T45n1855_001:0122a23": "薩法也。平等慧者即是般若也。又涅槃為本",
    "T45n1855_001:0122a24": "有三種。一者雙卷泥洹即支謙法師翻。云胡",
    "T45n1855_001:0122a25": "音般泥洹。二者釋道安法師抄作雙卷。云胡",
    "T45n1855_001:0122a26": "本般泥洹。三者佛陀拔提作雙卷。云方等泥",
    "T45n1855_001:0122a27": "洹。智炎法師作十卷泥洹。又法顯法師自天",
    "T45n1855_001:0122a28": "竺將六卷泥洹。初雙卷後六卷也。此二部多",
    "T45n1855_001:0122a29": "行世也。雙卷者但說涅槃第一第二卷也。六",
    "T45n1855_001:0122b01": "卷者唯說第一至第一卷也。涅槃四十卷者。",
    "T45n1855_001:0122b02": "智炎法師於武威郡孤臧縣翻也。又曇無讖",
    "T45n1855_001:0122b03": "法師。自中天竺將來諸巨牟儞國翻為四十",
    "T45n1855_001:0122b04": "卷。後東安寺慧嚴師道場寺慧觀師。謝令郡",
    "T45n1855_001:0122b05": "作三十六卷。其來所以如傳云也。又竺道生",
    "T45n1855_001:0122b06": "師。涅槃未至漢地時。看六卷泥洹一闡提成",
    "T45n1855_001:0122b07": "佛。爾時國中諸大德云。泥洹無言闡提成佛",
    "T45n1855_001:0122b08": "故。而生師獨言闡提成佛。是故諸大德。擯生",
    "T45n1855_001:0122b09": "師虎山五百里也。晉末初宋元嘉七年涅槃",
    "T45n1855_001:0122b10": "至陽州。爾時里山慧觀師。令喚生法師講此",
    "T45n1855_001:0122b11": "經也。又涅槃或云二萬五千偈。或云三萬五",
    "T45n1855_001:0122b12": "千偈。外國以三十二字為一偈。而大品有二",
    "T45n1855_001:0122b13": "萬千偈。以此而當涅槃有三萬五千偈也。",
    "T45n1855_001:0122b14": "略三論遊意義終"
}