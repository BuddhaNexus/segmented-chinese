{
    "T14n0511_001:0779a05": "No. 511",
    "T14n0511_001:0779a06": "佛說蓱沙王五願經",
    "T14n0511_001:0779a08": "吳月支國居士支謙譯",
    "T14n0511_001:0779a09": "聞如是：一時，佛在王舍國鷂山中，與五百比",
    "T14n0511_001:0779a10": "丘俱。時王舍國王號名蓱比沙，少小作太",
    "T14n0511_001:0779a11": "子，意常求五願：一者、「願我年少為王」；二者、「令",
    "T14n0511_001:0779a12": "我國中有佛」；三者、「使我出入常往來佛所」；四",
    "T14n0511_001:0779a13": "者、「常聽佛說經」；五者、「聞經心疾開解，得須陀",
    "T14n0511_001:0779a14": "洹道」。是五願，蓱比沙王皆得之。時王舍國北",
    "T14n0511_001:0779a15": "方有異國，國名德差伊羅。其國王名弗迦",
    "T14n0511_001:0779a16": "沙，甚高絕妙，宿命時曾更見佛，受佛經道，學",
    "T14n0511_001:0779a17": "身中六分經。何等六分？一者、身中有地，二",
    "T14n0511_001:0779a18": "者、身中有水，三者、身中有火，四者、身中有風，",
    "T14n0511_001:0779a19": "五者、身中有空，六者、身中有心。身中凡有是",
    "T14n0511_001:0779a20": "六分。蓱比沙王與弗迦沙王生未曾相見，",
    "T14n0511_001:0779a21": "遙相愛敬如兄弟，常書記往來，相問遺不絕。",
    "T14n0511_001:0779a22": "蓱比沙王意常念：「令我得絕奇好物，以遺",
    "T14n0511_001:0779a23": "弗迦沙。」弗迦沙王亦常意念：「令我得絕奇",
    "T14n0511_001:0779a24": "好物，以遺蓱比沙王。」弗迦沙王國中奄生",
    "T14n0511_001:0779a25": "一蓮華，一枚有千葉，皆金色。遣使者，以遺",
    "T14n0511_001:0779a26": "蓱比沙王。蓱比沙王見華大歡喜言：「弗迦",
    "T14n0511_001:0779a27": "沙王遺我物甚奇有異。」蓱比沙王作書與",
    "T14n0511_001:0779a28": "弗迦沙王言：「我國中有金銀珍寶甚多，我不",
    "T14n0511_001:0779a29": "用為寶。今我國中生一人華，人華字佛，紫",
    "T14n0511_001:0779b01": "磨金色，身有三十二相。」弗迦沙王讀書，聞",
    "T14n0511_001:0779b02": "佛聲，大歡喜踊躍，毛衣皆竪——宿命曾已見",
    "T14n0511_001:0779b03": "佛，故毛為竪。",
    "T14n0511_001:0779b04": "弗迦沙王作書與蓱比沙王：「願具聞神佛所",
    "T14n0511_001:0779b05": "施行教誡，當所奉行。願具告意。」弗迦沙",
    "T14n0511_001:0779b06": "王却後數日自念言：「人命不可知，在呼吸間。",
    "T14n0511_001:0779b07": "我不能復待蓱比沙報書，不如便自行見佛。」",
    "T14n0511_001:0779b08": "弗迦沙王主九十九小國，小國王曰來朝。弗",
    "T14n0511_001:0779b09": "迦沙勅諸小國王及群臣、百官、諸兵，皆悉嚴",
    "T14n0511_001:0779b10": "駕，發行到王舍國佛所。道逢蓱比沙王書，書",
    "T14n0511_001:0779b11": "上言：「佛教人棄家，捐妻子，斷愛欲，當除鬚",
    "T14n0511_001:0779b12": "髮，著法衣，作沙門。所以者何？人愚癡故，不",
    "T14n0511_001:0779b13": "當為者而為之便為癡。從癡為行；從行為",
    "T14n0511_001:0779b14": "識；從識為名色；從名色為六入。何等為六",
    "T14n0511_001:0779b15": "入？一者、眼，二者、耳，三者、鼻，四者、口，五者、身，",
    "T14n0511_001:0779b16": "六者、心。是為六。此六事皆外向：眼向色；耳",
    "T14n0511_001:0779b17": "向聲；鼻向香；口向味；身向細軟；心向欲。是",
    "T14n0511_001:0779b18": "為六向。從六向為合；從合為痛、樂；從痛、樂",
    "T14n0511_001:0779b19": "為愛；從愛為受；從受為有；從有為生；從生",
    "T14n0511_001:0779b20": "為老、死、憂、悲、苦不如意惱，如是合大苦陰隨",
    "T14n0511_001:0779b21": "習。凡合此勤苦，合名人。智者自去愚癡；愚",
    "T14n0511_001:0779b22": "癡盡眾惡消除；惡消除便行盡；行盡識盡；識",
    "T14n0511_001:0779b23": "盡名色盡；名色盡六入盡；六入盡合盡；合盡",
    "T14n0511_001:0779b24": "痛、樂盡；痛、樂盡愛盡；愛盡受盡；受盡有盡；",
    "T14n0511_001:0779b25": "有盡生盡；生盡老、死盡；老、死盡已，憂、悲、苦",
    "T14n0511_001:0779b26": "不如意惱，如是合大苦陰隨習為盡，便不復",
    "T14n0511_001:0779b27": "生；不生即得泥洹道無為。」弗迦沙王讀書",
    "T14n0511_001:0779b28": "竟，自思念。夜人定後，群臣、百官、士眾皆臥",
    "T14n0511_001:0779b29": "出，寂然無聲。竊起，亡去，入丘墓間，便自",
    "T14n0511_001:0779c01": "剃頭，被法衣，作沙門。無飯食應器，便取塚間",
    "T14n0511_001:0779c02": "久死人髑髏，淨刮洒以為應器。持是髑髏",
    "T14n0511_001:0779c03": "應器，轉行到王舍蓱比沙王國。止於城外，",
    "T14n0511_001:0779c04": "舉頭視日，念：「今日至佛所晚，明日乃行。」弗",
    "T14n0511_001:0779c05": "迦沙王前報窯家：「願寄一宿。」窯家言：「大善！",
    "T14n0511_001:0779c06": "我舍幸寬，有宿止處。」弗迦沙王於外取小",
    "T14n0511_001:0779c07": "草蓐入，於一屏處布座，坐其上，自思惟五",
    "T14n0511_001:0779c08": "內。佛以天眼從鷂山中遙見弗迦沙王來，",
    "T14n0511_001:0779c09": "到王舍國止於城外窯家。佛念弗迦沙王命",
    "T14n0511_001:0779c10": "盡明日，恐不復生相見。",
    "T14n0511_001:0779c11": "佛即飛行，就到窯家門外。佛報窯家：「願寄",
    "T14n0511_001:0779c12": "一宿。」窯家報言：「我舍幸大，可得相容。屬者",
    "T14n0511_001:0779c13": "有一沙門來寄宿，自與相報，相便安者，便",
    "T14n0511_001:0779c14": "可止宿。」佛即前至弗迦沙王所言：「我從主人",
    "T14n0511_001:0779c15": "寄一宿，云當報卿。卿寧肯令我一宿耶？」弗",
    "T14n0511_001:0779c16": "迦沙言：「我適有小草蓐，裁足坐耳。此舍幸",
    "T14n0511_001:0779c17": "寬，卿便自在所欲宿耳。」",
    "T14n0511_001:0779c18": "佛便自左右取小草蓐，於一處坐。佛端坐過",
    "T14n0511_001:0779c19": "三夜，弗迦沙亦端坐。佛自念：「是弗迦沙坐",
    "T14n0511_001:0779c20": "安諦寂寞，不動，不搖。」佛意試，欲前問用何等",
    "T14n0511_001:0779c21": "故作沙門？受何經戒？喜何等經？佛起到弗",
    "T14n0511_001:0779c22": "迦沙前問言：「卿師受誰道？用何等故作沙門？」",
    "T14n0511_001:0779c23": "弗迦沙報言：「我聞有佛，姓瞿曇，父字悅頭檀，",
    "T14n0511_001:0779c24": "白淨王也。其子剃頭鬚作沙門，得佛道。我師",
    "T14n0511_001:0779c25": "事之。我用佛故作沙門。佛所說經入我心中，",
    "T14n0511_001:0779c26": "我甚喜之。」佛問：「寧曾見佛不？」弗迦沙言：「未",
    "T14n0511_001:0779c27": "曾見。」「設使見者，寧能識是佛不？」弗迦沙言：",
    "T14n0511_001:0779c28": "「見之不能識。」佛念：「是賢者為用我故，作沙門。",
    "T14n0511_001:0779c29": "續當為子說宿命時所知經，爾乃解疾耳。」佛",
    "T14n0511_001:0780a01": "語弗迦沙言：「我為卿說經，上語亦善，中語",
    "T14n0511_001:0780a02": "亦善，下語亦善。為卿說身中六分事，善聽",
    "T14n0511_001:0780a03": "之！」弗迦沙言：「大善！」佛言：「合此六事，能成為",
    "T14n0511_001:0780a04": "人身。人身凡六事，有所覺知。人志用十八",
    "T14n0511_001:0780a05": "事轉動人意。凡有四事，道人所當奉行；奉",
    "T14n0511_001:0780a06": "行已，志不復轉；志不復轉者，便得道；得道已，",
    "T14n0511_001:0780a07": "不復生，不復老，不復病，不復於今世死，亦",
    "T14n0511_001:0780a08": "不復於後世死，亦不復愁，亦不復憂，亦不",
    "T14n0511_001:0780a09": "復怒，亦不復思，亦不復愛。是為度世之",
    "T14n0511_001:0780a10": "道。",
    "T14n0511_001:0780a11": "「請解六事合名為人。熟聽之！一者、地，二者、",
    "T14n0511_001:0780a12": "水，三者、火，四者、風，五者、空，六者、心。何等",
    "T14n0511_001:0780a13": "為地？地有二品：身地、外地。何等為身地者？",
    "T14n0511_001:0780a14": "謂髮、毛、爪、齒、皮、肉、筋、骨、脾、腎、肝、肺、腸、胃：身中",
    "T14n0511_001:0780a15": "諸堅者皆為地。身地、外地同合為地，身地、",
    "T14n0511_001:0780a16": "外地非我地，適無所復貪愛知者。當熟思",
    "T14n0511_001:0780a17": "惟，是以自解。",
    "T14n0511_001:0780a18": "「何等為水？水有二品：身水、外水。何等為身",
    "T14n0511_001:0780a19": "水者？謂淚、涕、唾、膿、血、汗、肪、髓、腦、小便：身中",
    "T14n0511_001:0780a20": "諸軟者皆為水。身水、外水同合為水，身水、",
    "T14n0511_001:0780a21": "外水非我水，適無所復貪愛知者。當熟思惟",
    "T14n0511_001:0780a22": "以自解。",
    "T14n0511_001:0780a23": "「何等為火？火有二品：身火、外火。何等為身",
    "T14n0511_001:0780a24": "火者？謂身中溫熱、腹中主消食：身中諸熱者",
    "T14n0511_001:0780a25": "皆為火。身火、外火同合為火，身火、外火非",
    "T14n0511_001:0780a26": "我火，適無所復貪愛知者。當熟思惟以自",
    "T14n0511_001:0780a27": "解。",
    "T14n0511_001:0780a28": "「何等為風？風有二品：身風、外風。何等為身風",
    "T14n0511_001:0780a29": "者？謂上氣風、下氣風、骨間風、腹中風、四支",
    "T14n0511_001:0780b01": "風、喘息風：身中諸起者皆為風。身風、外風",
    "T14n0511_001:0780b02": "同合為風，身風、外風非我風，適無所復貪愛",
    "T14n0511_001:0780b03": "知者。當熟思惟以自解。",
    "T14n0511_001:0780b04": "「何等為空？空有二品：身空、外空。何等為身",
    "T14n0511_001:0780b05": "空者？謂眼空、耳空、鼻空、口空、喉空、腹空、胃空、",
    "T14n0511_001:0780b06": "食所出入空。是為身空。身空、外空同合為",
    "T14n0511_001:0780b07": "空，身空、外空非我空，適無所復貪愛知者。",
    "T14n0511_001:0780b08": "當熟思惟以自解。",
    "T14n0511_001:0780b09": "「智者學道，能自別知身中五分，餘一分者心。",
    "T14n0511_001:0780b10": "心清淨無欲，自念：『我清潔如是』。若願欲上第",
    "T14n0511_001:0780b11": "二十五空慧天，恐於二十五天上壽數千劫",
    "T14n0511_001:0780b12": "不得脫；若復願上第二十六識慧天，壽復倍",
    "T14n0511_001:0780b13": "於二十五天上，恐復不得脫；若復願欲上",
    "T14n0511_001:0780b14": "第二十七無所念慧天，壽復倍二十六天上，",
    "T14n0511_001:0780b15": "恐復不得脫；若復願欲上第二十八無思想",
    "T14n0511_001:0780b16": "天，壽八十四千萬劫，恐復不得脫。志便厭",
    "T14n0511_001:0780b17": "苦，壽久不得脫，便取泥洹道。",
    "T14n0511_001:0780b18": "「何等為六事各合者？謂目合於色，耳合於",
    "T14n0511_001:0780b19": "聲，鼻合於香，舌合於味，身合於細滑，心合",
    "T14n0511_001:0780b20": "於知。是為六合。",
    "T14n0511_001:0780b21": "「何等為志十八轉者？謂目為好色轉，為惡色",
    "T14n0511_001:0780b22": "轉，為中色轉；耳為好聲轉，為悲聲轉，為惡",
    "T14n0511_001:0780b23": "聲轉；鼻為好香轉，為惡香轉，為臭香轉；舌",
    "T14n0511_001:0780b24": "為美味轉，為惡味轉，為無味轉；身為細軟",
    "T14n0511_001:0780b25": "轉，為麁堅轉，為寒溫轉；心為善事轉，為惡",
    "T14n0511_001:0780b26": "事轉，為世事轉。為志十八轉。",
    "T14n0511_001:0780b27": "「何等為四事堅制人者？一為至誠，二為等",
    "T14n0511_001:0780b28": "意，三為智慧，四為消滅諸惡。是為四堅志。",
    "T14n0511_001:0780b29": "目所貪愛，得之因快樂；快樂離人，自覺過去。",
    "T14n0511_001:0780c01": "從苦、致苦，能知為苦；苦已去，自知為脫苦。人",
    "T14n0511_001:0780c02": "行苦，難得樂，當思惟斷諸惡事。因得不苦、不",
    "T14n0511_001:0780c03": "樂，自知遠離諸苦。譬如兩木相揩生火，因別",
    "T14n0511_001:0780c04": "兩木，各著一面，火亦滅，木亦冷。恩愛合便得",
    "T14n0511_001:0780c05": "苦，棄捐恩愛，自知為脫。譬如鍛金師得好",
    "T14n0511_001:0780c06": "金，自在欲作何等奇物——臂環、耳璫、步瑤、華",
    "T14n0511_001:0780c07": "光及百種——皆能作之。道人持心，當如是鍛",
    "T14n0511_001:0780c08": "金師自在欲生，不假令欲生二十五天、二十",
    "T14n0511_001:0780c09": "六天、二十七天、二十八天。然審皆有是，雖",
    "T14n0511_001:0780c10": "久會當壞，皆當過去，無有常。知當復過去，",
    "T14n0511_001:0780c11": "意不復向，不復念，不復思，不復愛，是名為",
    "T14n0511_001:0780c12": "無為。智者自思惟，如是乃為高耳；人遠離",
    "T14n0511_001:0780c13": "諸惡，乃為智耳。目所見萬物皆當過，無有",
    "T14n0511_001:0780c14": "常，無為亦不復去，亦不復來。道人知是者，",
    "T14n0511_001:0780c15": "便信於道無為，最為至誠。未得道時，所喜",
    "T14n0511_001:0780c16": "愛樂身心所生；得道已，皆棄捐之，人棄所在",
    "T14n0511_001:0780c17": "恩愛，是名為無為。",
    "T14n0511_001:0780c18": "「志在婬妷故不得脫；志在瞋怒故不得脫；",
    "T14n0511_001:0780c19": "志在愚癡故不得脫。道人知是者，因棄婬",
    "T14n0511_001:0780c20": "妷之心，棄瞋怒之心，棄愚癡之心，拔恩愛",
    "T14n0511_001:0780c21": "之本，斷其枝條，截其根莖，不復生滋。是名",
    "T14n0511_001:0780c22": "無為。",
    "T14n0511_001:0780c23": "「自念有我志復動，無我志復動，我端正志復",
    "T14n0511_001:0780c24": "動，我不端正志復動。人豫自念，如是是為",
    "T14n0511_001:0780c25": "病，是為劇，是為痛，是為不脫。是故不欲多",
    "T14n0511_001:0780c26": "念。是謂諸苦之要。」",
    "T14n0511_001:0780c27": "弗迦沙本不知是佛，得第三阿那鋡道，能",
    "T14n0511_001:0780c28": "知為佛耳。即起以頭面著佛足言：「我實愚癡",
    "T14n0511_001:0780c29": "無狀，失於禮敬。」佛便自現光景威神。弗迦",
    "T14n0511_001:0781a01": "沙便自悔過言：「我愚癡人。」佛言：「若能自悔過",
    "T14n0511_001:0781a02": "為善，令若過除。」弗迦沙言：「願持我作沙門。」",
    "T14n0511_001:0781a03": "佛問：「若作沙門，衣鉢具不？」弗迦沙言：「未具。」佛",
    "T14n0511_001:0781a04": "言：「沙門衣鉢不具，不得作沙門。」弗迦沙言：「諾。",
    "T14n0511_001:0781a05": "請行具之。」",
    "T14n0511_001:0781a06": "佛言：「大善！」弗迦沙起，為佛作禮，遶佛三匝。弗",
    "T14n0511_001:0781a07": "迦沙明日即入城。入城未遠，城中有少齒牸",
    "T14n0511_001:0781a08": "牛，犇走以角觸抵弗迦沙。諸比丘展轉聞",
    "T14n0511_001:0781a09": "之，白佛言：「佛昨日可於窯家為說經？沙門",
    "T14n0511_001:0781a10": "辭行具衣鉢，為犇牛所抵殺，如是當趣何道？」",
    "T14n0511_001:0781a11": "佛言：「是大長者，我為說經，皆悉心受奉行之，",
    "T14n0511_001:0781a12": "即得第三道——須陀洹、斯陀鋡——阿那鋡；便棄",
    "T14n0511_001:0781a13": "五蓋——一者、婬妷，二者、瞋怒，三者、睡眠，四者、",
    "T14n0511_001:0781a14": "戲樂，五者、悔疑不正之心。今生十六天上阿",
    "T14n0511_001:0781a15": "那鋡中，便自於天上得阿羅漢度世去。今",
    "T14n0511_001:0781a16": "諸比丘共取弗迦沙身，好收葬之，於其上",
    "T14n0511_001:0781a17": "起塔。」諸比丘即共承受佛教，即為起塔。佛",
    "T14n0511_001:0781a18": "說經已，諸比丘皆叉手，為佛作禮。",
    "T14n0511_001:0781a19": "佛說蓱沙王五願經"
}