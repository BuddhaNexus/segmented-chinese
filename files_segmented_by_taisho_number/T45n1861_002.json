{
    "T45n1861_002:0268a05": "大乘法苑義林章卷第二",
    "T45n1861_002:0268a07": "基撰",
    "T45n1861_002:0268a08": "諸藏章諸藏章",
    "T45n1861_002:0268a09": "諸藏。略以十門分別。一結集緣起。二名數",
    "T45n1861_002:0268a10": "增減。三辨廢立。四出體性。五釋名義。六顯",
    "T45n1861_002:0268a11": "差別。七彰佛自說總別部類。八師資建立。",
    "T45n1861_002:0268a12": "九次第分別。十釋通疑難。",
    "T45n1861_002:0268a13": "1 結集緣起第一結集緣起者。一切經中別有一卷。名結",
    "T45n1861_002:0268a14": "集三藏傳。并付法藏傳．大智度論第二卷．真",
    "T45n1861_002:0268a15": "諦三藏部執疏第二卷．大唐西域記第九卷．",
    "T45n1861_002:0268a16": "并四分律等。今竝詳審合集而說。欲別具錄。",
    "T45n1861_002:0268a17": "恐文繁廣學者難知。西域記云。摩揭陀國正",
    "T45n1861_002:0268a18": "中。古先君王所都之處。出勝上吉祥茅草。",
    "T45n1861_002:0268a19": "謂之上茅城。即矩奢揭羅補羅城也。崇山",
    "T45n1861_002:0268a20": "四周以為外墎。西通峽徑。北闢山門。東",
    "T45n1861_002:0268a21": "西長南北狹。周一百五十餘里。內城餘趾",
    "T45n1861_002:0268a22": "周三十餘里。山城北門行一里許。至迦蘭",
    "T45n1861_002:0268a23": "陀竹園。竹園西南行五六里南山之陰。大",
    "T45n1861_002:0268a24": "竹林中有大石室。大迦葉波結集之處。未",
    "T45n1861_002:0268a25": "生怨王。為結集者建諸堂宇。即山城北",
    "T45n1861_002:0268a26": "門外西南山之陰。真諦云王舍城七葉巖。",
    "T45n1861_002:0268a27": "集藏傳云僧伽尸城北。三說同也。大智度",
    "T45n1861_002:0268a28": "論云耆闍崛山結集者非也。此山在王宮",
    "T45n1861_002:0268a29": "城之正北十四五里。接北山之陽。結集在",
    "T45n1861_002:0268b01": "大城北門外。記跡現存。故知非也。三文名",
    "T45n1861_002:0268b02": "別。處所不異。大智度論第十一卷說。佛",
    "T45n1861_002:0268b03": "入滅時。地六種振動。諸河返流。暴風黑雲",
    "T45n1861_002:0268b04": "雷電雹雨。星流處處。師子惡獸哮吼呼喚。",
    "T45n1861_002:0268b05": "天人號咷。諸天人等皆發此言。佛取涅槃",
    "T45n1861_002:0268b06": "一何速疾。此時災變無量無邊。諸大聖人皆",
    "T45n1861_002:0268b07": "入寂滅。西域記云。時大迦葉。宴坐山林忽",
    "T45n1861_002:0268b08": "燭光明。又覩地震曰是何祥。若此之異以",
    "T45n1861_002:0268b09": "天眼觀見佛世尊於雙林間入般涅槃。智",
    "T45n1861_002:0268b10": "度論云。六欲諸天乃至遍淨諸天子等。見",
    "T45n1861_002:0268b11": "諸羅漢皆般涅槃。心自念言。佛日既滅。諸",
    "T45n1861_002:0268b12": "弟子等亦隨隱沒。乃至廣說。象王既逝象子",
    "T45n1861_002:0268b13": "亦隨。法商既去從誰求法寶。爾時諸天禮",
    "T45n1861_002:0268b14": "迦葉足而說偈言。耆年欲恚慢已除。其形譬",
    "T45n1861_002:0268b15": "如紫金柱。上下端嚴妙無比。眼目清淨如",
    "T45n1861_002:0268b16": "蓮華。白迦葉言。仁者知不。法船破。法城頹。",
    "T45n1861_002:0268b17": "法海竭。法幢倒。法燈欲滅。法人欲去。行道",
    "T45n1861_002:0268b18": "人少。惡人轉盛。當以大慈建立佛法。時大",
    "T45n1861_002:0268b19": "迦葉。心如大海澄靜不動。良久而答。實如",
    "T45n1861_002:0268b20": "汝言默受其請。諸天禮足已忽然不現。真",
    "T45n1861_002:0268b21": "諦三藏部執論疏第二卷云。佛般涅槃已後",
    "T45n1861_002:0268b22": "經七日。迦葉命屬徒眾。欲往拘尸那城。路",
    "T45n1861_002:0268b23": "逢外道名優婆柯。此云近性。迦葉問言。汝",
    "T45n1861_002:0268b24": "從何至。外道答曰。我從世尊涅槃處來。佛",
    "T45n1861_002:0268b25": "般涅槃已經七日。無量天人燒香散花設",
    "T45n1861_002:0268b26": "諸供養。我於佛所而拾得此曼陀羅花。以",
    "T45n1861_002:0268b27": "示迦葉。迦葉往至未生怨所。語彼王言。我",
    "T45n1861_002:0268b28": "須八槽。願王令取。王依教勅。又索王醫。王",
    "T45n1861_002:0268b29": "亦依命。問醫諸藥。何藥治風。何藥療瘡。復",
    "T45n1861_002:0268c01": "從王索。王皆隨與。磨藥為屑。煮以為膏。",
    "T45n1861_002:0268c02": "內八槽中。即於是日報阿闍世言。佛般涅",
    "T45n1861_002:0268c03": "槃已經七日。王聞此語悶絕而死。迦葉以",
    "T45n1861_002:0268c04": "王遍安槽裏。至第八槽王乃得活。以藥勝",
    "T45n1861_002:0268c05": "力資王得甦。如是三告王聞即死。次第安",
    "T45n1861_002:0268c06": "槽如前還活。迦葉為說。一切有為皆歸磨",
    "T45n1861_002:0268c07": "滅。悉是無常。如來亦同王勿憂惱。宜弘正",
    "T45n1861_002:0268c08": "法以報佛恩。應與眷屬俱赴佛所。王與",
    "T45n1861_002:0268c09": "眷屬俱。并大迦葉。屈申臂頃至拘尸城。王",
    "T45n1861_002:0268c10": "既見佛悶絕而死。迦葉又以置藥槽中。乃至",
    "T45n1861_002:0268c11": "第八王便得活。佛於衣外出其雙足。受迦",
    "T45n1861_002:0268c12": "葉禮。四部弟子見佛涅槃。迦葉未至來。皆",
    "T45n1861_002:0268c13": "不入寂滅。迦葉既至更無所待。無量聖人",
    "T45n1861_002:0268c14": "亦般涅槃。涅槃既眾無聖住持。住持既無恐",
    "T45n1861_002:0268c15": "正法盡。迦葉便語未入滅者言。諸聖者未",
    "T45n1861_002:0268c16": "須入滅。我等應欲報佛法恩。撰集如來",
    "T45n1861_002:0268c17": "所說三藏以利眾生。若不從我言得突吉",
    "T45n1861_002:0268c18": "羅罪。如此歷語少有入滅。西域記云。時大",
    "T45n1861_002:0268c19": "迦葉語其徒曰。慧日淪照世界暗暝。善導",
    "T45n1861_002:0268c20": "遐棄眾生顛墜。懈怠比丘更相賀曰。如來寂",
    "T45n1861_002:0268c21": "滅我曹安樂。若有所犯誰能訶制。迦葉聞已",
    "T45n1861_002:0268c22": "深更悲傷。思集法藏據法治犯。真諦云。迦",
    "T45n1861_002:0268c23": "葉有二弟子。一名難陀。二名優婆難陀。見",
    "T45n1861_002:0268c24": "佛涅槃生大歡喜。時四部眾以告迦葉。迦",
    "T45n1861_002:0268c25": "葉訶嘖驅令出眾。極思結集。集藏傳云。四",
    "T45n1861_002:0268c26": "部人天分佛舍利以為八分。燒佛灰炭及",
    "T45n1861_002:0268c27": "安佛床。起十塔已。大智度論．西域記云。摩",
    "T45n1861_002:0268c28": "訶迦葉在須彌頂擊銅揵槌。說此偈言。",
    "T45n1861_002:0268c29": "佛諸弟子。若念於佛當報佛恩。莫入涅",
    "T45n1861_002:0269a01": "槃。是揵槌聲傳迦葉語。遍三千界皆悉聞",
    "T45n1861_002:0269a02": "知。諸大弟子得神通者。皆來集會至迦葉",
    "T45n1861_002:0269a03": "所。迦葉告言。佛法欲滅。諸大弟子中。知法",
    "T45n1861_002:0269a04": "持法。亦逐滅度。未來眾生甚可怜愍。結集",
    "T45n1861_002:0269a05": "既竟隨應滅度。諸來大眾皆隨教住。得九",
    "T45n1861_002:0269a06": "百九十九人。唯除阿難。真諦云。得四百九",
    "T45n1861_002:0269a07": "十九人。唯除慶喜。集藏傳云。得八十千皆",
    "T45n1861_002:0269a08": "是無漏。此傳。通說有學無學。四分律云。先",
    "T45n1861_002:0269a09": "有五百。後富縷那至更有五百。前後別也。",
    "T45n1861_002:0269a10": "真諦云。夏四月十五日在安居中。阿闍世",
    "T45n1861_002:0269a11": "王為大檀越。如來在世諸弟子等。於朝及",
    "T45n1861_002:0269a12": "暮禮拜如來。今夏安居。朝．暮．及中分為三",
    "T45n1861_002:0269a13": "時禮拜供養舍利。智度論云。以洴沙得道。",
    "T45n1861_002:0269a14": "八萬四千眷屬亦隨得道。洴沙教勅宮中常",
    "T45n1861_002:0269a15": "設飲食供養千人。故阿闍世未斷此法。聖",
    "T45n1861_002:0269a16": "者雖眾唯留一千以令結集。若多留者於",
    "T45n1861_002:0269a17": "外乞食。恐外道論議妨癈法事。時大迦葉",
    "T45n1861_002:0269a18": "與一千人到結集所。語阿闍世可給我",
    "T45n1861_002:0269a19": "食。是時夏安居三月初十五日說戒時。西域",
    "T45n1861_002:0269a20": "記云。夏安居初十五日集。智度論云。迦葉入",
    "T45n1861_002:0269a21": "定觀於大眾誰未盡漏。唯見阿難猶居學",
    "T45n1861_002:0269a22": "地。從禪定起牽阿難出。汝結未盡不應",
    "T45n1861_002:0269a23": "住此。阿難恥泣而自念言。我二十五年。隨",
    "T45n1861_002:0269a24": "侍佛後供給左右。未曾是苦。白迦葉言。我",
    "T45n1861_002:0269a25": "能有力久可得道。但諸佛法。阿羅漢者不",
    "T45n1861_002:0269a26": "得供給。左右使給故留殘結。大迦葉言。汝",
    "T45n1861_002:0269a27": "更有罪。一者佛意不欲女人出家。汝遂慇",
    "T45n1861_002:0269a28": "懃請佛開許。以是正法衰五百歲。汝今應作",
    "T45n1861_002:0269a29": "突吉羅懺阿難答言。我愍瞿曇彌。又一切佛",
    "T45n1861_002:0269b01": "法皆有四部眾。豈今我佛唯獨無有四分律",
    "T45n1861_002:0269b02": "雜揵度末云。大愛道尼。於佛有恩。佛小失",
    "T45n1861_002:0269b03": "母彼收養之。故可聽度。二者迦葉復言。佛",
    "T45n1861_002:0269b04": "欲涅槃時近俱夷那竭城。背痛。四疊欝多",
    "T45n1861_002:0269b05": "羅僧敷臥。言我須水。汝不供給。阿難答言。",
    "T45n1861_002:0269b06": "時五百車截流而度。令水渾濁。由是不取。",
    "T45n1861_002:0269b07": "迦葉復言。正使水濁。佛有神力。能令大海濁",
    "T45n1861_002:0269b08": "水還清。汝何不取。是汝之罪。應作突吉羅",
    "T45n1861_002:0269b09": "懺。四分律云。天神亦能令水清也。三者迦",
    "T45n1861_002:0269b10": "葉復言。佛問汝云。若有能修四神足者。住",
    "T45n1861_002:0269b11": "壽一劫若減一劫。我即好修。而汝不答。如",
    "T45n1861_002:0269b12": "是三問而汝默然。由汝令佛早入涅槃。應",
    "T45n1861_002:0269b13": "作突吉羅懺。阿難答言。魔蔽故爾。非我惡",
    "T45n1861_002:0269b14": "心。四者迦葉復言。汝疊佛衣。如何以足蹈",
    "T45n1861_002:0269b15": "僧伽梨。應作突吉羅懺。阿難答言。時大風",
    "T45n1861_002:0269b16": "起無人相助。便吹墮落落於足下。非不恭",
    "T45n1861_002:0269b17": "敬故蹈佛衣。四分律云。與佛縫衣蹈佛衣",
    "T45n1861_002:0269b18": "上。五者迦葉又言佛陰藏相。般涅槃後以示",
    "T45n1861_002:0269b19": "女人。是佛可恥。汝應作突吉羅懺。阿難答",
    "T45n1861_002:0269b20": "言。時我思惟。若諸女人見佛陰藏相。便自",
    "T45n1861_002:0269b21": "羞恥女形醜陋欲得男身修行佛相種諸",
    "T45n1861_002:0269b22": "善根。故我示之。非為不恥而故破戒。四分",
    "T45n1861_002:0269b23": "律中無此一種。更有不問微細戒為一。佛",
    "T45n1861_002:0269b24": "遣為侍者。阿難不肯為一。女人污佛足為",
    "T45n1861_002:0269b25": "一。故合成八。集藏傳中但說有四。度女．",
    "T45n1861_002:0269b26": "蹈衣．索水不與．及不問戒。智度論云。大迦",
    "T45n1861_002:0269b27": "葉言汝此六罪宜應懺悔。阿難言諾。長跪懺",
    "T45n1861_002:0269b28": "悔。雖說有六。文但列其五。文既似脫。",
    "T45n1861_002:0269b29": "四分律云。阿難答言。然我不識是罪。信上",
    "T45n1861_002:0269c01": "座語故懺悔。懺悔訖牽出語阿難言。汝得",
    "T45n1861_002:0269c02": "漏盡然後入來。迦葉語竟便自閉門。大眾論",
    "T45n1861_002:0269c03": "議結集毘尼。阿那律言。舍利弗弟子憍梵波",
    "T45n1861_002:0269c04": "提。能知毘尼。今在天上尸利沙樹園中住。",
    "T45n1861_002:0269c05": "遣使請來。迦葉遣使喚憍梵波提云。閻浮",
    "T45n1861_002:0269c06": "提僧有大法事。今速來喚。汝可疾來。使者",
    "T45n1861_002:0269c07": "即禮僧足。禮僧既訖。如鳥飛空到尸利沙",
    "T45n1861_002:0269c08": "園。依言請問。彼問使言。將無鬪諍來喚我",
    "T45n1861_002:0269c09": "耶。無有破僧者不。使答言無。佛日滅耶。使",
    "T45n1861_002:0269c10": "答言爾佛已滅度。彼言佛滅一何疾哉。我和",
    "T45n1861_002:0269c11": "上舍利弗今在何處。使答。和上亦已涅槃。大",
    "T45n1861_002:0269c12": "目乾連為問亦爾。答言已滅。彼言佛法欲散。",
    "T45n1861_002:0269c13": "大人過去。眾生可怜。阿難．羅睺今在何處。",
    "T45n1861_002:0269c14": "使答言。阿難見佛涅槃憂愁啼哭不能自",
    "T45n1861_002:0269c15": "喻。其羅睺羅得阿羅漢但觀無常。彼言我",
    "T45n1861_002:0269c16": "失離欲大師。和上亦滅。住亦何益。即起神",
    "T45n1861_002:0269c17": "變便入涅槃。身化出水。四道流下至迦葉",
    "T45n1861_002:0269c18": "所。水中有聲而說偈言。憍梵鉢提稽首。禮",
    "T45n1861_002:0269c19": "妙智第一大德僧。聞佛滅度我隨去。如大象",
    "T45n1861_002:0269c20": "去象子隨。爾時使者持彼衣鉢而還於僧。",
    "T45n1861_002:0269c21": "集藏傳云。時阿那律白迦葉言。憍梵比丘",
    "T45n1861_002:0269c22": "在忉利天羅漢無漏今不來會。迦葉命召而",
    "T45n1861_002:0269c23": "不肯來。世尊涅槃。世間空。何所求。智度論",
    "T45n1861_002:0269c24": "云。是時阿難希求漏盡。慇懃疲極息臥就枕。",
    "T45n1861_002:0269c25": "廓然得道如日破闇。三明六通無不皆具。",
    "T45n1861_002:0269c26": "夜到僧堂繞門而喚。迦葉令從戶鑰而入",
    "T45n1861_002:0269c27": "禮拜僧眾。集藏傳云。阿難爾時坐一樹下",
    "T45n1861_002:0269c28": "滅結漏盡。無數諸天圍繞阿難。來詣大會",
    "T45n1861_002:0269c29": "如師子無畏。迦葉遙見八萬餘眾叉手立",
    "T45n1861_002:0270a01": "迎。迦葉舉手善來阿難。便坐高座修理眾",
    "T45n1861_002:0270a02": "僧。迦葉舉聲大命眾生。欲度世者皆來詣",
    "T45n1861_002:0270a03": "此。如佛所說種種諸法除眾生苦。阿難當",
    "T45n1861_002:0270a04": "說。十方當聞。天龍鬼神四部弟子。四果聖",
    "T45n1861_002:0270a05": "人。諸王兵眾。聞聲皆至。大眾次坐。方十二",
    "T45n1861_002:0270a06": "由延。阿難在中如月滿明。帝釋在右。梵天",
    "T45n1861_002:0270a07": "在左。侍於阿難。如佛在時。時釋天帝說偈",
    "T45n1861_002:0270a08": "讚歎。一切天子皆悉欣悅。如轉法輪圍遶",
    "T45n1861_002:0270a09": "佛時。阿難無畏。容像魏魏如日光明。既初",
    "T45n1861_002:0270a10": "結盡儀似山頂。項有圓光照於大會。眾覩",
    "T45n1861_002:0270a11": "咸歎。魔聞名聲并將妻子及臣兵眾亦來",
    "T45n1861_002:0270a12": "到此。波旬心念。一佛滅度更有三出。阿難",
    "T45n1861_002:0270a13": "結出。迦葉頂光。那律徹視觀於大千。瞿曇涅",
    "T45n1861_002:0270a14": "槃謂言得脫。此三所德其處甚大。然法已衰",
    "T45n1861_002:0270a15": "無怨仇對。當設方宜滅此殘法．四部弟子．",
    "T45n1861_002:0270a16": "及諸國王。魔便出教勅師子將。速令四兵",
    "T45n1861_002:0270a17": "盡滅此法。即起化兵四種將主。圍遶大會",
    "T45n1861_002:0270a18": "出可畏聲。收捕道人清信男女。誅殺諸王。",
    "T45n1861_002:0270a19": "壞裂道場。眾會驚愕。四輩心念。此何從出。",
    "T45n1861_002:0270a20": "諸王聞聲皆懷驚疑。各自嚴仗。阿難思惟",
    "T45n1861_002:0270a21": "誰來相嬈。觀此兵眾乃知魔為。阿難便咲",
    "T45n1861_002:0270a22": "勅王頓駕。此亂兵者我自降之。爾時阿難",
    "T45n1861_002:0270a23": "以智慧力。摩訶迦葉以精進力。申手執魔。",
    "T45n1861_002:0270a24": "三屍繫咽。第一人屍。第二狗屍。第三蛇屍。",
    "T45n1861_002:0270a25": "膖脹難近。魔便首伏請迦葉見放。羅漢應",
    "T45n1861_002:0270a26": "當困於人耶。迦葉我前極攪撓佛世尊。未",
    "T45n1861_002:0270a27": "曾見困如今。迦葉答曰。佛哀愍故終不加",
    "T45n1861_002:0270a28": "害。我等集法欲令久興。汝何為來攬擾",
    "T45n1861_002:0270a29": "我眾。魔即叉手啟阿難曰。且但放我不復",
    "T45n1861_002:0270b01": "嬈人。阿難．迦葉俱誓彼言。若復亂眾屍還",
    "T45n1861_002:0270b02": "挂頸。三屍化去。波旬得免別立一面。諸天",
    "T45n1861_002:0270b03": "稱勝善。迦葉勅眾皆當靜聽。諸王普起叉",
    "T45n1861_002:0270b04": "手侍之。阿難長歎。師子振欠四顧眾生。說",
    "T45n1861_002:0270b05": "聞如是及一時已。地為振動。一億天人盡得",
    "T45n1861_002:0270b06": "法眼。結集諸經以為一藏。律為二藏。大法",
    "T45n1861_002:0270b07": "為三藏。錄諸異法合集眾雜復為一藏名",
    "T45n1861_002:0270b08": "為雜藏。聞是法已。天神及人三千比丘皆",
    "T45n1861_002:0270b09": "得漏盡。不還八千。一來十千。無數天人得",
    "T45n1861_002:0270b10": "見道跡。集法已竟天人各還。四輩弟子皆",
    "T45n1861_002:0270b11": "歸本所。驗此集四藏即大眾部義。四藏俱",
    "T45n1861_002:0270b12": "是阿難結集。智度論云。屍繫咽。乃至已後",
    "T45n1861_002:0270b13": "鄔波毱多。智度論云。迦葉以手摩阿難頂。",
    "T45n1861_002:0270b14": "令集法藏。阿難合掌向佛涅槃方。而說偈",
    "T45n1861_002:0270b15": "曰。佛初說法時。爾時我不見。如是展轉聞。",
    "T45n1861_002:0270b16": "佛在波羅奈。為五比丘眾。轉四諦法輪。轉",
    "T45n1861_002:0270b17": "法輪經亦有此偈。是千阿羅漢聞是語已。",
    "T45n1861_002:0270b18": "上昇虛空七多羅樹。無常力大。如我眼見",
    "T45n1861_002:0270b19": "佛自說法。今者乃言我聞如是。無滅迦葉聖",
    "T45n1861_002:0270b20": "者皆亦說偈。說無常力大。阿難如是集四",
    "T45n1861_002:0270b21": "阿含。謂增一．中．長．雜相應名修妬路。令優",
    "T45n1861_002:0270b22": "婆離集毘尼藏云。如是我聞。一時佛在毘",
    "T45n1861_002:0270b23": "舍離等。乃至廣說。復令阿難集阿毘曇藏",
    "T45n1861_002:0270b24": "云。如是我聞。一時佛在舍衛城。佛告諸比",
    "T45n1861_002:0270b25": "丘。有五怖畏．五罪．五怨。不除不滅。是因緣",
    "T45n1861_002:0270b26": "故。於此生中受無量苦。後墮惡道乃至廣",
    "T45n1861_002:0270b27": "說。結集法竟。諸天龍神等種種供養。雨天",
    "T45n1861_002:0270b28": "花香。以一切物而為供養。說此偈言。怜",
    "T45n1861_002:0270b29": "愍世間故。結集三法竟。十力一切智。說智",
    "T45n1861_002:0270c01": "無明燈。又云。彌勒．文殊。將阿難於鐵圍山",
    "T45n1861_002:0270c02": "間集大乘三藏為菩薩藏。西域記云。夏安",
    "T45n1861_002:0270c03": "居初十五日。大迦葉波。說偈言曰。善哉諦",
    "T45n1861_002:0270c04": "聽。阿難聞持。如來稱讚集素呾纜藏。我迦葉",
    "T45n1861_002:0270c05": "波集阿毘達磨藏。優波離持律明究。眾所知",
    "T45n1861_002:0270c06": "識。集毘奈耶藏。雨三月盡集三藏訖。大乘",
    "T45n1861_002:0270c07": "三藏西域相傳亦於此山同處結集。即是阿",
    "T45n1861_002:0270c08": "難．妙吉祥等。諸大菩薩。集大乘三藏。部執",
    "T45n1861_002:0270c09": "疏云。迦葉令阿難頌五阿含集為經藏。",
    "T45n1861_002:0270c10": "令富婁那誦阿毘曇名對法藏。令優波離",
    "T45n1861_002:0270c11": "誦毘奈耶名為律藏。此時乃有無量比丘",
    "T45n1861_002:0270c12": "來欲聽法。迦葉不許令住界外。各自如法",
    "T45n1861_002:0270c13": "誦出三藏。有阿羅漢。念佛法恩念眾生苦。",
    "T45n1861_002:0270c14": "自恒垂淚故名婆師婆。為大眾主教授諸",
    "T45n1861_002:0270c15": "人。一由羯磨訖不聽後來入眾。恐破羯",
    "T45n1861_002:0270c16": "磨得偷蘭遮罪。二由不令眾雜。唯五百人",
    "T45n1861_002:0270c17": "共大迦葉能相領解。餘則不爾故不聽入",
    "T45n1861_002:0270c18": "眾。雖有二處各自結集。情見未分猶同理",
    "T45n1861_002:0270c19": "解。夏時既畢法事又同。阿闍世王營辦衣",
    "T45n1861_002:0270c20": "鉢以儭聖眾。界外之眾其數既多。故時皆",
    "T45n1861_002:0270c21": "號為多眾也。界內之眾迦葉上首。世尊自",
    "T45n1861_002:0270c22": "說迦葉為上座。佛滅之後為弟子依故。時",
    "T45n1861_002:0270c23": "皆號為上座也。其年十二月未生怨死。摩訶",
    "T45n1861_002:0270c24": "迦葉入狼跡山。大眾便散。依西域記入雞",
    "T45n1861_002:0270c25": "足山非狼跡也。四分律說。於王舍城結集",
    "T45n1861_002:0270c26": "三藏不別說處。初但有五百大阿羅漢。阿",
    "T45n1861_002:0270c27": "難集二藏。優波離集毘奈耶藏。富樓那後。",
    "T45n1861_002:0270c28": "與五百大阿羅漢來至。請迦葉重結集。還",
    "T45n1861_002:0270c29": "是阿難集於二藏。五百初集雖同真諦師",
    "T45n1861_002:0271a01": "說。後成一千。同西域記及智度論。其集藏",
    "T45n1861_002:0271a02": "傳云。大眾部義既用界外之眾。所以不分",
    "T45n1861_002:0271a03": "二處結集。四分律法藏部義。真諦師說薩婆",
    "T45n1861_002:0271a04": "多部義。西域記中大乘正說。不知智度論",
    "T45n1861_002:0271a05": "何部所說。集處既別。人復不同。異部說殊",
    "T45n1861_002:0271a06": "不可和會。諸有學者如理應知。總是第一",
    "T45n1861_002:0271a07": "結集緣起。",
    "T45n1861_002:0271a08": "2 名數增減第二名數增減者。經量部師唯立二藏。一素",
    "T45n1861_002:0271a09": "呾纜藏。二毘奈耶藏。彼部師說。經律二藏有",
    "T45n1861_002:0271a10": "別部類。佛及弟子俱無別部說對法藏。但諸",
    "T45n1861_002:0271a11": "經中詮於慧處名為對法。弟子等論但釋",
    "T45n1861_002:0271a12": "經。疏。非是藏攝。如順正理第一卷說。然大",
    "T45n1861_002:0271a13": "乘中亦依機行說於教門以分二藏。一菩",
    "T45n1861_002:0271a14": "薩藏。二聲聞藏。瑜伽論第二十五．三十八．八",
    "T45n1861_002:0271a15": "十一．八十五卷．對法第十一．顯揚第六．及第",
    "T45n1861_002:0271a16": "二十．世親攝論第一卷中廣自建立。由彼獨",
    "T45n1861_002:0271a17": "覺教．理．行．果少於聲聞教。從多為藏但名",
    "T45n1861_002:0271a18": "聲聞藏。即依半．滿以分二藏。故獨覺者唯",
    "T45n1861_002:0271a19": "證生空唯斷人執攝入聲聞。又初發心亦",
    "T45n1861_002:0271a20": "依聲故。從彼入故亦名聲聞。如法花經．涅",
    "T45n1861_002:0271a21": "槃等說。然大乘中．及薩婆多等諸部同說有",
    "T45n1861_002:0271a22": "三藏。一素呾纜。二毘奈耶。三阿毘達摩。薩婆",
    "T45n1861_002:0271a23": "多義如毘婆沙。大乘教者如前所引。普曜",
    "T45n1861_002:0271a24": "經．及阿闍世王經亦說有三藏。一菩薩。二",
    "T45n1861_002:0271a25": "獨覺。三聲聞。由機不同教亦有異。前以行",
    "T45n1861_002:0271a26": "等多無異故攝入聲聞。今據機果行有少",
    "T45n1861_002:0271a27": "殊故別開也。或說四藏如僧祇律．分別功",
    "T45n1861_002:0271a28": "德經。同大眾部素呾纜等三藏之外別立雜",
    "T45n1861_002:0271a29": "藏。謂但詮定名素呾纜。若但詮戒名毘奈",
    "T45n1861_002:0271b01": "耶。若但詮慧名為對法。若合二詮或合三",
    "T45n1861_002:0271b02": "詮名為雜藏。分別功德經中廣解四別。集藏",
    "T45n1861_002:0271b03": "傳說。一經。二律。三者大法。四者雜藏。迦栴",
    "T45n1861_002:0271b04": "延造竟持用呈佛。佛言上法故名大法。於",
    "T45n1861_002:0271b05": "中破癡益於世間。此眾經明故名大法。如",
    "T45n1861_002:0271b06": "是更有二復次解。不能煩引。佛說宿緣。羅",
    "T45n1861_002:0271b07": "漢亦說。天魔外道。故名雜藏。中多偈頌問",
    "T45n1861_002:0271b08": "十二緣。此各異入是名雜藏。今觀此傳。初",
    "T45n1861_002:0271b09": "釋之意。唯佛世尊自說宿緣名素呾纜。羅",
    "T45n1861_002:0271b10": "漢亦說名為雜藏第二釋意。若唯詮定名素",
    "T45n1861_002:0271b11": "呾纜。兼詮慧等名為雜藏。問十二緣此各",
    "T45n1861_002:0271b12": "異入詮於慧故。今此初解即當彼傳第二。復",
    "T45n1861_002:0271b13": "次犢子部中亦說四藏。一經。二律。三對法。",
    "T45n1861_002:0271b14": "四明咒。此藏之中集諸咒故。其三世．無為．",
    "T45n1861_002:0271b15": "不可說等五種法藏。彼說所詮非此能詮。",
    "T45n1861_002:0271b16": "法藏部中說有五藏。即於此四加菩薩藏。",
    "T45n1861_002:0271b17": "明諸菩薩本所行事。成實論中說有五藏。",
    "T45n1861_002:0271b18": "說三藏已復說雜藏及菩薩藏。然大乘中亦",
    "T45n1861_002:0271b19": "說六藏。瑜伽．顯揚．對法．攝論天親釋言。菩",
    "T45n1861_002:0271b20": "薩．聲聞各有三藏。法花經言。不得親近小",
    "T45n1861_002:0271b21": "乘三藏。故知大乘亦有三藏。故分成六。獨",
    "T45n1861_002:0271b22": "覺教少。又復更無別戒律等。故無三藏可",
    "T45n1861_002:0271b23": "分成九。義可有七。小乘說四。大乘說三。",
    "T45n1861_002:0271b24": "故義成七。然無別文。又胎藏經及大眾部",
    "T45n1861_002:0271b25": "又說八藏。菩薩聲聞各有四故。或可說九。",
    "T45n1861_002:0271b26": "普耀等經既說有三。此各成三故義立九。",
    "T45n1861_002:0271b27": "或為八萬四千法藏。如是增減略為七異。",
    "T45n1861_002:0271b28": "謂二．三．四．五．六．七．八。若別說有八萬四",
    "T45n1861_002:0271b29": "千。乘此廣說有八俱胝四十洛叉。如宗輪",
    "T45n1861_002:0271c01": "疏具廣分別。總是第二名數增減。",
    "T45n1861_002:0271c02": "3 辨廢立第三辨廢立者。小乘異說非宗所明。於大",
    "T45n1861_002:0271c03": "乘中唯立二藏．二種三藏．及與六藏．八萬",
    "T45n1861_002:0271c04": "四千等。天親菩薩攝論釋云。如是三藏下乘",
    "T45n1861_002:0271c05": "上乘有差別故分成二藏。此意說云。但由",
    "T45n1861_002:0271c06": "獨覺教．理．行．果少於聲聞。攝入下乘中。合",
    "T45n1861_002:0271c07": "名聲聞藏。又如力中。根上下力雖有中力。",
    "T45n1861_002:0271c08": "上下相形唯有二品。或上或下。不說中力。",
    "T45n1861_002:0271c09": "今以上下一往相形。獨覺之教入聲聞藏。",
    "T45n1861_002:0271c10": "根劣業淺。所斷．所修．所證．所益。皆不遍盡。",
    "T45n1861_002:0271c11": "不廣大故。唯說二藏。普曜等經立菩薩．獨",
    "T45n1861_002:0271c12": "覺．聲聞三藏者。隨機不同乘行有別以立",
    "T45n1861_002:0271c13": "三藏不增不減。又立素呾纜等三藏非增",
    "T45n1861_002:0271c14": "減者。天親菩薩有其四釋。初三復次與對",
    "T45n1861_002:0271c15": "法同。第一義云。一切過失略為三種。一者",
    "T45n1861_002:0271c16": "疑惑。二者二邊行。三者自見取。初不肯",
    "T45n1861_002:0271c17": "修。次修顛倒。後解非真。為對治彼如其",
    "T45n1861_002:0271c18": "次第說有三藏經中為彼決定說義故令",
    "T45n1861_002:0271c19": "其趣入。律中開許一百一具故令處中行。",
    "T45n1861_002:0271c20": "論中顯照諸法相故令生真智。此中即是",
    "T45n1861_002:0271c21": "未入．已入．作證所由。第二又約初斷諸惑",
    "T45n1861_002:0271c22": "業說。此三皆是見道斷故。二邊行因即戒取",
    "T45n1861_002:0271c23": "故。第三又依障入道諸惑業說故。一切煩",
    "T45n1861_002:0271c24": "惱但有二類。一者猶預。疑即為先。二者決",
    "T45n1861_002:0271c25": "定。見取為首。舉此二種攝諸煩惱。雖求",
    "T45n1861_002:0271c26": "入道行諸妙行。著苦樂邊不能正證。謂在",
    "T45n1861_002:0271c27": "家類受欲樂邊。諸外道輩自苦行邊。為除",
    "T45n1861_002:0271c28": "現在此惑業故唯說三藏。第四又諸學品",
    "T45n1861_002:0271c29": "莫過三種。謂戒．定．慧。一一增上宗說三",
    "T45n1861_002:0272a01": "學各各不同。故唯三藏不增不減。第五又",
    "T45n1861_002:0272a02": "為惡律儀者．多散亂者．多煩惱者。次第立",
    "T45n1861_002:0272a03": "三。毘奈耶．素呾纜阿毘達磨。第六又為惡",
    "T45n1861_002:0272a04": "業多．愛多．見多者次第立三。第七又為瞋",
    "T45n1861_002:0272a05": "多．貪多．及癡多者次第立三。第八又為畏",
    "T45n1861_002:0272a06": "惡趣畏欲界畏三界者次第立三。第九",
    "T45n1861_002:0272a07": "為得三事大般涅槃。由論得般若由律得",
    "T45n1861_002:0272a08": "解說。由經得法身故。第十為得二身故",
    "T45n1861_002:0272a09": "立三藏。由律得法身性解脫故。由論得報",
    "T45n1861_002:0272a10": "身。智為自體故。由經得化身。依定發通",
    "T45n1861_002:0272a11": "故。如是差別。由此三藏不增不減故。即以",
    "T45n1861_002:0272a12": "此義分上下乘以成六藏。更無別義。八萬",
    "T45n1861_002:0272a13": "四千隨所治惑不增不減。乘此復成八百",
    "T45n1861_002:0272a14": "萬億諸法藏也。如對法論第十一說。然佛隨",
    "T45n1861_002:0272a15": "宜所說不定。或依捨邪歸正門說唯一藏。",
    "T45n1861_002:0272a16": "謂正法教藏。對所詮義藏門唯說一藏。所",
    "T45n1861_002:0272a17": "謂字藏。或說二乃至八萬四千。如涅槃經。",
    "T45n1861_002:0272a18": "佛唯說一因緣。謂一切有為。或乃至說十",
    "T45n1861_002:0272a19": "二由宜聞故。此藏亦爾。所立隨宜不可為",
    "T45n1861_002:0272a20": "難。此即第三辨廢立也。",
    "T45n1861_002:0272a21": "4 出體性第四出體者。三藏體性義類不殊。總聊簡中",
    "T45n1861_002:0272a22": "已顯四體。且如護法四種體中相用別論。",
    "T45n1861_002:0272a23": "此即總以能說法者心上所顯。假實殊途聲．",
    "T45n1861_002:0272a24": "名句文而為體性。隨其所應三性五法蘊",
    "T45n1861_002:0272a25": "處界收所引教理廣如前說。",
    "T45n1861_002:0272a26": "5 釋名義第五釋名義者。於中分二。初釋總名。後",
    "T45n1861_002:0272a27": "釋別名。釋總名者。天親論云。何緣名藏。",
    "T45n1861_002:0272a28": "由能攝故。謂攝一切所應知義。此義意言。",
    "T45n1861_002:0272a29": "由能詮教能攝一切所應知義令不失故",
    "T45n1861_002:0272b01": "立以藏名。又有釋言。攝持義是藏義。所應知",
    "T45n1861_002:0272b02": "法皆此所攝。持所攝法令其不失。名之為",
    "T45n1861_002:0272b03": "藏。此別不同有二三等。二三六等是其數",
    "T45n1861_002:0272b04": "法。於六釋中帶數釋也。古者釋言。藏是記",
    "T45n1861_002:0272b05": "義聖者言教能刊記諸法。名之為藏。釋",
    "T45n1861_002:0272b06": "別名者。且二藏中。一菩薩藏。二聲聞藏。言菩",
    "T45n1861_002:0272b07": "薩者。梵語應云菩提薩埵。此語略故但名",
    "T45n1861_002:0272b08": "菩薩。無性釋云。菩提薩埵為所緣境故名菩",
    "T45n1861_002:0272b09": "薩。依弘誓語立菩薩聲。此意說言。有諸行",
    "T45n1861_002:0272b10": "者發大誓願。求大菩提。度有情類。以此二",
    "T45n1861_002:0272b11": "種為所緣境立菩薩名。此有財釋。以彼二",
    "T45n1861_002:0272b12": "種為所緣境名菩薩故。或相違釋。亦菩亦",
    "T45n1861_002:0272b13": "薩。智．悲別故。又云或即彼心為求菩提。有",
    "T45n1861_002:0272b14": "志．有能故名菩薩。此意說言。菩提所求果",
    "T45n1861_002:0272b15": "也。薩埵勇健義。行者之心為求無上正等",
    "T45n1861_002:0272b16": "覺故。有大志意有所堪能。具此勝德名",
    "T45n1861_002:0272b17": "為菩薩。此依主釋。求大菩提之薩埵故。或",
    "T45n1861_002:0272b18": "薩埵者此言有情。求大菩提之有情也。依",
    "T45n1861_002:0272b19": "士如前。瑜伽釋中。文雖小別義亦同此。",
    "T45n1861_002:0272b20": "十一面經言。菩提即般若。薩埵謂方便。如",
    "T45n1861_002:0272b21": "是二法利益安樂一切有情。菩提之薩埵。亦",
    "T45n1861_002:0272b22": "依主釋。言聲聞者。聲謂音聲。即佛說法所",
    "T45n1861_002:0272b23": "有音聲聞謂聽聞。若修行者聞佛說法。信受",
    "T45n1861_002:0272b24": "精進而出三界。名曰聲聞。故法花經第二卷",
    "T45n1861_002:0272b25": "初說。若有眾生內有智性。從佛世尊聞法",
    "T45n1861_002:0272b26": "信受。慇懃精進。欲速出三界自求涅槃。",
    "T45n1861_002:0272b27": "是名聲聞乘。此依初入聲聞乘位。多分依",
    "T45n1861_002:0272b28": "教而入道故。後證果時未必一切要依聲",
    "T45n1861_002:0272b29": "故。瑜伽釋言。諸佛聖教聲為上首。從師友",
    "T45n1861_002:0272c01": "所聞此教聲。展轉修證永出世間。故名聲",
    "T45n1861_002:0272c02": "聞以聲為聞亦有財釋。又此但依住自乘",
    "T45n1861_002:0272c03": "解。唯自利行以立其名。若不定性理即不然。",
    "T45n1861_002:0272c04": "故法花經第二卷末說。以佛道聲令一切聞",
    "T45n1861_002:0272c05": "故名聲聞。即依迴心住於佛乘利他行說。",
    "T45n1861_002:0272c06": "以聲令他聞故名聲聞。即有財釋。若聲之",
    "T45n1861_002:0272c07": "聞故名曰聲聞。即依主釋。獨覺初入自乘之",
    "T45n1861_002:0272c08": "位亦多分依佛音聲故。又教小故從多為",
    "T45n1861_002:0272c09": "藏。又所修證。及與所斷得。非廣大合名聲",
    "T45n1861_002:0272c10": "聞。隨其所應逗此二機。此二所知所有法義",
    "T45n1861_002:0272c11": "皆此所攝。即名菩薩聲聞之藏。二藏俱是依",
    "T45n1861_002:0272c12": "士釋也。三藏別名中。初普曜經中所說三藏",
    "T45n1861_002:0272c13": "二名如前。獨覺藏者。法花經說。若有眾生",
    "T45n1861_002:0272c14": "從佛世尊。聞法信受慇懃精進。求自然慧",
    "T45n1861_002:0272c15": "樂獨善寂。深知諸法因緣。是名辟支佛乘。",
    "T45n1861_002:0272c16": "瑜伽論言。常樂寂靜不欲雜居。修加行",
    "T45n1861_002:0272c17": "滿。無師友教自然獨悟。永出世間故名獨",
    "T45n1861_002:0272c18": "覺。獨證者覺名為獨覺。依主釋也。或觀待",
    "T45n1861_002:0272c19": "緣而悟聖果。亦名緣覺。待緣而覺。亦依主",
    "T45n1861_002:0272c20": "釋。獨覺者藏依主釋如前素呾纜等三藏者。",
    "T45n1861_002:0272c21": "成實論云。修多羅者直說語言。雜心論云。經",
    "T45n1861_002:0272c22": "有五義。謂出生．涌泉．顯示．繩墨．結鬘五義。",
    "T45n1861_002:0272c23": "今大乘解。梵言素呾纜此名契經。故瑜伽二",
    "T45n1861_002:0272c24": "十五。及顯揚第六云。云何素呾纜。由二十四",
    "T45n1861_002:0272c25": "事略攝一切契經。契者契當至合之義。所",
    "T45n1861_002:0272c26": "言經者天親論解云。謂能貫穿依故。相故。",
    "T45n1861_002:0272c27": "法故。義故。名素呾纜。謂於是處由此為此",
    "T45n1861_002:0272c28": "而有所說。名之為依。真俗諦相。名之為",
    "T45n1861_002:0272c29": "相。十善巧法等。名之為法。義者謂隨密",
    "T45n1861_002:0273a01": "意等以說諸法。名之為義。以四種義。釋",
    "T45n1861_002:0273a02": "素呾纜。瑜伽論第二十五．顯揚第二十說。謂",
    "T45n1861_002:0273a03": "佛世尊。於彼方所為彼有情。依彼所化諸",
    "T45n1861_002:0273a04": "行差別。宣說無量蘊相應語。乃至廣說。結",
    "T45n1861_002:0273a05": "集法者。攝聚聖語為法久住以美妙言次",
    "T45n1861_002:0273a06": "第結集。貫穿縫綴能引義利。能行梵行。真",
    "T45n1861_002:0273a07": "善妙義是。名契經。前來雖以貫穿之義以",
    "T45n1861_002:0273a08": "釋契經。以教貫義。以教攝生。名之為經。",
    "T45n1861_002:0273a09": "猶綖貫花如經持緯。西域呼汲索縫衣綖",
    "T45n1861_002:0273a10": "席經聖教等皆名素呾纜。眾生由教攝。不",
    "T45n1861_002:0273a11": "散流惡趣。義理由教貫。不散失隱沒。是故",
    "T45n1861_002:0273a12": "聖教名為契經。四分律說。如種種花散置",
    "T45n1861_002:0273a13": "案上。風吹零落無綖貫故。十二年前。堪受",
    "T45n1861_002:0273a14": "略教根性如案。種種出家在家異見。令正",
    "T45n1861_002:0273a15": "法滅速疾如風。一切經義名之為花。若有",
    "T45n1861_002:0273a16": "經教貫於正理。人無異見法即不滅。故佛",
    "T45n1861_002:0273a17": "地論第一卷云。能貫能攝故名為經。以佛",
    "T45n1861_002:0273a18": "聖教貫穿攝持所應說義及所化生目之",
    "T45n1861_002:0273a19": "為經。契理之經名為契經。依主釋也。若但",
    "T45n1861_002:0273a20": "名經即非此釋。然素呾纜體即是藏。名素",
    "T45n1861_002:0273a21": "呾纜藏。持業釋也。以經及藏俱屬教故。毘",
    "T45n1861_002:0273a22": "奈耶者。此云調伏。八十五云。四種有情。",
    "T45n1861_002:0273a23": "數習邪解脫見所集成界。佛以種種勝解",
    "T45n1861_002:0273a24": "智力及界智力。尋求彼先所有勝解及彼後",
    "T45n1861_002:0273a25": "界。如其所應為調伏故。多分為轉四種法",
    "T45n1861_002:0273a26": "教名毘奈耶。故毘奈耶名為調伏。天親釋",
    "T45n1861_002:0273a27": "云。犯罪故。等起故。還淨故。出離故。名毘奈",
    "T45n1861_002:0273a28": "耶。廣說如彼攝論第一。調者和御。伏者制",
    "T45n1861_002:0273a29": "滅。調和控御身．語等業。制伏滅除諸惡行",
    "T45n1861_002:0273b01": "故。亦調亦伏。持業釋也。此是行名。調伏之",
    "T45n1861_002:0273b02": "藏。名毘奈耶藏。藏是教故。亦依主釋。阿毘達",
    "T45n1861_002:0273b03": "摩達摩云法。阿毘四義此云對法。亦云數",
    "T45n1861_002:0273b04": "法．伏法．通法。天親解云。言對義者。此法對",
    "T45n1861_002:0273b05": "向無住涅槃。能說諸諦菩提分等諸妙行故。",
    "T45n1861_002:0273b06": "若依此解。能對名對。體即是教。能說妙行。",
    "T45n1861_002:0273b07": "向涅槃故。對即是法名為對法。對法即藏",
    "T45n1861_002:0273b08": "名對法藏。皆持業釋。亦名數法。於一一法",
    "T45n1861_002:0273b09": "數數宣說訓釋言詞自相等故。此以理為",
    "T45n1861_002:0273b10": "法。以教為數。法之數故名為數法。是依主",
    "T45n1861_002:0273b11": "釋。數法即藏名數法藏。是持業釋。亦名伏",
    "T45n1861_002:0273b12": "法。由此具足論處所等。能伏勝他邪異論",
    "T45n1861_002:0273b13": "故。伏體是理。詮伏之法名為伏法。即依主",
    "T45n1861_002:0273b14": "釋。或教法即伏。由此教法具論處等能勝",
    "T45n1861_002:0273b15": "伏他邪異論故。即持業釋。伏法即藏。亦持業",
    "T45n1861_002:0273b16": "釋。亦名通法。此能釋通契經義故。經義稱",
    "T45n1861_002:0273b17": "法。此能通彼。名為通法。法之通故。依主釋",
    "T45n1861_002:0273b18": "也。通法即藏。亦持業釋。更有別解。如對法",
    "T45n1861_002:0273b19": "疏。分別功德經有二解。一者名無比法。二",
    "T45n1861_002:0273b20": "名大法。結集傳中亦名大法。無性釋云。擇法",
    "T45n1861_002:0273b21": "因故。或共了故。雜心二解。婆沙第一十二大",
    "T45n1861_002:0273b22": "論師二十四復次解。順正理云。或諸契經名",
    "T45n1861_002:0273b23": "為達磨。論能決了名為對法。以教對教也。",
    "T45n1861_002:0273b24": "俱舍有二解。或教．理．行．果俱名對法。隨",
    "T45n1861_002:0273b25": "其所應釋其名義。合四十一解如對法釋。",
    "T45n1861_002:0273b26": "不能煩述。此藏亦名鄔波題鑠。即古優婆",
    "T45n1861_002:0273b27": "題舍此云論議。亦名摩怛理迦。即舊所云",
    "T45n1861_002:0273b28": "摩德勒伽藏也。此云本母。八十一等云。即此",
    "T45n1861_002:0273b29": "鄔波題鑠。亦名摩怛理迦。亦名阿毘達摩。",
    "T45n1861_002:0273c01": "八十五云。為欲決擇如來所說所稱．讚．美",
    "T45n1861_002:0273c02": "先聖契經。譬如無本母字義不明了。如是",
    "T45n1861_002:0273c03": "本母所不攝經。其義隱昧義不明了。與此",
    "T45n1861_002:0273c04": "相違義即明了。是故說名摩怛理迦。摩怛理",
    "T45n1861_002:0273c05": "迦此屬於義。藏者是教。本母之藏。亦依主",
    "T45n1861_002:0273c06": "釋。若此論教為彼義母名為本母。本母即",
    "T45n1861_002:0273c07": "藏。即持業釋。六藏名義不異二三。故不",
    "T45n1861_002:0273c08": "別釋。上來所釋且隨一義。諸有智人任情取",
    "T45n1861_002:0273c09": "捨。合是第五釋名義門。",
    "T45n1861_002:0273c10": "6 顯差別第六辨差別者。辨二藏別．及獨覺等三藏",
    "T45n1861_002:0273c11": "別者。如釋名中雖略已釋。於乘章中亦廣",
    "T45n1861_002:0273c12": "顯示。素呾纜等三藏別者。從一法性。大定。",
    "T45n1861_002:0273c13": "正智。後得大悲所流出故。皆無差別。然以",
    "T45n1861_002:0273c14": "義理所詮各異故成差別。又以詮三學名",
    "T45n1861_002:0273c15": "為素呾纜。故毘奈耶．阿毘達磨皆即素呾纜。",
    "T45n1861_002:0273c16": "既詮戒定名毘奈耶。故於調伏亦有契經。",
    "T45n1861_002:0273c17": "而無對法。對法之中既詮於慧。故有契經",
    "T45n1861_002:0273c18": "唯無調伏。如是應說契經具三。調伏．對法",
    "T45n1861_002:0273c19": "唯各有二。然對法論第十一說。除疑隨惑",
    "T45n1861_002:0273c20": "是素呾纜。除二邊行是毘奈耶。除自見取",
    "T45n1861_002:0273c21": "是阿毘達磨。復次開示三學名素呾纜。開",
    "T45n1861_002:0273c22": "示戒．定名毘奈耶。開示慧學是阿毘達磨。",
    "T45n1861_002:0273c23": "此依別部說三藏異義即可殊。若依所詮",
    "T45n1861_002:0273c24": "說為差別。由素呾纜具有餘二。調伏．對法",
    "T45n1861_002:0273c25": "各有二種。差別義類如前已說。若依所詮",
    "T45n1861_002:0273c26": "增上為別。義即有殊。復次開正法義文義",
    "T45n1861_002:0273c27": "易了是素呾纜。為顯法義作安足處名毘",
    "T45n1861_002:0273c28": "奈耶。為令智者受用法樂是對法義。天",
    "T45n1861_002:0273c29": "親釋云。略有九緣建立三藏。此三復次",
    "T45n1861_002:0274a01": "各有三義。故分成九。顯揚論中第二十說。",
    "T45n1861_002:0274a02": "諸佛世尊唯依攝事顯了諸法是素呾纜",
    "T45n1861_002:0274a03": "藏。言攝事者謂四事．九事．二十九事。為諸",
    "T45n1861_002:0274a04": "聲聞及諸菩薩。說別解脫及別解脫相應之",
    "T45n1861_002:0274a05": "法名毘奈耶藏。有七種相略攝菩薩諸別",
    "T45n1861_002:0274a06": "解脫。謂初受持軌則。廣說乃至。第七捨律儀",
    "T45n1861_002:0274a07": "事。以十一相顯了分別開示諸法。是磨怛",
    "T45n1861_002:0274a08": "理迦藏。八十五說。解二十四處名為素呾",
    "T45n1861_002:0274a09": "纜等。廣如彼說不能煩引。毘婆沙中。有說",
    "T45n1861_002:0274a10": "無別。從一智海隨一覺池所流出故。十",
    "T45n1861_002:0274a11": "力．無畏所攝受故。同一大悲所等起故。有",
    "T45n1861_002:0274a12": "說有別。於中有八復次不同。亦廣如彼。",
    "T45n1861_002:0274a13": "辨六藏別以二乘六所詮各別。隨其所應",
    "T45n1861_002:0274a14": "皆當准知。是名第六辨差別也。",
    "T45n1861_002:0274a15": "7 彰佛自說總別部類第七彰佛自說總別部類者。且二藏中總而",
    "T45n1861_002:0274a16": "言之。或有別部類。或無別部類。所以者何。",
    "T45n1861_002:0274a17": "一會之中唯被聲聞。不被菩薩。如阿含等。",
    "T45n1861_002:0274a18": "是名別部聲聞藏也。其一會中唯被菩薩。",
    "T45n1861_002:0274a19": "不被聲聞。如十地等。是名別部菩薩藏",
    "T45n1861_002:0274a20": "也。若一會中俱被二機。教益二種名無",
    "T45n1861_002:0274a21": "別部。如說深密。三乘眾生各有無邊入自",
    "T45n1861_002:0274a22": "乘故。佛為勝義生菩薩說三無性法時。",
    "T45n1861_002:0274a23": "六百千眾生發菩提心。三百千聲聞遠塵離",
    "T45n1861_002:0274a24": "垢得法眼淨。一百五十千聲聞永盡諸漏心",
    "T45n1861_002:0274a25": "得解脫。七十五千菩薩得無生法忍。故知二",
    "T45n1861_002:0274a26": "藏亦有別部。亦無別部。此說二藏總別部",
    "T45n1861_002:0274a27": "類。素呾纜等三總別者。經部師說。契經．調伏",
    "T45n1861_002:0274a28": "有別部類。阿毘達磨無別部說。薩婆多師",
    "T45n1861_002:0274a29": "有二師說。有言世尊亦有別部說對法藏。",
    "T45n1861_002:0274b01": "即發智是。名攝歸彼故名迦多衍尼子造。",
    "T45n1861_002:0274b02": "有說世尊無別部類說對法藏。豈佛自造章",
    "T45n1861_002:0274b03": "頌品等。若作此解便與經部所說不殊。既",
    "T45n1861_002:0274b04": "正理師廣為鬪諍。明佛世尊別說對法。由",
    "T45n1861_002:0274b05": "此義理故毘婆沙存於二解。今大乘中亦",
    "T45n1861_002:0274b06": "有二說。西域相傳其義如是。一師說云。世",
    "T45n1861_002:0274b07": "尊亦有別部類說者花嚴．般若如是等經是",
    "T45n1861_002:0274b08": "素呾纜藏。阿毘達磨深密等經是阿毘達磨",
    "T45n1861_002:0274b09": "藏。毘奈耶．瞿沙經是毘奈耶藏。此藏梵本。",
    "T45n1861_002:0274b10": "即今西國施無厭寺猶有小分。大徒隱沒。",
    "T45n1861_002:0274b11": "舊人傳云。清淨毘尼經是毘尼藏。第二師云。",
    "T45n1861_002:0274b12": "隨於所詮以分三藏無別部類。解深密經",
    "T45n1861_002:0274b13": "多詮慧學。文殊問經等多詮戒學。首楞嚴經",
    "T45n1861_002:0274b14": "多詮定學。隨多所詮以分三藏。如涅槃經。",
    "T45n1861_002:0274b15": "始從如是終至奉行俱是修多羅。阿毘達",
    "T45n1861_002:0274b16": "磨經中具足亦有直非直說。故彼定非是別",
    "T45n1861_002:0274b17": "對法。故從多分以立藏也。三學俱多唯素",
    "T45n1861_002:0274b18": "呾纜。戒定多者唯毘奈耶。唯慧多者對法藏",
    "T45n1861_002:0274b19": "攝。此約佛說。若弟子說亦有別部。唯對法",
    "T45n1861_002:0274b20": "藏。其普曜經．未生怨經所說三藏。唯獨覺藏",
    "T45n1861_002:0274b21": "無別部類。以教小故合聲聞說。唯有餘",
    "T45n1861_002:0274b22": "二。以就機行果及所詮少有差別故分三",
    "T45n1861_002:0274b23": "藏。定無別部。其六藏中准前所說。初師既",
    "T45n1861_002:0274b24": "許大乘別有毘奈耶．瞿沙經為毘奈耶藏。",
    "T45n1861_002:0274b25": "別部說有六藏不同。斯亦無失。第二師意",
    "T45n1861_002:0274b26": "不許別部但隨所詮。若師資合論。別部類",
    "T45n1861_002:0274b27": "說亦可有六。若唯佛說無別六也。隨其所",
    "T45n1861_002:0274b28": "應別有多少。隨詮成六。此即第七彰佛自",
    "T45n1861_002:0274b29": "說總別部類也。",
    "T45n1861_002:0274c01": "8 師資建立第八師資建立者。此諸藏教。幾唯佛說。幾通",
    "T45n1861_002:0274c02": "弟子。如瑜伽論第八十一中解論議經云。論",
    "T45n1861_002:0274c03": "議經者。謂諸經典循環研覈磨呾理迦。一切",
    "T45n1861_002:0274c04": "了義經皆名磨呾理迦。謂於是處。世尊自廣",
    "T45n1861_002:0274c05": "分別諸法體相。又於是處。諸聖弟子已見",
    "T45n1861_002:0274c06": "諦迹。依自所證無倒分別諸法體相。此亦",
    "T45n1861_002:0274c07": "名為摩呾理迦。亦名阿毘達磨。由此文故",
    "T45n1861_002:0274c08": "傳受釋云。許佛滅後十二分中論議一分。",
    "T45n1861_002:0274c09": "三藏之內對法一藏通弟子說。不許餘之",
    "T45n1861_002:0274c10": "十一分教。并餘二藏通弟子說。所以者何。",
    "T45n1861_002:0274c11": "唯此對法及論議教。弟子所造義理與佛意",
    "T45n1861_002:0274c12": "無有異。若應頌等必與佛說殊。改佛本",
    "T45n1861_002:0274c13": "頌故。逗機說經待犯說戒。非佛自說餘",
    "T45n1861_002:0274c14": "不信故。由此設令佛滅度後。有諸弟子造",
    "T45n1861_002:0274c15": "偈頌等。皆名論議及名對法。如釋緣起",
    "T45n1861_002:0274c16": "仍名對法藏。及名論議經。以極推尋諸妙",
    "T45n1861_002:0274c17": "理故。意欲詮辨諸法相故。若弟子造非教",
    "T45n1861_002:0274c18": "藏攝。教藏便攝聖教不盡。故佛滅度後弟",
    "T45n1861_002:0274c19": "子所造。皆是對法論議所攝。若佛在時對佛",
    "T45n1861_002:0274c20": "前說。佛所許可。說於三藏十二分教。一切",
    "T45n1861_002:0274c21": "無遮。如諸經中此義非一。由如是義。佛",
    "T45n1861_002:0274c22": "滅度後。聲聞．菩薩二藏皆通弟子所造。普曜",
    "T45n1861_002:0274c23": "經中所說三藏。皆通弟子之所說也。三藏",
    "T45n1861_002:0274c24": "之內。唯對法藏通弟子說。六藏之中。二對法",
    "T45n1861_002:0274c25": "藏亦弟子說。若佛自說及對佛前諸弟子等",
    "T45n1861_002:0274c26": "說二三六。一切無遮。然此經中且論弟子",
    "T45n1861_002:0274c27": "見諦者說舉其勝者。顯離諸失有所證",
    "T45n1861_002:0274c28": "故。若實而論。通取未見聖諦者造。亦是彼",
    "T45n1861_002:0274c29": "攝。",
    "T45n1861_002:0275a01": "9 次第分別第九次第分別者。勘撿諸處。說此次第。略",
    "T45n1861_002:0275a02": "有二種。一淺深次第。天親攝論說聲聞藏",
    "T45n1861_002:0275a03": "為初。菩薩藏為後。第二餘處亦說勝劣次",
    "T45n1861_002:0275a04": "第。以菩薩為初。聲聞藏為後。准說三乘",
    "T45n1861_002:0275a05": "獨覺等三藏次第亦爾。復有三種次第前後。",
    "T45n1861_002:0275a06": "一種次第者。初素呾纜．次毘奈耶．後對法藏。",
    "T45n1861_002:0275a07": "此有五義作此次第。一依說次第。普曜經",
    "T45n1861_002:0275a08": "說。佛成道訖第六七日。在波羅奈國仙人鹿",
    "T45n1861_002:0275a09": "苑。為陳如等說四諦法。即素呾纜。次於舍",
    "T45n1861_002:0275a10": "衛國因迦蘭陀子。制非梵行次說毘奈耶。",
    "T45n1861_002:0275a11": "後於毘邪離獼猴池側普集講堂。佛見跋渠",
    "T45n1861_002:0275a12": "耆舊比丘等本末因緣。說離五怖畏後說",
    "T45n1861_002:0275a13": "對法。二結集次第。初命阿難集素呾纜。次",
    "T45n1861_002:0275a14": "命波離集毘奈耶。後大迦葉自集對法。然",
    "T45n1861_002:0275a15": "普曜經乃說阿難後集彼對法。真諦云。滿",
    "T45n1861_002:0275a16": "慈子集對法。三所化次第。為初入法說",
    "T45n1861_002:0275a17": "素呾纜。為已入法說毘奈耶。為有斷證",
    "T45n1861_002:0275a18": "說對法藏。四本末次第。契經為本。戒從此",
    "T45n1861_002:0275a19": "生。慧方得起。五寬狹次第。契經詮生三學。",
    "T45n1861_002:0275a20": "調伏詮生二學。對法唯詮慧。故經為初對",
    "T45n1861_002:0275a21": "法為後。第二次第者。依修行說。戒麁易修。",
    "T45n1861_002:0275a22": "次定。後慧最難可成。從淺至深修行法",
    "T45n1861_002:0275a23": "爾。故。初毘奈耶。次素呾纜。後阿毘達磨。第",
    "T45n1861_002:0275a24": "三次第者。依勝劣說。對法詮生慧種智之",
    "T45n1861_002:0275a25": "根本。定能澄淨心生慧令證法。持戒離",
    "T45n1861_002:0275a26": "諸惡調伏身．語．意。故初對法。次素呾纜。後",
    "T45n1861_002:0275a27": "毘奈耶。又無次第隨宜說故。然諸經典多",
    "T45n1861_002:0275a28": "依第一一種次第以辨三藏。六藏次第准",
    "T45n1861_002:0275a29": "義應知。",
    "T45n1861_002:0275b01": "10 釋通疑難第十釋通疑難者。第一結集緣起。雖有違",
    "T45n1861_002:0275b02": "文。諸部不同未可為難。第二名數增減中。",
    "T45n1861_002:0275b03": "問既大乘中無別雜藏。何故分別功德經說",
    "T45n1861_002:0275b04": "有雜藏。瑜伽論等云如雜事說。答分別",
    "T45n1861_002:0275b05": "功德經是大眾部義。非宗所許。設同瑜伽",
    "T45n1861_002:0275b06": "說有雜事者。如法蘊足論薩婆多部說",
    "T45n1861_002:0275b07": "有雜事品。本是經文隨彼所詮即屬彼",
    "T45n1861_002:0275b08": "藏。唯詮行雜即毘奈耶。唯詮事雜即素呾",
    "T45n1861_002:0275b09": "纜。唯詮理雜即對法藏。若三俱雜即素呾",
    "T45n1861_002:0275b10": "纜。若行．事雜即毘奈耶及素呾纜。若行．理雜",
    "T45n1861_002:0275b11": "即通調伏及對法攝。若事．理雜即通契經",
    "T45n1861_002:0275b12": "及對法攝。然非大乘別立雜藏。此依所詮",
    "T45n1861_002:0275b13": "以分三藏。若部袠別。從多攝屬彼藏所收。",
    "T45n1861_002:0275b14": "胎藏經八藏亦大眾部。非大乘義。第三辨廢",
    "T45n1861_002:0275b15": "立中。問約機運濟為乘。即立一乘．五乘。",
    "T45n1861_002:0275b16": "亦許約機攝持為藏。許立一藏．五藏。答",
    "T45n1861_002:0275b17": "雖無文說義即可然。乘．藏俱許就機。理",
    "T45n1861_002:0275b18": "有一藏．五藏。勝鬘經云。毘尼者即大乘學。",
    "T45n1861_002:0275b19": "既攝小教名為大學。故同於乘唯立一藏。",
    "T45n1861_002:0275b20": "亦應說言十方佛土中。唯有一藏法。無第",
    "T45n1861_002:0275b21": "二．第三。除佛方便說以此准知。義應立一．",
    "T45n1861_002:0275b22": "五。約機論藏諸教既小。故略不立一藏．五",
    "T45n1861_002:0275b23": "藏理應有也。又乘依機行。藏約教門。意趣",
    "T45n1861_002:0275b24": "有殊。不可一准如十度十蔽相治數齊。四",
    "T45n1861_002:0275b25": "輪八難其數不等。故乘有一．五而教不立",
    "T45n1861_002:0275b26": "也。第四門中出其體性所有妨難。總聊簡中",
    "T45n1861_002:0275b27": "前已具述。第五釋總別名中。問何故二藏中。",
    "T45n1861_002:0275b28": "小乘依人立藏名聲聞藏。不名獨覺藏。大",
    "T45n1861_002:0275c01": "乘依人立藏名菩薩藏。不名如來藏。答獨",
    "T45n1861_002:0275c02": "覺之教小於聲聞。又初入法亦依聲教故。",
    "T45n1861_002:0275c03": "小乘藏依人立名名聲聞藏。不名獨覺藏。",
    "T45n1861_002:0275c04": "若名如來藏願行名字不弘。欲顯願行名",
    "T45n1861_002:0275c05": "字深大弘遠。但名菩薩藏不名如來藏。又",
    "T45n1861_002:0275c06": "菩薩德行世易可成。如來德行世難可成。",
    "T45n1861_002:0275c07": "欲勸有情令依此教易可成立。但名菩",
    "T45n1861_002:0275c08": "薩藏不名如來藏。又小乘之中聲聞為因",
    "T45n1861_002:0275c09": "獨覺為果。從小為名非名獨覺藏。大乘",
    "T45n1861_002:0275c10": "之中菩薩為因如來為果。從小為稱非名",
    "T45n1861_002:0275c11": "如來藏。問何故菩薩藏以誓願所求為名。",
    "T45n1861_002:0275c12": "不以境緣為號而名無師藏。其聲聞藏以",
    "T45n1861_002:0275c13": "境緣為稱。不以誓願所求為名而名涅",
    "T45n1861_002:0275c14": "槃薩埵藏。答夫立名者且約一德。菩薩願",
    "T45n1861_002:0275c15": "求俱廣利益既大。欲顯悲深智廣。但名菩",
    "T45n1861_002:0275c16": "薩藏。不名無師藏。聲聞依緣成德為勝。",
    "T45n1861_002:0275c17": "願．求俱淺故。從境緣為名。不名涅槃",
    "T45n1861_002:0275c18": "薩埵藏。由此獨覺亦依緣立名。不以誓",
    "T45n1861_002:0275c19": "願為號。問三藏中若以貫穿生理名素呾",
    "T45n1861_002:0275c20": "纜。餘之二藏亦應名契經。調伏．對法為問",
    "T45n1861_002:0275c21": "亦爾。答據實而論。三藏俱可名素呾纜。",
    "T45n1861_002:0275c22": "以說素呾纜是貫穿義故。然從根本以得",
    "T45n1861_002:0275c23": "其名。餘即不得。如色．法處餘不得名。",
    "T45n1861_002:0275c24": "調伏．對法其義亦爾。又貫穿理生勝。一得",
    "T45n1861_002:0275c25": "其名非餘。調伏三業勝。一得名非餘。",
    "T45n1861_002:0275c26": "對向無住涅槃勝。一得名非餘。契經．調",
    "T45n1861_002:0275c27": "伏．對法。如次各一得名。問六藏之中若",
    "T45n1861_002:0275c28": "以行果機理少別。普曜經等立獨覺等以",
    "T45n1861_002:0275c29": "為三藏。亦應以彼行等小別立於九藏。",
    "T45n1861_002:0276a01": "何故唯六。答有別部類但可分六。以獨覺",
    "T45n1861_002:0276a02": "教無別部類。不分成九。又機性全別。可成",
    "T45n1861_002:0276a03": "三藏。教法小別。不分成九。第六辨差別中。",
    "T45n1861_002:0276a04": "問依淨尸羅生無悔等。漸次得定生詮戒．",
    "T45n1861_002:0276a05": "定俱名毘奈耶。依定發慧生詮定．慧應",
    "T45n1861_002:0276a06": "俱名對法。答戒．定俱福類。詮生竝調伏。定",
    "T45n1861_002:0276a07": "慧福智殊。生詮異藏攝。問定慧類殊別藏所",
    "T45n1861_002:0276a08": "攝。散定差別定非調伏。答定散雖殊俱是",
    "T45n1861_002:0276a09": "福。不能斷惑俱調伏。福智兩殊專擇異。斷",
    "T45n1861_002:0276a10": "惑有差別藏攝。第七彰佛自說總別部類。略",
    "T45n1861_002:0276a11": "為聊簡如自門說。第八師資建立者。問設",
    "T45n1861_002:0276a12": "許三藏十二分教。佛滅度後弟子皆得分別",
    "T45n1861_002:0276a13": "演說。有何過失。答若爾便成師資無別．淺",
    "T45n1861_002:0276a14": "法．深法．比法．證法．聖法．凡法．一切智法．一",
    "T45n1861_002:0276a15": "切種智法都無差別。又許造者。藏教便殊。",
    "T45n1861_002:0276a16": "故佛不許佛滅度後弟子等。造十二分教及",
    "T45n1861_002:0276a17": "三藏等。問如是諸藏三界五趣何處具有被",
    "T45n1861_002:0276a18": "何眾生。答仁王經中列變化眾無色界眾。",
    "T45n1861_002:0276a19": "又無色界天。佛邊側立聽阿含經。陀羅尼經",
    "T45n1861_002:0276a20": "烈地獄眾。故知契經被三界．五趣真化之",
    "T45n1861_002:0276a21": "身。盧舍那佛經。說十八梵天諸神王等。俱",
    "T45n1861_002:0276a22": "能解悟皆悉受持菩薩戒法。故知調伏亦被",
    "T45n1861_002:0276a23": "二界．五趣之身。此依實身。無色界中無有",
    "T45n1861_002:0276a24": "耳識不聞教故。故知但被二界．五趣有情",
    "T45n1861_002:0276a25": "實身。以經威力地獄眾生得聞法故。諸",
    "T45n1861_002:0276a26": "大菩薩於地獄中教化受戒種種事故。然",
    "T45n1861_002:0276a27": "得戒者義即差別。有此教者亦唯二界。五",
    "T45n1861_002:0276a28": "地無遮。尋伺上地可起下故。發教化他",
    "T45n1861_002:0276a29": "理亦無失。阿毘達磨可通二界。不見文",
    "T45n1861_002:0276b01": "說許通五趣．四生即無遮。然中陰經說佛",
    "T45n1861_002:0276b02": "於中有教化無色界眾生者非大乘宗。大",
    "T45n1861_002:0276b03": "乘宗者。此是化眾生定非真身。無業果故。",
    "T45n1861_002:0276b04": "不爾便違瑜伽等說。",
    "T45n1861_002:0276b05": "十二分章十二分章",
    "T45n1861_002:0276b06": "第六。十二分教。略以七門辨釋。一列名。二",
    "T45n1861_002:0276b07": "辨相。三釋總別名。四通別。五廢立。六諸藏",
    "T45n1861_002:0276b08": "相攝。七問答分別。",
    "T45n1861_002:0276b09": "1 列名第一列名者。一契經。二應頌。三記別。四諷",
    "T45n1861_002:0276b10": "誦。五自說。六緣起。七譬喻。八本事。九本生。",
    "T45n1861_002:0276b11": "十方廣。十一希法。十二論議。",
    "T45n1861_002:0276b12": "2 辨相第二辨相中。契經相者。對法第十一說。謂",
    "T45n1861_002:0276b13": "以長行綴緝略說所應說義。即諸經中長",
    "T45n1861_002:0276b14": "行。略說所應說法。名為契經。八十一說與",
    "T45n1861_002:0276b15": "對法同。謂貫穿義長行直說多分攝受意",
    "T45n1861_002:0276b16": "趣．體性。瑜伽第二十五．顯揚第六不說長",
    "T45n1861_002:0276b17": "行。但總相云。佛於彼彼方所。為彼彼有情。",
    "T45n1861_002:0276b18": "依彼彼行。宣說無量蘊相應語．乃至．證淨",
    "T45n1861_002:0276b19": "相應語。結集法者攝聚聖語為令正法得",
    "T45n1861_002:0276b20": "久住故。以妙名等次第安布乃至廣說。真",
    "T45n1861_002:0276b21": "善妙義名為契經。與涅槃經所說同也。涅",
    "T45n1861_002:0276b22": "槃經中第十五說。從如是我聞乃至歡喜",
    "T45n1861_002:0276b23": "奉行。如是一切名修多羅。然修多羅有總",
    "T45n1861_002:0276b24": "有別。總者即攝十二部盡。涅槃等說。是",
    "T45n1861_002:0276b25": "別者唯攝長行略說所應說義。與所餘分相",
    "T45n1861_002:0276b26": "不同故。名之為別。各據一義亦不相違。",
    "T45n1861_002:0276b27": "應頌相者。對法等諸論同說。即諸經中或中",
    "T45n1861_002:0276b28": "或後以頌重頌。即後更頌前長行義。又云。",
    "T45n1861_002:0276b29": "不了義經應更頌釋。長行雖說義猶未盡。",
    "T45n1861_002:0276c01": "後更頌之。即以二義名為應頌。一者為益",
    "T45n1861_002:0276c02": "利根後來。二者為顯前不了義令聽法者",
    "T45n1861_002:0276c03": "解明淨故。涅槃但有初之一義。成實論中第",
    "T45n1861_002:0276c04": "二卷言。或佛自說。或弟子說。欲令義理堅",
    "T45n1861_002:0276c05": "固不散。如綖貫花次第堅固。又嚴飾詞令",
    "T45n1861_002:0276c06": "憙樂故。又義入偈中即令要略易可解故。",
    "T45n1861_002:0276c07": "記別相者。對法等云。謂於是處聖弟子等。",
    "T45n1861_002:0276c08": "謝往過去記別得失生處差別。此依世尊",
    "T45n1861_002:0276c09": "記諸弟子未來生事。記因果也。又諸論云。",
    "T45n1861_002:0276c10": "又了義經說名記別。記別開示深密意故。",
    "T45n1861_002:0276c11": "記者明也。別謂分別。明記分別深密之義",
    "T45n1861_002:0276c12": "名為記別。餘處所言不了義經名記別者。",
    "T45n1861_002:0276c13": "謂以少言略記別故名不了義。不據分明",
    "T45n1861_002:0276c14": "說深義也。涅槃經云。如來為諸大人授記",
    "T45n1861_002:0276c15": "也。汝阿逸多未來有王名曰懷佉。當於",
    "T45n1861_002:0276c16": "是世而得成佛名曰彌勒。是記別經。准諸",
    "T45n1861_002:0276c17": "教言總以三義名為記別。一記弟子死生",
    "T45n1861_002:0276c18": "因果。二分明記深密之義。三記菩薩當成佛",
    "T45n1861_002:0276c19": "事。諷誦相者。顯揚等云。謂諸經中非長行",
    "T45n1861_002:0276c20": "重說。然以句結成。或以二句．三句．四句．",
    "T45n1861_002:0276c21": "五句．六句等說竝為諷頌。涅槃經云。除修",
    "T45n1861_002:0276c22": "多羅及諸戒律。其餘有說四句之偈。諸惡",
    "T45n1861_002:0276c23": "莫作。諸善奉行。自淨其意。是諸佛教。是名",
    "T45n1861_002:0276c24": "伽陀經。此意說言。非長行直說。及非因緣。",
    "T45n1861_002:0276c25": "為他以偈四句為首。說諸法者名為伽陀。",
    "T45n1861_002:0276c26": "以此涅槃亦有別相修多羅。不爾此中云何",
    "T45n1861_002:0276c27": "除之。唯有通相修多羅故。小句至二多句",
    "T45n1861_002:0276c28": "無量。一切皆是。涅槃且舉一頌指教。諸論",
    "T45n1861_002:0276c29": "舉難。不滿頌者。故但至六。若唯一句即不",
    "T45n1861_002:0277a01": "成頌。此與長行難可別故。舉一頌半說",
    "T45n1861_002:0277a02": "言六句。五七皆得。小故不說。自說相者。瑜",
    "T45n1861_002:0277a03": "伽等云。謂於是中不顯請者。為令當來正",
    "T45n1861_002:0277a04": "法久住正教久住。不請而說是名自說。對法",
    "T45n1861_002:0277a05": "論云。如伽陀曰。若於如是法。發勇猛精進。",
    "T45n1861_002:0277a06": "靜慮諦思惟。爾時名梵志。此佛為令正法",
    "T45n1861_002:0277a07": "久住。正法久住是行住也。涅槃經說。如佛晡",
    "T45n1861_002:0277a08": "時入於禪定。乃至明旦從禪定起。無有人",
    "T45n1861_002:0277a09": "問。以他心智即自說法。乃至廣說。如是諸",
    "T45n1861_002:0277a10": "經無問自說。是名優陀那。指事雖殊義理",
    "T45n1861_002:0277a11": "同也。問曰。何故請者無言不名請說。如來",
    "T45n1861_002:0277a12": "默然即許成答。答曰請有二種。一心念。二",
    "T45n1861_002:0277a13": "口宣。口宣動業為慇重故。所以成請。但心",
    "T45n1861_002:0277a14": "念輕。所以經中不名為請。答亦有二。一默。",
    "T45n1861_002:0277a15": "二語。但令生解即名為答。不約輕重故不",
    "T45n1861_002:0277a16": "同問也。又諸經中佛知其念。即為說法。故",
    "T45n1861_002:0277a17": "雖無言亦名為請。要彰語重與其請名。無",
    "T45n1861_002:0277a18": "言非請。又問。既有無問自說經。何不有有",
    "T45n1861_002:0277a19": "問無答經。答曰十二分中說法方成經。無問",
    "T45n1861_002:0277a20": "有答得成經。無說不成經。有問無答不",
    "T45n1861_002:0277a21": "成經。然理而言。諸置答者亦名為經。又香",
    "T45n1861_002:0277a22": "積佛國二種俱無。香為佛事。無說成經。此",
    "T45n1861_002:0277a23": "土如來聲為佛事。是故無答不得成經。十",
    "T45n1861_002:0277a24": "二分經不以有問方名為經。故有無問自",
    "T45n1861_002:0277a25": "說經也。緣起相者。八十一說。謂依有請而",
    "T45n1861_002:0277a26": "說諸法。如經說言。世尊一時依黑鹿子。為",
    "T45n1861_002:0277a27": "諸比丘宣說法要。又依別解脫因起之道。",
    "T45n1861_002:0277a28": "毘奈耶攝所有言說。又於是處說如是言。",
    "T45n1861_002:0277a29": "世尊依如是如是因緣。依如是如是事。",
    "T45n1861_002:0277b01": "說如是如是語。此具三義名為因緣。一因",
    "T45n1861_002:0277b02": "請而說。二因犯制戒。三因事說法。如次",
    "T45n1861_002:0277b03": "應知。對法等論唯有初二。涅槃經中唯有",
    "T45n1861_002:0277b04": "後一。對法等云。因緣者謂因請而說。又有",
    "T45n1861_002:0277b05": "因緣制立學處。涅槃經云。如諸經偈所因",
    "T45n1861_002:0277b06": "根本。如舍衛國有一丈夫羅網捕鳥得已還",
    "T45n1861_002:0277b07": "放。世尊知其本末因緣而說偈言。莫輕小",
    "T45n1861_002:0277b08": "惡以為無殃。水渧雖微漸盈大器。是名尼",
    "T45n1861_002:0277b09": "陀那經。此唯因事說法。故皆非具足。唯八",
    "T45n1861_002:0277b10": "十一義理周圓。譬喻相者。涅槃經云。如",
    "T45n1861_002:0277b11": "戒律中所說譬喻。是名阿波陀那經。對法等",
    "T45n1861_002:0277b12": "云。謂諸經中有比況說。為令本義得明淨",
    "T45n1861_002:0277b13": "故。二十五言。謂於是中有譬喻說。對法唯",
    "T45n1861_002:0277b14": "云經中譬喻。涅槃但說律中譬喻。瑜伽總",
    "T45n1861_002:0277b15": "說經．律．論譬喻。竝此所攝。本事相者。八十",
    "T45n1861_002:0277b16": "一云。謂除本生。宣說前際諸所有事。除佛",
    "T45n1861_002:0277b17": "本生。說餘一切前際之事。名為本事。對法",
    "T45n1861_002:0277b18": "論云。所謂宣說聖弟子等。前世相應事。涅槃",
    "T45n1861_002:0277b19": "經言。如佛所說比丘當知。我出世時所可",
    "T45n1861_002:0277b20": "說者名曰契經。鳩留秦佛說為甘露鼓。𤘽",
    "T45n1861_002:0277b21": "那含牟尼佛說為法鏡。迦葉佛說名分別空。",
    "T45n1861_002:0277b22": "是名伊帝曰多伽。對法但說往弟子事。以",
    "T45n1861_002:0277b23": "對本生是菩薩故。唯說人事。涅槃但說往",
    "T45n1861_002:0277b24": "昔法事。瑜伽通說往昔一切若人若法若凡",
    "T45n1861_002:0277b25": "若聖。皆名本事。本生相者。瑜伽二十五．顯",
    "T45n1861_002:0277b26": "揚第六說謂於是中宣說世尊在過去世。",
    "T45n1861_002:0277b27": "彼彼方分若生若死。行菩薩行行難行行。",
    "T45n1861_002:0277b28": "是名本生。謂說世尊往世於某方所有死",
    "T45n1861_002:0277b29": "生身。所行菩薩行。所有難行行。竝名本生。",
    "T45n1861_002:0277c01": "對法．及八十一云。所謂宣說諸菩薩行本相",
    "T45n1861_002:0277c02": "應事。涅槃經言。如佛世尊本為菩薩。作鹿．",
    "T45n1861_002:0277c03": "作羆。作獐．作兔．乃至廣作金翅鳥等。所",
    "T45n1861_002:0277c04": "可受身是名闍陀伽經。對法但說諸菩薩",
    "T45n1861_002:0277c05": "行。涅槃唯說往菩薩身。瑜伽通說往昔菩薩",
    "T45n1861_002:0277c06": "若身．若行皆名本生。方廣相者。八十一云。",
    "T45n1861_002:0277c07": "謂說菩薩道。如說七地四菩薩行及百四十",
    "T45n1861_002:0277c08": "不共佛法。又復此法廣故．多故．極高大故．時",
    "T45n1861_002:0277c09": "長遠故。此義意言。說菩薩道不共。佛法二空",
    "T45n1861_002:0277c10": "理。正包福慧滿。名為方廣。唯在大乘不",
    "T45n1861_002:0277c11": "通小乘。涅槃名為毘佛略經。對法說言。亦",
    "T45n1861_002:0277c12": "名廣破。亦名無比。一切有情利益安樂所依",
    "T45n1861_002:0277c13": "處故。宣說廣大甚深法故名為方廣。能破",
    "T45n1861_002:0277c14": "諸障名為廣破。無法比類名為無比唯依",
    "T45n1861_002:0277c15": "大乘名為方廣。瑜伽第二十一。聲聞具十",
    "T45n1861_002:0277c16": "二自列方廣。又涅槃經第三卷言大乘有",
    "T45n1861_002:0277c17": "九。不遮小乘有其十二。故小乘中亦有方",
    "T45n1861_002:0277c18": "廣。此中正法名之為方。亦可。因果理正名",
    "T45n1861_002:0277c19": "之為方。說四諦理極真正故。廣陳包含名",
    "T45n1861_002:0277c20": "之為廣。故小乘有。法花．瑜伽等但說大乘。",
    "T45n1861_002:0277c21": "涅槃通說。文最為正。希法相者。顯揚第六",
    "T45n1861_002:0277c22": "云。謂諸經中宣說諸佛及諸弟子八眾。所有",
    "T45n1861_002:0277c23": "共不共德。及餘最勝殊特驚異甚深之法。是",
    "T45n1861_002:0277c24": "為希有。此意說言。但說功德及希奇事名",
    "T45n1861_002:0277c25": "為希法。涅槃經言。菩薩初生即行七步。放",
    "T45n1861_002:0277c26": "大光明遍照十方。獼猴獻蜜。白項狗聽法。",
    "T45n1861_002:0277c27": "魔變為青牛行瓦鉢間。令相棠觸無所傷",
    "T45n1861_002:0277c28": "損。如佛初生入天廟時。令彼天像起下禮",
    "T45n1861_002:0277c29": "敬。名未曾有。此說佛等殊特之事。名為",
    "T45n1861_002:0278a01": "希法。不說功德及弟子事。對法論云。若說",
    "T45n1861_002:0278a02": "聲聞諸大菩薩．及如來等最極希有甚奇特",
    "T45n1861_002:0278a03": "法。但說聖者奇特之法不說所餘。不相違",
    "T45n1861_002:0278a04": "也。論議相者。八十一云。謂諸經典循環研覈",
    "T45n1861_002:0278a05": "摩呾理迦。一切了義經皆名摩呾理迦。謂",
    "T45n1861_002:0278a06": "於是處世尊自廣分別法相。又聖弟子已",
    "T45n1861_002:0278a07": "見諦跡。依自所證亦無倒分別諸法體性。",
    "T45n1861_002:0278a08": "此亦名為摩呾理迦。摩呾理迦亦名阿毘達",
    "T45n1861_002:0278a09": "磨。涅槃經說。如佛世尊所說諸經。若依論",
    "T45n1861_002:0278a10": "議分別廣說辨其相貌。是名優婆提舍經。",
    "T45n1861_002:0278a11": "顯揚第六．瑜伽二十五．對法皆言。云何論議。",
    "T45n1861_002:0278a12": "所謂一切摩呾理迦阿毘達磨。研究甚深素",
    "T45n1861_002:0278a13": "呾纜義。宣暢一切契經宗要是名論議。涅",
    "T45n1861_002:0278a14": "槃但說唯佛世尊所說論議。顯揚論等中。但",
    "T45n1861_002:0278a15": "說弟子所說論議經。各舉一種。然瑜伽論",
    "T45n1861_002:0278a16": "八十一中具包二種。以許弟子作對法藏",
    "T45n1861_002:0278a17": "論議經故。如是總說十二分教相狀同異。",
    "T45n1861_002:0278a18": "諸廣學者幸無悶焉。別釋此相。如瑜伽第",
    "T45n1861_002:0278a19": "二十五．第八十一．顯揚第六．對法十一．涅",
    "T45n1861_002:0278a20": "槃第十五。餘處皆略。所有違返竝隨會",
    "T45n1861_002:0278a21": "訖。",
    "T45n1861_002:0278a22": "3 釋總別名第三釋總別名者。先釋總名。後釋別名。釋",
    "T45n1861_002:0278a23": "總名者。先德翻為十二部經。但以部言義",
    "T45n1861_002:0278a24": "含二種。一謂部袠。二謂部類。世人謂有十",
    "T45n1861_002:0278a25": "二部袠。經名亦濫。總別難明。今者翻為十",
    "T45n1861_002:0278a26": "二分教。分者類義．支義．段義．教義。如前教",
    "T45n1861_002:0278a27": "有十二義類支條分段異故。即帶數釋。釋",
    "T45n1861_002:0278a28": "別名者。應重述頌可諷之頌。自陳之說。待",
    "T45n1861_002:0278a29": "緣而起。希有之法。方理之廣。此之六名",
    "T45n1861_002:0278b01": "竝依主釋。論體即議此之一名。唯持業釋。",
    "T45n1861_002:0278b02": "若言契理之經是依主釋。能契即經是持",
    "T45n1861_002:0278b03": "業釋。記其因果差別。差別之記是依主釋。",
    "T45n1861_002:0278b04": "若言記識分別名為記別。記即是別是持",
    "T45n1861_002:0278b05": "業釋。若云譬者況也。喻者曉也曉喻之譬。",
    "T45n1861_002:0278b06": "是依主釋。若言譬者類也。喻者況也譬體",
    "T45n1861_002:0278b07": "即喻。是持業釋。若言本世之事．本世之生",
    "T45n1861_002:0278b08": "名本事本生。是依主釋。若本體即事．本體即",
    "T45n1861_002:0278b09": "生。是持業釋。此之五名竝通二釋。然此十二",
    "T45n1861_002:0278b10": "竝加教字。謂契經教乃至廣說論議教者。竝",
    "T45n1861_002:0278b11": "持業釋。",
    "T45n1861_002:0278b12": "4 通別第四通別者。此中諸教一往為論。據實皆",
    "T45n1861_002:0278b13": "有通別之相。所以者何。且契經中涅槃經說。",
    "T45n1861_002:0278b14": "始從如是終至奉行。即十二分皆名契經。",
    "T45n1861_002:0278b15": "是通相也。瑜伽等說。謂以長行綴緝略說",
    "T45n1861_002:0278b16": "所應說義。名為契經。是別相也。別中具九",
    "T45n1861_002:0278b17": "唯除二頌。此一行門以一對餘。其已對說",
    "T45n1861_002:0278b18": "者下更不別說。一切應知。應頌之中亦有",
    "T45n1861_002:0278b19": "記別。雖無文許然有教證。如法花說。舍利",
    "T45n1861_002:0278b20": "弗來世成佛普智尊。號名曰花光。當度無",
    "T45n1861_002:0278b21": "量眾。如是等文處處非一。故應頌中亦有記",
    "T45n1861_002:0278b22": "別。為此重頌前長行義。故記別有三。一記",
    "T45n1861_002:0278b23": "弟子死生因果。二記深義。三記成佛。此即",
    "T45n1861_002:0278b24": "應頌。亦有記別成佛經也。餘二記別隨應",
    "T45n1861_002:0278b25": "有無。應頌之中定無諷誦。諷誦非前長行直",
    "T45n1861_002:0278b26": "說。但以二句等說所應說。故應頌之中亦",
    "T45n1861_002:0278b27": "有自說。如授記等。無請者故。應頌之中理",
    "T45n1861_002:0278b28": "有緣起。緣起有三。一因請而說。二因犯制",
    "T45n1861_002:0278b29": "戒。三因事說法。如法花經第一卷中說一",
    "T45n1861_002:0278c01": "乘處。因舍利弗慇懃三請。世尊長行已為說",
    "T45n1861_002:0278c02": "訖。更重說故。餘二緣起隨應有無。應頌之中",
    "T45n1861_002:0278c03": "理有譬喻。火宅窮子。化城喻等。皆重說故。",
    "T45n1861_002:0278c04": "應頌之中理有本事。序品中說。妙吉祥言。彼",
    "T45n1861_002:0278c05": "佛滅度後懈怠者汝是。妙光法師者今即我",
    "T45n1861_002:0278c06": "身是。既說弟子彌勒．文殊本世之事。故應",
    "T45n1861_002:0278c07": "頌中亦有本事。又化城喻品中佛自頌言。爾",
    "T45n1861_002:0278c08": "時聞法者各在諸佛所。其有住聲聞。漸教",
    "T45n1861_002:0278c09": "以佛道。我在十六數。曾亦為汝說。故應頌",
    "T45n1861_002:0278c10": "中定有本事。說聲聞等本生事故。應頌之",
    "T45n1861_002:0278c11": "中理有本生常不輕品重頌偈云。彼時不輕",
    "T45n1861_002:0278c12": "即我身。是時四部眾著法之者。聞不輕言",
    "T45n1861_002:0278c13": "汝當作佛。以是因緣值無數佛。既說不輕",
    "T45n1861_002:0278c14": "佛本生事。故應頌中亦有本生。十六王子類",
    "T45n1861_002:0278c15": "此應知。應頌之中理有方廣。方便品云。十",
    "T45n1861_002:0278c16": "方佛土中。唯有一乘法。無二亦無三。除佛",
    "T45n1861_002:0278c17": "方便說。一乘既是方廣深經故。應頌中亦有",
    "T45n1861_002:0278c18": "方廣。又解深密云。爾時世尊欲重宣此義。",
    "T45n1861_002:0278c19": "而說偈言。阿陀那識甚深細。一切種子如暴",
    "T45n1861_002:0278c20": "流等。即是應頌中有方廣也。應頌之中理",
    "T45n1861_002:0278c21": "有希法。化城喻品云。大通智勝佛。十劫坐",
    "T45n1861_002:0278c22": "道場。佛法不現前。不得成佛道。又云。東方",
    "T45n1861_002:0278c23": "諸世界。五百萬億國。梵宮殿光耀。昔所未",
    "T45n1861_002:0278c24": "曾有。說佛十劫坐於道場不得成佛。及佛",
    "T45n1861_002:0278c25": "神通令其十方各各五百萬億國土光明晃",
    "T45n1861_002:0278c26": "耀。是佛世尊希奇之事故。應頌中亦有希",
    "T45n1861_002:0278c27": "法。應頌之中理有論議。如解深密經說",
    "T45n1861_002:0278c28": "三無性已。爾時世尊欲重宣此義而說頌",
    "T45n1861_002:0278c29": "言。相．生．勝義無自性。如是我皆已顯示。若",
    "T45n1861_002:0279a01": "不知佛此密意。失壞正道不能往。故於",
    "T45n1861_002:0279a02": "其中立一乘。非有情姓無差別。此既研覈",
    "T45n1861_002:0279a03": "三無性法說為密意。又重頌前所說諸義。",
    "T45n1861_002:0279a04": "故應頌中亦有論議。由此雖無正文誠證",
    "T45n1861_002:0279a05": "許應頌中有通有別。然以理證。如前所引",
    "T45n1861_002:0279a06": "義可成立。故應頌中其通相者。具十一分。",
    "T45n1861_002:0279a07": "并自說故。此約通相脩多羅說。別相者無。",
    "T45n1861_002:0279a08": "若對於後唯有其九。除前契經後諷誦故。",
    "T45n1861_002:0279a09": "其別相者。如諸教說。上來廣引一法為例。",
    "T45n1861_002:0279a10": "餘但略指不能煩引。學者宜應子細研究。",
    "T45n1861_002:0279a11": "其記別中亦有通別。通相之中有說有五。",
    "T45n1861_002:0279a12": "謂自說．因緣．方廣．希法．論議經也。不見記",
    "T45n1861_002:0279a13": "別諷誦說故。亦無說喻而授記故。本事．本",
    "T45n1861_002:0279a14": "生皆說過去。記別記於未來生事。故不說",
    "T45n1861_002:0279a15": "有。此依授記死生成佛名為授記。有說不",
    "T45n1861_002:0279a16": "爾。若分明記別諸了義經名記別者。記別",
    "T45n1861_002:0279a17": "亦有諷誦．譬喻．本事．本生。有後九分。諷誦",
    "T45n1861_002:0279a18": "之中通有後八。自說通相具有後七。因緣通",
    "T45n1861_002:0279a19": "相具有後六。方廣等教亦有待請因事說",
    "T45n1861_002:0279a20": "故譬喻通相但有後五。有義但有後之三種",
    "T45n1861_002:0279a21": "無本事．本生。不見喻說此二種故。本事通",
    "T45n1861_002:0279a22": "相有後三分。唯無本生。師資別故。本生亦",
    "T45n1861_002:0279a23": "有後之三種。方廣通相具有後二。希法通相",
    "T45n1861_002:0279a24": "具有後一。記別以下其別相者。隨其所應",
    "T45n1861_002:0279a25": "有多有小。文不定故。或有釋言。餘所不",
    "T45n1861_002:0279a26": "攝名為別相。亦隨義釋。然稍難知。如是總",
    "T45n1861_002:0279a27": "釋諸通相者。契經．記別．自說．因緣．譬喻．方",
    "T45n1861_002:0279a28": "廣．希法論議。此之八部具攝餘十一。可於",
    "T45n1861_002:0279a29": "其中具有十二。故涅槃中從十二部出脩",
    "T45n1861_002:0279b01": "多羅。脩多羅中流出方廣。方廣之中具攝十",
    "T45n1861_002:0279b02": "二也。所餘一切准此應知。應頌．諷頌．本事．",
    "T45n1861_002:0279b03": "本生此之四部各有餘十。應頌．諷誦定各互",
    "T45n1861_002:0279b04": "無。本事．本生互無亦爾。唯可於中有十一。",
    "T45n1861_002:0279b05": "故此中有者或可具有。非決定有。且如記",
    "T45n1861_002:0279b06": "別非記之處即不攝之。乃至論議非是研",
    "T45n1861_002:0279b07": "覈追尋之處。即亦不攝。隨應或有。義可具",
    "T45n1861_002:0279b08": "足。非定有也。",
    "T45n1861_002:0279b09": "5 廢立第五廢立者。何故但立十二分教。不增不",
    "T45n1861_002:0279b10": "減。涅槃經云。能聽法者所宜聞故。三乘通",
    "T45n1861_002:0279b11": "說。以轉法輪三周總說有十二行。能詮彼",
    "T45n1861_002:0279b12": "教類分十二。又以破十二支入十二處。所",
    "T45n1861_002:0279b13": "以說法。亦分十二。此總廢立。別廢立者。如",
    "T45n1861_002:0279b14": "是聖教。長行偈頌相對為門。乃有直說及",
    "T45n1861_002:0279b15": "非直說。重頌單頌相對為門。說有應頌及於",
    "T45n1861_002:0279b16": "諷誦。無問有問相對為門。說有無問及於",
    "T45n1861_002:0279b17": "有問。因緣經有別請者。名因請而說。即是",
    "T45n1861_002:0279b18": "問也。佛事非佛事相對為門。陳其宿世說",
    "T45n1861_002:0279b19": "有本事及有本生。如是亦應記非記相對。",
    "T45n1861_002:0279b20": "法喻相對。廣略相對。曾未曾相對。論不論",
    "T45n1861_002:0279b21": "相對為門。又亦應立本末相對。謂即所說",
    "T45n1861_002:0279b22": "本事．本生。亦應對立末事末生。此不應爾。",
    "T45n1861_002:0279b23": "如十力中立處．非處。上根．下根。所有智力。",
    "T45n1861_002:0279b24": "更不對立自業．非業。乃至不立漏盡．不盡",
    "T45n1861_002:0279b25": "所有智力。經中亦爾。且立直說及非直說",
    "T45n1861_002:0279b26": "等。不應立有記非記等。以信樂者應宜聞",
    "T45n1861_002:0279b27": "故。又別解者。勝事可記。令其厭惡而欣善",
    "T45n1861_002:0279b28": "故立記別經。不可記者欣厭義微。故無",
    "T45n1861_002:0279b29": "非記。諸有智者以喻得解。舉喻成法。理有",
    "T45n1861_002:0279c01": "大益。故有喻經。非喻之經無別勝用。但總",
    "T45n1861_002:0279c02": "立之為契經等。故無非喻。如是乃至論．不",
    "T45n1861_002:0279c03": "論經。理解亦爾。廣勝於略。曾劣未曾。論",
    "T45n1861_002:0279c04": "勝非論。竝非齊故略之不立。此依聲聞",
    "T45n1861_002:0279c05": "有廣教故。既有本經今立末者。授記經",
    "T45n1861_002:0279c06": "中已是末故。又現在等法其事可見。未來果",
    "T45n1861_002:0279c07": "法微細難知。故更不別立名末事末生。現",
    "T45n1861_002:0279c08": "果法彰。但可陳其宿生因事令知現果。",
    "T45n1861_002:0279c09": "欣厭義成。故但立彼本事本生。不別立於",
    "T45n1861_002:0279c10": "末事末生。或記別經亦名末事末生等經無",
    "T45n1861_002:0279c11": "失。",
    "T45n1861_002:0279c12": "6 諸藏相攝第六諸藏相攝寬狹者。初以諸藏對十二",
    "T45n1861_002:0279c13": "分通相相攝。後以諸藏對十二分別相相",
    "T45n1861_002:0279c14": "攝。初以諸藏對十二分通相相攝者。於中",
    "T45n1861_002:0279c15": "有三。初二藏對。次三藏對。後六藏對。二藏",
    "T45n1861_002:0279c16": "對者。二藏之中皆有十二。瑜伽第二十一。",
    "T45n1861_002:0279c17": "佛為聲聞說十二分。一一具列。又涅槃經",
    "T45n1861_002:0279c18": "中第三卷說。護大乘者受持九部。彼自說",
    "T45n1861_002:0279c19": "九。謂除因緣．譬喻．論議。不說聲聞無此",
    "T45n1861_002:0279c20": "九部。故知聲聞具有十二。不可說言除九",
    "T45n1861_002:0279c21": "餘三名為聲聞。聲聞藏中亦有契經應頌",
    "T45n1861_002:0279c22": "等。故瑜伽二十五說。聲聞藏中無方廣者。",
    "T45n1861_002:0279c23": "無有能得無上果故。說之為無。理實通",
    "T45n1861_002:0279c24": "有。法花經中第一卷說小乘有九。我此九部",
    "T45n1861_002:0279c25": "法隨順眾生。說入大乘為本。以故說是經。",
    "T45n1861_002:0279c26": "彼自說九。謂除記別．自說．方廣。大遮大乘",
    "T45n1861_002:0279c27": "具有十二。故知二藏取互不遮。由此應作",
    "T45n1861_002:0279c28": "四句分別。一大全非小。如法花經。二小全",
    "T45n1861_002:0279c29": "非大。如涅槃經。三二俱不全。合二小分。",
    "T45n1861_002:0280a01": "四二俱全。合二全分。故二藏中皆具十二。",
    "T45n1861_002:0280a02": "三藏對者。既許契經緣起論議通相。皆有",
    "T45n1861_002:0280a03": "十二分教故竝相攝。如前所引教理廣成。",
    "T45n1861_002:0280a04": "於三藏中一一具有十二分故。記別之義",
    "T45n1861_002:0280a05": "既具有三。隨其所應毘奈耶攝。菩薩戒等",
    "T45n1861_002:0280a06": "既名方廣。毘奈耶攝理亦不違。因請因事",
    "T45n1861_002:0280a07": "說諸深理。故因緣經通對法藏。既從如是",
    "T45n1861_002:0280a08": "終至奉行。皆脩多羅。故知三藏皆有十二。",
    "T45n1861_002:0280a09": "六藏對者。既言通相十二互通。故六藏中皆",
    "T45n1861_002:0280a10": "有十二。正法廣陳名為方廣。故通聲聞藏",
    "T45n1861_002:0280a11": "記諸弟子死生之事。通聲聞中毘奈耶故。",
    "T45n1861_002:0280a12": "已上總說通相相攝。後以諸藏對十二分",
    "T45n1861_002:0280a13": "別相相攝者。於中亦三。初以二對。次以三",
    "T45n1861_002:0280a14": "對。後以六對。以二對者。涅槃第三說。大乘",
    "T45n1861_002:0280a15": "有九。唯無因緣．譬喻．論議。小乘具十二。經",
    "T45n1861_002:0280a16": "文不遮故言具有。瑜伽二十一言具有十",
    "T45n1861_002:0280a17": "二。法花經說小乘有九。謂除記別．自說．方",
    "T45n1861_002:0280a18": "廣。大乘有十二。瑜伽論中第三十八說。方廣",
    "T45n1861_002:0280a19": "分唯菩薩藏。所餘諸分有聲聞藏。此說大乘",
    "T45n1861_002:0280a20": "具有十二。小乘有十一。唯除方廣。又瑜伽",
    "T45n1861_002:0280a21": "論八十五說。十二分中除方廣分。餘名聲聞",
    "T45n1861_002:0280a22": "乘相應契經。即方廣分獨名大乘相應契經。",
    "T45n1861_002:0280a23": "此說小乘有十一。大乘唯方廣。四文不同",
    "T45n1861_002:0280a24": "各有別意。此中皆依別相門故。且涅槃經",
    "T45n1861_002:0280a25": "中。依因犯制戒說為因緣。諸大菩薩本來",
    "T45n1861_002:0280a26": "無犯。不因制戒說無因緣。非無因請因",
    "T45n1861_002:0280a27": "事說法因緣經也。夫說喻況開中下根。諸",
    "T45n1861_002:0280a28": "大菩薩多分利根不須譬瑜。聞法便解。說",
    "T45n1861_002:0280a29": "無譬喻理非無也。諸大乘經現見。大有說",
    "T45n1861_002:0280b01": "喻者故。又大菩薩性皆利根舉宗便解。不",
    "T45n1861_002:0280b02": "假徵詰方生慧心說無論議。理實非無。",
    "T45n1861_002:0280b03": "解深密經．瑜伽論等是大乘故。明論議經通",
    "T45n1861_002:0280b04": "大乘。有問既說菩薩由利根故不假論議。",
    "T45n1861_002:0280b05": "應無應頌不假重說故。答為益後來故",
    "T45n1861_002:0280b06": "須重頌。非前菩薩假重頌言。涅槃一往依",
    "T45n1861_002:0280b07": "此別義。說大乘中無此三分。其實具有。又",
    "T45n1861_002:0280b08": "護法者誦三藏中。多分唯誦素呾纜藏不",
    "T45n1861_002:0280b09": "誦餘二。故但說九略無餘三。餘三即是二",
    "T45n1861_002:0280b10": "藏攝故。理實大乘非無十二。諸聖教中皆",
    "T45n1861_002:0280b11": "說大乘有此三故。又法花經中。依授弟子",
    "T45n1861_002:0280b12": "得成佛記名為記別。說聲聞無彼不求",
    "T45n1861_002:0280b13": "於大菩提故。猶如以寶示其愚人愚人便",
    "T45n1861_002:0280b14": "咲。聲聞聞記亦復如是。故說為無。記諸弟",
    "T45n1861_002:0280b15": "子死生事等理實亦有。又聲聞人多聞淺法。",
    "T45n1861_002:0280b16": "若不待請憍慢便生。說無自說其實亦有。",
    "T45n1861_002:0280b17": "又聲聞法但證小果。不得無上正等菩提。",
    "T45n1861_002:0280b18": "理非至極行不包弘說無方廣。其實亦有。",
    "T45n1861_002:0280b19": "正法廣陳云方廣也。又法花一會宗說一",
    "T45n1861_002:0280b20": "乘。為引一切不定聲聞趣佛果故。彼類已",
    "T45n1861_002:0280b21": "前未聞記彼得成於佛。今迴心已方乃得",
    "T45n1861_002:0280b22": "聞。故說聲聞略無記別。初方便品顯法深",
    "T45n1861_002:0280b23": "妙。欲令聲聞起尊重意。無問不說三請方",
    "T45n1861_002:0280b24": "說。故說聲聞略無自說。恐聲聞等於先所",
    "T45n1861_002:0280b25": "聞四諦等法生無上意。今顯彼非無上大",
    "T45n1861_002:0280b26": "法。無上大法唯大乘是故說聲聞略無方廣。",
    "T45n1861_002:0280b27": "法花一往化不定人。依一義中說聲聞人",
    "T45n1861_002:0280b28": "唯有其九。實可具有。瑜伽論第三十八中。",
    "T45n1861_002:0280b29": "同法花經。亦依小乘理教非勝不得菩提。",
    "T45n1861_002:0280c01": "名無方廣有十一部。小乘經中亦記弟子",
    "T45n1861_002:0280c02": "死生之事。分明顯示諸法密意亦有記別。",
    "T45n1861_002:0280c03": "小乘經中亦顯佛慈悲所有法相。不待請",
    "T45n1861_002:0280c04": "問而便自說。如初轉法輪故有自說。不同",
    "T45n1861_002:0280c05": "法華略無此二。說大乘中有十二者。大乘",
    "T45n1861_002:0280c06": "經中亦有因請因事說法。故有因緣。又勝",
    "T45n1861_002:0280c07": "鬘經云。毘尼者即大乘學。故有因緣。顯法",
    "T45n1861_002:0280c08": "深難亦有況說。故有譬喻。法相幽邃往復方",
    "T45n1861_002:0280c09": "明。故有論議。故說大乘具有十二。又瑜伽",
    "T45n1861_002:0280c10": "論八十五文同三十八。然以十一分既為",
    "T45n1861_002:0280c11": "聲聞藏。對此但說方廣一分為菩薩藏。其",
    "T45n1861_002:0280c12": "實菩薩具十二分。又八十五所說方廣。通相",
    "T45n1861_002:0280c13": "方廣攝十二故。更不假說餘十一分名菩",
    "T45n1861_002:0280c14": "薩藏。聲聞藏中八十五說。若通若別俱無",
    "T45n1861_002:0280c15": "方廣。故須除之。此即四文不同意也。上",
    "T45n1861_002:0280c16": "來第一二藏對訖。以三對者。三有二種。一",
    "T45n1861_002:0280c17": "普曜經中三。謂獨覺等三。二素呾纜等三。",
    "T45n1861_002:0280c18": "獨覺之教無別部類。不可別說有此十二",
    "T45n1861_002:0280c19": "教之差別。但同聲聞。聲聞．菩薩前二藏中",
    "T45n1861_002:0280c20": "已具釋訖。顯揚第六．瑜伽論第二十五說。",
    "T45n1861_002:0280c21": "十二分中契經．應頌．記別．諷頌．自說．譬喻．",
    "T45n1861_002:0280c22": "本事．本生．方廣．希法。是為素呾纜藏。所說",
    "T45n1861_002:0280c23": "因緣是為毘奈耶藏。所說論議是為阿毘達",
    "T45n1861_002:0280c24": "磨藏。此說十部是素呾纜。唯說一部是毘奈",
    "T45n1861_002:0280c25": "耶。唯說一部是對法藏。素呾纜中雖具十",
    "T45n1861_002:0280c26": "二。因事制戒正毘奈耶。論難甚深亦唯對",
    "T45n1861_002:0280c27": "法。略此二部非素呾纜。素呾纜中非無此",
    "T45n1861_002:0280c28": "二。譬喻．本事．本生三種。理實亦通毘奈耶",
    "T45n1861_002:0280c29": "攝。對法說為毘奈耶藏。律中多說譬喻等",
    "T45n1861_002:0281a01": "故。是眷屬攝。自性即非。顯揚等論。依自性",
    "T45n1861_002:0281a02": "非毘奈耶攝。故說彼三是素呾纜。對法依",
    "T45n1861_002:0281a03": "眷屬說是毘奈耶。各望一邊不相違也。",
    "T45n1861_002:0281a04": "上來總是三藏對也。以六對者。對法論中第",
    "T45n1861_002:0281a05": "十一說。契經．應頌．記別．諷誦．自說．聲聞藏",
    "T45n1861_002:0281a06": "中素呾纜攝。緣起．譬喻．本事．本生。此二藏",
    "T45n1861_002:0281a07": "中毘奈耶藏并眷屬攝。因緣一種正毘奈耶。",
    "T45n1861_002:0281a08": "譬喻等三是彼眷屬。方廣．希法菩薩藏中素",
    "T45n1861_002:0281a09": "呾纜攝。方廣廣博正菩薩藏。希法難思亦菩",
    "T45n1861_002:0281a10": "薩藏。論議一種。通二藏中阿毘達磨藏攝。",
    "T45n1861_002:0281a11": "此中意說。十二分教於六藏中。五唯聲聞素",
    "T45n1861_002:0281a12": "呾纜攝。四通二藏毘奈耶攝。二唯菩薩素呾",
    "T45n1861_002:0281a13": "纜攝。一通二藏阿毘達磨。依此聲聞但有",
    "T45n1861_002:0281a14": "十種。菩薩藏內唯有其七。據實初五亦通",
    "T45n1861_002:0281a15": "菩薩素呾纜攝。以聲聞中略無方廣。但說",
    "T45n1861_002:0281a16": "彼五以為聲聞素呾纜攝。非菩薩中無有",
    "T45n1861_002:0281a17": "彼五。三十八云。十二皆通菩薩藏故。緣起",
    "T45n1861_002:0281a18": "等四亦非二藏中素呾纜不攝。以說自性",
    "T45n1861_002:0281a19": "及助伴為毘奈耶故。略不說為二素呾纜。",
    "T45n1861_002:0281a20": "但說因犯而制於戒名為因緣。因緣自性",
    "T45n1861_002:0281a21": "毘奈耶攝。眷屬隨之亦彼藏攝。涅槃經說始",
    "T45n1861_002:0281a22": "從如是終至奉行皆脩多羅經故。二十五",
    "T45n1861_002:0281a23": "說十部名為素呾纜故。譬喻等三亦素呾",
    "T45n1861_002:0281a24": "纜。因請因事而說於法名曰因緣。故亦說",
    "T45n1861_002:0281a25": "為素呾纜也。此三相從亦毘奈耶攝。又非",
    "T45n1861_002:0281a26": "聲聞藏素呾纜中亦無方廣．希法。涅槃不",
    "T45n1861_002:0281a27": "遮十二皆通聲聞有故。正法廣陳義亦通",
    "T45n1861_002:0281a28": "故。又說十一為聲聞藏。故知希法亦通聲",
    "T45n1861_002:0281a29": "聞素呾纜也。今以理極能得菩提名為方",
    "T45n1861_002:0281b01": "廣。唯說諸佛菩薩大威神名為希法故。說",
    "T45n1861_002:0281b02": "聲聞素呾纜中無此二分。理實皆有如前已",
    "T45n1861_002:0281b03": "說。又無方廣諸文共同。無希法者眷屬所",
    "T45n1861_002:0281b04": "攝。唯菩薩藏其實通也。論議多分唯是對法。",
    "T45n1861_002:0281b05": "或約弟子所造論等名為論議。故唯攝在",
    "T45n1861_002:0281b06": "阿毘達磨。理實亦通二素呾纜。以菩薩聲",
    "T45n1861_002:0281b07": "聞素呾纜藏對餘聊簡。初文且舉一邊之",
    "T45n1861_002:0281b08": "義。又以二藏各毘奈耶．阿毘達磨。互對十",
    "T45n1861_002:0281b09": "二部義皆通有。若隨別義相對聊簡義准應",
    "T45n1861_002:0281b10": "知。恐文煩廣故略不述。涅槃經云。從十二",
    "T45n1861_002:0281b11": "部出脩多羅。從脩多羅流出方廣。此以別",
    "T45n1861_002:0281b12": "中流出於總。始從如是終乃至奉行皆脩",
    "T45n1861_002:0281b13": "多羅。故從十二分出脩多羅也。又從總中",
    "T45n1861_002:0281b14": "流出於總。方廣亦具有十二分故。從脩多",
    "T45n1861_002:0281b15": "羅流出方廣。又有釋云。初從別出總。後從",
    "T45n1861_002:0281b16": "總出別。欲顯總別互流出也。今准諸文。別",
    "T45n1861_002:0281b17": "相正說應云。方廣唯是菩薩素呾纜攝。論議",
    "T45n1861_002:0281b18": "通是菩薩．聲聞阿毘達磨。因緣亦通聲聞．菩",
    "T45n1861_002:0281b19": "薩毘奈耶攝。契經．應頌．記別．諷誦．自說．希",
    "T45n1861_002:0281b20": "法。此之六種亦通聲聞．菩薩藏中素呾纜",
    "T45n1861_002:0281b21": "攝。譬喻．本事．本生三種。通是聲聞及菩薩",
    "T45n1861_002:0281b22": "藏。素呾纜及毘奈耶二藏所攝。對法所說據",
    "T45n1861_002:0281b23": "其別義。非違理文。此據多分。或方廣分亦",
    "T45n1861_002:0281b24": "通二種。如是所說不違諸教。若約通門相",
    "T45n1861_002:0281b25": "對攝者。以藏分部成三十六。以部分藏亦",
    "T45n1861_002:0281b26": "三十六。若以別相相攝為門。以藏分部等",
    "T45n1861_002:0281b27": "隨應廣說。由此三藏對十二分中脩多羅",
    "T45n1861_002:0281b28": "等。互有寬狹。四句分別。有三藏中脩多羅",
    "T45n1861_002:0281b29": "非十二中脩多羅。謂應頌等脩多羅藏。十二",
    "T45n1861_002:0281c01": "分中約別相故。有十二分中修多羅非三",
    "T45n1861_002:0281c02": "藏中脩多羅藏。謂通相脩多羅因緣．論議等。",
    "T45n1861_002:0281c03": "有二俱是。謂別相脩多羅入藏中故。有二",
    "T45n1861_002:0281c04": "俱非者。謂十二中別相緣起等。三藏中別毘",
    "T45n1861_002:0281c05": "奈耶等。或外道典籍。其餘藏中互為句者名",
    "T45n1861_002:0281c06": "既差別。唯體有寬狹亦可為之。准義應",
    "T45n1861_002:0281c07": "知。上來所辨相攝之義合。是第六十二分教",
    "T45n1861_002:0281c08": "相攝寬狹。",
    "T45n1861_002:0281c09": "7 問答分別第七問答分別者。問十二分教。何故長行略",
    "T45n1861_002:0281c10": "說初名契經不名論義。乃至循環研覈後",
    "T45n1861_002:0281c11": "名論議乃至不名契經。答曰彼教得名隨",
    "T45n1861_002:0281c12": "義增上。略說貫穿長行增上。但名契經。乃至",
    "T45n1861_002:0281c13": "不名論議教等。問答．循環．研覈．增上但名",
    "T45n1861_002:0281c14": "論議。乃至不名契經。問何故契經為初乃",
    "T45n1861_002:0281c15": "至論議為後。如是次第。答曰此依文義先",
    "T45n1861_002:0281c16": "後相對以辨次第。如是貫穿長行略說其義",
    "T45n1861_002:0281c17": "未了。故有應頌一對明訖。其長行中有記",
    "T45n1861_002:0281c18": "別事。故次記別。其偈頌中又非重頌。故次諷",
    "T45n1861_002:0281c19": "誦。此前長行及後偈頌。有無因說故次自",
    "T45n1861_002:0281c20": "說。有有因說故次緣起。其前長行及偈。既",
    "T45n1861_002:0281c21": "有但法說後有喻說。故次譬喻。其法喻中",
    "T45n1861_002:0281c22": "有說弟子及佛自身往世事意。先人後已。",
    "T45n1861_002:0281c23": "故次本事次後本生。此前諸法理有正不正。",
    "T45n1861_002:0281c24": "教行有寬狹。理有不正教行狹者。即如前",
    "T45n1861_002:0281c25": "說。九分教名理有正方者．教行寬廣者名",
    "T45n1861_002:0281c26": "為方廣。故次後說。理教既有寬廣。說事亦",
    "T45n1861_002:0281c27": "有未曾。故次希法。上來十一但隨所宜方",
    "T45n1861_002:0281c28": "便引說。於深法相未能研究。為顯深理",
    "T45n1861_002:0281c29": "究問推尋。故次論議。故十二分教。有如是",
    "T45n1861_002:0282a01": "次第。亦是廢立增減所由。",
    "T45n1861_002:0282a02": "斷障章斷障章",
    "T45n1861_002:0282a03": "斷障義。略以十門解釋。一釋名。二出體。三",
    "T45n1861_002:0282a04": "依識分別。四依道分別。五依觀分別。六依",
    "T45n1861_002:0282a05": "行分別。七依品分別。八依障分別。九所依",
    "T45n1861_002:0282a06": "分別。十問答分別。",
    "T45n1861_002:0282a07": "1 釋名第一釋名者。障者覆義．閡義。由所知障覆",
    "T45n1861_002:0282a08": "所知境令智不生。由煩惱障閡大涅槃令",
    "T45n1861_002:0282a09": "不現證。由覆閡義故立障名。斷者不續",
    "T45n1861_002:0282a10": "義。由無漏道。斷其種子令不相續。名之",
    "T45n1861_002:0282a11": "為斷。及由有漏無漏道力。伏其現行令不",
    "T45n1861_002:0282a12": "相續。亦名為斷。此釋即以所斷名斷。障即",
    "T45n1861_002:0282a13": "是斷名為斷障。是持業釋。又釋。斷者是除害",
    "T45n1861_002:0282a14": "義。由無漏道除二障種。及由有漏無漏道",
    "T45n1861_002:0282a15": "力。害二現行令不生起。名之為斷。此釋",
    "T45n1861_002:0282a16": "即以能斷名斷。障之斷名斷障。依主釋。又",
    "T45n1861_002:0282a17": "釋。斷者體性。能令障法不生。不生義是斷",
    "T45n1861_002:0282a18": "義。性即真理。理是斷性。道是斷用。障是所",
    "T45n1861_002:0282a19": "斷。故對法第九解三轉依云。若所滅．若能",
    "T45n1861_002:0282a20": "滅．若滅性。是三轉依真理名斷。障之斷名",
    "T45n1861_002:0282a21": "斷障。亦依主釋。三義具足。方得立為斷障",
    "T45n1861_002:0282a22": "名也。",
    "T45n1861_002:0282a23": "2 出體第二出體者。所斷障以二障現行．種子．習",
    "T45n1861_002:0282a24": "氣．及此業果而為體性。故對法云。云何見",
    "T45n1861_002:0282a25": "所斷。謂一切分別所起染污見．疑。及見處．疑",
    "T45n1861_002:0282a26": "處。乃至。及由見等所發身．語業。并一切惡",
    "T45n1861_002:0282a27": "趣等蘊．界．處。是見所斷。即三惡趣見道所",
    "T45n1861_002:0282a28": "斷。解深密經第三卷云。惡趣雜染愚。初地",
    "T45n1861_002:0282a29": "所斷。成唯識論第九卷云。即是惡趣諸業果",
    "T45n1861_002:0282b01": "等。無餘涅槃。既是擇滅。故煩惱障所有業",
    "T45n1861_002:0282b02": "果皆是所斷。解深密經又說。二地斷二種愚。",
    "T45n1861_002:0282b03": "二謂種種業趣愚。唯識解云。即是所起誤犯",
    "T45n1861_002:0282b04": "三業。故所知障所發業果亦皆所斷。佛地論",
    "T45n1861_002:0282b05": "中。二障所發業果等法。皆二障攝。故知二",
    "T45n1861_002:0282b06": "障執。及煩惱業之與果一切有漏。俱是所斷。",
    "T45n1861_002:0282b07": "然此所斷體是染者自性應斷。非染業果皆",
    "T45n1861_002:0282b08": "離縛斷。唯識由此說二障種名所斷捨。非",
    "T45n1861_002:0282b09": "染有漏名所棄捨。能斷障體以三智為體。",
    "T45n1861_002:0282b10": "成唯識論第十卷云。能轉道有二。一能伏道。",
    "T45n1861_002:0282b11": "此通有漏．無漏二道。加行．根本．後得三智。",
    "T45n1861_002:0282b12": "隨其所應漸頓伏彼。此顯加行智能漸伏。",
    "T45n1861_002:0282b13": "餘二智能頓伏。由此勢力令其不生名之",
    "T45n1861_002:0282b14": "為伏。非要六行。若趣極果以方便修慧六",
    "T45n1861_002:0282b15": "行能伏諸惑。加行智攝趣極果故。若不趣",
    "T45n1861_002:0282b16": "極果修慧能伏諸惑六行。非加行智。此唯",
    "T45n1861_002:0282b17": "修慧非聞思慧。二能斷道。謂能永斷二障隨",
    "T45n1861_002:0282b18": "眠。此道定非是有漏及加行智。有漏智曾習",
    "T45n1861_002:0282b19": "故。未泯相故。加行智趣求所證未成辨",
    "T45n1861_002:0282b20": "故。無漏智中略有二說。有義根本智。證空",
    "T45n1861_002:0282b21": "理無境相故。能斷隨眠非後．得智。有義",
    "T45n1861_002:0282b22": "後得智。雖不證空理無力能斷迷理隨眠。",
    "T45n1861_002:0282b23": "而於安立非安立相。明了現前無倒證故。亦",
    "T45n1861_002:0282b24": "能永斷迷事隨眠。廣引瑜伽如彼成立。由",
    "T45n1861_002:0282b25": "此理趣。一切見惑及修道斷迷理隨眠。唯根",
    "T45n1861_002:0282b26": "本智斷。親證理故。餘修所斷迷事隨眠。通",
    "T45n1861_002:0282b27": "二智斷。此在二乘非菩薩位。菩薩因中",
    "T45n1861_002:0282b28": "不斷煩惱迷事惑故。金剛心中與所知障",
    "T45n1861_002:0282b29": "一時斷故。又所知障中亦有迷事而非執者。",
    "T45n1861_002:0282c01": "菩薩十地後得亦斷。雖有二解後解為勝。",
    "T45n1861_002:0282c02": "故能斷障道通三智。唯修非聞思。通有",
    "T45n1861_002:0282c03": "漏．無漏。此說定中四道伏諸煩惱。不爾聞",
    "T45n1861_002:0282c04": "思亦能制伏．三能斷性。即以二空所顯真如",
    "T45n1861_002:0282c05": "為體。若隨其假擇滅為體。三乘同得此擇",
    "T45n1861_002:0282c06": "滅故。若不爾者應無解脫。",
    "T45n1861_002:0282c07": "3 依識分別第三依識分別。於中有三。一所斷在何識。",
    "T45n1861_002:0282c08": "薩婆多等所斷通六識。犢子部所斷唯在第",
    "T45n1861_002:0282c09": "六。五識無染故。大乘所斷。安慧所知障除",
    "T45n1861_002:0282c10": "第七在餘七。煩惱障除第八在餘識。執即",
    "T45n1861_002:0282c11": "差別。護法論師。二障皆通前之七識。執即差",
    "T45n1861_002:0282c12": "別。障所發業唯前六識。第七識自非業性。不",
    "T45n1861_002:0282c13": "能發業。果在餘七識非第七識。非他所",
    "T45n1861_002:0282c14": "生故。此說異熟．增上．士用業勢生者。非等",
    "T45n1861_002:0282c15": "流果。二若能斷道。薩婆多唯第六識。雜心云。",
    "T45n1861_002:0282c16": "離欲及退時當知在意識。俱舍等同。大眾",
    "T45n1861_002:0282c17": "等四部及化地部。六識皆能為斷障道。說",
    "T45n1861_002:0282c18": "五識身有離染故。犢子部說。唯第六識。說",
    "T45n1861_002:0282c19": "五識身唯是無記無染無離染故。成實論師",
    "T45n1861_002:0282c20": "說非六識。識是無記。但依第四末後行心",
    "T45n1861_002:0282c21": "智慧正斷。大乘唯在第六意識。若伏若斷非",
    "T45n1861_002:0282c22": "在餘故。退及離欲。瑜伽第一卷說。為第六",
    "T45n1861_002:0282c23": "不共業故。餘識不能。平等智起由他引生。",
    "T45n1861_002:0282c24": "故說非也。三若能斷性。唯第九識。識真性",
    "T45n1861_002:0282c25": "故。非依他識。",
    "T45n1861_002:0282c26": "4 依道分別第四依道分別。謂加行道．無間道．解脫道．勝",
    "T45n1861_002:0282c27": "進道。加行者加功用行欣求斷道。無間者",
    "T45n1861_002:0282c28": "更無隔越正能斷惑。解脫者證無為解脫。",
    "T45n1861_002:0282c29": "勝進者更修餘勝道。此四皆通有漏無漏。",
    "T45n1861_002:0283a01": "何道能斷惑。成唯識論第十卷云。二乘根鈍。",
    "T45n1861_002:0283a02": "漸斷障時必各別起無間解脫。加行．勝進",
    "T45n1861_002:0283a03": "或別或總。此文意說。加行趣斷。勝進進修不",
    "T45n1861_002:0283a04": "斷煩惱。無間解脫由根鈍故。起此不能",
    "T45n1861_002:0283a05": "即為三道之別行相。故各別起。第九卷云。",
    "T45n1861_002:0283a06": "斷惑證滅期心別故。二道成別。解脫道中",
    "T45n1861_002:0283a07": "為捨彼品麁重性故。故無間．解脫皆為能",
    "T45n1861_002:0283a08": "斷道。無間斷隨眠。解脫捨麁重。即二時起",
    "T45n1861_002:0283a09": "二種道也。若有漏六行為四道時。苦．麁．障",
    "T45n1861_002:0283a10": "三隨一為無間道。靜．妙．離三隨一為解脫",
    "T45n1861_002:0283a11": "道。加行．勝進同前總別。二乘無漏道無間．",
    "T45n1861_002:0283a12": "解脫尚別。況有漏六行無間．解脫不別。然對",
    "T45n1861_002:0283a13": "法論第九云。後品所有加行．無間解脫。皆前",
    "T45n1861_002:0283a14": "品勝進。何故唯識云勝進或別。唯識依別修",
    "T45n1861_002:0283a15": "行相語。對法約道理進前語。不相違也。若",
    "T45n1861_002:0283a16": "准此義。別修行相加行道等。如成唯識或",
    "T45n1861_002:0283a17": "總或別。若道理論。能引於後名為加行。前",
    "T45n1861_002:0283a18": "品解脫亦後加行。唯識復云。菩薩利根漸",
    "T45n1861_002:0283a19": "斷障位。非要別起無間解脫。剎那剎那能",
    "T45n1861_002:0283a20": "斷證故。加行等四。剎那剎那前後相望皆容",
    "T45n1861_002:0283a21": "具有。此依菩薩由利根故。念念行相皆能",
    "T45n1861_002:0283a22": "具有不同三乘。不爾道理二乘何別。依此",
    "T45n1861_002:0283a23": "所說。一切二乘及餘異生有漏無漏道。皆唯",
    "T45n1861_002:0283a24": "無間正斷伏惑。解脫道中斷伏麁重。加行",
    "T45n1861_002:0283a25": "勝進皆不說能。菩薩利根有漏無漏四道。",
    "T45n1861_002:0283a26": "皆能若伏若斷。伏唯障體。斷亦通業果。或",
    "T45n1861_002:0283a27": "二皆通。斷必證真。伏未必爾。菩薩伏障。",
    "T45n1861_002:0283a28": "證真亦伏。二乘異生等未必能爾。然有差",
    "T45n1861_002:0283a29": "別。有漏四道初起之時。有義三慧俱為加行",
    "T45n1861_002:0283b01": "修慧為近。故對法云。加行道亦伏惑。了相",
    "T45n1861_002:0283b02": "勝解猶未斷惑。遠離方斷。有義初以聞．思",
    "T45n1861_002:0283b03": "為加行道。後入修時即無間道能伏惑故。",
    "T45n1861_002:0283b04": "對法等說。了相．勝解二種作意不伏惑者。",
    "T45n1861_002:0283b05": "依斷初三品猶未盡故。說遠離斷。據實",
    "T45n1861_002:0283b06": "初伏。若為諦觀入見道時。前六行智不",
    "T45n1861_002:0283b07": "伏。不欣厭故。加行能伏者。無漏無間故。有",
    "T45n1861_002:0283b08": "漏道中無折伏故。未為正位。後時亦通修",
    "T45n1861_002:0283b09": "慧加行。其無漏道初起之時。必有漏修慧",
    "T45n1861_002:0283b10": "為加行道始得。無漏即斷惑故。後時亦得",
    "T45n1861_002:0283b11": "無漏加行。然加行智自有四道。四道之中自",
    "T45n1861_002:0283b12": "通三智。故八地上雖無加行智。而有四道。",
    "T45n1861_002:0283b13": "如常分別。",
    "T45n1861_002:0283b14": "5 依觀分別第五依觀分別者。觀有十種。一唯識。二二",
    "T45n1861_002:0283b15": "空。三三慧。四三智。五四念處。六五忍。七六",
    "T45n1861_002:0283b16": "現觀。八七作意。九七覺支。十八聖道。唯識斷",
    "T45n1861_002:0283b17": "障已如前辨。二二空。人空觀。唯斷煩惱障",
    "T45n1861_002:0283b18": "及業果。不斷習氣。以觀麁故。然云解脫道",
    "T45n1861_002:0283b19": "斷麁重者。略有二解。一依菩薩非說二",
    "T45n1861_002:0283b20": "乘。二者麁重有二。一麁二細。今不斷細麁",
    "T45n1861_002:0283b21": "者可除。故入二禪名斷苦根麁重。二乘不",
    "T45n1861_002:0283b22": "斷細者故言不斷。法空觀有三時。初．後法",
    "T45n1861_002:0283b23": "觀雙能斷二障。若業．及果。一切習氣。惡趣．",
    "T45n1861_002:0283b24": "人．天。隨應永斷。中法空觀。唯斷所知障現",
    "T45n1861_002:0283b25": "行種子．及二障中所有麁重。隨所知障麁細",
    "T45n1861_002:0283b26": "品類皆能斷之。謂十地修道法空觀細。必",
    "T45n1861_002:0283b27": "帶人空故所以雙斷。三三慧者。若論伏斷",
    "T45n1861_002:0283b28": "三慧皆能。勢分力伏通其聞．思。非正觀伏。",
    "T45n1861_002:0283b29": "正觀伏時即為四道唯在修慧。然於欲界",
    "T45n1861_002:0283c01": "麁攝斂心亦伏煩惱。在聞思位若能斷斷。",
    "T45n1861_002:0283c02": "唯是修慧。攝論說為出世止觀智故。十地經",
    "T45n1861_002:0283c03": "云。第八地菩薩皆能堪．能思．能持。天親釋",
    "T45n1861_002:0283c04": "云。即是三慧。真俗雙行義說故能。何妨聞",
    "T45n1861_002:0283c05": "思亦能斷伏。餘人不能。此在上地。非是欲",
    "T45n1861_002:0283c06": "界。四三智者。伏通三智。斷非加行。漸．頓有",
    "T45n1861_002:0283c07": "殊如前已辨。佛性論云。無分別智滅現在",
    "T45n1861_002:0283c08": "惑名為盡智。後得智滅未來惑名無生智。",
    "T45n1861_002:0283c09": "此依斷迷理迷事。時初後大位判此二智。",
    "T45n1861_002:0283c10": "論實二智皆盡．無生。又非典據不須和會。",
    "T45n1861_002:0283c11": "五四念處者。大乘雖不作念處行相。然道",
    "T45n1861_002:0283c12": "理是法念處攝。總緣念處非別相也。總緣法",
    "T45n1861_002:0283c13": "觀能斷諸惑。諸文同故。空無我觀既有總",
    "T45n1861_002:0283c14": "緣。故不相違。不爾唯苦。成相違也。六五",
    "T45n1861_002:0283c15": "忍。謂伏忍乃至寂滅忍。伏忍不斷唯能伏障。",
    "T45n1861_002:0283c16": "餘通斷伏。真無漏斷勢分力伏。然寂滅中雖",
    "T45n1861_002:0283c17": "亦有佛。非是斷攝。十地菩薩道位既長。通",
    "T45n1861_002:0283c18": "斷伏故。七六現觀。思現觀唯伏不能斷。欲",
    "T45n1861_002:0283c19": "界故。信智諦戒邊通伏斷。正斷助斷皆與",
    "T45n1861_002:0283c20": "斷名。信通無漏。邊斷事惑故。若准對法",
    "T45n1861_002:0283c21": "邊唯世俗智即不能斷。今取瑜伽為正。究",
    "T45n1861_002:0283c22": "竟觀非。先已斷故。八七作意。一了相。二勝",
    "T45n1861_002:0283c23": "解。三遠離。四攝樂。五觀察。六加行究竟。七",
    "T45n1861_002:0283c24": "加行究竟果。若准對法與瑜伽不同。九七",
    "T45n1861_002:0283c25": "覺支。十八聖道。",
    "T45n1861_002:0283c26": "6 依行分別第六依行分別者。行有三種。一空．無相．無",
    "T45n1861_002:0283c27": "願行。二苦麁等六行。三四諦十六行。一空．無",
    "T45n1861_002:0283c28": "相．無願行者。若伏皆通。顯揚第二云。若但",
    "T45n1861_002:0283c29": "言空．無相．無願。通定．及散。有漏．無漏。聞．",
    "T45n1861_002:0284a01": "思．修慧。若言空．無相．無願三摩地。唯定非",
    "T45n1861_002:0284a02": "散。唯修非聞．思。通有漏．無漏。若言空．無",
    "T45n1861_002:0284a03": "相．無願解脫門。唯修無漏．唯定所攝。故知",
    "T45n1861_002:0284a04": "三門皆能伏惑。然正伏惑唯以空行。依二",
    "T45n1861_002:0284a05": "空門入大乘位。觀四諦理入二乘位。故通",
    "T45n1861_002:0284a06": "三行。此位乃在四善加行。若正斷者。大乘之",
    "T45n1861_002:0284a07": "中諸文說異。或說十六行中二行為空。十行",
    "T45n1861_002:0284a08": "為無願。有為故。四行為無相。無為故。有說",
    "T45n1861_002:0284a09": "空如前。六行為無願。有漏故。八行為無相。",
    "T45n1861_002:0284a10": "無漏故。有說空如前。六行為無願。四行為",
    "T45n1861_002:0284a11": "無相。道四非三門。非苦諦故非空。非有",
    "T45n1861_002:0284a12": "漏故非無願。非無為故非無相。顯揚第二",
    "T45n1861_002:0284a13": "說。空二。無願六。無相四。同前道四通三。道",
    "T45n1861_002:0284a14": "能作三門。故。隨三門攝。有說空行通十六。",
    "T45n1861_002:0284a15": "無願．無相隨應同前。有說空非緣諦。觀所",
    "T45n1861_002:0284a16": "執故。餘二隨應觀於四諦。二性之體不決",
    "T45n1861_002:0284a17": "定故。有說三門皆通十六。於正智觀義分",
    "T45n1861_002:0284a18": "三門。義分十六。故瑜伽論五法中言。若以",
    "T45n1861_002:0284a19": "解脫門言之。出世正智所攝。又成唯識第",
    "T45n1861_002:0284a20": "八卷云。三門三性理實皆通。即於真理具",
    "T45n1861_002:0284a21": "起三門。三門故知。皆通十六。於真觀中義",
    "T45n1861_002:0284a22": "理分故。若以別行。多分唯以空門斷惑。二",
    "T45n1861_002:0284a23": "我空故。是總緣空。非別空行。別空行者唯",
    "T45n1861_002:0284a24": "苦諦故。三門之義如別處說。隨應攝在正",
    "T45n1861_002:0284a25": "體後得二中。斷伏道理無遮。二苦等六行者。",
    "T45n1861_002:0284a26": "此之六行唯有漏方便地。觀下苦．麁．障隨",
    "T45n1861_002:0284a27": "一為無間道。觀上靜．妙．離隨一為解脫道。",
    "T45n1861_002:0284a28": "唯伏惑非能斷。通凡及聖者。在二乘非菩",
    "T45n1861_002:0284a29": "薩。十地菩薩不欣上厭下。以受生故。本地",
    "T45n1861_002:0284b01": "分說。初劫菩薩初資糧位亦用六行。然久修",
    "T45n1861_002:0284b02": "者既不斷煩惱而生上界故。不用為勝。",
    "T45n1861_002:0284b03": "然瑜伽論六十九。說聖者不用六行者。依",
    "T45n1861_002:0284b04": "多分說。理實亦用。三十六行者。亦唯伏非",
    "T45n1861_002:0284b05": "斷。入真觀時非十六行。相見道故。加行道",
    "T45n1861_002:0284b06": "中修方便故非正真觀。菩薩兼起。二乘正",
    "T45n1861_002:0284b07": "用。唯無漏者非凡所得。然佛性論云。聲聞",
    "T45n1861_002:0284b08": "利根者。苦法忍第一無我行。通斷三界四",
    "T45n1861_002:0284b09": "真諦下八十八結。鈍根聲聞具十六行。別",
    "T45n1861_002:0284b10": "斷三界四真諦下八十八結。且分上下利鈍",
    "T45n1861_002:0284b11": "令別。此非大乘所可證用。不須和會。其",
    "T45n1861_002:0284b12": "犢子部說有十三心。苦諦有三。一苦法忍",
    "T45n1861_002:0284b13": "觀欲界苦。二苦法見重觀欲苦審盡未盡。",
    "T45n1861_002:0284b14": "三苦類智。合觀上二以無後苦不須重",
    "T45n1861_002:0284b15": "觀。四諦各三。故成十二。前十二心說名行",
    "T45n1861_002:0284b16": "向。第十三心說名住果。非此所宗。不須分",
    "T45n1861_002:0284b17": "別。",
    "T45n1861_002:0284b18": "7 依品分別第七依品分別者。古德說。有言無品以真",
    "T45n1861_002:0284b19": "形妄。無妄可斷不說有品。有云三劫念念",
    "T45n1861_002:0284b20": "斷障。念念得智故。古基法師云。聖道九品",
    "T45n1861_002:0284b21": "斷亦九品。今者不然。七識之中有煩惱障",
    "T45n1861_002:0284b22": "有所知障。煩惱障中除第七識。所餘六識三",
    "T45n1861_002:0284b23": "界九地。各有九品成八十一。見道十惑九",
    "T45n1861_002:0284b24": "品定然。麁細異故。俱生六惑斷即不同。身",
    "T45n1861_002:0284b25": "見．邊見．及此相應唯第九品。九地而論但有",
    "T45n1861_002:0284b26": "九品。瞋唯一地九品。餘獨頭貪．慢．癡等八十",
    "T45n1861_002:0284b27": "一品。地各九故。第七識中九地煩惱障亦有",
    "T45n1861_002:0284b28": "二說。有義九地唯同非想第九品類。然於其",
    "T45n1861_002:0284b29": "中自類有九。如增上邪見能斷善者。亦有",
    "T45n1861_002:0284c01": "九品。彼亦如是。唯同非想第九品故。唯障",
    "T45n1861_002:0284c02": "無學金剛始斷。有九品故體有增減。故成",
    "T45n1861_002:0284c03": "能熏。有義九地各有一品。細分便成八十一",
    "T45n1861_002:0284c04": "品。勢力所障皆同非想下下品惑。故金剛",
    "T45n1861_002:0284c05": "心一時頓斷。由此說煩惱品數斷已。應分",
    "T45n1861_002:0284c06": "別言。前六識中分別九品。三乘皆定唯一品",
    "T45n1861_002:0284c07": "斷。謂一心見道。有說二品斷。謂三心見道",
    "T45n1861_002:0284c08": "等。唯無漏正斷無伏斷。有漏諸道不伏見",
    "T45n1861_002:0284c09": "惑故。瑜伽論云。世間道唯能伏除俱生煩",
    "T45n1861_002:0284c10": "惱。而不能伏分別煩惱。及彼俱生薩迦耶",
    "T45n1861_002:0284c11": "見隣近憍．慢。此依六行。非加行智。彼能伏",
    "T45n1861_002:0284c12": "故。菩薩地前分別現行亦伏不起。非是六",
    "T45n1861_002:0284c13": "行。唯識觀等勢力不行。故六識中分別煩",
    "T45n1861_002:0284c14": "惱。并習氣等雖亦九品。仍定一品或二品斷。",
    "T45n1861_002:0284c15": "二品斷中九品何者先斷後斷。如論第九下",
    "T45n1861_002:0284c16": "樞要說。其六識中俱生煩惱。除其習氣雖",
    "T45n1861_002:0284c17": "有九品。斷即不同。其隨眠等略有四類。一",
    "T45n1861_002:0284c18": "者八十一品類別斷。此依漸次二乘者斷及",
    "T45n1861_002:0284c19": "異生斷。然身邊見等當第九品時斷。餘各",
    "T45n1861_002:0284c20": "九品斷。二者隨其凡位已伏多小。後入見",
    "T45n1861_002:0284c21": "諦見道俱斷。不伏不斷以分品數。入見已",
    "T45n1861_002:0284c22": "後便次第斷。三者九地合為九品斷。如預",
    "T45n1861_002:0284c23": "流果束三界九地一切煩惱。總為九品斷",
    "T45n1861_002:0284c24": "取無學果。頓超越故。四者三界九地合為一",
    "T45n1861_002:0284c25": "品斷。謂金剛心大乘斷位。十地因中不斷",
    "T45n1861_002:0284c26": "惑故。然六識中俱生煩惱所有習氣。雖有",
    "T45n1861_002:0284c27": "九品。十地漸漸各斷此九。障十地故。與",
    "T45n1861_002:0284c28": "所知障品類同故。第七識中若說九品。若",
    "T45n1861_002:0284c29": "說一品皆一品斷。要三乘金剛心一剎那頓。",
    "T45n1861_002:0285a01": "斷。障無學故。習氣亦然。其所知障斷即不",
    "T45n1861_002:0285a02": "爾。六識之中分別所知障并其習氣雖有九",
    "T45n1861_002:0285a03": "品。有說定一品斷。一心見道故。有說二品斷。",
    "T45n1861_002:0285a04": "三心見道故。非六行所伏與煩惱同。其六",
    "T45n1861_002:0285a05": "識中俱生所知障并習氣。亦有九地八十一",
    "T45n1861_002:0285a06": "品。若與煩惱俱行者亦可言伏。他勢不行。",
    "T45n1861_002:0285a07": "不俱生者。雖有九品皆非六行所伏。障理",
    "T45n1861_002:0285a08": "故。其加行智即能伏之為十品斷。十地斷",
    "T45n1861_002:0285a09": "故。不分麁細前後說斷。不廢初地斷細",
    "T45n1861_002:0285a10": "二地斷麁。初地斷有頂二地斷欲界。但隨",
    "T45n1861_002:0285a11": "障此地智即便斷之。故無前後。其第七識",
    "T45n1861_002:0285a12": "中所知障并習氣。雖說有九品。或說無品。",
    "T45n1861_002:0285a13": "仍一品斷。金剛心中方永斷故。此說斷隨",
    "T45n1861_002:0285a14": "眠故。不說彼現行等斷。雖無相論說第二",
    "T45n1861_002:0285a15": "執識通皮肉煩惱見修所斷。然彼文錯不",
    "T45n1861_002:0285a16": "可依用。仁王經言。前之三地斷三界色煩",
    "T45n1861_002:0285a17": "惱。四五六地斷三界心煩惱。七八九地斷三",
    "T45n1861_002:0285a18": "界色習煩惱。十地及佛地斷三界心習煩惱。",
    "T45n1861_002:0285a19": "色麁心細生惑亦然。為別五忍階降差別",
    "T45n1861_002:0285a20": "說斷煩惱。非別有類。亦不相違。",
    "T45n1861_002:0285a21": "8 依障分別第八依障分別者。於中有九。一二障。二乘",
    "T45n1861_002:0285a22": "者斷煩惱障現種盡。習氣不盡。亦能永斷",
    "T45n1861_002:0285a23": "所知障小分。然有差別。漸次初果唯斷三界",
    "T45n1861_002:0285a24": "分別煩惱。漸一來果亦兼欲界修道六品。",
    "T45n1861_002:0285a25": "漸不還者必斷欲修九品。餘至有頂九地不",
    "T45n1861_002:0285a26": "定。其超越者類不定。初果超越欲界惑并",
    "T45n1861_002:0285a27": "修五品。一來超越或并欲修八品。不還超",
    "T45n1861_002:0285a28": "越唯除非想修九。有預流超越并非想脩。",
    "T45n1861_002:0285a29": "皆能斷取二果故。有頂第九無間道仍名預",
    "T45n1861_002:0285b01": "流故。阿羅漢獨覺能斷三界一切見．修．即",
    "T45n1861_002:0285b02": "定障等。菩薩之人能斷一切。三乘皆能伏二",
    "T45n1861_002:0285b03": "障現行。由伏得定等故。然菩薩伏得定得",
    "T45n1861_002:0285b04": "果。約解脫分位。皆如常釋。二三障分別。三",
    "T45n1861_002:0285b05": "種有三。一皮．膚．骨。二害伴隨眠．羸劣隨眠．",
    "T45n1861_002:0285b06": "微細隨眠。此上二門如唯識章解。三惑業苦。",
    "T45n1861_002:0285b07": "一切二障分別所發業。及苦等見道所斷如",
    "T45n1861_002:0285b08": "前已解對法文說。俱生業苦一切二障。隨",
    "T45n1861_002:0285b09": "永對治至金剛心。煩惱業苦永不行者。隨",
    "T45n1861_002:0285b10": "其何地分段不生在於八地。變易不生在於",
    "T45n1861_002:0285b11": "佛地。此依總義。若別業斷。有黑黑等四種",
    "T45n1861_002:0285b12": "業斷。如瑜伽第九論疏釋。所知障中業果等",
    "T45n1861_002:0285b13": "法。斷在十地分分漸斷。障與業果斷在別",
    "T45n1861_002:0285b14": "道。無間．解脫二道別故。伏在八地。三四障",
    "T45n1861_002:0285b15": "分別有二。一謂闡提不信等。如唯識章中",
    "T45n1861_002:0285b16": "解。二又有四。唯無明二障。一不共。二相應。",
    "T45n1861_002:0285b17": "三纏。四隨眠。不共有三。一獨行不共。隨眠",
    "T45n1861_002:0285b18": "唯見道斷。十住中第四生貴住已伏纏故。",
    "T45n1861_002:0285b19": "二相應不共。忿等俱無明。通分別俱生纏",
    "T45n1861_002:0285b20": "及隨眠。伏斷位次如上所說。三恒行不共。",
    "T45n1861_002:0285b21": "謂第七識俱者。唯無漏斷非有漏伏。入無漏",
    "T45n1861_002:0285b22": "觀時亦名為伏。不起纏故。隨眠金剛斷。餘",
    "T45n1861_002:0285b23": "三准前煩惱障釋。四五障分別。謂五住地。",
    "T45n1861_002:0285b24": "一見一處。二欲愛。三色愛。四無色愛。五無明",
    "T45n1861_002:0285b25": "住地。此各有二。一起即五現行。二住地即五",
    "T45n1861_002:0285b26": "隨眠。見一處是分別煩惱障。次三是俱生",
    "T45n1861_002:0285b27": "煩惱障。後一是一切所知障。隨其所應准",
    "T45n1861_002:0285b28": "前伏斷。問若分別諸惑名見一處入見時",
    "T45n1861_002:0285b29": "斷。何故大般若第五十四．仁王經云初地斷",
    "T45n1861_002:0285c01": "貪。二地斷瞋。三地斷癡。四地斷見。五地",
    "T45n1861_002:0285c02": "斷疑。答舊人解云。借舉凡聖以喻十地。三",
    "T45n1861_002:0285c03": "地已來相同世間。故斷三毒。四．五地中相",
    "T45n1861_002:0285c04": "同四沙門果。初果斷見．疑故。說四．五地",
    "T45n1861_002:0285c05": "除見疑。而實初地已斷。今解見者身見。四地",
    "T45n1861_002:0285c06": "能斷俱生身見故。疑者事疑。非煩惱疑。由",
    "T45n1861_002:0285c07": "身見生身見之伴故五地斷。五者復有六散",
    "T45n1861_002:0285c08": "動。一自性散亂。謂五識等。二外散亂。馳散",
    "T45n1861_002:0285c09": "五欲。三內散亂。修定位中沈掉味著。四相散",
    "T45n1861_002:0285c10": "亂。矯示修善。五麁重散亂。我執慢等麁重",
    "T45n1861_002:0285c11": "力故。於樂等中執為我等。由此善品永不",
    "T45n1861_002:0285c12": "清淨。六作意散亂。捨先所習餘定入餘乘",
    "T45n1861_002:0285c13": "定所起散亂。思惟者尋伺故。如對法第一。",
    "T45n1861_002:0285c14": "復有六根本惑。六者七隨眠。皆如前說。開",
    "T45n1861_002:0285c15": "合有殊即煩惱障。疑．見戒取．邪見唯分別",
    "T45n1861_002:0285c16": "起。所餘煩惱亦通俱生。隨應二斷。又有七",
    "T45n1861_002:0285c17": "漏。謂見漏．思惟漏．愛漏．念漏．根漏．惡漏．親",
    "T45n1861_002:0285c18": "近漏。前二漏體。後五漏具。見修所斷。準釋應",
    "T45n1861_002:0285c19": "知。或初一體。後六為具。如名釋義。七者八",
    "T45n1861_002:0285c20": "分別生三事。如顯揚及瑜伽菩薩地三十六",
    "T45n1861_002:0285c21": "說。一自性。謂執法體。二差別。執諸法義。三",
    "T45n1861_002:0285c22": "總執。執舍軍林我有情等。四我。五我所。六",
    "T45n1861_002:0285c23": "愛。七非愛。八俱相違。初三生分別所依緣",
    "T45n1861_002:0285c24": "事。次二生見我慢事。後三生貪．瞋．癡事。多",
    "T45n1861_002:0285c25": "分此唯修所斷。理通見斷。又有八纏。謂惛．",
    "T45n1861_002:0285c26": "眠．掉．悔．嫉．慳．無慚．無愧。數纏嬈故唯修所",
    "T45n1861_002:0285c27": "斷。理亦通見。八者九結。及寶性論九隨眠。九",
    "T45n1861_002:0285c28": "結中見結．取結．疑結唯見所斷。餘六結通修",
    "T45n1861_002:0285c29": "斷。九隨眠者。一謂隨眠貪欲。二隨眠瞋。三隨",
    "T45n1861_002:0286a01": "眠癡。四三毒極上心五無明住地。六見諦所",
    "T45n1861_002:0286a02": "滅。七修習所斷。八不淨地惑。九淨地惑。第六",
    "T45n1861_002:0286a03": "唯見第七唯修。餘通見修。隨其所應說斷",
    "T45n1861_002:0286a04": "分齊。九者十煩惱。十散動。及辨中邊第一諸",
    "T45n1861_002:0286a05": "障。皆應勘之皆隨所應斷之位次。",
    "T45n1861_002:0286a06": "9 所依分別第九所依分別。於中有二。一依身。二依地。",
    "T45n1861_002:0286a07": "一依身者。若伏煩惱障初唯欲界。後通三",
    "T45n1861_002:0286a08": "界八地。生有頂地更不伏故。斷通三界九",
    "T45n1861_002:0286a09": "地皆得。此說二乘非菩薩。菩薩斷惑唯依",
    "T45n1861_002:0286a10": "欲．色界身非生無色。此聖菩薩。凡即不然。",
    "T45n1861_002:0286a11": "此總說已。別分別者。其三乘者直趣自乘。",
    "T45n1861_002:0286a12": "斷分別二障。唯在欲界六天及人趣三天下",
    "T45n1861_002:0286a13": "非餘處。慧厭猛故。顯揚等云。極戚非惡趣。",
    "T45n1861_002:0286a14": "極欣非上二。唯欲界人天。佛出世現觀。色",
    "T45n1861_002:0286a15": "界聖者迴心向大斷所知障。亦通色界。不",
    "T45n1861_002:0286a16": "同煩惱須勝厭心。故通彼地。若斷俱生煩",
    "T45n1861_002:0286a17": "惱障。二乘通三界九地身。菩薩有二義。一",
    "T45n1861_002:0286a18": "通欲．色。不定性者所留之身通二界故。二",
    "T45n1861_002:0286a19": "是色界第四禪。直往菩薩摩醯首羅智處生",
    "T45n1861_002:0286a20": "故。不定性者論雖二說。通二界者。此說為",
    "T45n1861_002:0286a21": "正。若斷俱生所知障。通欲．色二界五地非",
    "T45n1861_002:0286a22": "無色。菩薩不生無色界故。二依地者。若",
    "T45n1861_002:0286a23": "伏煩惱障。色界六地無色四地。方便．根本",
    "T45n1861_002:0286a24": "俱能伏之。六行．及無漏皆能伏故。六行唯方",
    "T45n1861_002:0286a25": "便。七作意通根本．方便故。第七作意入根",
    "T45n1861_002:0286a26": "本故。無漏伏之。色界六地非三方便。無色",
    "T45n1861_002:0286a27": "四地有無漏處皆能伏之。勢分伏令不生",
    "T45n1861_002:0286a28": "起故。若正斷者。二乘斷分別煩惱障。唯依",
    "T45n1861_002:0286a29": "色界五地。必無漏道慧猛利故。中間雖有無",
    "T45n1861_002:0286b01": "漏真道不入見道。無色慧劣非斷惑道。六",
    "T45n1861_002:0286b02": "十九說見道唯五地故。又三依五依生。不",
    "T45n1861_002:0286b03": "說中間有見道故。若斷修惑通九地。色",
    "T45n1861_002:0286b04": "六無色三。瑜伽第一百云。九地能盡漏。謂初",
    "T45n1861_002:0286b05": "未至．中間靜慮．四靜慮．三無色。此意說修",
    "T45n1861_002:0286b06": "道非見道。又說三依五依生故。有頂無漏",
    "T45n1861_002:0286b07": "闇故不能斷惑。菩薩若斷分別二障。唯第",
    "T45n1861_002:0286b08": "四定功德勝故。託勝所依方入見故。若斷",
    "T45n1861_002:0286b09": "俱生所知障及二習氣。通色六．無色三。若",
    "T45n1861_002:0286b10": "斷俱生煩惱障亦唯第四定。以金剛心依",
    "T45n1861_002:0286b11": "第四禪入斷惑故。如論廣說。恐煩不述。",
    "T45n1861_002:0286b12": "10 問答分別第十問答分別者。問此斷煩惱三世之中於",
    "T45n1861_002:0286b13": "何說斷。答薩婆多等所說不同。今依大乘。",
    "T45n1861_002:0286b14": "瑜伽第五十八云。非斷去來今。然說斷三",
    "T45n1861_002:0286b15": "世非過去。有隨眠心任運滅故。性已無何所",
    "T45n1861_002:0286b16": "斷。未來性未生。體現無何所斷。現在有",
    "T45n1861_002:0286b17": "隨眠心。此剎那後性必不住。更何所斷。又",
    "T45n1861_002:0286b18": "有隨眠．離隨眠心二不和合。是故現在亦非",
    "T45n1861_002:0286b19": "所斷。然從他言音．內正作意二因緣故。正",
    "T45n1861_002:0286b20": "見相應隨所治惑能治心生。諸有隨眠所治",
    "T45n1861_002:0286b21": "心滅。此心生時彼心滅時平等平等。對治",
    "T45n1861_002:0286b22": "生滅道理應知。正見相應能對治心。於現",
    "T45n1861_002:0286b23": "在世無有隨眠。於過去世亦無隨眠。此剎",
    "T45n1861_002:0286b24": "那後離隨眠心。在未來世亦無隨眠。從此",
    "T45n1861_002:0286b25": "已後於已轉依。以斷隨眠身相續中所有。",
    "T45n1861_002:0286b26": "後得世間所攝善無記心。去來今位皆離隨",
    "T45n1861_002:0286b27": "眠。是故三世皆得說斷。問所斷煩惱有退",
    "T45n1861_002:0286b28": "不退。答依薩婆多。見道速疾道斷已永不",
    "T45n1861_002:0286b29": "退。其無學道住不動者不退。退種性者。退",
    "T45n1861_002:0286c01": "法．思法．護法．住法。必勝進本性不退。退法",
    "T45n1861_002:0286c02": "進成者退。大眾部等。退預流果非阿羅漢。",
    "T45n1861_002:0286c03": "阿羅漢見修二道極堅牢故。見道不然故退。",
    "T45n1861_002:0286c04": "今大乘聖道斷隨眠必不退。伏者有退義。",
    "T45n1861_002:0286c05": "涅槃經言。若世俗道而斷煩惱。以還起故",
    "T45n1861_002:0286c06": "說名無常。瑜伽亦然。退等種姓依定障建",
    "T45n1861_002:0286c07": "立。非退果。然菩薩等。以無漏道所伏。亦",
    "T45n1861_002:0286c08": "不退自在故。如舍利弗至十信第六心猶",
    "T45n1861_002:0286c09": "退。以退起煩惱先有漏伏故。問云何名斷。",
    "T45n1861_002:0286c10": "若是現行久已自滅。若種子者道不可俱。云",
    "T45n1861_002:0286c11": "何名斷。答五十八云。但斷隨眠。以煩惱纏",
    "T45n1861_002:0286c12": "先已捨故。斷隨眠故說名為斷。何以故。雖",
    "T45n1861_002:0286c13": "纏已斷。未斷隨眠。諸煩惱纏數復現起。若",
    "T45n1861_002:0286c14": "隨眠斷。纏與隨眠畢竟不起。亦名斷纏。此",
    "T45n1861_002:0286c15": "說聖道正斷隨眠。若伏斷者折種子力令",
    "T45n1861_002:0286c16": "不生現。名伏現行。隨眠雖復與道不俱。",
    "T45n1861_002:0286c17": "然如。問前義說之為斷三心真見道法觀既",
    "T45n1861_002:0286c18": "細。必兼生觀即斷生執。何故生執即三心",
    "T45n1861_002:0286c19": "斷。法唯二心。應細三心麁二心故。答法觀",
    "T45n1861_002:0286c20": "雖細必帶生觀。第二剎那不斷生執。如十",
    "T45n1861_002:0286c21": "地中斷惑法觀。習氣可斷種不可除。不障",
    "T45n1861_002:0286c22": "此道故。加行之心不欣斷故。竝二品斷。不",
    "T45n1861_002:0286c23": "爾違論。問為總緣作意能斷煩惱。為別緣",
    "T45n1861_002:0286c24": "作意能斷煩惱。答佛地論中釋自共相略",
    "T45n1861_002:0286c25": "有三說。有義。二量在散心位。不說定位。定",
    "T45n1861_002:0286c26": "位緣一切皆現量攝。此師雖言定心緣一",
    "T45n1861_002:0286c27": "切。不說斷惑定總別相。然准義知。唯共相",
    "T45n1861_002:0286c28": "斷。定心通緣自共故。第二師云。定心唯緣",
    "T45n1861_002:0286c29": "自相。然由共相方便所引說緣共相。所顯",
    "T45n1861_002:0287a01": "理者就方便說。名知共相。不如是者名",
    "T45n1861_002:0287a02": "知自相。由此道理。或說真如。名空無我諸",
    "T45n1861_002:0287a03": "法共相。或說真如二空所顯非是共相。此師",
    "T45n1861_002:0287a04": "意說。就方便說可名共相。說觀中證可",
    "T45n1861_002:0287a05": "名自相。即顯斷惑唯自相觀非共相也。第",
    "T45n1861_002:0287a06": "三師云。如實義者。彼因明論立自共相與",
    "T45n1861_002:0287a07": "此少異。彼說一切法上實義皆名自相。以",
    "T45n1861_002:0287a08": "諸法上自相．共相。各附已體不共他故。若",
    "T45n1861_002:0287a09": "分別心。立一種類能詮所詮通在諸法。如縷",
    "T45n1861_002:0287a10": "貫花名為共相。此要散心分別假立是比量",
    "T45n1861_002:0287a11": "境。一切定心離此分別皆名現量。雖緣諸",
    "T45n1861_002:0287a12": "法苦無常等。亦一一法各別有故名為自相。",
    "T45n1861_002:0287a13": "真如雖是共相所顯。以是諸法自實性故。",
    "T45n1861_002:0287a14": "自有相故亦非共相。不可以其與一切法",
    "T45n1861_002:0287a15": "不一不異即名共相。自相亦與一切共相",
    "T45n1861_002:0287a16": "不一異故。此義意言。總為無我共相所顯。",
    "T45n1861_002:0287a17": "一一別證體是自相。即可通為二觀能斷。",
    "T45n1861_002:0287a18": "能顯是共相。詮為唯識無我等故。據法竝",
    "T45n1861_002:0287a19": "自相。一一法真理皆能了知故。緣起經下卷",
    "T45n1861_002:0287a20": "言。真諦聖智於真智境非安立義。總相緣故",
    "T45n1861_002:0287a21": "名頓現觀。一剎那中由加行引。能普遍知",
    "T45n1861_002:0287a22": "名總相緣。非一一法真如妙理而不別知",
    "T45n1861_002:0287a23": "名為總相。佛地自會故不相違。問此諸煩惱",
    "T45n1861_002:0287a24": "從何說斷。答從彼相應及所緣故煩惱可",
    "T45n1861_002:0287a25": "斷。所以者何。對治道生。煩惱不起。得無生",
    "T45n1861_002:0287a26": "法。是故說名斷彼相應。由本識中煩惱種",
    "T45n1861_002:0287a27": "子皆悉斷盡。心等起時無煩惱俱名相應斷。",
    "T45n1861_002:0287a28": "相應斷已不復緣境。故從所緣亦說名斷。",
    "T45n1861_002:0287a29": "無能繫心縛所緣故。此文依斷煩惱障說。",
    "T45n1861_002:0287b01": "菩薩斷者。由修止觀能斷煩惱。由修此",
    "T45n1861_002:0287b02": "二觀於無相。故諸相縛皆得解脫。相縛脫",
    "T45n1861_002:0287b03": "故諸麁重縛亦得解脫。故世尊言。相縛縛眾",
    "T45n1861_002:0287b04": "生。亦由麁重縛。善雙修止觀。方乃俱解脫。",
    "T45n1861_002:0287b05": "問云何次第斷諸煩惱。答謂在家者。最初應",
    "T45n1861_002:0287b06": "斷不善事業及諸惡見。次後應斷樂出家",
    "T45n1861_002:0287b07": "障。謂欲．恚．害三種尋思。次後應斷不定心",
    "T45n1861_002:0287b08": "者三摩地障。謂即眷屬．國土．不死三種尋思。",
    "T45n1861_002:0287b09": "次斷得作意障。謂樂遠離品身諸麁重。次",
    "T45n1861_002:0287b10": "斷見道煩惱。次斷修道煩惱。次斷屬苦．屬",
    "T45n1861_002:0287b11": "憂．屬樂．屬喜．屬捨諸定障品障礙煩惱。次",
    "T45n1861_002:0287b12": "後別有應斷所知障品諸障。由前次第應",
    "T45n1861_002:0287b13": "斷二障。問見道修道名正斷道。何頓何漸。",
    "T45n1861_002:0287b14": "答見道章中當廣顯示。",
    "T45n1861_002:0287b15": "二諦義二諦義",
    "T45n1861_002:0287b16": "二諦深妙非略盡言。聊述綱記。三門分別。",
    "T45n1861_002:0287b17": "一顯名辨體。二三乘淺深。三相攝問答。",
    "T45n1861_002:0287b18": "1 顯名辨體門初門有二。一顯名。二辨體。名中有二。初",
    "T45n1861_002:0287b19": "列。後釋。列中復二。初總後別。列總名者。勝",
    "T45n1861_002:0287b20": "鬘經中唯立一諦。究竟真實不可壞故。仁王",
    "T45n1861_002:0287b21": "經中總說二諦。人法各有勝劣異故。涅槃",
    "T45n1861_002:0287b22": "經中二諦。各有真俗二諦。一一皆有中上",
    "T45n1861_002:0287b23": "智故。顯揚．中邊二諦各三。假行顯等有差",
    "T45n1861_002:0287b24": "別故。瑜伽．唯識二各有四。下當廣辨。此總",
    "T45n1861_002:0287b25": "名中。一世俗諦。亦名隱顯諦。二勝義諦。舊",
    "T45n1861_002:0287b26": "名第一義諦。亦名真諦。列別名者。今明二",
    "T45n1861_002:0287b27": "諦有．無體異。事．理義殊。淺．深不同。詮．旨",
    "T45n1861_002:0287b28": "各別。故於二諦各有四重。亦名名事二諦．",
    "T45n1861_002:0287b29": "事理二諦．淺深二諦．詮旨二諦。世俗諦四名",
    "T45n1861_002:0287c01": "者。一世間世俗諦。亦名有名無實諦。二道理",
    "T45n1861_002:0287c02": "世俗諦。亦名隨事差別諦。三證得世俗諦。亦",
    "T45n1861_002:0287c03": "名方便安立諦。四勝義世俗諦。亦名假名非",
    "T45n1861_002:0287c04": "安立諦。顯揚論說。四種俗諦皆是安立。前三",
    "T45n1861_002:0287c05": "可知。云何第四亦名安立。勝義諦性自內所",
    "T45n1861_002:0287c06": "證。為欲隨順引生彼智。依俗安立名勝義",
    "T45n1861_002:0287c07": "俗。初之三種相可擬宜。第四勝義假名施設。",
    "T45n1861_002:0287c08": "勝義諦四名者。一世間勝義諦。亦名體用顯",
    "T45n1861_002:0287c09": "現諦。二道理勝義諦。亦名因果差別諦。三證",
    "T45n1861_002:0287c10": "得勝義諦。亦名依門顯實諦。四勝義勝義諦。",
    "T45n1861_002:0287c11": "亦名廢詮談旨諦。前之三種名安立勝義。",
    "T45n1861_002:0287c12": "第四一種非安立勝義。後釋名者。初釋總",
    "T45n1861_002:0287c13": "名。後釋別名。釋總名者。護法釋云。世謂隱",
    "T45n1861_002:0287c14": "覆。可毀壞義。俗謂顯現。隨世流義。此諦理",
    "T45n1861_002:0287c15": "應名隱顯諦。隱覆空理有相顯現。如結手",
    "T45n1861_002:0287c16": "巾為兔等物。隱本手巾兔相顯現。此亦如",
    "T45n1861_002:0287c17": "是。今隨古名名世俗諦。梵云三佛栗底。故",
    "T45n1861_002:0287c18": "以義釋名隱顯諦。又復性墮起盡名之為",
    "T45n1861_002:0287c19": "世。體相顯現目之為俗。世即是俗名為世",
    "T45n1861_002:0287c20": "俗。持業釋也。或世之俗義亦無違。諦者實",
    "T45n1861_002:0287c21": "義。有如實有。無如實無。有無不虛名之為",
    "T45n1861_002:0287c22": "諦。世俗即諦。持業釋也。世俗之諦。依士釋",
    "T45n1861_002:0287c23": "也。勝謂殊勝。義有二種。一境界名義。二道",
    "T45n1861_002:0287c24": "理名義。第四勝義諸論多說勝即是義。持",
    "T45n1861_002:0287c25": "業釋名。或四勝義皆勝之義。依士釋也。論",
    "T45n1861_002:0287c26": "說依他圓成二性。隨其所應根本．後得二",
    "T45n1861_002:0287c27": "智境故。所以諸教多以真如體勝。持業得",
    "T45n1861_002:0287c28": "名。實通依士。其無漏真智隨在何諦。亦以",
    "T45n1861_002:0287c29": "勝為義。真如為境故。通有財釋。第四勝義",
    "T45n1861_002:0288a01": "多分依於道理名義。廢詮談旨非境界故。",
    "T45n1861_002:0288a02": "前三勝義。境界名義。諦者實義。事如實事。",
    "T45n1861_002:0288a03": "理如實理。理事不謬名之為諦。勝義即諦",
    "T45n1861_002:0288a04": "勝義之諦。二釋如前。雖無教說。二種亦",
    "T45n1861_002:0288a05": "得名為聖諦。如四聖諦。聖者能知有無事",
    "T45n1861_002:0288a06": "理皆不虛謬。目之為諦。次釋別名。世間世",
    "T45n1861_002:0288a07": "俗者。隱覆真理。當世情有。墮虛偽中。名",
    "T45n1861_002:0288a08": "曰世間。凡流皆謂有。依情．名假說名為世",
    "T45n1861_002:0288a09": "俗。道理世俗者。隨彼彼義立蘊等法。名為",
    "T45n1861_002:0288a10": "道理。事相顯現差別易知。名為世俗。證得",
    "T45n1861_002:0288a11": "世俗者。施設染淨因果差別。令其趣入。名",
    "T45n1861_002:0288a12": "為證得。有相可知。名為世俗。勝義世俗者。",
    "T45n1861_002:0288a13": "妙出眾法。聖者所知。名為勝義。假相安立。",
    "T45n1861_002:0288a14": "非體離言。名曰世俗。此中世間即世俗諦。",
    "T45n1861_002:0288a15": "乃至。勝義即世俗諦。皆持業釋。世間勝義者。",
    "T45n1861_002:0288a16": "事相麁顯。猶可破壞名曰世間。亦聖所知。",
    "T45n1861_002:0288a17": "過第一俗名為勝義。道理勝義者。知．斷．證．",
    "T45n1861_002:0288a18": "修。因果差別名為道理。無漏智境。過前二",
    "T45n1861_002:0288a19": "俗名為勝義。證得勝義者。聖智依詮空門",
    "T45n1861_002:0288a20": "顯理。名為證得。凡愚不測。過前三俗名為",
    "T45n1861_002:0288a21": "勝義。勝義勝義者。體妙離言。逈超眾法。名",
    "T45n1861_002:0288a22": "為勝義。聖智內證。過前四俗復名勝義。此",
    "T45n1861_002:0288a23": "中世間即勝義諦。乃至。勝義即勝義諦。皆持",
    "T45n1861_002:0288a24": "業釋。或勝義之諦。依士無失次出諦體。第",
    "T45n1861_002:0288a25": "一世俗體者。顯揚論說。謂所安立瓶．軍．林",
    "T45n1861_002:0288a26": "等．我．有情等。或無實體。或體實無但有情．",
    "T45n1861_002:0288a27": "名都無體性。然通有用無用二法。瓶等有",
    "T45n1861_002:0288a28": "用。我等用無。涅槃第十三云。有名無實。如",
    "T45n1861_002:0288a29": "我眾生．乃至。旋火之輪。及名句等五種世",
    "T45n1861_002:0288b01": "法。是名世諦。眾生等無用。火輪等體無。第",
    "T45n1861_002:0288b02": "二世俗體者。瑜伽論說。謂所安立蘊．處．界",
    "T45n1861_002:0288b03": "等。涅槃亦言。諸陰界入名為世諦。即有無",
    "T45n1861_002:0288b04": "為諸法體事。有別體用異於初俗。第三世",
    "T45n1861_002:0288b05": "俗體者。顯揚論說。謂所安立預流果等．及",
    "T45n1861_002:0288b06": "所依處。即諸聖果．四諦理等。涅槃亦言。有",
    "T45n1861_002:0288b07": "八苦相名為世諦。第四世俗體者。瑜伽論",
    "T45n1861_002:0288b08": "說。即所安立勝義諦性。涅槃說言。若燒．若",
    "T45n1861_002:0288b09": "割．若死．若壞名為世諦。由可燒割等。無",
    "T45n1861_002:0288b10": "有常一我法等相。即二無我名世俗也。第",
    "T45n1861_002:0288b11": "一俗體假名安立。後三俗體有相安立。第一",
    "T45n1861_002:0288b12": "勝義體者。成唯識說。謂蘊．處等事。涅槃亦",
    "T45n1861_002:0288b13": "言。有名有實名第一義。蘊．處．界．等亦是勝",
    "T45n1861_002:0288b14": "義。第二勝義體者。成唯識說。謂四諦等因",
    "T45n1861_002:0288b15": "果體事。涅槃亦言。苦集滅道名第一義諦。第",
    "T45n1861_002:0288b16": "三勝義體者。成唯識說。依詮門顯二空真",
    "T45n1861_002:0288b17": "如。涅槃亦言。無八苦相名第一義。總觀",
    "T45n1861_002:0288b18": "諸法為二無我。故無苦等名勝義也。第四",
    "T45n1861_002:0288b19": "勝義體者。瑜伽論說。謂非安立一真法界。涅",
    "T45n1861_002:0288b20": "槃亦言。實體者即是如來虛空佛性。又言無",
    "T45n1861_002:0288b21": "燒割等名第一義。不依無我而顯真故。前",
    "T45n1861_002:0288b22": "三勝義有相故安立。第四勝義無相非安立。",
    "T45n1861_002:0288b23": "初之一俗心外境無。依情立名名為世俗。",
    "T45n1861_002:0288b24": "第二俗諦心所變事。後之二俗心所變理。",
    "T45n1861_002:0288b25": "施設差別即前三真。其第四真唯內智證。非",
    "T45n1861_002:0288b26": "心變理。隨其所應即是三性。上來第一顯",
    "T45n1861_002:0288b27": "名辨體。",
    "T45n1861_002:0288b28": "2 三乘淺深門第二三乘淺深門者。於中有二。初辨三乘。",
    "T45n1861_002:0288b29": "後顯淺深。二乘自說雖不作二諦觀行入",
    "T45n1861_002:0288c01": "真。今說於彼亦證生空。加行觀時許觀真",
    "T45n1861_002:0288c02": "俗。涅槃云。世諦第一義諦。皆有中智及上",
    "T45n1861_002:0288c03": "智。故知世諦者名為中智。分別世俗無量",
    "T45n1861_002:0288c04": "無邊非諸聲聞．緣覺所知。是名上智。此乃",
    "T45n1861_002:0288c05": "俗諦中智上智。一切行無常。諸法無我。涅",
    "T45n1861_002:0288c06": "槃寂滅。是第一義。是名中智。知第一義",
    "T45n1861_002:0288c07": "無量無邊不可稱計。非諸聲聞緣覺所知。",
    "T45n1861_002:0288c08": "是第一義。是名上智。此勝義中以種別智",
    "T45n1861_002:0288c09": "為上。一切總智為中。如下廣說。同仁王經",
    "T45n1861_002:0288c10": "難世諦中有第一義諦不。若有諦不應一。",
    "T45n1861_002:0288c11": "若無智不應二。即顯人法皆有二諦。以人",
    "T45n1861_002:0288c12": "相望。異生為下。二乘為中。如來為上。由此",
    "T45n1861_002:0288c13": "人法各分二重。是故三乘皆有二諦。聲聞乘",
    "T45n1861_002:0288c14": "二諦者。第一世間世俗諦者。謂所安立瓶軍",
    "T45n1861_002:0288c15": "林等．我有情等。此中唯取所執實我不取",
    "T45n1861_002:0288c16": "實法。設執實法不障果故。亦不取之。第",
    "T45n1861_002:0288c17": "二道理世俗諦者。謂所安立蘊．處．界等三",
    "T45n1861_002:0288c18": "科體事。聲聞多為三義觀故。第三證得世",
    "T45n1861_002:0288c19": "俗諦者。謂所安立四聖諦理。依此加行修",
    "T45n1861_002:0288c20": "證得故。第四勝義世俗諦者。謂所安立生",
    "T45n1861_002:0288c21": "空真如。依生空門證真如故。第一世間勝",
    "T45n1861_002:0288c22": "義諦者。謂所安立三科等法。第二道理勝義",
    "T45n1861_002:0288c23": "諦者。謂所安立四聖諦理。第三證得勝義諦",
    "T45n1861_002:0288c24": "者。謂所安立生空真如。第四勝義勝義諦",
    "T45n1861_002:0288c25": "者。謂非安立生空無我。廢詮談旨一真法界。",
    "T45n1861_002:0288c26": "此中安立非安立相。准前應知。故諸論中",
    "T45n1861_002:0288c27": "第二第三世俗諦等。多依聲聞境界而說。",
    "T45n1861_002:0288c28": "獨覺乘二諦者。此與聲聞所執所證體雖無",
    "T45n1861_002:0288c29": "異。根有上下行有淺深故成差別。第一",
    "T45n1861_002:0289a01": "世間世俗諦者。謂所安立瓶軍林等．我有情",
    "T45n1861_002:0289a02": "等。既與聲聞所執無別。亦唯取彼執實我",
    "T45n1861_002:0289a03": "等。非執法等。不障果故。第二道理世俗諦",
    "T45n1861_002:0289a04": "者。謂所安立十二有支流轉等法。獨覺多緣",
    "T45n1861_002:0289a05": "此為境故。第三證得世俗諦者。謂所安立",
    "T45n1861_002:0289a06": "十二有支雜染順逆觀察。及於淨品順逆因",
    "T45n1861_002:0289a07": "果等。七十七智．四十四智等法。依此加行",
    "T45n1861_002:0289a08": "修證得故。第四勝義世俗諦者。謂所安立生",
    "T45n1861_002:0289a09": "空真如。第一世間勝義諦者。謂所安立流轉",
    "T45n1861_002:0289a10": "有支。第二道理勝義諦者。謂所安立十二",
    "T45n1861_002:0289a11": "有支雜染順逆．觀察淨品順逆等。七十七智．",
    "T45n1861_002:0289a12": "四十四智等。第三證得勝義諦者。謂所安",
    "T45n1861_002:0289a13": "立生空真如。第四勝義勝義諦者。謂非安",
    "T45n1861_002:0289a14": "立生空無我廢詮談旨一真法界。既與聲聞",
    "T45n1861_002:0289a15": "所悟證一。後二勝義不異聲聞。又復獨覺",
    "T45n1861_002:0289a16": "所悟所執雖同聲聞。而根不同。行緣亦異。",
    "T45n1861_002:0289a17": "又上兼下。聲聞行緣必獨覺法。故蘊等法四",
    "T45n1861_002:0289a18": "聖諦理。亦獨覺境。下不兼上。十二有支流",
    "T45n1861_002:0289a19": "轉還滅七十七智等。除大利根非餘聲聞",
    "T45n1861_002:0289a20": "境。菩薩乘二諦者。既與二乘根性不同。行",
    "T45n1861_002:0289a21": "緣有別。悟執亦異。第一世間世俗諦者。謂",
    "T45n1861_002:0289a22": "所安立瓶軍林等．我有情等。此中通取實",
    "T45n1861_002:0289a23": "執人法。障自果故。第二道理世俗諦者。謂",
    "T45n1861_002:0289a24": "所安立十六善巧。辨中邊論第二卷。菩薩",
    "T45n1861_002:0289a25": "藏經第十七說。一蘊。二界。三處。四緣起。五",
    "T45n1861_002:0289a26": "處非處。六根。七世。八諦。九乘。十者有為無",
    "T45n1861_002:0289a27": "為善巧。菩薩緣此十種為境除我法執。",
    "T45n1861_002:0289a28": "瑜伽論說六種善巧。謂即十中前之六種。",
    "T45n1861_002:0289a29": "或說七種。更加於諦。第三證得世俗諦者。",
    "T45n1861_002:0289b01": "謂所安立三性．三無性．唯識妙理。緣此為",
    "T45n1861_002:0289b02": "境而證得故。第四勝義世俗諦者。謂所安",
    "T45n1861_002:0289b03": "立二空真如。菩薩雙證二空如故。第一世",
    "T45n1861_002:0289b04": "間勝義諦者。謂所安立十善巧等。第二道",
    "T45n1861_002:0289b05": "理勝義諦者。謂所安立三性等理。第三證",
    "T45n1861_002:0289b06": "得勝義諦者。謂二空如。依二空門而證得",
    "T45n1861_002:0289b07": "故。第四勝義勝義諦者。謂非安立二空無",
    "T45n1861_002:0289b08": "我一真法界。所悟所執既異二乘。所證所",
    "T45n1861_002:0289b09": "斷寬狹亦別。上必兼取下。二乘境行必菩",
    "T45n1861_002:0289b10": "薩境行。故十善巧攝蘊等法。諸論多說第",
    "T45n1861_002:0289b11": "二．三俗。三科．四諦以為體性。下不及上。菩",
    "T45n1861_002:0289b12": "薩境行非二乘所知故。法空如．三性．三無",
    "T45n1861_002:0289b13": "性非二乘境。二四諦中。初一俗諦假名安立。",
    "T45n1861_002:0289b14": "後三世俗．前三勝義有相安立。第四勝義廢",
    "T45n1861_002:0289b15": "詮談旨無差別相。唯非安立。自內證故。言淺",
    "T45n1861_002:0289b16": "深者。謂於人法淺深而推。依人依法皆通",
    "T45n1861_002:0289b17": "二四諦。依人淺深者。涅槃經言。出世人知者",
    "T45n1861_002:0289b18": "名第一義諦。世人知者名為世諦。世諦即第",
    "T45n1861_002:0289b19": "一義諦。有善方便隨順眾生說有二諦。",
    "T45n1861_002:0289b20": "如五陰和合稱言某甲。凡夫眾生隨其所",
    "T45n1861_002:0289b21": "稱是名世俗諦。解陰無有某甲名字。離陰",
    "T45n1861_002:0289b22": "亦無某甲名字。出世之人如其性相。而能知",
    "T45n1861_002:0289b23": "之名第一義諦。依法淺深者。涅槃經中自",
    "T45n1861_002:0289b24": "具解釋。下教攝中當廣顯示。如五蘊法若所",
    "T45n1861_002:0289b25": "執蘊。隨其執情即第一俗。此五蘊事即第二",
    "T45n1861_002:0289b26": "俗。五蘊之上因果等道理即第三俗。觀此五",
    "T45n1861_002:0289b27": "蘊無二實我。依二無我所顯真理即第四",
    "T45n1861_002:0289b28": "俗。以說依詮顯真如故。其五蘊事即第一",
    "T45n1861_002:0289b29": "真。因果等理即第二真。此五蘊上二我無時。",
    "T45n1861_002:0289c01": "依門顯實即第三真。觀五蘊如自內所證",
    "T45n1861_002:0289c02": "廢詮談旨一真法界即第四真。前前為麁。後",
    "T45n1861_002:0289c03": "後細故。成唯識論第七卷云。若依世俗說",
    "T45n1861_002:0289c04": "離於心別有心所。即第二俗。事差別故。若",
    "T45n1861_002:0289c05": "依勝義心所與心非離非即即第二真。因",
    "T45n1861_002:0289c06": "果道理非即離故。第三世俗准。亦如是。今",
    "T45n1861_002:0289c07": "望真說。又第七云。如前所說識差別相依",
    "T45n1861_002:0289c08": "理世俗。即第二俗非真勝義。真勝義中心言",
    "T45n1861_002:0289c09": "絕故。即第四真。又彼卷解。八識自體非定一",
    "T45n1861_002:0289c10": "異即第三俗。對心言絕即第四真。虛妄識",
    "T45n1861_002:0289c11": "性是第一俗。真實識性即第四真。即以初",
    "T45n1861_002:0289c12": "俗對四真。第二俗對三真。第三俗對二真。",
    "T45n1861_002:0289c13": "第四俗對一真。理皆如是。由准是理一一",
    "T45n1861_002:0289c14": "推尋。從麁入細相對為言。通二四諦。",
    "T45n1861_002:0289c15": "3 相攝問答門第三相攝問答門。於中有二。一諸教相攝。",
    "T45n1861_002:0289c16": "二問答分別。諸教相攝者。如涅槃經第十三",
    "T45n1861_002:0289c17": "卷。迦葉菩薩白佛言。昔佛一時在恒河岸",
    "T45n1861_002:0289c18": "尸首林中。爾時如來取其樹葉告諸比丘",
    "T45n1861_002:0289c19": "問其多少。乃至未所說法如林中葉等。迦",
    "T45n1861_002:0289c20": "葉難言。如來所了無量諸法。若入四諦即",
    "T45n1861_002:0289c21": "為已說。若不入者應有五諦。佛讚迦葉。如",
    "T45n1861_002:0289c22": "是諸法悉已攝在四聖諦中。迦葉復言。若",
    "T45n1861_002:0289c23": "在四諦。如來何故唱言不說。佛言。善男子",
    "T45n1861_002:0289c24": "雖復入中。猶不名說。何以故。善男子知聖",
    "T45n1861_002:0289c25": "諦有二種智。一者中。二者上。中者聲聞緣",
    "T45n1861_002:0289c26": "覺智。上者諸佛菩薩智。善男子知諸陰苦",
    "T45n1861_002:0289c27": "名為中智。分別諸陰有無量相悉是諸苦。",
    "T45n1861_002:0289c28": "非二乘所知。是名上智。我於彼經曾不說",
    "T45n1861_002:0289c29": "之。處界及色受想行識此為苦諦。并集",
    "T45n1861_002:0290a01": "滅道皆說有中智及上智。善男子知世諦",
    "T45n1861_002:0290a02": "者。是名中智。總相知故。分別世諦有無量",
    "T45n1861_002:0290a03": "無邊非一乘所知。是名上智。別相知故。知",
    "T45n1861_002:0290a04": "一切行無常等。是第一義中智。總知三法印",
    "T45n1861_002:0290a05": "故。知第一義無量無邊不可稱計。非二乘",
    "T45n1861_002:0290a06": "所知。是名上智。古來解云即恒沙萬德無量",
    "T45n1861_002:0290a07": "無邊。此上經文因迦葉問二諦所由。世尊答",
    "T45n1861_002:0290a08": "中顯一一法皆有上中智。以明二諦別故。",
    "T45n1861_002:0290a09": "諦者實也。凡夫不了。唯聖者證。凡夫智緣而",
    "T45n1861_002:0290a10": "不能證名為下智。由對彼智但說依中",
    "T45n1861_002:0290a11": "上二智立於二諦。據實而說。法有勝劣。智",
    "T45n1861_002:0290a12": "有深淺。但立二諦。今形凡位智說中上。證",
    "T45n1861_002:0290a13": "實唯二。若總相說。二乘形上下。即下上攝",
    "T45n1861_002:0290a14": "故。如根上下智力。隨其所應。次經當顯。文",
    "T45n1861_002:0290a15": "殊白言。第一義中有世諦不。世諦之中有",
    "T45n1861_002:0290a16": "第一義不。如其有者。即是一諦。如其無者。",
    "T45n1861_002:0290a17": "將非佛妄語耶。善男子。世諦者即第一義",
    "T45n1861_002:0290a18": "諦。此明二諦不相離義。世尊。若爾者即無",
    "T45n1861_002:0290a19": "二諦。佛言。善男子。有善方便隨順眾生說",
    "T45n1861_002:0290a20": "有二諦。善男子。若隨言說即有二種。一",
    "T45n1861_002:0290a21": "者世法。二者出世法。善男子。如出世人之",
    "T45n1861_002:0290a22": "所知者。名第一義諦。世人知者名為世諦。",
    "T45n1861_002:0290a23": "此明依人智有淺深顯二諦別。善男子。五",
    "T45n1861_002:0290a24": "陰和合稱言某甲。凡夫眾生隨其所稱是",
    "T45n1861_002:0290a25": "名世諦。解陰無有某甲名字。離陰亦無某",
    "T45n1861_002:0290a26": "甲名字。出世之人如其性相而能知之。名",
    "T45n1861_002:0290a27": "第一義諦。復次善男子。或有法有名有實。",
    "T45n1861_002:0290a28": "或復有法有名無實。善男子。有名無實者。",
    "T45n1861_002:0290a29": "即是世諦。有名有實者。是第一義諦。善男",
    "T45n1861_002:0290b01": "子。如我．眾生．壽命．知見．養育．丈夫．受者．",
    "T45n1861_002:0290b02": "作者．熱時之炎．乾闥婆城．龜毛．兔角．旋火",
    "T45n1861_002:0290b03": "之輪．諸陰界入。是名世諦。苦集滅道名第",
    "T45n1861_002:0290b04": "一義諦。善男子。世法有五種。一者名世。二",
    "T45n1861_002:0290b05": "者句世。三者縛世。四者法世。五者執著世。善",
    "T45n1861_002:0290b06": "男子。云何名世。男女．瓶衣．車乘．屋舍。如是",
    "T45n1861_002:0290b07": "等物是名名世。云何句世。四句一偈。如是",
    "T45n1861_002:0290b08": "等偈名為句世。云何縛世。捲合．繫結．束縛．",
    "T45n1861_002:0290b09": "合掌是名縛世。云何法世。如鳴鐘集僧。嚴",
    "T45n1861_002:0290b10": "鼓試兵。吹貝知時。是名法世。云何執著",
    "T45n1861_002:0290b11": "世。如望遠人有染衣者。生想執著言是沙",
    "T45n1861_002:0290b12": "門非婆羅門。見有結繩橫佩身上。便生念",
    "T45n1861_002:0290b13": "言是婆羅門非沙門也。是名執著世。善男",
    "T45n1861_002:0290b14": "子如是名為五種世法。善男子。若有眾生。",
    "T45n1861_002:0290b15": "於如是等五種世法。心無顛倒。如實而知。",
    "T45n1861_002:0290b16": "是名第一義諦。復次善男子。若燒．若割．若",
    "T45n1861_002:0290b17": "死．若壞是名世諦。無燒．無割．無死．無壞是",
    "T45n1861_002:0290b18": "名第一義諦。復次善男子。有八苦相名為",
    "T45n1861_002:0290b19": "世諦。無生．無老．無病．無死．無愛別離。無",
    "T45n1861_002:0290b20": "怨憎會。無求不得。無五盛陰。是名第一義",
    "T45n1861_002:0290b21": "諦。復次善男子。譬如一人多有所能。若其",
    "T45n1861_002:0290b22": "走時即名走者。或收刈時復名刈者。若作",
    "T45n1861_002:0290b23": "飲食名作食者。若治林木即名工匠。鍛金",
    "T45n1861_002:0290b24": "銀時言金銀師。如是一人有多名字。法亦",
    "T45n1861_002:0290b25": "如是。其實是一。而有多名。依因父母和合",
    "T45n1861_002:0290b26": "而生名世諦。十二因緣和合生者名第一義",
    "T45n1861_002:0290b27": "諦。古來釋云。五陰和合以來後之七番當法",
    "T45n1861_002:0290b28": "辨相。於中麁分有二。一大。二小。細分有",
    "T45n1861_002:0290b29": "四。一立性宗。即小乘中淺說諸法各有體",
    "T45n1861_002:0290c01": "性。薩婆多等也。二破性宗。即小乘中深說",
    "T45n1861_002:0290c02": "諸法假有無性。成實論等也。三破相宗。即",
    "T45n1861_002:0290c03": "大乘中淺破諸法因緣之相。宣說諸法畢竟",
    "T45n1861_002:0290c04": "空寂。中．百等論也。四顯實宗。即大乘中深",
    "T45n1861_002:0290c05": "說妄情所取諸法畢竟非有真實法界常住",
    "T45n1861_002:0290c06": "不壞。涅槃等也。於此四中皆有二諦。上七",
    "T45n1861_002:0290c07": "番中。初三是其立性宗中所辨二諦。次二",
    "T45n1861_002:0290c08": "是其破性宗中所辨二諦。次一破相宗中所",
    "T45n1861_002:0290c09": "辨二諦。後一顯實宗中所辨二諦。今此文",
    "T45n1861_002:0290c10": "中。以深攝淺故備論之。就初宗中依婆",
    "T45n1861_002:0290c11": "沙等。具說有七番。不能繁引。一情理分",
    "T45n1861_002:0290c12": "別。妄情所取我眾生等。以為世諦。無我之",
    "T45n1861_002:0290c13": "理為第一義。二假實分別。瓶衣．車乘．舍宅．",
    "T45n1861_002:0290c14": "軍林。如是一切假名之有名為世諦。陰．",
    "T45n1861_002:0290c15": "界．入等實法之有為第一義。故雜心云。若",
    "T45n1861_002:0290c16": "法分別時。捨名即說等。分別無所捨。是",
    "T45n1861_002:0290c17": "說第一義。三理事分別。陰．界．入等事名",
    "T45n1861_002:0290c18": "為世諦。其十六行法相道理為第一義。四",
    "T45n1861_002:0290c19": "縛解分別。苦集是世。滅道第一。五劣勝分別。",
    "T45n1861_002:0290c20": "苦集及道理中非上。同名世諦。滅諦精勝。",
    "T45n1861_002:0290c21": "說為第一。六空有分別。於彼四諦十六行",
    "T45n1861_002:0290c22": "中。除空無我皆名世諦。空與無我理中精",
    "T45n1861_002:0290c23": "妙。說為第一。七行教分別。教名世諦。行名",
    "T45n1861_002:0290c24": "第一。故雜心云。經律阿毘曇是名俗正法。",
    "T45n1861_002:0290c25": "三十七覺品是名第一義。今此但彰初之三",
    "T45n1861_002:0290c26": "門。餘略不辨。第一先就情理分二。五陰和",
    "T45n1861_002:0290c27": "合稱言某甲。凡隨所稱計有我人。是名世",
    "T45n1861_002:0290c28": "諦。聖人解陰無有某甲離陰亦無。名第一",
    "T45n1861_002:0290c29": "義。第二約就假實分二。先分二法。有名",
    "T45n1861_002:0291a01": "有實是其實法。陰．界．入等依名求法有體",
    "T45n1861_002:0291a02": "可得故言有實。有名無實是其假法。瓶衣．",
    "T45n1861_002:0291a03": "車乘．舍宅．軍眾。如是一切假施設其名。推",
    "T45n1861_002:0291a04": "求無體故曰無實。下就諦辨假為世諦。實",
    "T45n1861_002:0291a05": "為第一。第三約就理事分二。事為世諦。",
    "T45n1861_002:0291a06": "理為第一。事有假實。如我眾生乃至兔角",
    "T45n1861_002:0291a07": "旋火輪等。是其假事．諸陰．界．入是其實事。",
    "T45n1861_002:0291a08": "此等一切同名世諦。苦集滅道法相道理為",
    "T45n1861_002:0291a09": "第一義。次下就其破性宗中以辨二諦。於",
    "T45n1861_002:0291a10": "中兩門。前門就其假法空有以辨二諦。後",
    "T45n1861_002:0291a11": "門就其實法空有以辨二諦。就前門中先",
    "T45n1861_002:0291a12": "明世諦。世法有五。後於是五法心無顛倒",
    "T45n1861_002:0291a13": "名第一者。知其性空不亦實性名無顛倒。",
    "T45n1861_002:0291a14": "就後門中若燒割等名世諦者。五陰諸法",
    "T45n1861_002:0291a15": "同名世諦。無燒割等名第一者。諸法性空",
    "T45n1861_002:0291a16": "名第一義。次下就其破相宗中以辨二諦。",
    "T45n1861_002:0291a17": "八苦之相以為世諦。無八苦相為第一義。",
    "T45n1861_002:0291a18": "問曰此宗所辨二諦與前何別。古來釋云。前",
    "T45n1861_002:0291a19": "說因緣假有以為世諦。此宗宣說妄相之",
    "T45n1861_002:0291a20": "有以為世諦。前宗宣說無性之空為第一",
    "T45n1861_002:0291a21": "義。此宗宣說無相之空為第一義。有斯別",
    "T45n1861_002:0291a22": "耳。次就第四顯實宗中以辨二諦。事相緣",
    "T45n1861_002:0291a23": "起以為世諦。法性緣起名第一義。先喻．後",
    "T45n1861_002:0291a24": "合。喻相云何。譬如一人隨用分多。若其走",
    "T45n1861_002:0291a25": "時名為走者。收刈之時名收刈者。如是所",
    "T45n1861_002:0291a26": "說父母生邊名為世諦。因緣生邊名為第一。",
    "T45n1861_002:0291a27": "古來解云。因緣所生凡有六重。一事因緣所",
    "T45n1861_002:0291a28": "生。如毘曇說。二法因緣所生。唯苦無常生滅",
    "T45n1861_002:0291a29": "法數。三假因緣所生。如成實說。四妄相因",
    "T45n1861_002:0291b01": "緣所生。猶如幻化。五是妄想因緣所生。如",
    "T45n1861_002:0291b02": "夢所見。六是真實因緣所生。所謂佛性十二",
    "T45n1861_002:0291b03": "因緣如水起波。前五緣生竝是世諦。今據第",
    "T45n1861_002:0291b04": "六故名第一。上解雖精。今解小別。此中二",
    "T45n1861_002:0291b05": "諦。唯明顯實宗中二諦。不說小乘及破相",
    "T45n1861_002:0291b06": "二諦。顯實自有破於相故。諸小乘計二十",
    "T45n1861_002:0291b07": "部殊。佛豈懸為大唐所有。說二小宗所有",
    "T45n1861_002:0291b08": "二諦。由此應言。後七番中初番舉事。釋前",
    "T45n1861_002:0291b09": "依人以立二諦。經言凡夫隨其所稱名為",
    "T45n1861_002:0291b10": "世諦。出世之人如其性相。而能知之名第",
    "T45n1861_002:0291b11": "一義。故知但是重顯前義。令知二諦依人",
    "T45n1861_002:0291b12": "相待亦建立之。以下六番依法勝劣相對建",
    "T45n1861_002:0291b13": "立。雖不分明差別分別。義推即是此中四",
    "T45n1861_002:0291b14": "重。前第二番有名無實是世俗者。即此初",
    "T45n1861_002:0291b15": "俗。顯揚等說如我有情等。正與此同。有名",
    "T45n1861_002:0291b16": "有實名第一義。即論所說四種勝義。皆有名",
    "T45n1861_002:0291b17": "體故。即顯我有情等唯俗非真實最為卑",
    "T45n1861_002:0291b18": "劣。餘皆勝此可為勝義。或唯三科對我眾",
    "T45n1861_002:0291b19": "生等。有名有實名第一義。亦不違理。相可",
    "T45n1861_002:0291b20": "知故。第三番中如我眾生乃至諸陰．界．入",
    "T45n1861_002:0291b21": "是名世諦。四諦是第一義者。此以二類對",
    "T45n1861_002:0291b22": "四諦理俱名世俗。我乃至旋火之輪但有其",
    "T45n1861_002:0291b23": "名無體用。法更重說為世俗諦者。顯不唯",
    "T45n1861_002:0291b24": "形於三科法名為世俗。亦形四諦等名世",
    "T45n1861_002:0291b25": "俗故。准餘世俗皆可通形。其陰．界．入等有",
    "T45n1861_002:0291b26": "名有體。前第二番。以初有名無體用法。",
    "T45n1861_002:0291b27": "形陰．界．入。陰界入法名為真諦。即四真中",
    "T45n1861_002:0291b28": "初勝義攝。顯此非唯是勝義故。復以三科",
    "T45n1861_002:0291b29": "形於四諦。事劣於理即為俗故。即是論中",
    "T45n1861_002:0291c01": "第二世俗。四諦即是第二勝義。第四番中世",
    "T45n1861_002:0291c02": "法有五。名為世俗。知世俗如此名真者。",
    "T45n1861_002:0291c03": "顯初世俗不唯我等但有其名無體用法。",
    "T45n1861_002:0291c04": "其無實體有用之法亦初俗故。顯揚等說",
    "T45n1861_002:0291c05": "房舍．軍林等亦初世俗故。以無實體我等",
    "T45n1861_002:0291c06": "類同最卑劣故。無倒知此唯有蘊等都無",
    "T45n1861_002:0291c07": "真實名句等法。是第一義。四勝義中皆無所",
    "T45n1861_002:0291c08": "說五世法故。或三科中實無此五。此番狀",
    "T45n1861_002:0291c09": "似說之非次。以蘊．界．入既說通真。恐此",
    "T45n1861_002:0291c10": "有用無體之法亦通真諦。為顯不然因釋",
    "T45n1861_002:0291c11": "彼疑。故今方說。五種世中。初二能詮。次二所",
    "T45n1861_002:0291c12": "詮。後一標相。顯能所詮若情若事皆有假",
    "T45n1861_002:0291c13": "立非真實故。作差別說。更無異義。第五",
    "T45n1861_002:0291c14": "番中若燒．割等名世諦等者。此之一對顯",
    "T45n1861_002:0291c15": "二無我名為世俗。外道異生執我常一。佛",
    "T45n1861_002:0291c16": "說為無。以五蘊等可燒割等。無彼實我一",
    "T45n1861_002:0291c17": "常之相故。燒割等二無我也。後番以此無",
    "T45n1861_002:0291c18": "我形於苦諦理等說為真諦。即第三真。今",
    "T45n1861_002:0291c19": "以之對一實真如。真如不依可燒割等詮",
    "T45n1861_002:0291c20": "門顯故。即勝義勝義故。二無我等依詮顯",
    "T45n1861_002:0291c21": "實名為世俗。第四勝義世俗所攝。不爾此",
    "T45n1861_002:0291c22": "言有何詮理。世尊不說無義言故。一實真",
    "T45n1861_002:0291c23": "如即是第四勝義勝義。第六番中八苦相等",
    "T45n1861_002:0291c24": "名世等者。前以四諦對蘊等名真。今以",
    "T45n1861_002:0291c25": "之對二無我等無八苦相法。即成世俗。",
    "T45n1861_002:0291c26": "第三證得世俗所攝八苦。即是苦諦理故。",
    "T45n1861_002:0291c27": "偏舉一苦類餘三諦。此番應在第五番說。",
    "T45n1861_002:0291c28": "前第五番應第六說。以言便故前後不定。",
    "T45n1861_002:0291c29": "第七番中所說法喻。總明二諦體無差別。",
    "T45n1861_002:0292a01": "隨其人智及於法中。空有．事理．淺深詮旨",
    "T45n1861_002:0292a02": "四重二諦。勝劣相形成真俗故。世人但知父",
    "T45n1861_002:0292a03": "母所生名為世俗。出世之人知因緣生名",
    "T45n1861_002:0292a04": "第一義。此隨人智以分二諦。父母所生假",
    "T45n1861_002:0292a05": "事麁淺名為世俗。因緣生者實法細深名為",
    "T45n1861_002:0292a06": "勝義。此隨於法以分二諦。總明二諦差別",
    "T45n1861_002:0292a07": "法喻。更無別門。審觀經意。雖有七重。以",
    "T45n1861_002:0292a08": "義而推與論無別。經為根本義依法相以",
    "T45n1861_002:0292a09": "宣揚。論是末宗稟佛言而成理。豈復自為",
    "T45n1861_002:0292a10": "𭿺楯。苟出胸襟而已哉。故知經論所說無",
    "T45n1861_002:0292a11": "別。但由解者分別不同。作此會經亦應允",
    "T45n1861_002:0292a12": "當。何以得知形無燒割等。即一實真如勝",
    "T45n1861_002:0292a13": "義勝義所攝。涅槃又說。文殊師利菩薩摩訶",
    "T45n1861_002:0292a14": "薩白佛言。世尊所言實諦其義云何。佛言。",
    "T45n1861_002:0292a15": "善男子。言實諦者名曰真法。善男子。若法",
    "T45n1861_002:0292a16": "非真不名實諦。善男子。實諦者無顛倒。無",
    "T45n1861_002:0292a17": "顛倒者乃名實諦。善男子。實諦者無有虛",
    "T45n1861_002:0292a18": "妄。有虛妄者不名實諦。善男子。實諦者名",
    "T45n1861_002:0292a19": "曰大乘。非大乘者不名實諦。善男子。實諦",
    "T45n1861_002:0292a20": "者是佛所說非魔所說。非佛說者不名實",
    "T45n1861_002:0292a21": "諦。善男子。實諦者一道清淨無有二也。善",
    "T45n1861_002:0292a22": "男子。有常．有樂．有我．有淨。是即名為實",
    "T45n1861_002:0292a23": "諦之義。此意即說無燒割等真如為諦。唯",
    "T45n1861_002:0292a24": "是勝義非俗諦攝。最殊勝故。文殊師利白佛",
    "T45n1861_002:0292a25": "言。世尊。若以真實為實諦者。此真實法即",
    "T45n1861_002:0292a26": "是如來虛空佛性。若如是者如來虛空及與",
    "T45n1861_002:0292a27": "佛性無有差別。佛告文殊師利。有苦有諦",
    "T45n1861_002:0292a28": "有實．有集有諦有實有滅有諦有實．有",
    "T45n1861_002:0292a29": "道有諦有實。善男子。如來非苦非諦是實。",
    "T45n1861_002:0292b01": "虛空非苦非諦是實。佛性非苦非諦是實。",
    "T45n1861_002:0292b02": "文殊師利所言苦者為無常相。是可斷相是",
    "T45n1861_002:0292b03": "為實諦。如來之性非苦非無常非可斷相。",
    "T45n1861_002:0292b04": "是故為實。虛空佛性亦復如是。此經文意。",
    "T45n1861_002:0292b05": "一實真如在纏名佛性。在果名如來。法性",
    "T45n1861_002:0292b06": "空如。亦因空顯故名虛空。非安立故非四",
    "T45n1861_002:0292b07": "諦攝。此經即是廢詮談旨一真法界。苦集滅",
    "T45n1861_002:0292b08": "道是四諦事。諦即四理。實為四如。由此真",
    "T45n1861_002:0292b09": "如非苦非諦但是實攝。又如前所引。瑜伽．",
    "T45n1861_002:0292b10": "顯揚說有二諦。但說俗有四與此四同。唯",
    "T45n1861_002:0292b11": "說真有一。即非安立。唯第四真。前三不離",
    "T45n1861_002:0292b12": "俗後三故。所以不說。又有差別名為安立。",
    "T45n1861_002:0292b13": "故說四俗。無有差別名非安立。故唯一真。",
    "T45n1861_002:0292b14": "成唯識論第九卷中四真具有。廣具顯故。示",
    "T45n1861_002:0292b15": "勝於俗亦有差別。勝鬘一諦第四真收。仁",
    "T45n1861_002:0292b16": "王二諦各自名攝。中邊論．顯揚．唯識第八。",
    "T45n1861_002:0292b17": "說此二諦各有三種。俗諦三者。一假世俗。",
    "T45n1861_002:0292b18": "二行世俗。三顯了世俗。如次應知即三自",
    "T45n1861_002:0292b19": "性。真諦三者。一義勝義謂真如。二得勝義謂",
    "T45n1861_002:0292b20": "涅槃。三行勝義謂聖道。此假世俗第一俗攝。",
    "T45n1861_002:0292b21": "唯有假名都無體故。此行世俗第二第三世",
    "T45n1861_002:0292b22": "俗所攝。有為事故。心上變似四諦相理。理不",
    "T45n1861_002:0292b23": "離事故依他攝。第二第三世俗攝也。顯了世",
    "T45n1861_002:0292b24": "俗第四俗攝。依二空門所顯了故。准義應",
    "T45n1861_002:0292b25": "入四勝義中。易可知也。其義勝義第四真",
    "T45n1861_002:0292b26": "攝。此得勝義第三真攝。因證顯故約得辨",
    "T45n1861_002:0292b27": "故。此行勝義第二真攝。無漏真智理稍勝故。",
    "T45n1861_002:0292b28": "若隨其事第一真攝。隨其所應入四世俗。",
    "T45n1861_002:0292b29": "易可知也。若說四諦苦集滅道為得勝義。",
    "T45n1861_002:0292c01": "即第三俗第二真攝。論自說故。瑜伽第四",
    "T45n1861_002:0292c02": "十六云。何名諦施設建立。謂無量種。或立",
    "T45n1861_002:0292c03": "一諦。謂不虛妄諦。第四真攝。或立二諦。一",
    "T45n1861_002:0292c04": "世俗諦。二勝義諦。仁王般若。波斯匿王白言。",
    "T45n1861_002:0292c05": "世尊。世諦中有第一義諦不。若有者諦不",
    "T45n1861_002:0292c06": "應一。若無者智不應二。與瑜伽同隨名",
    "T45n1861_002:0292c07": "次第二諦所攝。或立三諦。一相諦。二語諦。",
    "T45n1861_002:0292c08": "三用諦。所詮能詮體用離合有差別故。相",
    "T45n1861_002:0292c09": "諦通真俗。語用初三俗。唯非真中後二所",
    "T45n1861_002:0292c10": "攝。或立四諦。一苦。二集。三滅。四道。如前",
    "T45n1861_002:0292c11": "已說。雜染清淨二類各有因果殊故。或立",
    "T45n1861_002:0292c12": "五諦。一因諦。二果諦。三智諦。四境諦。五勝",
    "T45n1861_002:0292c13": "諦。前四安立。後一非安立。安立之中能有．所",
    "T45n1861_002:0292c14": "有．心境異故。初因果諦。第三俗諦第二真",
    "T45n1861_002:0292c15": "攝。境通真俗。智唯第二第三俗諦。第一第二",
    "T45n1861_002:0292c16": "真攝。第五勝諦第四俗諦。第三第四真諦所",
    "T45n1861_002:0292c17": "攝。或初四種集苦道滅如次配攝。後一真",
    "T45n1861_002:0292c18": "如。或立六諦。一諦諦。二妄諦。三遍知諦。四",
    "T45n1861_002:0292c19": "應永斷諦。五應作證諦。六應修習諦。勝義世",
    "T45n1861_002:0292c20": "俗二類有殊。染淨因果兩各異故。諦諦通四",
    "T45n1861_002:0292c21": "真。義理皆勝故。妄諦通四俗。義理皆劣故。",
    "T45n1861_002:0292c22": "或諦諦是理。非初二俗。是後三真。妄諦如幻",
    "T45n1861_002:0292c23": "是初二俗真第一攝。後四如次即是四諦。",
    "T45n1861_002:0292c24": "第三俗諦第二真攝。或立七諦。一愛味諦。二",
    "T45n1861_002:0292c25": "過患諦。三出離諦。四法性諦。五勝解諦。六聖",
    "T45n1861_002:0292c26": "諦。七非聖諦。集苦道滅次第初四。意解思",
    "T45n1861_002:0292c27": "惟聖凡所知種類異故。初四諦者第三俗諦",
    "T45n1861_002:0292c28": "第二真攝。意解思惟第四俗諦第三真攝。",
    "T45n1861_002:0292c29": "依詮行相二無我故。四真四俗皆是聖諦。聖",
    "T45n1861_002:0293a01": "知有無事理別故。凡於初俗堅著妄說以",
    "T45n1861_002:0293a02": "為實故。非二聖諦。聖知為無可初俗攝。餘",
    "T45n1861_002:0293a03": "處或立七諦。愛味．過患．出離．應知．應斷．應",
    "T45n1861_002:0293a04": "證．應修。單重二觀觀於四諦。第二觀中除",
    "T45n1861_002:0293a05": "道諦故。亦第三俗第二真攝。或立八諦。一",
    "T45n1861_002:0293a06": "行苦性諦。二壞苦性諦。三苦苦性諦。四流",
    "T45n1861_002:0293a07": "轉諦。五還滅諦。六雜染諦。七清淨諦。八正",
    "T45n1861_002:0293a08": "加行諦。依於三苦．生死．涅槃．有無漏品．聖",
    "T45n1861_002:0293a09": "因別故。初四及第六第二第三俗諦第一第",
    "T45n1861_002:0293a10": "二真諦所攝。第五及第七第三俗諦第二真",
    "T45n1861_002:0293a11": "諦所攝。淨因果故。或第四俗第三第四真諦",
    "T45n1861_002:0293a12": "所攝。第八正加行諦。第三第四俗諦第二",
    "T45n1861_002:0293a13": "第三真諦所收。勝鬘經中亦說八諦。有作無",
    "T45n1861_002:0293a14": "作各有四種。對劣勝機說淺深理。種類別",
    "T45n1861_002:0293a15": "故。有作聲聞四諦。定屬第三俗諦第二真",
    "T45n1861_002:0293a16": "攝。無作四諦菩薩四諦第三俗諦第二真攝。",
    "T45n1861_002:0293a17": "或第四俗第三真攝。依詮顯旨非安立故。或",
    "T45n1861_002:0293a18": "說九諦。一無常諦。二苦諦。三空諦。四無我",
    "T45n1861_002:0293a19": "諦。五有愛諦。六無有愛諦。七彼斷方便諦。八",
    "T45n1861_002:0293a20": "有餘依涅槃諦。九無餘依涅槃諦。依苦四境",
    "T45n1861_002:0293a21": "後有常斷二種愛集一道二滅而分成故。此",
    "T45n1861_002:0293a22": "是四諦即第三俗第二真攝。或說十諦。一逼",
    "T45n1861_002:0293a23": "切苦諦。二財位匱乏苦諦。三界不平等苦諦。",
    "T45n1861_002:0293a24": "四所愛變壞苦諦。五麁重苦諦。六業諦。七",
    "T45n1861_002:0293a25": "煩惱諦。八聽聞正法如理作意諦。九正見諦。",
    "T45n1861_002:0293a26": "十正見果諦。初五有漏果。次二異熟因。次二",
    "T45n1861_002:0293a27": "出世道。後一無為滅。苦諦五中初一攝四苦。",
    "T45n1861_002:0293a28": "謂生老死怨憎會苦。第二即是求不得苦。第",
    "T45n1861_002:0293a29": "三是病苦。第四是愛別離苦。第五是略攝一",
    "T45n1861_002:0293b01": "切五取蘊苦。八苦二集兩道一滅有差別故。",
    "T45n1861_002:0293b02": "第三俗諦第二真攝。此中且略配諦相攝。巨",
    "T45n1861_002:0293b03": "細義門皆應別說。頌曰。不虛．真．相．苦。因",
    "T45n1861_002:0293b04": "諦．及愛．行。無常與逼切。增十諦各初。問",
    "T45n1861_002:0293b05": "答分別者。問曰雖說二諦四種不同。此中",
    "T45n1861_002:0293b06": "何者名為安立。何者名非安立。答顯揚論",
    "T45n1861_002:0293b07": "說。四種俗諦皆是安立。瑜伽論說。第四勝",
    "T45n1861_002:0293b08": "義是非安立。故前三真亦是安立。體即是俗",
    "T45n1861_002:0293b09": "後三諦故。問若是安立諦。已立為諦。何故復",
    "T45n1861_002:0293b10": "說非安立諦。答瑜伽論中六十四云。唯說安",
    "T45n1861_002:0293b11": "立離非安立。二種解脫不應理故。一者於",
    "T45n1861_002:0293b12": "相縛。二於麁重縛。若有行於諸安立諦。行",
    "T45n1861_002:0293b13": "皆有相。於諸相縛不得解脫。相不脫故。於",
    "T45n1861_002:0293b14": "麁重縛亦不解脫。若有行於非安立諦。不",
    "T45n1861_002:0293b15": "行於相。不行相故相縛解脫。相縛脫故於",
    "T45n1861_002:0293b16": "麁重縛亦得解脫。問若非安立已立為諦。",
    "T45n1861_002:0293b17": "何須復說安立諦耶。答六十四。說為令資",
    "T45n1861_002:0293b18": "糧及方便道得清淨故。有所厭捨。有所修",
    "T45n1861_002:0293b19": "習。有所進趣。有所了知。故立安立。問若",
    "T45n1861_002:0293b20": "行有相。二縛解脫有何過失。答六十四說。",
    "T45n1861_002:0293b21": "有極善定心。依第四靜慮。於順決擇分善",
    "T45n1861_002:0293b22": "法中轉。緣諸諦時。於二種縛應得解脫",
    "T45n1861_002:0293b23": "究竟清淨。以有相心相縛猶在。若能治心許",
    "T45n1861_002:0293b24": "有相者。與所治心竟有何別。又世出世道",
    "T45n1861_002:0293b25": "二種有殊。故行有相不得解脫。要依無相",
    "T45n1861_002:0293b26": "非安立諦。由此證知無分別智定無相分",
    "T45n1861_002:0293b27": "而能斷惑。問但立一俗一真即得。何須立",
    "T45n1861_002:0293b28": "四。答此諦但應攝行歸真總立一諦。勝",
    "T45n1861_002:0293b29": "鬘經說一實諦。是唯如來藏。是為一實。餘",
    "T45n1861_002:0293c01": "有起盡。或是所取非一實故。若以事理安",
    "T45n1861_002:0293c02": "立非安立而論。但應立二。六十四說。一真",
    "T45n1861_002:0293c03": "法界名為勝義。餘名世俗。仁王經中說二",
    "T45n1861_002:0293c04": "亦爾。若隨人法有勝有劣。應各立二。涅槃",
    "T45n1861_002:0293c05": "經中隨人隨法亦說二諦。或俗及真皆有",
    "T45n1861_002:0293c06": "二諦。若以空．及事．理。義．得．行殊。顯揚論等",
    "T45n1861_002:0293c07": "二諦之中皆有三種。若以諸法有無．事理．",
    "T45n1861_002:0293c08": "淺深．詮旨。義各別故。二諦之中各說四重。",
    "T45n1861_002:0293c09": "又瑜伽釋言。世俗勝義皆有世間所成．道理",
    "T45n1861_002:0293c10": "所成．證得所成．真理所成。由是世俗及勝義",
    "T45n1861_002:0293c11": "諦各分四種。於劣法中世間所成等立四",
    "T45n1861_002:0293c12": "世俗。於勝法中世間所成等立四勝義。故",
    "T45n1861_002:0293c13": "非增減。問此二諦為同為異。答亦同亦異。",
    "T45n1861_002:0293c14": "仁王經云。世諦之中無第一義。智不應二。",
    "T45n1861_002:0293c15": "若言有者智不應一。涅槃經言。世諦者即",
    "T45n1861_002:0293c16": "第一義。有別方便隨順眾生說有二諦。故",
    "T45n1861_002:0293c17": "不可說定同定異。第一世俗有名無體。俗",
    "T45n1861_002:0293c18": "中極劣無可過勝。假名安立。唯俗非真。是",
    "T45n1861_002:0293c19": "名為異。第四勝義體妙離言不可施設。真",
    "T45n1861_002:0293c20": "中極勝。超過一切。唯真非俗。是名為異。",
    "T45n1861_002:0293c21": "餘可為同。由此二諦四句分別。有俗非真。",
    "T45n1861_002:0293c22": "謂第一俗。有真非俗謂第四真。有真亦俗。",
    "T45n1861_002:0293c23": "謂前三真俗後三諦。有非真俗。謂除前相。",
    "T45n1861_002:0293c24": "第四勝義不能自勝。待於四俗故名勝義。",
    "T45n1861_002:0293c25": "故前三真亦名為俗。第一世俗不能自俗。",
    "T45n1861_002:0293c26": "待於四真名為世俗。故後三俗亦名為真。",
    "T45n1861_002:0293c27": "第一勝義待一俗名勝。第二勝義待二俗",
    "T45n1861_002:0293c28": "名勝。第三勝義待三俗名勝。第四勝義待",
    "T45n1861_002:0293c29": "四俗名勝。第一世俗待四真名俗。第二世",
    "T45n1861_002:0294a01": "俗待三真名俗。第三世俗待二真名俗。第",
    "T45n1861_002:0294a02": "四世俗待一真名俗。故若有俗時亦必有",
    "T45n1861_002:0294a03": "真。若有真時亦必有俗。俗是真家俗。真是",
    "T45n1861_002:0294a04": "俗家真。有俗亦有真。無真亦無俗。故非",
    "T45n1861_002:0294a05": "遣依他而證圓成實。非無俗諦可得有",
    "T45n1861_002:0294a06": "真。真俗相依而建立故。如是所說四種二",
    "T45n1861_002:0294a07": "諦。經論雖有。諸德雖傳。然諸後學未能",
    "T45n1861_002:0294a08": "疎演。基隨翻譯之次。略纂所聞。其間委細",
    "T45n1861_002:0294a09": "後更諮審。所以編集以為一章。庶後學徒詳",
    "T45n1861_002:0294a10": "而易矣。可謂義高千葉。理光萬代。讚詠吟",
    "T45n1861_002:0294a11": "諷何以暢其歡情。所恨徒響伯牙之琴。虛",
    "T45n1861_002:0294a12": "盡卞和之璧耳。",
    "T45n1861_002:0294a13": "大乘法苑義林章第二",
    "T45n1861_002:0294a14": "治承五年六月三日此卷移點了聖玄大",
    "T45n1861_002:0294a15": "法師　　　　　生年六十八",
    "T45n1861_002:0294a16": "　　　　　　　　　傳領求法沙門信定",
    "T45n1861_002:0294a17": "寬文十二年壬子十月　日如形令修補了",
    "T45n1861_002:0294a18": "　　　　　　　　　　　　　清兼法印"
}