{
    "T33n1706_002:0291b02": "佛說仁王護國般若波羅蜜經疏",
    "T33n1706_002:0291b03": "神寶記卷第二",
    "T33n1706_002:0291b05": "四明沙門柏庭善月述",
    "T33n1706_002:0291b06": "二約教釋佛者。四教佛也。佛本無四。從所說",
    "T33n1706_002:0291b07": "教故有四佛當分之身。通而言之。本唯一佛。",
    "T33n1706_002:0291b08": "以境本則三藏如來於色相上四見不同。以",
    "T33n1706_002:0291b09": "本迹則本是圓佛垂為三迹。以真中則四教",
    "T33n1706_002:0291b10": "各二。而有三雙感應之別。以體用則其體本",
    "T33n1706_002:0291b11": "一而用有四云云。得是諸意。四佛同異之論",
    "T33n1706_002:0291b12": "無壅矣。今且從當分以明。謂佛者翻名曰覺。",
    "T33n1706_002:0291b13": "覺有自他。亦曰覺滿。能覺世出世間因果之",
    "T33n1706_002:0291b14": "法。所謂苦集道滅是也。身壽八十等者。示同",
    "T33n1706_002:0291b15": "人法。雖出乎人而未離乎人。猶劣應而已。三",
    "T33n1706_002:0291b16": "十四心即八忍八智九無礙九解脫。總不出",
    "T33n1706_002:0291b17": "智斷二德。能破見思者也。樹下成佛。所謂木",
    "T33n1706_002:0291b18": "菩提樹。簡異七寶故也。即三藏佛示成道相。",
    "T33n1706_002:0291b19": "帶丈六像現尊特身者。通被衍門利鈍二機",
    "T33n1706_002:0291b20": "故。所見相勝劣不同。所謂合身尊特者是而",
    "T33n1706_002:0291b21": "實一佛機見有異。非謂大邊存小名之為帶。",
    "T33n1706_002:0291b22": "言合言共亦義云爾。舊多錯解故略示之云",
    "T33n1706_002:0291b23": "云。一念相應者。謂不同藏以三十四心漸修",
    "T33n1706_002:0291b24": "頓斷。今以智則一念相應與空無間。而斷有",
    "T33n1706_002:0291b25": "前後。則正使先已斷盡。至果但盡餘殘習氣",
    "T33n1706_002:0291b26": "而已。有異乎藏者。大小教門為機設化不同",
    "T33n1706_002:0291b27": "故也云云。別佛相者。唯現巍巍堂堂尊崇特",
    "T33n1706_002:0291b28": "勝之身。受佛記者。亦曰受佛職。即色究竟天",
    "T33n1706_002:0291b29": "受佛職者是也。此與華嚴應相全同。而位次",
    "T33n1706_002:0291c01": "升降有異。在彼則以究竟果位升之。是為一",
    "T33n1706_002:0291c02": "化應相之始。此當別教教道始斷一十二品無",
    "T33n1706_002:0291c03": "明。以權教行位降之。則止受佛職而已。一往",
    "T33n1706_002:0291c04": "似同而實大異雖異而同。未易定判。更當詳",
    "T33n1706_002:0291c05": "之云云。圓佛相者。不同前三。故曰隱前唯示",
    "T33n1706_002:0291c06": "不可思議如虛空相。要亦不離常所現相。以",
    "T33n1706_002:0291c07": "圓機一故。得以稱性同虛空等法界。唯依心",
    "T33n1706_002:0291c08": "現。不可以言言。不可以識識。如是體了是謂",
    "T33n1706_002:0291c09": "究竟法身。故曰吾今此身即是法身。記復遮",
    "T33n1706_002:0291c10": "之曰。非如太虛名為圓佛。政恐學者因言錯",
    "T33n1706_002:0291c11": "會故也。此深有意。宜可思之。像法決疑下。引",
    "T33n1706_002:0291c12": "證四佛中。言或見蓮華臺等證別佛者。豈非",
    "T33n1706_002:0291c13": "應相全同華嚴而位次升降之異。餘三證義大",
    "T33n1706_002:0291c14": "略可知。本迹中以三佛為迹。一佛為本者。此",
    "T33n1706_002:0291c15": "約體用本迹言之。若以法華開顯部旨。所謂",
    "T33n1706_002:0291c16": "本是圓佛垂為三迹。又曰。若得實意。方知四",
    "T33n1706_002:0291c17": "佛體用同殊。與今對論。固不可同日而語云",
    "T33n1706_002:0291c18": "云。約四佛明觀心者。不出以四句三觀攝今",
    "T33n1706_002:0291c19": "四佛。即于一念圓見三身。既見自心心佛不",
    "T33n1706_002:0291c20": "二覺境斯契。亦託佛觀心之旨也云云。釋住",
    "T33n1706_002:0291c21": "者。謂佛具三身。住處有八云云。大率西竺論",
    "T33n1706_002:0291c22": "家分別名義。類多如此。然亦無可不可。以今",
    "T33n1706_002:0291c23": "言之。佛本無住。無住之住有事有理。理住即",
    "T33n1706_002:0291c24": "第一義空。事住則如上分別。然則與向何以",
    "T33n1706_002:0291c25": "異邪。苟曰無住無不住。則無在無不在。但本",
    "T33n1706_002:0291c26": "其實神其化。則可限其數定其量。則未之敢",
    "T33n1706_002:0291c27": "聞。分別如此。義不可盡云云。約教釋住者。不",
    "T33n1706_002:0291c28": "出依四教。門由體析巧拙次不次等。入證二",
    "T33n1706_002:0291c29": "理以為所住故。從能入門則有四。依所住理",
    "T33n1706_002:0292a01": "則唯二。二則真中之別。四乃即離之殊。而言",
    "T33n1706_002:0292a02": "有涅槃祕藏異者。謂涅槃則從真空得名。祕",
    "T33n1706_002:0292a03": "藏則以三德受稱。由此分別。理當有歸。權實",
    "T33n1706_002:0292a04": "而論。義不一概也云云。二釋城者。其文稍長。",
    "T33n1706_002:0292a05": "今隨節釋之。初翻華梵如文。天羅下。示本緣",
    "T33n1706_002:0292a06": "也。紹王位下。明斑足被擯之由。其國始號不",
    "T33n1706_002:0292a07": "害。而卒以日殺一人。安得不毒流天下反為",
    "T33n1706_002:0292a08": "國人所擯棄邪。羅剎輔翼下。明普明為班足",
    "T33n1706_002:0292a09": "所取。其說有二。一以啟信之端。所以成班足",
    "T33n1706_002:0292a10": "之德。一為起教之本。所以設法施之會。為今",
    "T33n1706_002:0292a11": "般若之發起也。普集千王下。酬願立國。稱王",
    "T33n1706_002:0292a12": "舍之始也。又城中下。出王舍異稱。釋凡四義。",
    "T33n1706_002:0292a13": "亦可擬四悉。成因緣釋也云云。力盈二字恐",
    "T33n1706_002:0292a14": "作力蓋。或可作名盈。字之誤也。又靡伽陀下。",
    "T33n1706_002:0292a15": "翻名異。前未必正翻。各隨義譯也。兼出其國",
    "T33n1706_002:0292a16": "有十二城。而佛住有多少。為報生法二身恩",
    "T33n1706_002:0292a17": "有輕重故也。如文云云。亦猶法華云觀樹及",
    "T33n1706_002:0292a18": "經行。為報地樹二恩是也。故知吾佛聖人凡",
    "T33n1706_002:0292a19": "一出處要必有以。不徒然也。又舍下。約分",
    "T33n1706_002:0292a20": "字釋。謂王即王城。舍者有六精舍。故得其名。",
    "T33n1706_002:0292a21": "如文云云。三釋山者。謂耆闍崛山此翻靈鷲。",
    "T33n1706_002:0292a22": "凡三義。故曰云云。佛何故下。示佛多於二處",
    "T33n1706_002:0292a23": "說法。以其山城俱勝故也。准論釋云云。今說",
    "T33n1706_002:0292a24": "般若。亦於其處以其勝一也。然於餘處說經。",
    "T33n1706_002:0292a25": "豈必不勝邪。故知偏強之說。一往云爾。列同",
    "T33n1706_002:0292a26": "聞眾。謂比丘等三乘之別。同聞如來一音之",
    "T33n1706_002:0292a27": "教。故曰同聞。而設化有權實。得益有淺深。故",
    "T33n1706_002:0292a28": "有發起影響當機結緣四種之別云云。問諸",
    "T33n1706_002:0292a29": "經列眾。或云三乘人天或比丘等四。今何特",
    "T33n1706_002:0292b01": "異云發起等耶。答中或有言三乘從人列也。",
    "T33n1706_002:0292b02": "言發起等以類言也。若從人列經亦言之。但",
    "T33n1706_002:0292b03": "今先以類論。故言一者影響二者發起等。然",
    "T33n1706_002:0292b04": "言人而不言類。則眾故多端不一而足也。言",
    "T33n1706_002:0292b05": "類而不言人。則類必統攝。雖有諸四眾而義",
    "T33n1706_002:0292b06": "必通收。要不出權實淺深故也。今約一眾而",
    "T33n1706_002:0292b07": "開四類。則眾眾皆四。有何一眾而不攝耶。何",
    "T33n1706_002:0292b08": "一機而不辯邪。此特言類不言人之所以也。",
    "T33n1706_002:0292b09": "又曰比丘比丘尼等各有四義者。則以人從",
    "T33n1706_002:0292b10": "類言也。論三乘等列次前後可知。言菩薩心",
    "T33n1706_002:0292b11": "勝形劣者。若論形服未必劣於聲聞。今以出",
    "T33n1706_002:0292b12": "家形服比之故也。初釋聲聞眾。與者共義。據",
    "T33n1706_002:0292b13": "論作七一義解。謂比丘等雖多不同。而所依",
    "T33n1706_002:0292b14": "時處等七無不一故。如文。若委明同異。具如",
    "T33n1706_002:0292b15": "妙記云云。然以後世論之。使無法以一之。而",
    "T33n1706_002:0292b16": "人情各異。又安得而共邪。而云和合為眾亦",
    "T33n1706_002:0292b17": "浪語耳。通號中言大羅漢者。大亦云多云勝。",
    "T33n1706_002:0292b18": "故兼三義釋之。亦取摩訶衍多含意也。委如",
    "T33n1706_002:0292b19": "別釋翻。釋比丘為五義者。本唯三名。謂乞士",
    "T33n1706_002:0292b20": "等因三名也。應供等果三義也。以因配果義",
    "T33n1706_002:0292b21": "如常釋。今加二義。於文非要。分字之釋殊乖",
    "T33n1706_002:0292b22": "梵語。未詳所自。置之可也云云。明於位中簡",
    "T33n1706_002:0292b23": "學無學者。依成論釋。言羅漢二種。謂行之與",
    "T33n1706_002:0292b24": "住。行謂所行位在學人。住即當果。以分二異。",
    "T33n1706_002:0292b25": "又曰五戒賢者皆行阿羅漢。是即學位。學於",
    "T33n1706_002:0292b26": "無學之行云爾。亦不全同果向之別。信如所",
    "T33n1706_002:0292b27": "明無定論也。釋羅漢中翻釋三義。謂不生殺",
    "T33n1706_002:0292b28": "賊應供。以果對因其義彌顯。此藏通意也。若",
    "T33n1706_002:0292b29": "從圓極義釋。則不生等皆約中道。故曰非但",
    "T33n1706_002:0292c01": "不生等。謂無漏涅槃亦皆不生故也。供應反",
    "T33n1706_002:0292c02": "之。謂以慈悲之德應彼所求。即供應義也。有",
    "T33n1706_002:0292c03": "為功下。凡八科法門歎聲聞德。或作六科。則",
    "T33n1706_002:0292c04": "後二為總。開合異耳。如後出云云。諸經歎德",
    "T33n1706_002:0292c05": "多以辭句敘述歎之。而此特異舉諸法門歎",
    "T33n1706_002:0292c06": "者。是彰人必有德德必在人以德顯人之意",
    "T33n1706_002:0292c07": "也。下去例爾。又曰亦可歎三人者。文本在聲",
    "T33n1706_002:0292c08": "聞。今取般若部旨故。二乘亦通後教。二釋異",
    "T33n1706_002:0292c09": "者。多應三假之名義該別圓故也。有為舉智",
    "T33n1706_002:0292c10": "德下。約智斷釋。若論二德。斷證必俱就境以",
    "T33n1706_002:0292c11": "論。道滅本一。今作異釋。亦一往云爾。如常",
    "T33n1706_002:0292c12": "論。當約二種解脫分之云云。次約十智歎者。",
    "T33n1706_002:0292c13": "謂一法智等即於欲界九品界繫思中。修四",
    "T33n1706_002:0292c14": "行觀發無漏智。如是一一諦下所發。是為四",
    "T33n1706_002:0292c15": "法智。於上二界界繫法中。各修四行觀。是",
    "T33n1706_002:0292c16": "為四比智。比謂比前所發智也。通總而言。共",
    "T33n1706_002:0292c17": "為一比一智。及他心世智為四。更加後四諦",
    "T33n1706_002:0292c18": "智及盡無生共為十。若只合前後四諦為八。",
    "T33n1706_002:0292c19": "加盡無生智。則十數亦足。當知只是開合異",
    "T33n1706_002:0292c20": "耳。五苦智下。重明十六行觀。不過廣上文耳。",
    "T33n1706_002:0292c21": "於集智中文似差互。盡無生智中引論釋可",
    "T33n1706_002:0292c22": "知。以次更加如實成十一智。約大教論。非關",
    "T33n1706_002:0292c23": "開顯。唯在於佛不及二乘。仍對學無學明增",
    "T33n1706_002:0292c24": "減之異。如文。次歎三根中。先對智辯。次隨",
    "T33n1706_002:0292c25": "釋者。謂於見道前以信等九根成就信法兩",
    "T33n1706_002:0292c26": "行。至見道中向未知根。今知無漏故名欲知。",
    "T33n1706_002:0292c27": "如是次第歷於思惟無學二道。轉名知根知",
    "T33n1706_002:0292c28": "已等。十六心行。前釋諦智已明。今復列之何",
    "T33n1706_002:0292c29": "邪。然向所明但是舉類歎德。非專約行。若約",
    "T33n1706_002:0293a01": "行次應在智前。今言心行。義當後果。亦復何",
    "T33n1706_002:0293a02": "咎。但疑缺一今字云云。亦委如籤釋況十六",
    "T33n1706_002:0293a03": "行之言復該眾義故不一途。如疏云云。又心",
    "T33n1706_002:0293a04": "行云者。義有即離。今簡即從離。亦且一往。以",
    "T33n1706_002:0293a05": "十六行法相在小故也。三假歎德言法假等",
    "T33n1706_002:0293a06": "者。先指體釋名。謂受名在初。想行從之。識為",
    "T33n1706_002:0293a07": "受主故。通得名受。而曰自實無體藉他方有",
    "T33n1706_002:0293a08": "者。言所以假也。止觀所謂無主而生是也。又",
    "T33n1706_002:0293a09": "曰一虛二實相形得名者。釋虛實也。而曰只",
    "T33n1706_002:0293a10": "實而虛。合云實虛從通結示云爾。惟其實虛。",
    "T33n1706_002:0293a11": "此實所以為幻。幻故成於通義。三假之中各",
    "T33n1706_002:0293a12": "有三觀。准上別約三觀說也。法假即虛者。謂",
    "T33n1706_002:0293a13": "法以虛故不實。不實故空。是為空觀。空即假",
    "T33n1706_002:0293a14": "實者。對假名實。實而非實。實處即空故。一色",
    "T33n1706_002:0293a15": "一香本當於假。以體空故無非般若。以即理",
    "T33n1706_002:0293a16": "故空只是假。即假觀也。觀字是中者。惟其中",
    "T33n1706_002:0293a17": "有非空非假之體。而有能空能假之用。故空",
    "T33n1706_002:0293a18": "假為方便得入中道。以中奪邊故二邊但有其",
    "T33n1706_002:0293a19": "名不名為觀。由中實故始得言之。此並約法",
    "T33n1706_002:0293a20": "假明也。其次二觀類推可解云云。若約三假",
    "T33n1706_002:0293a21": "明圓觀者。圓無別圓。但依次第融歸一心即",
    "T33n1706_002:0293a22": "空假中。自然亡照。於是得矣。智論下。引喻釋",
    "T33n1706_002:0293a23": "成為三。初立二喻。如狗臨井喻意可知。叱應",
    "T33n1706_002:0293a24": "作吠。相影二字恐倒。眾生亦爾下。合也。仍該",
    "T33n1706_002:0293a25": "三義。謂法假等。如文云云。又一切法但從",
    "T33n1706_002:0293a26": "名字和合名為身等。更無餘名者。無別名也。",
    "T33n1706_002:0293a27": "亦應作法。所謂三界無別法。唯一假名是也。",
    "T33n1706_002:0293a28": "諸皆即事為名為分等可知。三空等下。釋歎",
    "T33n1706_002:0293a29": "三昧德也。由假達空故。次歎三空。亦因果次",
    "T33n1706_002:0293b01": "第。謂法假故空等。對義可知云云。故大論下。",
    "T33n1706_002:0293b02": "引論明三十七品為趣涅槃門。則道品為能",
    "T33n1706_002:0293b03": "趣。趣於所趣涅槃之門。又謂涅槃門有三。則",
    "T33n1706_002:0293b04": "三空。又為趣涅槃門。是應立兩重門義。謂外",
    "T33n1706_002:0293b05": "門則道品是也。內門則三空是也。是則如來",
    "T33n1706_002:0293b06": "大寂滅樂三德堂奧尤為深邃也。言空門者",
    "T33n1706_002:0293b07": "下。牒釋也。謂觀諸法無我。我所則去。其蔽",
    "T33n1706_002:0293b08": "者。從因緣和合而有。則了法緣主當處即空",
    "T33n1706_002:0293b09": "也。無有作受則稱本自空也。由三義故名曰",
    "T33n1706_002:0293b10": "空門。無相門者。謂觀身雖空領上空門。而有",
    "T33n1706_002:0293b11": "相在對治相著。以修無相故。如說屈伸俯仰",
    "T33n1706_002:0293b12": "等。皆所謂相也。相本無實而動轉者風。風依",
    "T33n1706_002:0293b13": "於識則有所作。識若滅者念念無故何有於",
    "T33n1706_002:0293b14": "相哉。無相則無我。而見有男女等相。是有我",
    "T33n1706_002:0293b15": "心在無智慧故。妄見有骨鎖連持等相。所謂",
    "T33n1706_002:0293b16": "皮骨覆機關動作。如木偶是也。事見列子云",
    "T33n1706_002:0293b17": "云。無作門者。凡所作相依於無相。無相亦無。",
    "T33n1706_002:0293b18": "所作安有。故曰無相亦無是名無作。是三空",
    "T33n1706_002:0293b19": "門為諸禪中要。若無此定不名三昧。易多退",
    "T33n1706_002:0293b20": "失故。說唯三種人能到涅槃。謂持戒觀空精",
    "T33n1706_002:0293b21": "進。有是三者則三十七品思過半矣。由初門",
    "T33n1706_002:0293b22": "故得三解脫。則第二門從而可造。其去祕藏",
    "T33n1706_002:0293b23": "不遙矣。四諦十二緣下。總結歎可知。若以諦",
    "T33n1706_002:0293b24": "緣自為二科。殆似煩重。況後歎緣覺文亦有",
    "T33n1706_002:0293b25": "是句何乎。今得以申析之。然諦緣度等以藏。",
    "T33n1706_002:0293b26": "則利鈍各稟。開合之異。今是通乘。故得會而",
    "T33n1706_002:0293b27": "為一。則有同別也。如疏云云。又曰四諦鈍根",
    "T33n1706_002:0293b28": "者觀下。兼後因緣利鈍者觀。則有通有別。及",
    "T33n1706_002:0293b29": "出大經。各通四教。則隨文用與義不一揆也。",
    "T33n1706_002:0293c01": "二列緣覺眾。言大仙緣覺者。標位有三。謂一",
    "T33n1706_002:0293c02": "者獨覺等。本列緣覺而以大仙云者。即所謂",
    "T33n1706_002:0293c03": "以外況內。取其悟同得以稱之。二因緣覺。即",
    "T33n1706_002:0293c04": "今所列同聞是也。雖出佛世與彼獨悟無生。",
    "T33n1706_002:0293c05": "何以異焉。非斷非常等。凡約三義釋。通而言",
    "T33n1706_002:0293c06": "之。以緣生故非斷。以緣滅故非常。非斷非常。",
    "T33n1706_002:0293c07": "所歎之德盡矣。三小辟支佛亦云獨覺。於其",
    "T33n1706_002:0293c08": "兩間有同有異。以類同故出無佛世。以根異",
    "T33n1706_002:0293c09": "故小大則殊。大不制果故唯無學。此仍住因",
    "T33n1706_002:0293c10": "猶學人耳。支佛根性頗不易明。大略如此云",
    "T33n1706_002:0293c11": "云。料簡二重。初問該二意。謂三乘若一向異",
    "T33n1706_002:0293c12": "不應兩處各明諦緣。次列菩薩。仍名羅漢。若",
    "T33n1706_002:0293c13": "一向同則三乘何別。答言。於一境上取悟自",
    "T33n1706_002:0293c14": "差。謂通約諦緣本同一境。而隨機異解取悟",
    "T33n1706_002:0293c15": "不一。故譬之三獸度河等云云。故大經下。引",
    "T33n1706_002:0293c16": "同證別。以境同故通觀因緣。以證別故得菩",
    "T33n1706_002:0293c17": "提異。亦應兼出四種四諦。如上云云。良由下。",
    "T33n1706_002:0293c18": "結旨酬答可知。次問意以大仙緣覺本出無",
    "T33n1706_002:0293c19": "佛世。今何列在同聞眾耶。以經無獨覺之名",
    "T33n1706_002:0293c20": "故。通以緣覺為問。答謂緣覺佛世亦有。但在",
    "T33n1706_002:0293c21": "聲聞數攝。今言緣覺出無佛世者。此約獨覺",
    "T33n1706_002:0293c22": "云爾。列菩薩眾為五。翻譯名義云云。大道心",
    "T33n1706_002:0293c23": "者。以今言之。則實智方便智諸功德皆成就",
    "T33n1706_002:0293c24": "也。大士亦曰開士。謂能任持大事開通法道",
    "T33n1706_002:0293c25": "也。約教中言心勝道卑者。菩薩先人後己。篤",
    "T33n1706_002:0293c26": "於為物故勝聲聞。此當藏三祇百劫。未論斷",
    "T33n1706_002:0293c27": "惑故劣於羅漢。通雖異藏。而教無變造之詮。",
    "T33n1706_002:0293c28": "故說留習。習不獨生故。說扶願。所以異也。十",
    "T33n1706_002:0293c29": "地行圓當知如佛者。以第十地亦名菩薩故",
    "T33n1706_002:0294a01": "得如名。謂與當教佛齊也。非成不成者。謂以",
    "T33n1706_002:0294a02": "無作心觀不二境。則諸行無作故非成。一念",
    "T33n1706_002:0294a03": "圓證故非不成。今此下。結判前所列菩薩義。",
    "T33n1706_002:0294a04": "今此正當衍教初門。則是共行十地至第八",
    "T33n1706_002:0294a05": "地。有兼通含別之義。以正兼接故云密兼。非",
    "T33n1706_002:0294a06": "顯密之密也。若據大品三種發心。則又三教",
    "T33n1706_002:0294a07": "各詮之義應通。二說可也。皆羅漢者。明菩薩",
    "T33n1706_002:0294a08": "位也。三祇菩薩既未斷惑不名羅漢。至果方",
    "T33n1706_002:0294a09": "得稱之。又本行云者。文有二意。一約菩薩至",
    "T33n1706_002:0294a10": "果得名。二約如來正施小化一往俯同印證",
    "T33n1706_002:0294a11": "云爾。至後二味乃當廢斥。何皆之有。於三教",
    "T33n1706_002:0294a12": "菩薩。約位格量如文。又引大品文證。謂是菩",
    "T33n1706_002:0294a13": "薩別立忍名。是亦褒揚菩薩引進二乘之意。",
    "T33n1706_002:0294a14": "然前於聲聞明皆羅漢。則無間於學無學。今",
    "T33n1706_002:0294a15": "於菩薩有收有簡。此何意耶。答中以菩薩形",
    "T33n1706_002:0294a16": "無定準為釋。今謂是固一說。而不無餘意。前",
    "T33n1706_002:0294a17": "約聲聞。唯學無學則進有學以至無學故皆",
    "T33n1706_002:0294a18": "名之。今明菩薩既涉別圓則有後位可望。故",
    "T33n1706_002:0294a19": "約真似對論收簡。疏不云者略耳。問若下。釋",
    "T33n1706_002:0294a20": "重明所以。謂今明菩薩形服既通。或同凡小",
    "T33n1706_002:0294a21": "未免混濫。故復更明則知進退有在。謂貴小",
    "T33n1706_002:0294a22": "乘者。使知大小德齊。所以進小乘也。取名相",
    "T33n1706_002:0294a23": "者。悟凡聖道越。所以退凡夫也。故重明之。次",
    "T33n1706_002:0294a24": "出餘意。實智功德下。凡十一科。於中先歎智",
    "T33n1706_002:0294a25": "德。有實智有方便智。實智照空。即般若之體。",
    "T33n1706_002:0294a26": "方便智照有。即般若之用。如維摩明實慧方",
    "T33n1706_002:0294a27": "便縛脫四句。與今近之矣云云。向者明位下。",
    "T33n1706_002:0294a28": "重出明位歎德共別所以。今約通教七八以",
    "T33n1706_002:0294a29": "對二智。則七地無生忍位故當實智。過此則",
    "T33n1706_002:0294b01": "權智也。不約被接義釋。更復何乎。行獨大乘",
    "T33n1706_002:0294b02": "者。歎以別在菩薩所乘也。二乘無分故云獨",
    "T33n1706_002:0294b03": "大云云。四歎眼者。具應明五眼。而有進否之",
    "T33n1706_002:0294b04": "異。菩薩在因行位未圓則唯四眼。未至極果",
    "T33n1706_002:0294b05": "故無佛眼。然以如佛義推。通亦應具。若圓頓",
    "T33n1706_002:0294b06": "初心雖是肉眼。以解勝故名為佛眼。今於十",
    "T33n1706_002:0294b07": "信云者。則復以似證進之爾。次歎通者。准眼",
    "T33n1706_002:0294b08": "例之。故唯五通。讓極果故。不至於六。進否如",
    "T33n1706_002:0294b09": "上云云。三達者下。於六通中明達三世謂之",
    "T33n1706_002:0294b10": "三明。文誤一來字。十力者。具列如智論。於中",
    "T33n1706_002:0294b11": "不厭生死力者。惟其具餘九力。抑由無我故。",
    "T33n1706_002:0294b12": "於生死而不厭倦。則力莫大焉。二乘無是力",
    "T33n1706_002:0294b13": "故不免怕怖。求出離也。四無量心者。謂其緣",
    "T33n1706_002:0294b14": "心廣大故稱無量。本是梵行。今歎菩薩。是亦",
    "T33n1706_002:0294b15": "菩薩德也。縱具前三。而未能捨未善也。惟能",
    "T33n1706_002:0294b16": "彼已無著。斯其為行至矣。故注云云。餘諸法",
    "T33n1706_002:0294b17": "相名義。如法界次第可知。金剛滅定者。歎斷",
    "T33n1706_002:0294b18": "德也。對前諸科多皆屬智。是為智斷二德。智",
    "T33n1706_002:0294b19": "謂以智斷惑。斷謂因斷會證。所謂無礙道斷",
    "T33n1706_002:0294b20": "言智德也。解脫道證言斷德也。又曰。智德實",
    "T33n1706_002:0294b21": "斷斷。謂以智則實有所斷。斷德不斷斷。謂不",
    "T33n1706_002:0294b22": "斷則已斷必有證。亦由斷故證。此理尤難明。",
    "T33n1706_002:0294b23": "又斷之為言斷也(上音)斷而不續是為斷義。亦",
    "T33n1706_002:0294b24": "無能所可得圓覺。所謂首已斷故無能斷者。",
    "T33n1706_002:0294b25": "故譬之如金剛。定能碎煩惱而自體不動。即",
    "T33n1706_002:0294b26": "其理也。首楞嚴。此翻健相。謂其自性勇健。偏",
    "T33n1706_002:0294b27": "能降魔制敵故也。復有千萬億下。三列雜類",
    "T33n1706_002:0294b28": "眾。凡為四。一人。二士。三天。四賢。分科翻譯",
    "T33n1706_002:0294b29": "可知。賢眾文誤。作人正釋五戒者。謂離(去音)殺",
    "T33n1706_002:0294c01": "盜婬等。但防身口而不言意業。舉末可以知",
    "T33n1706_002:0294c02": "本也。飲酒一戒通防二業者。略不言意。對上",
    "T33n1706_002:0294c03": "云爾。亦義如上釋此當人乘。未論小大防不",
    "T33n1706_002:0294c04": "防義。若離對十善則天乘也。因引提謂波利",
    "T33n1706_002:0294c05": "文者。即佛初成道未轉法輪。且為二人符其",
    "T33n1706_002:0294c06": "本習。說五戒法。故有今問答之文。具明五戒",
    "T33n1706_002:0294c07": "不四不六廣大包涵無乎不在。則有五星等",
    "T33n1706_002:0294c08": "八事一一主對云云。以不殺下。以五戒配五",
    "T33n1706_002:0294c09": "方。則東方屬木。木主仁。仁以養生為本。故不",
    "T33n1706_002:0294c10": "殺配之。餘戒類此。如諸文云云。若約圓頓教",
    "T33n1706_002:0294c11": "旨。得意持犯無非圓乘。具如光明疏釋云云。",
    "T33n1706_002:0294c12": "然此一經說時在初而非初教。以其三寶未",
    "T33n1706_002:0294c13": "備非出世教本故。亦既施小兼收旁攝可也。",
    "T33n1706_002:0294c14": "昔人不達立為人天初教。致為今家七義所",
    "T33n1706_002:0294c15": "破。具在玄文。亦委如別章云云。隣聖曰賢。又",
    "T33n1706_002:0294c16": "曰假名行人者。一往賢聖對釋。故曰隣聖。迹",
    "T33n1706_002:0294c17": "而言之。方當近事。尚未得為觀行中人。故以",
    "T33n1706_002:0294c18": "假名稱之。猶名字也。皆行阿羅漢者。以此冠",
    "T33n1706_002:0294c19": "下。則無學行位及十地等皆所修法。故知迹",
    "T33n1706_002:0294c20": "雖同凡。本皆羅漢及菩薩等。若此進退未易",
    "T33n1706_002:0294c21": "評量。要之但是預佛嘉會。其為本迹莫得而",
    "T33n1706_002:0294c22": "議也。十地有三種下。皆經論所出不同。自非",
    "T33n1706_002:0294c23": "一家教旨區以別之。孰得明其用與淺深哉。",
    "T33n1706_002:0294c24": "謂三種者。一者三乘共行十地。此當通位。如",
    "T33n1706_002:0294c25": "常列釋。二如大論明乾慧有二種。一者聲聞",
    "T33n1706_002:0294c26": "乾慧地如前共行是也。行位功德全同三藏。",
    "T33n1706_002:0294c27": "故曰聲聞。獨為涅槃。其所習行皆為自度。但",
    "T33n1706_002:0294c28": "在通別。或習觀佛三昧正觀也。不淨觀等助",
    "T33n1706_002:0294c29": "觀也。然皆初心淺行未得禪定理水。雖有薄",
    "T33n1706_002:0295a01": "慧未能相應故。名乾慧等云云。於菩薩下。二",
    "T33n1706_002:0295a02": "明菩薩乾慧等十地。即文所謂於菩薩初發",
    "T33n1706_002:0295a03": "心。乃至未得順忍者。是以別言之。則同十信",
    "T33n1706_002:0295a04": "外凡。此下二類並通別相間而言。對文可見。",
    "T33n1706_002:0295a05": "乃至菩薩地者。初歡喜地至法雲地。皆名菩",
    "T33n1706_002:0295a06": "薩。借別名通是也。由是言之。別立忍名本當",
    "T33n1706_002:0295a07": "別位。而借以名通。以其在菩薩則各有忍德",
    "T33n1706_002:0295a08": "勝於二乘。是亦衍門陶汰之意也。使不以借",
    "T33n1706_002:0295a09": "位名之。則混而無辨。餘如玄義止觀等文。故",
    "T33n1706_002:0295a10": "知一家借義其有旨哉。佛地等者。亦由前諸",
    "T33n1706_002:0295a11": "菩薩於因地自他功德滿足故。至果時成就",
    "T33n1706_002:0295a12": "種智。得以佛地名之也。若別圓十地始終本",
    "T33n1706_002:0295a13": "是菩薩。不與二乘人共。其位歷然不須借也。",
    "T33n1706_002:0295a14": "但就別自論則猶存教道。故有隔歷之說。唯",
    "T33n1706_002:0295a15": "圓證道一向圓融故。注云云以別之耳。又曰",
    "T33n1706_002:0295a16": "迴向五分法身者。若論迴向本當地前。今反",
    "T33n1706_002:0295a17": "列其後。以歎迴向者。疏約別接申之。使不滯",
    "T33n1706_002:0295a18": "於空令歸於中。即迴向義也。言具足下。對前",
    "T33n1706_002:0295a19": "偏真五分未足。今為滿足故也。五分不出三",
    "T33n1706_002:0295a20": "身。謂前四分功德身也。知見智身也。以是共",
    "T33n1706_002:0295a21": "嚴性德法身。則三身宛足。其旨彌顯也。迴向",
    "T33n1706_002:0295a22": "為善利者。今略出其二。謂迴自向他迴因向",
    "T33n1706_002:0295a23": "果。果必至極則迴事向理義該之矣。歎清信",
    "T33n1706_002:0295a24": "女亦具十地功德。於此始開十地三生之說。",
    "T33n1706_002:0295a25": "不出始中終歷於十地共成三十生。所謂增道",
    "T33n1706_002:0295a26": "損生是也。與夫一地具諸地功德。又曰初地",
    "T33n1706_002:0295a27": "不知二地舉足下足。及今所引善入出住。義",
    "T33n1706_002:0295a28": "不一向。乃知圓頓法門理不可盡。歎居士德",
    "T33n1706_002:0295a29": "中。言七賢有二者。並如文。然於地前凡有所",
    "T33n1706_002:0295b01": "行。莫不謂之調心順道。使心不調則道不順。",
    "T33n1706_002:0295b02": "道不順則聖無由入。斯言盡矣。此大乘七賢",
    "T33n1706_002:0295b03": "名相稍別未檢。外國稱積財至億為居士。與",
    "T33n1706_002:0295b04": "夫淨名富有七淨財者。相去遠矣。今見世人",
    "T33n1706_002:0295b05": "多尚稱之。不幾於濫且瀆乎。德行具足者。謂",
    "T33n1706_002:0295b06": "德即是行。亦成德之行。今且從初釋義亦可",
    "T33n1706_002:0295b07": "此句為總。下諸功德為別。謂二十二品通言",
    "T33n1706_002:0295b08": "凡八科道品有四云云。唯對位一種除七覺",
    "T33n1706_002:0295b09": "八正屬於見道。餘品在前。故但成二十二也。",
    "T33n1706_002:0295b10": "十一切入等諸科名相。具如法界次第云云。",
    "T33n1706_002:0295b11": "問八解脫者。謂有觀有證。今猶在賢觀而未",
    "T33n1706_002:0295b12": "得。何遽歎邪。答中前七從觀。雖未證滅。從多",
    "T33n1706_002:0295b13": "為言耳。又問解脫何義者。謂以棄背捨去為",
    "T33n1706_002:0295b14": "義。始於棄色無色。棄心無心。心色兩忘終。於",
    "T33n1706_002:0295b15": "滅盡但有緣心。亦應舍去。惜乎小教止是耳",
    "T33n1706_002:0295b16": "矣。至於諸無可舍舍者為誰。能所雙絕無法",
    "T33n1706_002:0295b17": "當情。固非所及也。又問遍等三處何別者。答",
    "T33n1706_002:0295b18": "以見有所棄即所棄為解脫。而見有一切勝",
    "T33n1706_002:0295b19": "境界者。即能勝為勝處。不唯能勝。而又能",
    "T33n1706_002:0295b20": "廣唯心所變。一切處無非青等。其為境界何",
    "T33n1706_002:0295b21": "如哉。是安得不以為勝而作聖解乎。過是斯",
    "T33n1706_002:0295b22": "為善矣。三慧者。謂從聞思修次第增進。為入",
    "T33n1706_002:0295b23": "道之漸。而悉能發慧。故通得其名。以次對",
    "T33n1706_002:0295b24": "位可知。與夫觀音從聞思修入三摩地者。異",
    "T33n1706_002:0295b25": "矣云云。十六諦四諦等。約諦觀門歎。有通有",
    "T33n1706_002:0295b26": "別。謂世出世間因果之法。總而為四。謂苦集",
    "T33n1706_002:0295b27": "滅道。別分四種。則生滅無生無量無作。約真",
    "T33n1706_002:0295b28": "中巧拙以論。一皆審實故稱為諦。若委分別。",
    "T33n1706_002:0295b29": "義不可盡。今依疏釋。謂於忍位中有上中下",
    "T33n1706_002:0295c01": "遍觀等異。凡十六諦行。從行言之。則曰觀門。",
    "T33n1706_002:0295c02": "從所觀境。則曰諦門。並指如上說云云。四三",
    "T33n1706_002:0295c03": "二一品觀者。不出以四善根歎居士德也。自",
    "T33n1706_002:0295c04": "煖至世第一。而有逆數順除之異。逆數則前",
    "T33n1706_002:0295c05": "前加於後後。順除則後後減於前前。如文可",
    "T33n1706_002:0295c06": "知。或約四果從後向前。非此中意。故從前釋",
    "T33n1706_002:0295c07": "得九十忍者。舊說凡三釋。並不用。今取經正",
    "T33n1706_002:0295c08": "別結文。自二十二品下諸法相共成八十一",
    "T33n1706_002:0295c09": "數。兼四禪等九。恰得九十忍。幸有明文數義",
    "T33n1706_002:0295c10": "足用。何必其他。而通稱忍者。無他亦安之而",
    "T33n1706_002:0295c11": "已。既曰調心方法。有何一法而非忍乎。列天",
    "T33n1706_002:0295c12": "數中。言以萬數(上音)萬者。只是萬萬成億耳。餘",
    "T33n1706_002:0295c13": "三本不同。總別開合具略之異。對證可知。五",
    "T33n1706_002:0295c14": "喜樂天者。文兼二說。謂五支者。即四禪所發",
    "T33n1706_002:0295c15": "支林功德。非關天數。若云後五淨者。即五那",
    "T33n1706_002:0295c16": "含天是也。而言喜樂者。亦義言之爾。此乃三",
    "T33n1706_002:0295c17": "果聖人散迹諸天。本無定所。楞嚴所謂如今",
    "T33n1706_002:0295c18": "世間曠野深山聖道場地。皆阿羅漢所住持",
    "T33n1706_002:0295c19": "故。世間麁人所不能見是矣。以次四禪附列",
    "T33n1706_002:0295c20": "於此。委如俱舍云云。天定功德定等。如疏節",
    "T33n1706_002:0295c21": "釋。即修報二義也味謂味著禪定。但於根本",
    "T33n1706_002:0295c22": "定上有所味著是也。若於禪無著。則曰淨禪。",
    "T33n1706_002:0295c23": "如六行觀八聖種等云云。有小五欲者。謂執",
    "T33n1706_002:0295c24": "手笑視等。即其義也。若言六欲。從處言之。四",
    "T33n1706_002:0295c25": "信成就者。謂信三寶及戒。是為四不壞信。亦",
    "T33n1706_002:0295c26": "淨信也。復有五道。下總列。中或但列人天。則",
    "T33n1706_002:0295c27": "受道之器。或通明五道。則沒修羅。以於鬼畜",
    "T33n1706_002:0295c28": "無定形故。若言三善三惡及四趣等。則六道",
    "T33n1706_002:0295c29": "數足云云。又六道中言先後者。先有天人三",
    "T33n1706_002:0296a01": "惡次之。修羅則或有無故。先後不定。或於此",
    "T33n1706_002:0296a02": "經無緣種故。不在所列之數。列他方眾。云他",
    "T33n1706_002:0296a03": "處異見者。謂於他方眾會而見有異。或雖見",
    "T33n1706_002:0296a04": "有去來。而無去來之迹。或見彼眾不起于座",
    "T33n1706_002:0296a05": "而來此土。成就化事等。此皆隨緣異見。總彰",
    "T33n1706_002:0296a06": "不異議化也。復有變十方淨土者。變猶法華",
    "T33n1706_002:0296a07": "變淨之變表淨三土也。接所現淨相。雖無分",
    "T33n1706_002:0296a08": "別。而一往約事。且從示現報土為言。故曰非",
    "T33n1706_002:0296a09": "寂光之淨。蓋寂光淨相唯極智所見。非餘下",
    "T33n1706_002:0296a10": "地及化眾所到也。且曰。現百億高座者。華嚴",
    "T33n1706_002:0296a11": "應相也。及華上者。即樹下千百億化身也。其",
    "T33n1706_002:0296a12": "實皆華藏境界不動不離而升而遊。故曰云",
    "T33n1706_002:0296a13": "云。八部大眾各坐寶花者。總彰主伴不思議",
    "T33n1706_002:0296a14": "化事也。佛及大眾各說般若者。蓋般若有二。",
    "T33n1706_002:0296a15": "謂共不共。共如此經。不共即華嚴。雖共不共",
    "T33n1706_002:0296a16": "異。皆般若也。既皆般若亦無非華嚴。故知佛",
    "T33n1706_002:0296a17": "化融通初無彼此。人情自生異見耳。於中疏",
    "T33n1706_002:0296a18": "出八部。以四王各領二眾為八。而諸經又以",
    "T33n1706_002:0296a19": "天龍等為八。其實皆護法眾也云云。坐九級",
    "T33n1706_002:0296a20": "座者。據疏只應改劫作級。謂層級也。今經本",
    "T33n1706_002:0296a21": "既已正自不須更改。況劫字未必訓級。雖略",
    "T33n1706_002:0296a22": "可也。然以今所集眾各若干數已不思議。況",
    "T33n1706_002:0296a23": "皆來集會各坐此座。而其會廣九百五十里。",
    "T33n1706_002:0296a24": "亦只約世諦說耳。若不思議豈直若干數量而",
    "T33n1706_002:0296a25": "已。如維摩丈室容三萬二千師子座。校此殆",
    "T33n1706_002:0296a26": "不容以廣狹優劣論也。以是知佛化但可作",
    "T33n1706_002:0296a27": "不思議會。若以凡情分別。幾何而不為誕乎。",
    "T33n1706_002:0296a28": "雖然要且未免癡人說夢。問諸經下。問列眾",
    "T33n1706_002:0296a29": "可知。答中謂三界果報可由業論。其如見佛",
    "T33n1706_002:0296b01": "有緣無緣之異。未必一向以善惡分。故曰云",
    "T33n1706_002:0296b02": "云。以例聞法不聞法等。亦應可見。今以大經",
    "T33n1706_002:0296b03": "一文正之。則戒緩未必為障。乘緩斯為障爾。",
    "T33n1706_002:0296b04": "以次二句。則緣無緣之說。乃得其正焉。應更",
    "T33n1706_002:0296b05": "分別乘戒各有三品互論緩急等四句。如文。",
    "T33n1706_002:0296b06": "僉猶皆也。"
}