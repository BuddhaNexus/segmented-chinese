{
    "T26n1537_007:0483b08": "阿毘達磨法蘊足論卷第七",
    "T26n1537_007:0483b10": "尊者大目乾連造",
    "T26n1537_007:0483b11": "三藏法師玄奘奉　詔譯",
    "T26n1537_007:0483b12": "靜慮品第十一之餘",
    "T26n1537_007:0483b13": "有尋有伺者，云何尋？謂離欲惡不善法者，心",
    "T26n1537_007:0483b14": "尋求、遍尋求、近尋求，心顯了、極顯了、現前",
    "T26n1537_007:0483b15": "顯了，推度搆畫、思惟分別，總名為尋。云何",
    "T26n1537_007:0483b16": "伺？謂離欲惡不善法者，心伺察、遍伺察、近伺",
    "T26n1537_007:0483b17": "察、隨行隨轉、隨流隨屬，總名為伺。尋與伺，",
    "T26n1537_007:0483b18": "何差別？令心麁性是尋，令心細性是伺。此復",
    "T26n1537_007:0483b19": "如何？如打鍾時，麁聲暫發，細聲隨轉；麁聲",
    "T26n1537_007:0483b20": "喻尋，細聲喻伺。搖鈴扣鉢、吹螺擊鼓、放箭",
    "T26n1537_007:0483b21": "震雷，麁細二聲為喻亦爾。又如眾鳥飛翔虛",
    "T26n1537_007:0483b22": "空，鼓翼踊身方得隨意；鼓翼喻尋，踊身喻伺，",
    "T26n1537_007:0483b23": "是謂尋伺二相差別。云何有尋有伺？謂離欲",
    "T26n1537_007:0483b24": "惡不善法者，心相應品具有尋伺。離生喜樂",
    "T26n1537_007:0483b25": "者，云何離？謂離欲亦名離，離惡不善法亦",
    "T26n1537_007:0483b26": "名離，出家亦名離，色界善根亦名離，初靜慮",
    "T26n1537_007:0483b27": "亦名離。今此義中意說初靜慮名離。云何喜？",
    "T26n1537_007:0483b28": "謂離欲惡不善法者，心欣極欣、現前極欣、欣",
    "T26n1537_007:0483b29": "性欣類，適意悅意、喜性喜類，樂和合、不別",
    "T26n1537_007:0483c01": "離、歡欣悅豫、有堪任性、踊躍踊躍性、歡喜歡",
    "T26n1537_007:0483c02": "喜性，總名為喜。云何樂？謂離欲惡不善法者，",
    "T26n1537_007:0483c03": "已斷身重性、心重性、身不堪任性、心不堪任",
    "T26n1537_007:0483c04": "性，所得身滑性、心滑性、身軟性、心軟性、身",
    "T26n1537_007:0483c05": "堪任性、心堪任性、身離蓋性、心離蓋性、身輕",
    "T26n1537_007:0483c06": "安性、心輕安性、身無燋惱性、心無燋惱性、身",
    "T26n1537_007:0483c07": "調柔性、心調柔性，總名為樂。云何離生喜樂？",
    "T26n1537_007:0483c08": "謂前喜樂，因離、依離、離所建立，由離勢力",
    "T26n1537_007:0483c09": "起等起、生等生、趣入出現，故說此名離生喜",
    "T26n1537_007:0483c10": "樂。初者，謂此靜慮順次數中最居首故；復",
    "T26n1537_007:0483c11": "次此於九種次第定中最在前故。靜慮者，謂",
    "T26n1537_007:0483c12": "在此定中，尋、伺、喜、樂、心一境性，總此五支名",
    "T26n1537_007:0483c13": "初靜慮。如有頌言：",
    "T26n1537_007:0483c14": "「心隨貪欲行，　　或復隨瞋恚，",
    "T26n1537_007:0483c15": "而修靜慮者，　　諸佛不稱譽。",
    "T26n1537_007:0483c16": "惛睡蓋纏心，　　無知修靜慮，",
    "T26n1537_007:0483c17": "身相雖安靜，　　諸佛不稱譽。",
    "T26n1537_007:0483c18": "掉悔蓋纏心，　　諸根不寂靜，",
    "T26n1537_007:0483c19": "雖勤修靜慮，　　諸佛不稱譽。",
    "T26n1537_007:0483c20": "三寶四諦中，　　心懷猶豫者，",
    "T26n1537_007:0483c21": "雖勤修靜慮，　　諸佛不稱譽。",
    "T26n1537_007:0483c22": "遠離欲及惡，　　尋伺皆如理，",
    "T26n1537_007:0483c23": "身柔軟安靜，　　受離生喜樂；",
    "T26n1537_007:0483c24": "身如沐浴團，　　遍體皆津膩，",
    "T26n1537_007:0483c25": "不強亦不弱，　　愛水不能漂；",
    "T26n1537_007:0483c26": "尋伺等五支，　　賢聖仙所證，",
    "T26n1537_007:0483c27": "總名初靜慮，　　諸佛所稱譽。」",
    "T26n1537_007:0483c28": "在此定中諸心意識，名初靜慮俱有之心。諸",
    "T26n1537_007:0483c29": "思等思、現前等思、已思當思，造心意業，名初",
    "T26n1537_007:0484a01": "靜慮俱有意業。諸心勝解、已勝解、當勝解，",
    "T26n1537_007:0484a02": "名初靜慮俱有勝解。在此定中，若受、若想、若",
    "T26n1537_007:0484a03": "欲、若作意、若念、若定、若慧等名，初靜慮俱有",
    "T26n1537_007:0484a04": "諸法。如是諸法，亦得名初靜慮。此靜慮名，依",
    "T26n1537_007:0484a05": "何義立？謂能寂靜惡不善法及餘雜染、後有",
    "T26n1537_007:0484a06": "熾然、當苦異熟、生老死等諸有漏法，故名",
    "T26n1537_007:0484a07": "靜慮。復次寂靜種種惡不善法及餘雜染、後",
    "T26n1537_007:0484a08": "有熾然、當苦異熟、生老死等有漏法，已此靜",
    "T26n1537_007:0484a09": "慮起等起、生等生、趣入出現，故名靜慮。復次",
    "T26n1537_007:0484a10": "寂靜種種惡不善法及餘雜染、後有熾然、當苦",
    "T26n1537_007:0484a11": "異熟、生老死等有漏法，已此靜慮明盛遍照，",
    "T26n1537_007:0484a12": "故名靜慮。具足者，謂此依出家及依遠離所",
    "T26n1537_007:0484a13": "生善法，精勤修習無間無斷方得圓滿，故名",
    "T26n1537_007:0484a14": "具足。住者，謂成就此靜慮，現行、隨行、遍行、遍",
    "T26n1537_007:0484a15": "隨行、動轉解行，故名為住。",
    "T26n1537_007:0484a16": "尋伺寂靜者，尋及伺，如前說。第二靜慮，此二",
    "T26n1537_007:0484a17": "寂靜、遍寂靜、近寂靜、空、無所有，故名尋伺寂",
    "T26n1537_007:0484a18": "靜。內等淨者，云何內等淨？謂尋伺寂靜故，諸",
    "T26n1537_007:0484a19": "信信性、現前信性、隨順印可、愛慕愛慕性、心",
    "T26n1537_007:0484a20": "澄心淨，總名內等淨。心一趣性者，云何心一",
    "T26n1537_007:0484a21": "趣性？謂尋伺寂靜故，心不散不亂不流、安住",
    "T26n1537_007:0484a22": "一境，故名心一趣性。無尋無伺者，謂第二靜",
    "T26n1537_007:0484a23": "慮，尋伺不可得、不現行、非有非等有，故名無",
    "T26n1537_007:0484a24": "尋無伺。定生喜樂者，云何定？謂尋伺寂靜者",
    "T26n1537_007:0484a25": "心住等住近住安住、不散不亂、攝止等持、心",
    "T26n1537_007:0484a26": "一境性，總名為定。云何喜？謂尋伺寂靜者心",
    "T26n1537_007:0484a27": "欣極欣，廣說乃至歡喜歡喜性，總名為喜。云",
    "T26n1537_007:0484a28": "何樂？謂尋伺寂靜者已斷身重性、心重性，廣",
    "T26n1537_007:0484a29": "說乃至身調柔性、心調柔性，總名為樂。云何",
    "T26n1537_007:0484b01": "定生喜樂？謂前喜樂，因定、依定、定所建立、由",
    "T26n1537_007:0484b02": "定勢力，起等起、生等生、趣入出現，故說此",
    "T26n1537_007:0484b03": "名定生喜樂。第二者，謂此靜慮順次數中",
    "T26n1537_007:0484b04": "居第二故；復次此於九種次第定中在第二",
    "T26n1537_007:0484b05": "故。靜慮者，謂在此定中，內等淨、喜、樂、心一境",
    "T26n1537_007:0484b06": "性，總此四支名第二靜慮。如有頌言：",
    "T26n1537_007:0484b07": "「尋伺俱寂靜，　　如雨息埃塵，",
    "T26n1537_007:0484b08": "內淨心一趣，　　觸菩提妙樂。",
    "T26n1537_007:0484b09": "無尋伺有喜，　　樂內淨及定，",
    "T26n1537_007:0484b10": "名第二靜慮，　　諸佛所稱譽。」",
    "T26n1537_007:0484b11": "在此定中諸心意識，名第二靜慮俱有之",
    "T26n1537_007:0484b12": "心。諸思等思乃至造心意業，名第二靜慮俱",
    "T26n1537_007:0484b13": "有意業。諸心勝解、已勝解、當勝解，名第二靜",
    "T26n1537_007:0484b14": "慮俱有勝解。在此定中若受若想，乃至若慧",
    "T26n1537_007:0484b15": "等，名第二靜慮俱有諸法。如是諸法，亦得",
    "T26n1537_007:0484b16": "名為第二靜慮。此靜慮名所依之義、具足及",
    "T26n1537_007:0484b17": "住，皆如前說。",
    "T26n1537_007:0484b18": "離喜者，云何喜？謂心欣極欣乃至歡喜歡喜",
    "T26n1537_007:0484b19": "性，總名為喜。心於此喜離染解脫，故名離",
    "T26n1537_007:0484b20": "喜。住捨正念正知者，彼於爾時安住行捨正",
    "T26n1537_007:0484b21": "念正知。云何捨？謂離喜時心平等性、心正",
    "T26n1537_007:0484b22": "直性、心無警覺寂靜住性，總名為捨。云何",
    "T26n1537_007:0484b23": "正念？謂離喜時諸念隨念，乃至心明記性，總",
    "T26n1537_007:0484b24": "名正念。云何正知？謂離喜時所起於法簡",
    "T26n1537_007:0484b25": "擇，乃至毘鉢舍那，總名正知。身受樂者，身謂",
    "T26n1537_007:0484b26": "意身，由意身中有受樂故，四大種身亦得安",
    "T26n1537_007:0484b27": "適，由此因緣名身受樂。此中樂者，謂離喜",
    "T26n1537_007:0484b28": "時已斷身重性、心重性，乃至身調柔性、心調",
    "T26n1537_007:0484b29": "柔性，總名為樂。此是受樂，非輕安樂。聖說應",
    "T26n1537_007:0484c01": "捨者，聖謂諸佛及佛弟子。說謂宣說，分別",
    "T26n1537_007:0484c02": "開示勸修定者應捨此樂，不應耽味，唯應住",
    "T26n1537_007:0484c03": "捨正念正知。第三者，謂此靜慮順次數中居",
    "T26n1537_007:0484c04": "第三故；復次此於九種次第定中在第三故。",
    "T26n1537_007:0484c05": "靜慮者，謂在此定中行捨、正念、正知、身受",
    "T26n1537_007:0484c06": "樂、心一境性，總此五支名第三靜慮。如有",
    "T26n1537_007:0484c07": "頌言：",
    "T26n1537_007:0484c08": "「離喜最上迹，　　捨念知樂定，",
    "T26n1537_007:0484c09": "名第三靜慮，　　諸佛所稱譽。」",
    "T26n1537_007:0484c10": "在此定中諸心意識，名第三靜慮俱有之心。",
    "T26n1537_007:0484c11": "諸思等思乃至造心意業，名第三靜慮俱有",
    "T26n1537_007:0484c12": "意業。諸心勝解、已勝解、當勝解，名第三靜",
    "T26n1537_007:0484c13": "慮俱有勝解。在此定中若受若想乃至若",
    "T26n1537_007:0484c14": "慧等，名第三靜慮俱有諸法。如是諸法，亦",
    "T26n1537_007:0484c15": "得名為第三靜慮。此靜慮名，所依之義、具足",
    "T26n1537_007:0484c16": "及住，亦如前說。",
    "T26n1537_007:0484c17": "斷樂者，云何樂？謂順樂觸所起身樂心樂，平",
    "T26n1537_007:0484c18": "等受受所攝，總名為樂。復次修第三靜慮時，",
    "T26n1537_007:0484c19": "順樂受觸所起心樂，平等受受所攝，是名樂。",
    "T26n1537_007:0484c20": "斷苦者，云何苦？謂順苦觸所起身苦，不平等",
    "T26n1537_007:0484c21": "受受所攝，是名苦。此苦及樂，爾時俱得斷遍",
    "T26n1537_007:0484c22": "知、遠離極遠離、調伏極調伏、隱沒除滅，是故",
    "T26n1537_007:0484c23": "說為斷樂斷苦。先喜憂沒者，云何喜？謂順喜",
    "T26n1537_007:0484c24": "觸所起心喜，平等受受所攝，是名喜。復次修",
    "T26n1537_007:0484c25": "第二靜慮時，順喜受觸所起心喜，平等受受",
    "T26n1537_007:0484c26": "所攝，是名喜。云何憂？謂順憂觸所起心憂，",
    "T26n1537_007:0484c27": "平等受受所攝，是名憂。此及前喜，爾時俱",
    "T26n1537_007:0484c28": "得斷遍知乃至隱沒除滅，是故說為先喜憂",
    "T26n1537_007:0484c29": "沒。復次入初靜慮時，憂得斷遍知；入第二靜",
    "T26n1537_007:0485a01": "慮時，苦得斷遍知；入第三靜慮時，喜得斷遍",
    "T26n1537_007:0485a02": "知；入第四靜慮時，若樂若苦、若喜若憂，皆",
    "T26n1537_007:0485a03": "得斷遍知、遠離極遠離、調伏極調伏、隱沒除",
    "T26n1537_007:0485a04": "滅，是故說為斷樂斷苦。先喜憂沒不苦不樂",
    "T26n1537_007:0485a05": "者，顯此中無苦樂二受，唯有第三非苦非樂，",
    "T26n1537_007:0485a06": "受捨念清淨者，云何捨？謂彼爾時心平等性、",
    "T26n1537_007:0485a07": "心正直性、心無警覺寂靜住性，總名為捨。云",
    "T26n1537_007:0485a08": "何念？謂彼爾時諸念隨念，廣說乃至心明記",
    "T26n1537_007:0485a09": "性，總名為念。彼於爾時若捨若念俱得清",
    "T26n1537_007:0485a10": "淨，樂苦喜憂、尋伺二息皆遠離故，說名清淨。",
    "T26n1537_007:0485a11": "第四者，謂此靜慮順次數中居第四故；復次",
    "T26n1537_007:0485a12": "此於九種次第定中在第四故。靜慮者，謂在",
    "T26n1537_007:0485a13": "此定中不苦不樂受、捨念、心一境性，總此四",
    "T26n1537_007:0485a14": "支名第四靜慮。如有頌言：",
    "T26n1537_007:0485a15": "「樂苦等已滅，　　心堅住不動，",
    "T26n1537_007:0485a16": "得清淨天眼，　　能廣見眾色；",
    "T26n1537_007:0485a17": "不苦不樂受，　　淨捨念及定，",
    "T26n1537_007:0485a18": "名第四靜慮，　　諸佛所稱譽。」",
    "T26n1537_007:0485a19": "在此定中諸心意識，名第四靜慮俱有之心。",
    "T26n1537_007:0485a20": "諸思等思乃至造心意業，名第四靜慮俱有",
    "T26n1537_007:0485a21": "意業。諸心勝解、已勝解、當勝解，名第四靜",
    "T26n1537_007:0485a22": "慮俱有勝解。在此定中若受若想乃至若",
    "T26n1537_007:0485a23": "慧等，名第四靜慮俱有諸法。如是諸法，亦得",
    "T26n1537_007:0485a24": "名為第四靜慮。此靜慮名，所依之義、具足及",
    "T26n1537_007:0485a25": "住，皆如前說。",
    "T26n1537_007:0485a26": "12 無量品無量品第十二",
    "T26n1537_007:0485a27": "一時薄伽梵在室羅筏，住逝多林給孤獨園。",
    "T26n1537_007:0485a28": "爾時世尊告苾芻眾：「有四無量。何等為四？謂",
    "T26n1537_007:0485a29": "有一類慈俱行心，無怨無敵、遠離惱害、廣大",
    "T26n1537_007:0485b01": "無量，善修習故。想對一方勝解遍滿具足而",
    "T26n1537_007:0485b02": "住，及對第二第三第四上下或傍、一切世間",
    "T26n1537_007:0485b03": "亦復如是，是名第一。復有一類悲俱行心，無",
    "T26n1537_007:0485b04": "怨無敵、遠離惱害、廣大無量，善修習故。想對",
    "T26n1537_007:0485b05": "一方勝解遍滿具足而住，及對第二第三第",
    "T26n1537_007:0485b06": "四上下或傍、一切世間亦復如是，是名第",
    "T26n1537_007:0485b07": "二。復有一類喜俱行心，無怨無敵、遠離惱害、",
    "T26n1537_007:0485b08": "廣大無量，善修習故。想對一方勝解遍滿具",
    "T26n1537_007:0485b09": "足而住，及對第二第三第四上下或傍、一切",
    "T26n1537_007:0485b10": "世間亦復如是，是名第三。復有一類捨俱行",
    "T26n1537_007:0485b11": "心，無怨無敵、遠離惱害、廣大無量，善修習",
    "T26n1537_007:0485b12": "故。想對一方勝解遍滿具足而住，及對第",
    "T26n1537_007:0485b13": "二第三第四上下或傍、一切世間亦復如是，",
    "T26n1537_007:0485b14": "是名第四。」",
    "T26n1537_007:0485b15": "云何為慈？謂有一類，作是思惟：「願諸有情皆",
    "T26n1537_007:0485b16": "得勝樂。」彼依出家、或依遠離，由思擇力內所",
    "T26n1537_007:0485b17": "發起色界定善諸慈性，名哀憐哀憐性、名",
    "T26n1537_007:0485b18": "愍念愍念性，總名為慈。復次與慈相應受想",
    "T26n1537_007:0485b19": "行識，及所等起身語二業不相應行，亦名為",
    "T26n1537_007:0485b20": "慈。云何慈心定加行、修何加行入慈心定？謂",
    "T26n1537_007:0485b21": "有一類，起如是心：「願諸有情皆得勝樂。」雖有",
    "T26n1537_007:0485b22": "此心而無勝解，願諸有情皆得如是如是勝",
    "T26n1537_007:0485b23": "樂。彼心雖善淨妙、隨順磨瑩、增長嚴飾應供，",
    "T26n1537_007:0485b24": "常委助伴資糧，而未名慈心定加行，亦未名",
    "T26n1537_007:0485b25": "入慈心定。復有一類，發如是言：「願諸有情皆",
    "T26n1537_007:0485b26": "得勝樂。」雖有此言而無勝解，願諸有情皆得",
    "T26n1537_007:0485b27": "如是如是勝樂。彼言雖善淨妙乃至資糧，而",
    "T26n1537_007:0485b28": "未名慈心定加行，亦未名入慈心定。復有一",
    "T26n1537_007:0485b29": "類，起如是心、發如是言：「願諸有情皆得勝樂。」",
    "T26n1537_007:0485c01": "雖有此心及有此言，而無勝解，願諸有情皆",
    "T26n1537_007:0485c02": "得如是如是勝樂。彼心及言雖皆是善淨妙",
    "T26n1537_007:0485c03": "乃至資糧，而未名慈心定加行，亦未名入慈",
    "T26n1537_007:0485c04": "心定。復有一類，起如是心、發如是言，及有勝",
    "T26n1537_007:0485c05": "解：「願諸有情皆得如是如是勝樂。」彼心言及",
    "T26n1537_007:0485c06": "勝解雖皆是善淨妙乃至資糧，而未名慈心",
    "T26n1537_007:0485c07": "定加行，亦未名入慈心定。其事如何？如有一",
    "T26n1537_007:0485c08": "類，寒苦所逼，得暖生樂。取此樂相，起如是心、",
    "T26n1537_007:0485c09": "發如是言：「願諸有情皆得如是如是勝樂。」彼",
    "T26n1537_007:0485c10": "心言及勝解雖皆是善淨妙乃至資糧，而未",
    "T26n1537_007:0485c11": "名慈心定加行，亦未名入慈心定。復有一類，",
    "T26n1537_007:0485c12": "熱苦所逼，得冷生樂。取此樂相，起如是心、發",
    "T26n1537_007:0485c13": "如是言：「願諸有情皆得如是如是勝樂。」彼心",
    "T26n1537_007:0485c14": "言及勝解雖皆是善淨妙乃至資糧，而未名",
    "T26n1537_007:0485c15": "慈心定加行，亦未名入慈心定。復有一類，飢",
    "T26n1537_007:0485c16": "苦所逼，得食生樂。取此樂相，起如是心、發如",
    "T26n1537_007:0485c17": "是言：「願諸有情皆得如是如是勝樂。」彼心言",
    "T26n1537_007:0485c18": "及勝解雖皆是善淨妙乃至資糧，而未名慈",
    "T26n1537_007:0485c19": "心定加行，亦未名入慈心定。復有一類，渴苦",
    "T26n1537_007:0485c20": "所逼，得飲生樂。取此樂相，起如是心、發如是",
    "T26n1537_007:0485c21": "言：「願諸有情皆得如是如是勝樂。」彼心言及",
    "T26n1537_007:0485c22": "勝解雖皆是善淨妙乃至資糧，而未名慈心",
    "T26n1537_007:0485c23": "定加行，亦未名入慈心定。復有一類，身體垢",
    "T26n1537_007:0485c24": "穢支節勞倦、乏諸資具、親友乖離，遇得沐浴",
    "T26n1537_007:0485c25": "按摩資具、親友和合，發生諸樂。取此樂相，",
    "T26n1537_007:0485c26": "起如是心、發如是言：「願諸有情皆得如是如",
    "T26n1537_007:0485c27": "是勝樂。」彼心言及勝解雖皆是善淨妙乃至",
    "T26n1537_007:0485c28": "資糧，而未名慈心定加行，亦未名入慈心定。",
    "T26n1537_007:0485c29": "復有一類，盛夏熱時炎熾日光所逼切故，熱",
    "T26n1537_007:0486a01": "渴迷悶身心燋惱，遇清涼池，投身沐浴、飲用",
    "T26n1537_007:0486a02": "生樂。取此樂相，起如是心、發如是言：「願諸有",
    "T26n1537_007:0486a03": "情皆得如是如是勝樂。」彼心言及勝解雖皆",
    "T26n1537_007:0486a04": "是善淨妙乃至資糧，而未名慈心定加行，亦",
    "T26n1537_007:0486a05": "未名入慈心定。如是所受欲界樂具及三",
    "T26n1537_007:0486a06": "靜慮所受勝樂，取彼樂相，起心發言：「願諸",
    "T26n1537_007:0486a07": "有情皆得如是如是勝樂。」彼心言及勝解雖",
    "T26n1537_007:0486a08": "皆是善淨妙乃至資糧，而未名慈心定加行，",
    "T26n1537_007:0486a09": "亦未名入慈心定。若有此生近曾現入第三",
    "T26n1537_007:0486a10": "靜慮，取彼樂相，起如是心、發如是言：「願諸有",
    "T26n1537_007:0486a11": "情皆得如是如是勝樂。」彼心言及勝解皆是",
    "T26n1537_007:0486a12": "勝善淨妙隨順乃至資糧，乃可名慈心定加",
    "T26n1537_007:0486a13": "行，亦名入慈心定。又此定中諸心意識，名",
    "T26n1537_007:0486a14": "慈俱有心。諸思等思、現前等思、已思當思，造",
    "T26n1537_007:0486a15": "心意業，名慈俱有意業。諸心勝解、已勝解、當",
    "T26n1537_007:0486a16": "勝解，名慈俱有勝解。又此定中，若受若想、若",
    "T26n1537_007:0486a17": "欲若作意、若念若定若慧等，名慈俱有諸法。",
    "T26n1537_007:0486a18": "如是諸法，亦得名慈心定加行，亦名入慈心",
    "T26n1537_007:0486a19": "定。復次慈心定有二種：一、狹小；二、無量。云",
    "T26n1537_007:0486a20": "何狹小慈心定加行、修何加行入狹小慈心",
    "T26n1537_007:0486a21": "定？謂有一類，於諸可愛可樂可憙可意有情，",
    "T26n1537_007:0486a22": "謂父母兄弟姊妹及餘隨一親屬朋友，彼於",
    "T26n1537_007:0486a23": "如是狹小有情，令狹小慈俱心住等住近住",
    "T26n1537_007:0486a24": "安住、調伏寂靜最極寂靜、一趣等持，願彼有",
    "T26n1537_007:0486a25": "情皆得勝樂。彼於爾時若心散亂馳流餘",
    "T26n1537_007:0486a26": "境，不能一趣、不能守念令住一緣，而願狹",
    "T26n1537_007:0486a27": "小有情得樂。齊此未名狹小慈心定加行，亦",
    "T26n1537_007:0486a28": "未名入狹小慈心定。彼若爾時攝錄自心，令",
    "T26n1537_007:0486a29": "不散亂馳流餘境，能令一趣住念一緣，思惟",
    "T26n1537_007:0486b01": "狹小諸有情相，而願狹小有情得樂。如是思",
    "T26n1537_007:0486b02": "惟，發勤精進勇健勢猛熾盛難制勵意不",
    "T26n1537_007:0486b03": "息，是名狹小慈心定加行，亦名入狹小慈心",
    "T26n1537_007:0486b04": "定。彼於此道生已，修習多修習故，便令心",
    "T26n1537_007:0486b05": "住等住近住安住、一趣等持無二無退，願彼",
    "T26n1537_007:0486b06": "狹小有情得樂。齊此名為已入狹小慈心定。",
    "T26n1537_007:0486b07": "又此定中諸心意識，名狹小慈俱有心。諸思",
    "T26n1537_007:0486b08": "等思乃至造心意業，名狹小慈俱有意業。諸",
    "T26n1537_007:0486b09": "心勝解、已勝解、當勝解，名狹小慈俱有勝解。",
    "T26n1537_007:0486b10": "又此定中，若受若想乃至若慧等，名狹小慈",
    "T26n1537_007:0486b11": "俱有諸法。如是諸法，亦得名狹小慈心定加",
    "T26n1537_007:0486b12": "行，亦名入狹小慈心定。云何無量慈心定加",
    "T26n1537_007:0486b13": "行、修何加行入無量慈心定、謂即於狹小慈",
    "T26n1537_007:0486b14": "心定數數修習，令心隨順調伏寂靜。數復調",
    "T26n1537_007:0486b15": "練，令其質直柔軟堪能，與後勝定作所依止，",
    "T26n1537_007:0486b16": "然後漸令勝解遍滿，於東方等無量有情皆",
    "T26n1537_007:0486b17": "願得樂。彼於爾時若心散亂馳流餘境，不能",
    "T26n1537_007:0486b18": "一趣不能守念令住一緣，而願無量有情得",
    "T26n1537_007:0486b19": "樂。齊此未名無量慈心定加行，亦未名入無",
    "T26n1537_007:0486b20": "量慈心定。彼若爾時攝錄自心，令不散亂馳",
    "T26n1537_007:0486b21": "流餘境，能令一趣住念一緣，思惟無量諸有",
    "T26n1537_007:0486b22": "情相，而願無量有情得樂。如是思惟，發勤精",
    "T26n1537_007:0486b23": "進乃至勵意不息，是名無量慈心定加行，亦",
    "T26n1537_007:0486b24": "名入無量慈心定。彼於此道生已，修習多修",
    "T26n1537_007:0486b25": "習故，便令心住等住近住安住、一趣等持無",
    "T26n1537_007:0486b26": "二無退，願彼無量有情得樂。齊此名為已入",
    "T26n1537_007:0486b27": "無量慈心定。又此定中諸心意識，名無量慈",
    "T26n1537_007:0486b28": "俱有心。諸思等思乃至造心意業，名無量慈",
    "T26n1537_007:0486b29": "俱有意業。諸心勝解、已勝解、當勝解，名無",
    "T26n1537_007:0486c01": "量慈俱有勝解。又此定中，若受若想乃至若",
    "T26n1537_007:0486c02": "慧等，名無量慈俱有諸法。如是諸法，亦得名",
    "T26n1537_007:0486c03": "無量慈心定加行，亦名入無量慈心定。",
    "T26n1537_007:0486c04": "云何為悲？謂有一類，作是思惟：「願諸有情皆",
    "T26n1537_007:0486c05": "得離苦。」彼依出家、或依遠離，由思擇力內所",
    "T26n1537_007:0486c06": "發起色界定善諸悲悲性、若惻愴惻愴性、若",
    "T26n1537_007:0486c07": "酸楚酸楚性，總名為悲。復次與悲相應受想",
    "T26n1537_007:0486c08": "行識，及所等起身語二業不相應行，亦名為",
    "T26n1537_007:0486c09": "悲。復次悲心定有二種：一、狹小；二、無量。云何",
    "T26n1537_007:0486c10": "狹小悲心定加行、修何加行入狹小悲心定？",
    "T26n1537_007:0486c11": "謂有一類，於諸可愛可樂可喜可意有情，謂",
    "T26n1537_007:0486c12": "父母兄弟姊妹，及餘隨一親屬朋友。彼於如",
    "T26n1537_007:0486c13": "是狹小有情，令狹小悲俱心住等住近住安",
    "T26n1537_007:0486c14": "住、調伏寂靜最極寂靜、一趣等持，願彼有情皆",
    "T26n1537_007:0486c15": "得離苦。彼於爾時若心散亂馳流餘境，不能",
    "T26n1537_007:0486c16": "一趣不能守念令住一緣，而願狹小有情離苦。",
    "T26n1537_007:0486c17": "齊此不名狹小悲心定加行，亦未名入狹小",
    "T26n1537_007:0486c18": "悲心定。彼若爾時攝錄自心，令不散亂馳",
    "T26n1537_007:0486c19": "流餘境，能令一趣住念一緣，思惟狹小諸有",
    "T26n1537_007:0486c20": "情相，而願狹小有情離苦。如是思惟，發勤精",
    "T26n1537_007:0486c21": "進乃至勵意不息，是名狹小悲心定加行，亦",
    "T26n1537_007:0486c22": "名入狹小悲心定。彼於此道生已，修習多修",
    "T26n1537_007:0486c23": "習故，便令心住等住近住安住、一趣等持無",
    "T26n1537_007:0486c24": "二無退，願彼狹小有情離苦。齊此名為已入",
    "T26n1537_007:0486c25": "狹小悲心定。又此定中諸心意識，名狹小悲",
    "T26n1537_007:0486c26": "俱有心。諸思等思乃至造心意業，名狹小悲",
    "T26n1537_007:0486c27": "俱有意業。諸心勝解、已勝解、當勝解，名狹小",
    "T26n1537_007:0486c28": "悲俱有勝解。又此定中，若受若想乃至若慧",
    "T26n1537_007:0486c29": "等，名狹小悲俱有諸法。如是諸法，亦得名狹",
    "T26n1537_007:0487a01": "小悲心定加行，亦名入狹小悲心定。云何無",
    "T26n1537_007:0487a02": "量悲心定加行、修何加行入無量悲心定？謂",
    "T26n1537_007:0487a03": "即於狹小悲心定數數修習，令心隨順調伏",
    "T26n1537_007:0487a04": "寂靜。數復調練，令其質直柔軟堪能，與後勝",
    "T26n1537_007:0487a05": "定作所依止，然後漸令勝解遍滿，於東方等",
    "T26n1537_007:0487a06": "無量有情皆願離苦。彼於爾時若心散亂馳",
    "T26n1537_007:0487a07": "流餘境，不能一趣不能守念令住一緣，而",
    "T26n1537_007:0487a08": "願無量有情離苦。齊此未名無量悲心定加",
    "T26n1537_007:0487a09": "行，亦未名入無量悲心定。彼若爾時攝錄自",
    "T26n1537_007:0487a10": "心，令不散亂馳流餘境，能令一趣住念一",
    "T26n1537_007:0487a11": "緣，思惟無量諸有情相，而願無量有情離苦。",
    "T26n1537_007:0487a12": "如是思惟，發勤精進乃至勵意不息，是名無",
    "T26n1537_007:0487a13": "量悲心定加行，亦名入無量悲心定。彼於此",
    "T26n1537_007:0487a14": "道生已，修習多修習故，便令心住等住近住",
    "T26n1537_007:0487a15": "安住、一趣等持無二無退，願彼無量有情離",
    "T26n1537_007:0487a16": "苦。齊此名為已入無量悲心定。又此定中諸",
    "T26n1537_007:0487a17": "心意識，名無量悲俱有心。諸思等思乃至造",
    "T26n1537_007:0487a18": "心意業，名無量悲俱有意業。諸心勝解、已勝",
    "T26n1537_007:0487a19": "解、當勝解，名無量悲俱有勝解。又此定中，若",
    "T26n1537_007:0487a20": "受若想乃至若慧等，名無量悲俱有諸法。如",
    "T26n1537_007:0487a21": "是諸法，亦得名無量悲心定加行，亦名入無",
    "T26n1537_007:0487a22": "量悲心定。",
    "T26n1537_007:0487a23": "云何為喜？謂有一類，作是思惟：「有情獲益深",
    "T26n1537_007:0487a24": "可欣慰。」彼依出家、或依遠離，由思擇力內所",
    "T26n1537_007:0487a25": "發起色界定善心欣極欣現前極欣欣性、欣",
    "T26n1537_007:0487a26": "類適意悅意喜性、喜類樂和合不別離、歡欣",
    "T26n1537_007:0487a27": "悅豫有堪任性、踊躍踊躍性、歡喜歡喜性，總",
    "T26n1537_007:0487a28": "名為喜。復次與喜相應受想行識，及所等起",
    "T26n1537_007:0487a29": "身語二業不相應行，亦名為喜。復次喜心定",
    "T26n1537_007:0487b01": "有二種：一、狹小；二、無量。云何狹小喜心定加",
    "T26n1537_007:0487b02": "行、修何加行入狹小喜心定？謂有一類，於諸",
    "T26n1537_007:0487b03": "可愛可樂可喜可意有情，謂父母兄弟姊妹，",
    "T26n1537_007:0487b04": "及餘隨一親屬朋友。彼於如是狹小有情，令",
    "T26n1537_007:0487b05": "狹小喜俱心住等住近住安住、調伏寂靜最極",
    "T26n1537_007:0487b06": "寂靜一趣等持，度彼有情得樂離苦。彼於",
    "T26n1537_007:0487b07": "爾時若心散亂馳流餘境，不能一趣不能守",
    "T26n1537_007:0487b08": "念令住一緣，而度狹小有情獲益。齊此未名",
    "T26n1537_007:0487b09": "狹小喜心定加行，亦未名入狹小喜心定。彼",
    "T26n1537_007:0487b10": "若爾時攝錄自心，令不散亂馳流餘境，能令",
    "T26n1537_007:0487b11": "一趣住念一緣，思惟狹小諸有情相，欣慰狹",
    "T26n1537_007:0487b12": "小諸有情相欣慰狹小有情獲益。如是思惟，",
    "T26n1537_007:0487b13": "發勤精進乃至勵意不息，是名狹小喜心定",
    "T26n1537_007:0487b14": "加行，亦名入狹小喜心定。彼於此道生已，修",
    "T26n1537_007:0487b15": "習多修習故，便令心住等住近住安住、一趣",
    "T26n1537_007:0487b16": "等持無二無退，欣慰狹小有情獲益，齊此名",
    "T26n1537_007:0487b17": "為已入狹小喜心定。又此定中諸心意識，名",
    "T26n1537_007:0487b18": "狹小喜俱有心。諸思等思乃至造心意業，名",
    "T26n1537_007:0487b19": "狹小喜俱有意業。諸心勝解、已勝解、當勝解，",
    "T26n1537_007:0487b20": "名狹小喜俱有勝解。又此定中，若受若想乃",
    "T26n1537_007:0487b21": "至若慧等，名狹小喜俱有諸法。如是諸法，亦",
    "T26n1537_007:0487b22": "得名狹小喜心定加行，亦名入狹小喜心定。",
    "T26n1537_007:0487b23": "云何無量喜心定加行、修何加行入無量喜",
    "T26n1537_007:0487b24": "心定？謂即於狹小喜心定數數修習，令心隨",
    "T26n1537_007:0487b25": "順調伏寂靜。數復調練，令其質直柔軟堪能",
    "T26n1537_007:0487b26": "與後勝定作所依止，然後漸令勝解遍滿，於",
    "T26n1537_007:0487b27": "東方等無量有情欣慰獲益。彼於爾時若心",
    "T26n1537_007:0487b28": "散亂馳流餘境，不能一趣不能守念令住一",
    "T26n1537_007:0487b29": "緣，欣慰無量有情獲益。齊此未名無量喜心",
    "T26n1537_007:0487c01": "定加行，亦未名入無量喜心定。彼若爾時攝",
    "T26n1537_007:0487c02": "錄自心，令不散亂馳流餘境，能令一趣住念",
    "T26n1537_007:0487c03": "一緣，思惟無量諸有情相，欣慰無量有情獲",
    "T26n1537_007:0487c04": "益。如是思惟，發勤精進乃至勵意不息，是名",
    "T26n1537_007:0487c05": "無量喜心定加行，亦名入無量喜心定。彼於",
    "T26n1537_007:0487c06": "此道生已，修習多修習故，便令心住等住近",
    "T26n1537_007:0487c07": "住安住、一趣等持無二無退，欣慰無量有情",
    "T26n1537_007:0487c08": "獲益，齊此名為已入無量喜心定。又此定中",
    "T26n1537_007:0487c09": "諸心意識，名無量喜俱有心。諸思等思乃至",
    "T26n1537_007:0487c10": "造心意業，名無量喜俱有意業。諸心勝解、已",
    "T26n1537_007:0487c11": "勝解、當勝解，名無量喜俱有勝解。又此定",
    "T26n1537_007:0487c12": "中，若受若想乃至若慧等，名無量喜俱有",
    "T26n1537_007:0487c13": "諸法。如是諸法，亦得名無量喜心定加行，亦",
    "T26n1537_007:0487c14": "名入無量喜心定。",
    "T26n1537_007:0487c15": "云何為捨？謂有一類，作是思惟：「應於有情",
    "T26n1537_007:0487c16": "住平等捨。」彼依出家、或依遠離，由思擇力內",
    "T26n1537_007:0487c17": "所發起色界定善心平等性、心正直性、心無",
    "T26n1537_007:0487c18": "警覺寂靜住性，總名為捨。復次與捨相應受",
    "T26n1537_007:0487c19": "想行識，及所等起身語二業不相應行，亦名",
    "T26n1537_007:0487c20": "為捨。云何捨心定加行、修何加行入捨心",
    "T26n1537_007:0487c21": "定？謂有一類，雖見可愛可樂可喜可意等有",
    "T26n1537_007:0487c22": "情，而不起分別此是我母、此是我父乃至",
    "T26n1537_007:0487c23": "此是我朋友等，唯起平等有情勝解。如無求",
    "T26n1537_007:0487c24": "士遇入一林，雖見娑羅樹、或多羅樹、或夜鬘",
    "T26n1537_007:0487c25": "樹、或馬相樹、或鄔曇跋羅樹、或諾瞿陀樹等，",
    "T26n1537_007:0487c26": "而不起分別此是娑羅樹、此是多羅樹乃至",
    "T26n1537_007:0487c27": "此是諾瞿陀樹等，唯起平等樹林勝解。修捨",
    "T26n1537_007:0487c28": "行者於諸有情不起分別，應知亦爾，是名捨",
    "T26n1537_007:0487c29": "心定加行，亦名入捨心定。復次捨心定有二",
    "T26n1537_007:0488a01": "種：一、狹小；二、無量。云何狹小捨心定加行、修",
    "T26n1537_007:0488a02": "何加行入狹小捨心定、謂有一類，於諸可愛",
    "T26n1537_007:0488a03": "可樂可喜可意等有情，謂父母兄弟姊妹及",
    "T26n1537_007:0488a04": "餘隨一親屬朋友等。彼於如是狹小有情，令",
    "T26n1537_007:0488a05": "狹小捨俱心住等住近住安住、調伏寂靜最極",
    "T26n1537_007:0488a06": "寂靜一趣等持，於彼有情住平等捨。彼於爾",
    "T26n1537_007:0488a07": "時若心散亂馳流餘境，不能一趣不能守",
    "T26n1537_007:0488a08": "念令住一緣，於彼有情住平等捨。齊此未名",
    "T26n1537_007:0488a09": "狹小捨心定加行，亦未名入狹小捨心定。彼",
    "T26n1537_007:0488a10": "若爾時攝錄自心，令不散亂馳流餘境，能令",
    "T26n1537_007:0488a11": "一趣住念一緣，思惟狹小諸有情相，於彼有",
    "T26n1537_007:0488a12": "情住平等捨。如是思惟，發勤精進乃至勵意",
    "T26n1537_007:0488a13": "不息，是名狹小捨心定加行，亦名入狹小捨",
    "T26n1537_007:0488a14": "心定。彼於此道生已，修習多修習故，便令",
    "T26n1537_007:0488a15": "心住等住近住安住、一趣等持無二無退，於",
    "T26n1537_007:0488a16": "彼有情住平等捨，齊此名為已入狹小捨心",
    "T26n1537_007:0488a17": "定。又此定中諸心意識，名狹小捨俱有心。諸",
    "T26n1537_007:0488a18": "思等思乃至造心意業，名狹小捨俱有意業。",
    "T26n1537_007:0488a19": "諸心勝解、已勝解、當勝解，名狹小捨俱有勝",
    "T26n1537_007:0488a20": "解。又此定中，若受若想乃至若慧等，名狹小",
    "T26n1537_007:0488a21": "捨俱有諸法。如是諸法，亦得名狹小捨心定",
    "T26n1537_007:0488a22": "加行，亦名入狹小捨心定。云何無量捨心定",
    "T26n1537_007:0488a23": "加行、修何加行入無量捨心定？謂即於狹小",
    "T26n1537_007:0488a24": "捨心定數數修習，令心隨順調伏寂靜。數復",
    "T26n1537_007:0488a25": "調練，令其質直柔軟堪能與後勝定作所依",
    "T26n1537_007:0488a26": "止，然後漸令勝解遍滿於東方等無量有情",
    "T26n1537_007:0488a27": "住平等捨。彼於爾時若心散亂馳流餘境，不",
    "T26n1537_007:0488a28": "能一趣不能守念令住一緣，於彼有情住平",
    "T26n1537_007:0488a29": "等捨。齊此未名無量捨心定加行，亦未名入",
    "T26n1537_007:0488b01": "無量捨心定。彼若爾時攝錄自心，令不散亂",
    "T26n1537_007:0488b02": "馳流餘境，能令一趣住念一緣，思惟無量諸",
    "T26n1537_007:0488b03": "有情相於彼有情住平等捨。如是思惟，發勤",
    "T26n1537_007:0488b04": "精進乃至勵意不息，是名無量捨心定加行，",
    "T26n1537_007:0488b05": "亦名入無量捨心定。彼於此道生已，修習多",
    "T26n1537_007:0488b06": "修習故，便令心住等住近住安住、一趣等持",
    "T26n1537_007:0488b07": "無二無退，於彼有情住平等捨，齊此名為已",
    "T26n1537_007:0488b08": "入無量捨心定。又此定中諸心意識，名無量",
    "T26n1537_007:0488b09": "捨俱有心。諸思等思乃至造心意業，名無量",
    "T26n1537_007:0488b10": "捨俱有意業。諸心勝解、已勝解、當勝解，名無",
    "T26n1537_007:0488b11": "量捨俱有勝解。又此定中，若受若想乃至若",
    "T26n1537_007:0488b12": "慧等，名無量捨俱有諸法。如是諸法，亦得名",
    "T26n1537_007:0488b13": "無量捨心定加行，亦名入無量捨心定。",
    "T26n1537_007:0488b14": "說一切有部法蘊足論卷第七"
}