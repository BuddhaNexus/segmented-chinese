{
    "X72n1444_006:0800c09": "會稽雲門湛然澄禪師語錄卷第六",
    "X72n1444_006:0800c11": "門人明凡　錄",
    "X72n1444_006:0800c12": "吳興丁元公",
    "X72n1444_006:0800c13": "山陰祁駿佳　編",
    "X72n1444_006:0800c14": "問答",
    "X72n1444_006:0800c15": "僧參。師問你行脚事作麼生。僧畵一圓相。師畵破圓",
    "X72n1444_006:0800c16": "相。僧敲卓三下。師畵一圓相。僧又敲卓二下。師又重",
    "X72n1444_006:0800c17": "畵三圓相。僧以手抹却。師云。離此之外。別道一句。僧",
    "X72n1444_006:0800c18": "擬議。師便喝。",
    "X72n1444_006:0800c19": "僧問如何是差別一著。師云。當斷不斷。僧無語。傍僧",
    "X72n1444_006:0800c20": "云。某甲斷得。師云。作麼生斷。僧云。適來肚饑喫飯。如",
    "X72n1444_006:0800c21": "今甚飽。師云。亦未斷得。僧云。和尚莫瞞人好。師笑之。",
    "X72n1444_006:0800c22": "雲棲大師舉高峯海底泥牛話問師。師將傍僧推出。",
    "X72n1444_006:0800c23": "乃云。大眾證盟。",
    "X72n1444_006:0800c24": "師問雲棲大師。婆子燒庵。這僧何不將錯就錯。大師",
    "X72n1444_006:0801a01": "云。將錯就錯。豈非大錯。",
    "X72n1444_006:0801a02": "鶴林詣五臺參達觀大師。盤桓夜深。大師云。你信得",
    "X72n1444_006:0801a03": "及麼。林云。信得及。大師云。既信得及。可將法華經拋",
    "X72n1444_006:0801a04": "入尿桶內去。林如所言。諸方疑駭。後師特往問林。有",
    "X72n1444_006:0801a05": "此事否。林云。實有此事。師曰。你當時見何道理。便恁",
    "X72n1444_006:0801a06": "麼來。林曰。我當時聞大師語。忽憶善財參勝熱婆羅",
    "X72n1444_006:0801a07": "門因緣。便乃如此。師曰。如今還有疑否。林曰。此是地",
    "X72n1444_006:0801a08": "獄之因。豈得無疑。師曰。我今問你。你須實答。汝信得",
    "X72n1444_006:0801a09": "及否。林曰。信得及。師曰。汝真信得及否。林曰。真信得",
    "X72n1444_006:0801a10": "及師曰。既信得及。割取頭來。林不知所措。師便喝。後",
    "X72n1444_006:0801a11": "舉似達大師。大師驚云。阿耶阿耶。鶴林萬劫地獄。湛",
    "X72n1444_006:0801a12": "然一轉語已出之矣。大司馬吳本如云。不然。如荊軻",
    "X72n1444_006:0801a13": "刺秦王。須得樊將軍頭。將軍與之。倘鶴林與之。師作",
    "X72n1444_006:0801a14": "麼生。師曰。誰是其人。本如罔措。大師云。司馬又輸却",
    "X72n1444_006:0801a15": "了也。",
    "X72n1444_006:0801a16": "雲棲大師問眾。亡僧遷化後。向什麼處去。眾下語皆",
    "X72n1444_006:0801a17": "不契。師云。多謝和尚罣念。一眾改容。",
    "X72n1444_006:0801a18": "若虗問百丈在扭鼻處。已領自己。云何後來耳聾三",
    "X72n1444_006:0801a19": "日。師曰。末後一著。始到牢關。曰請師落草。師曰。此是",
    "X72n1444_006:0801a20": "他家極妙處。今時人多只認自己為極則。不信向上",
    "X72n1444_006:0801a21": "一著子。語次。偶聞雷。若虗指鉢盂。師云。如何是末後",
    "X72n1444_006:0801a22": "一著。始到牢關。曰不會。師曰。不但降龍。亦能伏鬼。",
    "X72n1444_006:0801a23": "僧問如何是異類中行。師曰。輕打我。輕打我。一客云。",
    "X72n1444_006:0801a24": "我會也。我會也。師云。你作麼會。客作驢鳴。師休去。",
    "X72n1444_006:0801b01": "喫芋次。問客。天是禪。地是禪。且道芋頭是禪不。客拈",
    "X72n1444_006:0801b02": "起芋頭。師曰。未在。客云。師意如何。師拈起芋頭擘面",
    "X72n1444_006:0801b03": "便擲。",
    "X72n1444_006:0801b04": "神珠參問不恁麼問時如何。師曰。是戲論。問恁麼問",
    "X72n1444_006:0801b05": "時如何。師曰。也是戲論。問恁麼不恁麼問時如何。師",
    "X72n1444_006:0801b06": "曰。亦是戲論。問不恁麼恁麼問時如何。師曰。總是戲",
    "X72n1444_006:0801b07": "論。曰還有不戲論事否。師曰有。曰如何是不戲論句。",
    "X72n1444_006:0801b08": "師曰。這箇是戲論。曰和尚忒欺壓人。師曰。也有恁麼",
    "X72n1444_006:0801b09": "人肯恁麼來。",
    "X72n1444_006:0801b10": "神珠問即此用離此用。某甲極看得妙。師曰。此是甚",
    "X72n1444_006:0801b11": "麼人語曰。是百丈。師一喝。珠曰。師是曹洞宗。何以如",
    "X72n1444_006:0801b12": "此。師便打趂出。",
    "X72n1444_006:0801b13": "僧問萬法皆我。為什麼轉得轉不得。師云。牆外是什",
    "X72n1444_006:0801b14": "麼。僧擬議。師曰。又道萬法皆我。",
    "X72n1444_006:0801b15": "師同大司成陶石簣無念師向火次。石簣曰。無念師",
    "X72n1444_006:0801b16": "在。阿師得力句。乞為舉似。師曰。向火背猶寒。",
    "X72n1444_006:0801b17": "李次公問。老師。還驗得某甲麼。師曰。你是箇無主孤",
    "X72n1444_006:0801b18": "魂。陶石簣曰。他是有主的。師不答。次公云。老師安知",
    "X72n1444_006:0801b19": "某甲無主。師曰。好箇有主的。",
    "X72n1444_006:0801b20": "麥浪問和尚百年後向什麼處去。師云。山下檀越人",
    "X72n1444_006:0801b21": "家作頭水牯牛去。曰只恐不能拖犂拽耙。師曰。你肯",
    "X72n1444_006:0801b22": "承當我便休。曰帶得這些人去麼。師曰。帶得。曰作麼",
    "X72n1444_006:0801b23": "生帶得。師曰。大家[銜金+缶]取一莖草。",
    "X72n1444_006:0801b24": "麥浪舉黃中丞訪少林和尚。未下轎。便問世尊生下。",
    "X72n1444_006:0801c01": "一手指天。一手指地。雲門大師云。若被老僧看見。一",
    "X72n1444_006:0801c02": "棒打殺。餧却趙州狗子。貴圖天下太平。我今日要一",
    "X72n1444_006:0801c03": "棒打殺和尚。和尚還作麼生。少林無對彼時若問和",
    "X72n1444_006:0801c04": "尚。和尚作麼生道。師云。待中丞脚跟點地。却向他道",
    "X72n1444_006:0801c05": "問。古人道鴛鴦繡出從君看。不把金針度與人。三乘",
    "X72n1444_006:0801c06": "十二分教。一千七百公案。俱是鴛鴦。如何是金針。師",
    "X72n1444_006:0801c07": "拈起淨瓶云。這箇是淨瓶。云這箇亦是鴛鴦。不是金",
    "X72n1444_006:0801c08": "針。師云。却被汝道著。",
    "X72n1444_006:0801c09": "六禺問和尚未到此間。大眾未集法會。是何境界。師",
    "X72n1444_006:0801c10": "曰。門對陶公嶺。如何是法身。師曰。背倚秦望山。如何",
    "X72n1444_006:0801c11": "是法身向上事。師曰。開口道不得。曰道了也。師曰。好",
    "X72n1444_006:0801c12": "狗不逐塊。又問世尊拈花是敗闕。和尚上堂不惟拈",
    "X72n1444_006:0801c13": "槌竪拂。抑且說長道短。是敗闕不。師曰。被汝勘破。曰",
    "X72n1444_006:0801c14": "如何得無敗闕。師曰。喫三頓飯。曰猶是敗闕。師曰。喫",
    "X72n1444_006:0801c15": "飯又恁麼去也。乃曰。師僧家不解歇心。只管於自心",
    "X72n1444_006:0801c16": "起種種異見。若是坐得斷的。佛來也三十棒。魔來也",
    "X72n1444_006:0801c17": "三十棒。進曰。既云坐斷。為什麼佛來也打。魔來也打。",
    "X72n1444_006:0801c18": "師曰。只為喚作佛。喚作魔。所以不得不打。",
    "X72n1444_006:0801c19": "師至杭州。聞谷師慧聞師等諸知識法師。及縉紳護",
    "X72n1444_006:0801c20": "法。各命侍者持柬迎師。慧聞法師柬內云。今日大眾",
    "X72n1444_006:0801c21": "欲與和尚作家相見。和尚若來。已墮情識。和尚不來。",
    "X72n1444_006:0801c22": "猶缺慈悲。師閱畢。即將眾簡一齊扯碎。正色厲聲云",
    "X72n1444_006:0801c23": "這些客作漢。敢於老僧處納敗闕耶。師至。即陞堂正",
    "X72n1444_006:0801c24": "立。慧云。和尚莫要般門弄斧。師與一掌云。速道速道",
    "X72n1444_006:0802a01": "慧面赤無語。師云。死漢。聞谷師遂率眾作禮。",
    "X72n1444_006:0802a02": "師同達觀大師月川和尚大司成陶石簣大中丞左",
    "X72n1444_006:0802a03": "心源內翰黃慎軒中允曾仲水朱友石嘉熈寺玩月",
    "X72n1444_006:0802a04": "次。慎軒問馬祖南泉百丈玩月因緣。乞師一語。師曰。",
    "X72n1444_006:0802a05": "你睡我立。不得為說。慎軒亟起謝過。二師皆云。吾下",
    "X72n1444_006:0802a06": "語不如此人。",
    "X72n1444_006:0802a07": "吏部袁六休問。南泉斬猫意旨如何。師曰。莫謗趙州。",
    "X72n1444_006:0802a08": "曰。如何是謗。師曰。蒼天蒼天。",
    "X72n1444_006:0802a09": "巡漕蘇雲浦問鴛鴦繡出從君看。不把金針度與人。",
    "X72n1444_006:0802a10": "如何是金針。師曰。我在京都走一遭。未曾遇著一個",
    "X72n1444_006:0802a11": "人。蘇擬進言。師曰。古佛過去久矣。",
    "X72n1444_006:0802a12": "僧問禮拜是。問訊是。師云。隨汝顛倒。僧便喝。師曰。成",
    "X72n1444_006:0802a13": "個什麼。僧禮拜。",
    "X72n1444_006:0802a14": "推府黃橋海問。梵志與世尊論議。梵志拂袖而去。中",
    "X72n1444_006:0802a15": "途有省。謂弟子曰。我義。兩處負墮。是見若受。負墮處",
    "X72n1444_006:0802a16": "麤。是見不受。負墮處細。如何是負墮處麤。負墮處細。",
    "X72n1444_006:0802a17": "師曰。連我也不會。黃無語。",
    "X72n1444_006:0802a18": "推府李九嶷問。何故眾中無一人發問。師云。他們都",
    "X72n1444_006:0802a19": "是佛。曰何謂也。師曰。問即落第二門。僧問曰。除却門",
    "X72n1444_006:0802a20": "風方便外。別有為人處麼。師曰。我不如一切人。曰何",
    "X72n1444_006:0802a21": "故不如。師曰。他無方便。",
    "X72n1444_006:0802a22": "進士黃石思問。如何是殺人刀。師曰。布鼓當軒誰敢",
    "X72n1444_006:0802a23": "擊。曰如何是活人劒。師曰。雖然後學也堪為。又問。教",
    "X72n1444_006:0802a24": "中云。懺者懺其前愆。悔者悔其後過。且如中間事作",
    "X72n1444_006:0802b01": "麼生。師曰。只可自知。又因福城寺山門回祿。問曰。盡",
    "X72n1444_006:0802b02": "道金剛不壞身。這四個漢那裏去了。師曰。壞者不是",
    "X72n1444_006:0802b03": "金剛。曰這個聻。師曰。不可以色相見如來。",
    "X72n1444_006:0802b04": "海眼問。和尚到城中。穿得幾個髑髏。師曰。兩三個。海",
    "X72n1444_006:0802b05": "伸手索云。將來與某甲看。師曰。從人索者。不是好手",
    "X72n1444_006:0802b06": "僧問。某甲二六時中不念佛。不參禪。不看教。不斷妄",
    "X72n1444_006:0802b07": "想。不取真如。但饑來喫飯。困來打眠。任性自在。可合",
    "X72n1444_006:0802b08": "道否。師曰。彼圓覺性。非任有故。說名為病。曰如此。則",
    "X72n1444_006:0802b09": "一切皆出四病不得。如何修行。師曰。一切眾生。皆證",
    "X72n1444_006:0802b10": "圓覺。",
    "X72n1444_006:0802b11": "問有情化無情。佛性甚麼處去也。師曰。有情化無情。",
    "X72n1444_006:0802b12": "曰。佛性聻。師云。什麼處去也。曰有情化有情。因什麼",
    "X72n1444_006:0802b13": "為變化。師曰。有情化有情。",
    "X72n1444_006:0802b14": "問佛法即不問。和尚作麼歸方丈。師曰。不歸方丈。曰",
    "X72n1444_006:0802b15": "為什麼不歸。曰眾生病故。",
    "X72n1444_006:0802b16": "方伯沈東華問。宗作麼生講。師曰。山僧從來不曾舉",
    "X72n1444_006:0802b17": "口。曰這句就是宗了。師曰。我也不知。",
    "X72n1444_006:0802b18": "問乍會時有賓主否。師曰。賓主歷然。問還分別否。師",
    "X72n1444_006:0802b19": "曰。兩眼對兩眼。",
    "X72n1444_006:0802b20": "問性宗與相宗是同是別。師曰。番手覆手。",
    "X72n1444_006:0802b21": "問睡快活。講經快活。師曰。都快活。曰快活在內在外。",
    "X72n1444_006:0802b22": "師曰。窮則獨善其身。達則兼濟天下。曰不要把我們",
    "X72n1444_006:0802b23": "儒書用。師曰。我是尋嘗語。居士自作書會。",
    "X72n1444_006:0802b24": "問性宗內緊要處。乞示一二。師曰。性宗無恁麼緊要",
    "X72n1444_006:0802c01": "處。",
    "X72n1444_006:0802c02": "問周海門相會否。師曰。嘗會。曰他是道學耶。禪宗耶。",
    "X72n1444_006:0802c03": "師曰。道學。曰恁麼則不合也。師曰。在天而天。在人而",
    "X72n1444_006:0802c04": "人。",
    "X72n1444_006:0802c05": "晉陽張翰林問世尊幾時陞座。師曰。未審居士什麼",
    "X72n1444_006:0802c06": "處聞世尊陞座來。居士擬議。師曰。處尚不知。要問幾",
    "X72n1444_006:0802c07": "時。",
    "X72n1444_006:0802c08": "師與王進士持論金剛不壞身。傍僧曰。恁麼舉唱。則",
    "X72n1444_006:0802c09": "佛法掃地而盡。師曰。若是師子定不恁麼。曰亦有野",
    "X72n1444_006:0802c10": "干肯恁麼唱。師曰。正是正是。曰肯承當好。師曰。你承",
    "X72n1444_006:0802c11": "當我承當。速道速道。僧擬議。師喝出。",
    "X72n1444_006:0802c12": "問脚不踏枝。口含樹枝。下有人問如何是西來意。若",
    "X72n1444_006:0802c13": "答他則未免喪身失命。未審和尚有何方便。通個消",
    "X72n1444_006:0802c14": "息。師曰。我定是無命的。",
    "X72n1444_006:0802c15": "問央倔摩羅持佛語云。我從無量劫來。未曾殺生。女",
    "X72n1444_006:0802c16": "子為什麼便生下。師曰。何曾生下。曰恁麼則在腹中",
    "X72n1444_006:0802c17": "好沒奈何。師曰。生下則不復更恁麼也。",
    "X72n1444_006:0802c18": "師一日嘆曰。處世若探湯。不如歸去好。僧曰。到什麼",
    "X72n1444_006:0802c19": "處去。師曰。知得的是我同參。",
    "X72n1444_006:0802c20": "僧問。祖師禪如來禪是同是別。師云。古越是杭州。曰",
    "X72n1444_006:0802c21": "恁麼則同也。師曰。長江分彼此。",
    "X72n1444_006:0802c22": "僧問。此身敗壞後。向什麼處安身立命。師曰。問這等",
    "X72n1444_006:0802c23": "大事。更禮三拜。不與你說。僧禮拜。師云。止止。是什麼",
    "X72n1444_006:0802c24": "處安身。僧擬議。師咄之。僧復跪求示。師云去。佛也奈",
    "X72n1444_006:0803a01": "何你不得。",
    "X72n1444_006:0803a02": "僧問。門外人還許入否。師曰。你幾時在門裏。僧禮拜。",
    "X72n1444_006:0803a03": "師曰。好話問不盡。",
    "X72n1444_006:0803a04": "僧問。本來面目。作麼生得見。師曰。你是無面目漢。曰",
    "X72n1444_006:0803a05": "某甲何獨無面目。師曰。若有面目。何更求見。",
    "X72n1444_006:0803a06": "火頭問灰塵滿天。何時得清淨去。師云。且燒火。",
    "X72n1444_006:0803a07": "抱朴參。禮拜起。便問此間多眾。不知有幾個師子。師",
    "X72n1444_006:0803a08": "云。人人都是佛。抱擬進語。師搖手止之。",
    "X72n1444_006:0803a09": "南明求作不釐務侍者。師曰。老僧這裏無卓錐之地。",
    "X72n1444_006:0803a10": "南擬議。師搖手止之。",
    "X72n1444_006:0803a11": "麥浪指南侍次。師召指南。老僧四大不和。汝能療之",
    "X72n1444_006:0803a12": "乎。南云。蒼天蒼天。召麥浪。汝能療之乎。麥云。噡語作",
    "X72n1444_006:0803a13": "麼。師云。不如這個不識字的。",
    "X72n1444_006:0803a14": "雪庭參。禮拜起。便問和尚在此作麼。師云。殺人。雪云。",
    "X72n1444_006:0803a15": "有這等手段。師云。五六年不見。只道你鼻孔向上了。",
    "X72n1444_006:0803a16": "元來猶作這般去就。出去。",
    "X72n1444_006:0803a17": "問如何是吾無隱乎爾。師翹足云。你看我脚底下有",
    "X72n1444_006:0803a18": "多少紋路。",
    "X72n1444_006:0803a19": "問如何是萬法歸一一歸何處。師拈絲縧云。此是杭",
    "X72n1444_006:0803a20": "州六分銀買得的。",
    "X72n1444_006:0803a21": "師與俗人言論次。有居士云。和尚如何恁般說。師曰。",
    "X72n1444_006:0803a22": "他不要佛法的。他若要時。以手插入襟內勢云。便恁",
    "X72n1444_006:0803a23": "麼了。",
    "X72n1444_006:0803a24": "師輪數珠言論次。問曰。師手輪數珠。口與人說。為是",
    "X72n1444_006:0803b01": "念佛。為是說話。師拈起數珠云。手中若是一把刀。你",
    "X72n1444_006:0803b02": "便道我殺人也。",
    "X72n1444_006:0803b03": "弋陽張弘所居士問。如何是放過一著。師曰。且請餅。",
    "X72n1444_006:0803b04": "曰猶在這裏。師曰。山僧自來不恁麼。曰如是則超越",
    "X72n1444_006:0803b05": "令師也。師曰。居士莫塗污人好。",
    "X72n1444_006:0803b06": "問虎生七子。第幾個無尾巴。師曰。祇這無尾巴。僧求",
    "X72n1444_006:0803b07": "頌。師頌曰。問答總無差。如將扇子遮。來人須覿面。莫",
    "X72n1444_006:0803b08": "看扇中花。",
    "X72n1444_006:0803b09": "僧問。如何是一老。師云。昔人猶在非昔人。自是兒童",
    "X72n1444_006:0803b10": "見不真。問如何一不老。師云。除却幻身見端的。不知",
    "X72n1444_006:0803b11": "誰是白頭翁。問如何是親人不得度。師云。一念生心",
    "X72n1444_006:0803b12": "成罣礙。問如何是渠不度親人。師云。全身放下孰為",
    "X72n1444_006:0803b13": "親。問如何是不借別人家裏物。師云。有語還成妄。無",
    "X72n1444_006:0803b14": "言未是真。擬欲求玄旨。直是眼中塵。復有一偈總答",
    "X72n1444_006:0803b15": "云。去年此日見荷花。此日今年人事別。總是自心生",
    "X72n1444_006:0803b16": "巧計。欲分兩人無一舌。",
    "X72n1444_006:0803b17": "舉九峰勘首座因緣問僧。休去歇去則且置。如何是",
    "X72n1444_006:0803b18": "一條白練去。僧云。錫杖掛牛頭。袈裟包狗骨。師云。不",
    "X72n1444_006:0803b19": "然。他若問我。我便喚他禮拜著。待他禮拜起。向他道",
    "X72n1444_006:0803b20": "你作得我侍者。",
    "X72n1444_006:0803b21": "柳鴈田居士。舉張天覺頌本因緣。師問曰。如何是頌",
    "X72n1444_006:0803b22": "本。士復舉頌。師應聲一喝云。喚作頌本得麼。",
    "X72n1444_006:0803b23": "問和尚要作菩薩麼。師云。不要。進云。為甚麼不要。師",
    "X72n1444_006:0803b24": "云。你若要頭目髓腦。我將個什麼與你。",
    "X72n1444_006:0803c01": "同麓亭居士。子韶格物。妙喜物格。意旨如何。麓云。無",
    "X72n1444_006:0803c02": "邊剎海。自他不隔於毫端。師曰。此是文言。要會古人",
    "X72n1444_006:0803c03": "意未在。傍客曰。克己復禮是物格否。師搖手。",
    "X72n1444_006:0803c04": "問僧如何是劫火吹海底。山鼓風相擊。僧掀倒禪床。",
    "X72n1444_006:0803c05": "師呵呵大笑。",
    "X72n1444_006:0803c06": "僧問。路途之樂。終非到家。如何是途路之樂。師云。開",
    "X72n1444_006:0803c07": "口成雙橛。揚眉落二三。如何是到家之事。師云要頭",
    "X72n1444_006:0803c08": "截取去。",
    "X72n1444_006:0803c09": "問大千沙界海中漚。離却水。如何是漚。師云。如何是",
    "X72n1444_006:0803c10": "你離的水。",
    "X72n1444_006:0803c11": "師輪數珠次。僧問。和尚何不放開。猶乃揑聚。師曰。騎",
    "X72n1444_006:0803c12": "馬用拐拄。問如何是通途挾帶。師舉數珠示之。問如",
    "X72n1444_006:0803c13": "何是妙挾通宗。師亦舉數珠。問挾帶妙挾是同是別。",
    "X72n1444_006:0803c14": "師亦舉數珠。問莫遮個便是麼。師曰。是則斬取去。問",
    "X72n1444_006:0803c15": "如何是圓相。師曰。大燒餅。問如何是暗機。師曰。凌霄",
    "X72n1444_006:0803c16": "峰。問如何是義海。師曰。半山亭。問字海與義海是同",
    "X72n1444_006:0803c17": "是別。師曰。別則兩箇。不別一雙。問如何是意語。師曰。",
    "X72n1444_006:0803c18": "啞子呪人。問如何是默論。師曰。溫伯見孔子。問如何",
    "X72n1444_006:0803c19": "是回互。師曰。孝子諱爺。",
    "X72n1444_006:0803c20": "師乘凉次。嘆云。如今祖師禪。却被諸方混亂。我今只",
    "X72n1444_006:0803c21": "說如來禪。僧問祖師禪如來禪是同是別。師云。一點",
    "X72n1444_006:0803c22": "水墨。進云。意旨如何。師云。兩處成龍。",
    "X72n1444_006:0803c23": "問德雲常住妙高峰。善財如河參不見。師云。對面不",
    "X72n1444_006:0803c24": "相識。進云。如何別峰又見。師云。舉意便知有。",
    "X72n1444_006:0804a01": "問如何是通玄峰頂。不是人間。心外無法。滿目青山。",
    "X72n1444_006:0804a02": "師云。若要我說。滿面慚惶。云某甲不會。請和尚落草",
    "X72n1444_006:0804a03": "師云。莫向聲色上會。",
    "X72n1444_006:0804a04": "僧問。情與無情同一體。如何是一體。師云。併却咽喉",
    "X72n1444_006:0804a05": "唇吻。你道將無情的來看。",
    "X72n1444_006:0804a06": "僧問。如何是空手把鋤頭。師云。有口不能道。",
    "X72n1444_006:0804a07": "問如何是生死中不生死的道理。師云。舌頭短三寸。",
    "X72n1444_006:0804a08": "僧問。如何是本分事。師曰。穿衣喫飯。",
    "X72n1444_006:0804a09": "僧問。古鏡未磨時如何。師正色厲聲。數其往事。僧作",
    "X72n1444_006:0804a10": "瞋告辭。師曰。汝問未磨時如何。且磨此一點。僧復住。",
    "X72n1444_006:0804a11": "僧問。明知生死是不生之法。為什麼却被生死之所",
    "X72n1444_006:0804a12": "流轉。師云。只個是數珠。曰某甲不會。師云。不會却好。",
    "X72n1444_006:0804a13": "僧舉。鶴林素因僧敲門。素云。是誰。云是僧。素云。非但",
    "X72n1444_006:0804a14": "是僧。佛來也不著。今問和尚。為什麼不著。師云。當面",
    "X72n1444_006:0804a15": "被瞞。又云。我當時若在。但云謝和尚慈悲。",
    "X72n1444_006:0804a16": "僧問。祖意教意是同是別。師云。一輪明月炤姑蘇。",
    "X72n1444_006:0804a17": "僧問。古云我若一向舉揚宗乘。則法堂前草深一丈。",
    "X72n1444_006:0804a18": "和尚又如何教人。師良久曰。道什麼。傍僧復理前問。",
    "X72n1444_006:0804a19": "師曰。我若一向舉揚宗乘。則法堂前草深一丈。",
    "X72n1444_006:0804a20": "僧問。一路涅槃門。乞指個路頭。師曰那個是御愛峰。",
    "X72n1444_006:0804a21": "僧問。自心取自心。非幻成幻法。不取無非幻。如何是",
    "X72n1444_006:0804a22": "不取無非幻。師不答。別與傍僧言訖。却問汝適來問",
    "X72n1444_006:0804a23": "甚麼。僧舉前問。師云。你欠伶俐。",
    "X72n1444_006:0804a24": "僧問。萬法歸一一歸何處。稍覺純熟。但不能廓爾無",
    "X72n1444_006:0804b01": "礙。未審如何進向。師曰。趙州道我在青州做領布衫",
    "X72n1444_006:0804b02": "重七斤。你作麼生會。曰不會。師曰。不會。會取好。",
    "X72n1444_006:0804b03": "師至半堂訪無念師問云。古人道如紅罏上飛片雪",
    "X72n1444_006:0804b04": "相似。且道古人還具透關眼也未。念曰。我不見有什",
    "X72n1444_006:0804b05": "麼古人。師急指曰。背後聻。念休去。",
    "X72n1444_006:0804b06": "僧問。維摩與文殊譚不二法門。是默然。不是默然。若",
    "X72n1444_006:0804b07": "是默然。文殊則為剩語。若不是默然。則維摩一場空",
    "X72n1444_006:0804b08": "設。意旨如何。師云。他與你做奴也不彀。",
    "X72n1444_006:0804b09": "僧云。念佛不斷頭了。師云放。進云。教某甲如何放。師",
    "X72n1444_006:0804b10": "云。再放。僧再求方便。師揭起裙云。卵在。",
    "X72n1444_006:0804b11": "僧問。清淨本然。云何忽生山河大地。師云。是你這聲",
    "X72n1444_006:0804b12": "問。",
    "X72n1444_006:0804b13": "問諸法如義。乞師一講。師云。講的不如。",
    "X72n1444_006:0804b14": "師入堂勘眾。一僧以手指作二圈相置眼上。師搖手",
    "X72n1444_006:0804b15": "云。不是。一僧彈指。師搖手云。不是。一僧出。未開口。師",
    "X72n1444_006:0804b16": "搖手云。不是。一僧近前。師搖手云。不是不是。僧即禮",
    "X72n1444_006:0804b17": "拜起。師云。我與你說甚麼。你便禮拜。時有病僧拋出",
    "X72n1444_006:0804b18": "蒲團。師作驚駭勢云。一堂人不如這個病僧。",
    "X72n1444_006:0804b19": "有瞽者求開示。師拽其手。指云。此是椅。此是桌。瞽即",
    "X72n1444_006:0804b20": "禮拜。師云。一堂人不如這瞽者。",
    "X72n1444_006:0804b21": "一時雷擊八人。僧問八人被雷擊意旨如何。師曰。大",
    "X72n1444_006:0804b22": "作用。進云。天不葢。地不載。造什麼罪。師云。大地黑沈",
    "X72n1444_006:0804b23": "沈。",
    "X72n1444_006:0804b24": "僧問。如何是父母未生前。師顧傍僧云。他悟了也。進",
    "X72n1444_006:0804c01": "云。畢竟如何是父母未生前。師云。化緣。進云。化緣後",
    "X72n1444_006:0804c02": "如何。師曰。獻果去。",
    "X72n1444_006:0804c03": "僧問。如何是向上事。師云。體露金風。進云。如何是向",
    "X72n1444_006:0804c04": "下事。師云。驢前馬後。進云。如何是驢前馬後。師云。奴",
    "X72n1444_006:0804c05": "見婢殷勤。進云。如何奴見婢殷勤。師云。拖泥帶水。進",
    "X72n1444_006:0804c06": "云。如何是拖泥帶水。師云。七手八脚。進云。七手八脚",
    "X72n1444_006:0804c07": "如何。師云。三十痛棒。",
    "X72n1444_006:0804c08": "師入城。見一瞽目僧端坐街側。師向僧禮數十拜。復",
    "X72n1444_006:0804c09": "撫其背云。莫忘却。僧合掌云。阿彌陀佛。時市眾圍繞",
    "X72n1444_006:0804c10": "問曰。此是何人。師曰。此是一尊古佛。",
    "X72n1444_006:0804c11": "陶石簣遺師犀帶。有俗士擬騙。試問云。和尚是大修",
    "X72n1444_006:0804c12": "行菩薩。當受我禮拜。師云。我不是修行菩薩。不必禮",
    "X72n1444_006:0804c13": "拜。進云。和尚豈不是修行菩薩。師云。我若是修行菩",
    "X72n1444_006:0804c14": "薩。汝等魔王皆來割肉。士皆慚色而去。",
    "X72n1444_006:0804c15": "居士問父母未生前。請師道一句。師曰。不可全靠老",
    "X72n1444_006:0804c16": "僧。又問如何是直下見性。師曰。這問也不少。曰不少",
    "X72n1444_006:0804c17": "個甚麼。師曰。問我即不得。",
    "X72n1444_006:0804c18": "麥浪問。如何是善財參遍處。黑豆未生芽。師曰。不答",
    "X72n1444_006:0804c19": "曰何故不答。師曰。答即芽生。",
    "X72n1444_006:0804c20": "僧問。如何是妙性圓明。離諸名相。師拈拄杖云。這個",
    "X72n1444_006:0804c21": "喚做什麼。曰拄杖子。師曰。又道離諸名相。",
    "X72n1444_006:0804c22": "僧問。智不到處作麼生宗。師曰。切忌道著。曰拈槌竪",
    "X72n1444_006:0804c23": "拂言談語句都是智。如何是不到處。師曰。此是甚麼",
    "X72n1444_006:0804c24": "人語。我不記得。汝試舉看。曰此是智。如何是不到處。",
    "X72n1444_006:0805a01": "師曰。汝欠伶俐。何不審他來歷。良久曰。汝更欲問那。",
    "X72n1444_006:0805a02": "僧擬進語。師推開入室。",
    "X72n1444_006:0805a03": "僧問。既是獅子兒。為什麼却遭狐狸咬。師曰。被汝一",
    "X72n1444_006:0805a04": "問。直得口塞。曰為甚如此。師曰。若是獅子。決不逐塊。",
    "X72n1444_006:0805a05": "寶林講法華經。師偶入寺。眾請師請金剛經師曰。你",
    "X72n1444_006:0805a06": "們已講法華經了。又要我講金剛經那。眾再三請。師",
    "X72n1444_006:0805a07": "曰。你們走開。乃打一筋斗。眾大笑。問云。老老大大如",
    "X72n1444_006:0805a08": "何打筋斗。師云。我只要你們笑一面。",
    "X72n1444_006:0805a09": "明翮問。亘古亘今。我信無有第二人。為甚麼公案透",
    "X72n1444_006:0805a10": "不得。師云。汝有甚麼公案透不得。舉來看。翮擬開口",
    "X72n1444_006:0805a11": "師云。去去。汝不是好人。",
    "X72n1444_006:0805a12": "周華頂居士問今日別去後。何處相見。師曰。途路要",
    "X72n1444_006:0805a13": "珍重。",
    "X72n1444_006:0805a14": "僧問。頻呼小玉原無事。祇要檀郎認得聲。如何是聲。",
    "X72n1444_006:0805a15": "師曰。這個不是聲。",
    "X72n1444_006:0805a16": "僧問。不落生滅時如何。師曰。不答。曰豈無方便。師曰。",
    "X72n1444_006:0805a17": "方便即生滅也。",
    "X72n1444_006:0805a18": "問僧。南泉斬猫意旨如何。一僧呼名。一僧推蒲團下",
    "X72n1444_006:0805a19": "地。一僧云。二人已道了。教我道個什麼。師曰。可惜。許",
    "X72n1444_006:0805a20": "曰。何謂也。師曰。一語下徐州。",
    "X72n1444_006:0805a21": "僧問。馬師一喝。百丈三日耳聾。為復明大機。為復明",
    "X72n1444_006:0805a22": "大用。師曰。一般米麵。曰意旨如何。師曰。繇人造作。",
    "X72n1444_006:0805a23": "僧問。某甲看個無字話頭。不曾得個入處。乞和尚方",
    "X72n1444_006:0805a24": "便。師曰。難得個不入頭的。",
    "X72n1444_006:0805b01": "僧問。某甲昨日洗浴。得個境界。祇是說不出。師指童",
    "X72n1444_006:0805b02": "子曰。是伊也知得麼。曰他也知得。師曰。若是知得決",
    "X72n1444_006:0805b03": "定不隨人所轉。",
    "X72n1444_006:0805b04": "僧問。無夢無想處。如何是某甲主人。師云。你名什麼。",
    "X72n1444_006:0805b05": "僧云。大化。師曰。你且去。",
    "X72n1444_006:0805b06": "僧問。木叉和尚道。道得也叉下死。道不得也叉下死",
    "X72n1444_006:0805b07": "當時若問和尚作麼生。師云。這野狐精。又云。我定是",
    "X72n1444_006:0805b08": "沒有性命的。",
    "X72n1444_006:0805b09": "僧問。離心意識參。絕凡聖路學。且如心意識作麼生",
    "X72n1444_006:0805b10": "離。師曰。將心意識來。我為汝離。曰將不得來。師曰。既",
    "X72n1444_006:0805b11": "將不得來。要離作麼。",
    "X72n1444_006:0805b12": "僧問。無夢無想時主人公在什麼處。師曰。即今主人",
    "X72n1444_006:0805b13": "公在什麼處。僧擬議。師喝。僧禮拜。師曰。這一喝。本該",
    "X72n1444_006:0805b14": "你喝。",
    "X72n1444_006:0805b15": "僧問。如何是超然不借借。師曰。我聽不清。你再問看。",
    "X72n1444_006:0805b16": "曰。學人不肯在。師曰。這個是借。僧喝。師曰。猶是借。僧",
    "X72n1444_006:0805b17": "又喝。師曰。猶是借。僧曰。蒼天蒼天。師曰。百喝後作麼",
    "X72n1444_006:0805b18": "生。僧禮拜云。推散大眾去也。便歸眾。師曰。伎倆祇如",
    "X72n1444_006:0805b19": "此。",
    "X72n1444_006:0805b20": "首座問。未有之言。請和尚道。師曰。寧犯國諱。不可斷",
    "X72n1444_006:0805b21": "舌。",
    "X72n1444_006:0805b22": "僧問。如何是大用。師曰。打殺千萬人。不名性燥漢。",
    "X72n1444_006:0805b23": "麥浪問。如何是無住本。師舉起拂子。麥云。無住還有",
    "X72n1444_006:0805b24": "本麼。師云。汝適纔問甚麼。麥云。無住本。師云。還有本",
    "X72n1444_006:0805c01": "麼。麥禮拜。",
    "X72n1444_006:0805c02": "麥浪問。如何是三界唯心。萬法唯識。師云。汝年多少。",
    "X72n1444_006:0805c03": "麥云。與和尚同條生。不同條死。師云。三界唯心。萬法",
    "X72n1444_006:0805c04": "唯識。",
    "X72n1444_006:0805c05": "童秀才問。弟子心中如有一件道理。只是說不出。師",
    "X72n1444_006:0805c06": "曰。是說不出那。曰說不出。師曰。瞞我耳聾。",
    "X72n1444_006:0805c07": "僧問。四大脫落。更有何物。師曰。我聽不清。再舉看。僧",
    "X72n1444_006:0805c08": "擬再舉。師曰。是無那。",
    "X72n1444_006:0805c09": "鮑性泉問。如何是脫生死的句。師云。兩眼對兩眼。曰",
    "X72n1444_006:0805c10": "兩眼對兩眼後如何。師云。你不說。我不問。曰不說不",
    "X72n1444_006:0805c11": "問。怎麼脫得生死。師曰。正恁麼時。把將生死來與汝",
    "X72n1444_006:0805c12": "脫。",
    "X72n1444_006:0805c13": "方浪如問如何得不以緣心聽法而得法性。師曰。一",
    "X72n1444_006:0805c14": "一從自己胸中流出。方乃葢天葢地。曰如何是自己",
    "X72n1444_006:0805c15": "胸中流出句。師曰。石女慣弄無針線。木偶能斟不濕",
    "X72n1444_006:0805c16": "羮。",
    "X72n1444_006:0805c17": "僧問。明知遮一著子。却又承當不來。病在何處。師曰。",
    "X72n1444_006:0805c18": "擬欲求玄旨。還如值木盲。",
    "X72n1444_006:0805c19": "僧問。達大師問雙寺住持。遍大地是佛身。且道佛身",
    "X72n1444_006:0805c20": "在什麼處。住持無語。意旨如何。師曰。却被住持靠倒。",
    "X72n1444_006:0805c21": "曰為甚麼大師打住持。師曰。這個是屈棒。曰何謂也。",
    "X72n1444_006:0805c22": "師曰。合是大師自喫。",
    "X72n1444_006:0805c23": "師觀水次。麥浪問天人見為瑠璃。魚龍視為窟宅。和",
    "X72n1444_006:0805c24": "尚見作甚麼。師云。水麥云恁麼落在人見中。師云。好",
    "X72n1444_006:0806a01": "聰明。",
    "X72n1444_006:0806a02": "僧問。從緣薦得相應疾。古云從門入者不是家珍。如",
    "X72n1444_006:0806a03": "何得相應。師云。豈不聞從門入者永無退失。問就體",
    "X72n1444_006:0806a04": "消停得力遲。若消停。云何不得力。師云。擬尋思處轉",
    "X72n1444_006:0806a05": "肴訛。問瞥起本來無處所。既是無處所。向什麼處瞥",
    "X72n1444_006:0806a06": "起。師云。你也問不到。我也答不到。問吾師暫說不思",
    "X72n1444_006:0806a07": "議。既不思議。將何暫說。師云。因不思議故。問南泉云。",
    "X72n1444_006:0806a08": "還鄉自是兒孫事。大慧云末後輸他弄一場如何。師",
    "X72n1444_006:0806a09": "云。憐兒不覺醜。問南泉大慧是同是別。師云。一條柱",
    "X72n1444_006:0806a10": "杖兩人舁。",
    "X72n1444_006:0806a11": "問三世諸佛為什麼不知有。師云。太尊貴生。問狸奴",
    "X72n1444_006:0806a12": "白牯為甚麼却知有。師云。太貧賤生。",
    "X72n1444_006:0806a13": "僧問。云乞和尚指示心要。出離生死真實的義。師曰。",
    "X72n1444_006:0806a14": "從來無一字與人。僧禮拜。",
    "X72n1444_006:0806a15": "僧問。如何是萬象之中獨露身。師竪一指。僧云。此是",
    "X72n1444_006:0806a16": "境。師曰。又被雲遮却了也。",
    "X72n1444_006:0806a17": "僧問。因正果正。為甚麼調達於地獄中受三禪天樂。",
    "X72n1444_006:0806a18": "師云。這個不屬因果。僧求頌。師云。這個不屬因果。鑊",
    "X72n1444_006:0806a19": "湯爐炭裏坐。剛道眾苦不到。佛眼何曾識我。",
    "X72n1444_006:0806a20": "曹源與凌虗自金粟來。師問曰。昔者三佛辭五祖。祖",
    "X72n1444_006:0806a21": "曰。汝去向後患一場熱病。始憶老僧在。後果病。自知",
    "X72n1444_006:0806a22": "從前所用不得力。還復祖山。汝病中作麼生。源曰。我",
    "X72n1444_006:0806a23": "祇是病。無作麼。師曰。我即不然。源曰。和尚又如何。師",
    "X72n1444_006:0806a24": "曰。祇看不病的。源曰。蝦跳不出斗。師曰。你要藥。與你",
    "X72n1444_006:0806b01": "一帖大黃。源曰。蒼天蒼天。師曰。芭豆最好。",
    "X72n1444_006:0806b02": "僧問。弟子遠來訪道。求和尚開示。師曰。不離當處常",
    "X72n1444_006:0806b03": "湛然。覓則知君不可得。僧曰。見人訪道。我亦學訪。師",
    "X72n1444_006:0806b04": "曰。不可隨人脚根轉好。僧禮拜。",
    "X72n1444_006:0806b05": "馮居士問。南宗鐘聲有相無相。宗答。東風東響。西風",
    "X72n1444_006:0806b06": "西響。宗就問和尚鐘聲是有相的。是無相的。師云。鐘",
    "X72n1444_006:0806b07": "已鳴矣。風已過矣。說甚有相無相。進云。鐘正鳴風正",
    "X72n1444_006:0806b08": "生時如何。師云。徒勞側耳。",
    "X72n1444_006:0806b09": "雲南僧圓明問。大事未明。如喪考妣。大事已明。如喪",
    "X72n1444_006:0806b10": "考妣意旨如何。師云。總不繇別人。問那吒太子析骨",
    "X72n1444_006:0806b11": "還父。以肉還母。然後於虗空中現身為父母說法。如",
    "X72n1444_006:0806b12": "何是那吒本身。師云。休認娘生皮袋子。問劫火洞然。",
    "X72n1444_006:0806b13": "大千沙界俱壞。未審這個壞不壞。壞即不問。如何是",
    "X72n1444_006:0806b14": "不壞的道理。師云。四大。問白鷺下田千點雪。黃鸝樹",
    "X72n1444_006:0806b15": "上一枝金。是何境相。師云。莫作境會。問境繇能境。境",
    "X72n1444_006:0806b16": "逐能沉。能境俱忘。復是何物。師云。不得喚作心。問若",
    "X72n1444_006:0806b17": "能轉物。即同如來。且道須彌山如何轉。師云。喚作須",
    "X72n1444_006:0806b18": "彌山即不得。問依經解義。三世佛冤。離經一字。即同",
    "X72n1444_006:0806b19": "魔說。如何是經。師云。如是我聞。問六祖明鏡非臺之",
    "X72n1444_006:0806b20": "語。透關久矣。三更遮回。不令人見。此必有所授受之",
    "X72n1444_006:0806b21": "事。非謂說經。學者可以默喻。且道授個甚麼。師云。之",
    "X72n1444_006:0806b22": "子相逢處。不許外人知。",
    "X72n1444_006:0806b23": "師問。石雨如何是一口道不盡的句。雨云。早晚禮拜",
    "X72n1444_006:0806b24": "和尚也是尋常事。",
    "X72n1444_006:0806c01": "復問。石雨趙州道無字意作麼生。雨云。和尚喜著棋。",
    "X72n1444_006:0806c02": "某甲粗知。師曰。道有又作麼生。雨即頌。家家有幅遮",
    "X72n1444_006:0806c03": "羞布。放下便能當雨露。獨怪當年老趙州擲却頭巾",
    "X72n1444_006:0806c04": "頂却褲。師復問三宜。宜呈偈。佛性無。佛性無。秤槌落",
    "X72n1444_006:0806c05": "水不曾浮。知得趙州端的意。拍手終朝唱鷓鴣。",
    "X72n1444_006:0806c06": "漢月問。興化在三聖為首座。嘗云。我向南方行脚一",
    "X72n1444_006:0806c07": "遭。拄杖頭不曾撥著一個會佛法底人。聖云。具個什",
    "X72n1444_006:0806c08": "麼眼。便恁麼道。化便喝。聖云。須是你始得。後到大覺。",
    "X72n1444_006:0806c09": "覺問。聞你道向南方行脚一遭。拄杖頭不曾撥著一",
    "X72n1444_006:0806c10": "個會佛法底人。你憑個什麼道理便恁麼道。化便喝。",
    "X72n1444_006:0806c11": "覺便打。化又喝。覺又打。明日相逢。覺云。我昨日疑你",
    "X72n1444_006:0806c12": "這兩喝。化又喝。覺又打。化再喝。覺亦打。化云。我在三",
    "X72n1444_006:0806c13": "聖師兄處。學得個賓主句。總被師兄折倒了也。願與",
    "X72n1444_006:0806c14": "某甲個安樂法門。覺云。這瞎漢。來這裏納敗闕。脫下",
    "X72n1444_006:0806c15": "衲衣。痛打一頓。化於言下薦得臨濟先師於黃蘗處",
    "X72n1444_006:0806c16": "喫棒底道理。請問如何是三度痛棒的道理。師云。觸",
    "X72n1444_006:0806c17": "著不知疼。問雪峰見僧來。雙手托門。放身出云。是甚",
    "X72n1444_006:0806c18": "麼。僧云。是甚麼。峰低頭歸庵。僧到嵓頭過夏後問頭。",
    "X72n1444_006:0806c19": "頭曰。雪峰與我同條生。不同條死。欲識末後句。祇這",
    "X72n1444_006:0806c20": "是。請問同生同死。與同生不同死。長處何在。師云。鬍",
    "X72n1444_006:0806c21": "張三。黑李四。問有句無句。如藤倚樹。樹倒藤枯。句歸",
    "X72n1444_006:0806c22": "何處。溈山呵呵大笑歸方丈。圓悟曰。相隨來也。請問",
    "X72n1444_006:0806c23": "如何是相隨來也的道理。師云。爾今口雖不言。文字",
    "X72n1444_006:0806c24": "已形。問道吾捺倒爛泥裏。有判者云。也只是館驛裏",
    "X72n1444_006:0807a01": "撮馬糞漢。請問如何是馬糞。師云。不可咬名嚼字。問",
    "X72n1444_006:0807a02": "古人云。銕牛過窓櫺。頭角四蹄都過了。惟有尾巴過",
    "X72n1444_006:0807a03": "不得頭角前蹄俱不問。如何是後蹄。如何是尾巴。如",
    "X72n1444_006:0807a04": "何過不得。師云。過。問守廓侍者到華嚴。值嚴上堂曰。",
    "X72n1444_006:0807a05": "大眾。今日若是臨濟德山高亭大愚鳥窠船子兒孫。",
    "X72n1444_006:0807a06": "不用如何若何。便請單刀直入。華嚴與汝證據。廓出",
    "X72n1444_006:0807a07": "禮拜起便喝。嚴亦喝。師又喝。嚴亦喝。廓禮拜起曰。大",
    "X72n1444_006:0807a08": "眾看這老漢一場敗闕。又喝一喝。拍手歸眾。請問華",
    "X72n1444_006:0807a09": "嚴敗闕在甚處。師云。杓卜聽虗聲。前言何在。問守廓",
    "X72n1444_006:0807a10": "到鹿門。見楚和尚與僧話次。門問楚曰。你終日披披",
    "X72n1444_006:0807a11": "搭搭作麼。楚曰。和尚見某甲披披搭搭那。門便喝。楚",
    "X72n1444_006:0807a12": "亦喝。各休去。廓云。你看這兩個瞎漢。隨後便喝。門歸",
    "X72n1444_006:0807a13": "方丈。請廓問云。老僧適來與楚闍黎賓主相見。甚處",
    "X72n1444_006:0807a14": "敗闕。廓曰。轉見病深。門曰。老僧自見興化來便會也。",
    "X72n1444_006:0807a15": "廓云。和尚到興化。某甲為侍者。記得與麼時語。門云。",
    "X72n1444_006:0807a16": "請舉看。廓遂舉興化問和尚甚麼處來。尚云五臺。云",
    "X72n1444_006:0807a17": "還見文殊麼。尚便喝。化云。問你還見文殊麼。又惡發",
    "X72n1444_006:0807a18": "作麼。尚又喝。化不語。和尚作禮。至明日教某甲喚和",
    "X72n1444_006:0807a19": "尚。和尚早去也。化上堂云。你看這個漢擔條斷貫索",
    "X72n1444_006:0807a20": "向南方去也。已後也道見興化來。廓云。今日公案恰",
    "X72n1444_006:0807a21": "似與麼時底。門云。興化當時因甚無語。廓曰。見和尚",
    "X72n1444_006:0807a22": "不會賓主句。所以不語。及欲喚和尚持論。和尚已去",
    "X72n1444_006:0807a23": "也。門特煎茶告眾曰。參學龍象。直須仔細。請問如何",
    "X72n1444_006:0807a24": "是斷貫索。如何是不會賓主處。師云。羚羊掛角處。獵",
    "X72n1444_006:0807b01": "人徒自疲。復總答以偈曰。佛祖機關無一言。擬存迷",
    "X72n1444_006:0807b02": "悟隔千山。爾今大地舒長舌。石女拋梭最後關。",
    "X72n1444_006:0807b03": "僧問。法華經中光明普遍炤河沙。如何眉間白毫相",
    "X72n1444_006:0807b04": "光單輝東方萬八千土。師云。舉一隅。不以三隅反。",
    "X72n1444_006:0807b05": "問日月燈明佛還入暗黑地獄也無。師云。入。",
    "X72n1444_006:0807b06": "問知法嘗無性。佛種從緣起。既是嘗。為什麼又道個",
    "X72n1444_006:0807b07": "無。既無性。為什麼道個從緣。師云。開口成雙橛。",
    "X72n1444_006:0807b08": "問惟有一門而復狹小。門在什麼處。師云。天無二日。",
    "X72n1444_006:0807b09": "人無兩心。",
    "X72n1444_006:0807b10": "問法華經藏。深固幽遠。無人能到。如何是法華經藏。",
    "X72n1444_006:0807b11": "師云。止止不須說。我法妙難思。",
    "X72n1444_006:0807b12": "問多寶佛塔。云何容二如來。師云。開口便覺多。",
    "X72n1444_006:0807b13": "問佛塔示現。何必化身還集。師云。脫盡廉纖。始到不",
    "X72n1444_006:0807b14": "知。",
    "X72n1444_006:0807b15": "問諸佛問訊。何以獨遣侍者。師云。也須得傍人著眼。",
    "X72n1444_006:0807b16": "問龍宮示化。單標女子意旨如何。師云。為他閒事長",
    "X72n1444_006:0807b17": "無明。",
    "X72n1444_006:0807b18": "問龍女具什麼巴鼻。便解獻珠。師云。那裏聞他消息",
    "X72n1444_006:0807b19": "問十劫坐道場。佛法不現前。古人謂回互不回互之",
    "X72n1444_006:0807b20": "旨作麼生會。師云。要會去。轉遠。",
    "X72n1444_006:0807b21": "僧問。楞嚴奢摩他三摩禪那則不問。如何是妙。師云。",
    "X72n1444_006:0807b22": "不妙。",
    "X72n1444_006:0807b23": "問舉金色臂。不如此臂是三觀中那一觀攝。師曰。逐",
    "X72n1444_006:0807b24": "物生心。",
    "X72n1444_006:0807c01": "問維摩經云。惟留一床。寢疾而臥。未審是何疾症。師",
    "X72n1444_006:0807c02": "云。舉心隔千里。",
    "X72n1444_006:0807c03": "問文殊普賢還落諸業習氣也無。師云墮。",
    "X72n1444_006:0807c04": "問金剛云若見諸相非相。即見如來。未審諸相與非",
    "X72n1444_006:0807c05": "相是同是別。師云。是。",
    "X72n1444_006:0807c06": "問香水海中還容乾屎橛也無。師云。却是微塵內世",
    "X72n1444_006:0807c07": "界。",
    "X72n1444_006:0807c08": "問維摩默然。不知正恁麼時。侍者在什麼處。師云。隨",
    "X72n1444_006:0807c09": "來也。",
    "X72n1444_006:0807c10": "問如何是曹洞門下賓旬。師云。走盡千山及萬山。問",
    "X72n1444_006:0807c11": "如何是主句。師云。獨坐壺中無伴侶。",
    "X72n1444_006:0807c12": "問起信論云。不依形色。不依氣息。不依於空。不依水",
    "X72n1444_006:0807c13": "火風。不依見聞覺知。畢竟依箇什麼。師云。三個胡孫",
    "X72n1444_006:0807c14": "弄播箕。",
    "X72n1444_006:0807c15": "僧問。如何是學人本分事。師云。四季皆有月。秋來分",
    "X72n1444_006:0807c16": "外明。",
    "X72n1444_006:0807c17": "問婆子燒菴已後三年。復造悟得個什麼。師云。清風",
    "X72n1444_006:0807c18": "度竹林。",
    "X72n1444_006:0807c19": "問前三三與後三三。請問和尚多少數。師云。膫子長",
    "X72n1444_006:0807c20": "三尺。",
    "X72n1444_006:0807c21": "問海底泥牛銜月走。岩前石虎抱兒眠。銕蛇鑽入金",
    "X72n1444_006:0807c22": "剛眼。崑崙騎象鷺鷥牽。其中有一句。能縱能奪能殺",
    "X72n1444_006:0807c23": "能活。未審那一句是。師云。你自領去也。",
    "X72n1444_006:0807c24": "有僧問。某甲從五臺來。求和尚開示。師云。五臺山寒",
    "X72n1444_006:0808a01": "寒冷冷。老僧不敢觸脚。進云。某甲離五臺已久。師云。",
    "X72n1444_006:0808a02": "各自領出去。僧禮拜云。和尚亦如是。",
    "X72n1444_006:0808a03": "僧問某甲從淮安來。求和尚開示。師問云。汝鎮江來",
    "X72n1444_006:0808a04": "麼。僧云。是。又問汝從蘇州來麼。僧云。是。師云。一路說",
    "X72n1444_006:0808a05": "得分明。如何又求開示。僧云。不會。師云。好個不會。僧",
    "X72n1444_006:0808a06": "又問參禪與念佛是同是異。師云。自己尚不會。管他",
    "X72n1444_006:0808a07": "閒事。僧無對。",
    "X72n1444_006:0808a08": "師問。僧日嘗用心處。僧曰。若問用心。只得無開口處。",
    "X72n1444_006:0808a09": "師云。你瞞我僧曰。終不敢誑和尚。師云。好。你且這等",
    "X72n1444_006:0808a10": "去。師復云。山河大地。明暗色空。塵說剎說熾然說無",
    "X72n1444_006:0808a11": "間歇。何處不是開口處。你又道無處開口。進云。和尚",
    "X72n1444_006:0808a12": "又恁麼道過也。師云。你若是啞的。便不與說。僧無語。",
    "X72n1444_006:0808a13": "僧問。兩口一無舌意旨如何。師云。與汝說破了也。進",
    "X72n1444_006:0808a14": "云。求和尚再通方便。師云。方便。已竟。",
    "X72n1444_006:0808a15": "問如何是鎮海明珠。師云昨日被人索去了也。直得",
    "X72n1444_006:0808a16": "無言可對。無理可伸。",
    "X72n1444_006:0808a17": "問如何黑月即現。白月即隱。師云。汝即認得一半。",
    "X72n1444_006:0808a18": "僧問。學人信得自己本來是佛。不假造作。不用安排。",
    "X72n1444_006:0808a19": "為何不得轉身吐氣。師云。汝信得自己。作麼生信得。",
    "X72n1444_006:0808a20": "僧無語。師云。還是不曾信得及在。所以經云。若人識",
    "X72n1444_006:0808a21": "得心。大地無寸土。僧云。和尚教人放下。學人於放下",
    "X72n1444_006:0808a22": "處有省。師云。汝作麼生放下。進云。大地無寸土。師云。",
    "X72n1444_006:0808a23": "汝還未識放下在。",
    "X72n1444_006:0808a24": "僧問。白刃劈面來時如何。師便掌云。這是劈面來時",
    "X72n1444_006:0808b01": "的事。僧無語。",
    "X72n1444_006:0808b02": "僧問。至道無難。惟嫌揀擇。但有言句。俱名揀擇。未知",
    "X72n1444_006:0808b03": "和尚以何示人。師云。至道無難。惟嫌揀擇。",
    "X72n1444_006:0808b04": "僧問恁麼也不得。[口*悉]唎娑婆訶。不恁麼也不得。蘇羅",
    "X72n1444_006:0808b05": "娑婆訶。恁麼不恁麼總不得。[口*悉]唎蘇魯娑婆訶。和尚",
    "X72n1444_006:0808b06": "教學人放下個甚麼。師云。優鉢羅花三千年開一遍。",
    "X72n1444_006:0808b07": "僧禮拜。問云。古德說大疑大悟。小疑小悟。不疑不悟。",
    "X72n1444_006:0808b08": "和尚如何教人放下。師云。古人教人疑。老僧教人放",
    "X72n1444_006:0808b09": "下。僧云。本來無有。放下個什麼。師云。放不下。擔了去。",
    "X72n1444_006:0808b10": "僧問云。是法非思量分別之所能解。和尚在這裏又",
    "X72n1444_006:0808b11": "說什麼法。師云。是法非思量分別之所能解。僧問古",
    "X72n1444_006:0808b12": "人云。生也不道。死也不道。如何得道。師云。生也不道。",
    "X72n1444_006:0808b13": "死也不道。僧云。和尚也不道。師咄之。僧禮拜。",
    "X72n1444_006:0808b14": "僧問。某甲欲識佛。未審佛在何處。師云。遶天下問。其",
    "X72n1444_006:0808b15": "僧速禮一拜。師云。你這一拜。被人家活塟了也。進云。",
    "X72n1444_006:0808b16": "一向聞名。今日覩相。師云。還是聞名好。進云。也須親",
    "X72n1444_006:0808b17": "見始得。師云。不得以色見我。不得以音聲求我。你作",
    "X72n1444_006:0808b18": "麼生見。僧一喝。師云。是聲。僧又喝。師云。是聲。僧云。和",
    "X72n1444_006:0808b19": "尚作麼生。師默然。僧便禮拜。",
    "X72n1444_006:0808b20": "僧問。如何是佛法大意師默然。進云。老老大大說這",
    "X72n1444_006:0808b21": "個話。師云。你見我說個什麼。僧便出。師云。你却會逃",
    "X72n1444_006:0808b22": "走。",
    "X72n1444_006:0808b23": "僧問。如何是青州女三棒鼓。師云。趙州膫子如驢大。",
    "X72n1444_006:0808b24": "僧禮退。",
    "X72n1444_006:0808c01": "僧問。萬法歸一一歸何處。離了古人言句。請和尚別",
    "X72n1444_006:0808c02": "道。師云。韓文公。進云。如何是韓文公意旨。師云。晝夜",
    "X72n1444_006:0808c03": "一百八。",
    "X72n1444_006:0808c04": "僧問。本來無迷。亦無可悟。不落言詮。法爾如是。和尚",
    "X72n1444_006:0808c05": "如何開示人。師云。你費多氣力作麼。",
    "X72n1444_006:0808c06": "僧問。亦不惺惺。亦不寂寂。求和尚開示。師云。如何是",
    "X72n1444_006:0808c07": "你主人公。僧默然良久。師云。死水不藏龍。傍僧出問",
    "X72n1444_006:0808c08": "如何是活水裏的龍師云。正是時。僧禮拜。",
    "X72n1444_006:0808c09": "僧問。父母未生時。有十八個兄弟。阿那個是主人公。",
    "X72n1444_006:0808c10": "師云。你是無主孤魂進云。作麼見得無主。師云。有主",
    "X72n1444_006:0808c11": "不須問。",
    "X72n1444_006:0808c12": "師茶話次。有僧禮拜了。起云。昨日偏眾解制了。特來",
    "X72n1444_006:0808c13": "謝和尚。師合掌云。恭喜恭喜。進云。和尚不得謗某甲。",
    "X72n1444_006:0808c14": "師云。如何是解制的道理。曰仲冬嚴寒。請和尚萬福。",
    "X72n1444_006:0808c15": "師云。似則也似。是則未是。再道一句來。曰請和尚且",
    "X72n1444_006:0808c16": "喫茶。師云。不是不是。進云。大眾散去。遂和聲歸眾。師",
    "X72n1444_006:0808c17": "乃笑。",
    "X72n1444_006:0808c18": "又僧就卓拈碗問曰。放下個恁麼。師云。擎起來。僧舉",
    "X72n1444_006:0808c19": "起。師云。又道放下。",
    "X72n1444_006:0808c20": "又僧伸手問曰。放下個與我看看。師云。擔取去。僧舉",
    "X72n1444_006:0808c21": "手示之。師云。放下。",
    "X72n1444_006:0808c22": "僧問。古人不出山門。向莊上喫油餈。為是神通三昧。",
    "X72n1444_006:0808c23": "為是法爾如然。師云。你那裏見古人。進云。今日見和",
    "X72n1444_006:0808c24": "尚為人師云。若是獅子。決不逐塊。進云。恁麼則撮土",
    "X72n1444_006:0809a01": "焚香去也。師云。老僧無骨頭。軟妥妥憑你咬嚼。僧無",
    "X72n1444_006:0809a02": "語。",
    "X72n1444_006:0809a03": "傍僧出云。一堂大眾。被你老漢弄得七顛八倒。將為",
    "X72n1444_006:0809a04": "別有長處。元來只如此。師云。什麼如此。進云。明日上",
    "X72n1444_006:0809a05": "堂舉似。師云。何不現前拈出。僧即吹滅燈火。師云。吥",
    "X72n1444_006:0809a06": "見鬼。僧擬對。師便打云。你若向古人一切公案。三藏",
    "X72n1444_006:0809a07": "十二部教典。隨舉則劈口頌得。覿面轉得。我也許你。",
    "X72n1444_006:0809a08": "進云。某甲不曾看過語錄。師即舉孚上座勘鼓山折",
    "X72n1444_006:0809a09": "箭因緣。你頌看。僧無語。師叱僧退。即頌曰。口行人事",
    "X72n1444_006:0809a10": "探頭過。便乃翻身入賊窩不是雪峰知的確。雙雙跳",
    "X72n1444_006:0809a11": "入是非窠。",
    "X72n1444_006:0809a12": "僧云。承和尚賜我寶劒。已得天下太平。特來禮謝和",
    "X72n1444_006:0809a13": "尚。師云。如何是太平的句。僧云。如金鐘相似。師云。不",
    "X72n1444_006:0809a14": "是不是。僧無語。師云。你問我。僧理前問。師云。石女生",
    "X72n1444_006:0809a15": "兒。僧禮拜。",
    "X72n1444_006:0809a16": "僧問。祖師遞代相承。還別有麼。師云有。進云。如何是",
    "X72n1444_006:0809a17": "別有。師云。得我檀越人家作水牯牛。即向汝道。進云。",
    "X72n1444_006:0809a18": "某甲亦同異類中去也。師云。又向古人舌頭上咬嚼。",
    "X72n1444_006:0809a19": "僧無語。",
    "X72n1444_006:0809a20": "師輪數珠次。僧問。即此用離此用如何。師云。馬祖來",
    "X72n1444_006:0809a21": "也。進云。馬祖來作麼。師云。直得你三日耳聾。",
    "X72n1444_006:0809a22": "僧問。奄提遮女問文殊云。明知生不生義。如何又被",
    "X72n1444_006:0809a23": "生之所轉。殊曰。其力未充。此語還是義路麼。師云。義",
    "X72n1444_006:0809a24": "路。進曰。請和尚道。師云。那是禪堂。此是方丈。僧禮拜。",
    "X72n1444_006:0809b01": "僧問。有一物。明歷歷。佛祖覷不破。大地無人識。常在",
    "X72n1444_006:0809b02": "舌頭尖。盡力吐不出。請問和尚吐出也未。師云。你吐",
    "X72n1444_006:0809b03": "出了也。進云。百年三萬六千朝。翻覆元來是這漢。如",
    "X72n1444_006:0809b04": "何是這漢。師云。欲問這樣道理。也須禮拜始得。僧便",
    "X72n1444_006:0809b05": "拜。師笑曰。正是這漢。",
    "X72n1444_006:0809b06": "僧問。金殿堂堂即不問。驢胎馬腹事如何。師云。你是",
    "X72n1444_006:0809b07": "其人。進云。恁麼則任物逍遙去也。師云。切莫強作主",
    "X72n1444_006:0809b08": "宰。僧禮退。",
    "X72n1444_006:0809b09": "西堂瑞白問。大眾齊齊。燈燭輝煌。請和尚指示。師云。",
    "X72n1444_006:0809b10": "有眼皆見。進云。恁麼則個個成佛去也。師云。你眼不",
    "X72n1444_006:0809b11": "瞎。又問萬竹林中事即不問。石傘峰頭意旨若何。師",
    "X72n1444_006:0809b12": "默然。瑞禮拜。又問祇如萬竹林中事又作麼生。師云。",
    "X72n1444_006:0809b13": "三莖四莖斜。七莖八莖曲。瑞云。萬竹林中。與石傘峰",
    "X72n1444_006:0809b14": "頭是同是別。師云。三莖四莖斜。進云。如何是向上事。",
    "X72n1444_006:0809b15": "師云。七莖八莖曲。瑞禮拜起云。佛法已蒙師指示。正",
    "X72n1444_006:0809b16": "偏不落有無機。師云。不落正偏你作麼生道瑞便問",
    "X72n1444_006:0809b17": "訊歸位。師云。去。",
    "X72n1444_006:0809b18": "僧問。疎山恁麼道。意在什麼處。師曰。龜毛長數丈。進",
    "X72n1444_006:0809b19": "云。羅山恁麼答。意在什麼處。師曰。錯過撑天柱。",
    "X72n1444_006:0809b20": "僧問云。黃龍南禪師三關語。隆慶閒答後。再無人轉",
    "X72n1444_006:0809b21": "語。請和尚再轉一語。師曰。天下無一人答不得。進云。",
    "X72n1444_006:0809b22": "某甲不會。請和尚方便。師云。萬兩黃金難買個不會。",
    "X72n1444_006:0809b23": "若將個不會答他。無有不是。僧曰。真個不會。望和尚",
    "X72n1444_006:0809b24": "答。師曰。若如此。一一問將來。我為汝答。問云。人人有",
    "X72n1444_006:0809c01": "個生緣。上座生緣在什麼處。師曰。我是越州人。問我",
    "X72n1444_006:0809c02": "手何似佛手。師云。草枯鷹眼疾。問我脚何似驢脚。師",
    "X72n1444_006:0809c03": "曰。人老不知心(有頌錄頌古卷中)。",
    "X72n1444_006:0809c04": "僧問。父母未生前。本來無有色身山河大地。為什麼",
    "X72n1444_006:0809c05": "忽生色身山河大地。師曰。即今那個是你色身。僧擬",
    "X72n1444_006:0809c06": "再舉。師咄之。僧禮拜。",
    "X72n1444_006:0809c07": "師問。六休袁居士云。德山托缽因緣。張無盡居士頌",
    "X72n1444_006:0809c08": "曰。鼓寂鐘沈托鉢回。巖頭一拶語如雷。果然只得三",
    "X72n1444_006:0809c09": "年活。莫是遭他受記來。既不因授記。為什麼只得三",
    "X72n1444_006:0809c10": "年活。居士還有疑不。士曰有疑。師又舉疎山造塔完。",
    "X72n1444_006:0809c11": "問院主云。為復將一錢與匠人。為復將兩錢與匠人。",
    "X72n1444_006:0809c12": "為將三錢與匠人。眾不能對。羅山代云。若將兩錢與",
    "X72n1444_006:0809c13": "匠人。和尚與匠人共出一隻手。若將三錢與匠人和",
    "X72n1444_006:0809c14": "尚此生決定不得塔。若將一錢與匠人。帶累匠人眉",
    "X72n1444_006:0809c15": "鬚墮落。居士又作麼生。士云。如此。則公案所疑甚多。",
    "X72n1444_006:0809c16": "師曰。譬如盡大地都做了個問頭來問時。你又如何",
    "X72n1444_006:0809c17": "對。士拍掌兩下。師曰。適來的聻。居士有省。",
    "X72n1444_006:0809c18": "客問壇經云。不是風動。不是旛動。仁者心動。且道此",
    "X72n1444_006:0809c19": "心為是真心。為是妄心。師云。汝還識心麼。客無語。師",
    "X72n1444_006:0809c20": "云。心尚不識。說甚麼真心妄心。客又問。如何是極則。",
    "X72n1444_006:0809c21": "師云。却被汝道著。",
    "X72n1444_006:0809c22": "又問。五識相分色。師云。色聲香味觸。眼耳鼻舌身。冤",
    "X72n1444_006:0809c23": "家自有對。何須問別人。又問。仁者心動因緣。師云。風",
    "X72n1444_006:0809c24": "動與旛動。休言未是真。不識心何物。於中有主人。又",
    "X72n1444_006:0810a01": "問。黃蘗吐舌因緣。師云。聞時富貴。見面貧窮。纔聞吐",
    "X72n1444_006:0810a02": "舌。三日耳聾。問悟之境界。師可方便否。師云。姑姑問",
    "X72n1444_006:0810a03": "嫂嫂。哥哥偏汝親。嫂答姑娘道。他時自識真。又問。讓",
    "X72n1444_006:0810a04": "公答馬祖打車打牛因緣。師云。打車與打牛親疎自",
    "X72n1444_006:0810a05": "須辯。錯認四大者。更須著方便。又問。梁主問誌公安",
    "X72n1444_006:0810a06": "樂禁。師云。渾身是病疑求藥。驀口塞個熱鐵丸。吞吐",
    "X72n1444_006:0810a07": "未能心痛快。全身跳入裏頭看。又問。大通智勝佛十",
    "X72n1444_006:0810a08": "劫坐道場因緣。師云。權時得個破帽子。眨眼須知用",
    "X72n1444_006:0810a09": "掉却。若還守住不解放。錦繡夜行誰省著。又問。有大",
    "X72n1444_006:0810a10": "力人。為什麼擡脚不起。師云。那羅自謂力無敵。百戰",
    "X72n1444_006:0810a11": "場中逞奇特。眉毛眼上無多子。盡力猶云道不識。",
    "X72n1444_006:0810a12": "僧問。溈山仰山摘茶次。一曰得體。一曰得用。為是論",
    "X72n1444_006:0810a13": "虗。為是論實。師曰。擔板漢。僧問。如何全體大用。師默",
    "X72n1444_006:0810a14": "然良久曰。我欲與你說。恐失妙用。僧禮拜。",
    "X72n1444_006:0810a15": "僧問。和尚嘗教人識取頭。請問如何是頭。師云。你且",
    "X72n1444_006:0810a16": "知有。問如何是尾。師云。知有到不知有。問有頭無尾",
    "X72n1444_006:0810a17": "時如何。師云。大虫變老鼠。問有尾無頭時如何。師云。",
    "X72n1444_006:0810a18": "乞兒誇富貴。問頭尾相稱時如何。師云。國王修布施。",
    "X72n1444_006:0810a19": "問無尾無頭時如何。師云。盲人為導師。",
    "X72n1444_006:0810a20": "師在雲棲代講戒疏發隱。至不敬師友戒。引韓退之",
    "X72n1444_006:0810a21": "見大顛因緣。時有座主聞之。斥曰。爾江南禪和子。專",
    "X72n1444_006:0810a22": "耍弄嘴頭。講甚麼宗。前者勝期如此。我已斥令不敢。",
    "X72n1444_006:0810a23": "爾何等人。輙敢爾耶。師曰。汝乃雲棲堂上法師耶。我",
    "X72n1444_006:0810a24": "有一問。若道得。則可。若道不得。莫道我講宗好。經云。",
    "X72n1444_006:0810b01": "若以色見我。以音聲求我。是人行邪道。不能見如來。",
    "X72n1444_006:0810b02": "汝適來見我講宗者。謂復言談語句是講宗耶。謂復",
    "X72n1444_006:0810b03": "拈槌竪拂是講宗耶。若以言談語句是宗者。則汝以",
    "X72n1444_006:0810b04": "聲見如來。若以拈槌竪拂是宗者。則汝以色見如來。",
    "X72n1444_006:0810b05": "於此二處見如來。則汝是邪道。離此二途。則何處見",
    "X72n1444_006:0810b06": "我講宗來。座主不能對。傍僧云。請上座代轉一語。師",
    "X72n1444_006:0810b07": "徐步入禪堂。眾云。原來只學得問人。自己也道不得。",
    "X72n1444_006:0810b08": "西堂云。他向汝道了也。師拍掌云。原來有人在。",
    "X72n1444_006:0810b09": "有僧誤將七佛偈為廁紙。求懺悔。師曰。此不須懺。料",
    "X72n1444_006:0810b10": "汝再無第二紙。只將你早間懺了。晚間又作的來懺",
    "X72n1444_006:0810b11": "懺。僧慚色而退。",
    "X72n1444_006:0810b12": "有僧觸怒師。師持杖趂逐至僧床前。僧倒臥。呌喚云。",
    "X72n1444_006:0810b13": "病痛饒饒。師云。你將手來。我看看脉看。隨與贖藥。眾",
    "X72n1444_006:0810b14": "俱失笑。",
    "X72n1444_006:0810b15": "俗人問色欲難戒奈何。師云。你戒酒否。云已戒多年。",
    "X72n1444_006:0810b16": "師云。戒後曾犯否。云不曾少犯。師云。如是。則戒色亦",
    "X72n1444_006:0810b17": "當如戒酒這等戒去。",
    "X72n1444_006:0810b18": "一日師入菜園。捉菜蟲一握。傍僧問云。是甚麼。師即",
    "X72n1444_006:0810b19": "兩手擦殺蟲云。這業障。這業障。進云。和尚為何殺生。",
    "X72n1444_006:0810b20": "師云。你償命。你償命。",
    "X72n1444_006:0810b21": "僧問。如何八幅羅裙著地拖。師云。只因他脚長。",
    "X72n1444_006:0810b22": "師入堂示眾。若論此事。如糞堆裏一顆夜明珠相似。",
    "X72n1444_006:0810b23": "首座進云。只如不識明珠者當作麼生。師云。是汝不",
    "X72n1444_006:0810b24": "識座云。謝師印證。師云。莫塗污老僧。",
    "X72n1444_006:0810c01": "僧問。如何是學人安身立命處。師曰。問這等大事。也",
    "X72n1444_006:0810c02": "須禮拜。僧禮拜起欲問。師曰。是汝不知安身處那。僧",
    "X72n1444_006:0810c03": "欲再問。師低頭隱几。",
    "X72n1444_006:0810c04": "僧問。殃掘摩羅救產難意旨如何。師曰。佛也不曾為",
    "X72n1444_006:0810c05": "人生得下。僧云。某甲不會。請師一頌。頌曰。陽和無意",
    "X72n1444_006:0810c06": "轉人間。萬卉千花盡放顏。不識文殊何所謂。前三三",
    "X72n1444_006:0810c07": "與後三三。",
    "X72n1444_006:0810c08": "幻有舉古人須將惡知惡覺。并奇言妙句。一切放下。",
    "X72n1444_006:0810c09": "空空然放一話頭參取問師。師聞舉至一切放下句",
    "X72n1444_006:0810c10": "處。便連聲云。好阿好阿。及舉至放一話頭句未竟時",
    "X72n1444_006:0810c11": "便應聲云。又被風吹別調中。",
    "X72n1444_006:0810c12": "博山僧道開問云。世尊拈起。迦葉微笑。笑個什麼。師",
    "X72n1444_006:0810c13": "云。且喫茶。僧云。喫茶後如何。師云逼殺人。僧云。麻谷",
    "X72n1444_006:0810c14": "參章敬道是。是處如何。師云。拈一放一。不是好手。僧",
    "X72n1444_006:0810c15": "云。南陽道身心一如。心外無餘。在和尚分上如何。師",
    "X72n1444_006:0810c16": "云。心外無餘。僧云。此是忠國師的。與和尚何干。師云。",
    "X72n1444_006:0810c17": "既是忠國師的。因甚麼在我口中出。僧云。和尚可布",
    "X72n1444_006:0810c18": "施學人。師云。我耳聾。僧云。趙州道狗子無佛性。當真",
    "X72n1444_006:0810c19": "是有是無。師云。趙州止得一個牙齒。僧云。當時這僧",
    "X72n1444_006:0810c20": "已到什麼田地。十二類眾生都不問緣何只問個狗",
    "X72n1444_006:0810c21": "子。師云。汝作奇特會麼。僧云。此事在和尚分上如何。",
    "X72n1444_006:0810c22": "師云。我比趙州多兩個牙齒。僧云。和尚今日著賊也。",
    "X72n1444_006:0810c23": "師云。筭家事漢。有什麼長處。僧云。適來南陽公案。請",
    "X72n1444_006:0810c24": "和尚頌。師云。擡頭不見天。低頭不見地。前之後之。左",
    "X72n1444_006:0811a01": "之右之。噫。對面無他語。你是何人我是誰。次早進方",
    "X72n1444_006:0811a02": "丈。師云。博山開堂示眾。試舉似看。僧云。夫子欲寡其",
    "X72n1444_006:0811a03": "過而未能也。師云。此是他本分為人處。僧云。誰的是",
    "X72n1444_006:0811a04": "和尚。師云。我這裏教人化緣。僧云。德山臨濟都拈却。",
    "X72n1444_006:0811a05": "子胡家風試道看。師云。不必重宣此義。僧云。請和尚",
    "X72n1444_006:0811a06": "道師云。道過了也。僧云。再道。師云。拏繩來。僧云。毫釐",
    "X72n1444_006:0811a07": "有差。天地懸隔。全真法界作麼生。師云。毫釐有差。天",
    "X72n1444_006:0811a08": "地懸隔。",
    "X72n1444_006:0811a09": "柳鴈田居士問世尊上堂意旨。為復是陞座處。為復",
    "X72n1444_006:0811a10": "白槌處。師應聲與一掌。士云。分明抅賊破家。師曰。還",
    "X72n1444_006:0811a11": "要第二頓那。",
    "X72n1444_006:0811a12": "柳居士呈偈曰。是什麼。是什麼。對著家尊莫問爺。金",
    "X72n1444_006:0811a13": "不換金隨處使。從來常御白牛車。師覽畢問曰。且道",
    "X72n1444_006:0811a14": "趙州勘破婆子。甚麼處是勘破處。士曰。壁外葢茅屋。",
    "X72n1444_006:0811a15": "師曰。不是。更道。士曰。雷聲甚大。雨點全無。",
    "X72n1444_006:0811a17": "會稽雲門湛然澄禪師語錄卷第六"
}