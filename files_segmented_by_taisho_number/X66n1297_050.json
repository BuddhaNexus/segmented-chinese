{
    "X66n1297_050:0578a01": "宗鑑法林卷五十",
    "X66n1297_050:0578a02": "集雲堂　編",
    "X66n1297_050:0578a03": "　　大鑒下七世",
    "X66n1297_050:0578a04": "雲門因僧問如何是清淨法身。師曰花藥欄。曰便",
    "X66n1297_050:0578a05": "恁麼去時如何。師曰金毛獅子。",
    "X66n1297_050:0578a06": "翠峰顯云。太無端。　昭覺勤云。還知者僧問處與雲",
    "X66n1297_050:0578a07": "門答處麼。若知得。兩口無一舌。若不知。未免顢頇。",
    "X66n1297_050:0578a08": "　天童覺云。賊來須打。客來須待。雲門翠峰二俱作家。",
    "X66n1297_050:0578a09": "者裏莫有便恁麼去者麼。切忌撞頭磕額。　應菴華",
    "X66n1297_050:0578a10": "云。沙裏努眼睛。",
    "X66n1297_050:0578a11": "花藥欄。莫顢頇。星在秤兮不在盤。便與麼。太無端。金",
    "X66n1297_050:0578a12": "毛獅子大家看。(翠峰顯)",
    "X66n1297_050:0578a13": "遊子奔馳不少安。但知門外逐歌歡。自家田地荒來",
    "X66n1297_050:0578a14": "久。祇看人間花藥欄。(枯木成)",
    "X66n1297_050:0578a15": "金谷春光常滿眼。紅藥花梢香爛熳。昨夜西風一陣",
    "X66n1297_050:0578a16": "寒。徧地殘芳落何限。王孫醉倒不知歸。猶向欄邊索",
    "X66n1297_050:0578a17": "金盞。(上方益)",
    "X66n1297_050:0578a18": "清淨法身花藥欄。眉毛刺倒須彌山。誰將玉笛傳悽",
    "X66n1297_050:0578a19": "怨。吹過蘆藂明月灣。(佛智裕)",
    "X66n1297_050:0578a20": "春蘭秋菊有園林。獨許佳人得細吟。一句不干音律",
    "X66n1297_050:0578a21": "事。詩瓢碎把酒頻斟。(本徹源)",
    "X66n1297_050:0578a22": "東橋西磵是吾家。轉盻烟霞萬疊遮。十二峰頭都有",
    "X66n1297_050:0578a23": "月。空留笛裏見梅花。(破巖繼)",
    "X66n1297_050:0578a24": "雲門曰。佛法太煞有。祇是舌頭短。良久曰。長也。",
    "X66n1297_050:0578b01": "天童覺云。雲門大師雖然自起自倒。要且車不橫推。",
    "X66n1297_050:0578b02": "理無曲斷。　徑山杲云。向道莫行山下路。果聞猿叫",
    "X66n1297_050:0578b03": "斷腸聲。　天寧琦云。雲門原不知有佛法。一箇箇舌",
    "X66n1297_050:0578b04": "頭徧覆十方世界。特地說無說有說短說長。好劈口",
    "X66n1297_050:0578b05": "便掌。且道天寧意在什麼處。河裏失錢河裏摝。　寶",
    "X66n1297_050:0578b06": "壽新云。佛法兩字在雲門手裏。以為一件奇貸。殊不",
    "X66n1297_050:0578b07": "知在新長老門下。一些也用不著。何則。撐大門又短。",
    "X66n1297_050:0578b08": "作火叉又長。",
    "X66n1297_050:0578b09": "此處無金指示人。梅花開徧古皇春。填溝塞壑情無",
    "X66n1297_050:0578b10": "限。遊子依然瞎兩睛。(越機敏)",
    "X66n1297_050:0578b11": "雲門因僧問如何是學人自己。師曰遊山翫水。曰",
    "X66n1297_050:0578b12": "如何是和尚自己。師曰賴遇維那不在。",
    "X66n1297_050:0578b13": "法林音云。且道和尚自己與學人自己是同是別。",
    "X66n1297_050:0578b14": "南嶽山前徑山後。瀑布聲如雷電[口*后]。拈却笠子露頂",
    "X66n1297_050:0578b15": "行。蹋斷艸鞋赤脚走。(佛慧泉)",
    "X66n1297_050:0578b16": "杖藜林下步莓苔。擾擾勞生眼未開。好似落花隨綠",
    "X66n1297_050:0578b17": "水。一時流出洞中來。(地藏恩)",
    "X66n1297_050:0578b18": "遊山翫水事尋常。早晚歸來鬢欲霜。蹋破艸鞋回首",
    "X66n1297_050:0578b19": "看。數聲猿叫白雲鄉。(開福寧)",
    "X66n1297_050:0578b20": "遊山翫水數如麻。誰識韶陽老作。家截斷跛師三寸",
    "X66n1297_050:0578b21": "舌。回頭總是舊生涯。(肯堂充)",
    "X66n1297_050:0578b22": "東村王大翁。從來不識字。却將別人田。喚作自己地。",
    "X66n1297_050:0578b23": "(絕象鑒)",
    "X66n1297_050:0578b24": "是處桃源路。何須別問津。一溪紅雨亂。送盡武陵春。",
    "X66n1297_050:0578c01": "(思懶融)",
    "X66n1297_050:0578c02": "雲門因僧問。弑父弑母佛前懺悔。弑佛弑祖向什",
    "X66n1297_050:0578c03": "麼處懺悔。師曰露。",
    "X66n1297_050:0578c04": "天童華云。光孝著一轉語。不是老僧見處。亦非垂手",
    "X66n1297_050:0578c05": "為人。何故。字經三寫。烏焉成馬。　育王雪云。雲門具",
    "X66n1297_050:0578c06": "殺人不眨眼底手段。被者僧輕輕一拶。直得無言可",
    "X66n1297_050:0578c07": "對。無理可伸。",
    "X66n1297_050:0578c08": "石火流星曾未急。璇璣電轉一何遲。雲門露字突然",
    "X66n1297_050:0578c09": "出。著眼看時鷂子飛。(正覺逸)",
    "X66n1297_050:0578c10": "露。超宗越祖。人言渠爇返魂香。我道伊撾塗毒鼓。(天",
    "X66n1297_050:0578c11": "童覺)",
    "X66n1297_050:0578c12": "椎鑼擂鼓轉船頭。席卷波翻喊激流。赤脚上船乘快",
    "X66n1297_050:0578c13": "便。順風相送下揚州。(卍菴顏)",
    "X66n1297_050:0578c14": "斗換風雷[口*后]。星移海嶽昏。誰知席帽下。元是昔時人。",
    "X66n1297_050:0578c15": "(退谷雲)",
    "X66n1297_050:0578c16": "萬山日出連天照。人入桃源半是仙。纔向漁郎話歸",
    "X66n1297_050:0578c17": "去。不知身世幾千年。(大嶺丕)",
    "X66n1297_050:0578c18": "雲門上堂。因聞鐘聲乃曰。世界與麼廣闊。為什麼",
    "X66n1297_050:0578c19": "向鐘聲披七條。僧無語。師曰七里灘頭多蛤子。",
    "X66n1297_050:0578c20": "鐘聲披起鬱多羅。碧眼胡兒沒奈何。一箭雙鵰隨手",
    "X66n1297_050:0578c21": "落。拈來原是柵中鵝。(徑山杲)",
    "X66n1297_050:0578c22": "七里灘頭多蛤子。太陽一出口俱開。平生肝膽雖然",
    "X66n1297_050:0578c23": "露。俊鶻何曾逐臭來。(無菴全)",
    "X66n1297_050:0578c24": "世子從來有大病。藥醫無效為年深。耆婆老有神通",
    "X66n1297_050:0579a01": "術。偏向膏肓穴上鍼。(南石琇)",
    "X66n1297_050:0579a02": "雲門示眾。三乘十二分教。達磨西來。放過即不可。",
    "X66n1297_050:0579a03": "若不放過。不消一喝。",
    "X66n1297_050:0579a04": "翠峰顯舉畢。喝一喝云。大眾。好喝。且道落在什麼處。",
    "X66n1297_050:0579a05": "若要鼻孔遼天。辨取者一喝。　開先金云。辨即辨矣。",
    "X66n1297_050:0579a06": "三乘十二分教著在什麼處。直饒你知得著處分明。",
    "X66n1297_050:0579a07": "三十棒一棒也少你不得。何故。放過即不可。",
    "X66n1297_050:0579a08": "雲門因僧問如何是祖師西來意。師曰沒即道。或",
    "X66n1297_050:0579a09": "曰長連牀上有粥有飯。或曰山河大地。",
    "X66n1297_050:0579a10": "有時順水流舟去。轉柁看看又逆風。船到岸時人出",
    "X66n1297_050:0579a11": "陸。山重重又水重重。(絕象鑒)",
    "X66n1297_050:0579a12": "黃金與瓦礫。恣意亂拋擲。高價無人酬一。地成狼藉。",
    "X66n1297_050:0579a13": "(竹屋簡)",
    "X66n1297_050:0579a14": "雲門示眾。直得乾坤大地無纖毫過患。猶是轉句。",
    "X66n1297_050:0579a15": "不見一色始是半提。更須知有全提時節。",
    "X66n1297_050:0579a16": "烏石道云。雲門雷聲甚大雨點全無。",
    "X66n1297_050:0579a17": "百尺竿頭弄險。是非海裏橫身。更有全提底時節。祇",
    "X66n1297_050:0579a18": "堪惆悵不堪陳。(松源岳)",
    "X66n1297_050:0579a19": "雲門示眾。盡十方世界乾坤大地。以拄杖畫一畫",
    "X66n1297_050:0579a20": "曰。百雜碎。",
    "X66n1297_050:0579a21": "翠峰顯云。者漢是即是。要且未有出身路。如今拄杖",
    "X66n1297_050:0579a22": "在翠峰手裏。復橫按云。東西南北甚處得來。　古南",
    "X66n1297_050:0579a23": "門云。二老向萬仞崖頭垂手。不妨各有出身之路。雖",
    "X66n1297_050:0579a24": "然如是。無風帀帀之波。　古梅志云。者兩箇各向拄",
    "X66n1297_050:0579b01": "杖裏躲跟。却來倚勢欺人。將謂無能出其右者。殊不",
    "X66n1297_050:0579b02": "知六百年後性命俱落在海印手裏。活也死也總不",
    "X66n1297_050:0579b03": "由伊。大眾。要見麼。擲下拄杖。展兩手云。天台華頂秀。",
    "X66n1297_050:0579b04": "南嶽石橋高。",
    "X66n1297_050:0579b05": "雲門因僧問如何是最初一句。師曰七九六十三。",
    "X66n1297_050:0579b06": "七九六十三。休云是對談。當機如不薦。更去問瞿曇。",
    "X66n1297_050:0579b07": "(本覺一)",
    "X66n1297_050:0579b08": "雲門到陳操尚書家。操問。儒書即不問。三乘十二",
    "X66n1297_050:0579b09": "分教自有座主。作麼生是衲僧行脚事。師曰尚書",
    "X66n1297_050:0579b10": "曾問幾人來。曰即今問上座。師曰。即今且置。作麼",
    "X66n1297_050:0579b11": "生是教意。曰黃卷赤軸。師曰。此是文字語言。作麼",
    "X66n1297_050:0579b12": "生是教意。曰。口欲談而詞喪。心欲緣而慮忘。師曰。",
    "X66n1297_050:0579b13": "口欲談而詞喪。為對有言。心欲緣而慮忘。為對妄",
    "X66n1297_050:0579b14": "想。作麼生是教意。書無對。師曰。曾聞尚書看法華",
    "X66n1297_050:0579b15": "經是否。曰是。師曰。經中道一切治世語言資生業",
    "X66n1297_050:0579b16": "等皆與實相不相違背。且道非非想天即今有幾",
    "X66n1297_050:0579b17": "人退位。書又無語。師曰。尚書不得艸艸。師僧家拋",
    "X66n1297_050:0579b18": "却三經五論十年二十年尚不奈何。尚書又爭怪",
    "X66n1297_050:0579b19": "得。",
    "X66n1297_050:0579b20": "保寧茂云。雲門道一句語中具三句。且道從前許多",
    "X66n1297_050:0579b21": "絡索。在三句內三句外。諸方商量咸謂雲門有掣電",
    "X66n1297_050:0579b22": "之機。陳操尚書雖則肩橫日月背負須彌。及乎挨拶",
    "X66n1297_050:0579b23": "將來。未免無繩自縛。恁麼要見古人。遠之遠矣。殊不",
    "X66n1297_050:0579b24": "知。李將軍有嘉聲在。不得封侯也是閒。",
    "X66n1297_050:0579c01": "作家慣戰不齎糧。奪鼓攙旗勢莫當。虎驟龍驤誰辨",
    "X66n1297_050:0579c02": "的。翻思仁義勝剛強。(無著總)",
    "X66n1297_050:0579c03": "雲門因僧問如何是大修行底人。師曰一榼在手。",
    "X66n1297_050:0579c04": "手中一榼絕痕瑕。道聽途傳轉見賒。作者至今拈不",
    "X66n1297_050:0579c05": "起。依然獨自挈歸家。(大中隆)",
    "X66n1297_050:0579c06": "雲門因僧問如何是沙門行。師曰會不得。曰為甚",
    "X66n1297_050:0579c07": "麼會不得。師曰祇守會不得。",
    "X66n1297_050:0579c08": "君問沙門行。沙門行最高。若教人會得。業性卒難逃。",
    "X66n1297_050:0579c09": "(智門祚)",
    "X66n1297_050:0579c10": "雲門一日問明教。今日喫得幾箇餬餅。曰五箇。師",
    "X66n1297_050:0579c11": "曰露柱喫得幾箇。曰請和尚茶堂裏喫茶。",
    "X66n1297_050:0579c12": "等閒垂借問端由。不負平生盡吐酬。竭力為人須是",
    "X66n1297_050:0579c13": "徹。方知茶味解人愁。(投子青)",
    "X66n1297_050:0579c14": "韶陽門下足英明。明教之才又哲英。雲萃堂前凹凸",
    "X66n1297_050:0579c15": "處。不勞心力一齊平。(正覺逸)",
    "X66n1297_050:0579c16": "雲門示眾。你若不相當。且覓箇入頭處。微塵諸佛",
    "X66n1297_050:0579c17": "在你舌頭上。三藏聖教在你脚跟底。不如悟去好。",
    "X66n1297_050:0579c18": "還有人悟得麼。出來對眾道看。",
    "X66n1297_050:0579c19": "翠峰顯云。然則養子之緣。怎奈壓良為賤。其間或有",
    "X66n1297_050:0579c20": "不甘底。出來掀倒禪牀。豈不大丈夫漢。雖然。且問據",
    "X66n1297_050:0579c21": "箇甚麼道理。驀拈拄杖云。洎合停囚長智。擊禪牀下",
    "X66n1297_050:0579c22": "座。　昭覺勤云。崇寧今日土上加泥。敢道直得溈山",
    "X66n1297_050:0579c23": "水牯牛觸殺東海鯉魚。陝府鐵牛吞却嘉州大象。",
    "X66n1297_050:0579c24": "雲門拈起餬餅曰。我祇供養兩浙人。不供養向北",
    "X66n1297_050:0580a01": "人。眾無語。自代曰。天寒日短。兩人共一盌。",
    "X66n1297_050:0580a02": "半在河南半河北。一片虗明如墨黑。冷地思量愁殺",
    "X66n1297_050:0580a03": "人。尀耐雲門者老賊。(龍華本)",
    "X66n1297_050:0580a04": "雲門齋次。拈起匙箸曰。我不供養南僧。祇供養北",
    "X66n1297_050:0580a05": "僧。時有僧問為什麼不供養南僧。師曰我鈍置伊。",
    "X66n1297_050:0580a06": "曰為什麼祇供養北僧。師曰一箭兩垛。有僧拈問",
    "X66n1297_050:0580a07": "祇如前意作麼生。師曰好即同榮。",
    "X66n1297_050:0580a08": "拈來匙箸普相呈。不供南僧供北僧。換却眼睛曾莫",
    "X66n1297_050:0580a09": "顧。熱瞞都為不惺惺。(本覺一)",
    "X66n1297_050:0580a10": "雲門齋次問僧曰。人喫飯。飯喫人。僧無語。自代曰。",
    "X66n1297_050:0580a11": "謝師答話。",
    "X66n1297_050:0580a12": "老倒雲門強指迷。者僧無語顯全機。勸君不用他尋",
    "X66n1297_050:0580a13": "覓。一飽自然忘百饑。(鐵山仁)",
    "X66n1297_050:0580a14": "雲門上堂。拈起拄杖曰。凡夫實謂之有。二乘析謂",
    "X66n1297_050:0580a15": "之無。緣覺謂之幻有。菩薩當體即空。衲僧家見拄",
    "X66n1297_050:0580a16": "杖便喚作拄杖。行但行。坐但坐。不得動著。",
    "X66n1297_050:0580a17": "徑山杲云。我不似雲門。將虗空挖窟竉。驀拈拄杖云。",
    "X66n1297_050:0580a18": "拄杖子不屬有不屬無。不屬幻不屬空。卓一下云。凡",
    "X66n1297_050:0580a19": "夫．二乘．緣覺．菩薩盡向者裏。各隨根性悉得受用。惟",
    "X66n1297_050:0580a20": "於衲僧分上為害為冤。要行不得行。要坐不得坐。進",
    "X66n1297_050:0580a21": "一步被拄杖子迷却路頭。退一步被拄杖子穿却鼻",
    "X66n1297_050:0580a22": "孔。祇今莫有不甘底麼。試出來與拄杖子相見。如無。",
    "X66n1297_050:0580a23": "來年更有新條在。惱亂春風卒未休。　天寧琦云。凡",
    "X66n1297_050:0580a24": "夫不合起有見。二乘不合起無見。緣覺不合起幻有",
    "X66n1297_050:0580b01": "見。菩薩不合起當體即空見。不可放過。雲門老漢貪",
    "X66n1297_050:0580b02": "觀白浪失却手橈。累他天下衲僧總落拄杖圈圚。放",
    "X66n1297_050:0580b03": "過不可。好與一坑埋却。",
    "X66n1297_050:0580b04": "二乘菩薩何言盡。諸佛凡夫早晚休。世事但將公道",
    "X66n1297_050:0580b05": "斷。人心難似水長流。(鼓山珪)",
    "X66n1297_050:0580b06": "掣開金殿鎖。撞動玉樓鐘。泣露千般艸。吟風一[打-丁+羕]松。",
    "X66n1297_050:0580b07": "(徑山杲)",
    "X66n1297_050:0580b08": "膽逐灘灘盡。心隨浪浪飛。舟人報灘盡。心膽一時歸。",
    "X66n1297_050:0580b09": "(孤峰原)",
    "X66n1297_050:0580b10": "春色無高下。花枝有短長。太行雖路險。依舊有人行。",
    "X66n1297_050:0580b11": "(恕中慍)",
    "X66n1297_050:0580b12": "雲門上堂。光不透脫。有兩般病。一切處不明。面前",
    "X66n1297_050:0580b13": "有物。是一。又透脫一切法。空隱隱地。似有物相似。",
    "X66n1297_050:0580b14": "亦是光不透脫。又法身亦有兩般病。得到法身為",
    "X66n1297_050:0580b15": "法執。不忘己見。猶存坐在法身邊。是一。直饒透得",
    "X66n1297_050:0580b16": "法身去。放過即不可。仔細檢點將來。有甚麼氣息",
    "X66n1297_050:0580b17": "亦是病。",
    "X66n1297_050:0580b18": "博山來云。造精之極。研極之疵。非慧目莫能鑑。若夫",
    "X66n1297_050:0580b19": "心知體合。截流注之病根。達本忘情。鏡無己之景象。",
    "X66n1297_050:0580b20": "除是向威音那畔分身。十字街頭打睡底漢。方可診",
    "X66n1297_050:0580b21": "候。不然。莫將日瘧誤作傷寒。",
    "X66n1297_050:0580b22": "森羅萬象許崢嶸。透脫無方礙眼睛。掃彼門庭誰有",
    "X66n1297_050:0580b23": "力。隱人胸次自成情。船橫野渡涵秋碧。棹入蘆花照",
    "X66n1297_050:0580b24": "雪明。串錦老漁懷就市。飄飄一葉浪頭行。(天童覺)",
    "X66n1297_050:0580c01": "天街華月影珊珊。沉醉東風獨倚欄。朝罷九重人靜",
    "X66n1297_050:0580c02": "後。六宮猶尚整衣冠。(憨山清)",
    "X66n1297_050:0580c03": "幾重關隘路行難。說與行人莫自瞞。但得揭開腦上",
    "X66n1297_050:0580c04": "蓋。縱橫出入海天寬。(永覺賢)",
    "X66n1297_050:0580c05": "雲門問僧甚處來。曰江西。師曰江西一隊老漢寐",
    "X66n1297_050:0580c06": "語住也未。僧無對。",
    "X66n1297_050:0580c07": "法眼益云。大小雲門被者僧勘破。　五雲逢云。甚麼",
    "X66n1297_050:0580c08": "處是勘破雲門處。要會麼。法眼亦被者僧勘破。　寶",
    "X66n1297_050:0580c09": "壽方云。大小雲門祇見他非。要且不見己過。",
    "X66n1297_050:0580c10": "雲門上堂。眾集。師以拄杖指面前曰。乾坤大地微",
    "X66n1297_050:0580c11": "塵諸佛。總在裏許爭佛法。覓勝負。還有人諫得麼。",
    "X66n1297_050:0580c12": "若無人諫得。待老漢與你諫看。有僧曰請和尚諫。",
    "X66n1297_050:0580c13": "師曰者野狐精。",
    "X66n1297_050:0580c14": "三宜盂云。者老漢挾勢欺人。取面鏡來照照看面皮",
    "X66n1297_050:0580c15": "厚多少。",
    "X66n1297_050:0580c16": "雲門示眾。讀經千卷紙上語。",
    "X66n1297_050:0580c17": "先天後地本寥廓。撥艸尋芳途路樂。不得春風花不",
    "X66n1297_050:0580c18": "開。花開又被風吹落。(或菴體)",
    "X66n1297_050:0580c19": "雲門因僧問達磨面壁意旨如何。師曰念七。",
    "X66n1297_050:0580c20": "南泉亦因僧問。泉云天寒無被蓋。",
    "X66n1297_050:0580c21": "一人會上竿。一人會穿井。伎倆雖不同。總是一般病。",
    "X66n1297_050:0580c22": "(慈受深)",
    "X66n1297_050:0580c23": "雲門念七。開口則失。禿却舌頭。有甚氣息。(東山原)",
    "X66n1297_050:0580c24": "雲門示眾。祇者箇帶累殺人。",
    "X66n1297_050:0581a01": "東山空云。雲門尋常氣宇如王。作恁麼說話。大似貧",
    "X66n1297_050:0581a02": "恨一身多。山僧即不然。祇者箇快活殺人。何故。大雨",
    "X66n1297_050:0581a03": "方歸屋裏坐。業風吹又遶山行。然雖如是。乞兒見小",
    "X66n1297_050:0581a04": "利。",
    "X66n1297_050:0581a05": "雲門在雪峰時。有僧問。如何是觸目不會道。運足",
    "X66n1297_050:0581a06": "焉知路。峰曰蒼天蒼天。僧不會遂問師。蒼天蒼天",
    "X66n1297_050:0581a07": "意旨如何。師曰三斤麻一匹布。曰不會。師曰更與",
    "X66n1297_050:0581a08": "三尺竹。峰聞曰我從來疑著者布衲。",
    "X66n1297_050:0581a09": "白蘋衰艸色。客路不知秋。若識猿啼處。瀟湘水逆流。",
    "X66n1297_050:0581a10": "(天岸昇)",
    "X66n1297_050:0581a11": "喈喈黃鳥喚高林。怨鎖長門不遇春。但見落花隨水",
    "X66n1297_050:0581a12": "去。重重風雨送行人。(旅菴月)",
    "X66n1297_050:0581a13": "大鑒下八世",
    "X66n1297_050:0581a14": "韶州白雲子祥禪師(雲門偃嗣)問僧。不壞假名而談實",
    "X66n1297_050:0581a15": "相。你作麼生會。僧指椅子曰者箇是椅子。師以手",
    "X66n1297_050:0581a16": "拍椅曰與我將鞵袋來。僧無對。師曰者虗頭漢。",
    "X66n1297_050:0581a17": "雲門偃聞云。須是他始得。　徑山杲云。雲門扶強不",
    "X66n1297_050:0581a18": "扶弱。爭奈憐兒不覺醜。者僧當時若是個漢。待他道",
    "X66n1297_050:0581a19": "將鞵袋來。便掀倒禪牀。直饒白雲牙如劍樹口似血",
    "X66n1297_050:0581a20": "盆。也分疎不下。　天寧琦拈拄杖云。者箇是假名。那",
    "X66n1297_050:0581a21": "箇是實相。者箇是實相。那箇是假名。一不是。二不成。",
    "X66n1297_050:0581a22": "路遠夜長休把火。大家吹滅暗中行。　昭慶庭云。公",
    "X66n1297_050:0581a23": "道無私。民情得所。既諳風憲。那許替身。然雖易辨來",
    "X66n1297_050:0581a24": "鋒。爭奈難為去就。良久云。放過一著。　理安問云。雲",
    "X66n1297_050:0581b01": "門憐兒不覺醜。不知白雲當時失却一隻眼。何故。祇",
    "X66n1297_050:0581b02": "有殺人刀。且無活人劍。",
    "X66n1297_050:0581b03": "鼎州德山圓明緣密禪師(雲門偃嗣)上堂。大眾及盡去",
    "X66n1297_050:0581b04": "也。直得三世諸佛口挂壁上。猶有一人呵呵大笑。",
    "X66n1297_050:0581b05": "若識此人。參學事畢。",
    "X66n1297_050:0581b06": "投子青云。藏盡楚天月。猶存漢地星。　報恩秀舉投",
    "X66n1297_050:0581b07": "子語畢云。車已去了。藉甚油缸。　博山來云。孤危不",
    "X66n1297_050:0581b08": "立更用相親。法外無身猶欠哮吼。鼻孔與眉毛從來",
    "X66n1297_050:0581b09": "不相識。相識去。舌頭元在口裏。　白巖符云。山僧擬",
    "X66n1297_050:0581b10": "辭賢岫遠赴長安長揖矣。烟霞雲鳥把臂乎車馬袍",
    "X66n1297_050:0581b11": "笏。你若向者裏覰見一斑。要與他德山相見有什麼",
    "X66n1297_050:0581b12": "難。　江天杰舉公案畢云。還識此人麼。陋巷不騎金",
    "X66n1297_050:0581b13": "色馬。歸來却著破襴衫。　法林音云。一劈華山分兩",
    "X66n1297_050:0581b14": "路。萬年流水不知春。",
    "X66n1297_050:0581b15": "雙盲入暗路崎嶇。日落栖蘆暫得甦。爭似石人眠夜",
    "X66n1297_050:0581b16": "半。免教舜讓守林居。須知花綻非干木。無脚行時早",
    "X66n1297_050:0581b17": "觸途。昨朝風起長安道。元是崑崙進國圖。(投子青)",
    "X66n1297_050:0581b18": "收把斷襟喉。風磨雲拭水。冷天秋錦鱗。莫謂無滋味。",
    "X66n1297_050:0581b19": "釣盡滄浪月一鉤。(天童覺)",
    "X66n1297_050:0581b20": "青山是父白雲兒。雲散青山總不知。玉兔晝眠雲母",
    "X66n1297_050:0581b21": "地。金烏夜宿不萌枝。(足菴鑒)",
    "X66n1297_050:0581b22": "長江秋水淨涵空。萬象森羅映現中。漁父晚歌滄浪",
    "X66n1297_050:0581b23": "曲。謾垂鉤釣得獰龍。(磬山修)",
    "X66n1297_050:0581b24": "頹然寒屋[此/束]如封。樵徑凄凄鳥絕蹤。輸與隔江青箬",
    "X66n1297_050:0581c01": "笠。釣絲舒卷雪濤中。(白巖符)",
    "X66n1297_050:0581c02": "夜深簾外絕人行。古殿苔封紫霧橫。密旨未容傳遞",
    "X66n1297_050:0581c03": "處。空教皓白滿天傾。(歸仁豐)",
    "X66n1297_050:0581c04": "德山上堂。俱胝和尚凡有扣問祇豎一指。寒則普",
    "X66n1297_050:0581c05": "天普地寒。熱則普天普地熱。",
    "X66n1297_050:0581c06": "翠峰顯云。什麼處見俱胝老。莫錯認定盤星。復云。森",
    "X66n1297_050:0581c07": "羅萬象徹下孤危。大地山河通天嶮絕。什麼處得一",
    "X66n1297_050:0581c08": "指頭禪。妙喜云。可謂是貴人多忘。　古南門云。有利",
    "X66n1297_050:0581c09": "無利。不離行市。",
    "X66n1297_050:0581c10": "閒時啜茗山茶下。興至行吟野竹西。倦臥繩牀春寂",
    "X66n1297_050:0581c11": "寂。簾前苔色映青藜。(海舟慈)",
    "X66n1297_050:0581c12": "德山上堂。我有三句語示汝諸人。一句圅蓋乾坤。",
    "X66n1297_050:0581c13": "一句截斷眾流。一句隨波逐浪。作麼生辨。若辨得",
    "X66n1297_050:0581c14": "出。有參學分。若辨不出。長安路上輥輥地。",
    "X66n1297_050:0581c15": "起綱宗云。德山三句示徒。能仁一字也無。免汝費心",
    "X66n1297_050:0581c16": "穿鑿。釋迦達磨不如。函蓋乾坤。日頭。截斷眾流。香象。",
    "X66n1297_050:0581c17": "隨波逐浪。浮萍。一鏃破三關。分明箭後路。",
    "X66n1297_050:0581c18": "德山上堂。但參活句。莫參死句。活句下薦得。永劫",
    "X66n1297_050:0581c19": "無滯。一塵一佛國一葉一釋迦是死句。揚眉瞚目",
    "X66n1297_050:0581c20": "舉指豎拂是死句。山河大地更無誵譌是死句。時",
    "X66n1297_050:0581c21": "有僧問如何是活句。師曰波斯仰面看。曰恁麼則",
    "X66n1297_050:0581c22": "不謬去也。師便打。",
    "X66n1297_050:0581c23": "起綱宗云。山僧重翻此案。兩家體怗和融。世出世間",
    "X66n1297_050:0581c24": "同一受用。還會麼。但參死句莫參活句。死句下薦得。",
    "X66n1297_050:0582a01": "永劫無滯。一塵一佛國一葉一釋迦是活句。揚眉瞚",
    "X66n1297_050:0582a02": "目舉指豎拂是活句。山河大地更無誵譌是活句。或",
    "X66n1297_050:0582a03": "有問如何是死句。波斯仰面看。恁麼則不謬去也。但",
    "X66n1297_050:0582a04": "有言說都無實義。",
    "X66n1297_050:0582a05": "岳州巴陵新開顥鑒禪師(雲門偃嗣)僧問如何是道。師",
    "X66n1297_050:0582a06": "曰明眼人落井。",
    "X66n1297_050:0582a07": "南北東西苦問人。新開多口接迷津。從茲八駿追風",
    "X66n1297_050:0582a08": "急。空望悠悠脚下塵。(佛印元)",
    "X66n1297_050:0582a09": "明眼人落井。靈丹透金鼎。黑水崑崙奴。夜過漫天嶺。",
    "X66n1297_050:0582a10": "(覺海元)",
    "X66n1297_050:0582a11": "秋夜霜天月正明。仰觀星象約三更。一條大路平如",
    "X66n1297_050:0582a12": "掌。歸去何妨徹曉行。(保寧勇)",
    "X66n1297_050:0582a13": "爭雄弓馬最危微。背手能拈齧鏃機。自笑老來無意",
    "X66n1297_050:0582a14": "氣。看他雲鳥自閒飛。(覺浪盛)",
    "X66n1297_050:0582a15": "煙霞滿笠曉風寒。遠蹋青莎別翠巒。一路棃花春飲",
    "X66n1297_050:0582a16": "馬。夜乘明月到長安。(寒松操)",
    "X66n1297_050:0582a17": "巴陵因僧問如何是吹毛劒。師曰珊瑚枝枝牚著",
    "X66n1297_050:0582a18": "月。",
    "X66n1297_050:0582a19": "要平不平。大巧若拙。或指或掌。倚天照雪。大冶兮磨",
    "X66n1297_050:0582a20": "礱不下。良工兮拂拭未歇。別別。珊瑚枝枝牚著月。(翠",
    "X66n1297_050:0582a21": "峰顯)",
    "X66n1297_050:0582a22": "珊瑚枝枝牚著月。射斗光鋩未足觀。四海盡來歸貢",
    "X66n1297_050:0582a23": "後。乾坤同耀寶光寒。(白雲端)",
    "X66n1297_050:0582a24": "價重三千不可圖。從教千古強名模。長因塞北煙塵",
    "X66n1297_050:0582b01": "息。記得江南啼鷓鴣。(長靈卓)",
    "X66n1297_050:0582b02": "脫得邊城戍役身。却來偷賞上園春。御街前畔低聲",
    "X66n1297_050:0582b03": "語。不覺衝他貌事人。(心聞賁)",
    "X66n1297_050:0582b04": "巴陵因僧問如何是提婆宗。師曰銀盌裏盛雪。",
    "X66n1297_050:0582b05": "老新開端的別解。道銀盌裏盛雪。九十六箇應自知。",
    "X66n1297_050:0582b06": "不知却問天邊月。提婆宗。提婆宗。赤旛之下起清風。",
    "X66n1297_050:0582b07": "(翠峰顯)",
    "X66n1297_050:0582b08": "大冶精金。澄潭皎月。南北東西。孰分優劣。昨夜春風",
    "X66n1297_050:0582b09": "一陣來。掃盡千山萬山雪。(海印信)",
    "X66n1297_050:0582b10": "提婆宗。銀盌雪。泰華摧。滄海竭。赤旛之下起清風。吹",
    "X66n1297_050:0582b11": "落楊花硬如鐵。(佛心才)",
    "X66n1297_050:0582b12": "巴陵因僧問祖意教意是同是別。師曰。鷄寒上樹。",
    "X66n1297_050:0582b13": "鴨寒下水。",
    "X66n1297_050:0582b14": "東山演云。大小巴陵祇道得一半。白雲則不然。掬水",
    "X66n1297_050:0582b15": "月在手。弄花香滿衣。又因僧問祖意教意是同是別。",
    "X66n1297_050:0582b16": "山云。人貧智短。馬瘦毛長。　佛日晳云。演祖文皺皺",
    "X66n1297_050:0582b17": "地。也祇道得一半。隆安即不然。祖意教意是同是別。",
    "X66n1297_050:0582b18": "馬搭鞍。驢拽磨。　古梅冽雲。鷄寒上樹。一聲撲落梅",
    "X66n1297_050:0582b19": "梢月。鴨寒下水。全身蹋破楚天秋。顧左右云。雖然。詮",
    "X66n1297_050:0582b20": "上加詮。畢竟祖意教意。",
    "X66n1297_050:0582b21": "同別祖教問端由。便將元價與他酬。絲綸夜靜人垂",
    "X66n1297_050:0582b22": "釣。曉得金烏帶月收。(投子青)",
    "X66n1297_050:0582b23": "昨夜三更屈指輪。世間休說兩三人。數聲長笛離亭",
    "X66n1297_050:0582b24": "晚。君向瀟湘我向秦。(保寧勇)",
    "X66n1297_050:0582c01": "鷄寒上樹。鴨寒下水。時節不相饒。古今自然理。寒松",
    "X66n1297_050:0582c02": "十里吼清風。流水一溪聲未已。(無準範)",
    "X66n1297_050:0582c03": "鷄作蒼鷹拏鱉鼻。鴨為金翅取獰龍。空王以此垂洪",
    "X66n1297_050:0582c04": "範。錦上鋪花知幾重。(南巖勝)",
    "X66n1297_050:0582c05": "鳶飛魚躍大家看。犀辟塵埃玉辟寒。李白夜來逢杜",
    "X66n1297_050:0582c06": "甫。吟風嘯月入長安。(古溪澄)",
    "X66n1297_050:0582c07": "隨州雙泉師寬明教禪師(雲門偃嗣)遊山回。首座領眾",
    "X66n1297_050:0582c08": "門接。座曰和尚遊山嶮巇不易。師提起拄杖曰。全",
    "X66n1297_050:0582c09": "得者箇力。座乃奪却拄杖。師放身便倒。大眾皆進",
    "X66n1297_050:0582c10": "前扶起。師拈拄杖一時趁散。回謂侍者曰。向道全",
    "X66n1297_050:0582c11": "得者箇力。",
    "X66n1297_050:0582c12": "黃龍南云。明教雖然會起會倒。不覺弄巧成拙。　資",
    "X66n1297_050:0582c13": "福侶云。一倒一起。煞有規程。然當時一眾竟不扶起。",
    "X66n1297_050:0582c14": "非惟省却一頓拄杖。且看明教老漢如何起身。復云。",
    "X66n1297_050:0582c15": "險。",
    "X66n1297_050:0582c16": "益州青城香林澄遠禪師(雲門偃嗣)僧問如何是西來",
    "X66n1297_050:0582c17": "的的意。師曰坐久成勞。曰便回轉時如何。師曰墮",
    "X66n1297_050:0582c18": "落深阬。",
    "X66n1297_050:0582c19": "一箇兩箇千萬箇。脫却籠頭卸角駝。左轉右轉隨後",
    "X66n1297_050:0582c20": "來。子湖要打劉鐵磨。(翠峰顯)",
    "X66n1297_050:0582c21": "禪家流。何太錯。祇管追求無病藥。若知煩惱即菩提。",
    "X66n1297_050:0582c22": "坐久成勞亦安樂。(佛鑒懃)",
    "X66n1297_050:0582c23": "絕消息處捉來。有形影中走却。祇因懶問兒孫。要把",
    "X66n1297_050:0582c24": "襴衫反著。坐久成勞。位次已高。起時失却人天相。無",
    "X66n1297_050:0583a01": "限行人認白毫。(月堂昌)",
    "X66n1297_050:0583a02": "香林因僧問如何是衲衣下事。師曰臘月火燒山。",
    "X66n1297_050:0583a03": "昭覺勤云。舉一明三。衲僧孔竅。千差一轍。本分鉗錘。",
    "X66n1297_050:0583a04": "雖然如是。道林則不然。或有人問衲衣下事。祇向道",
    "X66n1297_050:0583a05": "綿包特石。鐵褁泥團。　天童華云。香林恁麼道。老鼠",
    "X66n1297_050:0583a06": "入牛角。若有問歸宗衲衣下事。祇向它道來年更有",
    "X66n1297_050:0583a07": "新條在。惱亂春風卒未休。　平陽忞云。應祖恁麼道。",
    "X66n1297_050:0583a08": "亦未免貪前失後。若有問山僧。但云。一氣不言。含有",
    "X66n1297_050:0583a09": "象萬靈。何處謝無私。　古南門云。香林冬行春令。翠",
    "X66n1297_050:0583a10": "峰拆東補西。若要理會衲衣下事。各自摸取好。　靈",
    "X66n1297_050:0583a11": "巖儲云。東山則不然。有人恁麼問。但向道。動則風生。",
    "X66n1297_050:0583a12": "且道香林底是。東山底是。若檢點得出。東山性命在",
    "X66n1297_050:0583a13": "諸人手裏。若檢點不出。諸人性命在東山手裏。拋拄",
    "X66n1297_050:0583a14": "杖云。負命者上鉤來。　天井新云。翠峰拕泥帶水處",
    "X66n1297_050:0583a15": "斬釘截鐵。昭覺斬釘截鐵處帶水拕泥。諸人還知香",
    "X66n1297_050:0583a16": "林為人處麼。狗銜枯骨走。",
    "X66n1297_050:0583a17": "臘月燒山。萬種千般。翹松鶴冷。立雪人寒。達磨不會。",
    "X66n1297_050:0583a18": "大難大難。(翠峰顯)",
    "X66n1297_050:0583a19": "臘月火燒山。天邊兩曜還。香林曾未會。空坐劍門關。",
    "X66n1297_050:0583a20": "(佛印元)",
    "X66n1297_050:0583a21": "歲晚年來正苦寒。千林木葉正凋殘。炎炎野火無流",
    "X66n1297_050:0583a22": "水。應是隨風過別山。(上方益)",
    "X66n1297_050:0583a23": "老大叢林快說禪。不將禪挂口皮邊。谷深山遠空無",
    "X66n1297_050:0583a24": "像。何處人呼應不圓。(天童覺)",
    "X66n1297_050:0583b01": "巢知風。穴知雨。可憐謝三郎。月下自搖櫓。(文殊能)",
    "X66n1297_050:0583b02": "衲衣下事火燒山。臘月家貧徹骨寒。堪笑連延曾未",
    "X66n1297_050:0583b03": "息。眉毛焦赤面皮乾。(天童淨)",
    "X66n1297_050:0583b04": "臘月火燒山。天寬與地寬。常啼菩薩苦。滿市鬻心肝。",
    "X66n1297_050:0583b05": "(高原泉)",
    "X66n1297_050:0583b06": "香林因僧問如何是衲僧活計。師曰耳裏種田。",
    "X66n1297_050:0583b07": "耳裏種田。滿口含煙。鍾馗解舞十八拍。張老乘槎上",
    "X66n1297_050:0583b08": "九天。(無菴全)",
    "X66n1297_050:0583b09": "香林因僧問萬頃荒田是誰為主。師曰看看臘月",
    "X66n1297_050:0583b10": "盡。",
    "X66n1297_050:0583b11": "繡球拋出畵堂前。妙轉無私體自圓。真箇要行劍刃",
    "X66n1297_050:0583b12": "事。更須再見老雲門。(石[(工*几)/石]明)",
    "X66n1297_050:0583b13": "看看臘月盡。日用事如何。富嫌千口少。貧恨一身多。",
    "X66n1297_050:0583b14": "(雲衲慶)",
    "X66n1297_050:0583b15": "香林因僧問如何是室內一盌鐙。師曰三人證龜",
    "X66n1297_050:0583b16": "成鼈。",
    "X66n1297_050:0583b17": "瑞巖慍云。三人證龜成鼈。一口各含一舌。當機不辨",
    "X66n1297_050:0583b18": "來風。喫水也須防噎。老香林。能提挈。真燈照世都吹",
    "X66n1297_050:0583b19": "滅。喝一喝。",
    "X66n1297_050:0583b20": "六耳同謀事不成。直言心表赤心人。室中燈焰誰來",
    "X66n1297_050:0583b21": "撥。白髮兒童兩鬢新。(投子青)",
    "X66n1297_050:0583b22": "皎皎清光。徧界莫藏。聲拋不出。色豈能彰。直下斬釘",
    "X66n1297_050:0583b23": "截鐵。剗却古今途轍。高出臨濟德山。三人證龜成鼈。",
    "X66n1297_050:0583b24": "別別。一回喫水一回噎。(昭覺勤)",
    "X66n1297_050:0583c01": "三人證龜成鼈。井底泥牛氣噎。直饒辯若懸河。有理",
    "X66n1297_050:0583c02": "亦難分雪。耿耿孤光常皎潔。(佛性泰)",
    "X66n1297_050:0583c03": "三人證龜成鼈。石火光中迸烈。泥牛脚下生烟。木馬",
    "X66n1297_050:0583c04": "口中銜鐵。別別。六月飛霜何處熱。(蒼巖輝)",
    "X66n1297_050:0583c05": "香林因僧問。美味醍醐為什麼變為毒藥。師曰導",
    "X66n1297_050:0583c06": "江紙貴。",
    "X66n1297_050:0583c07": "錦江西近烟波綠。新雨山頭茘枝熟。萬里橋邊多酒",
    "X66n1297_050:0583c08": "樓。遊人愛向誰家宿。(頻吉祥)",
    "X66n1297_050:0583c10": "宗鑑法林卷五十"
}