{
    "X82n1571_088:0487a03": "五燈全書卷第八十八",
    "X82n1571_088:0487a05": "京都聖感禪寺住持(臣)僧　(超永)　編輯",
    "X82n1571_088:0487a06": "京都古華嚴寺住持(臣)僧　(超揆)　較閱　進",
    "X82n1571_088:0487a07": "呈",
    "X82n1571_088:0487a08": "　　臨濟宗",
    "X82n1571_088:0487a09": "　　　南嶽下三十六世隨錄",
    "X82n1571_088:0487a10": "貴州雲臺南濵宗禪師桂水畢氏子。禮萬峰薙染。受",
    "X82n1571_088:0487a11": "印敏樹相　上堂。雲臺峰頂。迥絕人間。提持衲僧向",
    "X82n1571_088:0487a12": "上巴鼻。剖露佛祖元要機關。目視左右曰。正當恁麼",
    "X82n1571_088:0487a13": "時。截羣機於掌握。挂寶劒於眉端。三世諸佛。見而忘",
    "X82n1571_088:0487a14": "鋒結舌。歷代祖師。聞而飲氣吞聲。功高千聖。壁立萬",
    "X82n1571_088:0487a15": "仞。正今既行。十方坐斷。到此方知便有向上一路。且",
    "X82n1571_088:0487a16": "道。向上一路作麼生。前峰高出斷鴻外。把手無人誰",
    "X82n1571_088:0487a17": "共行(敏樹相嗣)。",
    "X82n1571_088:0487a18": "城都聖壽真如空谷澄禪師蜀忠東楊氏子。看萬法",
    "X82n1571_088:0487a19": "歸一話。有悟入處。往謁萬峰。明曰。此處無佛法。至此",
    "X82n1571_088:0487a20": "何為。師曰。某甲有佛法處不住。明笑曰。隨眾作務去。",
    "X82n1571_088:0487a21": "因世變。師入七星山八載。參徒益眾。師每日提持本",
    "X82n1571_088:0487a22": "分。眾曰。和尚不紹祖燈。一眾何以為望。師仍歸大竹。",
    "X82n1571_088:0487a23": "忽敏樹相來山。師問。佛未出世。祖未西來。誰凡誰聖。",
    "X82n1571_088:0487a24": "柏曰。仁者自生分別。問天地未分時。向甚處安身立",
    "X82n1571_088:0487b01": "命。相曰。掀翻漆桶。八面玲瓏。師於言下機契。遂受印",
    "X82n1571_088:0487b02": "證　順承王。請住京師白塔寺。上堂。山僧到這裏。無",
    "X82n1571_088:0487b03": "一法可說。無一物可拈。只好將三十年前。住空王山。",
    "X82n1571_088:0487b04": "無影樹下。牧牛時。有首牧牛歌無生曲。今日向人天",
    "X82n1571_088:0487b05": "會中。唱來與大眾。聽聽。良久曰。大眾會麼。諦聽諦聽",
    "X82n1571_088:0487b06": "(敏樹相嗣)。",
    "X82n1571_088:0487b07": "荊州青林博達隆禪師上堂。舉傅大士曰。有物先天",
    "X82n1571_088:0487b08": "地。無形本寂寥。能為萬象主。不逐四時凋。大眾。還識",
    "X82n1571_088:0487b09": "這物麼。三世諸佛。得之而成正覺。歷代祖師。將之以",
    "X82n1571_088:0487b10": "建法幢。眾生迷之。爾受輪迴。諸人悟之。爾超苦海。若",
    "X82n1571_088:0487b11": "向觸處逢渠。正好歸家穩坐。其或未然。卒難道著一",
    "X82n1571_088:0487b12": "字。何故。是世間物。非世間物。要且不離世間。喝一喝",
    "X82n1571_088:0487b13": "(敏樹相嗣)。",
    "X82n1571_088:0487b14": "河廣沅慶天璧拙禪師上堂。見底聞底。人人本有。個",
    "X82n1571_088:0487b15": "個不無。總要諸人百尺竿頭。更進一步。進到水窮山",
    "X82n1571_088:0487b16": "盡處。鬼神覰不破之機。那時了知生死不相干涉。喝",
    "X82n1571_088:0487b17": "一喝　遷化亡僧上堂。大眾。亡僧向甚處去。一僧曰。",
    "X82n1571_088:0487b18": "天上地下。又一僧曰。十方世界。師曰。若言天上地下。",
    "X82n1571_088:0487b19": "未免坐殺闍黎。若言十方世界。未免走殺闍黎。去此",
    "X82n1571_088:0487b20": "二邊。親切處。道一句看。二僧擬議。師曰。一個棺材。兩",
    "X82n1571_088:0487b21": "個死漢　示眾。以拄杖畫一圓相曰。一望秋色界。迢",
    "X82n1571_088:0487b22": "遙月正圓。蕭蕭梧葉落。點點露珠懸。隔岸飛羣雁。林",
    "X82n1571_088:0487b23": "深抱木蟬。禪心江上月。何處覓幽元(敏樹相嗣)。",
    "X82n1571_088:0487b24": "武岡金城雪林梅禪師渝州桂溪人。參雪山申。問來",
    "X82n1571_088:0487c01": "此作甚麼。師曰。特來與和尚相見。申曰。將甚麼來見。",
    "X82n1571_088:0487c02": "師豎一拳。申曰。在何處得來底。師便喝。申便棒。一日",
    "X82n1571_088:0487c03": "師隨眾擔柴次。申問曰。擔得起麼。師放下柴。申曰。擔",
    "X82n1571_088:0487c04": "不起那。師擔柴便行　上堂。拄杖懷胎產俊英。拖泥",
    "X82n1571_088:0487c05": "帶水到金城。人天共集無他事。但了生生本不生。驀",
    "X82n1571_088:0487c06": "豎拄杖曰。爾等諸人。看這根拄杖。是有生。是無生。一",
    "X82n1571_088:0487c07": "僧曰。天下人共一鼻孔。師以拄杖。驀頭打曰。金城門",
    "X82n1571_088:0487c08": "下。賞罰分明(燕居申嗣)。",
    "X82n1571_088:0487c09": "滇南商山文殊寺靈璧喆禪師西蜀隣水胡氏子。上",
    "X82n1571_088:0487c10": "堂。道極尋常。尋常不見期而後可。道在瓦礫。何其下",
    "X82n1571_088:0487c11": "也。道在屎溺。愈況愈密(燕居申嗣)。",
    "X82n1571_088:0487c12": "武岡蟠龍如是院隱隱選禪師渝州桂谿吳氏子。脫",
    "X82n1571_088:0487c13": "白圓具。徧參叢席。謁雪山申。纔入門。申便拈起拄杖",
    "X82n1571_088:0487c14": "曰。道道。師即從西過東。申擲下拄杖曰。道道。師曰。直",
    "X82n1571_088:0487c15": "饒恁麼。早是不著便。那堪再道。便出　上堂。出世丈",
    "X82n1571_088:0487c16": "夫撥著便轉。如世良馬。不待加鞭。若是眼目定動。如",
    "X82n1571_088:0487c17": "何出得葢纏。脚踏地頭頂天。看看。月和流水到門前",
    "X82n1571_088:0487c18": "　上堂。一向不恁麼。直得逼塞虗空。針劄不入。一向",
    "X82n1571_088:0487c19": "恁麼。拋沙撒土。喚甕作鐘。不唯埋沒先宗。抑且可惜",
    "X82n1571_088:0487c20": "自己。且道。還是恁麼。還是不恁麼。良久曰。知事少時",
    "X82n1571_088:0487c21": "煩惱少。識人多處是非多(燕居申嗣)。",
    "X82n1571_088:0487c22": "武岡雲濟若愚敏禪師新安吳氏子。參雪山申。因旁",
    "X82n1571_088:0487c23": "僧請益。申曰。妄無自性。全體即真。當處滅盡。你喚甚",
    "X82n1571_088:0487c24": "作妄念。師聞之。頓脫所疑　上堂。即理事了凡聖。著",
    "X82n1571_088:0488a01": "著圓融。超生死出葢纏。機機赴感。何殊截斷今古奔",
    "X82n1571_088:0488a02": "流。萬里狂瀾砥柱。刮盡多生膜翳。一時清眼生輝。揑",
    "X82n1571_088:0488a03": "聚也。秋水長天一色。放行也。落霞孤鶩齊飛。正恁麼",
    "X82n1571_088:0488a04": "時。一句作麼生道。良久曰。西秦東魯山河異。頂門誰",
    "X82n1571_088:0488a05": "不共青天　僧問。不落因果。為甚墯野狐身。師曰。穿",
    "X82n1571_088:0488a06": "靴人喫肉。曰不昧因果。為甚脫野狐身。師曰。赤脚人",
    "X82n1571_088:0488a07": "趂兔(燕居申嗣)。",
    "X82n1571_088:0488a08": "湖南永州東安縣圓峰憩菴月禪師本邑蔣氏子。上",
    "X82n1571_088:0488a09": "堂。舉三聖興化語畢。師豎拂子曰。圓峰。有時恁麼。穿",
    "X82n1571_088:0488a10": "却三聖鼻孔。有時不恁麼。換却興化眼睛。然雖如是。",
    "X82n1571_088:0488a11": "且道。為人底是。不為人底是。良久。起身曰。汝等切忌",
    "X82n1571_088:0488a12": "鑽龜打瓦。擲拂下座　頌覩星悟道曰。雪山行道日",
    "X82n1571_088:0488a13": "波波。抵死六年沒奈何。夜半當門星斗現。眼睛突出",
    "X82n1571_088:0488a14": "古山河　頌南泉三不是曰。乾坤萬里一條鐵。壓折",
    "X82n1571_088:0488a15": "虗空背出血。惱得金剛弩目瞋。山山桃李花狼藉(燕居",
    "X82n1571_088:0488a16": "申嗣)。",
    "X82n1571_088:0488a17": "武岡雲山渾樸聖禪師巴州趙氏子。參雲山申。每問",
    "X82n1571_088:0488a18": "必遭痛棒受罵。一日入室次。申曰。是非不得處。道將",
    "X82n1571_088:0488a19": "一句來。師曰。是非裏薦取。申便打。師忽悟。從前喫棒",
    "X82n1571_088:0488a20": "受罵。皆是徹骨相為。申往南嶽。埽讓祖塔。付師衣拂。",
    "X82n1571_088:0488a21": "囑令繼席　上堂。舉古人道。若能轉物。即同如來。舉",
    "X82n1571_088:0488a22": "拄杖曰。這個是物。作麼生轉。設若轉得。諸佛不為之",
    "X82n1571_088:0488a23": "先。眾生不為之後。然雖如是。雲山拄杖子。總不肯放",
    "X82n1571_088:0488a24": "過在。卓拄杖曰。為物轉也三十拄杖。不為物轉也三",
    "X82n1571_088:0488b01": "十拄杖。即同如來也三十拄杖。不同如來也三十拄",
    "X82n1571_088:0488b02": "杖。乃呵呵大笑。諸人畢竟作麼生會(燕居申嗣)。",
    "X82n1571_088:0488b03": "湖南武攸雲山勝力寺雲樹知禪師貴筑李氏子。上",
    "X82n1571_088:0488b04": "堂。問見說和尚善講莊老。是否。師曰。阿誰向汝道。曰",
    "X82n1571_088:0488b05": "萬壽宮道士。師豎拂子示之。僧罔措。師曰。雲山祇這",
    "X82n1571_088:0488b06": "蒿枝拂。兩粤三湘知所稀。擲拂子。下座　僧參。師問。",
    "X82n1571_088:0488b07": "從甚處來。曰山下。師曰。路邊有個透心泉。上座覰見",
    "X82n1571_088:0488b08": "也無。曰久聞和尚有此一機。師良久曰。不審請師道。",
    "X82n1571_088:0488b09": "師曰。驢前馬後漢出去　三關頌曰。我手何似佛手。",
    "X82n1571_088:0488b10": "自拈自放自家醜。有時拿住萬年藤。劃斷西江水倒",
    "X82n1571_088:0488b11": "流　我脚何似驢脚。乾坤踏遍了南嶽。名兮利兮總",
    "X82n1571_088:0488b12": "忘懷。松下打眠伸又縮　人人有個生緣。鉢盂口弗",
    "X82n1571_088:0488b13": "向外圓。終年不葢案頭上。養著瓊花香滿天(燕居申嗣)。",
    "X82n1571_088:0488b14": "湖南武攸桂山福慧院予璞符禪師西蜀重慶魏安",
    "X82n1571_088:0488b15": "人。上堂。開無量口。伸廣長舌。桂山不會。舉歸宗拳。豎",
    "X82n1571_088:0488b16": "天龍指。桂山不會。雖然如是。且道。將何為人。良久曰。",
    "X82n1571_088:0488b17": "門前桃李紅間白。爍破都梁第一峰(燕居申嗣)。",
    "X82n1571_088:0488b18": "湖南武攸鳳凰山冰月鏡禪師本郡吳氏子。開塔基",
    "X82n1571_088:0488b19": "上堂。劈破乾坤。掀翻海嶽。開猛虎穴。現浮屠於沙界。",
    "X82n1571_088:0488b20": "取毒龍珠。吐瑞光於中峰。正所謂犁圓未斷。曲木先",
    "X82n1571_088:0488b21": "生。然雖如是。還有一事奉告諸人。良久起身曰。钁頭",
    "X82n1571_088:0488b22": "鐮子。功莫浪施　上堂。一僧纔出。師便打。僧近前把",
    "X82n1571_088:0488b23": "住拄杖。師曰。將謂後學初機。原來是一員作家。僧禮",
    "X82n1571_088:0488b24": "拜。師曰。鳳山今日失利。便下座　問進則破裂虗空。",
    "X82n1571_088:0488c01": "不進則鬼家活計。未審進則是。不進則是。師喚僧。僧",
    "X82n1571_088:0488c02": "近前便拜。師拈拂子指曰。這露柱笑底。不是燈籠。僧",
    "X82n1571_088:0488c03": "無對。師曰。謾言上座。就是三頭六臂的。到來也無摸",
    "X82n1571_088:0488c04": "索處。僧又拜。師曰。禮多必詐。便打(燕居申嗣)。",
    "X82n1571_088:0488c05": "湖南武攸雲山別雲峰十虗竺禪師僧問。如何是雲",
    "X82n1571_088:0488c06": "峰境。師曰。木頭鳥崖頭。窺著雲來去。曰如何是境中",
    "X82n1571_088:0488c07": "人。師曰。乾坤雙眼裏。日月寸心中。曰人境句。已蒙垂",
    "X82n1571_088:0488c08": "示。露柱適纔向和尚道甚麼。師曰。後園牛喫菜。僧擬",
    "X82n1571_088:0488c09": "進語。師曰。山僧今日摘茶忙。禮拜了退(燕居申嗣)。",
    "X82n1571_088:0488c10": "湖南武攸梅山聖林寺睦瞿固禪師上堂。問如何是",
    "X82n1571_088:0488c11": "西來的的大意。師曰。梅坪山住。火種刀耕。曰這是住",
    "X82n1571_088:0488c12": "山句。為人句請師一接。師便打。曰學人有過。固不待",
    "X82n1571_088:0488c13": "言。和尚棒頭。今日為何正眼不具。師又打。曰某甲所",
    "X82n1571_088:0488c14": "參知識。婆心只是梅坪。師拈拂子指曰。者燈籠笑個",
    "X82n1571_088:0488c15": "甚麼。僧擬議。師擲拂子。便下座(燕居申嗣)。",
    "X82n1571_088:0488c16": "湖南永之零陵縣石蓮山了拙圓禪師新安人。因事",
    "X82n1571_088:0488c17": "上堂。巧可以容拙。曲可以藏直。雖然如是。也要剖析",
    "X82n1571_088:0488c18": "分明。方稱法器。良久。顧眾曰。正當恁麼時。殺活全彰",
    "X82n1571_088:0488c19": "一句。又作麼生道。是象是龍。不妨[跳-兆+孛]跳。盲龜跛鱉。那",
    "X82n1571_088:0488c20": "許顛狂。以拄杖一時打出　問如何是西來大意。師",
    "X82n1571_088:0488c21": "拈起扇曰。者個是廣東蒲扇。曰某甲不會。師曰。向汝",
    "X82n1571_088:0488c22": "說是蒲扇。又道不會。便打(燕居申嗣)。",
    "X82n1571_088:0488c23": "雲南石寶月幢了禪師江津毛氏子。參昭覺醉。問甚",
    "X82n1571_088:0488c24": "處來。師曰黃檗。醉曰。何人同來。師曰。祇是某甲。醉開",
    "X82n1571_088:0489a01": "爐日。師問。爐鞴宏開。鉗錘大展。衲僧性命。盡在和尚",
    "X82n1571_088:0489a02": "手裏。醉曰。汝作性命會那。師便喝。醉便打　後住南",
    "X82n1571_088:0489a03": "明。上堂。有世界。以香飯為佛事。有世界。以音聲為佛",
    "X82n1571_088:0489a04": "事。有世界。以寂默為佛事。且道。山僧這裏。以何為佛",
    "X82n1571_088:0489a05": "事。以拄杖畵圓相曰。見麼。卓拄杖曰。聞麼。既是聞見",
    "X82n1571_088:0489a06": "分明。畢竟是個甚麼。喝一喝　上堂。乾矢橛蔴三斤。",
    "X82n1571_088:0489a07": "透之無路。碍塞殺人。者裏一刀兩段。不枉來入我門。",
    "X82n1571_088:0489a08": "如其前念弗息。後念又生。作麼生勦絕。以拄杖畫一",
    "X82n1571_088:0489a09": "畫。下座(丈雪醉嗣)。",
    "X82n1571_088:0489a10": "漢中靜明嬾石聆禪師忠州人。初參象崖珽。問世尊",
    "X82n1571_088:0489a11": "拈花。汝作麼生會。師曰。兩眼對兩眼。珽便喝。次參昭",
    "X82n1571_088:0489a12": "覺。醉舉大顛擯首座因緣。命眾下語。師與醉一掌。醉",
    "X82n1571_088:0489a13": "上下覰。師曰。這老漢啞却口那。便出。醉拽杖追至法",
    "X82n1571_088:0489a14": "堂。問曰。且道老僧上下覰。是甚麼意。師復打醉兩掌。",
    "X82n1571_088:0489a15": "醉便痛與一頓。後囑師繼席　上堂。舉僧問雲門。不",
    "X82n1571_088:0489a16": "起一念。還有過也無。門曰須彌山。靜明則不然。若有",
    "X82n1571_088:0489a17": "人恁麼問。只向伊道。天王頭上寶花冠。且道。與雲門",
    "X82n1571_088:0489a18": "是同是別。定當得。山僧拄杖子兩手分付。若猶未然。",
    "X82n1571_088:0489a19": "拄杖子。為眾通個消息。便擲下拄杖(丈雪醉嗣)。",
    "X82n1571_088:0489a20": "滇水慈氏冤禪師問生死到來。如何迴避。師曰。老僧",
    "X82n1571_088:0489a21": "今日不曾過堂。僧惘然。師曰。脚跟下也不識。問甚麼",
    "X82n1571_088:0489a22": "生死(丈雪醉嗣)。",
    "X82n1571_088:0489a23": "鼎州大龍天機舜禪師黃安耿氏子。幼出家。看念佛",
    "X82n1571_088:0489a24": "的是誰。不省。有禪客言。天童單以棒喝接人。師腰包",
    "X82n1571_088:0489b01": "直上太白峰。入方丈。便問。本來面目。悟便打。師禮拜。",
    "X82n1571_088:0489b02": "悟劈脊一蹋。一日師在途中擔沙。值悟至。師放下擔。",
    "X82n1571_088:0489b03": "便問。進前不得。退後不得時如何。悟劈頭一棒曰。正",
    "X82n1571_088:0489b04": "要你恁麼著力。師擔便行。後得法於梁山波。繼席大",
    "X82n1571_088:0489b05": "龍　上堂。佛佛授受。只貴正眼流通。祖祖傳持。唯提",
    "X82n1571_088:0489b06": "向上一路。若是賓主交參。照用互展。君臣道合。父子",
    "X82n1571_088:0489b07": "稱宗。總是閒家具。大龍這裏。無法可說。只得向諸人",
    "X82n1571_088:0489b08": "頂門上。轉大法輪去也。卓拄杖曰。鐵面無情赤骨力。",
    "X82n1571_088:0489b09": "分明直下大郎當(竹帆波嗣)。",
    "X82n1571_088:0489b10": "澧州龍潭一念龍禪師潭州黃氏子。初參萬峰明。纔",
    "X82n1571_088:0489b11": "禮拜。明便劈脊一蹋。師曰。祇這是。別更有麼。明震威",
    "X82n1571_088:0489b12": "一喝。師作怖勢。便出。後參梁山波。曰鵲噪鴉鳴無非",
    "X82n1571_088:0489b13": "這個。汝作麼生會。師曰。三十年前。還恁麼來。即今不",
    "X82n1571_088:0489b14": "然。波曰。不然且置。汝且將父母未生前面目。道一句",
    "X82n1571_088:0489b15": "來。師曰。嵐氣不離山寺北。浪聲常在海門東　上堂。",
    "X82n1571_088:0489b16": "龍潭怪道無底。蓄養金鱗赤尾。若要飛騰九霄。雷轟",
    "X82n1571_088:0489b17": "電掣風起(竹帆波嗣)。",
    "X82n1571_088:0489b18": "鼎州中邑枕石徹禪師亭州張氏子。投江陵龍湘。脫",
    "X82n1571_088:0489b19": "白受具。謁梁山波。入門便問。入水不溺。入火不焚。是",
    "X82n1571_088:0489b20": "甚麼。波曰。問頭最親切。師曰。恁麼則隨某甲用去也。",
    "X82n1571_088:0489b21": "波便喝。師便出　上堂。舉前中邑洪恩。開法放戒。仰",
    "X82n1571_088:0489b22": "山受戒於此。後來謝戒。恩於禪床上。拍手曰。嗚[口*耶]嗚",
    "X82n1571_088:0489b23": "[口*耶]。仰從東過西。從西過東。復向中心立。然後謝戒。恩",
    "X82n1571_088:0489b24": "曰。甚麼處得此三昧。仰曰。於曹溪脫白。印子學來。恩",
    "X82n1571_088:0489c01": "曰。汝道接甚麼人。仰曰。接一宿覺。和尚甚麼處。得此",
    "X82n1571_088:0489c02": "三昧。恩曰。我從馬大師學來。亦無印子得脫。師曰。二",
    "X82n1571_088:0489c03": "大老。見處正大故。獨耀古騰今。新中邑。於此放戒。座",
    "X82n1571_088:0489c04": "下有氣宇如王者。不妨出來通個消息(竹帆波嗣)。",
    "X82n1571_088:0489c05": "襄州洞山溢天海禪師參寉峰正。便問。某甲久看萬",
    "X82n1571_088:0489c06": "法歸一。未曾觸發。乞師方便。正曰。象王鼻孔自撩天。",
    "X82n1571_088:0489c07": "師曰。只如此那。正便打。一日。正舉雲門問疎山法身",
    "X82n1571_088:0489c08": "話問師。師曰。法身既是周徧。疎山為甚道闍黎莫向",
    "X82n1571_088:0489c09": "淨瓶邊覓。當日某甲若在。踢倒便行。正曰。你踢倒淨",
    "X82n1571_088:0489c10": "瓶耶。踢倒法身耶。師曰。一任分板(蓮月正嗣)。",
    "X82n1571_088:0489c11": "開縣臨江閣春巖容禪師蜀北岳池氏子。祝髮受具。",
    "X82n1571_088:0489c12": "徧參諸方。後謁寉峰正。便問。南泉斬猫。是否。正曰是。",
    "X82n1571_088:0489c13": "師曰。和尚在甚麼處見。正曰。兩眼對兩眼。師曰。性命",
    "X82n1571_088:0489c14": "落在甚麼處。正卓拄杖。師曰。快還性命來。正便打。師",
    "X82n1571_088:0489c15": "作猫聲。便出　示眾。第一義諦。樵歌漁唱。如何若何。",
    "X82n1571_088:0489c16": "三十拄杖。喝一喝。下座(蓮月正嗣)。",
    "X82n1571_088:0489c17": "萬州崇聖相融聖禪師湖廣何氏子。初參雙桂明。曰",
    "X82n1571_088:0489c18": "你曾看楞嚴經麼。師曰看。明曰。知見無見斯即涅槃。",
    "X82n1571_088:0489c19": "向者裏參得透。始好喫老僧痛棒。師誓不放參。一晚",
    "X82n1571_088:0489c20": "聞報鐘聲。有省。後謁新寧望　上堂。乾坤有多化育",
    "X82n1571_088:0489c21": "無始。若能於斯會得。非動非靜。不遷不變。直得風清",
    "X82n1571_088:0489c22": "月皎。水冷雲寒。絕見絕聞。不知不覺。然雖如是。猶有",
    "X82n1571_088:0489c23": "向上事在。且道。如何是向上事。良久曰。五九盡日即",
    "X82n1571_088:0489c24": "逢春。逢人不得恁麼舉(西瞿望嗣)。",
    "X82n1571_088:0490a01": "黔陽勝覺密印傳禪師安順人。初在辰州廣福山住",
    "X82n1571_088:0490a02": "菴。紫竹文。偶訪至此。師迎文禮足。舉問。趙州指栢樹。",
    "X82n1571_088:0490a03": "南泉指牡丹。未審和尚將甚麼為人。文便喝。師便倒",
    "X82n1571_088:0490a04": "地而臥。文喚沙彌扶起。沙彌至。師便起。遶文一匝而",
    "X82n1571_088:0490a05": "出。文為印證。後有人拈此因緣曰。無根樹子得活也。",
    "X82n1571_088:0490a06": "一僧曰。既是家裏人。便話家裏事(靈隱文嗣)。",
    "X82n1571_088:0490a07": "鎮遠雲臺濟海舟禪師初參迥龍文。問如何是祖師",
    "X82n1571_088:0490a08": "心印。文曰。千聖共傳無底鉢。師曰。猶是法身邊事。文",
    "X82n1571_088:0490a09": "曰。爾喚甚麼作法身。師便喝。文曰。爾這喝一喝。當得",
    "X82n1571_088:0490a10": "甚麼。師曰。恁麼則不勞三月安居。便乃大方獨步。文",
    "X82n1571_088:0490a11": "震威一喝。師曰。作家宗師。文曰。莫謗廻龍好　上堂。",
    "X82n1571_088:0490a12": "撥開向上一竅。歷代祖師不知。坐斷千聖頂[寧*頁]。恒沙",
    "X82n1571_088:0490a13": "衲子不會。恁麼說話。大似眼空四海。旁若無人。大眾。",
    "X82n1571_088:0490a14": "須知自己分上。有段光明。迥絕知見。不與萬法為侶。",
    "X82n1571_088:0490a15": "不與千聖同行。淨躶躶絕思惟。赤灑灑無回互。拈起",
    "X82n1571_088:0490a16": "時。萬法全彰。放下時。一塵不立。且道。不拈不放。又作",
    "X82n1571_088:0490a17": "麼生。良久曰。有句非宗旨。無言是正僧(靈隱文嗣)。",
    "X82n1571_088:0490a19": "五燈全書卷第八十八",
    "X82n1571_088:0490a21": "五燈全書卷第八十八補遺",
    "X82n1571_088:0490a23": "　　臨濟宗",
    "X82n1571_088:0490a24": "　　　南嶽下第三十六世隨錄",
    "X82n1571_088:0490b01": "蜀川廣法無著岫禪師據關示眾。入此門而無內。出",
    "X82n1571_088:0490b02": "此門而無外。既無內外。即今作麼。喝一喝曰。野水誰",
    "X82n1571_088:0490b03": "能渡。孤舟任縱橫　示眾。第一義元中元。電掣雷轟",
    "X82n1571_088:0490b04": "火裏蓮。塗毒一聲天地動。機前一鏃破三關(九昭朗嗣)。",
    "X82n1571_088:0490b05": "南嶽蓮社古天性禪師上堂。春風暖日初長。柳絮池",
    "X82n1571_088:0490b06": "塘細雨香。無心驚浪魚游樂。有意催人鳥語忙。好消",
    "X82n1571_088:0490b07": "息絕承當。西來祖意明明底。說著令人忖斷腸　上",
    "X82n1571_088:0490b08": "堂。舉翠巖示眾曰。一夏與諸兄弟。東語西話。且看翠",
    "X82n1571_088:0490b09": "巖眉毛在麼。師曰。蓮社一夏。與諸兄弟。或登南岳。或",
    "X82n1571_088:0490b10": "涉湘水。健坐倦眠。燒香掃地。一切尋常。不用開口。各",
    "X82n1571_088:0490b11": "自知時識節。但不知蓮社眉毛。還在眼上也無。具眼",
    "X82n1571_088:0490b12": "者檢點看　退院上堂。一笻春色來甘露。兩見池頭",
    "X82n1571_088:0490b13": "放白蓮。宿火有期煨紫芋。為人無力磨青磚。三生石",
    "X82n1571_088:0490b14": "在堪埋骨。萬里鵬程蹔息肩。珍重山前諸長者。鉢盂",
    "X82n1571_088:0490b15": "唯記再來緣。拈拄杖。下座。即日命肩輿。退處衡州昌",
    "X82n1571_088:0490b16": "桂堂。唯命造龕。起止悉如常。至十月十六。忽索浴。浴",
    "X82n1571_088:0490b17": "出右脇而臥。中夜復坐。眾集榻前。師拈起拄杖。示眾",
    "X82n1571_088:0490b18": "曰。四十年中事。唯伊成獨醒。今宵歸去來。明月上松",
    "X82n1571_088:0490b19": "頂。擲拄杖竟趨寂。時弟子佛緣等在側。撫師臂曰。昌",
    "X82n1571_088:0490b20": "桂和尚。因開峰結制未回。願和尚少留三日。勿負前",
    "X82n1571_088:0490b21": "約可也。師微笑肯首。開目宴坐。更不受食。十九日昌",
    "X82n1571_088:0490b22": "桂歸。師仍於中夜。趺坐長逝。實康熙癸丑十月十九",
    "X82n1571_088:0490b23": "之月正中天也。師庚戌冬。於昌桂度歲。除夜茶次。嘗",
    "X82n1571_088:0490b24": "向昌桂。笑而語曰。他日我死。願得吾兄下一炬火。昌",
    "X82n1571_088:0490c01": "桂應聲舉手曰。古兄照顧眉毛。坐客撫几大笑。迄今",
    "X82n1571_088:0490c02": "三載。故師之辭蓮社來太平。與夫臨末梢頭之既去",
    "X82n1571_088:0490c03": "而復留。皆踐一戲笑言也。師生於明崇禎甲戌。年方",
    "X82n1571_088:0490c04": "登四十云(密行忍嗣)。",
    "X82n1571_088:0490c05": "雒源中興嗣燈胤禪師金川劉氏子。薙染于燕居和",
    "X82n1571_088:0490c06": "尚。依止雙桂破老人有年。開峰密行和尚嗣也。行過",
    "X82n1571_088:0490c07": "金川時。四眾請就興國說法。燈于言下。徹法源底。行",
    "X82n1571_088:0490c08": "乃說偈印之。住雒源中興禪院結制。玄工王居士請",
    "X82n1571_088:0490c09": "上堂。問達磨面壁。和尚陞座。是同是別。師曰。別則不",
    "X82n1571_088:0490c10": "同。同則不別。進云。武帝聖明。因甚不契厥旨。師曰。為",
    "X82n1571_088:0490c11": "你道聽途說。問父母未生前。那箇是學人本來面目。",
    "X82n1571_088:0490c12": "師打曰。瞎漢寐語作麼。僧擬議。師連棒打出。乃曰。淑",
    "X82n1571_088:0490c13": "氣催黃鳥。晴光轉綠蘋。若明今日事。不昧本來人。大",
    "X82n1571_088:0490c14": "眾既明今日事。如何是汝等本來人。不見道。天上天",
    "X82n1571_088:0490c15": "下唯我獨尊麼。即是今日玄工居士。父母未生前本",
    "X82n1571_088:0490c16": "命元辰。若也會得。則會人人自己本命元辰。會得人",
    "X82n1571_088:0490c17": "人本命元辰。則會達磨面壁。與中興今日陞座。別則",
    "X82n1571_088:0490c18": "不同。同則不別之旨。驀一喝。一喝時。一僧驚倒。師曰。",
    "X82n1571_088:0490c19": "俊哉衲僧。一撥便轉。下座(密行忍嗣)。",
    "X82n1571_088:0490c20": "南楚衡嶽畫先一禪師頌未離兜率已降王宮曰。本",
    "X82n1571_088:0490c21": "是一條平坦路。等閒行去便崎嶇。何如歸隱千峰外。",
    "X82n1571_088:0490c22": "臥看雙輪轉太虗　頌即心即佛曰。口唇兩片皮。牙",
    "X82n1571_088:0490c23": "齒一具骨。江西馬簸箕。放出遼天鶻　頌百丈再參",
    "X82n1571_088:0490c24": "曰。雷聲甚大。雨點全無。耳聾吐舌。老婢見奴。謂是江",
    "X82n1571_088:0491a01": "西宗風。不知千差萬錯　頌凌行婆訪浮杯話。頌曰。",
    "X82n1571_088:0491a02": "把髻投衙。自取冤家。南泉趙州。荷杻帶枷(密行忍嗣)。",
    "X82n1571_088:0491a03": "開州輔德石琴聞禪師蜀鄰邑人。舞勺之年辭親。學",
    "X82n1571_088:0491a04": "道於銅梁東山脫白。得法燕居申。住開州輔德。上堂。",
    "X82n1571_088:0491a05": "問如何是奪人不奪境。師曰。北海鄉書消息斷。南山",
    "X82n1571_088:0491a06": "春日雨花香。曰如何是奪境不奪人。師曰。夕陽西下",
    "X82n1571_088:0491a07": "山光澹。馬首東來詩興濃。曰如何是人境兩俱奪。師",
    "X82n1571_088:0491a08": "曰。魂消崖島孤艟覆。腸斷關山匹馬嘶。曰如何是人",
    "X82n1571_088:0491a09": "境俱不奪。師曰。歌舘樓中客未散。長干道上月來初。",
    "X82n1571_088:0491a10": "乃曰。揚眉即去。拂袖猶遲。瞬目而行。人境俱奪。若在",
    "X82n1571_088:0491a11": "衲僧分中。略較些子。若是衲僧向上事。顧左右曰。參",
    "X82n1571_088:0491a12": "(燕居申嗣)。",
    "X82n1571_088:0491a13": "嘉定龍驟破峰重禪師南充岳氏子。進士孟龍之孫。",
    "X82n1571_088:0491a14": "徧參歸來。見慧覺衣。而印證焉。上堂。釋迦不說說。毗",
    "X82n1571_088:0491a15": "嵐猛風吹海嶽。迦葉不聞聞。青山只得碾為塵。留下",
    "X82n1571_088:0491a16": "一轉語。舌頭在口裏　上堂。大道坦平。無起無倒。真",
    "X82n1571_088:0491a17": "機演唱。何解何結　上堂。點然據座。忽高聲曰。大眾",
    "X82n1571_088:0491a18": "不得妄生穿鑿。劈口掌曰。口是禍門。下座(慧覺衣嗣)。",
    "X82n1571_088:0491a19": "渝州香國佛語御禪師嘉州范氏子。十歲禮慧覺衣",
    "X82n1571_088:0491a20": "脫白。因觀死屍有省。凡應對機辯峻捷。巾瓶左右。無",
    "X82n1571_088:0491a21": "有惰容。甞示禪人偈曰。分明句子不誵訛。鼻直眉橫",
    "X82n1571_088:0491a22": "幾錯過。只為現成難辯別。千山萬水走禪和。咏梅花",
    "X82n1571_088:0491a23": "曰。氷肌雪骨久懷丹。吐出令人仔細看。本色不從桃",
    "X82n1571_088:0491a24": "杏借。一簾星燦玉闌干。以輔弼叢林為任。定省侍師",
    "X82n1571_088:0491b01": "為心。康熙癸丑秋。慧覺衣坐化。遂哀毀骨立。食息如",
    "X82n1571_088:0491b02": "癡。是年佛成道日。示微恙。不欲服藥。越七日。辭眾囑",
    "X82n1571_088:0491b03": "累畢。亭午瞋目而逝(慧覺衣嗣)。",
    "X82n1571_088:0491b04": "巴縣三峰半水元禪師上堂。豎拄杖曰。七尺烏藤鱉",
    "X82n1571_088:0491b05": "鼻蛇。能翔宇宙瑞三巴。迢迢穿市人難見。檢點將來",
    "X82n1571_088:0491b06": "未到家。攛下拄杖。喝一喝　上堂。發元結制。此心良",
    "X82n1571_088:0491b07": "三七。長連九定香。坐到晨朝並午夜。等閒無事可商",
    "X82n1571_088:0491b08": "量(大吼傳嗣)。",
    "X82n1571_088:0491b09": "重慶華巖還初佛禪師佛誕上堂。世尊鑿開混沌。雲",
    "X82n1571_088:0491b10": "門鍊石補天。雖無毫髮滲漏。猶有經緯機權。彼此汗",
    "X82n1571_088:0491b11": "馬功高即不無。還見太平麼。且喜今朝無事(聖可玉嗣)。",
    "X82n1571_088:0491b12": "重慶華巖南芝靜禪師小參。平白地上。拈起一絲頭。",
    "X82n1571_088:0491b13": "為甚盡大地人。亡鋒結舌。且道利害在甚麼處。還委",
    "X82n1571_088:0491b14": "悉麼。大如芥子。細若須彌。軟如鐵。硬似泥。不離四威",
    "X82n1571_088:0491b15": "儀中。惜乎人不識(聖可玉嗣)。",
    "X82n1571_088:0491b16": "漢州龍興子鐘洪禪師上堂。丹霞燒木佛。只為冷入",
    "X82n1571_088:0491b17": "骨。院主墮鬚眉。病因一念屈。正當移宮換位。寒氣交",
    "X82n1571_088:0491b18": "加。在衲僧分上。又且如何。良久喝一喝曰。鈎在不疑",
    "X82n1571_088:0491b19": "之地(聖可玉嗣)。",
    "X82n1571_088:0491b20": "瀘州來鳳法空證禪師上堂。卓拄杖曰。明頭合暗頭",
    "X82n1571_088:0491b21": "合。四方八面任作略。日面佛月面佛。喜怒哀樂是何",
    "X82n1571_088:0491b22": "物。世間多少守株人。盡在中途而退屈(聖可玉嗣)。",
    "X82n1571_088:0491b23": "渝城慈雲价南僊禪師頌世尊初生曰。指天指地欲",
    "X82n1571_088:0491b24": "何圖。傍若無人膽氣麤。將謂鬍鬚天下赤。誰知更有",
    "X82n1571_088:0491c01": "赤鬚鬍　頌世尊陞座曰。上座應知下座來。元無造",
    "X82n1571_088:0491c02": "作巧安排。就中尀耐文殊老。百萬人天被活埋　頌",
    "X82n1571_088:0491c03": "國師三喚侍者曰。三喚三呼應了休。陸行車馬水行",
    "X82n1571_088:0491c04": "舟。負吾負汝揚家醜。也是憐兒不覺羞　頌心不是",
    "X82n1571_088:0491c05": "佛智不是道曰。花谿雨後苔流滑。喜鵲聲餘午夢清。",
    "X82n1571_088:0491c06": "四顧白雲消散盡。夕陽斜照數峰青(聖可玉嗣)。",
    "X82n1571_088:0491c07": "漢州孝泉不惑興禪師營山王氏子。值蜀亂出楚。薙",
    "X82n1571_088:0491c08": "染於香嚴宕山遠座下。參聖可玉。言下獲益。尋常當",
    "X82n1571_088:0491c09": "機不讓。一日玉問。胡言漢語。拈置一邊。父母未生前。",
    "X82n1571_088:0491c10": "道一句子。師便掌。玉曰。太麤生。師又掌。玉休去。後印",
    "X82n1571_088:0491c11": "以偈曰。木樨中毒堯都發。面上而今猶五痕。含恨十",
    "X82n1571_088:0491c12": "年心未已。冤冤只報有讐人。還蜀住漢州之孝泉。上",
    "X82n1571_088:0491c13": "堂。僧問。父母未生前。那箇是學人本來面目。師曰。眼",
    "X82n1571_088:0491c14": "橫鼻直。曰死了燒了。面目何在。師便打。曰還許學人",
    "X82n1571_088:0491c15": "別通消息也無。師又打曰。綠楊芳艸地。散步任優游。",
    "X82n1571_088:0491c16": "顧眾曰。會麼。其或不會。今日定要與諸人別通消息。",
    "X82n1571_088:0491c17": "拽拄杖下座。歸方丈。端坐而逝。眾齋不見師出。入室",
    "X82n1571_088:0491c18": "撼之。已寂。一眾方知今日定要別通消息之語。墖於",
    "X82n1571_088:0491c19": "本山(聖可玉嗣)。",
    "X82n1571_088:0491c20": "重慶圓通惟識典禪師頌世尊初生曰。指天指地起",
    "X82n1571_088:0491c21": "干戈。好尚貪高人幾多。縱有超羣越格者。惡人自有",
    "X82n1571_088:0491c22": "惡人磨　頌女子入定曰。空谷傳聲。虗堂習聽。信之",
    "X82n1571_088:0491c23": "則有。叩之則應。看他大力人。弗假將軍令　頌婆子",
    "X82n1571_088:0491c24": "燒庵曰。者老婆。多揑怪。伶俐衲僧。未放你在。把火燒",
    "X82n1571_088:0492a01": "庵徒自肥。至今惹下驢年債(聖可玉嗣)。",
    "X82n1571_088:0492a02": "溧陽崇隆碧露夢禪師解制上堂。雪壓松梢靜。霜嚴",
    "X82n1571_088:0492a03": "老樹寒。白雲有意常封鎖。幽鳥無心以度關。長安大",
    "X82n1571_088:0492a04": "道。鐵虵橫攔。去去終難去。還還不易還。以拂子打圓",
    "X82n1571_088:0492a05": "相。于中劃破曰。諸禪客仔細參。草鞵終被脚頭瞞(聖可",
    "X82n1571_088:0492a06": "玉嗣)。",
    "X82n1571_088:0492a07": "提刑高奣暎居士初到華巖。茶次問。古人道。如人在",
    "X82n1571_088:0492a08": "樹。手不攀枝。足不踏枝。口銜樹枝。若問祖師西來意。",
    "X82n1571_088:0492a09": "答則失命。不答違問。如何。玉以手指自己茶鍾了。又",
    "X82n1571_088:0492a10": "指士鍾。士曰。和尚以手為舌。玉曰。居士以何為舌。士",
    "X82n1571_088:0492a11": "曰。以舌為舌。玉曰。非居士。不能放身捨命。士曰。無身",
    "X82n1571_088:0492a12": "命可捨。玉曰。老僧一時眼花。士曰瞎。師曰瞎瞎。士曰。",
    "X82n1571_088:0492a13": "如此則成戲論歟。玉曰。仁者見之謂之仁。士曰。某猶",
    "X82n1571_088:0492a14": "日用不知。乃設禮。後士又同玉。與屠居士遊溫泉。士",
    "X82n1571_088:0492a15": "將浴。喫餅次。屠曰。大家來喫湯餅會。士曰。此處可名",
    "X82n1571_088:0492a16": "洗兒泉。玉曰。九龍吐水也未。士曰。憾不自脇間出也。",
    "X82n1571_088:0492a17": "玉提起槵珠作痛聲。屠曰。此老倒會揑怪。玉曰。入水",
    "X82n1571_088:0492a18": "求人兩意符。九龍吐水沐金軀。毋云不自脇間出。痛",
    "X82n1571_088:0492a19": "徹山僧一串珠。後授士硯并偈曰。御賜元章一石頭。",
    "X82n1571_088:0492a20": "留傳到我似虗舟。浴雲谿畔拈將出。點化魚龍天際",
    "X82n1571_088:0492a21": "儔(聖可玉嗣)。",
    "X82n1571_088:0492a22": "會川迎恩湛一清禪師蜀南永寧王氏子。入滇住會",
    "X82n1571_088:0492a23": "川迎恩。上堂。諸方結制安禪。迎恩陞堂戲舞。驚起四",
    "X82n1571_088:0492a24": "海獰龍。撲落九天鳳翥。三乘拱手。十地擎拳。萬象森",
    "X82n1571_088:0492b01": "羅。揚眉吐氣。周天星斗。燦爛光輝。微塵國土。東湧西",
    "X82n1571_088:0492b02": "沒。蝡飛蜎動。各揮本有。不是神通妙用。亦非法爾如",
    "X82n1571_088:0492b03": "然。卓拄杖曰。會麼。今日也是兵隨印轉。將逐符行。正",
    "X82n1571_088:0492b04": "恁麼時祝聖開爐一句。作麼生道。野士無將酬帝德。",
    "X82n1571_088:0492b05": "須彌聊作一莖香(體宗寧嗣)。",
    "X82n1571_088:0492b06": "遵義松丘藏天源禪師示眾。參禪要猛烈。不悟不休",
    "X82n1571_088:0492b07": "歇。打起好精神。莫錯過時節。下箇死心腸。豈拘在年",
    "X82n1571_088:0492b08": "月。立得脚跟穩。始不被人惑。甘盡苦中苦。關頭能打",
    "X82n1571_088:0492b09": "徹。古人曾與麼。吾常于此切。作箇出羣人。行履須逈",
    "X82n1571_088:0492b10": "別。尅期能取證。當下便超越。山頂鼓波瀾。海底立枯",
    "X82n1571_088:0492b11": "竭。彌勒釋迦來。亡唇而結舌。三千陳葛藤。窠臼都剿",
    "X82n1571_088:0492b12": "絕。更擬問如何。白棒驀頭楔(兩生從嗣)。",
    "X82n1571_088:0492b13": "雙桂首一懷禪師上堂。有懸河口。方吹無孔笛。用肘",
    "X82n1571_088:0492b14": "後符。始登獅子座。正令行時。是佛是祖齊乞命。真機",
    "X82n1571_088:0492b15": "演處。若凡若聖悉皆融。聖箭透九重。霜染蘆花渾一",
    "X82n1571_088:0492b16": "色。劍氣肅梧葉。簷前砧杵擣千峰。是物含玉露。何處",
    "X82n1571_088:0492b17": "不金風。是法住法位。世間相常住。諸人還識常住真",
    "X82n1571_088:0492b18": "心麼。良久曰。知音不用頻頻。達者應教暗裏從　中",
    "X82n1571_088:0492b19": "秋晚參。諸佛窠臼。列祖關鍵。十五日已前。盡為諸人",
    "X82n1571_088:0492b20": "滿眼滿耳註破了也。燈燈相繼續。到彌勒下生。未來",
    "X82n1571_088:0492b21": "底猶在。十五日已後。正當十五日。入簾山色雲隔斷。",
    "X82n1571_088:0492b22": "到耳簷聲滴桂華。大家坐却中秋月。免得眼中又著",
    "X82n1571_088:0492b23": "沙　問如何是祖師關。師曰。乞兒手內破提籃　僧",
    "X82n1571_088:0492b24": "問如何是向上事。師曰。木人腦後使金鞭(雲嶠水嗣)。",
    "X82n1571_088:0492c01": "銅仁香山聖符越禪師上堂。頂[寧*頁]一著。耀古騰今。腦",
    "X82n1571_088:0492c02": "後圓光。千差照徹。若是通方之士。直向威音那畔。掀",
    "X82n1571_088:0492c03": "翻窠臼。豈在今時門頭。踢倒從前。拍禪床曰。男兒自",
    "X82n1571_088:0492c04": "有冲霄志。不向如來行處行(敏樹相嗣)。",
    "X82n1571_088:0492c05": "靖州嵩雲自徹琛禪師小參。禪不假參。施用現成。道",
    "X82n1571_088:0492c06": "不假學。本自圓明。須是恁麼人。方說恁麼話。未到恁",
    "X82n1571_088:0492c07": "麼時。必須要大歇。諸昆仲。還知大歇底消息麼。良久",
    "X82n1571_088:0492c08": "曰。挨到水窮山盡處。回頭撞著本爺娘(澹竹密嗣)。",
    "X82n1571_088:0492c09": "雲南開化吉祥恒秀林禪師上堂。問臨濟在黃檗。三",
    "X82n1571_088:0492c10": "度問佛法大意。因甚三度被打。師便打。曰在黃檗下",
    "X82n1571_088:0492c11": "喫苦。為甚向大愚處拔本。師連打退。乃曰。要明恁麼",
    "X82n1571_088:0492c12": "事。須是恁麼人。若是恁麼人。須解恁麼事。便乃拳踢",
    "X82n1571_088:0492c13": "相應。唱拍相隨。雖然如是。要見二老則易。要見吉祥",
    "X82n1571_088:0492c14": "則難。何故聻。有眼無耳朵。六月火邊坐　解制上堂。",
    "X82n1571_088:0492c15": "二僧齊出。師曰。一箭落雙雕。二僧齊歸位。師曰。死的",
    "X82n1571_088:0492c16": "死。活的活。乃曰。山僧去冬此日。有一則急要事。在諸",
    "X82n1571_088:0492c17": "公分上。諸公還知麼。若也得知。許你放膽摘楊花。脫",
    "X82n1571_088:0492c18": "或未然。出門便是草　上堂。上苑春花取次開。庭前",
    "X82n1571_088:0492c19": "燕子語喈喈。箇中會得真消息。何必胡僧特地來",
    "X82n1571_088:0492c20": "　問。學人皂白不分。乞師方便。師曰。你眼在甚麼處。僧",
    "X82n1571_088:0492c21": "無對。師便打退　問。世智辯聰。總不要拈出。還我話",
    "X82n1571_088:0492c22": "頭來。師便打。曰瞪目不見邊際。師曰。苦　頌世尊初",
    "X82n1571_088:0492c23": "生曰。天上人間誰似君。放開圭角便稱尊。雖然萬古",
    "X82n1571_088:0492c24": "無倫匹。幾箇知恩解報恩　頌世尊拈花曰。瞿曇纔",
    "X82n1571_088:0493a01": "露鋒鋩。迦葉眼中著楔。疑殺百萬人天。個個證龜成",
    "X82n1571_088:0493a02": "鼈(雲幻宸嗣)。",
    "X82n1571_088:0493a03": "澧州洛浦㫤庵長禪師上堂。有說不如不說。不說不",
    "X82n1571_088:0493a04": "如無說。何也。五更侵蚤起。誰家竈裏不生烟　上堂。",
    "X82n1571_088:0493a05": "年年此日慶瞿曇。一狗齩形眾狗讒。景仰遺風風不",
    "X82n1571_088:0493a06": "墜。借他櫓棹順揚帆(蓮月正嗣)。",
    "X82n1571_088:0493a07": "荊州金菉園密印見禪師常德王氏子。佛誕上堂。天",
    "X82n1571_088:0493a08": "上天下惟吾獨尊。言不該典。攪亂乾坤。韶陽一棒。口",
    "X82n1571_088:0493a09": "是禍門。末後拈花。殃及兒孫。千百世下。誰是知恩。良",
    "X82n1571_088:0493a10": "久顧眾曰。驀頭一杓非為屈。水有源兮木有根(蓮月正嗣)。",
    "X82n1571_088:0493a11": "楚南芙蓉百凝一禪師中秋示眾。大道只在目前。要",
    "X82n1571_088:0493a12": "且目前難覩。欲識大道真體。不離聲色言語。古人恁",
    "X82n1571_088:0493a13": "麼說話。大似抱橋柱洗澡。致令後人。認著個圓陀陀",
    "X82n1571_088:0493a14": "光爍爍的。以為極則。而殊不知道無體性。趣向則乖。",
    "X82n1571_088:0493a15": "總饒拂盡青霄。猶是法身大病。山僧今晚不費纖毫",
    "X82n1571_088:0493a16": "氣力。普使諸人。常光現前。畢竟具何三昧。以拂子畫",
    "X82n1571_088:0493a17": "○曰。此夜一輪滿。清光何處無。復舉馬祖玩月話畢。",
    "X82n1571_088:0493a18": "師曰。可惜一個清淨圓滿皎潔無瑕的月輪。被他馬",
    "X82n1571_088:0493a19": "家父子。說黃道白。塗污極矣。眾中還有為他作主的。",
    "X82n1571_088:0493a20": "出來道看。良久無人出。驀以拂子指曰。聻。眾翹首。師",
    "X82n1571_088:0493a21": "曰。且喜沒交涉。擲下拂子　小參。山高須到頂。水深",
    "X82n1571_088:0493a22": "必探底。諸仁者。各各有肩有臂有力。因甚不直下討",
    "X82n1571_088:0493a23": "個落處去。卓拄杖曰。自是欲歸歸便得。五湖煙景有",
    "X82n1571_088:0493a24": "誰爭(慧覺衣嗣)。",
    "X82n1571_088:0493b01": "華巖不厭樂禪師印江楊氏子。上堂。問世尊初生即",
    "X82n1571_088:0493b02": "不問。如何是未生前。師曰。雲籠古木。曰如何是已生",
    "X82n1571_088:0493b03": "後。師曰。雪滿寒巖。乃曰。大道在目前。人是人。境是境。",
    "X82n1571_088:0493b04": "惟心超物表。聖非聖。凡非凡。爐焚柏子依依香。霧靄",
    "X82n1571_088:0493b05": "猊臺。燭點油龍。皎皎神光侵垢面。還委悉麼。咄　上",
    "X82n1571_088:0493b06": "堂。展兩手曰。大開方便門。通十方無二路。復叉手曰。",
    "X82n1571_088:0493b07": "牢關緊閉。納四海成一家。只如不開不閉。又且如何。",
    "X82n1571_088:0493b08": "撒手曰。荷葉團團團自鏡。菱角尖尖尖似錐(聖可玉嗣)。",
    "X82n1571_088:0493b09": "指雲光孝禪師新津黎氏子。示眾。舉德山托鉢話。師",
    "X82n1571_088:0493b10": "曰。拶破虗空枯木花。作者相逢兩會家。雖然各具頂",
    "X82n1571_088:0493b11": "門眼。玉本無瑕却有瑕(聖可玉嗣)。",
    "X82n1571_088:0493b12": "西蜀文殊慈毒存禪師上堂。這一片田地。從來淨潔。",
    "X82n1571_088:0493b13": "不許人屙。驀摑口兩下云。無端無端　小參。冬寒夏",
    "X82n1571_088:0493b14": "熱。陰長陽除。聖凡非二。物我一如。展手曰。這箇是我。",
    "X82n1571_088:0493b15": "指竹篦曰。這箇是物。顧左右曰。如何得一如去。眾擬",
    "X82n1571_088:0493b16": "語。師拈竹篦。作舞歸方丈　小參。有一物。上同天。下",
    "X82n1571_088:0493b17": "同地。明同日。黑同漆。不在動用中。動用中收得。功在",
    "X82n1571_088:0493b18": "甚麼處。眾罔然。師震威喝曰。兩彩一賽　示眾。祇期",
    "X82n1571_088:0493b19": "緘默消殘夏。孰料猶來簸口唇。作賊心虗休議論。眠",
    "X82n1571_088:0493b20": "毛且道幾莖存　晚參。活煑氷花玉汁清。香旋綠霧",
    "X82n1571_088:0493b21": "照筵明。等閒不滴如沾著。釀就泥犁萬劫深。咄。禍福",
    "X82n1571_088:0493b22": "俱從口生　晚參。觀音貢峽口甘泉。普賢晉蒙頭錯",
    "X82n1571_088:0493b23": "落。慚愧文殊無口。總不消得。驀摑曰。這莫是驢鞍橋",
    "X82n1571_088:0493b24": "麼。復摑曰。莫莫莫(聖可玉嗣)。",
    "X82n1571_088:0493c01": "錦官文殊井覷道登禪師蜀墊江倪氏子。參遍諸方。",
    "X82n1571_088:0493c02": "向蒼松鶴處印可。六住名藍。開法二十餘稔。痛時風",
    "X82n1571_088:0493c03": "不古。遂隱錦官文殊。將生平言句。盡付煨燼。慈毒存。",
    "X82n1571_088:0493c04": "竊記其十二時歌云。雞鳴丑。真機密密翻筋斗。一點",
    "X82n1571_088:0493c05": "明星漏室來。凉風潑我娘生肘。老禪和無何有。起來",
    "X82n1571_088:0493c06": "禮誦還依舊。老鼠不來偷我油。米筐猶聞聲打鬪。平",
    "X82n1571_088:0493c07": "旦寅。不燒香去占虗名。禪床靜坐勞筋骨。且下經行",
    "X82n1571_088:0493c08": "走一巡。休擬議勿追尋。一念無為百不生。了了了時",
    "X82n1571_088:0493c09": "無可了。真真真處絕非真。日出卯。打開門戶光皎皎。",
    "X82n1571_088:0493c10": "青山依舊不曾移。室內無塵奚用掃。剔明燈穿破襖。",
    "X82n1571_088:0493c11": "拂拂清風誰覺曉。鵲噪鵶鳴動我機。分明原是自家",
    "X82n1571_088:0493c12": "寶。食時辰。火板聲聲報眾聞。藿飯黎羹百味足。淡茶",
    "X82n1571_088:0493c13": "苦菜一腔清。喫却了自家評。摘葉尋枝我不能。鉢底",
    "X82n1571_088:0493c14": "明珠光燦燦。口中三昧嚥津津。禺中巳。妙用縱橫無",
    "X82n1571_088:0493c15": "忌諱。眼裏不栽。荊棘花。脚下何嘗有關係。道不修禪",
    "X82n1571_088:0493c16": "不識。胸中唯覺虗明地。等閒拈起七斤衫。直使人人",
    "X82n1571_088:0493c17": "全體會。日南午。隨分隨緣只麼度。心地不容正覺生。",
    "X82n1571_088:0493c18": "口中且喫油鹽醋。箇東西唯自悟。酸甜苦辣皆圓具。",
    "X82n1571_088:0493c19": "西天東土總皆然。有甚男兒沒去處。日昳未。光陰漸",
    "X82n1571_088:0493c20": "漸衰將去。我儂到此自承當。會得來時還不是。自修",
    "X82n1571_088:0493c21": "持自評治。箇事原來非容易。但使身心寬覺空。一超",
    "X82n1571_088:0493c22": "直入如來地。晡時申。天地為欄一體平。獨有草庵分",
    "X82n1571_088:0493c23": "寂寞。且無俗客到山門。風無動雨無驚。此事人人本",
    "X82n1571_088:0493c24": "現成。狼藉一腔唯自得。殷勤馴伏趙州賓。日入酉。羣",
    "X82n1571_088:0494a01": "靈不動山河走。清機一點少人知。八萬門頭自衛守。",
    "X82n1571_088:0494a02": "莫沉空休抱有。性天明月光已久。堂堂箇事沒遮攔。",
    "X82n1571_088:0494a03": "覺得來時不唧[口*留]。黃昏戌。黑地穿鍼沒照顧。分明一",
    "X82n1571_088:0494a04": "箇好機關。密密綿綿劄不入。風一龕月一窟。瀟瀟灑",
    "X82n1571_088:0494a05": "灑無回互。獨脫無依到上方。放出摩尼光閃露。人定",
    "X82n1571_088:0494a06": "亥。一輪明月無邊界。宇宙山河凍底穿。世出世間無",
    "X82n1571_088:0494a07": "罣礙。者些兒沒依賴。養就銀缸冰一塊。沉沉寂寂就",
    "X82n1571_088:0494a08": "中懸。冷冷清清常自在。半夜子。靜聽松風說道理。泥",
    "X82n1571_088:0494a09": "半吼處碧天寒。木馬嘶時波浪起。起無起止無止。蟭",
    "X82n1571_088:0494a10": "螟吸乾滄海水。我儂有首偈初歌。試聽囉囉囉哩哩。",
    "X82n1571_088:0494a11": "師於己未冬辭世。偈曰。吾年六十。度生已畢。打翻觔",
    "X82n1571_088:0494a12": "斗。佛祖不識(蒼松鶴嗣)。"
}