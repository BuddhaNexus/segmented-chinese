{
    "T01n0026_048:0724c10": "中阿含經卷第四十八",
    "T01n0026_048:0724c12": "東晉罽賓三藏瞿曇僧伽提婆譯",
    "T01n0026_048:0724c13": "雙品第四(有五經雙品。本有十經，分後五經屬第五誦，故曰雙品)(第四分",
    "T01n0026_048:0724c14": "別誦)",
    "T01n0026_048:0724c15": "　馬邑及馬邑　　牛角娑羅林",
    "T01n0026_048:0724c16": "　牛角娑羅林　　求解最在後",
    "T01n0026_048:0724c17": "（一八二）中阿含雙品馬邑經第一",
    "T01n0026_048:0724c18": "我聞如是：一時，佛遊鴦騎國，與大比丘眾",
    "T01n0026_048:0724c19": "俱，往至馬邑，住馬林寺，及比丘眾。爾時，世",
    "T01n0026_048:0724c20": "尊告諸比丘：「人見汝等沙門，是沙門，人問",
    "T01n0026_048:0724c21": "汝等沙門，汝自稱沙門耶？」諸比丘白曰：「爾",
    "T01n0026_048:0724c22": "也。世尊！」佛復告曰：「是以汝等以此，要以此",
    "T01n0026_048:0724c23": "沙門，當學如沙門法及如梵志法，學如沙",
    "T01n0026_048:0724c24": "門法及如梵志法已，要是真諦沙門、不虛沙",
    "T01n0026_048:0724c25": "門。若受衣被、飲食、床榻、湯藥及若干種諸生",
    "T01n0026_048:0724c26": "活具者，彼所供給，得大福，得大果，得大",
    "T01n0026_048:0724c27": "功德，得大廣報，汝等當學如是。「云何如沙",
    "T01n0026_048:0724c28": "門法及如梵志法？身行清淨，仰向發露，善護",
    "T01n0026_048:0724c29": "無缺，因此清淨，不自舉，不下他，無穢無濁，",
    "T01n0026_048:0725a01": "為諸智梵行者所共稱譽。若汝作是念：『我",
    "T01n0026_048:0725a02": "身行清淨，我所作已辦，不復更學，已成德",
    "T01n0026_048:0725a03": "義，無復上作。』比丘！我為汝說，莫令求沙門",
    "T01n0026_048:0725a04": "義失沙門義。若欲求上學者，比丘若身清",
    "T01n0026_048:0725a05": "淨，當復作何等？當學口行清淨，仰向發露，",
    "T01n0026_048:0725a06": "善護無缺。因此口行清淨，不自舉，不下他，",
    "T01n0026_048:0725a07": "無穢無濁，為諸智梵行者所共稱譽。「若汝",
    "T01n0026_048:0725a08": "等作是念：『我身、口行清淨，我所作已辦，不復",
    "T01n0026_048:0725a09": "更學，已成德義，無復上作。』比丘！我為汝說，",
    "T01n0026_048:0725a10": "莫令求沙門義失沙門義。若欲求上學",
    "T01n0026_048:0725a11": "者，比丘若身、口清淨，當復作何等？當學意",
    "T01n0026_048:0725a12": "行清淨，仰向發露，善護無缺。因此意行清淨，",
    "T01n0026_048:0725a13": "不自舉，不下他，無穢無濁，為諸智梵行者",
    "T01n0026_048:0725a14": "所共稱譽。若汝等作是念：『我身、口、意行清",
    "T01n0026_048:0725a15": "淨，我所作已辦，不復更學，已成德義，無復",
    "T01n0026_048:0725a16": "上作。』比丘！我為汝說，莫令求沙門義失沙",
    "T01n0026_048:0725a17": "門義。若欲求上學者，比丘若身、口、意行清",
    "T01n0026_048:0725a18": "淨，當復作何等？當學命行清淨，仰向發露，",
    "T01n0026_048:0725a19": "善護無缺。因此命行清淨，不自舉，不下他，",
    "T01n0026_048:0725a20": "無穢無濁，為諸智梵行者所共稱譽。「若汝",
    "T01n0026_048:0725a21": "等作是念：『我身、口、意、命行清淨，我所作已辦，",
    "T01n0026_048:0725a22": "不復更學，已成德義，無復上作。』比丘！我為",
    "T01n0026_048:0725a23": "汝說，莫令求沙門義失沙門義。若欲求",
    "T01n0026_048:0725a24": "上學者，比丘身、口、意命行清淨，當復作何",
    "T01n0026_048:0725a25": "等？比丘當學守護諸根，常念閉塞，念欲明",
    "T01n0026_048:0725a26": "達，守護念心而得成就，恒欲起意，若眼見",
    "T01n0026_048:0725a27": "色，然不受相，亦不味色，謂忿諍故，守護眼",
    "T01n0026_048:0725a28": "根。心中不生貪伺、憂慼、惡不善法，趣向彼",
    "T01n0026_048:0725a29": "故，守護眼根。如是耳、鼻、舌、身，若意知法，然",
    "T01n0026_048:0725b01": "不受相，亦不味法，謂忿諍故，守護意根。心",
    "T01n0026_048:0725b02": "中不生貪伺、憂慼、惡不善法，趣向彼故，守",
    "T01n0026_048:0725b03": "護意根。若汝等作是念：『我身、口、意、命行清",
    "T01n0026_048:0725b04": "淨，守護諸根，我所作已辦，不復更學，已成",
    "T01n0026_048:0725b05": "德義，無復上作。』比丘！我為汝說，莫令求沙",
    "T01n0026_048:0725b06": "門義失沙門義。若欲求上學者，比丘身、口、",
    "T01n0026_048:0725b07": "意、命行清淨，守護諸根，當復作何等？比丘",
    "T01n0026_048:0725b08": "當學正知出入，善觀分別，屈伸低仰，儀容",
    "T01n0026_048:0725b09": "庠序，善著僧伽梨及諸衣鉢，行住坐臥、眠",
    "T01n0026_048:0725b10": "寤語默，皆正知之。「若汝等作是念：『我身、口、",
    "T01n0026_048:0725b11": "意、命行清淨，守護諸根，正知出入，我所作",
    "T01n0026_048:0725b12": "已辦，不復更學，已成德義，無復上作。』比丘！",
    "T01n0026_048:0725b13": "我為汝說，莫令求沙門義失沙門義。若欲",
    "T01n0026_048:0725b14": "求上學者，比丘身、口、意、命行清淨，守護諸",
    "T01n0026_048:0725b15": "根，正知出入，當復作何等？比丘當學獨住",
    "T01n0026_048:0725b16": "遠離，在無事處，或至樹下空安靖處、山巖",
    "T01n0026_048:0725b17": "石室、露地穰[卄/積]，或至林中，或在塚間。彼已",
    "T01n0026_048:0725b18": "在無事處，或至樹下空安靖處，敷尼師壇，",
    "T01n0026_048:0725b19": "結跏趺坐，正身正願，反念不向，斷除貪伺，",
    "T01n0026_048:0725b20": "心無有諍，見他財物、諸生活具，不起貪伺，",
    "T01n0026_048:0725b21": "欲令我得，彼於貪伺淨除其心。如是瞋恚、",
    "T01n0026_048:0725b22": "睡眠、掉悔，斷疑度惑，於諸善法無有猶",
    "T01n0026_048:0725b23": "豫，彼於疑惑淨除其心。彼斷此五蓋、心穢、",
    "T01n0026_048:0725b24": "慧羸，離欲、離惡不善之法，至得第四禪成",
    "T01n0026_048:0725b25": "就遊。彼已得如是定心清淨，無穢無煩，柔軟",
    "T01n0026_048:0725b26": "善住，得不動心，趣向漏盡智通作證。彼便",
    "T01n0026_048:0725b27": "知此苦如真，知此苦習、知此苦滅、知此苦",
    "T01n0026_048:0725b28": "滅道如真。亦知此漏如真，知此漏習、知此",
    "T01n0026_048:0725b29": "漏滅、知此漏滅道如真。彼如是知、如是見",
    "T01n0026_048:0725c01": "已，則欲漏心解脫，有漏、無明漏心解脫。解脫",
    "T01n0026_048:0725c02": "已，便知解脫，生已盡，梵行已立，所作已辦，不",
    "T01n0026_048:0725c03": "更受有，知如真。是說沙門，說梵志，說聖，",
    "T01n0026_048:0725c04": "說淨浴。「云何沙門？謂息止諸惡不善之法、諸",
    "T01n0026_048:0725c05": "漏穢污，為當來有本，煩熱苦報，生、老、病、死因，",
    "T01n0026_048:0725c06": "是謂沙門。云何梵志？謂遠離諸惡不善之",
    "T01n0026_048:0725c07": "法，諸漏穢污，為當來有本，煩熱苦報，生、老、病、",
    "T01n0026_048:0725c08": "死因，是謂梵志。云何為聖？謂遠離諸惡不",
    "T01n0026_048:0725c09": "善之法、諸漏穢污，為當來有本，煩熱苦報，生、",
    "T01n0026_048:0725c10": "老、病、死因，是謂為聖。云何淨浴？謂淨浴諸",
    "T01n0026_048:0725c11": "惡不善之法、諸漏穢污，為當來有本，煩熱苦",
    "T01n0026_048:0725c12": "報，生、老、病、死因，是謂淨浴。是謂沙門，是謂",
    "T01n0026_048:0725c13": "梵志，是謂為聖，是謂淨浴。」佛說如是。彼諸",
    "T01n0026_048:0725c14": "比丘聞佛所說，歡喜奉行。",
    "T01n0026_048:0725c15": "馬邑經第一竟(千三百四十七字)",
    "T01n0026_048:0725c16": "（一八三）中阿含雙品馬邑經第二(第四分",
    "T01n0026_048:0725c17": "別誦)",
    "T01n0026_048:0725c18": "我聞如是：一時，佛遊鴦騎國，與大比丘眾",
    "T01n0026_048:0725c19": "俱，往至馬邑，住馬林寺，及比丘眾。爾時，世",
    "T01n0026_048:0725c20": "尊告諸比丘：「人見汝等沙門，是沙門，人問",
    "T01n0026_048:0725c21": "汝等沙門，汝自稱沙門耶？」諸比丘白曰：「爾",
    "T01n0026_048:0725c22": "也。世尊！」佛復告曰：「是以汝等以此，要以此",
    "T01n0026_048:0725c23": "沙門，當學沙門道跡，莫非沙門；學沙門道",
    "T01n0026_048:0725c24": "跡已，要是真諦沙門、不虛沙門，若受衣被、飲",
    "T01n0026_048:0725c25": "食、床榻、湯藥及若干種諸生活具者，彼所供",
    "T01n0026_048:0725c26": "給，得大福，得大果，得大功德，得大廣報，",
    "T01n0026_048:0725c27": "汝等當學如是。「云何非沙門道跡，非沙",
    "T01n0026_048:0725c28": "門？若有貪伺不息貪伺，有恚不息恚，有",
    "T01n0026_048:0725c29": "瞋不息瞋，有不語不息不語，有結不息",
    "T01n0026_048:0726a01": "結，有慳不息慳，有嫉不息嫉，有諛諂",
    "T01n0026_048:0726a02": "不息諛諂，有欺誑不息欺誑，有無慙不",
    "T01n0026_048:0726a03": "息無慙，有無愧不息無愧，有惡欲不息",
    "T01n0026_048:0726a04": "惡欲，有邪見不息邪見，此沙門垢、沙門諛",
    "T01n0026_048:0726a05": "諂、沙門詐偽、沙門曲，趣至惡處未盡已，學",
    "T01n0026_048:0726a06": "非沙門道跡，非沙門。「猶如鉞斧，新作極利，",
    "T01n0026_048:0726a07": "有頭有刃，僧伽梨所裹，我說彼癡學沙",
    "T01n0026_048:0726a08": "門道亦復如是。謂有貪伺不息貪伺，有恚",
    "T01n0026_048:0726a09": "不息恚，有瞋不息瞋，有不語不息不語，",
    "T01n0026_048:0726a10": "有結不息結，有慳不息慳，有嫉不息嫉，",
    "T01n0026_048:0726a11": "有諛諂不息諛諂，有無慙不息無慙，",
    "T01n0026_048:0726a12": "有無愧不息無愧，有惡欲不息惡欲，有",
    "T01n0026_048:0726a13": "邪見不息邪見，持僧伽梨，我不說是沙",
    "T01n0026_048:0726a14": "門。若持僧伽梨者，有貪伺息貪伺，有恚息",
    "T01n0026_048:0726a15": "恚，有瞋息瞋，有不語息不語，有結息結，",
    "T01n0026_048:0726a16": "有慳息慳，有嫉息嫉，有諛諂息諛諂，",
    "T01n0026_048:0726a17": "有無慙息無慙，有無愧息無愧，有惡欲",
    "T01n0026_048:0726a18": "息惡欲，有邪見息邪見者，彼諸親親朋友",
    "T01n0026_048:0726a19": "往詣而作是說：『賢人！汝當學持僧伽梨。賢！",
    "T01n0026_048:0726a20": "汝學持僧伽梨，有貪伺息貪伺，有恚息",
    "T01n0026_048:0726a21": "恚，有瞋息瞋，有不語息不語，有結息結，",
    "T01n0026_048:0726a22": "有慳息慳，有嫉息嫉，有諛諂息諛諂，",
    "T01n0026_048:0726a23": "有無慙息無慙，有無愧息無愧，有惡欲",
    "T01n0026_048:0726a24": "息惡欲，有邪見息邪見。』若以我見持僧",
    "T01n0026_048:0726a25": "伽梨，有貪伺、恚、瞋、不語、結、慳、嫉、諛諂、無慙、無",
    "T01n0026_048:0726a26": "愧、惡欲、邪見，是以我持僧伽梨。我說非是",
    "T01n0026_048:0726a27": "沙門。「如是無衣、編髮、不坐、一食、常揚水、持水，",
    "T01n0026_048:0726a28": "持水者，我說非是沙門。若持水，有貪伺息",
    "T01n0026_048:0726a29": "貪伺，有恚息恚，有瞋息瞋，有不語息不",
    "T01n0026_048:0726b01": "語，有結息結，有慳息慳，有嫉息嫉，有",
    "T01n0026_048:0726b02": "諛諂息諛諂，有無慙息無慙，有無愧息",
    "T01n0026_048:0726b03": "無愧，有惡欲息惡欲，有邪見息邪見，彼",
    "T01n0026_048:0726b04": "諸親親朋友往詣而作是說：『賢！汝當持水。",
    "T01n0026_048:0726b05": "持水已，有貪伺息貪伺，有恚息恚，有瞋息",
    "T01n0026_048:0726b06": "瞋，有不語息不語，有結息結，有慳息慳，",
    "T01n0026_048:0726b07": "有嫉息嫉，有諛諂息諛諂，有無慙息",
    "T01n0026_048:0726b08": "無慙，有無愧息無愧，有惡欲息惡欲，有",
    "T01n0026_048:0726b09": "邪見息邪見。』若以我見持水，貪伺、恚、瞋、不",
    "T01n0026_048:0726b10": "語、結、慳、嫉、諛諂、無慙、無愧、有惡欲、有邪見、是",
    "T01n0026_048:0726b11": "以持水者，我說不是沙門。是謂非沙門道跡，",
    "T01n0026_048:0726b12": "非是沙門。「云何沙門道跡，非不沙門？若有",
    "T01n0026_048:0726b13": "貪伺息貪伺，有恚息恚，有瞋息瞋，有不",
    "T01n0026_048:0726b14": "語息不語，有結息結，有慳息慳，有嫉息",
    "T01n0026_048:0726b15": "嫉，有諛諂息諛諂，有無慙息無慙，有",
    "T01n0026_048:0726b16": "無愧息無愧，有惡欲息惡欲，有邪見息",
    "T01n0026_048:0726b17": "邪見，此沙門嫉、沙門諛諂、沙門詐偽、沙門",
    "T01n0026_048:0726b18": "曲，趣至惡處盡已，學沙門道跡，非不沙門。",
    "T01n0026_048:0726b19": "是謂沙門道跡，非不沙門。「彼如是成就戒，",
    "T01n0026_048:0726b20": "身清淨，口、意清淨，無有貪伺，心中無恚，無",
    "T01n0026_048:0726b21": "有睡眠，無掉憍慠，斷疑度惑，正念正智，",
    "T01n0026_048:0726b22": "無有愚癡，彼心與慈俱，遍滿一方成就遊。如",
    "T01n0026_048:0726b23": "是二三四方、四維上下，普周一切，心與慈俱，",
    "T01n0026_048:0726b24": "無結無怨，無恚無諍，極廣甚大，無量善修，遍",
    "T01n0026_048:0726b25": "滿一切世間成就遊。如是悲、喜心與捨俱，無",
    "T01n0026_048:0726b26": "結無怨，無恚無諍，極廣甚大，無量善修，遍滿",
    "T01n0026_048:0726b27": "一切世間成就遊。彼作是念：『有麤、有妙、有",
    "T01n0026_048:0726b28": "想，來上出要，知如真。』彼如是知、如是見已，",
    "T01n0026_048:0726b29": "則欲漏心解脫，有漏、無明漏心解脫，解脫已，",
    "T01n0026_048:0726c01": "便知解脫，生已盡，梵行已立，所作已辦，不更",
    "T01n0026_048:0726c02": "受有，知如真。「猶去村不遠，有好浴池，清泉",
    "T01n0026_048:0726c03": "流盈，翠草被岸，花樹四周。或於東方有一",
    "T01n0026_048:0726c04": "人來，飢渴疲極，脫衣岸上，入池快浴，去垢",
    "T01n0026_048:0726c05": "除熱，亦除渴乏。如是南方、西方、北方有一",
    "T01n0026_048:0726c06": "人來，飢渴疲極，脫衣岸上，入池快浴，去垢",
    "T01n0026_048:0726c07": "除熱，亦除渴乏。如是，剎利族姓子剃除鬚",
    "T01n0026_048:0726c08": "髮，著袈裟衣，至信、捨家、無家、學道，內行止，令",
    "T01n0026_048:0726c09": "得內止，內止者，我說沙門，說梵志，說聖，",
    "T01n0026_048:0726c10": "說淨浴。如是梵志、居士、工師族姓子剃除",
    "T01n0026_048:0726c11": "鬚髮，著袈裟衣，至信、捨家、無家、學道，內行止，",
    "T01n0026_048:0726c12": "令得內止，內止者，我說沙門，說梵志，說",
    "T01n0026_048:0726c13": "聖，說淨浴。「云何沙門？謂息止諸惡不善之",
    "T01n0026_048:0726c14": "法、諸漏穢污，為當來有本，煩熱苦報，生、老、病、",
    "T01n0026_048:0726c15": "死因，是謂沙門。云何梵志？謂遠離諸惡不",
    "T01n0026_048:0726c16": "善之法、諸漏穢污，為當來有本，煩熱苦報，生、",
    "T01n0026_048:0726c17": "老、病、死因，是謂梵志。云何為聖？謂遠離諸",
    "T01n0026_048:0726c18": "惡不善之法、諸漏穢污，為當來有本，煩熱苦",
    "T01n0026_048:0726c19": "報，生、老、病、死因，是謂為聖。云何淨浴？謂淨",
    "T01n0026_048:0726c20": "浴諸惡不善之法、諸漏穢污，為當來有本，煩",
    "T01n0026_048:0726c21": "熱苦報，生、老、病、死因，是謂淨浴。是謂沙門，",
    "T01n0026_048:0726c22": "是謂梵志，是謂為聖，是謂淨浴。」佛說如是。",
    "T01n0026_048:0726c23": "彼諸比丘聞佛所說，歡喜奉行。",
    "T01n0026_048:0726c24": "馬邑經第二竟(千四百六十字)",
    "T01n0026_048:0726c25": "（一八四）中阿含雙品牛角娑羅林經第三",
    "T01n0026_048:0726c26": "(第四分別誦)",
    "T01n0026_048:0726c27": "我聞如是：一時，佛遊䟦耆瘦，在牛角娑羅",
    "T01n0026_048:0726c28": "林，及諸多知識上尊比丘大弟子等。尊者舍",
    "T01n0026_048:0726c29": "梨子、尊者大目揵連、尊者大迦葉、尊者",
    "T01n0026_048:0727a01": "大迦旃延、尊者阿那律陀、尊者離越哆、",
    "T01n0026_048:0727a02": "尊者阿難，如是比丘多知識上尊比丘大",
    "T01n0026_048:0727a03": "弟子等，亦遊䟦耆瘦，在牛角娑羅林，並共",
    "T01n0026_048:0727a04": "近佛葉屋邊住。於是，尊者大目揵連、尊者",
    "T01n0026_048:0727a05": "大迦葉、尊者大迦旃延、尊者阿那律陀，過",
    "T01n0026_048:0727a06": "夜平旦，往詣尊者舍梨子所。尊者阿難遙見",
    "T01n0026_048:0727a07": "彼諸尊往已，白曰：「賢者離越哆！當知此尊",
    "T01n0026_048:0727a08": "者大目揵連、尊者大迦葉、尊者大迦旃延、",
    "T01n0026_048:0727a09": "尊者阿那律陀，過夜平旦，往詣尊者舍梨",
    "T01n0026_048:0727a10": "子所。賢者離越哆！今可共彼諸尊往詣尊",
    "T01n0026_048:0727a11": "者舍梨子所，儻能因彼從尊者舍梨子少",
    "T01n0026_048:0727a12": "多聞法。」於是，尊者大目揵連、尊者大迦葉、",
    "T01n0026_048:0727a13": "尊者大迦旃延、尊者阿那律陀、尊者離越哆、",
    "T01n0026_048:0727a14": "尊者阿難，過夜平旦，往詣尊者舍梨子所。尊",
    "T01n0026_048:0727a15": "者舍梨子遙見彼諸尊來已，尊者舍梨子因",
    "T01n0026_048:0727a16": "彼諸尊故說：「善來，賢者阿難！善來，阿難！善來，",
    "T01n0026_048:0727a17": "阿難！世尊侍者解世尊意，常為世尊之所",
    "T01n0026_048:0727a18": "稱譽，及諸智梵行人。我今問賢者阿難，此",
    "T01n0026_048:0727a19": "牛角娑羅林甚可愛樂，夜有明月，諸娑羅樹",
    "T01n0026_048:0727a20": "皆敷妙香，猶若天花。賢者阿難！何等比丘",
    "T01n0026_048:0727a21": "起發牛角娑羅林？」尊者阿難答曰：「尊者舍梨",
    "T01n0026_048:0727a22": "子！若有比丘廣學多聞，守持不忘，積聚博",
    "T01n0026_048:0727a23": "聞，所謂法者，初妙、中妙、竟亦妙，有義有文，",
    "T01n0026_048:0727a24": "具足清淨，顯現梵行。如是諸法廣學多聞，翫",
    "T01n0026_048:0727a25": "習至千，意所惟觀，明見深達，彼所說法簡",
    "T01n0026_048:0727a26": "要捷疾，與正相應，欲斷諸結。尊者舍梨子！",
    "T01n0026_048:0727a27": "如是比丘起發牛角娑羅林。」尊者舍梨子復",
    "T01n0026_048:0727a28": "問曰：「賢者離越哆！賢者阿難比丘已說隨所",
    "T01n0026_048:0727a29": "知。我今復問賢者離越哆，此牛角娑羅林",
    "T01n0026_048:0727b01": "甚可愛樂，夜有明月，諸娑羅樹皆敷妙香，",
    "T01n0026_048:0727b02": "猶若天花。賢者離越哆！何等比丘起發牛",
    "T01n0026_048:0727b03": "角娑羅林？」尊者離越哆答曰：「尊者舍梨子！若",
    "T01n0026_048:0727b04": "有比丘樂於燕坐，內行止，不廢坐禪，成",
    "T01n0026_048:0727b05": "就於觀，常好閑居，憙安靖處，尊者舍梨子！",
    "T01n0026_048:0727b06": "如是比丘起發牛角娑羅林。」尊者舍梨子復",
    "T01n0026_048:0727b07": "問曰：「賢者阿那律陀！賢者離越哆比丘已說",
    "T01n0026_048:0727b08": "隨所知。我今復問賢者阿那律陀，此牛角娑",
    "T01n0026_048:0727b09": "羅林甚可愛樂，夜有明月，諸娑羅樹皆敷",
    "T01n0026_048:0727b10": "妙香，猶若天華。賢者阿那律陀！何等比丘",
    "T01n0026_048:0727b11": "起發牛角娑羅林？」尊者阿那律陀答曰：「尊者",
    "T01n0026_048:0727b12": "舍梨子！若有比丘逮得天眼，成就天眼，於",
    "T01n0026_048:0727b13": "千世界彼少方便須臾盡見。尊者舍梨子！猶",
    "T01n0026_048:0727b14": "有目人住高樓上，於下露地有千土墼，彼",
    "T01n0026_048:0727b15": "少方便須臾盡見。尊者舍梨子！如是若有比",
    "T01n0026_048:0727b16": "丘逮得天眼，成就天眼，於千世界彼少方",
    "T01n0026_048:0727b17": "便須臾盡見，尊者舍梨子！如是比丘起發牛",
    "T01n0026_048:0727b18": "角娑羅林。」尊者舍梨子復問曰：「賢者迦旃延！",
    "T01n0026_048:0727b19": "賢者阿那律陀比丘已說隨所知。我今復問",
    "T01n0026_048:0727b20": "賢者迦旃延，此牛角娑羅林甚可愛樂，夜",
    "T01n0026_048:0727b21": "有明月，諸娑羅樹皆敷妙香，猶若天花。賢",
    "T01n0026_048:0727b22": "者迦旃延！何等比丘起發牛角娑羅林？」尊者",
    "T01n0026_048:0727b23": "大迦旃延答曰：「尊者舍梨子！猶二比丘法師",
    "T01n0026_048:0727b24": "共論甚深阿毘曇，彼所問事，善解悉知，答",
    "T01n0026_048:0727b25": "亦無礙，說法辯捷。尊者舍梨子！如是比丘起",
    "T01n0026_048:0727b26": "發牛角娑羅林。」尊者舍梨子復問曰：「尊者大",
    "T01n0026_048:0727b27": "迦葉！賢者迦旃延比丘已說隨所知。我今復",
    "T01n0026_048:0727b28": "問尊者大迦葉，此牛角娑羅林甚可愛樂，",
    "T01n0026_048:0727b29": "夜有明月，諸娑羅樹皆敷妙香，猶若天華。",
    "T01n0026_048:0727c01": "尊者大迦葉！何等比丘起發牛角娑羅林？」尊",
    "T01n0026_048:0727c02": "者大迦葉答曰：「賢者舍梨子！若有比丘自無",
    "T01n0026_048:0727c03": "事稱說無事，自有少欲稱說少欲，自有知",
    "T01n0026_048:0727c04": "足稱說知足，自樂在遠離獨住稱說樂在",
    "T01n0026_048:0727c05": "遠離獨住，自修行精勤稱說修行精勤，自立",
    "T01n0026_048:0727c06": "正念正智稱說立正念正智，自得定稱說",
    "T01n0026_048:0727c07": "得定，自有智慧稱說智慧，自諸漏已盡稱",
    "T01n0026_048:0727c08": "說諸漏已盡，自勸發渴仰成就歡喜稱說勸",
    "T01n0026_048:0727c09": "發渴仰成就歡喜，賢者舍梨子！如是比丘",
    "T01n0026_048:0727c10": "起發牛角娑羅林。」尊者舍梨子復問曰：「賢者",
    "T01n0026_048:0727c11": "目揵連！尊者大迦葉已說隨所知。我今復",
    "T01n0026_048:0727c12": "問賢者目揵連，此牛角娑羅林甚可愛樂，夜",
    "T01n0026_048:0727c13": "有明月，諸娑羅樹皆敷妙香，猶若天華。賢",
    "T01n0026_048:0727c14": "者目連！何等比丘起發牛角娑羅林？」尊者",
    "T01n0026_048:0727c15": "大目揵連答曰：「尊者舍梨子！若有比丘有",
    "T01n0026_048:0727c16": "大如意足，有大威德，有大福祐，有大威神，",
    "T01n0026_048:0727c17": "自在無量如意足。彼行無量如意足，變一",
    "T01n0026_048:0727c18": "為眾，合眾為一，一則住一，有知有見，徹",
    "T01n0026_048:0727c19": "過石壁，如空無礙，出入於地，猶若如水，履",
    "T01n0026_048:0727c20": "水如地而不陷沒，上昇虛空，結跏趺坐，猶",
    "T01n0026_048:0727c21": "若如鳥，今此日月有大如意足，有大威德，",
    "T01n0026_048:0727c22": "有大福祐，有大威神，以手捫摸，身至梵天。",
    "T01n0026_048:0727c23": "尊者舍梨子！如是比丘起發牛角娑羅林。」尊",
    "T01n0026_048:0727c24": "者大目揵連問曰：「尊者舍梨子！我及諸尊已",
    "T01n0026_048:0727c25": "各自說隨其所知。我今問尊者舍梨子，此牛",
    "T01n0026_048:0727c26": "角娑羅林甚可愛樂，夜有明月，諸娑羅樹皆",
    "T01n0026_048:0727c27": "敷妙香，猶若天華。尊者舍梨子！何等比丘",
    "T01n0026_048:0727c28": "起發牛角娑羅林？」尊者舍梨子答曰：「賢者目",
    "T01n0026_048:0727c29": "揵連！若有比丘隨用心自在而不隨心，彼",
    "T01n0026_048:0728a01": "若欲得隨所住止，中前遊行，即彼住止，中前",
    "T01n0026_048:0728a02": "遊行。彼若欲得隨所住止，日中、晡時遊行，即",
    "T01n0026_048:0728a03": "彼住止，日中、晡時遊行。賢者目揵連！猶王、王",
    "T01n0026_048:0728a04": "臣，衣服甚多，有若干種雜妙色衣，彼若欲得",
    "T01n0026_048:0728a05": "中前著者即取著之，彼若欲得日中、晡時",
    "T01n0026_048:0728a06": "著者即取著之。賢者目揵連！如是。若有比",
    "T01n0026_048:0728a07": "丘隨用心自在而不隨心，彼若欲得隨所",
    "T01n0026_048:0728a08": "住止，中前遊行，即彼住止，中前遊行。彼若欲",
    "T01n0026_048:0728a09": "得隨所住止，日中、晡時遊行，即彼住止，日中、",
    "T01n0026_048:0728a10": "晡時遊行，賢者目揵連！如是比丘起發牛角",
    "T01n0026_048:0728a11": "娑羅林。」尊者舍梨子告曰：「賢者目揵連！我及",
    "T01n0026_048:0728a12": "諸賢已各自說隨其所知。賢者目揵連！我等",
    "T01n0026_048:0728a13": "寧可共彼諸賢往詣佛所，向論此事，於中",
    "T01n0026_048:0728a14": "知誰最為善說。」於是，尊者舍梨子、尊者大",
    "T01n0026_048:0728a15": "目揵連、尊者大迦葉、尊者大迦旃延、尊者阿",
    "T01n0026_048:0728a16": "那律陀、尊者離越哆、尊者阿難，往詣佛所，",
    "T01n0026_048:0728a17": "諸尊者等稽首佛足，却坐一面，尊者阿難亦",
    "T01n0026_048:0728a18": "稽首佛足，却住一面。尊者舍梨子白曰：「世",
    "T01n0026_048:0728a19": "尊！今日賢者大目揵連、尊者大迦葉、賢者迦",
    "T01n0026_048:0728a20": "旃延、賢者阿那律陀、賢者離越哆、賢者阿難，",
    "T01n0026_048:0728a21": "過夜平旦，來詣我所，我遙見彼諸賢來已，",
    "T01n0026_048:0728a22": "因彼諸賢故說：『善來，賢者阿難！善來，阿難！善",
    "T01n0026_048:0728a23": "來，阿難！世尊侍者解世尊意，常為世尊之所",
    "T01n0026_048:0728a24": "稱譽，及諸智梵行人，我今問賢者阿難，此",
    "T01n0026_048:0728a25": "牛角娑羅林甚可愛樂，夜有明月，諸娑羅樹",
    "T01n0026_048:0728a26": "皆敷妙香，猶若天華，賢者阿難！何等比丘",
    "T01n0026_048:0728a27": "起發牛角娑羅林？』賢者阿難即答我曰：『尊者",
    "T01n0026_048:0728a28": "舍梨子！若有比丘廣學多聞，守持不忘，積",
    "T01n0026_048:0728a29": "聚博聞，所謂法者，初妙、中妙、竟亦妙，有義有",
    "T01n0026_048:0728b01": "文，具足清淨，顯現梵行。如是諸法廣學多聞，",
    "T01n0026_048:0728b02": "翫習至千，意所惟觀，明見深達，彼所說法",
    "T01n0026_048:0728b03": "簡要捷疾，與正相應，欲斷諸結。尊者舍梨",
    "T01n0026_048:0728b04": "子！如是比丘起發牛角娑羅林。』」世尊歎曰：",
    "T01n0026_048:0728b05": "「善哉！善哉！舍梨子！實如阿難比丘所說。所以",
    "T01n0026_048:0728b06": "者何？阿難比丘成就多聞。」尊者舍梨子白曰：",
    "T01n0026_048:0728b07": "「世尊！賢者阿難如是說已，我復問曰：『賢者",
    "T01n0026_048:0728b08": "離越哆！賢者阿難比丘已說隨所知。我今復",
    "T01n0026_048:0728b09": "問賢者離越哆，此牛角娑羅林甚可愛樂，",
    "T01n0026_048:0728b10": "夜有明月，諸娑羅樹皆敷妙香，猶若天華。",
    "T01n0026_048:0728b11": "賢者離越哆！何等比丘起發牛角娑羅林？』賢",
    "T01n0026_048:0728b12": "者離越哆即答我曰：『尊者舍梨子！若有比丘",
    "T01n0026_048:0728b13": "樂於燕坐，內行止，不廢坐禪，成就於觀，",
    "T01n0026_048:0728b14": "常好閑居，憙安靖處，尊者舍梨子！如是比",
    "T01n0026_048:0728b15": "丘起發牛角娑羅林。』」世尊歎曰：「善哉！善哉！舍",
    "T01n0026_048:0728b16": "梨子！如離越哆比丘所說。所以者何？離越哆",
    "T01n0026_048:0728b17": "比丘常樂坐禪。」尊者舍梨子白曰：「世尊！賢者",
    "T01n0026_048:0728b18": "離越哆如是說已，我復問曰：『賢者阿那律陀！",
    "T01n0026_048:0728b19": "賢者離越哆比丘已說隨所知。我今復問",
    "T01n0026_048:0728b20": "賢者阿那律陀，此牛角娑羅林甚可愛樂，夜",
    "T01n0026_048:0728b21": "有明月，諸娑羅樹皆敷妙香，猶若天華。賢",
    "T01n0026_048:0728b22": "者阿那律陀！何等比丘起發牛角娑羅林？』賢",
    "T01n0026_048:0728b23": "者阿那律陀即答我曰：『尊者舍梨子！若有比",
    "T01n0026_048:0728b24": "丘逮得天眼，成就天眼，於千世界彼少方",
    "T01n0026_048:0728b25": "便須臾盡見。尊者舍梨子！猶有目人住高樓",
    "T01n0026_048:0728b26": "上，於下露地有千土墼，彼少有方便須",
    "T01n0026_048:0728b27": "臾盡見。尊者舍梨子！如是。若有比丘逮得",
    "T01n0026_048:0728b28": "天眼，成就天眼，於千世界微少方便須臾",
    "T01n0026_048:0728b29": "盡見。尊者舍梨子！如是比丘起發牛角娑羅",
    "T01n0026_048:0728c01": "林。』」世尊歎曰：「善哉！善哉！舍梨子！如阿那律陀",
    "T01n0026_048:0728c02": "比丘所說。所以者何？阿那律陀比丘成就天",
    "T01n0026_048:0728c03": "眼。」尊者舍梨子白曰：「世尊！賢者阿那律陀如",
    "T01n0026_048:0728c04": "是說已，我復問曰：『賢者迦旃延！賢者阿那律",
    "T01n0026_048:0728c05": "陀比丘已說隨所知。我今復問賢者迦旃延，",
    "T01n0026_048:0728c06": "此牛角娑羅林甚可愛樂，夜有明月，諸娑羅",
    "T01n0026_048:0728c07": "樹皆敷妙香，猶若天華。賢者迦旃延！何等比",
    "T01n0026_048:0728c08": "丘起發牛角娑羅林？』賢者迦旃延即答我曰：",
    "T01n0026_048:0728c09": "『尊者舍梨子！猶二比丘法師共論甚深阿",
    "T01n0026_048:0728c10": "毘曇，彼所問事，善解悉知，答亦無礙，說法辯",
    "T01n0026_048:0728c11": "捷。尊者舍梨子！如是比丘起發牛角娑羅林。』」",
    "T01n0026_048:0728c12": "世尊歎曰：「善哉！善哉！舍梨子！如迦旃延比丘",
    "T01n0026_048:0728c13": "所說。所以者何？迦旃延比丘分別法師。」尊者",
    "T01n0026_048:0728c14": "舍梨子白曰：「世尊！賢者迦旃延如是說已，我",
    "T01n0026_048:0728c15": "復問曰：『尊者大迦葉！賢者迦旃延比丘已說",
    "T01n0026_048:0728c16": "隨所知。我今復問尊者大迦葉，此牛角娑羅",
    "T01n0026_048:0728c17": "林甚可愛樂，夜有明月，諸娑羅樹皆敷妙",
    "T01n0026_048:0728c18": "香，猶若天華。尊者大迦葉！何等比丘起發牛",
    "T01n0026_048:0728c19": "角娑羅林？』尊者大迦葉即答我曰：『賢者舍梨",
    "T01n0026_048:0728c20": "子！若有比丘自無事稱說無事，自有少欲",
    "T01n0026_048:0728c21": "稱說少欲，自有知足稱說知足，自樂在遠",
    "T01n0026_048:0728c22": "離獨住稱說樂在遠離獨住，自修行精勤稱",
    "T01n0026_048:0728c23": "說修行精勤，自立正念正智稱說立正念正",
    "T01n0026_048:0728c24": "智，自得定稱說得定，自有智慧稱說智慧，",
    "T01n0026_048:0728c25": "自諸漏已盡稱說諸漏已盡，自勸發渴仰成",
    "T01n0026_048:0728c26": "就歡喜稱說勸發渴仰成就歡喜。賢者舍梨",
    "T01n0026_048:0728c27": "子！如是比丘起發牛角娑羅林。』」世尊歎曰：",
    "T01n0026_048:0728c28": "「善哉！善哉！舍梨子！如迦葉比丘所說。所以",
    "T01n0026_048:0728c29": "者何？迦葉比丘常行無事。」尊者舍梨子白曰：",
    "T01n0026_048:0729a01": "「世尊！尊者大迦葉如是說已，我復問曰：『賢者",
    "T01n0026_048:0729a02": "目揵連！尊者大迦葉已說隨所知。我今復問",
    "T01n0026_048:0729a03": "賢者目揵連，此牛角娑羅林甚可愛樂，夜有",
    "T01n0026_048:0729a04": "明月，諸娑羅樹皆敷妙香，猶若天華。賢者",
    "T01n0026_048:0729a05": "目揵連！何等比丘起發牛角娑羅林？』賢者大",
    "T01n0026_048:0729a06": "目揵連即答我曰：『尊者舍梨子！若有比丘",
    "T01n0026_048:0729a07": "有大如意足，有大威德，有大福祐，有大威",
    "T01n0026_048:0729a08": "神，自在無量如意足，彼行無量如意足，變一",
    "T01n0026_048:0729a09": "為眾，合眾為一，一則住一，有知有見，徹過",
    "T01n0026_048:0729a10": "石壁，如空無礙，出入於地，猶若如水，履水",
    "T01n0026_048:0729a11": "如地而不陷沒，上昇虛空，結跏趺坐，猶若",
    "T01n0026_048:0729a12": "如鳥，今此日月有大如意足，有大威德，有",
    "T01n0026_048:0729a13": "大福祐，有大威神，以手捫摸，身至梵天。尊",
    "T01n0026_048:0729a14": "者舍梨子！如是比丘起發牛角娑羅林。』」世尊",
    "T01n0026_048:0729a15": "歎曰：「善哉！善哉！舍梨子！如目揵連比丘所",
    "T01n0026_048:0729a16": "說。所以者何？目揵連比丘有大如意足。」於",
    "T01n0026_048:0729a17": "是，尊者大目揵連即從坐起，偏袒著衣，叉",
    "T01n0026_048:0729a18": "手向佛，白曰：「世尊！我及諸尊如是說已。便",
    "T01n0026_048:0729a19": "白尊者舍梨子曰：『尊者舍梨子！我及諸尊已",
    "T01n0026_048:0729a20": "各自說隨其所知，我今問尊者舍梨子，此牛",
    "T01n0026_048:0729a21": "角娑羅林甚可愛樂，夜有明月，諸娑羅樹皆",
    "T01n0026_048:0729a22": "敷妙香，猶若天華。尊者舍梨子！何等比丘",
    "T01n0026_048:0729a23": "起發牛角娑羅林？』尊者舍梨子即答我曰：『賢",
    "T01n0026_048:0729a24": "者目揵連！若有比丘隨用心自在而不隨",
    "T01n0026_048:0729a25": "心，彼若欲得隨所住止，中前遊行，即彼住止，",
    "T01n0026_048:0729a26": "中前遊行。彼若欲得隨所住止，日中、晡時遊",
    "T01n0026_048:0729a27": "行，即彼住止，日中、晡時遊行。賢者目揵連！猶",
    "T01n0026_048:0729a28": "王、王臣，衣服甚多，有若干種雜妙色衣，彼若",
    "T01n0026_048:0729a29": "欲得中前著者即取著之，彼若欲得日中、",
    "T01n0026_048:0729b01": "晡時著者即取著之。賢者目揵連！如是。若",
    "T01n0026_048:0729b02": "有比丘隨用心自在而不隨心，彼若欲",
    "T01n0026_048:0729b03": "得隨所住止，中前遊行，即彼住止，中前遊行。",
    "T01n0026_048:0729b04": "彼若欲得隨所住止，日中、晡時遊行，即彼住",
    "T01n0026_048:0729b05": "止，日中、晡時遊行。賢者目揵連！如是比丘起",
    "T01n0026_048:0729b06": "發牛角娑羅林。』」世尊歎曰：「善哉！善哉！目揵連！",
    "T01n0026_048:0729b07": "如舍梨子比丘所說。所以者何？舍梨子比丘",
    "T01n0026_048:0729b08": "隨用心自在。」於是，尊者舍梨子即從坐起，",
    "T01n0026_048:0729b09": "偏袒著衣，叉手向佛，白曰：「世尊！我及諸賢",
    "T01n0026_048:0729b10": "如是說已，告曰：『賢者目揵連！我及諸賢已各",
    "T01n0026_048:0729b11": "自說隨其所知。賢者目揵連！我等寧可共",
    "T01n0026_048:0729b12": "彼諸賢往詣佛所，向論此事，於中知誰最",
    "T01n0026_048:0729b13": "為善說。』世尊！我等誰為善說耶？」世尊答曰：",
    "T01n0026_048:0729b14": "「舍梨子！一切悉善。所以者何？此諸法者，盡我",
    "T01n0026_048:0729b15": "所說。舍梨子！聽我所說，如是比丘起發牛",
    "T01n0026_048:0729b16": "角娑羅林。舍梨子！若有比丘隨所依住城",
    "T01n0026_048:0729b17": "郭村邑，彼過夜平旦，著衣持鉢，入村乞食，",
    "T01n0026_048:0729b18": "善守護身，善斂諸根，善立其念。彼乞食已，",
    "T01n0026_048:0729b19": "過日中後，收舉衣鉢，澡洗手足，以尼師壇",
    "T01n0026_048:0729b20": "著於肩上，或至無事處，或至樹下，或至空",
    "T01n0026_048:0729b21": "安靖處，敷尼師壇，結跏趺坐，不解結",
    "T01n0026_048:0729b22": "跏趺坐乃至漏盡，彼便不解結跏趺坐乃",
    "T01n0026_048:0729b23": "至漏盡。舍梨子！如是比丘起發牛角娑羅",
    "T01n0026_048:0729b24": "林。」佛說如是。彼諸比丘聞佛所說，歡喜奉",
    "T01n0026_048:0729b25": "行。",
    "T01n0026_048:0729b26": "牛角娑羅林經第三竟(三千七百八十五字)",
    "T01n0026_048:0729b27": "（一八五）中阿含雙品牛角娑羅林經第四",
    "T01n0026_048:0729b28": "(第四分別誦)",
    "T01n0026_048:0729b29": "我聞如是：一時，佛遊那摩提瘦，在揵祁",
    "T01n0026_048:0729c01": "精舍。爾時，世尊過夜平旦，著衣持鉢，入那",
    "T01n0026_048:0729c02": "摩提而行乞食，食訖中後，往詣牛角娑羅",
    "T01n0026_048:0729c03": "林。爾時，牛角娑羅林有三族姓子共在中",
    "T01n0026_048:0729c04": "住，尊者阿那律陀、尊者難提、尊者金毘",
    "T01n0026_048:0729c05": "羅。彼尊者等所行如是，若彼乞食有前還",
    "T01n0026_048:0729c06": "者，便敷床汲水，出洗足器，安洗足橙及拭",
    "T01n0026_048:0729c07": "脚巾、水瓶、澡罐。若所乞食能盡食者，便盡食",
    "T01n0026_048:0729c08": "之。若有餘者，器盛覆舉，食訖收鉢，澡洗手",
    "T01n0026_048:0729c09": "足，以尼師壇著於肩上，入室燕坐。若彼",
    "T01n0026_048:0729c10": "乞食有後還者，能盡食者亦盡食之，若不",
    "T01n0026_048:0729c11": "足者，取前餘食，足而食之，若有餘者，便",
    "T01n0026_048:0729c12": "瀉著淨地及無蟲水中。取彼食器，淨洗拭",
    "T01n0026_048:0729c13": "已，舉著一面，收卷床席，拾洗足橙，收拭",
    "T01n0026_048:0729c14": "脚巾，舉洗足器及水瓶、澡罐，掃灑食堂，糞",
    "T01n0026_048:0729c15": "除淨已，收舉衣鉢，澡洗手足，以尼師壇著",
    "T01n0026_048:0729c16": "於肩上，入室燕坐。彼尊者等至於晡時，若",
    "T01n0026_048:0729c17": "有先從燕坐起者，見水瓶、澡罐空無有",
    "T01n0026_048:0729c18": "水，便持行取，若能勝者，便舉持來，安著一面，",
    "T01n0026_048:0729c19": "若不能勝，則便以手招一比丘，兩人共舉，",
    "T01n0026_048:0729c20": "持著一面，各不相語，各不相問。彼尊者等",
    "T01n0026_048:0729c21": "五日一集，或共說法，或聖默然。於是，守林人",
    "T01n0026_048:0729c22": "遙見世尊來，逆呵止曰：「沙門！沙門！莫入此",
    "T01n0026_048:0729c23": "林。所以者何？今此林中有三族姓子，尊者阿",
    "T01n0026_048:0729c24": "那律陀、尊者難提、尊者金毘羅，彼若見汝，或",
    "T01n0026_048:0729c25": "有不可。」世尊告曰：「汝守林人！彼若見我，必",
    "T01n0026_048:0729c26": "可，無不可。」於是，尊者阿那律陀遙見世尊",
    "T01n0026_048:0729c27": "來，即呵彼曰：「汝守林人！莫呵世尊！汝守林",
    "T01n0026_048:0729c28": "人！莫呵善逝！所以者何？是我尊來，我善逝",
    "T01n0026_048:0729c29": "來。」尊者阿那律陀出迎世尊，攝佛衣鉢，尊",
    "T01n0026_048:0730a01": "者難提為佛敷牀，尊者金毘羅為佛取水。",
    "T01n0026_048:0730a02": "爾時，世尊洗手足已，坐彼尊者所敷之座，",
    "T01n0026_048:0730a03": "坐已，問曰：「阿那律陀，汝常安隱，無所乏耶？」",
    "T01n0026_048:0730a04": "尊者阿那律陀白曰：「世尊！我常安隱，無有",
    "T01n0026_048:0730a05": "所乏。」世尊復問：「阿那律陀！云何安隱，無所",
    "T01n0026_048:0730a06": "乏耶？」尊者阿那律陀白曰：「世尊！我作是念：",
    "T01n0026_048:0730a07": "『我有善利，有大功德，謂我與如是梵行共",
    "T01n0026_048:0730a08": "行。』世尊！我常向彼梵行行慈身業，見與不",
    "T01n0026_048:0730a09": "見，等無有異，行慈口業，行慈意業，見與不",
    "T01n0026_048:0730a10": "見，等無有異。世尊！我作是念：『我今寧可自",
    "T01n0026_048:0730a11": "捨己心，隨彼諸賢心。』我便自捨己心，隨彼",
    "T01n0026_048:0730a12": "諸賢心，我未曾有一不可心。世尊！如是我",
    "T01n0026_048:0730a13": "常安隱，無有所乏。」問尊者難提，答亦如是。",
    "T01n0026_048:0730a14": "復問尊者金毘羅曰：「汝常安隱，無所乏耶？」",
    "T01n0026_048:0730a15": "尊者金毘羅白曰：「世尊！我常安隱，無有所",
    "T01n0026_048:0730a16": "乏。」問曰：「金毘羅！云何安隱，無所乏耶？」尊者",
    "T01n0026_048:0730a17": "金毘羅白曰：「世尊！我作是念：『我有善利，有",
    "T01n0026_048:0730a18": "大功德，謂我與如是梵行共行。』世尊！我常",
    "T01n0026_048:0730a19": "向彼梵行行慈身業，見與不見，等無有",
    "T01n0026_048:0730a20": "異，行慈口業，行慈意業，見與不見，等無",
    "T01n0026_048:0730a21": "有異。世尊！我作是念：『我今寧可自捨己心，",
    "T01n0026_048:0730a22": "隨彼諸賢心。』我便自捨己心，隨彼諸賢心，",
    "T01n0026_048:0730a23": "我未曾有一不可心。世尊！如是我常安隱，",
    "T01n0026_048:0730a24": "無有所乏。」世尊歎曰：「善哉！善哉！阿那律陀！",
    "T01n0026_048:0730a25": "如是汝等常共和合，安隱無諍，一心一師，合",
    "T01n0026_048:0730a26": "一水乳，頗得人上之法，而有差降安樂住",
    "T01n0026_048:0730a27": "止耶？」尊者阿那律陀白曰：「世尊！如是我等",
    "T01n0026_048:0730a28": "常共和合，安隱無諍，一心一師，合一水乳，得",
    "T01n0026_048:0730a29": "人上之法，而有差降安樂住止。世尊！我等",
    "T01n0026_048:0730b01": "離欲、離惡不善之法，至得第四禪成就遊。",
    "T01n0026_048:0730b02": "世尊！如是我等常共和合，安隱無諍，一心一",
    "T01n0026_048:0730b03": "師，合一水乳，得此人上之法，而有差降安樂",
    "T01n0026_048:0730b04": "住止。」世尊歎曰：「善哉！善哉！阿那律陀！捨此",
    "T01n0026_048:0730b05": "住止，過此度此，頗更有餘得人上之法，而",
    "T01n0026_048:0730b06": "有差降安樂住止耶？」尊者阿那律陀白曰：「世",
    "T01n0026_048:0730b07": "尊！捨此住止，過此度此，更復有餘得人上",
    "T01n0026_048:0730b08": "之法，而有差降安樂住止。世尊！我心與",
    "T01n0026_048:0730b09": "慈俱，遍滿一方成就遊。如是二三四方、四維",
    "T01n0026_048:0730b10": "上下，普周一切，心與慈俱，無結無怨，無恚無",
    "T01n0026_048:0730b11": "諍，極廣甚大，無量善修，遍滿一切世間成就",
    "T01n0026_048:0730b12": "遊。如是悲、喜心與捨俱，無結無怨，無恚無",
    "T01n0026_048:0730b13": "諍，極廣甚大，無量善修，遍滿一切世間成就",
    "T01n0026_048:0730b14": "遊。世尊！捨此住止，過此度此，謂更有此",
    "T01n0026_048:0730b15": "餘得人上之法，而有差降安樂住止。」世尊",
    "T01n0026_048:0730b16": "歎曰：「善哉！善哉！阿那律陀！捨此住止，過此",
    "T01n0026_048:0730b17": "度此，頗更有餘得人上之法，而有差降安",
    "T01n0026_048:0730b18": "樂住止耶？」尊者阿那律陀白曰：「世尊！捨此",
    "T01n0026_048:0730b19": "住止，過此度此，更復有餘得人上之法，而",
    "T01n0026_048:0730b20": "有差降安樂住止。世尊！我等度一切色想，",
    "T01n0026_048:0730b21": "至得非有想非無想處成就遊。世尊！捨此",
    "T01n0026_048:0730b22": "住止，過此度此，謂更有此餘得人上之法，",
    "T01n0026_048:0730b23": "而有差降安樂住止。」世尊歎曰：「善哉！善哉！阿",
    "T01n0026_048:0730b24": "那律陀！捨此住止，過此度此，頗更有餘得",
    "T01n0026_048:0730b25": "人上之法，而有差降安樂住止耶？」尊者阿那",
    "T01n0026_048:0730b26": "律陀白曰：「世尊！捨此住止，過此度此，更復",
    "T01n0026_048:0730b27": "有餘得人上之法，而有差降安樂住止。世",
    "T01n0026_048:0730b28": "尊！我等得如意足、天耳智、他心智、宿命智、生",
    "T01n0026_048:0730b29": "死智，諸漏已盡，得無漏，心解脫、慧解脫，於",
    "T01n0026_048:0730c01": "現法中自知自覺，自作證成就遊，生已盡，梵",
    "T01n0026_048:0730c02": "行已立，所作已辦，不更受有，知如真。世尊！",
    "T01n0026_048:0730c03": "捨此住止，過此度此，謂更有此餘得人上",
    "T01n0026_048:0730c04": "之法，而有差降安樂住止。」世尊歎曰：「善哉！善",
    "T01n0026_048:0730c05": "哉！阿那律陀！捨此住止，過此度此，頗更有",
    "T01n0026_048:0730c06": "餘得人上之法，而有差降安樂住止耶？」尊",
    "T01n0026_048:0730c07": "者阿那律陀白曰：「世尊！捨此住止，過此度",
    "T01n0026_048:0730c08": "此，更無有餘得人上之法，而有差降安樂",
    "T01n0026_048:0730c09": "住止。」於是，世尊便作是念：「此族姓子之所",
    "T01n0026_048:0730c10": "遊行，安隱快樂，我今寧可為彼說法。」世尊",
    "T01n0026_048:0730c11": "作是念已，即為尊者阿那律陀、尊者難提、",
    "T01n0026_048:0730c12": "尊者金毘羅說法，勸發渴仰，成就歡喜，無量",
    "T01n0026_048:0730c13": "方便為彼說法，勸發渴仰，成就歡喜已，從",
    "T01n0026_048:0730c14": "坐起去。於是，尊者阿那律陀、難提、金毘羅",
    "T01n0026_048:0730c15": "送世尊，隨其近遠，便還所住。尊者難提、尊",
    "T01n0026_048:0730c16": "者金毘羅歎尊者阿那律陀曰：「善哉！善哉！",
    "T01n0026_048:0730c17": "尊者阿那律陀！我等初不聞尊者阿那律陀",
    "T01n0026_048:0730c18": "說如是義，我等如是有大如意足，有大威",
    "T01n0026_048:0730c19": "德，有大福祐，有大威神，然尊者阿那律陀",
    "T01n0026_048:0730c20": "盡向世尊極稱譽我等。」尊者阿那律陀歎",
    "T01n0026_048:0730c21": "尊者難提、金毘羅曰：「善哉！善哉！尊者！我亦初",
    "T01n0026_048:0730c22": "未曾從諸賢等聞，尊者如是有大如意足，",
    "T01n0026_048:0730c23": "有大威德，有大福祐，有大威神。然我長夜",
    "T01n0026_048:0730c24": "以心知尊者心，尊者有大如意足，有大威",
    "T01n0026_048:0730c25": "德，有大福祐，有大威神，是故我向世尊如",
    "T01n0026_048:0730c26": "是如是說。」於是，長鬼天形體極妙，光明巍",
    "T01n0026_048:0730c27": "巍，夜將向旦，往詣佛所，稽首佛足，却住一",
    "T01n0026_048:0730c28": "面，白世尊曰：「大仙人！諸跋耆人得大善利，",
    "T01n0026_048:0730c29": "謂現有世尊及三族姓子，尊者阿那律陀、尊",
    "T01n0026_048:0731a01": "者難提、尊者金毘羅。」地神從長鬼天聞所",
    "T01n0026_048:0731a02": "說，放高大音聲：「大仙人！諸跋耆人得大善",
    "T01n0026_048:0731a03": "利，謂現有世尊及三族姓子，尊者阿那律陀、",
    "T01n0026_048:0731a04": "難提、金毘羅。」從地神聞聲，虛空天、四王天、",
    "T01n0026_048:0731a05": "三十三天、[火*僉]摩天、兜率哆天、化樂天、",
    "T01n0026_048:0731a06": "他化樂天，須臾聲徹至于梵天：「大仙人！諸",
    "T01n0026_048:0731a07": "跋耆人得大善利，謂現有世尊及三族姓子，",
    "T01n0026_048:0731a08": "尊者阿那律陀、難提、金毘羅。」世尊告曰：",
    "T01n0026_048:0731a09": "「如是，如是。長鬼天！諸跋耆人得大善利，謂",
    "T01n0026_048:0731a10": "現有世尊及三族姓子，尊者阿那律陀、難提、",
    "T01n0026_048:0731a11": "金毘羅。長鬼天！地神聞汝聲已，便放高大",
    "T01n0026_048:0731a12": "音聲：『大仙人！諸跋耆人得大善利，謂現有世",
    "T01n0026_048:0731a13": "尊及三族姓子，尊者阿那律陀、難提、金毘羅。』",
    "T01n0026_048:0731a14": "從地神聞聲，虛空天、四天王天三十三天、",
    "T01n0026_048:0731a15": "[火*僉]摩天、兜率哆天、化樂天、他化樂天，須",
    "T01n0026_048:0731a16": "臾聲徹至于梵天：『大仙人！諸跋耆人得大善",
    "T01n0026_048:0731a17": "利，謂現有世尊及三族姓子，尊者阿那律陀、",
    "T01n0026_048:0731a18": "難提、金毘羅。』長鬼天！若彼三族家，此三族姓",
    "T01n0026_048:0731a19": "子剃除鬚髮，著袈裟衣，至信、捨家、無家、學",
    "T01n0026_048:0731a20": "道，彼三族家憶此三族姓子所因、所行者，",
    "T01n0026_048:0731a21": "彼亦長夜得大善利，安隱快樂。若彼村邑及",
    "T01n0026_048:0731a22": "天、魔、梵、沙門、梵志，從人至天，憶此三族姓子",
    "T01n0026_048:0731a23": "所因、所行者，彼亦長夜得利饒益，安隱快",
    "T01n0026_048:0731a24": "樂。長鬼天！此三族姓子如是有大如意足，",
    "T01n0026_048:0731a25": "有大威德，有大福祐，有大威神。」佛說如是。",
    "T01n0026_048:0731a26": "此三族姓子及長鬼天，聞佛所說，歡喜奉",
    "T01n0026_048:0731a27": "行。",
    "T01n0026_048:0731a28": "牛角娑羅林經第四竟(二千三百八字)",
    "T01n0026_048:0731a29": "（一八六）中阿含雙品求解經第五(第四分",
    "T01n0026_048:0731b01": "別誦)",
    "T01n0026_048:0731b02": "我聞如是：一時，佛遊拘樓瘦劒摩瑟曇拘樓",
    "T01n0026_048:0731b03": "都邑。爾時，世尊告諸比丘：「緣於彼意，不知",
    "T01n0026_048:0731b04": "他心如真者，彼世尊正盡覺不可知，云何",
    "T01n0026_048:0731b05": "求解於如來乎？」時，諸比丘白世尊曰：「世尊",
    "T01n0026_048:0731b06": "為法本，世尊為法主，法由世尊，唯願說",
    "T01n0026_048:0731b07": "之，我等聞已，得廣知義。」佛便告曰：「比丘！諦",
    "T01n0026_048:0731b08": "聽，善思念之，我當為汝具分別說。」時，諸比",
    "T01n0026_048:0731b09": "丘受教而聽。世尊告曰：「緣於彼意，不知他",
    "T01n0026_048:0731b10": "心如真者，當以二事求解如來，一者眼",
    "T01n0026_048:0731b11": "知色，二者耳聞聲。若有穢污眼、耳知法，是",
    "T01n0026_048:0731b12": "彼尊者為有、為無耶？若求時，則知所有穢污",
    "T01n0026_048:0731b13": "眼、耳知法，彼尊者無。若無此者，當復更求，",
    "T01n0026_048:0731b14": "若有雜眼、耳知法，是彼尊者為有、為無耶？",
    "T01n0026_048:0731b15": "若求時，則知所有雜眼、耳知法，彼尊者無。若",
    "T01n0026_048:0731b16": "無此者，當復更求，若有白淨眼、耳知法，是",
    "T01n0026_048:0731b17": "彼尊者為有、為無耶？若求時，則知所有白",
    "T01n0026_048:0731b18": "淨眼、耳知法，彼尊者有。若有此者，當復更",
    "T01n0026_048:0731b19": "求，彼尊者為長夜行此法、為暫行耶？若求",
    "T01n0026_048:0731b20": "時，則知彼尊者長夜行此法，不暫行也。若",
    "T01n0026_048:0731b21": "常行者，當復更求，彼尊者為為名譽，為為",
    "T01n0026_048:0731b22": "利義入此禪耶？不為名譽，不為利義入",
    "T01n0026_048:0731b23": "此禪耶？若求時，則知彼尊者非為災患故",
    "T01n0026_048:0731b24": "入此禪也。「若有作是說：『彼尊者樂行非",
    "T01n0026_048:0731b25": "恐怖，離欲不行欲，欲已盡也。』便應問彼：",
    "T01n0026_048:0731b26": "『賢者！有何行、有何力、有何智，令賢者自正",
    "T01n0026_048:0731b27": "觀如是說，彼尊者樂行非恐怖，離欲不行",
    "T01n0026_048:0731b28": "欲，欲已盡耶？』彼若作是答：『賢者！我不知彼",
    "T01n0026_048:0731b29": "心，亦非餘事知，然彼尊者或獨住，或在眾，",
    "T01n0026_048:0731c01": "或在集會。若有善逝，若為善逝所化為宗",
    "T01n0026_048:0731c02": "主，因食可見彼賢者，我不自知，我從彼尊",
    "T01n0026_048:0731c03": "者聞，面前諮受，我樂行非恐怖，離欲不行",
    "T01n0026_048:0731c04": "欲，欲已盡也。賢者！我有是行、有是力、有是",
    "T01n0026_048:0731c05": "智，令我自正觀如是說，彼尊者樂行不恐",
    "T01n0026_048:0731c06": "怖，離欲不行欲，欲已盡也。』「於中當復問",
    "T01n0026_048:0731c07": "彼如來法。若有穢污眼、耳知法，有彼處此",
    "T01n0026_048:0731c08": "法滅盡無餘。若有雜眼、耳知法，有彼處此",
    "T01n0026_048:0731c09": "法滅盡無餘。若有白淨法，有彼處此法滅",
    "T01n0026_048:0731c10": "盡無餘，如來為彼答。若有穢污眼、耳知法，",
    "T01n0026_048:0731c11": "有彼處此法滅盡無餘。若有雜眼、耳知法，",
    "T01n0026_048:0731c12": "有彼處此法滅盡無餘。若有穢污眼、耳知",
    "T01n0026_048:0731c13": "法，如來滅斷拔絕根本，終不復生。若有雜",
    "T01n0026_048:0731c14": "眼、耳知法，如來滅斷拔絕根本，終不復生。",
    "T01n0026_048:0731c15": "若有白淨法，如是我白淨，如是境界，如是",
    "T01n0026_048:0731c16": "沙門，我如是成就此正法、律。有信弟子往",
    "T01n0026_048:0731c17": "見如來，奉侍如來，從如來聞法，如來為",
    "T01n0026_048:0731c18": "說法，上復上，妙復妙，善除黑白。如來為說",
    "T01n0026_048:0731c19": "法，上復上，妙復妙，善除黑白者，如是如是",
    "T01n0026_048:0731c20": "聞已，知斷一法，於諸法得究竟，靖信世",
    "T01n0026_048:0731c21": "尊，彼世尊正盡覺也。「復應問彼：『賢者！有何",
    "T01n0026_048:0731c22": "行、有何力、有何智，令賢者知斷一法，於",
    "T01n0026_048:0731c23": "諸法得究竟？靖信世尊，彼世尊正盡覺耶？』",
    "T01n0026_048:0731c24": "彼如是答：『賢者！我不知世尊心，亦非餘",
    "T01n0026_048:0731c25": "事知，我因世尊有如是靖信，世尊為我",
    "T01n0026_048:0731c26": "說法，上復上，妙復妙，善除黑白。賢者！如如",
    "T01n0026_048:0731c27": "世尊為我說法者，如是如是我聞，如來為",
    "T01n0026_048:0731c28": "我說法，上復上，妙復妙，善除黑白。如是如",
    "T01n0026_048:0731c29": "是我聞已，知斷一法，於諸法得究竟，靖",
    "T01n0026_048:0732a01": "信世尊，彼世尊正盡覺也。賢者！我有是行、",
    "T01n0026_048:0732a02": "有是力、有是智，令我知斷一法，於諸法",
    "T01n0026_048:0732a03": "得究竟，靖信世尊，彼世尊正盡覺也。若有",
    "T01n0026_048:0732a04": "此行、有此力，深著如來信根已立者，是謂",
    "T01n0026_048:0732a05": "信見本不壞智相應，沙門、梵志、天及魔、梵及",
    "T01n0026_048:0732a06": "餘世間無有能奪，如是求解如來，如是正",
    "T01n0026_048:0732a07": "知如來。』」佛說如是。彼諸比丘聞佛所說，歡",
    "T01n0026_048:0732a08": "喜奉行。",
    "T01n0026_048:0732a09": "求解經第五竟(千一十八字)",
    "T01n0026_048:0732a10": "中阿含經卷第四十八(九千九百一十九字)",
    "T01n0026_048:0732a11": "中阿含雙品第四竟(九千九百一十九字)(第四分別誦",
    "T01n0026_048:0732a12": "竟)"
}