{
    "X67n1303_005:0305a18": "林泉老人評唱投子青和尚頌古空谷集卷五",
    "X67n1303_005:0305a20": "後學性一閱",
    "X67n1303_005:0305a21": "生生道人梓",
    "X67n1303_005:0305a22": "第七十則芭蕉法身",
    "X67n1303_005:0305a23": "示眾云。薄批明月。細切清風。若能拿空攫空。便解以",
    "X67n1303_005:0305a24": "楔出楔。且道誰有如此作略。",
    "X67n1303_005:0305b01": "舉僧問芭蕉情和尚。如何是透法身句(熊飜筋斗。驢舞柘枝)。",
    "X67n1303_005:0305b02": "蕉云。一不得問。二不得休(放去較危。收來太速)。僧云學人不",
    "X67n1303_005:0305b03": "會(却較些子)。蕉云第三度來與你相見(有甚面孔)。",
    "X67n1303_005:0305b04": "師云。僧問雲門。如何是法身向上事。曰向上與汝道",
    "X67n1303_005:0305b05": "也不難。作麼生會法身。云請和尚鑒。曰。鑒即且置。作",
    "X67n1303_005:0305b06": "麼生會法身。云與麼與麼。曰這箇是長連床上學得",
    "X67n1303_005:0305b07": "的。我且問你。法身還解喫飯麼。僧無對。林泉代云。謝",
    "X67n1303_005:0305b08": "和尚降重空筵。這僧今日要會透法身句。何不參取",
    "X67n1303_005:0305b09": "杜順和尚道。懷州牛喫禾。益州馬腹脹。天下覓醫人。",
    "X67n1303_005:0305b10": "灸猪左膞上。若向這裏會得脫灑明白。不索自己走",
    "X67n1303_005:0305b11": "南掠北。免致教他推東拄西。果然芭蕉道一不得問",
    "X67n1303_005:0305b12": "二不得休。雖是鈎錐在手縱奪臨時。其奈這僧撒呆",
    "X67n1303_005:0305b13": "掉癡。故意粧昏(去呼)。你不見道萬丈海深須見底。只有",
    "X67n1303_005:0305b14": "人心難忖量。故云第三度來與你相見。且道相見的",
    "X67n1303_005:0305b15": "是芭蕉那不是芭蕉。記得徑山大慧云。蕉芭蕉芭。有",
    "X67n1303_005:0305b16": "葉無丫。忽然一陣狂風起。吹得來。便似南京大相國",
    "X67n1303_005:0305b17": "寺東廊下第十三院王和尚破袈裟。林泉道。莫錯認。",
    "X67n1303_005:0305b18": "若能即物明心以言會道。爭肯頭頭蹉過。頌曰。",
    "X67n1303_005:0305b19": "休問維摩臥病城(罕逢明鑒)。靈山空自掩光陰(少遇知音)。流",
    "X67n1303_005:0305b20": "沙欲渡全無難(宿生慶幸)。莫聽鶯啼在那林(枉勞心力)。",
    "X67n1303_005:0305b21": "師云。昔維摩詰假幻化色身示疾於毗耶離城。靈鷲",
    "X67n1303_005:0305b22": "祖翁遣三十二菩薩就彼問病。摩詰以不二法門勘",
    "X67n1303_005:0305b23": "當透法身句。末後曼殊室利以無言無說無示無識",
    "X67n1303_005:0305b24": "離諸問答為酬。曼殊復問。摩詰默然。故肇公涅盤無",
    "X67n1303_005:0305c01": "名論云。釋迦掩室於摩竭。淨名杜口於毗耶。須菩提",
    "X67n1303_005:0305c02": "唱無說以顯道。釋梵憑絕聽而雨華。斯皆理為神御。",
    "X67n1303_005:0305c03": "非虗掩光陰者也。乾峰示眾云。法身有三種病二種",
    "X67n1303_005:0305c04": "光。須是一一透得。更須知有向上一竅。雲門出眾云。",
    "X67n1303_005:0305c05": "只如庵內人為甚麼不知庵外事。峰呵呵大笑。門云",
    "X67n1303_005:0305c06": "猶是學人疑處。峰云子是甚麼心行。門云也要和尚",
    "X67n1303_005:0305c07": "相委悉。峰云直須恁麼始得穩坐地。門云喏喏。恁麼",
    "X67n1303_005:0305c08": "會得。達磨不必西來。遠渡流沙。雖無厄難。枉費盤纏。",
    "X67n1303_005:0305c09": "伶利禪和幸勿隨聲逐色。向這畔那邊虗勞採聽。還",
    "X67n1303_005:0305c10": "知端的處麼。清風兩檻竹。白露一庭松。",
    "X67n1303_005:0305c11": "第七十一則芭蕉好惡",
    "X67n1303_005:0305c12": "示眾云。把得住。放得行。方為好手。做得是。作得主。賣",
    "X67n1303_005:0305c13": "弄好心。子細點撿將來。也只道得一半。",
    "X67n1303_005:0305c14": "舉僧問芭蕉徹和尚。有一人不捨生死不證涅盤。",
    "X67n1303_005:0305c15": "師還提携也無(隔壁過狀)。徹云不提携(面赤不如語直)。僧云為",
    "X67n1303_005:0305c16": "甚麼不提携(果然着疑)。徹云老僧粗識好惡(少賣弄)。",
    "X67n1303_005:0305c17": "師云。郢州芭蕉山繼徹禪師。乃溈山四世孫也。初參",
    "X67n1303_005:0305c18": "風穴。穴問如何是正法眼。師曰泥彈子。穴異之。次謁",
    "X67n1303_005:0305c19": "先芭蕉慧情禪師。情上堂。舉仰山道。兩口無一舌。此",
    "X67n1303_005:0305c20": "是吾宗旨。師豁然有省。一日上堂云。眼中無瞖。空裏",
    "X67n1303_005:0305c21": "無花。水長舡高。泥多佛大。莫將問來。我也無答。會麼。",
    "X67n1303_005:0305c22": "問在答處。答在問處。便下座。這僧發此一問。豈不聞",
    "X67n1303_005:0305c23": "圓覺經云。生死涅盤猶如昨夢。何捨何證而可言也。",
    "X67n1303_005:0305c24": "況此一人有名呼不得。無位可安排。淨躶躶。赤灑灑。",
    "X67n1303_005:0306a01": "沒可把。如何提携即是。所以芭蕉切恐和光惹事。故",
    "X67n1303_005:0306a02": "恁刮篤成家。可惜這僧慕頋茅廣逼拶。芭蕉盡筋截",
    "X67n1303_005:0306a03": "力道。老僧粗識好惡。雖然惜得自己眉毛。爭奈穿過",
    "X67n1303_005:0306a04": "那僧鼻孔。莫更有識好惡者麼。去。不堪共語。賴遇投",
    "X67n1303_005:0306a05": "子慈悲方便。為伊頌出。頌曰。",
    "X67n1303_005:0306a06": "百歲童兒出戶來(解行不觸今時道)。滿身紅爛惹塵埃(為垂",
    "X67n1303_005:0306a07": "一隻手)。火中閑步清涼地(不惜兩莖眉)。識者無因敢近擡",
    "X67n1303_005:0306a08": "(縮手有分)。",
    "X67n1303_005:0306a09": "師云。滿頭白髮離巖谷。半夜穿雲人市廛。雖云偏處",
    "X67n1303_005:0306a10": "不逢。其柰玄中不失。利生接物須展丹誠。拄戶撑門",
    "X67n1303_005:0306a11": "不無紅爛。雖則塵埃滿面。都緣為法亡軀。同安云。但",
    "X67n1303_005:0306a12": "將生死為活計。火裏安身火裏凉。恁麼會得。居火宅",
    "X67n1303_005:0306a13": "而煙焰自息。懷熱惱而豁爾清凉。所以道般若如大",
    "X67n1303_005:0306a14": "火聚。四面不可入。般若如清涼池。四面皆可入。若能",
    "X67n1303_005:0306a15": "見地明白。自委就中利害。具此眼者方能知識。雖能",
    "X67n1303_005:0306a16": "知識。認著則不可。所以無敢親近舉似擅便提携。咦。",
    "X67n1303_005:0306a17": "雖云識好惡。待似沒人情。",
    "X67n1303_005:0306a18": "第七十二則天彭當戶",
    "X67n1303_005:0306a19": "示眾云。色見聲求無非是妄。情忘執謝未足為真。若",
    "X67n1303_005:0306a20": "非塞壑填溝。洎免撞頭磕額。有認得的麼。",
    "X67n1303_005:0306a21": "舉僧問天彭。如何是佛(山河及大地。全露法王身)。彭云。親切不",
    "X67n1303_005:0306a22": "離家。寂寞不當戶(時時示時人。時人皆不識)。",
    "X67n1303_005:0306a23": "師云。心佛與眾生。是三無差別。未委乎阿誰。一一能",
    "X67n1303_005:0306a24": "見徹。方信道搜遠不搜近。宜假不宜真。空認彩繪粧",
    "X67n1303_005:0306b01": "鑾。漫討泥龕塑像。不應棄本逐末。枉教背父尋爺。休",
    "X67n1303_005:0306b02": "只向蓮臺上追尋。莫便於光焰邊別辨。此之所謂差",
    "X67n1303_005:0306b03": "之毫釐失之千里。善慧大士心王銘云。了本識心。識",
    "X67n1303_005:0306b04": "心是佛。是心是佛。是佛是心。念念佛心。佛心念佛。欲",
    "X67n1303_005:0306b05": "得早成。戒心自律。淨律淨心。心即是佛。除此心王。更",
    "X67n1303_005:0306b06": "無別佛。林泉道。有心用處還應錯。無意看時却宛然。",
    "X67n1303_005:0306b07": "莫有具眼者麼。無心能出岫。為雨善知時。頌曰。",
    "X67n1303_005:0306b08": "白雲時映舊山青(依稀彷彿)。竹鎻薄烟露幾莖(瀟灑扶踈)。虗",
    "X67n1303_005:0306b09": "室夜寒秋月逈(清光何處無)。鴈迴遙聽可三更(幾人能曉)。",
    "X67n1303_005:0306b10": "師云。妙用縱橫。智體不動。子雖依倚。父全不知。散乾",
    "X67n1303_005:0306b11": "蓋而本自無心。踞坤輿而端然有力。此亦寂而不動",
    "X67n1303_005:0306b12": "感而遂通之朕兆也。於此半遮半露似晦似明。綠竹",
    "X67n1303_005:0306b13": "漪漪。有匪君子。孰能於是了別心佛之根莖枝葉者",
    "X67n1303_005:0306b14": "邪。雖倚蒲危坐。虗室生白。心月孤圓。秋天獨逈。猶可",
    "X67n1303_005:0306b15": "轉身不居一色。直得鴈迴北塞聲噎南樓。木女初聞",
    "X67n1303_005:0306b16": "石人遙聽。只知日午是三更。那信天明方半夜。何也。",
    "X67n1303_005:0306b17": "月滿猶虧半。烏沉始是圓。",
    "X67n1303_005:0306b18": "第七十三則禾山打皷",
    "X67n1303_005:0306b19": "示眾云。恁麼也得。就舡買得魚偏美。不恁麼也得。水",
    "X67n1303_005:0306b20": "月空花難可比。一聲羯鼓響連天。未審知音能幾幾。",
    "X67n1303_005:0306b21": "舉僧問禾山。即心即佛即不問。如何是非心非佛",
    "X67n1303_005:0306b22": "(但有纖毫即是塵)。山云解打皷(鼕鼕)。",
    "X67n1303_005:0306b23": "師云。明州大梅山法常禪師。襄陽人。姓鄭氏。幼歲從",
    "X67n1303_005:0306b24": "師於荊州玉泉寺。初參大寂。問如何是佛。寂曰即心",
    "X67n1303_005:0306c01": "是佛。師即大悟。遂之四明梅子真舊隱。縛茆燕處。唐",
    "X67n1303_005:0306c02": "貞元中。鹽官會下有僧因採拄杖迷路至庵所。問和",
    "X67n1303_005:0306c03": "尚住此山多少時。曰只見四山青又黃。又問出山路",
    "X67n1303_005:0306c04": "向甚麼處去。曰隨流去。僧回舉似鹽官。官曰。我在江",
    "X67n1303_005:0306c05": "西時曾見一僧。自後不知消息。莫是此僧否。遂令僧",
    "X67n1303_005:0306c06": "去招之。師答以偈曰。摧殘枯木倚寒林。幾度逢春不",
    "X67n1303_005:0306c07": "變心。樵客遇之猶不顧。郢人那得苦追尋。一池荷葉",
    "X67n1303_005:0306c08": "衣無盡。數梱松花食有餘。剛被世人知住處。又移茆",
    "X67n1303_005:0306c09": "舍入深居。大寂聞師住山。令僧問。和尚見馬大師。得",
    "X67n1303_005:0306c10": "箇甚麼便住此山。師曰。大師向我道即心即佛。我便",
    "X67n1303_005:0306c11": "向這裏住。僧曰。大師近日佛法又別也。師曰作麼生。",
    "X67n1303_005:0306c12": "僧曰又道非心非佛。師曰。這老漢惑亂人未有了日。",
    "X67n1303_005:0306c13": "任你非心非佛。我只即心即佛。其僧迴舉似馬祖。祖",
    "X67n1303_005:0306c14": "曰梅子熟也。僧問禾山。大梅恁麼道意作麼生。禾山",
    "X67n1303_005:0306c15": "云真師子兒。林泉道。不勞讚嘆。顯宗令中使持紙一",
    "X67n1303_005:0306c16": "張。書心佛二字。問大慶壽玄悟王禪師曰。此是甚麼",
    "X67n1303_005:0306c17": "字。師應聲答曰。不是心不是佛。稱旨。次日令旨賜長",
    "X67n1303_005:0306c18": "短句曰。但能了淨。萬法因緣何足問。日用無為。十二",
    "X67n1303_005:0306c19": "時中更勿疑。常須自在。識取從來無罣礙。佛佛心心。",
    "X67n1303_005:0306c20": "心若依佛也是塵。林泉道。誠哉是言也。玄悟答謝曰。",
    "X67n1303_005:0306c21": "無為無作。認著無為還是縛。照用同時。電卷星流已",
    "X67n1303_005:0306c22": "太遲。非心非佛。喚作非心猶是物。人境俱空。萬象森",
    "X67n1303_005:0306c23": "羅一境中。林泉道。更須打破始得。還知禾山解打皷",
    "X67n1303_005:0306c24": "處麼。尋思此語驚人處。信手拈來用[宋木+取]親。頌曰。",
    "X67n1303_005:0307a01": "布毛拈起費人言(駟不及舌)。爭似禾山一句傳(世情看冷暖。人",
    "X67n1303_005:0307a02": "面逐高低)。打鼓一聲喧宇宙(驚破髑髏)。氷寒千丈忽生蓮(不妨",
    "X67n1303_005:0307a03": "奇特)。",
    "X67n1303_005:0307a04": "師云。杭州鳥窠道林禪師。一日因侍僧智通辭師他",
    "X67n1303_005:0307a05": "往。師曰汝今何往。云某為佛法出家。和尚不垂慈誨。",
    "X67n1303_005:0307a06": "今往諸方學佛法去。師曰。欲學佛法。吾此間亦有少",
    "X67n1303_005:0307a07": "許。云如何是和尚此間佛法。師於身上拈布毛吹之。",
    "X67n1303_005:0307a08": "通遂有省。林泉道。雖然稍得吹噓力。莫撒金沙在眼",
    "X67n1303_005:0307a09": "中。投子老漢雖是一擡一搦。其間有縱有奪。黨護門",
    "X67n1303_005:0307a10": "風不得不爾。為他攂得出用得親。不犯宮商能喧天",
    "X67n1303_005:0307a11": "地。若千丈寒氷偶爾生蓮。自古及今實難比擬。非同",
    "X67n1303_005:0307a12": "石笋抽條處。恰似踈山臘月時。",
    "X67n1303_005:0307a13": "第七十四則黃連聲前",
    "X67n1303_005:0307a14": "示眾云。擬舉心時徒勞側耳。未開口處切忌攢眉。非",
    "X67n1303_005:0307a15": "為有條攀條。免致無事生事。有違此理者麼。",
    "X67n1303_005:0307a16": "舉僧問黃連和尚。如何是聲前一句(合取狗口)。連云聲",
    "X67n1303_005:0307a17": "前無句。聲後問將來(語直心真)。",
    "X67n1303_005:0307a18": "師云。聲前一句。圓音落落而罕遇知音。物外三山。片",
    "X67n1303_005:0307a19": "月輝輝而少逢明鑑。切忌情存向背。隄防見處偏枯。",
    "X67n1303_005:0307a20": "不應口苦心甜。何必唇寒齒冷。欲發明第一義諦。須",
    "X67n1303_005:0307a21": "大開不二法門。截流之機豈在有句無句。談天之辯",
    "X67n1303_005:0307a22": "元來是精識精。若非摩詰忘言。爭顯曼殊本意。索甚",
    "X67n1303_005:0307a23": "說樹倒藤枯句歸何處。也不消賣布單買草鞋。向禪",
    "X67n1303_005:0307a24": "床角重來舉似。不見道。但有言說。俱無實義。故於第",
    "X67n1303_005:0307b01": "二門頭。許汝東語西話。頌曰。",
    "X67n1303_005:0307b02": "空劫前時曠路閑(無人履踐)。聲前無句信人難(忠言逆耳)。欲",
    "X67n1303_005:0307b03": "窮滄浪白雲曲(孰是知音)。且看石人露半顏(休錯認)。",
    "X67n1303_005:0307b04": "師云。一人發真歸源。十方世界悉皆消殞。何必直待",
    "X67n1303_005:0307b05": "空劫前時而已哉。若肯言辭路絕分別意窮處。優游",
    "X67n1303_005:0307b06": "放曠廓落幽閑。聲音未發已前。箇裏本無言句。求人",
    "X67n1303_005:0307b07": "取信端的為難。欲窮其源擬探其底。若滄浪之深。似",
    "X67n1303_005:0307b08": "白雲之遠。曲高和寡聽者還稀。不如向真淨界中無",
    "X67n1303_005:0307b09": "漏國內睥睨石人木女。鏡像空花。雖露半顏。未容全",
    "X67n1303_005:0307b10": "諾。還記得報慈半身寫照偈麼。日出連山存隱顯。月",
    "X67n1303_005:0307b11": "圓當戶定虧盈。",
    "X67n1303_005:0307b12": "第七十五則資福圓相",
    "X67n1303_005:0307b13": "示眾云。五音不犯。應須眼裏聞聲。六律難該。莫向喉",
    "X67n1303_005:0307b14": "中取則。莫有善打和者麼。",
    "X67n1303_005:0307b15": "舉僧問吉州資福寶和尚。如何是古人歌(羅羅哩哩)。福",
    "X67n1303_005:0307b16": "畫圓相對之(誰是知音)。",
    "X67n1303_005:0307b17": "師云。五燈會元所載吉州資福如寶禪師。法嗣資福",
    "X67n1303_005:0307b18": "第二世良邃禪師。僧問如何是古人。歌邃畫圓相示",
    "X67n1303_005:0307b19": "之。非問寶也。邃乃溈山四世孫也。雖用暗機默論。其",
    "X67n1303_005:0307b20": "聲如雷已露栓索。這僧不會。是處語言皆合其道。誰",
    "X67n1303_005:0307b21": "家絃管曾不傳心。自古至今喧天聒地。方顯觀音妙",
    "X67n1303_005:0307b22": "唱沙界咸聞。返聞聞性。圓通第一。何必慢謳雪曲忙",
    "X67n1303_005:0307b23": "和陽春。不比梁州。非同大石。豈不見道。胡笳曲子不",
    "X67n1303_005:0307b24": "墮五音。韻出青霄任君吹唱。還知資福的意麼。自笑",
    "X67n1303_005:0307c01": "老林泉。不解打手勢。試聽投子老師吟猱節奏泛木",
    "X67n1303_005:0307c02": "相兼。頌曰。",
    "X67n1303_005:0307c03": "一曲兩曲深夜彈(不勞側耳)。松風和雨過前山(但得琴中趣。何",
    "X67n1303_005:0307c04": "勞絃上聲)。可憐卞玉離荊岫(難換連城)。誰是知音却取還(惟許",
    "X67n1303_005:0307c05": "相如)。",
    "X67n1303_005:0307c06": "師云。伯牙與子期。不是閑相識。所以道無絃琴有韻。",
    "X67n1303_005:0307c07": "千載響泠泠。耳聽應難會。眉毛始解聽。故於深夜以",
    "X67n1303_005:0307c08": "應佳期。對團團之皎月。奏戞戞之清音。若瑟瑟松風。",
    "X67n1303_005:0307c09": "似零零溪雨。論甚山前山後。輙莫村北村南。若遇賞",
    "X67n1303_005:0307c10": "音無可不可。據此酬對待。似荊山之下卞和之璧而",
    "X67n1303_005:0307c11": "獻秦王。知王殊無割城之意。而相如使人衣褐懷璧",
    "X67n1303_005:0307c12": "歸趙。還知這僧蹉過處麼。異音不入常人耳。莫比陽",
    "X67n1303_005:0307c13": "關第四聲。",
    "X67n1303_005:0307c14": "第七十六則崇福寬廓",
    "X67n1303_005:0307c15": "示眾云。碧岫峰頭。思和尚能說大口。紅塵堆裏。誌公",
    "X67n1303_005:0307c16": "老曾露赤心。若知語忌十成。管索深藏三寸。正當此",
    "X67n1303_005:0307c17": "時還有道得的麼。",
    "X67n1303_005:0307c18": "舉僧問益州崇福志和尚。如何是寬廓之言(胡道亂道。",
    "X67n1303_005:0307c19": "合著正道)。志云無舌人道得(已在口外)。",
    "X67n1303_005:0307c20": "師舉雲門示眾云。聞聲悟道。見色明心。觀世音菩薩",
    "X67n1303_005:0307c21": "將錢來買胡餅。放下手却是饅頭。林泉道。七九六十",
    "X67n1303_005:0307c22": "三。又云。扇子[跳兆+孛]跳上三十三天。築著帝釋鼻孔。東海",
    "X67n1303_005:0307c23": "鯉魚打一棒。雨似盆傾。會麼會麼。林泉道。九九八十",
    "X67n1303_005:0307c24": "一。恁麼商量。何邊彊而可卜度。何方隅而可計較。寬",
    "X67n1303_005:0308a01": "廓窄隘不言可知。所以道。言無展事語不投機。承言",
    "X67n1303_005:0308a02": "者喪。滯句者迷。以此觀來。便見語帶玄而無路。舌頭",
    "X67n1303_005:0308a03": "談而不談。只如無舌人。合作麼生道。護唵薩哩嚩怛",
    "X67n1303_005:0308a04": "他阿誐多。頌曰。",
    "X67n1303_005:0308a05": "寬廓言時不犯舌(悄地悄地)。清風高韻碧雲斜(不勞採聽)。石",
    "X67n1303_005:0308a06": "人貪話西峰事(言多傷行)。不覺東巖起霧遮(顯而不露)。",
    "X67n1303_005:0308a07": "師云。一堂風冷淡。千古意分明。何必高談濶論會古",
    "X67n1303_005:0308a08": "通今。不動唇皮要周寰宇。既解群居慎口。應須獨坐",
    "X67n1303_005:0308a09": "防心。玄之又玄。誰委維摩一默。說本無說。枉分法藏",
    "X67n1303_005:0308a10": "三乘。況一言包裹塵沙。一義含容法界。所以僧問風",
    "X67n1303_005:0308a11": "穴。語默涉離微。如何通不犯。穴云。長憶江南三月裏。",
    "X67n1303_005:0308a12": "鷓鴣啼處百花香。林泉道。勸君不用分明語。語的分",
    "X67n1303_005:0308a13": "明出轉難。直饒席上風生。更聽窓前竹韻。碧雲合處",
    "X67n1303_005:0308a14": "既有知音。白雪歌時非無明鑑。雖則石人口淺。暗通",
    "X67n1303_005:0308a15": "一線實難明。焉知木女情深。畐塞十方無障礙。且道",
    "X67n1303_005:0308a16": "西峰東巖相去幾何。還知麼。夜半正明曾不露。曉來",
    "X67n1303_005:0308a17": "寧許見些兒。",
    "X67n1303_005:0308a18": "第七十七則梁山道場",
    "X67n1303_005:0308a19": "示眾云。凡所有相皆是虗妄。指出諸相非相。虧我梁",
    "X67n1303_005:0308a20": "山和尚。怕汝不信。更請道看。",
    "X67n1303_005:0308a21": "舉大陽明安和尚問梁山。如何是無相道場(已是起模",
    "X67n1303_005:0308a22": "畫樣)。山指觀音云。此是吳處士畵(隔壁過狀)。陽擬進語(鷂過",
    "X67n1303_005:0308a23": "新羅)。山急索云。這箇是有相底。如何是無相底(氣急殺人)。",
    "X67n1303_005:0308a24": "陽於言下有省(若不因流水。還應過別山)。禮拜乃歸本位立(何不",
    "X67n1303_005:0308b01": "早恁麼)。山云何不道取一句(是何心行)。陽云。道則不辭。恐",
    "X67n1303_005:0308b02": "上紙墨(已露栓索)。山呵呵笑云。此語上石去在。後果上",
    "X67n1303_005:0308b03": "碑(靈山受記不似今日)。投子拈云。然道曠古今。行人難度(額頭",
    "X67n1303_005:0308b04": "汗出)。山危絕嶮。登者無因(脚下烟生)。儻不發問。先蹤履踐",
    "X67n1303_005:0308b05": "無期得入(欲知山下路。須問去來人)。所以悟由自己。印乃憑師",
    "X67n1303_005:0308b06": "(起初不遇作家。到底翻成骨董)。遞代證明。續佛慧命(古之今之。廣矣大矣)。此",
    "X67n1303_005:0308b07": "者窮崕問路。力盡指蹤(為垂隻手)。巖壁無門。力窮進退",
    "X67n1303_005:0308b08": "(不惜兩莖眉)。既金龍失水。妙翅急提(用盡老婆心)。別透波瀾。",
    "X67n1303_005:0308b09": "復歸本位(靈利衲僧。一撥便轉)。諸仁者(喏)。正當恁麼時。還知",
    "X67n1303_005:0308b10": "古人退位處麼(用知作麼)。若知得。可謂萬仞峰摧。千波",
    "X67n1303_005:0308b11": "竭沸(險)。龍宮與天界分簷。鳳閣並星辰合彩(應須高著",
    "X67n1303_005:0308b12": "眼。不可漫度量)。巖松籠瑞。川霧草薰(刺破眼睛。穿透鼻孔)。不犯化門。",
    "X67n1303_005:0308b13": "千山逈出(人面逐高低)。若不知落處。巖濶無人問。龍愁",
    "X67n1303_005:0308b14": "滄海深(漫汗由自可。懞懂更傷嗟)。",
    "X67n1303_005:0308b15": "師云。空劫威音外。壺天不夜時。此迴如蹉過。千載卒",
    "X67n1303_005:0308b16": "難追。所以情生智隔。相變體殊。情若不生。相自無隔。",
    "X67n1303_005:0308b17": "直饒空一切法。猶有這箇在。故梁山用撥天關手。指",
    "X67n1303_005:0308b18": "出一條活路。要汝別峰相見。陽擬緊繫行纏忙趿草",
    "X67n1303_005:0308b19": "履。險不臨岐墮坑落壍。伶利者一呼便應。懵懂者喚",
    "X67n1303_005:0308b20": "不迴頭。是他終是飽參衲子俏措禪和。頂[寧*頁]上擬彈。",
    "X67n1303_005:0308b21": "脚板底早響。不動步得到家山。不費力便登覺岸。被",
    "X67n1303_005:0308b22": "伊再拶。便解翻身。明眼人前終難出料。由是投子既",
    "X67n1303_005:0308b23": "權衡在手豈倦稱盤。欲定錙銖須分分兩。大抵無星",
    "X67n1303_005:0308b24": "秤上本沒高低。信手拈來不無取捨。雖則道曠古今",
    "X67n1303_005:0308c01": "行人難度。山危絕險登者無因。此蓋空劫已前難話",
    "X67n1303_005:0308c02": "會。威音那畔絕商量。比及發問。投至得入。要知資勝。",
    "X67n1303_005:0308c03": "以表師強。葉葉聯芳燈燈續焰。既因指示必解窮通。",
    "X67n1303_005:0308c04": "然暫失機。幸蒙提挈。頌曰。",
    "X67n1303_005:0308c05": "路窮岸仞問山翁(問既有宗)。別指巖西嶺近東(答亦攸同)。擬",
    "X67n1303_005:0308c06": "進霧垂嵐色重(擬心一絲。對面千里)。迴頭頂見太陽紅(不因師指",
    "X67n1303_005:0308c07": "示。洎乎錯商量)。",
    "X67n1303_005:0308c08": "師云。枯木巖前雖多差路。空王殿內本沒誵訛。擬欲",
    "X67n1303_005:0308c09": "色見聲求。寧不迷頭認影。所以重重進問。切切咨參。",
    "X67n1303_005:0308c10": "幸遇宗師不忘付囑。續佛慧命為法棟梁。與一切眾",
    "X67n1303_005:0308c11": "生解黏去縛明心見性。故垂隻手不惜雙眉。再四提",
    "X67n1303_005:0308c12": "撕為他指示。雖則西巖東嶺聊分這畔那邊。劫外今",
    "X67n1303_005:0308c13": "時。正來偏去。向實際理地不受纖塵處。唯通一線要",
    "X67n1303_005:0308c14": "辨來原。擬進途程。霧垂嵐重。忽然捩轉鼻頭扳迴面",
    "X67n1303_005:0308c15": "孔。於綿綿密密不露風骨沒瑕痕處。偶爾靈光獨耀",
    "X67n1303_005:0308c16": "逈脫根塵。夜半日頭出。朝霞幾縷紅。還見麼。擬涉思",
    "X67n1303_005:0308c17": "惟。千山萬水。",
    "X67n1303_005:0308c18": "第七十八則百丈奇特",
    "X67n1303_005:0308c19": "示眾云。本自平平怗怗。剛待紐紐揑揑。幸遇本分宗",
    "X67n1303_005:0308c20": "師。不許強生枝節。孤危不立處。請高著眼看。",
    "X67n1303_005:0308c21": "舉僧問百丈。如何是奇特事(方塼四角。磨器團圝)。丈云獨坐",
    "X67n1303_005:0308c22": "大雄峯(不勞窮究)。",
    "X67n1303_005:0308c23": "師云。漫天索價愽地相酬。擬滯情關黠兒落節。高高",
    "X67n1303_005:0308c24": "標不出。深深話不及。鶴白烏玄山青水綠。松直棘曲",
    "X67n1303_005:0309a01": "南竹北木。山河大地萬象森羅。那的是不奇特者。不",
    "X67n1303_005:0309a02": "見道。道合平常平常合道。若起一絲分別憎愛取捨",
    "X67n1303_005:0309a03": "心者。皆是前塵虗妄想相惑汝真性。自生繫縛流轉",
    "X67n1303_005:0309a04": "生死無有出期。於奇特中自不奇特了也。故百丈當",
    "X67n1303_005:0309a05": "機不讓盡情吐露道。獨坐大雄峰。此一轉語。仰之彌",
    "X67n1303_005:0309a06": "高鑽之彌堅。瞻之在前忽焉在後。遠觀不審近覩分",
    "X67n1303_005:0309a07": "明。若據恁麼。合向甚麼處相見得箇端的。遂以手斫",
    "X67n1303_005:0309a08": "額云[囗@力]。頌曰。",
    "X67n1303_005:0309a09": "巍巍峭逈出雲霄(高而不危)。頂鎻水寒勢外遙(滿而不溢)。坐",
    "X67n1303_005:0309a10": "觀四望煙籠處(隱隱難窺)。一帶青山萬水潮(盡從這裏流出)。",
    "X67n1303_005:0309a11": "師云。孤逈逈。峭巍巍。萬壑爭雄。千峰競秀。未若奇特",
    "X67n1303_005:0309a12": "一事。常在諸人眉尖眼角。自是司空見慣。應為尋常。",
    "X67n1303_005:0309a13": "向雲籠嶽頂氷鎻池塘冷清清處單明自己。豈非氣",
    "X67n1303_005:0309a14": "勢展轉迢遙。何必坐觀四望。周遍十方。靄靄烟籠難",
    "X67n1303_005:0309a15": "分南北。方信道。混然一色無遺影。不坐同風落大功。",
    "X67n1303_005:0309a16": "賴青山一帶綠水千尋。雖遠觀有色而渾似蛾眉。況",
    "X67n1303_005:0309a17": "近聽無聲而非同鏡沼。千峰倚翠。萬派潮宗。未委何",
    "X67n1303_005:0309a18": "人懷斯海量。復云。去。汝不解我語。",
    "X67n1303_005:0309a19": "第七十九則歷村煎茶",
    "X67n1303_005:0309a20": "示眾云。知時別宜。堪作闍黎。因便截勢。解作活計。向",
    "X67n1303_005:0309a21": "此分點處有品甞知味者麼。",
    "X67n1303_005:0309a22": "舉歷村和尚一日煎茶次(沙彌童行不得氣力)。僧問如何是",
    "X67n1303_005:0309a23": "祖師西來意(盧仝七椀。趙老三盃)。師舉起茶匙子(信手拈來用最親)。",
    "X67n1303_005:0309a24": "僧云莫這箇便當麼(錯會納僧多)。師擲向火中(放去較危。收來",
    "X67n1303_005:0309b01": "太速)。",
    "X67n1303_005:0309b02": "師云。打皷弄琵琶。相逢兩會家。歷村老。不歇心。這僧",
    "X67n1303_005:0309b03": "少。當努力。然則旋汲清泉慢生活火。煑鳳餅而要知",
    "X67n1303_005:0309b04": "迴味。烹蠏眼而恐滯咩邪。這僧果然見義勇為當仁",
    "X67n1303_005:0309b05": "不讓。向瓊甌泛雪玉盞翻雲處便問。如何是祖師西",
    "X67n1303_005:0309b06": "來意。既詢上竈必吐衷腸。不免當筵兩手分付。不問",
    "X67n1303_005:0309b07": "曾到不曾到。論甚喫來不喫來。為問西乾。大開東閣。",
    "X67n1303_005:0309b08": "這僧果要清神爽氣祛睡降魔。便道莫這箇便當否。",
    "X67n1303_005:0309b09": "是他絕是非老手舊肐膞。豈肯教粘牙著齒惹草沾",
    "X67n1303_005:0309b10": "風。遂擲向火中任伊貶剝。秀出雨前孰賞鑑。名高天",
    "X67n1303_005:0309b11": "下少知音。賴遇花嚴同來把銚。頌曰。",
    "X67n1303_005:0309b12": "煎茶未了人來問(併忙合閙)。拈起茶匙呈似他(不勞費力)。當",
    "X67n1303_005:0309b13": "初若遇收燕手(君子悔前)。性命難存爭奈何(小人悔後)。",
    "X67n1303_005:0309b14": "師云。拈匙并舉筯。運水及般柴。妙用縱橫處。頭頭總",
    "X67n1303_005:0309b15": "不乖。汝豈不聞。興教小壽禪師因墮薪而悟。有頌曰。",
    "X67n1303_005:0309b16": "撲落非他物。縱橫不是塵。山河及大地。全露法王身。",
    "X67n1303_005:0309b17": "此與一切智智清淨無二。無二無二分。無別無斷故。",
    "X67n1303_005:0309b18": "豈兩樣邪。這僧伸問西來祖意。恰似大悲閣下欲覔",
    "X67n1303_005:0309b19": "中都。雖是當局者迷。怎不教傍觀者哂。所以拈起茶",
    "X67n1303_005:0309b20": "匙覿面分付。這僧若是箇懆性漢。便好奪來折作兩",
    "X67n1303_005:0309b21": "截。免教胡抄亂抄拈起放下。果被投子點罰道。當時",
    "X67n1303_005:0309b22": "若遇收燕手。性命難存爭奈何。非無赫趙機謀運籌",
    "X67n1303_005:0309b23": "作略。大似人不知己過。牛不知力大。辜負己靈。埋沒",
    "X67n1303_005:0309b24": "家寶。深為可惜。咦。林泉雖恁麼心切。口苦心甜幾箇",
    "X67n1303_005:0309c01": "知。",
    "X67n1303_005:0309c02": "第八十則文殊九曲",
    "X67n1303_005:0309c03": "示眾云。攝末歸本。任伊加減乘除。即俗明真。試看彎",
    "X67n1303_005:0309c04": "環屈折。莫有不涉數量解計筭者麼。",
    "X67n1303_005:0309c05": "舉僧問鼎州文殊和尚。萬法歸一一歸何處(維摩曾漏",
    "X67n1303_005:0309c06": "泄。不必撥流星)。殊云黃河九曲(前三三。後三三)。",
    "X67n1303_005:0309c07": "師云。文殊師利問維摩詰曰。身孰為本。答貪欲為本。",
    "X67n1303_005:0309c08": "問貪欲孰為本。答虗妄分別為本。問虗妄分別孰為",
    "X67n1303_005:0309c09": "本。答顛倒想為本。顛倒想孰為本。答無住為本。又問",
    "X67n1303_005:0309c10": "無住孰為本。答無住則無本。文殊師利從無住本立",
    "X67n1303_005:0309c11": "一切法。這僧要將一切法歸無住本。若知無住無本。",
    "X67n1303_005:0309c12": "自委無本無住。恁麼會得。虗妄不生顛倒想滅。何貪",
    "X67n1303_005:0309c13": "欲而可形名者邪。所以文殊傳文殊法。要汝等諸人",
    "X67n1303_005:0309c14": "離虗妄分別。絕顛倒想像。忘貪欲。了形名處。分明指",
    "X67n1303_005:0309c15": "示道。黃河九曲。不可向隨流得妙住岸不迷處折倒。",
    "X67n1303_005:0309c16": "若也恁麼摶剝。從上源頭自濁了也。雖則灣灣曲曲。",
    "X67n1303_005:0309c17": "就中了了明明。非止通浩渺辭源。況乃達汪洋性海。",
    "X67n1303_005:0309c18": "如或不爾。曹溪波浪如相似。無限平人被陸沉。試聽",
    "X67n1303_005:0309c19": "投子為伊計較。頌曰。",
    "X67n1303_005:0309c20": "問法窮因歸何處(一一如二。二二如四)。黃河透過碧波瀾(灘下",
    "X67n1303_005:0309c21": "接取)。須知雲外千峯上(高著眼看)。別有靈松帶露寒(只知其一。",
    "X67n1303_005:0309c22": "豈知其二)。",
    "X67n1303_005:0309c23": "師舉睦州示眾云。裂開也在我。揑聚也在我。時有僧",
    "X67n1303_005:0309c24": "問如何是裂開。州云三九二十七。菩提涅盤真如解",
    "X67n1303_005:0310a01": "脫即心即佛。我且恁麼道。你又作麼生。曰某甲不與",
    "X67n1303_005:0310a02": "麼道。州云。盞子落地。楪子成七片。曰如何是揑聚。州",
    "X67n1303_005:0310a03": "乃斂手而坐。林泉道。放去了然忘計較。收來全不費",
    "X67n1303_005:0310a04": "功夫。有若參乎酬一唯。堆灰何礙觜盧都。雖則黃河",
    "X67n1303_005:0310a05": "九曲。誰能直下承當。縱教白浪千尋。孰解其間薦得。",
    "X67n1303_005:0310a06": "透與不透儘自瀾翻。將心用心休教蹉過。直須知有",
    "X67n1303_005:0310a07": "雲外立千峰。不可言無巖前分萬壑。靈松帶露怪栢",
    "X67n1303_005:0310a08": "欺霜。傲四時而莫可凋零。超萬象而敢為主宰。憑何",
    "X67n1303_005:0310a09": "道理便乃如斯。天得一清。地得一寧。衲僧得一鼻直",
    "X67n1303_005:0310a10": "眼橫。怕汝不信。試摸索看。",
    "X67n1303_005:0310a11": "第八十一則雪峰典座",
    "X67n1303_005:0310a12": "示眾云。和光惹事。休教動落今時。刮篤成家。莫使靜",
    "X67n1303_005:0310a13": "沉死水。只如方木不入圓竅。利害在甚麼處。",
    "X67n1303_005:0310a14": "舉雪峰在洞山會下作典座淘米次(供給眾僧有勞神用)。山",
    "X67n1303_005:0310a15": "問云。淘砂去米。淘米去砂(驗人端的處。下口便知音)。峰云砂米",
    "X67n1303_005:0310a16": "一時去(只知盡法)。山云大眾喫箇甚麼(好與一拶)。峰乃覆却",
    "X67n1303_005:0310a17": "盆(不管無民)。山云。得即得。須別見人始得(明眼難謾)。後果嗣",
    "X67n1303_005:0310a18": "德山(君子不發游言)。投子拈云。大眾。洞山恁麼道是甚麼",
    "X67n1303_005:0310a19": "道理(不是知音人不知)。雖然一色乾坤。爭奈山高水濶(雲月",
    "X67n1303_005:0310a20": "是同。溪山各異)。所以野人云。功夫不到不方圓。言語不通",
    "X67n1303_005:0310a21": "非眷屬(差之毫釐失之千里)。乃代云。淘砂去米。淘米去砂(重宣",
    "X67n1303_005:0310a22": "此義)。無影長生桂。經霜結子頻(秋時葉落。春日花開)。大眾喫箇",
    "X67n1303_005:0310a23": "甚麼(尊鑑不錯)。金鳳採花銜不盡。玉鶵食蘂葉長新(咂啖",
    "X67n1303_005:0310a24": "方知。咬嚼不可)。",
    "X67n1303_005:0310b01": "師云。洞山一日問雪峰作甚麼來。峰云斫槽來。山曰",
    "X67n1303_005:0310b02": "幾斧斫成。峰云一斧斫成。山曰。猶是這邊事。那邊事",
    "X67n1303_005:0310b03": "作麼生。峰云直得無下手處。山曰。猶是這邊事。那邊",
    "X67n1303_005:0310b04": "事作麼生。峯休去。林泉道。月色靜中見。泉聲深夜聞。",
    "X67n1303_005:0310b05": "汾陽代云。某甲早困也。林泉道。莫說道理好。又一日",
    "X67n1303_005:0310b06": "辭。洞山曰子甚處去。峰曰歸嶺中去。山曰當時從甚",
    "X67n1303_005:0310b07": "麼路出。峰云從飛猿嶺出。山曰今日向甚麼路去。峰",
    "X67n1303_005:0310b08": "云從飛猿嶺去。山曰。有一人不從飛猿嶺去。子還識",
    "X67n1303_005:0310b09": "麼。峯云不識。山曰為甚麼不識。峰云他無面目。山曰。",
    "X67n1303_005:0310b10": "子既不識。爭知無面目。峰無對。林泉代云。只為無面",
    "X67n1303_005:0310b11": "目所以不識。不然以手擘眼云猫。若據雪峰。當時覆",
    "X67n1303_005:0310b12": "盆及此二處祗對。只知入理深談。不解門庭施設。只",
    "X67n1303_005:0310b13": "一向乾暴暴冷啾啾。空守枯木寒巖。不見半星和氣。",
    "X67n1303_005:0310b14": "故投子老師忍俊不禁。當仁不讓用沒鼻金針穿芒",
    "X67n1303_005:0310b15": "長玉線。刺成無縫伽黎贈與木人穿著。只如饑嗔飽",
    "X67n1303_005:0310b16": "喜時將何打發。頌曰。",
    "X67n1303_005:0310b17": "滿鉢盛來一物無(已太多生)。豈同香積變珍蘇(比類難齊)。日",
    "X67n1303_005:0310b18": "月並輪長不照(別是一壺天)。木人舞袖向紅爐(不是小兒戲)。",
    "X67n1303_005:0310b19": "師云。無手能遮日。釣鼇不犯竿。神通并妙用。莫作等",
    "X67n1303_005:0310b20": "閑看。所以嚴陽尊者問趙州。一物不將來時如何。州",
    "X67n1303_005:0310b21": "曰放下著。陽云。一物不將來。放下箇甚麼。州曰檐取",
    "X67n1303_005:0310b22": "去。只如滿鉢盛來者。是淘砂去米的。淘米去砂的。砂",
    "X67n1303_005:0310b23": "米一時去的。若也於斯定奪得下。不飡一粒米終日",
    "X67n1303_005:0310b24": "飽齁齁。其或未然。休向筵中空嚥唾。枉將餓眼覓瓜",
    "X67n1303_005:0310c01": "皮。端的非同香積珍饈蘇陀上味。縱有鶖子神通。難",
    "X67n1303_005:0310c02": "免維摩貶剝。直得遇斬新日月特地乾坤。三病二光",
    "X67n1303_005:0310c03": "不勞展照。且看木人舞袖石女高歌。烈焰光中任迴",
    "X67n1303_005:0310c04": "雪態。還會麼。為垂一隻手。不惜兩莖眉。",
    "X67n1303_005:0310c05": "第八十二則德山上堂",
    "X67n1303_005:0310c06": "示眾云。鞔天布網。徧地安槍。擬踏禍機。難出其彀。莫",
    "X67n1303_005:0310c07": "有不頋危亡悞犯者麼。",
    "X67n1303_005:0310c08": "舉德山和尚一日上堂云。問即有過。不問又乖(出身",
    "X67n1303_005:0310c09": "猶可易。脫體道應難)。有僧纔出禮拜(禍福無門。唯人自召)。山便打(情知恁麼",
    "X67n1303_005:0310c10": "來)。僧云。某甲話也未問。為甚麼便打某甲(將謂皮下有血)。",
    "X67n1303_005:0310c11": "山云。待你開口。堪作甚麼(巧說不如直道)。投子拈云。然禍",
    "X67n1303_005:0310c12": "因自起。傷損他人(讚之雙美。毀之兩傷)。火發內生。焰翻林獸",
    "X67n1303_005:0310c13": "(定業難逃)。既險崖弄巧。只可推落洪巖(殺的人。為的人)。放轉微",
    "X67n1303_005:0310c14": "通却成返遭受屈(未必是平人)。雖小得便。還知德山大",
    "X67n1303_005:0310c15": "錯麼(欲將向人。無過背說)。若知得。德山粉碎(同病相憂)。若不知得。",
    "X67n1303_005:0310c16": "棒猶少在(休云無血性。大抵沒人情)。",
    "X67n1303_005:0310c17": "師云。鼎州德山宣鑒禪師。簡州周氏子。丱歲出家。依",
    "X67n1303_005:0310c18": "年受具。精究律藏。於性相諸經貫通旨趣。常講金剛",
    "X67n1303_005:0310c19": "般若。時謂之周金剛。甞謂同學曰。一口吞海海性無",
    "X67n1303_005:0310c20": "虧。纖芥投鋒鋒利不動。學學無學唯我知焉。後聞南",
    "X67n1303_005:0310c21": "方禪席頗盛。師氣不平乃曰。出家兒。千劫學佛威儀。",
    "X67n1303_005:0310c22": "萬劫學佛細行。不得成佛。南方魔子。敢言直指人心",
    "X67n1303_005:0310c23": "見性成佛。我當摟其窟穴滅其種類。以報佛恩。遂檐",
    "X67n1303_005:0310c24": "青龍疏鈔出蜀。至澧陽路上見一婆子賣餅。因息肩",
    "X67n1303_005:0311a01": "買餅點心。婆指檐曰這箇是甚麼文字。師曰青龍疏",
    "X67n1303_005:0311a02": "鈔。婆曰講何經。師曰金剛經。婆云。我有一問。你若答",
    "X67n1303_005:0311a03": "得。施與點心。若答不得。且別處去。金剛經道。過去心",
    "X67n1303_005:0311a04": "不可得。現在心不可得。未來心不可得。未審上座點",
    "X67n1303_005:0311a05": "那箇心。師無語。林泉道。直饒講得千經論。一句臨機",
    "X67n1303_005:0311a06": "下口難。遂往龍潭。至法堂曰。久響龍潭。及乎到來。潭",
    "X67n1303_005:0311a07": "又不見。龍又不現。潭引身曰子親到龍潭。師無語。遂",
    "X67n1303_005:0311a08": "棲止焉。林泉道。日下孤燈。果然失照。一夕侍立次。潭",
    "X67n1303_005:0311a09": "曰更深何不下去。師珍重便出。却迴曰外面黑。潭點",
    "X67n1303_005:0311a10": "紙燭度與師。師擬接。潭復吹滅。師於此大悟。便禮拜。",
    "X67n1303_005:0311a11": "潭曰子見箇甚麼。師曰從今向去更不疑天下老和",
    "X67n1303_005:0311a12": "尚舌頭也。至來日。潭陞座謂眾曰。可中有箇漢。牙如",
    "X67n1303_005:0311a13": "劒樹口似血盆。一棒打不迴頭。他時向孤峰頂上立",
    "X67n1303_005:0311a14": "吾道去在。師將疏鈔堆法堂前。舉火炬曰。窮諸玄辯。",
    "X67n1303_005:0311a15": "若一毫置於太虗。竭世樞機。似一滴投於巨壑。遂焚",
    "X67n1303_005:0311a16": "之。於是禮辭。直抵溈山。挾複子上法堂。從西過東從",
    "X67n1303_005:0311a17": "東過西。頋視方丈曰。有麼有麼。山坐次。殊不頋盻。師",
    "X67n1303_005:0311a18": "曰無無。便出至門首。乃曰。雖然如此。也不得草草。具",
    "X67n1303_005:0311a19": "威儀再入相見。纔入門提起坐具曰。和尚。山擬取拂",
    "X67n1303_005:0311a20": "子。師便喝。拂袖而出。溈山至晚問首座。今日新到在",
    "X67n1303_005:0311a21": "否。座曰當時背却法堂著草鞋出去也。山云此子已",
    "X67n1303_005:0311a22": "後向孤峰頂上盤結草庵呵佛罵祖去在。師住澧陽",
    "X67n1303_005:0311a23": "三十年。屬唐武宗廢教。避難於獨浮山之石室。大中",
    "X67n1303_005:0311a24": "初武陵大守薛廷望再崇德山精舍號古德禪院。將",
    "X67n1303_005:0311b01": "訪求哲匠住持。聆師道行屢請不下山。廷望乃設詭",
    "X67n1303_005:0311b02": "計遣吏以茶鹽誣之言犯禁法取師入州。瞻禮堅請",
    "X67n1303_005:0311b03": "居之。大闡玄風。德山之稱自茲名冠叢林。孰不敬仰。",
    "X67n1303_005:0311b04": "一日上堂云。問即有過。不問又乖。若是林泉當時見",
    "X67n1303_005:0311b05": "道。便與掀倒禪床抝折拄杖。免致生言孰語。這僧當",
    "X67n1303_005:0311b06": "斷不斷返招其亂。由自不伏燒埋不知痛痒。惹教花",
    "X67n1303_005:0311b07": "擘一上。所以投子為伊當局者迷豈免傍觀者哂。故",
    "X67n1303_005:0311b08": "賞不避仇讎誅不擇骨肉。其間有褒有貶有縱有奪。",
    "X67n1303_005:0311b09": "向險崖弄巧。放轉微通處。子細參詳。還知德山粉碎",
    "X67n1303_005:0311b10": "這僧少棒底手段麼。險。頌曰。",
    "X67n1303_005:0311b11": "金輪微動吼乾坤(驚天動地)。稍逆金軀草臥身(國有不犯之令)。",
    "X67n1303_005:0311b12": "更欲發言來擬問(合取狗口)。悲風吹盡四絕鄰(不勝傷感)。",
    "X67n1303_005:0311b13": "師云。金輪景耀四天下。何止哮吼只一乾坤。點撿將",
    "X67n1303_005:0311b14": "來。大似舉一隅不以三隅反。若於問與不問處停機",
    "X67n1303_005:0311b15": "佇思。鷂過新羅。既不解順水推舡。怎敢更逆風把柂。",
    "X67n1303_005:0311b16": "何止金軀臥草不頋全身。還招玉鏡分形難獲半肯。",
    "X67n1303_005:0311b17": "不必發言更問。那消開口技捂。不見道但能閉口牢",
    "X67n1303_005:0311b18": "藏舌。便是修身第一方。既不慎初護末。傷感悲風吹",
    "X67n1303_005:0311b19": "落情塵豈容鄰佑。只如言思路絕分別意窮一句。合",
    "X67n1303_005:0311b20": "作麼生道。去。且待別時來。",
    "X67n1303_005:0311b21": "第八十三則興化軍旗",
    "X67n1303_005:0311b22": "示眾云。知時別宜堪作闍黎。暗合孫吳豈用躊躇。有",
    "X67n1303_005:0311b23": "敢對壘者麼。",
    "X67n1303_005:0311b24": "舉僧問興化。軍旗急速時如何(有違即斬)。化云日料半",
    "X67n1303_005:0311c01": "斤飡(重賞之下必有勇夫)。",
    "X67n1303_005:0311c02": "師云。魏府興化存獎禪師。嗣臨濟。師在三聖會裏為",
    "X67n1303_005:0311c03": "首座。常曰。我向南方行脚一遭。拄杖頭不曾撥著一",
    "X67n1303_005:0311c04": "箇會佛法的人。三聖聞得問曰。你具箇甚麼眼便恁",
    "X67n1303_005:0311c05": "麼道。師便喝。聖曰須是你始得。近代佛日堯禪師自",
    "X67n1303_005:0311c06": "江左至燕然寓大聖安。一夕與佛覺晦堂夜話次。時",
    "X67n1303_005:0311c07": "圓通善國師年方十二。座右侍立。佛日曰。山僧自南",
    "X67n1303_005:0311c08": "方來。拄杖頭不曾抹著一箇會佛法者。通叉手進曰",
    "X67n1303_005:0311c09": "自是和尚拄杖短。佛日大驚曰。可乞此子續吾臨濟",
    "X67n1303_005:0311c10": "一宗。通又進曰。雲門臨濟豈有二邪。日稱賞不已。林",
    "X67n1303_005:0311c11": "泉道。此與三聖酬酢不妨省力。後大覺聞舉遂曰。作",
    "X67n1303_005:0311c12": "麼生得風吹到大覺門裏。師後到大覺為院主。一日",
    "X67n1303_005:0311c13": "覺喚院主。我聞你道向南方行脚一遭。拄杖頭不曾",
    "X67n1303_005:0311c14": "撥著一箇會佛法的。你憑箇甚麼道理便與麼道。師",
    "X67n1303_005:0311c15": "便喝。覺便打。師又喝。覺又打。師再喝。覺再打。師曰某",
    "X67n1303_005:0311c16": "甲於三聖師兄處學得箇賓主句。總被師兄折倒了",
    "X67n1303_005:0311c17": "也。願與某甲箇安樂法門。覺曰。這瞎漢。來這裏納敗",
    "X67n1303_005:0311c18": "闕。脫下衲衣痛打一頓。師於言下薦得臨濟先師於",
    "X67n1303_005:0311c19": "黃蘗處喫棒的道理。林泉道。好酒醒人遲。開堂後方",
    "X67n1303_005:0311c20": "遇後唐莊宗車駕幸河北至魏府。這僧故發此問。雖",
    "X67n1303_005:0311c21": "是眼觀東南。大似意在西北。興化老漢便看窟儱著",
    "X67n1303_005:0311c22": "楔道。日料半斤飡。輙不可向數米調湯偏厚薄邊處",
    "X67n1303_005:0311c23": "會。是他有道火不燒舌渡水不濕腿的手段。若也黏",
    "X67n1303_005:0311c24": "牙著齒必然犯手傷鋒。迴牙當頭如何舉似。頌曰。",
    "X67n1303_005:0312a01": "離城別閣暗愁時(有口說不得)。月落星分信馬蹄(無言心自",
    "X67n1303_005:0312a02": "知)。風掃曉霜林木逈(淨躶躶赤灑灑)。夜深汀岸火生微(一點",
    "X67n1303_005:0312a03": "分明)。",
    "X67n1303_005:0312a04": "師云。理極忘情思惟而決難比喻。借功明位言說而",
    "X67n1303_005:0312a05": "權恁支捂。雖則離城別閣納士招賢曲為今時。要明",
    "X67n1303_005:0312a06": "空劫。不必愁腸漫結暗受爊煎。應須喜氣潛生明教",
    "X67n1303_005:0312a07": "舒坦。莫待星分月落霧卷雲收。玉鞭輕舉馬蹄輕。金",
    "X67n1303_005:0312a08": "鐙慢敲鷄韻急。松窓夢斷。竹榻吟餘。偶聞爐內返魂",
    "X67n1303_005:0312a09": "香。忽聽樓頭塗毒皷。難逢賞鑑。不遇知音。風掃曉霜。",
    "X67n1303_005:0312a10": "氷生寒沼。林端紅葉醉朝曦。飽玩今時。籬畔黃花泣",
    "X67n1303_005:0312a11": "秋露。競追往歲。曠達三有逈絕諸塵。夜深汀岸火生",
    "X67n1303_005:0312a12": "微。天曉柳塘烟自斂。所以道。交互明中暗。功齊轉覺",
    "X67n1303_005:0312a13": "難。力窮尋進退。金鎻網鞔鞔。正當急速時。還能緩慢",
    "X67n1303_005:0312a14": "麼。寰中天子宣威重。塞外將軍令更嚴。",
    "X67n1303_005:0312a15": "第八十四則長慶不疑",
    "X67n1303_005:0312a16": "示眾云。杌鬼繩蛇橫生計置。明眼人前皆為兒戲。只",
    "X67n1303_005:0312a17": "如打滅狂情祛除妄念。合作麼指示。",
    "X67n1303_005:0312a18": "舉僧問長慶。如何得不疑去(莫妄想)。慶展兩手(逢人覿面",
    "X67n1303_005:0312a19": "相呈。更不囊藏被蓋)。",
    "X67n1303_005:0312a20": "師云。福州長慶慧稜禪師。杭州鹽官人。姓孫氏。稟性",
    "X67n1303_005:0312a21": "浮澹。年十三於蘇州通玄出家。具戒已遍遊禪苑。後",
    "X67n1303_005:0312a22": "參靈雲。問如何是佛法大意。雲曰。驢事未去。馬事到",
    "X67n1303_005:0312a23": "來。師如是往來雪峰玄沙二十年。坐破七箇蒲團不",
    "X67n1303_005:0312a24": "明此事。一日捲簾。忽然大悟。乃有頌曰。也大差。也大",
    "X67n1303_005:0312b01": "差。卷起簾來見天下。有人問我解何宗。拈起拂子劈",
    "X67n1303_005:0312b02": "口打。峰舉謂玄沙曰。此子徹也。沙曰。未可。此是意識",
    "X67n1303_005:0312b03": "著述。更須勘過始得。至晚眾僧上來問訊。峰謂師曰。",
    "X67n1303_005:0312b04": "備頭陀未許汝在。汝實有正悟對眾舉來。師又有頌",
    "X67n1303_005:0312b05": "曰。萬象之中獨露身。唯人自肯乃方親。昔時謬向途",
    "X67n1303_005:0312b06": "中覓。今日看來火裏氷。峰乃頋沙曰。不可更是意識",
    "X67n1303_005:0312b07": "著述也。師問峯曰。從上諸聖傳受一路。請師垂示。峰",
    "X67n1303_005:0312b08": "良久。師設禮而退。峰乃微笑。師入方丈參。峰曰是甚",
    "X67n1303_005:0312b09": "麼。師曰今日天晴好普請。自此酬問未甞爽於玄旨。",
    "X67n1303_005:0312b10": "後因問如何得不疑不惑去。師乃展兩手。僧不進語。",
    "X67n1303_005:0312b11": "師曰汝更問。我與汝道。僧再問。師露膞而坐。僧禮拜。",
    "X67n1303_005:0312b12": "師曰汝作麼生會。僧云今日風起。曰。恁麼道未定人",
    "X67n1303_005:0312b13": "見解。汝於古今中有甚麼節要齊得長慶。若舉得許",
    "X67n1303_005:0312b14": "汝作話主。其僧但立而已。師却問汝是甚麼處人。云",
    "X67n1303_005:0312b15": "向北人。曰向北三千里外學妄語作麼。僧無對。恁麼",
    "X67n1303_005:0312b16": "舉來。此話方始圓備。投子就簡取其神駿。略其玄黃。",
    "X67n1303_005:0312b17": "但得琴中趣。何勞絃上聲。汝諸禪者當長慶直截處。",
    "X67n1303_005:0312b18": "會取不疑不惑底道理。幸遇投子重宣此義。頌曰。",
    "X67n1303_005:0312b19": "展手之時萬仞摧(瓦解氷消)。枯河無水月無來(光境俱亡)。若",
    "X67n1303_005:0312b20": "疑別問龐居士(那有閑工夫)。石女黃梅誰共陪(從來無伴侶)。",
    "X67n1303_005:0312b21": "師云。一塵舉大地收。一葉落天下秋。直須向六消一",
    "X67n1303_005:0312b22": "亡處淨潔打疊。莫使纖毫瞖於心目。其疑自釋其惑",
    "X67n1303_005:0312b23": "自除。所以廬山遠公云。本端竟何從。起滅有無際。一",
    "X67n1303_005:0312b24": "微涉動境。狀此頹山勢。若能於萬仞摧處不涉動境。",
    "X67n1303_005:0312c01": "不失本端。了了明明灑灑落落。何疑慮而可得生耶。",
    "X67n1303_005:0312c02": "枯河既無其水。孤蟾自不有來。此豈非一心不生萬",
    "X67n1303_005:0312c03": "法無咎。脫或有疑。更請審問龐老還能吸盡西江水",
    "X67n1303_005:0312c04": "麼。舊說四祖大師居破頭山。山中有無名老僧。唯植",
    "X67n1303_005:0312c05": "松。人呼為栽松道者。甞請於祖曰。法道可得聞乎。祖",
    "X67n1303_005:0312c06": "曰汝已老。脫有聞。其能廣化耶。儻能再來。吾尚可遲",
    "X67n1303_005:0312c07": "汝。乃去行水邊。見女子浣衣。揖曰寄宿得否。女曰我",
    "X67n1303_005:0312c08": "有父兄可往求之。曰諾我即敢行。女首肯之。老僧回",
    "X67n1303_005:0312c09": "策而去。女周氏季子也。歸輙孕。父母大惡逐之。女無",
    "X67n1303_005:0312c10": "所歸。日庸紡里中。夕於眾舘之下。已而生一子。以為",
    "X67n1303_005:0312c11": "不祥棄水中。明日見之泝流而上。氣體鮮明。大驚。舉",
    "X67n1303_005:0312c12": "之成童。隨母乞食。邑人呼為無姓兒。四祖見於黃梅",
    "X67n1303_005:0312c13": "道中。戲問之曰。汝何姓。曰。姓固有。但非常姓。祖曰何",
    "X67n1303_005:0312c14": "姓。云是佛性。祖曰汝乃無姓邪。曰姓空故無。祖化其",
    "X67n1303_005:0312c15": "母使出家。時七歲。眾舘今為寺。號佛母。而周氏尤盛。",
    "X67n1303_005:0312c16": "去破頭山佇望間。道者肉身尚在。黃梅東禪有佛母",
    "X67n1303_005:0312c17": "塚。民塔其上。傳燈錄定祖圖乃曰。釋弘忍。姓周氏。其",
    "X67n1303_005:0312c18": "母始娠。移月光照庭室。終夕若晝。異香襲人。舉家驚",
    "X67n1303_005:0312c19": "駭。安知眾舘本社屋生時置水中乎。又曰其父偏愛",
    "X67n1303_005:0312c20": "因令讀書。不知從何得此語。其敘事妄誕太率類此。",
    "X67n1303_005:0312c21": "無為子甞贊其像曰。人孰無父。祖獨有母。其母為誰。",
    "X67n1303_005:0312c22": "周氏季女。濁港滔滔入大江。門前依舊長安路。只如",
    "X67n1303_005:0312c23": "恁麼舉來。石女黃梅端的誰堪陪奉。還知麼。請問聖",
    "X67n1303_005:0312c24": "僧。自知下落。",
    "X67n1303_005:0313a01": "第八十五則洞山莖茆",
    "X67n1303_005:0313a02": "示眾云。百骸雖潰散。一物鎮常靈。若能見性識心。不",
    "X67n1303_005:0313a03": "免撞頭磕額。還見背後的麼。",
    "X67n1303_005:0313a04": "舉僧問洞山。亡僧遷化後向甚麼處去也(在你鼻孔裏)。",
    "X67n1303_005:0313a05": "山云火後一莖茆(大冶真金。終難變色)。",
    "X67n1303_005:0313a06": "師舉林間錄云。長沙岑禪師因僧亡。以手摩之曰。大",
    "X67n1303_005:0313a07": "眾。此僧却真實為諸人提綱商量。會麼。乃有偈曰。目",
    "X67n1303_005:0313a08": "前無一法。當處亦無人。蕩蕩金剛體。非妄亦非真。林",
    "X67n1303_005:0313a09": "泉道。兩頭俱坐斷。獨露一真常。又曰。不識金剛體。却",
    "X67n1303_005:0313a10": "喚作緣生。十方真寂滅。誰在復誰行。林泉道。燈籠擺",
    "X67n1303_005:0313a11": "手。露柱搖頭。雪峰和尚亦因見亡僧作偈曰。低頭不",
    "X67n1303_005:0313a12": "見地。仰面不見天。欲識金剛體。但看髑髏前。林泉道。",
    "X67n1303_005:0313a13": "不會休睜鬼眼睛。玄沙曰。亡僧面前正是觸目菩提。",
    "X67n1303_005:0313a14": "萬里神光頂後相。林泉道。面前的聻。有僧問法眼。如",
    "X67n1303_005:0313a15": "何是亡僧面前觸目菩提。答曰是汝面前。林泉道。當",
    "X67n1303_005:0313a16": "局者迷。又問。亡僧遷化向甚麼處去。答曰亡僧幾曾",
    "X67n1303_005:0313a17": "遷化。僧云爭奈即今何。答曰汝不識亡僧。林泉道。不",
    "X67n1303_005:0313a18": "會作鬼白日現身。覺範云。近代尊宿不復以此旨曉",
    "X67n1303_005:0313a19": "人。獨晦堂老師時一提起。作南禪師圓寂日偈曰。去",
    "X67n1303_005:0313a20": "年三月十有七。一夜春風撼籌室。三角麒麟入海中。",
    "X67n1303_005:0313a21": "空餘片月波心出。真不掩偽曲不藏直。誰人為和雪",
    "X67n1303_005:0313a22": "中吟。萬古清風是今日。又曰。昔人去時是今日。今日",
    "X67n1303_005:0313a23": "依前人不來。今既不來昔不往。白雲流水空悠哉。誰",
    "X67n1303_005:0313a24": "云秤尺平。直中還有曲。誰云物理齊。種麻還得粟。可",
    "X67n1303_005:0313b01": "怜馳逐天下人。六六元來三十六。林泉道。不因師說",
    "X67n1303_005:0313b02": "破。險不錯商量。林泉恁麼該括收拾將來。汝等還知",
    "X67n1303_005:0313b03": "亡僧遷化下落處麼。其或未然。更看投子如何倒斷。",
    "X67n1303_005:0313b04": "頌曰。",
    "X67n1303_005:0313b05": "野火燒時越轉新(是真難滅)。至今煙焰雨難霖(豈容近傍)。旱",
    "X67n1303_005:0313b06": "地紅蓮遮日月(不藉三光勢)。無根樹長翠成陰(能分萬國春)。",
    "X67n1303_005:0313b07": "師云。但將生死為活計。火裏安身火裏凉。此豈非火",
    "X67n1303_005:0313b08": "燒轉新的道理。雖自古迄今虗生浪死。皆妄情遷變",
    "X67n1303_005:0313b09": "狂識漂沉。清淨法身何曾動著。所以石頭道。欲識庵",
    "X67n1303_005:0313b10": "中不死人。豈離而今這皮袋。由是煙焰故難近傍。為",
    "X67n1303_005:0313b11": "本來面目不可以圖繪成。不可以揑塑就。說似一物",
    "X67n1303_005:0313b12": "即不中。方來便去。要明斯事。向無中出有。有裏教無。",
    "X67n1303_005:0313b13": "不是知音決難理會。非同世間語言。釘釘膠粘攢花",
    "X67n1303_005:0313b14": "簇錦。以才思搜奇。以字樣取則。格高意遠句徤情深。",
    "X67n1303_005:0313b15": "皆非吾宗無說之說不聞之聞。不見法花經道。止止",
    "X67n1303_005:0313b16": "不須說。我法妙難思。要會末後句。更參三十年。",
    "X67n1303_005:0313b17": "第八十六則國師侍者",
    "X67n1303_005:0313b18": "示眾云。勤奉侍。少出入。[宋木+取]為上法。識尊卑。知進退。方",
    "X67n1303_005:0313b19": "是作家。應須念念無差。莫避時時管帶。有不周處。請",
    "X67n1303_005:0313b20": "點檢看。",
    "X67n1303_005:0313b21": "舉國師三喚侍者話(頻呼小玉元無事。只要檀郎認得聲)。",
    "X67n1303_005:0313b22": "師云。南陽慧忠國師。嗣六祖大鑑。唐肅宗上元二年",
    "X67n1303_005:0313b23": "勑中使孫朝進詔徵赴京。待以師禮。故天下以國師",
    "X67n1303_005:0313b24": "名之。師一日喚侍者。者應諾。如是三召三應。師曰。將",
    "X67n1303_005:0313c01": "謂吾辜負汝。誰知汝辜負吾。林泉道。暗中樹影。水底",
    "X67n1303_005:0313c02": "魚蹤。僧問玄沙。國師喚侍者意作麼生。沙云却是侍",
    "X67n1303_005:0313c03": "者會。林泉道。贜誣殺人。雲居錫云。且道侍者會那不",
    "X67n1303_005:0313c04": "會。林泉道。請和尚定當。若道會。國師又道汝辜負吾。",
    "X67n1303_005:0313c05": "若道不會。玄沙又道却是侍者會。且作麼生商量。林",
    "X67n1303_005:0313c06": "泉道。可怜一句隨他語。漫使千山走衲僧。玄覺徵問",
    "X67n1303_005:0313c07": "僧。甚麼處是侍者會處。僧云。若不會。爭解恁麼應。玄",
    "X67n1303_005:0313c08": "覺云。汝少會在。林泉道。因禍致福。又云。若於這裏商",
    "X67n1303_005:0313c09": "量得去。便識玄沙。林泉道。要識作麼。僧問法眼。國師",
    "X67n1303_005:0313c10": "喚侍者意作麼生。眼曰且去別時來。林泉道。謝和尚",
    "X67n1303_005:0313c11": "不恡慈悲。雲居錫云。法眼恁麼道。為復明國師意不",
    "X67n1303_005:0313c12": "明國師意。林泉道。空生不解金剛旨。惹得疑情滿世",
    "X67n1303_005:0313c13": "間。僧問趙州。國師喚侍者意作麼生。州云。如人暗中",
    "X67n1303_005:0313c14": "書字。字雖不成。文彩已彰。林泉道。諸有智者。以譬喻",
    "X67n1303_005:0313c15": "得解。雖然如是。更須細看偏傍細切注脚。林泉領此",
    "X67n1303_005:0313c16": "一隊老凍膿。東語西話開發後學。還有知恩報恩者",
    "X67n1303_005:0313c17": "麼。遂高聲呌云侍者。復云喏。頌曰。",
    "X67n1303_005:0313c18": "國師喚侍者(不是患聾)。重言不當吃(非是患啞)。他耳又不聾",
    "X67n1303_005:0313c19": "(隨喚隨應)。自又無處雪(盡在不言中)。",
    "X67n1303_005:0313c20": "師云。五通仙人問佛。佛具六通。我具五通。如何是那",
    "X67n1303_005:0313c21": "一通。佛喚仙人。仙人應喏。佛云那一通你問我。林泉",
    "X67n1303_005:0313c22": "道。雖能蓋覆將來。爭奈漏虀達菜。翠巖芝云。五通如",
    "X67n1303_005:0313c23": "是問。我佛如是答。要且不會那一通。林泉道。和尚還",
    "X67n1303_005:0313c24": "會也無。雲蓋本云。佛如是召。仙人如是應。作麼生是",
    "X67n1303_005:0314a01": "那一通。良久云。姹女已歸霄漢去。獃郎猶向火邊栖。",
    "X67n1303_005:0314a02": "林泉道。蝦蟆蝦蟆休努觜。我道龍王不道你。雲峰悅",
    "X67n1303_005:0314a03": "云。大似瞿曇被外道勘破了也。有傍不肯出來。我要",
    "X67n1303_005:0314a04": "問你那一通。林泉道。將謂忘却。儼然記得。世尊恁麼",
    "X67n1303_005:0314a05": "召。五通恁麼噟。且道與國師侍者是同是別。六耳不",
    "X67n1303_005:0314a06": "同謀。別時向汝說。",
    "X67n1303_005:0314a08": "林泉老人評唱投子青和尚頌古空谷集卷五"
}