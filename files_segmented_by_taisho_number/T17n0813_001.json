{
    "T17n0813_001:0775a03": "佛說無希望經",
    "T17n0813_001:0775a05": "西晉三藏竺法護譯",
    "T17n0813_001:0775a06": "聞如是：一時，佛遊王舍城靈鷲山，與大比丘",
    "T17n0813_001:0775a07": "眾五百人俱，菩薩六萬。一切大聖神通已",
    "T17n0813_001:0775a08": "達，逮得總持，所成辯才而無罣礙，頒宣經道",
    "T17n0813_001:0775a09": "常無二言，神足變化不可思議，眾行備悉普",
    "T17n0813_001:0775a10": "無不入。其名曰：無損進菩薩、度響雷震威",
    "T17n0813_001:0775a11": "菩薩、若夜月華菩薩、大雨電言辭菩薩、觀",
    "T17n0813_001:0775a12": "無底度境界菩薩、起山頂菩薩、欣樂令悅菩",
    "T17n0813_001:0775a13": "薩、多離垢莫能當光菩薩、決眾生性誼度菩",
    "T17n0813_001:0775a14": "薩、得堅強如金剛菩薩、於諸音響最妙菩薩、",
    "T17n0813_001:0775a15": "越梵威聲菩薩、稱自在可畏莫能犯菩薩、積",
    "T17n0813_001:0775a16": "諸德本如壘寶菩薩、文殊師利童真菩薩，如",
    "T17n0813_001:0775a17": "是上首，六萬開士。",
    "T17n0813_001:0775a18": "於時賢者舍利弗在於獨處一心禪思，從燕",
    "T17n0813_001:0775a19": "坐起往詣佛所。彼時世尊坐於樹下，逮寂隨",
    "T17n0813_001:0775a20": "響三昧正定。時舍利弗住遠世尊，遙見大聖",
    "T17n0813_001:0775a21": "威儀禮節寂然和雅，尋即求草敷一面座，而",
    "T17n0813_001:0775a22": "結加趺，直正其身而不傾，猗適坐已竟，心",
    "T17n0813_001:0775a23": "自念言：「至未曾有！如來至真威神光儀不可",
    "T17n0813_001:0775a24": "稱載，安隱道本。由是之故，群生得安，所可",
    "T17n0813_001:0775a25": "逮致無上正慧諮嗟功勳，皆了諸法無不通",
    "T17n0813_001:0775a26": "達。」於時，大聖靜然安和從三昧起，聲揚發",
    "T17n0813_001:0775a27": "音。時，舍利弗聞佛世尊聲揚發音，善心生",
    "T17n0813_001:0775a28": "焉，得其本願，前進佛所一心而住，稽首歸命",
    "T17n0813_001:0775a29": "志懷踊躍，尋歎此偈，而讚頌曰：",
    "T17n0813_001:0775b01": "「若有眾生，　　不懷希望，　　未曾著念，",
    "T17n0813_001:0775b02": "　於諸經典，　　遊步世間，　　平等獨歡，",
    "T17n0813_001:0775b03": "　則能常忍，　　於斯經法。　　眾生無能，",
    "T17n0813_001:0775b04": "　見其瑕短，　　斯等信解，　　如幻自然，",
    "T17n0813_001:0775b05": "　選擇諸法，　　了如虛空，　　不見吾我，",
    "T17n0813_001:0775b06": "　爾乃大安。　　其不思想，　　一切眾生，",
    "T17n0813_001:0775b07": "　不念眾生，　　若無眾生，　　未曾逮得，",
    "T17n0813_001:0775b08": "　一切思想，　　不見吾我，　　爾乃大安。",
    "T17n0813_001:0775b09": "　從始已來，　　不相合會，　　不為有相，",
    "T17n0813_001:0775b10": "　之所迷惑，　　不令興立，　　亦無所住，",
    "T17n0813_001:0775b11": "　不見壽命，　　爾乃安隱。　　若有明智，",
    "T17n0813_001:0775b12": "　不猗眾生，　　則於法界，　　而無鬪諍，",
    "T17n0813_001:0775b13": "　棄捐一切。　　眾人之想，　　無若干念，",
    "T17n0813_001:0775b14": "　乃為安隱。　　其常建立，　　於禁戒者，",
    "T17n0813_001:0775b15": "　能仁一切，　　不懷慳嫉，　　而住於法，",
    "T17n0813_001:0775b16": "　無有計數，　　不見怯弱，　　爾乃為安。",
    "T17n0813_001:0775b17": "　若以忍辱，　　安和超眾，　　彼未曾覩，",
    "T17n0813_001:0775b18": "　諍訟之貪，　　不得精進，　　亦不懈怠，",
    "T17n0813_001:0775b19": "　不想忍辱，　　爾乃為安。　　諦住堅固，",
    "T17n0813_001:0775b20": "　一心禪思，　　心無所念，　　除其煩亂，",
    "T17n0813_001:0775b21": "　曉了諸法，　　而在等定，　　其不想禪，",
    "T17n0813_001:0775b22": "　爾乃為安。　　若無明達，　　亦無智慧，",
    "T17n0813_001:0775b23": "　亦復不從，　　無智之教，　　不懷了了，",
    "T17n0813_001:0775b24": "　亦無愚冥，　　無智慧想，　　爾乃為安。",
    "T17n0813_001:0775b25": "　如處閑居，　　聚落亦然，　　於斯二事，",
    "T17n0813_001:0775b26": "　而修平等，　　亦不惟惡，　　是為聚落，",
    "T17n0813_001:0775b27": "　不思閑居，　　是乃為安。　　假使行索，",
    "T17n0813_001:0775b28": "　具足分衛，　　亦不念言，　　吾身求食，",
    "T17n0813_001:0775b29": "　不自諮嗟，　　我行乞食，　　無分衛想，",
    "T17n0813_001:0775c01": "　是乃為安。　　其從久遠，　　著弊壞衣，",
    "T17n0813_001:0775c02": "　受取執持，　　於斯身形，　　不自歎言，",
    "T17n0813_001:0775c03": "　我著麁服，　　不憍慢人，　　爾乃為安。",
    "T17n0813_001:0775c04": "　諸佛所教，　　安住勅示，　　三品之衣，",
    "T17n0813_001:0775c05": "　不離其身，　　不自想念，　　我不違禮，",
    "T17n0813_001:0775c06": "　不自欣豫，　　爾乃為安。　　其能頒宣，",
    "T17n0813_001:0775c07": "　微妙之法，　　不計吾我，　　不著眾生，",
    "T17n0813_001:0775c08": "　不自譽言，　　我為講法，　　不猗音響，",
    "T17n0813_001:0775c09": "　爾乃為安。　　於諸德本，　　不懷妄想，",
    "T17n0813_001:0775c10": "　無堅固想，　　不念居業，　　心中所懷，",
    "T17n0813_001:0775c11": "　不思清濁，　　身不造行，　　是乃為安。",
    "T17n0813_001:0775c12": "　若以興起，　　無興起想，　　有所住立，",
    "T17n0813_001:0775c13": "　不想其處，　　夙夜精進，　　經行應節，",
    "T17n0813_001:0775c14": "　其無言辭，　　是乃為安。　　設不思念，",
    "T17n0813_001:0775c15": "　作與不作，　　常無妄想，　　奇特之念，",
    "T17n0813_001:0775c16": "　如來外學，　　不以殊別，　　不懷勝相，",
    "T17n0813_001:0775c17": "　是乃為安。　　其不計數，　　安隱之想，",
    "T17n0813_001:0775c18": "　等如虛空，　　無所踰越，　　心不懷念，",
    "T17n0813_001:0775c19": "　吾我眾生，　　不見殊特，　　爾乃為安。",
    "T17n0813_001:0775c20": "　若了幻化，　　如夜所夢，　　逮得辯才，",
    "T17n0813_001:0775c21": "　志不忽忘，　　遊於世間，　　如水中月，",
    "T17n0813_001:0775c22": "　無有進退，　　爾乃為安。　　若了善權，",
    "T17n0813_001:0775c23": "　明見真諦，　　其言有身，　　無一堅固，",
    "T17n0813_001:0775c24": "　則能覺了，　　寂然之法，　　不行妄想，",
    "T17n0813_001:0775c25": "　爾乃為安。」",
    "T17n0813_001:0775c26": "於是，世尊讚舍利弗曰：「善哉，善哉！所知深遠，",
    "T17n0813_001:0775c27": "奉行慧義，極究竟矣！以法談言，應道妙歸，何",
    "T17n0813_001:0775c28": "其快乎！今，舍利弗！諸所遊止耆闍崛山，周旋",
    "T17n0813_001:0775c29": "學者比丘菩薩，普令會此啟受道教。」時，舍利",
    "T17n0813_001:0776a01": "弗尋即白佛：「我不堪任請令集會。所以者何？",
    "T17n0813_001:0776a02": "諸大士等，威德過龍、道智無盡，非吾所及。」",
    "T17n0813_001:0776a03": "於時世尊從身放光、照於三千大千世界。尋",
    "T17n0813_001:0776a04": "時佛界諸菩薩眾蒙此明曜，如一念頃皆來",
    "T17n0813_001:0776a05": "集會於靈鷲山，行詣佛所稽首足下，遶佛三",
    "T17n0813_001:0776a06": "匝還住空中。閑居比丘及諸菩薩，來詣佛所",
    "T17n0813_001:0776a07": "稽首于地，還坐一面。王舍大城無數人民百",
    "T17n0813_001:0776a08": "千之眾，行詣佛所稽首足下，退坐一面。於",
    "T17n0813_001:0776a09": "時，世尊見無數眾皆來集會，舉其尊顏瞻文",
    "T17n0813_001:0776a10": "殊面，尋復即笑。文殊師利便從座起，偏袒",
    "T17n0813_001:0776a11": "右肩，右膝著地，叉手問佛：「向者所笑，為何變",
    "T17n0813_001:0776a12": "應？如來至真未曾虛欣。」佛告文殊：「今靈鷲山",
    "T17n0813_001:0776a13": "有萬菩薩，俱講經典，經名喻象；於往古昔亦",
    "T17n0813_001:0776a14": "曾所論。」賢者阿難聞佛所說，即從座起，更整",
    "T17n0813_001:0776a15": "衣服，長跪叉手，稽首自歸：「善哉！世尊！愍傷眾",
    "T17n0813_001:0776a16": "生令致永安，唯當頒宣此喻象經，斯法難值",
    "T17n0813_001:0776a17": "眾所希聞，願欲時說。一切諸部皆來雲集聽",
    "T17n0813_001:0776a18": "此經典，必當逮得深入光明幽奧玄妙。所以",
    "T17n0813_001:0776a19": "者何？如來至真尊無雙比、三界無侶。向者尊",
    "T17n0813_001:0776a20": "顏觀文殊面，應時即笑，此不虛妄，會當有",
    "T17n0813_001:0776a21": "意。」佛言：「善哉，善哉！阿難！汝乃覩察殊異德",
    "T17n0813_001:0776a22": "本，所可識者慧不可限。阿難！諦聽，善思念之。",
    "T17n0813_001:0776a23": "當為汝說向者笑意。」於是，阿難與諸大眾受",
    "T17n0813_001:0776a24": "教而聽。佛告阿難：「若有眾生信樂斯法，舉動",
    "T17n0813_001:0776a25": "進止如象遊步。信此法者，彼等之類如大象",
    "T17n0813_001:0776a26": "遊，亦如龍步。愛喜此法真諦義者，為師子步，",
    "T17n0813_001:0776a27": "舉動進止尊無儔匹。」佛告阿難：「此經典要",
    "T17n0813_001:0776a28": "悅諸菩薩，是經法教順菩薩眾，應當諮受，本",
    "T17n0813_001:0776a29": "宿功德現於目前。我逝之後，此經典者歸諸",
    "T17n0813_001:0776b01": "菩薩，令手執持，志靜意定所以歸空，口誦心",
    "T17n0813_001:0776b02": "思。是菩薩藏，不歸薄德闇塞菩薩，不歸懷毒",
    "T17n0813_001:0776b03": "諂偽菩薩之身也，亦復不歸多願妄想菩薩",
    "T17n0813_001:0776b04": "之手也。」",
    "T17n0813_001:0776b05": "爾時，世尊即顯瑞應感動文殊。文殊師利應",
    "T17n0813_001:0776b06": "時知之，即自念言：「我欲啟問如來至真深遠",
    "T17n0813_001:0776b07": "之法，一切聲聞及與緣覺所不能逮，諸菩薩",
    "T17n0813_001:0776b08": "眾履迹瑞應以為等類。」文殊師利前白佛",
    "T17n0813_001:0776b09": "言：「唯然，世尊！今欲啟問如來、至真、等正覺，",
    "T17n0813_001:0776b10": "設見聽者，乃敢自陳。」佛告文殊：「恣汝所問。",
    "T17n0813_001:0776b11": "諸大眾會悉來集此，并當蒙恩。」文殊師利即",
    "T17n0813_001:0776b12": "白佛言：「何謂菩薩而得建立諸功勳法，普現",
    "T17n0813_001:0776b13": "一切諸菩薩行，開化無數不可計會眾生之",
    "T17n0813_001:0776b14": "類，現諸佛國如水中月？」佛言：「善哉，善哉！文",
    "T17n0813_001:0776b15": "殊師利！向所問者但舉其要，如來當為具足",
    "T17n0813_001:0776b16": "分別，令致建立功勳之德。諦聽，諦聽！善思念",
    "T17n0813_001:0776b17": "之。」文殊師利與諸大眾，受教而聽。佛告文",
    "T17n0813_001:0776b18": "殊：「若有菩薩當行六法，亦能具足道義之",
    "T17n0813_001:0776b19": "教，立於一切功勳之德。何謂為六？若有菩薩，",
    "T17n0813_001:0776b20": "奉行施度無極，一切所有施而不悋無所",
    "T17n0813_001:0776b21": "貪惜；具足順行不自見身，建立禁戒不犯眾",
    "T17n0813_001:0776b22": "惡；不見吾我而曉了義，成就忍辱柔和安雅，",
    "T17n0813_001:0776b23": "心不懷恨；覩已解脫不在結滯，慇懃精進身",
    "T17n0813_001:0776b24": "無所行；心無所懷分別一切，一心正志於解",
    "T17n0813_001:0776b25": "脫門；曉了便宜定意正受，心常永安不慕一",
    "T17n0813_001:0776b26": "意，解暢智慧以為道業，自覩其身不離五趣，",
    "T17n0813_001:0776b27": "諸所生處皆令蒙度。是為六法。菩薩所行備",
    "T17n0813_001:0776b28": "悉此法，具足一切功德之勳。」",
    "T17n0813_001:0776b29": "佛告文殊師利：「復有六法，具足此事建立一",
    "T17n0813_001:0776c01": "切功勳之法。何等為六？一曰、菩薩往詣地獄，",
    "T17n0813_001:0776c02": "攝護拔濟燒炙之患使生天上；其在畜生擾",
    "T17n0813_001:0776c03": "攘不安，或憤憒閙不識義理，攝取其性，顯以",
    "T17n0813_001:0776c04": "柔和微妙之法；其在下賤庶民小姓，則以開",
    "T17n0813_001:0776c05": "示轉輪聖王勢貴之位；皆以普現諸生五趣",
    "T17n0813_001:0776c06": "而等開度；所生之處與眾超異，明曉隨時入",
    "T17n0813_001:0776c07": "諸佛國土，而於法身無所動移，無來無去而",
    "T17n0813_001:0776c08": "悉遍現諸佛國土；演萬億音暢出言教各令",
    "T17n0813_001:0776c09": "得聞，其心常定不偏不黨志性蕩蕩。是為六",
    "T17n0813_001:0776c10": "法，菩薩建立一切功勳。」文殊師利復問佛言：",
    "T17n0813_001:0776c11": "「何謂菩薩攝護地獄使生天上？」佛告文殊：「菩",
    "T17n0813_001:0776c12": "薩大士以大蓮華三昧正受，將護地獄就往",
    "T17n0813_001:0776c13": "拔濟，則令于彼一切得昇天祚之安，用以眾",
    "T17n0813_001:0776c14": "生被苦惱故，顯示忉利最選之宮，見此厄難",
    "T17n0813_001:0776c15": "因則患厭，而得度脫諸所受惱；為地獄人而",
    "T17n0813_001:0776c16": "說經典，令無央數百千之眾度地獄痛，是為",
    "T17n0813_001:0776c17": "菩薩攝護地獄令得拔濟燒炙之患，已常順",
    "T17n0813_001:0776c18": "法無所違失。」文殊復問佛言：「何謂菩薩攝護",
    "T17n0813_001:0776c19": "擾攘拔濟畜生迷憒之厄，生於人間安樂之",
    "T17n0813_001:0776c20": "處？」佛告文殊：「菩薩大士有三昧定，名曰寂",
    "T17n0813_001:0776c21": "滅。以是三昧正受之時，因能攝護在畜生者，",
    "T17n0813_001:0776c22": "令心不亂志性和悅，則得安隱生於人間，守",
    "T17n0813_001:0776c23": "護三事為說經法，令無央數眾生之類建立",
    "T17n0813_001:0776c24": "道法，是為菩薩攝護畜生迷憒之厄，令生人",
    "T17n0813_001:0776c25": "間。」文殊師利復問佛言：「何謂菩薩生於下賤",
    "T17n0813_001:0776c26": "庶民小姓，則得更受轉輪聖王安隱之德？」佛",
    "T17n0813_001:0776c27": "告文殊：「有三昧，名入於清澄定意正受。因",
    "T17n0813_001:0776c28": "其三昧越諸衰種，使皆清淨，雖生小姓，則得",
    "T17n0813_001:0776c29": "更受轉輪聖王安隱之德，是為菩薩生於下",
    "T17n0813_001:0777a01": "賤庶民小姓，而受轉輪聖王安隱之德。」文殊",
    "T17n0813_001:0777a02": "又問：「何謂，世尊！菩薩普顯生諸五趣與眾生",
    "T17n0813_001:0777a03": "超異？」佛告文殊師利：「有三昧，名遣諸行照明",
    "T17n0813_001:0777a04": "殊特。以此定意正受，菩薩住斯定時，普現",
    "T17n0813_001:0777a05": "五趣導御眾生，令得超異殊特之行，皆發無",
    "T17n0813_001:0777a06": "上正真道也。」文殊師利復問佛言：「何謂菩薩",
    "T17n0813_001:0777a07": "隨時方便，普入一切諸佛國土，於本法身不",
    "T17n0813_001:0777a08": "動移處不來不去，普顯一切諸佛國土，如月",
    "T17n0813_001:0777a09": "現水？」佛告文殊師利：「有三昧，名咸入諸音菩",
    "T17n0813_001:0777a10": "薩。以是定意正受，立時能現己身在於十方，",
    "T17n0813_001:0777a11": "東西南北四維上下，不動移處不來不去，住",
    "T17n0813_001:0777a12": "彼定意，覩見十方諸佛世尊，聞所說經，是為",
    "T17n0813_001:0777a13": "菩薩不動移處隨時方便，普現一切諸佛國",
    "T17n0813_001:0777a14": "土，如月現水不來不去，菩薩如是所周旋化",
    "T17n0813_001:0777a15": "亦無往來。」",
    "T17n0813_001:0777a16": "文殊師利復白佛言：「何謂菩薩演萬億音暢",
    "T17n0813_001:0777a17": "出言教各令得聞？」佛告文殊：「於是菩薩逮",
    "T17n0813_001:0777a18": "得無量迴轉總持，達知無限眾生志性，隨其",
    "T17n0813_001:0777a19": "言語各暢辭聲，分別無數諸響言教，而稱其",
    "T17n0813_001:0777a20": "意達其所趣。逮此總持，演一切音普令得聞，",
    "T17n0813_001:0777a21": "各各開演辭不錯謬，是為菩薩演萬億音暢",
    "T17n0813_001:0777a22": "出言教各令得所。」",
    "T17n0813_001:0777a23": "於是，文殊師利前白佛言：「唯然，世尊！諸菩薩",
    "T17n0813_001:0777a24": "等善權方便，難及難及超絕無侶。是經典要，",
    "T17n0813_001:0777a25": "諸菩薩學常所啟受。當以何業至信脫門？」佛",
    "T17n0813_001:0777a26": "告文殊：「菩薩欲學斯經典者，則當信解虛",
    "T17n0813_001:0777a27": "空之門。」又問世尊：「何謂虛空？」佛告文殊：「其",
    "T17n0813_001:0777a28": "虛空者則謂虛無，無有塵污無恚害心，亦不",
    "T17n0813_001:0777a29": "忽忘。一切諸法亦復如是，無污、無害，亦無忽",
    "T17n0813_001:0777b01": "忘。猶如虛空，不成布施，不具持戒、忍辱、精進、",
    "T17n0813_001:0777b02": "一心、智慧，永無所及。如是，文殊！一切諸法",
    "T17n0813_001:0777b03": "不成施、戒、忍、進、寂、慧。猶如虛空，以是之故無",
    "T17n0813_001:0777b04": "解無除，一切諸法亦復如是，無解無除。猶如",
    "T17n0813_001:0777b05": "虛空，有所行者無所造證，一切諸法亦復如",
    "T17n0813_001:0777b06": "是，則無所行亦無造證。猶如虛空，無有闇冥",
    "T17n0813_001:0777b07": "亦無明耀，諸法如是，無闇無明。猶如虛空，曠",
    "T17n0813_001:0777b08": "然無際不可捉持，諸法如是，普無齊限不可",
    "T17n0813_001:0777b09": "捉持。猶如虛空，無有正路，亦無邪徑，諸法如",
    "T17n0813_001:0777b10": "是，無路無徑，亦無邪正。猶如虛空，不建立身",
    "T17n0813_001:0777b11": "離諸漏行，不學聲聞、不志緣覺、不著諸佛無",
    "T17n0813_001:0777b12": "上大乘，諸法如是，不學聲聞、緣覺、大乘。猶如",
    "T17n0813_001:0777b13": "虛空，無有思想無所分別，諸法如是，無有妄",
    "T17n0813_001:0777b14": "想亦無分別。猶如虛空。無舉、無下、無進、無怠，",
    "T17n0813_001:0777b15": "諸法如是，無進、無怠。猶如虛空，無應、不應、無",
    "T17n0813_001:0777b16": "雙、無隻，諸法如是，無應、不應亦無雙隻。猶",
    "T17n0813_001:0777b17": "如虛空，普照眾生無能塵污令不淨者，諸法",
    "T17n0813_001:0777b18": "如是，至於滅度永無塵污。以是之故，不可滅",
    "T17n0813_001:0777b19": "除，無能移去，猶如虛空，無所建立亦無所住，",
    "T17n0813_001:0777b20": "不動不搖無處所故。」佛告文殊：「菩薩大士解",
    "T17n0813_001:0777b21": "諸眾生無有住處，不當觀察見有處所，逮致",
    "T17n0813_001:0777b22": "本際，不動、不搖、無住、無不住。」佛言：「如是，文殊",
    "T17n0813_001:0777b23": "師利！彼法自然，其欲得見如來至真，則為邪",
    "T17n0813_001:0777b24": "見；其邪見者，求入正見；其正見者是為泥",
    "T17n0813_001:0777b25": "洹，非大德果無大功勳；其至泥洹非大德果、",
    "T17n0813_001:0777b26": "無功勳已，則世眾祐；其世眾祐，則於眾祐無",
    "T17n0813_001:0777b27": "所希望；其於眾祐無希望已，即能具足虛靜",
    "T17n0813_001:0777b28": "之慧；已具靜慧則能速成無所從生法忍。」時",
    "T17n0813_001:0777b29": "彼眾會六十比丘，皆懷甚慢各心念言：「今者",
    "T17n0813_001:0777c01": "如來頒宣冥路迷惑之訓，諸外邪學悉有是",
    "T17n0813_001:0777c02": "辭，何以為行？向者世尊復演此教，亦如弗",
    "T17n0813_001:0777c03": "蘭迦葉、摩訶離瞿耶樓、阿夷帝基耶！今離",
    "T17n0813_001:0777c04": "披休迦旃先、比盧持、尼揵子等，悉說此言。",
    "T17n0813_001:0777c05": "何因如來亦演斯辭，有何殊別？云何則之？所",
    "T17n0813_001:0777c06": "當遵修以何為業？」",
    "T17n0813_001:0777c07": "爾時，世尊知諸比丘六十人等懷甚慢者心之",
    "T17n0813_001:0777c08": "所念，尋時即告文殊師利：「佛為如來、至真、正",
    "T17n0813_001:0777c09": "覺，頒宣經典，亦與外道異學俱同等無差特，",
    "T17n0813_001:0777c10": "又外異學不能分別如來說法義之所歸。」六",
    "T17n0813_001:0777c11": "十比丘適聞此言，益懷憂慼意不歡悅，甚不",
    "T17n0813_001:0777c12": "欽樂講是經義，即從座起，無何而去。文殊師",
    "T17n0813_001:0777c13": "利告諸比丘：「諸賢者等！欲何所湊？」時諸比丘",
    "T17n0813_001:0777c14": "報文殊曰：「吾等不解是法所說，為何所歸？」時",
    "T17n0813_001:0777c15": "舍利弗告諸比丘：「諸賢者等！斯義善哉！當以",
    "T17n0813_001:0777c16": "此事重白其意。且待須臾，我當啟問如來至",
    "T17n0813_001:0777c17": "真，何故說此？」時諸比丘聞舍利弗宣如是教，",
    "T17n0813_001:0777c18": "還復故座。時舍利弗則前問佛：「何故如來頒",
    "T17n0813_001:0777c19": "宣此言，令諸比丘皆懷猶豫？唯願世尊，加",
    "T17n0813_001:0777c20": "哀垂恩為決結網。」彼時，世尊告舍利弗：「於意",
    "T17n0813_001:0777c21": "云何？其有比丘漏盡意解無餘結縛，聞此言",
    "T17n0813_001:0777c22": "教，寧懷狐疑心怖懅乎？」答曰：「不也。世尊！已",
    "T17n0813_001:0777c23": "見諦者奉比丘行，於一切音諸所言辭，不恐",
    "T17n0813_001:0777c24": "不怖亦不懷懅，何況比丘漏盡意解無餘結",
    "T17n0813_001:0777c25": "縛懷疑恐也。」佛告舍利弗：「或有愚人意塞沈",
    "T17n0813_001:0777c26": "冥，於未曾有法，而懷妄想逮虛空行。」時舍利",
    "T17n0813_001:0777c27": "弗復問佛言：「唯願大聖！發遣斯教章句所趣，",
    "T17n0813_001:0777c28": "令諸會者蠲除沈吟，心中坦然。」佛告舍利弗：",
    "T17n0813_001:0777c29": "「其有夢中見如來者，為寧審見真人形乎？如",
    "T17n0813_001:0778a01": "來謂此夢中所覩則非真實，不為堅要，皆因",
    "T17n0813_001:0778a02": "思想、計所思想、審無有想。無合會想，無所有",
    "T17n0813_001:0778a03": "已，則解如來無所分別想、無審諦想、不懷想",
    "T17n0813_001:0778a04": "想。無合會想，無所有，則解一切眾生萬物皆",
    "T17n0813_001:0778a05": "為虛妄，不見真實，便能曉了諸法迷惑顛倒",
    "T17n0813_001:0778a06": "放逸。已能曉了諸法迷惑，是故如來具足宣",
    "T17n0813_001:0778a07": "暢迷惑邪見。已能分別一切諸法，皆為邪見，",
    "T17n0813_001:0778a08": "則不復隨迷惑邪疑六十二見。是為，舍利弗！",
    "T17n0813_001:0778a09": "若有欲觀如來至真則墮邪見。是故，舍利弗！",
    "T17n0813_001:0778a10": "如來說此。若有欲觀如來身者則墮邪見；除",
    "T17n0813_001:0778a11": "見聞想為觀如來，乃無邪見。」時舍利弗復",
    "T17n0813_001:0778a12": "問佛言：「何謂，世尊！其邪見者令入正見？」佛告",
    "T17n0813_001:0778a13": "舍利弗：「一切愚戇凡夫之士，諸所妄想念應",
    "T17n0813_001:0778a14": "不應，所可發起立在處所，則於此事而不",
    "T17n0813_001:0778a15": "信之，無所建立精進懈怠無雙無隻，起自見",
    "T17n0813_001:0778a16": "身我人壽命，依猗計吾而貪著我，曉了分",
    "T17n0813_001:0778a17": "別。如此色像見聞念知，喜樂所說悉無所有，",
    "T17n0813_001:0778a18": "如是所有審無所有，是為所生、是為無所",
    "T17n0813_001:0778a19": "生，是為虛妄、是真實，言皆無所有。其虛妄者",
    "T17n0813_001:0778a20": "則當知之，為無疇匹無像之謂，以無疇匹",
    "T17n0813_001:0778a21": "則成邪見。」佛為舍利弗：「其如是像，見諸虛",
    "T17n0813_001:0778a22": "妄了不以惑，是謂邪見，則與外道邪見俱同。",
    "T17n0813_001:0778a23": "以是之故。舍利弗！知其墮邪見，緣致正見。」",
    "T17n0813_001:0778a24": "舍利弗復問佛言：「何謂正見施與彼者，其福",
    "T17n0813_001:0778a25": "不大功勳不遠？」佛告舍利弗：「假使有人如是",
    "T17n0813_001:0778a26": "像施，施彼眾祐則成無為親近無為。其無為",
    "T17n0813_001:0778a27": "者，無有少福無大功勳，無小名稱亦不大稱。",
    "T17n0813_001:0778a28": "所以者何？其無為者皆離一切功勳之報，無",
    "T17n0813_001:0778a29": "有處所。」時舍利弗復問佛言：「如來至真云何",
    "T17n0813_001:0778b01": "講說無為而無處所？本歎無為，最為奇特功",
    "T17n0813_001:0778b02": "勳無限。」佛告舍利弗：「愚騃凡夫眾行茂盛，計",
    "T17n0813_001:0778b03": "有吾我及人壽命，如來故為諮嗟無為功勳",
    "T17n0813_001:0778b04": "無量顯其處所；欲令眾人斷終始患，故歎殊",
    "T17n0813_001:0778b05": "特。又，舍利弗！當察賢聖，非賢非聖亦非眾祐，",
    "T17n0813_001:0778b06": "當作斯觀成就賢聖。離欲眾祐猶如農夫，隨",
    "T17n0813_001:0778b07": "其所種各得其類，反依穀苗，或生荊棘草穢",
    "T17n0813_001:0778b08": "之瑕。於舍利弗所志云何？為是農夫所報實",
    "T17n0813_001:0778b09": "乎？本種荊棘草穢瑕耶？」舍利弗答曰：「不也。世",
    "T17n0813_001:0778b10": "尊！」佛言：「如是。舍利弗！設如農夫下種于地，",
    "T17n0813_001:0778b11": "依猗於此誕生荊棘，地之荒穢[(陋-(阿-可))-丙+茞]變為蔥。",
    "T17n0813_001:0778b12": "如是，舍利弗！施於賢聖欲立功德不能歡悅，",
    "T17n0813_001:0778b13": "此非好種不成為果將無所獲。若不建立無",
    "T17n0813_001:0778b14": "為之田，則當知之生死果報。是故，舍利弗！欲",
    "T17n0813_001:0778b15": "致平等，是等無為則非大福、非大功勳。」",
    "T17n0813_001:0778b16": "時舍利弗復問佛言：「唯然。世尊！何修無為，非",
    "T17n0813_001:0778b17": "有大福、非大功勳？布施斯等其福，云何在世",
    "T17n0813_001:0778b18": "眾祐？」佛告舍利弗：「假使不懷小福之想、無大",
    "T17n0813_001:0778b19": "福想，是為種殖眾祐之德。已能種殖眾祐",
    "T17n0813_001:0778b20": "之德，明靡不曜不受果報，是則無上世間諸",
    "T17n0813_001:0778b21": "類之大眾祐。若，舍利弗！建此施者無盡德田，",
    "T17n0813_001:0778b22": "不受其華不獲其實。以是之故，如此施者，非",
    "T17n0813_001:0778b23": "有大福非大功勳，是世眾祐不受果報。」舍利",
    "T17n0813_001:0778b24": "弗復問佛言：「云何？世尊！為施眾祐入於眾",
    "T17n0813_001:0778b25": "祐，無受果報乎？」佛言：「於舍利弗所志云何？所",
    "T17n0813_001:0778b26": "施眾祐依於無為，又計其法有報應乎？」舍利",
    "T17n0813_001:0778b27": "弗白佛：「無也。世尊！其以無為施於眾祐，不受",
    "T17n0813_001:0778b28": "報應則無果證，其無為者則無所求，賢聖之",
    "T17n0813_001:0778b29": "士亦無所望。」時佛讚曰：「善哉，善哉！舍利弗！誠",
    "T17n0813_001:0778c01": "如所云在世眾祐也。假使有人施此眾祐，則",
    "T17n0813_001:0778c02": "無希望。」時舍利弗復問佛言：「云何？世尊！有",
    "T17n0813_001:0778c03": "所施者而無報應，具足空慧。」佛告舍利弗：「其",
    "T17n0813_001:0778c04": "能曉了一切諸法悉自然者，彼義為實？為是",
    "T17n0813_001:0778c05": "虛耶！」白世尊曰：「其能曉了諸法自然，則能分",
    "T17n0813_001:0778c06": "別自然如幻；其能曉了諸法如幻，彼應虛無",
    "T17n0813_001:0778c07": "了虛無慧。所以者何？一切諸法自然如幻，是",
    "T17n0813_001:0778c08": "佛所說其如幻者，彼謂虛無虛無之慧。是故，",
    "T17n0813_001:0778c09": "世尊！曉了諸法自然如幻。所以者何？計於",
    "T17n0813_001:0778c10": "彼法不有所成，亦無所獲。」佛言：「善哉，善哉！",
    "T17n0813_001:0778c11": "舍利弗！如汝所云。假使有法實有處所，有",
    "T17n0813_001:0778c12": "所有者念行真諦，則不復知眾生滅度無為",
    "T17n0813_001:0778c13": "之義，用一切法虛無無諦而無真實。以是之",
    "T17n0813_001:0778c14": "故，開化度脫如江沙等五趣眾生令得滅度，",
    "T17n0813_001:0778c15": "眾生之類而無損減，悉由眾生因虛無出也。",
    "T17n0813_001:0778c16": "如是，舍利弗！何以故，眾生所想虛無？其所",
    "T17n0813_001:0778c17": "思想無所逮得，是故名曰具虛無慧。因此所",
    "T17n0813_001:0778c18": "學用施眾祐，無報應果，具虛無慧也。」",
    "T17n0813_001:0778c19": "時舍利弗復問佛言：「云何具足虛無之慧？以",
    "T17n0813_001:0778c20": "是之故，能疾逮成無所從生法忍？」佛言：「其於",
    "T17n0813_001:0778c21": "虛無而不造證，是則名曰具虛無慧。又，舍利",
    "T17n0813_001:0778c22": "弗！何謂虛無？知身虛無，我人壽命亦復虛無；",
    "T17n0813_001:0778c23": "見於斷滅而計有常，眾事牽連亦復虛無；佛",
    "T17n0813_001:0778c24": "法聖眾無為之想，療治心意諸念思想，心所",
    "T17n0813_001:0778c25": "遊逸皆悉虛無故。舍利弗！其能諮受如是像",
    "T17n0813_001:0778c26": "比，當了斯慧以至解脫。此，舍利弗！具虛無慧",
    "T17n0813_001:0778c27": "分別若斯，則能疾逮無所從生法忍。」說是語",
    "T17n0813_001:0778c28": "時，四萬菩薩尋時皆逮無所從生法忍。時六",
    "T17n0813_001:0778c29": "千人發大道意，三萬六千天子值遇慧時當",
    "T17n0813_001:0779a01": "近道迹。其六十比丘懷甚慢者，漏盡意解至",
    "T17n0813_001:0779a02": "無起餘，異口同音而俱舉聲，白佛言：「我等，",
    "T17n0813_001:0779a03": "世尊！從今以往，奉六師教而因出家，佛非我",
    "T17n0813_001:0779a04": "師、不奉受法、不歸聖眾；從今以往，悉無所作",
    "T17n0813_001:0779a05": "亦無報應，不興重釁亦無惡趣。」一切眾會聞",
    "T17n0813_001:0779a06": "說斯義，無央數人皆悉驚愕，不知云何？各心",
    "T17n0813_001:0779a07": "念言：「斯等比丘將求迷惑，遠佛違法，捨於禁",
    "T17n0813_001:0779a08": "戒就外異學，所以如是今演此辭。」時舍利弗",
    "T17n0813_001:0779a09": "知諸眾會心之所念，即時告此諸比丘言：「仁",
    "T17n0813_001:0779a10": "等何故發於斯言：『吾等之身從今以往無佛",
    "T17n0813_001:0779a11": "世尊，因從異學出為沙門。』」時諸比丘報舍利",
    "T17n0813_001:0779a12": "弗：「吾從今始敬事六師，一切所歸為一相耳，",
    "T17n0813_001:0779a13": "不猗六入，是以不見若干種佛，不想出家",
    "T17n0813_001:0779a14": "為沙門也。」舍利弗復問：「何故諸賢復發此",
    "T17n0813_001:0779a15": "言：『從今日始不以佛為聖師。』」諸比丘報曰：「從",
    "T17n0813_001:0779a16": "今日始，自在其地不在他鄉，自歸於己不歸",
    "T17n0813_001:0779a17": "他人，己為師主不用他師，是以故往不以佛",
    "T17n0813_001:0779a18": "為聖師。所以者何？其佛正覺不離吾我，其吾",
    "T17n0813_001:0779a19": "我者不離於佛。」時舍利弗又復更問諸比丘：",
    "T17n0813_001:0779a20": "「眾賢者等！何故復言：『從今以往不啟受法、不",
    "T17n0813_001:0779a21": "歸聖眾。』」比丘答曰：「不得諸法所可歸念，亦無",
    "T17n0813_001:0779a22": "合集，故不歸法眾。」舍利弗復問諸比丘：「何故",
    "T17n0813_001:0779a23": "發言：『從今日往，無所造業亦無所作。』」諸比",
    "T17n0813_001:0779a24": "丘曰：「從今日始曉了諸法一切無作，其無作",
    "T17n0813_001:0779a25": "者亦非不作。以是之故，從今以往無所造",
    "T17n0813_001:0779a26": "業。」舍利弗應時復問：「仁等！何故向者說言：『從",
    "T17n0813_001:0779a27": "今以往無有果報。』」諸比丘答曰：「朋愚不解，故",
    "T17n0813_001:0779a28": "趣生死纏綿終始；吾等愚盡無緣無報，以是",
    "T17n0813_001:0779a29": "之故，從今以往無有果報。」時舍利弗復問",
    "T17n0813_001:0779b01": "之曰：「仁等！何故復發此言：『從今以往無有殃",
    "T17n0813_001:0779b02": "釁。』」諸比丘曰：「吾等曉了一切諸法皆寂滅度，",
    "T17n0813_001:0779b03": "吾等解了一切諸法無法無報，所以諸法無",
    "T17n0813_001:0779b04": "有果報，因是之故而發斯言：『從今已往無有",
    "T17n0813_001:0779b05": "殃釁。』」時舍利弗復問言曰：「諸仁何故復發此",
    "T17n0813_001:0779b06": "言：『從今已往無有惡趣。』」諸比丘曰：「吾等從今",
    "T17n0813_001:0779b07": "曉了一切諸法所趣，永無惡趣，其無開化無",
    "T17n0813_001:0779b08": "不開化，無律不律。以是之故，從今已往無有",
    "T17n0813_001:0779b09": "惡趣，亦無不趣無律不律。」時諸比丘說如是",
    "T17n0813_001:0779b10": "比棄自大義，時彼聞者三千六百比丘，漏盡",
    "T17n0813_001:0779b11": "意解至無起餘。於是，世尊讚諸比丘曰：「善哉，",
    "T17n0813_001:0779b12": "善哉！其於諸法無所得者乃為真得。」又問：「世",
    "T17n0813_001:0779b13": "尊！何謂於法有所逮得？」佛告文殊：「所謂得者，",
    "T17n0813_001:0779b14": "謂逮無所從生法忍。」文殊又問：「若有菩薩，",
    "T17n0813_001:0779b15": "欲樂逮得無所從生法忍，當云何學？如何建",
    "T17n0813_001:0779b16": "立？何謂奉行？」佛時欲解：「文殊師利！學法無上，",
    "T17n0813_001:0779b17": "遊一切智，諸通慧義，常當遵習無所從生法",
    "T17n0813_001:0779b18": "忍。」佛爾時頌曰：",
    "T17n0813_001:0779b19": "「欲慕學佛慧，　　一切學中尊，",
    "T17n0813_001:0779b20": "　不受於諸法，　　亦復無所捨，",
    "T17n0813_001:0779b21": "　法者無所得，　　亦不越成就。",
    "T17n0813_001:0779b22": "　諸法無所有，　　愚者欲令有，",
    "T17n0813_001:0779b23": "　欲為除此行，　　故為眾說法。",
    "T17n0813_001:0779b24": "　反志樂所生，　　不信無所起，",
    "T17n0813_001:0779b25": "　若能棄魔事，　　佛道尊無上。",
    "T17n0813_001:0779b26": "　若以生愚冥，　　故不了此義，",
    "T17n0813_001:0779b27": "　以興若干種，　　愚者見各異。",
    "T17n0813_001:0779b28": "　其生無若干，　　一切為一相，",
    "T17n0813_001:0779b29": "　佛者世明慧，　　為凡夫說之。",
    "T17n0813_001:0779c01": "　用計吾我故，　　不能奉修道，",
    "T17n0813_001:0779c02": "　念言當久如，　　滅盡於貪婬。",
    "T17n0813_001:0779c03": "　遠離瞋愚冥，　　念吾無塵勞，",
    "T17n0813_001:0779c04": "　無有而想有，　　斷滅於滅度。",
    "T17n0813_001:0779c05": "　開化貪欲恚，　　故說寂然空，",
    "T17n0813_001:0779c06": "　冥盡無所生，　　故歎於泥洹。",
    "T17n0813_001:0779c07": "　方便讚滅盡，　　離佛法甚遠，",
    "T17n0813_001:0779c08": "　想施奉禁戒，　　若希望樂道，",
    "T17n0813_001:0779c09": "　是不修佛教，　　為慕學思想。",
    "T17n0813_001:0779c10": "　愚者或虛妄，　　不解虛無法，",
    "T17n0813_001:0779c11": "　諸法一等想，　　及懷若干念。",
    "T17n0813_001:0779c12": "　若曉了此法，　　諸法自然想，",
    "T17n0813_001:0779c13": "　如人觀五指，　　得道然不難。",
    "T17n0813_001:0779c14": "　道不離人遠，　　亦復不在近，",
    "T17n0813_001:0779c15": "　精勤求妄相，　　以故離人遠。",
    "T17n0813_001:0779c16": "　愚者行各異，　　展轉相求短，",
    "T17n0813_001:0779c17": "　是人奉禁戒，　　此者凶犯惡，",
    "T17n0813_001:0779c18": "　善施行正法，　　有為悉虛無。",
    "T17n0813_001:0779c19": "　不復受神識，　　如幻無所見，",
    "T17n0813_001:0779c20": "　無有奉戒相，　　亦復無犯惡，",
    "T17n0813_001:0779c21": "　諸法因緣合，　　彼亦無吾我。",
    "T17n0813_001:0779c22": "　若於億千劫，　　布施無等雙，",
    "T17n0813_001:0779c23": "　將養上禁戒，　　導師不受決。",
    "T17n0813_001:0779c24": "　若以去思想，　　所施無所望，",
    "T17n0813_001:0779c25": "　棄捐諸希求，　　然後見授別。",
    "T17n0813_001:0779c26": "　說布施得福，　　持戒生天上，",
    "T17n0813_001:0779c27": "　其無所逮得，　　此乃無上道。",
    "T17n0813_001:0779c28": "　愚者猗顛倒，　　妄想有所求，",
    "T17n0813_001:0779c29": "　吾當致法忍，　　無起無為業。",
    "T17n0813_001:0780a01": "　無所從生法，　　心不念所生，",
    "T17n0813_001:0780a02": "　逮法忍不難，　　不更億千劫。",
    "T17n0813_001:0780a03": "　假宣有法名，　　諸法無所作，",
    "T17n0813_001:0780a04": "　無本無所住，　　想皆如虛空。",
    "T17n0813_001:0780a05": "　無數億諸佛，　　頒宣上妙法，",
    "T17n0813_001:0780a06": "　令除婬怒癡，　　諸法亦無盡。",
    "T17n0813_001:0780a07": "　諸法假使實，　　則當歸盡賜，",
    "T17n0813_001:0780a08": "　以無所有故，　　是以不可得。",
    "T17n0813_001:0780a09": "　婬怒癡無量，　　計之無崖底，",
    "T17n0813_001:0780a10": "　設無有崖底，　　彼則無根本。",
    "T17n0813_001:0780a11": "　所種無有芽，　　何因生華實？",
    "T17n0813_001:0780a12": "　設不得葉者，　　何緣當有花？",
    "T17n0813_001:0780a13": "　無所從生法，　　則無有人種，",
    "T17n0813_001:0780a14": "　眾生無眾生，　　不生亦不滅。",
    "T17n0813_001:0780a15": "　猶如婬女人，　　彼則無有子，",
    "T17n0813_001:0780a16": "　以無有子者，　　則無有子憂。",
    "T17n0813_001:0780a17": "　明智觀如是，　　諸法無所生，",
    "T17n0813_001:0780a18": "　彼便無恐懼，　　周旋生死苦。",
    "T17n0813_001:0780a19": "　愚為虛偽惑，　　不解法如幻，",
    "T17n0813_001:0780a20": "　受取虛空擔，　　患厭聖善教。",
    "T17n0813_001:0780a21": "　若分別此教，　　無量無邊際，",
    "T17n0813_001:0780a22": "　無數不可限，　　爾乃不患厭。",
    "T17n0813_001:0780a23": "　如佛說本際，　　宣暢無崖底，",
    "T17n0813_001:0780a24": "　當來際亦然，　　中際為一相，",
    "T17n0813_001:0780a25": "　無際想有際，　　無底際虛無，",
    "T17n0813_001:0780a26": "　吾已了此義，　　則解無二分。",
    "T17n0813_001:0780a27": "　本際虛空相，　　人際不可議，",
    "T17n0813_001:0780a28": "　其際譬如影，　　斯慧不可了。",
    "T17n0813_001:0780a29": "　因以行妄想，　　由是退轉心，",
    "T17n0813_001:0780b01": "　當盡斯羅網，　　何緣當成佛？",
    "T17n0813_001:0780b02": "　正覺無所想，　　彼則無所成，",
    "T17n0813_001:0780b03": "　諸法無所生，　　愚者欲令成。",
    "T17n0813_001:0780b04": "　虛空不可捉，　　及宿諸處所，",
    "T17n0813_001:0780b05": "　虛空無所住，　　無為無形像；",
    "T17n0813_001:0780b06": "　如諮嗟虛空，　　解道亦當然；",
    "T17n0813_001:0780b07": "　如分別了道，　　曉眾生亦如。",
    "T17n0813_001:0780b08": "　眾生界悉等，　　平等虛空界，",
    "T17n0813_001:0780b09": "　其能了此等，　　成佛道不難。",
    "T17n0813_001:0780b10": "　不精進求度，　　不思念隨順，",
    "T17n0813_001:0780b11": "　不求願諸法，　　成佛道無難。",
    "T17n0813_001:0780b12": "　道離諸所願，　　一切斷要誓，",
    "T17n0813_001:0780b13": "　心不抱求願，　　諸佛道最上。",
    "T17n0813_001:0780b14": "　布施心自念，　　所施用得道，",
    "T17n0813_001:0780b15": "　道者無所得，　　上道無所獲。",
    "T17n0813_001:0780b16": "　志常懷禁戒，　　想精進有實，",
    "T17n0813_001:0780b17": "　彼不承佛教，　　欲求望報故。",
    "T17n0813_001:0780b18": "　諸法無勤修，　　而反現精進，",
    "T17n0813_001:0780b19": "　其無所行者，　　此上度精進。",
    "T17n0813_001:0780b20": "　其發如是想，　　斯法無諸漏，",
    "T17n0813_001:0780b21": "　斯法為有漏，　　彼心不隨順。",
    "T17n0813_001:0780b22": "　所講無念法，　　讚之如虛空，",
    "T17n0813_001:0780b23": "　不縛亦無脫，　　是慧為無上。",
    "T17n0813_001:0780b24": "　其希望奉戒，　　亦想犯禁者，",
    "T17n0813_001:0780b25": "　此二俱犯禁，　　無二為上禁。",
    "T17n0813_001:0780b26": "　諸法無有異，　　無想無殊特，",
    "T17n0813_001:0780b27": "　若解達無見，　　此乃奉佛教。",
    "T17n0813_001:0780b28": "　其心無所生，　　譬之如虛空，",
    "T17n0813_001:0780b29": "　等受如是決，　　乃為真寂志。",
    "T17n0813_001:0780c01": "　其無所想者，　　一切無所念，",
    "T17n0813_001:0780c02": "　無心無所生，　　佛道不難得。",
    "T17n0813_001:0780c03": "　其不受貪欲，　　不為欲所使，",
    "T17n0813_001:0780c04": "　貪則無所生，　　佛道不難得。",
    "T17n0813_001:0780c05": "　若不厭劫數，　　不畏億本際，",
    "T17n0813_001:0780c06": "　不懼生死難，　　佛道不難得。」",
    "T17n0813_001:0780c07": "於是世尊說此頌竟，告文殊師利：「若有菩薩、",
    "T17n0813_001:0780c08": "凡人篤信斯經典者，聞之不疑不懷猶豫，受",
    "T17n0813_001:0780c09": "持諷誦為他人說，具足解義，則當現致二十",
    "T17n0813_001:0780c10": "事功德之勳。何謂二十事？一曰、諸天神明悉",
    "T17n0813_001:0780c11": "宿左右；二曰、諸大蛟龍而來護之；三曰、諸",
    "T17n0813_001:0780c12": "大鬼神咸共衛之；四曰、心常安隱未曾見亂；",
    "T17n0813_001:0780c13": "五曰、所生之處為眾尊長；六曰、世世在處常",
    "T17n0813_001:0780c14": "識宿命；七曰、生生所處常得五通；八曰、速得",
    "T17n0813_001:0780c15": "法忍，加當復見彌勒菩薩；九曰、專精修此經",
    "T17n0813_001:0780c16": "典之要，心捐睡寐疲極之意；十曰、若以寐",
    "T17n0813_001:0780c17": "時常於夢中得見諸佛，亦復當得見諸菩薩；",
    "T17n0813_001:0780c18": "十一曰、用以篤信此經典故，當疾逮得柔順",
    "T17n0813_001:0780c19": "法忍；十二曰、若有受此經典本者，現世得致",
    "T17n0813_001:0780c20": "滅除諍訟；十三曰、若行蛇蚖毒害之蟲，念是",
    "T17n0813_001:0780c21": "經典終無恐懼；十四曰、思此經卷，則能降伏",
    "T17n0813_001:0780c22": "怨讎嫌隙；十五曰、若能專惟斯經典者，便即",
    "T17n0813_001:0780c23": "逮得普光三昧；十六曰、若能曉了斯經典者，",
    "T17n0813_001:0780c24": "則當知之除一切罪；十七曰、若講斯經，便能",
    "T17n0813_001:0780c25": "獲致不可稱計百千法門；十八曰、世世所在",
    "T17n0813_001:0780c26": "不失道心；十九曰、所生之處面見諸佛，致無",
    "T17n0813_001:0780c27": "量轉總持之要，彼若思惟斯經典時，諸魔波",
    "T17n0813_001:0780c28": "旬未曾得便，所至受身常見諸佛；二十曰、思",
    "T17n0813_001:0780c29": "此經者所願必成，二足、三足、四足毒蟲悉共",
    "T17n0813_001:0781a01": "護之，若有非人欲來恐之，王者群臣飛屍惡",
    "T17n0813_001:0781a02": "鬼欲來恐之，自然有護無能犯者。」佛語文",
    "T17n0813_001:0781a03": "殊：「是為二十功德之勳。法師比丘聞此經",
    "T17n0813_001:0781a04": "典，欣然篤信而不以疑不懷猶豫，受持諷誦",
    "T17n0813_001:0781a05": "抱在心懷，具足分別為他人說，功德如是。」",
    "T17n0813_001:0781a06": "文殊師利復白佛言：「譬如藥樹名曰普療，皆",
    "T17n0813_001:0781a07": "能除愈一切疾病。斯經如是，療治一切婬怒",
    "T17n0813_001:0781a08": "癡疾眾想之患。」佛言文殊：「如仁所言誠無有",
    "T17n0813_001:0781a09": "異。斯經典者，實為消除一切眾生五陰、六衰、",
    "T17n0813_001:0781a10": "三毒、五蓋、十二因緣、九十六徑、六十二疑邪見",
    "T17n0813_001:0781a11": "之礙。所以者何？乃往過去久遠世時，其劫無",
    "T17n0813_001:0781a12": "限不可計會，其數過此。時世有佛，號樂師子",
    "T17n0813_001:0781a13": "步，會無央數無限人民，大眾之中講說經典。",
    "T17n0813_001:0781a14": "時樂師子步如來、至真、等正覺有一菩薩，名",
    "T17n0813_001:0781a15": "金剛幢，於其佛所聞是經典，其心不疑不懷",
    "T17n0813_001:0781a16": "猶豫，即時啟受於斯經典功德之勳，持諷誦",
    "T17n0813_001:0781a17": "讀篤信執翫不離其心。行入郡國、縣邑、聚落、",
    "T17n0813_001:0781a18": "州、城大邦，見之歡欣，皆言：『良醫當來治我",
    "T17n0813_001:0781a19": "眾患之疾。』一心相信豫懷欣然。時百千人共",
    "T17n0813_001:0781a20": "相聚會，皆俱往詣於金剛幢菩薩之所，各欲",
    "T17n0813_001:0781a21": "求護。時金剛幢則以篤信悲哀之心，用斯經",
    "T17n0813_001:0781a22": "典呪於眾人，取此經中神呪諸句，將護眾人",
    "T17n0813_001:0781a23": "以德勞之，而以宿衛。文殊師利！彼為何謂神",
    "T17n0813_001:0781a24": "呪句耶？以辭呪曰：",
    "T17n0813_001:0781a25": "「『無捶(一)　離為(二)　以律捨(三)　善度(四)　不有實(五)",
    "T17n0813_001:0781a26": "　無有處(六)　離迷惑(七)　尊虛空(八)　荒如幻(九)　無所",
    "T17n0813_001:0781a27": "生(十)　不可得(十一)　慈善慈(十二)　愍眾生(十三)　一切下(十四)　求",
    "T17n0813_001:0781a28": "徑路(十五)　義精進(十六)　斯無楚(十七)　此神呪(十八)』",
    "T17n0813_001:0781a29": "「是神呪章句，將護眾生。若得惱病至於困",
    "T17n0813_001:0781b01": "病，眾患之苦痛不可言，若干諸疾悉得除",
    "T17n0813_001:0781b02": "愈；諸天龍神及與非人所見嬈者，并餘毒蟲",
    "T17n0813_001:0781b03": "蟒蛇、虎狼、蚊虻、蚑蜂，慈念此經無能觸者；病",
    "T17n0813_001:0781b04": "瘡痛癩若得水疾，悉得除愈。」佛語文殊：「時",
    "T17n0813_001:0781b05": "金剛幢菩薩大士住此經典，為眾生類皆療",
    "T17n0813_001:0781b06": "眾疾，莫不安隱。於文殊意志云何？時金剛",
    "T17n0813_001:0781b07": "幢菩薩大士為異人乎？莫作斯觀。所以者何？",
    "T17n0813_001:0781b08": "則吾身是。吾於彼世受斯經典，篤信愛樂持",
    "T17n0813_001:0781b09": "諷讀誦，開化饒益一切眾生。是故，文殊！當",
    "T17n0813_001:0781b10": "觀此經如普藥樹。」",
    "T17n0813_001:0781b11": "文殊師利復問佛言：「其有菩薩，受此神呪章",
    "T17n0813_001:0781b12": "句義者，持諷讀誦當云何行？」佛告文殊：「若",
    "T17n0813_001:0781b13": "有菩薩受斯神呪章句義者，持諷讀誦，其人",
    "T17n0813_001:0781b14": "發意奉行是經，不服食肉，不以香油、塗薰其",
    "T17n0813_001:0781b15": "身。常懷慈心愍於眾生，饒益一切如普藥樹；",
    "T17n0813_001:0781b16": "常當親近於一切智諸通普慧，令無惱害得",
    "T17n0813_001:0781b17": "其便者。若誦此經，常當清淨柔和其心無穢",
    "T17n0813_001:0781b18": "濁行。諷是經時，淨掃除地令無塵埃，見者悅",
    "T17n0813_001:0781b19": "豫。」文殊師利復白佛言：「若有菩薩讀是經時，",
    "T17n0813_001:0781b20": "棄捐貪愛不惜身命忽如無形，爾乃隨教。」佛",
    "T17n0813_001:0781b21": "告文殊：「誠如所云一無有異。」彼時世尊告賢",
    "T17n0813_001:0781b22": "者阿難：「受此經典持諷誦讀，以用加益無數",
    "T17n0813_001:0781b23": "眾生，斯經典者所益無量。」阿難白佛：「唯諾！當",
    "T17n0813_001:0781b24": "受如聖尊教，宣如佛說。」佛言：「善哉，善哉！賢者",
    "T17n0813_001:0781b25": "阿難！若受此經奉持諷誦，為諸眾生施作佛",
    "T17n0813_001:0781b26": "事。」佛說如是，賢者舍利弗、賢者阿難、文殊師",
    "T17n0813_001:0781b27": "利，諸天、世人、阿須倫、鬼神、龍，聞佛所說莫不",
    "T17n0813_001:0781b28": "歡喜，作禮而去。",
    "T17n0813_001:0781b29": "佛說無希望經"
}