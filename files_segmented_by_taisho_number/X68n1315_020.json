{
    "X68n1315_020:0129b06": "古尊宿語錄卷第二十",
    "X68n1315_020:0129b08": "舒州白雲山海會演和尚初住四面山語錄",
    "X68n1315_020:0129b09": "參學　才良　編",
    "X68n1315_020:0129b10": "師開堂日。授疏示眾云。兵隨印轉。將逐符行。請對尊",
    "X68n1315_020:0129b11": "官。分明剖露。　宣疏了。指法座云。此大寶華王座。從朝",
    "X68n1315_020:0129b12": "至暮。與諸人同起同坐。諸人還見麼。若見。更不在陞。",
    "X68n1315_020:0129b13": "若不見。莫道今日謾你。便陞座。　拈香云。此一瓣香。先",
    "X68n1315_020:0129b14": "為今上皇帝。伏願常居鳳扆。永鎮龍樓。次拈香云。此",
    "X68n1315_020:0129b15": "一瓣香。奉為州縣官僚。伏願乃忠乃孝。惟清惟白。永",
    "X68n1315_020:0129b16": "作生民父母。長為外護紀綱。又拈香云。此一瓣香。得",
    "X68n1315_020:0129b17": "來久矣。十有餘年海上雲遊。討一箇冤讐。未曾遭遇。",
    "X68n1315_020:0129b18": "一到龍舒。果遇其人。方契憤憤之心。今日對大眾雪",
    "X68n1315_020:0129b19": "屈。須至爇却。為我見住白雲端和尚。從教熏天炙地。",
    "X68n1315_020:0129b20": "一任穿過蔡州。有鼻孔底辨取。　龍門和尚白槌云。法",
    "X68n1315_020:0129b21": "筵龍象眾。當觀第一義。　師云。若論第一義。西天二十",
    "X68n1315_020:0129b22": "八祖．唐土六祖。立在下風。一大藏教。白雲萬里。摩竭",
    "X68n1315_020:0129b23": "掩室。毗耶杜口。正在夢中。千佛出世。寐語未了。文殊．",
    "X68n1315_020:0129b24": "普賢。拗曲作直。所以道。設使言前薦得。猶是滯殻迷",
    "X68n1315_020:0129c01": "封。縱饒句下精通。未免觸途狂見。若也把定封疆。說",
    "X68n1315_020:0129c02": "什麼法堂前草深一丈。直得凡聖路絕。鳥飛不度。天",
    "X68n1315_020:0129c03": "下衲僧無出氣處。眾中莫有不甘底麼。出來相見。　時",
    "X68n1315_020:0129c04": "有僧問。優曇花現。方便門開。朝宰臨筵。如何舉唱。　師",
    "X68n1315_020:0129c05": "云。今日好晴。　學云。杲日當空。清風匝地。　師云。省得我",
    "X68n1315_020:0129c06": "多少。　問。如何是人中境。　師云。寶閣凌空金鐸響。怪松",
    "X68n1315_020:0129c07": "隈險野猿啼。　學云。如何是境中人。　師云。鼻直眼橫。乃",
    "X68n1315_020:0129c08": "云。更有問話者麼。若無。雙泉今日向第二義門放一",
    "X68n1315_020:0129c09": "線道與諸人相見。和泥合水一上。且要釋迦．彌勒動",
    "X68n1315_020:0129c10": "地雨花。文殊．普賢．觀音．勢至。各踞一方。助佛揚化。皆",
    "X68n1315_020:0129c11": "務本事。器量堪任。雙泉不免也入一分。共說東家杓",
    "X68n1315_020:0129c12": "柄長。西家杓柄短。任從春草青青。炎光爍爍。秋樹葉",
    "X68n1315_020:0129c13": "零。冬氷片薄。何故如是。且要諸人順時保愛(謝辭不錄)。乃",
    "X68n1315_020:0129c14": "拈起拄杖云。古人道。拈起也天回地轉。放下也草偃",
    "X68n1315_020:0129c15": "風行。四面即不然。拈起也七穿八穴。放下也錦上鋪",
    "X68n1315_020:0129c16": "花。且道還有為人處也無。良久。云。來年更有新條在。",
    "X68n1315_020:0129c17": "惱亂春風卒未休。",
    "X68n1315_020:0129c18": "師在白雲授帖。拈起示眾云。大眾只恁麼會得。埋沒",
    "X68n1315_020:0129c19": "宗風。過犯不小。幸有見成公案。請維那對眾宣讀。　宣",
    "X68n1315_020:0129c20": "帖了。授法衣。提起云。既是大庾嶺頭提不起。為什麼",
    "X68n1315_020:0129c21": "却在者裏。且道者裏底是。那裏底是。乃云。携缾自汲",
    "X68n1315_020:0129c22": "清涼水。却著袈裟作主人。便披。　指法座前云。象王回。",
    "X68n1315_020:0129c23": "師子步。儂家看著雙眉聚。然雖如是。事到如斯。難為",
    "X68n1315_020:0129c24": "辭讓。但有路可上。更高人也行。便陞座。　僧問。禪非意",
    "X68n1315_020:0130a01": "想。道絕功勳。轉身一句作麼生道。　師云。大眾見你。　學",
    "X68n1315_020:0130a02": "云。也知和尚有此機鋒。　師云。獨出闍黎。　學云。今日却",
    "X68n1315_020:0130a03": "成造次。　師云。捧上不成龍。　問。沙場久戰。名遂今朝。不",
    "X68n1315_020:0130a04": "涉功勳。作麼生道。　師云。長虵猶自可。偃月怎生當。　學",
    "X68n1315_020:0130a05": "云。金鏃慣調曾百戰。鐵鞭多力恨無讐。　師云。知君不",
    "X68n1315_020:0130a06": "是金牙作。爭解彎弓射尉遲。　學云。眼親不如手親。　師",
    "X68n1315_020:0130a07": "云。新長老敗闕。　學云。口是禍門。　師噓。乃云。秋風颯颯。",
    "X68n1315_020:0130a08": "玉露垂珠。水碧山青。蛩吟蟬噪。圓通門大啟。文殊．普",
    "X68n1315_020:0130a09": "賢穿過汝諸人鼻孔。自是汝諸人當面諱却。復云。諸",
    "X68n1315_020:0130a10": "佛不出世。四十九年說。未審說箇什麼。少林有妙訣。",
    "X68n1315_020:0130a11": "殃及子孫。至今分踈不下。更說什麼妙訣。若人識祖",
    "X68n1315_020:0130a12": "佛。當處便超越。超越與未超越則且置。你道祖佛即",
    "X68n1315_020:0130a13": "今在什麼處。若無人道得。山僧不惜眉毛與汝諸人",
    "X68n1315_020:0130a14": "拈出。拍禪床一下。",
    "X68n1315_020:0130a15": "小參。僧問。如何是佛。　師云。肥從口入。　乃舉。德山示眾",
    "X68n1315_020:0130a16": "云。今夜不答話。有問話者三十棒。眾中舉者甚多。會",
    "X68n1315_020:0130a17": "者不少。且道向什麼處見德山。有不顧性命底漢。試",
    "X68n1315_020:0130a18": "出來道看。若無。山僧為大眾與德山老人相見去也。",
    "X68n1315_020:0130a19": "待德山道。今夜不答話。問話者三十棒。但向伊道。某",
    "X68n1315_020:0130a20": "甲話也不問。棒也不喫。你道還契他德山老人麼。到",
    "X68n1315_020:0130a21": "者裏。須是箇漢始得。況法演遊方十有餘年。海上參",
    "X68n1315_020:0130a22": "尋。見數員尊宿。自謂了當。及到浮山圓鑑會下。直是",
    "X68n1315_020:0130a23": "開口不得。後到白雲門下。咬破一箇鐵酸餡。直得百",
    "X68n1315_020:0130a24": "味具足。且道餡子一句作麼生道。乃云。花發鷄冠媚",
    "X68n1315_020:0130b01": "早秋。誰人能染紫絲頭。有時風動頻相倚。似向堦前",
    "X68n1315_020:0130b02": "鬬不休。",
    "X68n1315_020:0130b03": "入院日上堂。僧問。携笻領眾。祖令當行。把斷封疆。師",
    "X68n1315_020:0130b04": "意如何。　師云。秋風吹渭水。落葉滿長安。　學云。四面無",
    "X68n1315_020:0130b05": "門山岳秀。今朝且得主人歸。　師云。你道路頭在什麼",
    "X68n1315_020:0130b06": "處。　學云。為什麼對面不相識。　師云。且喜到來。　乃舉。祖",
    "X68n1315_020:0130b07": "師道。吾本來茲土。傳法救迷情。一花開五葉。結果自",
    "X68n1315_020:0130b08": "然成。達磨大師信脚來。信口道。後代兒孫。多成計校。",
    "X68n1315_020:0130b09": "要會開花結果處麼。鄭州梨。青州棗。萬物無過出處",
    "X68n1315_020:0130b10": "好。",
    "X68n1315_020:0130b11": "上堂。舉。古人道。若有一人發真歸源。十方虗空悉皆",
    "X68n1315_020:0130b12": "消殞。雙泉則不然。若有一人發真歸源。十方虗空築",
    "X68n1315_020:0130b13": "著磕著。",
    "X68n1315_020:0130b14": "到興化上堂。僧問。和尚未離四面時如何。　師云。在屋",
    "X68n1315_020:0130b15": "裏坐。　學云。離後如何。　師云。走殺闍黎。　乃舉。法眼頌云。",
    "X68n1315_020:0130b16": "山水君居好。城隍我亦論。靜聞鐘角響。閑對白雲屯。",
    "X68n1315_020:0130b17": "大眾。法眼雖不拏雲攫霧。爭柰徧地清風。四面今日",
    "X68n1315_020:0130b18": "試與法眼把手共行。靜聞鐘角響。且不是聲。閑對白",
    "X68n1315_020:0130b19": "雲屯。且不是色。既非聲色。作麼生商量。乃云。洞裏無",
    "X68n1315_020:0130b20": "雲別有天。桃花似錦柳如煙。仙家不解論冬夏。石爛",
    "X68n1315_020:0130b21": "松枯不記年。",
    "X68n1315_020:0130b22": "上堂云。天上無彌勒。地下無彌勒。十字街頭立。被人",
    "X68n1315_020:0130b23": "喚作賊。便下座。",
    "X68n1315_020:0130b24": "上堂。僧問。四面無門山岳秀。箇中時節若為分。　師云。",
    "X68n1315_020:0130c01": "東君須子細。偏地發萌芽。　學云。春去秋來事宛然也。",
    "X68n1315_020:0130c02": "　師云。纔方搓彈子。便要揑金剛。　乃舉。古人云。我若向",
    "X68n1315_020:0130c03": "你道。即禿却我舌。若不向你道。即啞却我口。且道還",
    "X68n1315_020:0130c04": "有為人處也無。四面有時擬為你吞却。只被當門齒",
    "X68n1315_020:0130c05": "礙。擬為你吐却。又為咽喉小。且道還有為人處也無。",
    "X68n1315_020:0130c06": "乃云。四面從來柳下惠。",
    "X68n1315_020:0130c07": "歲旦上堂云。元正啟祚。萬物咸新。揚盡大千沙界。都",
    "X68n1315_020:0130c08": "來只在一塵。乃展手云。是新是舊。有人出來道看。若",
    "X68n1315_020:0130c09": "無。四面且世諦流布去也。遂叉手云。孟春猶寒。伏惟",
    "X68n1315_020:0130c10": "首座．大眾洎諸知事尊體起居萬福。",
    "X68n1315_020:0130c11": "上堂。僧問。千峯寒色即不問。雨滴嵓花事若何。　師云。",
    "X68n1315_020:0130c12": "今日也相似。　學云。一句逈超千聖外。千山鎖斷萬重",
    "X68n1315_020:0130c13": "關。　師云。一滴落在什麼處。　學云。錯。　師云。錯。　學云。錯。錯。",
    "X68n1315_020:0130c14": "　師便打。乃云。千峯列翠。岸柳垂金。樵父謳歌。漁人鼓",
    "X68n1315_020:0130c15": "棹。笙簧聒地。鳥語呢喃。紅粉佳人。風流公子。一一為",
    "X68n1315_020:0130c16": "汝諸人發上上機。開正法眼。若向者裏薦得。金色頭",
    "X68n1315_020:0130c17": "陀無容身處。若也不會。喫粥喫飯。許你七穿八穴。",
    "X68n1315_020:0130c18": "白眾出隊上堂云。明日疋馬單鏘。為國出戰。得勝回",
    "X68n1315_020:0130c19": "戈之日。滿路歌謠。大眾。作麼生是歌謠一曲。乃云。囉",
    "X68n1315_020:0130c20": "邏哩。囉邏哩。還有人和得麼。良久。云。鴛鴦繡了從君",
    "X68n1315_020:0130c21": "看。莫把金針度與人。",
    "X68n1315_020:0130c22": "寒食夜小參。僧問。羣迷久渴。冒雨登山。向上之機。請",
    "X68n1315_020:0130c23": "師方便。　師云。不免入山一回。　學云。恁麼則步步踏實",
    "X68n1315_020:0130c24": "去也。　師云。空手却回去。　學云。若是那邊。還的當也無。",
    "X68n1315_020:0131a01": "　師云。罕遇知音。　學云。謝師證明。　師云。知音底事作麼",
    "X68n1315_020:0131a02": "生。僧劃一劃。　師云。又被風吹別調中。　學云。往往隨他",
    "X68n1315_020:0131a03": "口頭走。　師云。更是阿誰。乃云。李白桃紅。山青水綠。雲",
    "X68n1315_020:0131a04": "橫洞口。月皎長空。若只向者裏薦得。法眼道月明幽",
    "X68n1315_020:0131a05": "室寒。星分拱辰異。便須瓦解氷消。韶國師道通玄峯",
    "X68n1315_020:0131a06": "頂。不是人間。心外無法。滿目青山。亦須百雜碎。何也。",
    "X68n1315_020:0131a07": "盡乾坤大地不消一揑。然雖如是。事無一向。今夜且",
    "X68n1315_020:0131a08": "放過一著。",
    "X68n1315_020:0131a09": "上堂。舉。梁武帝問達磨。如何是聖諦第一義。磨云。廓",
    "X68n1315_020:0131a10": "然無聖。帝云。對朕者誰。磨云。不識。又僧問六祖。黃梅",
    "X68n1315_020:0131a11": "意旨什麼人得。祖云。會佛法底人得。僧云。和尚還得",
    "X68n1315_020:0131a12": "麼。祖云。不得。僧云。和尚為什麼不得。祖云。我不會佛",
    "X68n1315_020:0131a13": "法。　師云。大小大祖師。問著底。便是不識不會。為什麼",
    "X68n1315_020:0131a14": "却兒孫徧地。乃云。一人傳虗。萬人傳實。",
    "X68n1315_020:0131a15": "小參。僧問。施主遠趨於丈室。請師一句利於人。　師云。",
    "X68n1315_020:0131a16": "教天下人成佛去。　學云。悠悠塵內客。不謾入山來。　師",
    "X68n1315_020:0131a17": "云。中間猶有眾生在。僧便喝。　師云。且道是佛。是眾生。",
    "X68n1315_020:0131a18": "　學云。四面眼難謾。　師云。你向什麼處見四面。僧拂袖",
    "X68n1315_020:0131a19": "歸眾。　師云。作家。乃云。滿口道得底却不知有。知有底",
    "X68n1315_020:0131a20": "又道不得。且道過在什麼處。將成九仞之山。莫惜一",
    "X68n1315_020:0131a21": "簣之土。",
    "X68n1315_020:0131a22": "上堂。舉。雲門垂語云。古佛與露柱相交是第幾機。自",
    "X68n1315_020:0131a23": "代云。南山起雲。北山下雨。　師云。大小大雲門大師。元",
    "X68n1315_020:0131a24": "來小膽。四面道。古佛與露柱相交是第四機。良久。却",
    "X68n1315_020:0131b01": "云。者箇說話。面皮厚三寸。出語成不遜。好將臨濟棒。",
    "X68n1315_020:0131b02": "一日打三頓。什麼人下得手。雖然罪過彌天。新赦咸",
    "X68n1315_020:0131b03": "放。",
    "X68n1315_020:0131b04": "結夏上堂。僧問。五天結制。分付蠟人。未審雙泉如何",
    "X68n1315_020:0131b05": "示眾。　師云。足不履地。乃云。結夏無可供養大眾。作一",
    "X68n1315_020:0131b06": "家醼。管顧諸人。遂擡手云。囉邏招。囉邏搖。囉邏送。莫",
    "X68n1315_020:0131b07": "怪空踈。伏惟珍重。",
    "X68n1315_020:0131b08": "上堂云。於三七日中思惟如是事。釋迦老子半夜逾",
    "X68n1315_020:0131b09": "城直往雪山。早是漏逗不少。更思惟箇什麼。便下座。",
    "X68n1315_020:0131b10": "上堂。舉。藥山久不上堂。主事報云。大眾久思和尚示",
    "X68n1315_020:0131b11": "誨。山云。打鼓著。大眾方集。山便歸方丈。主事云。和尚",
    "X68n1315_020:0131b12": "許為眾說法。何故一言不措。山云。經有經師。論有論",
    "X68n1315_020:0131b13": "師。爭怪得老僧。　師云。雖然以己妨人。爭柰賊身已露。",
    "X68n1315_020:0131b14": "諸人要識藥山麼。閑持經卷倚松立。笑問客從何處",
    "X68n1315_020:0131b15": "來。",
    "X68n1315_020:0131b16": "上堂。舉。僧問洞山。如何是善知識眼。山云。紙撚無油。",
    "X68n1315_020:0131b17": "　師云。洞山老漢不是無。只是太儉。忽有人問四面。如",
    "X68n1315_020:0131b18": "何是善知識眼。只向伊道。瞎。何故。且要相稱。乃云。紙",
    "X68n1315_020:0131b19": "撚無油也大奇。不堪拈掇有誰知。回身却憶來時路。",
    "X68n1315_020:0131b20": "月下騰騰信脚歸。",
    "X68n1315_020:0131b21": "上堂。舉。教中道。若謂如來有所說法。即為謗佛。只如",
    "X68n1315_020:0131b22": "一大藏教甚處得來。若言無說。五千四十八卷什麼",
    "X68n1315_020:0131b23": "處消遣。到者裏。須是箇人始得。還會麼。莫謗四面好。",
    "X68n1315_020:0131b24": "上堂。舉。僧問投子。如何是十身調御。投子下禪牀立。",
    "X68n1315_020:0131c01": "或有人問四面。如何是十身調御。老僧亦下禪牀立。",
    "X68n1315_020:0131c02": "為什麼却依樣畫猫兒。待我計校成即說向你。",
    "X68n1315_020:0131c03": "上堂。舉。藥山問石頭。三乘十二分教某甲粗知。承聞",
    "X68n1315_020:0131c04": "南方直指人心。見性成佛。某實未明。乞師指示。石頭",
    "X68n1315_020:0131c05": "云。恁麼也不得。不恁麼也不得。恁麼不恁麼總不得。",
    "X68n1315_020:0131c06": "山僧在眾日。聞兄弟商量道。即心即佛亦不得。不即",
    "X68n1315_020:0131c07": "心即佛亦不得。若恁麼說話。敢稱禪客。何故。殊不知",
    "X68n1315_020:0131c08": "石頭老人文武兼備。韜略雙全。若是四面見處。也要",
    "X68n1315_020:0131c09": "諸人共知。只見波濤涌。不見海龍宮。",
    "X68n1315_020:0131c10": "上堂云。三世諸佛遙望頂禮。六代祖師開口不得。四",
    "X68n1315_020:0131c11": "面今日且權為指使。且道是箇什麼。一二三四五。雷",
    "X68n1315_020:0131c12": "門誇布鼓。謾說李將軍。藍田射石虎。",
    "X68n1315_020:0131c13": "上堂云。真如凡聖。皆是夢言。佛及眾生。並為增語。或",
    "X68n1315_020:0131c14": "有人出來道。盤山老[妳-女+口]。但向伊道。不因紫陌花開早。",
    "X68n1315_020:0131c15": "爭得黃鸎下柳條。若更問道。四面老[妳-女+口]。自云。喏。惺惺",
    "X68n1315_020:0131c16": "著。",
    "X68n1315_020:0131c17": "上堂云。仲冬嚴寒。伏惟首座．大眾尊體起居萬福。兩",
    "X68n1315_020:0131c18": "彩一賽。便下座。",
    "X68n1315_020:0131c19": "上堂云。有一則語。舉似諸人。第一不得錯舉。便下座。",
    "X68n1315_020:0131c20": "上堂云。昨宵年暮夜。今朝是歲旦。都大尋常日。世人",
    "X68n1315_020:0131c21": "生異見。不解逐根元。只管尋枝蔓。新舊只如今。子細",
    "X68n1315_020:0131c22": "分明看。若也更商量。秦時鐸鑠鑽。",
    "X68n1315_020:0131c23": "諸院長老入山。師上堂云。臨濟入門便喝。是甚盌鳴",
    "X68n1315_020:0131c24": "聲。德山入門便棒。抝曲作直。雲門三句．曹洞五位。大",
    "X68n1315_020:0132a01": "開眼了作夢。何故如此。國清才子貴。家富小兒嬌。",
    "X68n1315_020:0132a02": "到龍門。上堂云。有舌胡利。無口非啞。七出八沒。風流",
    "X68n1315_020:0132a03": "儒雅。便下座。",
    "X68n1315_020:0132a04": "到海會。上堂云。白雲山裏白雲人。把定封疆無縫罅。",
    "X68n1315_020:0132a05": "無縫罅。知幾價。莫有知價底麼。乃云。一二三四五。",
    "X68n1315_020:0132a06": "到興化。上堂云。世事冗如麻。空門路轉賒。青松林下",
    "X68n1315_020:0132a07": "客。幾個得歸家。共唱胡笳曲。分開五葉花。幸逢諸道",
    "X68n1315_020:0132a08": "友。同上白牛車。大眾。車在者裏。牛在什麼處。芳草渡",
    "X68n1315_020:0132a09": "頭尋不見。夜來依舊宿蘆花。下座。　甘露資長老把師",
    "X68n1315_020:0132a10": "住云。舒州管界元來有箇草賊。　師云。和尚也須隄防。",
    "X68n1315_020:0132a11": "資擬議。師便拓開。",
    "X68n1315_020:0132a12": "上堂云。祖師道。葉落歸根。來時無口。祖師恁麼道。猶",
    "X68n1315_020:0132a13": "欠悟在。便下座。",
    "X68n1315_020:0132a14": "上堂。僧問。祖意教意。是同是別。　師云。人貧智短。馬瘦",
    "X68n1315_020:0132a15": "毛長。乃云。祖師說不著。佛眼看不見。四面老婆心。為",
    "X68n1315_020:0132a16": "君通一線。便下座。",
    "X68n1315_020:0132a17": "上堂云。春氣乍寒乍暖。春雲或卷或舒。引得韶陽老",
    "X68n1315_020:0132a18": "子。放出針眼裏魚。乃云。錯。",
    "X68n1315_020:0132a19": "謝主事上堂。僧問。王索仙陀婆時如何。　師云。七孔八",
    "X68n1315_020:0132a20": "竅。　學云。如何是王索仙陀婆。　師云。鸞駕未排齊號令。",
    "X68n1315_020:0132a21": "　學云。如何是仙陀婆。　師云。眼瞤耳熱。僧禮拜。　師云。點。",
    "X68n1315_020:0132a22": "乃云。文殊張帆。普賢把柂。勢至．觀音共相唱和。贏得",
    "X68n1315_020:0132a23": "雙泉閙中打坐。打坐即不無。且道下水船一曲作麼",
    "X68n1315_020:0132a24": "生唱。囉邏哩。囉邏哩。俗氣不除。",
    "X68n1315_020:0132b01": "上堂云。今宵正月半。乾坤都一片。普賢門大開。相逢",
    "X68n1315_020:0132b02": "不相見。乃云。過在阿誰。",
    "X68n1315_020:0132b03": "上堂云。默。默。默。無上菩提從此得。賺殺人。便下座。",
    "X68n1315_020:0132b04": "上堂云。適來思量得一則因緣。而念早忘了也。却是",
    "X68n1315_020:0132b05": "拄杖記得。乃拈起拄杖云。拄杖子也忘了。遂卓一下。",
    "X68n1315_020:0132b06": "云。同坑無異土。咄。",
    "X68n1315_020:0132b07": "上堂。舉。鏡清問玄沙。學人乍入叢林。乞師指箇入路。",
    "X68n1315_020:0132b08": "沙云。還聞偃溪水聲麼。清云。聞。沙云。從者裏入。　師云。",
    "X68n1315_020:0132b09": "果是得入。一任四方八面。若也未然。輙不得離却者",
    "X68n1315_020:0132b10": "裏。",
    "X68n1315_020:0132b11": "謝典座上堂云。小繩錢貫。大繩井索。日急要用。笊籬",
    "X68n1315_020:0132b12": "木杓。雖然破家具。應用有處著著錯。南北東西水洒",
    "X68n1315_020:0132b13": "不著。",
    "X68n1315_020:0132b14": "冬至上堂云。少年天子此日拜郊。林泉之士遠望歌",
    "X68n1315_020:0132b15": "謠。萬歲。萬歲。便下座。",
    "X68n1315_020:0132b16": "有一道姑入山禮拜。請上堂。云。道可道。非常道。真可",
    "X68n1315_020:0132b17": "笑。姮娥一夜繡鴛鴦。解把金針呈巧妙。將並老黃梅。",
    "X68n1315_020:0132b18": "兒孫一何拙。如今箇箇口吒呀。問著烏龜喚作鼈。四",
    "X68n1315_020:0132b19": "面今日與君決列。怎生雪。冤家。冤家。莫向背地裏吐",
    "X68n1315_020:0132b20": "舌。",
    "X68n1315_020:0132b21": "次住太平語錄",
    "X68n1315_020:0132b22": "參學　清遠　集",
    "X68n1315_020:0132b23": "師入院日。僧問。遠別雙泉。來臨禪眾。入門一句。願師",
    "X68n1315_020:0132b24": "舉揚。　師云。也待一一覷過。　學云。恁麼則清涼山遠人",
    "X68n1315_020:0132c01": "休去。只此焚香便見師。　師喝云。話也不領。　學云。今朝",
    "X68n1315_020:0132c02": "親見面。端的勝聞名。　師云。猶自喃喃。　問。如何是太平",
    "X68n1315_020:0132c03": "境。　師云。數層寶塔侵天起。萬本喬松帀地寒。　學云。如",
    "X68n1315_020:0132c04": "何是境中人。　師云。閑持經卷倚松立。笑問客從何處",
    "X68n1315_020:0132c05": "來。　學云。人境已蒙師指示。向上宗乘事若何。　師云。須",
    "X68n1315_020:0132c06": "信下方城郭近。果然鐘磬接笙歌。　問。如何是佛。　師云。",
    "X68n1315_020:0132c07": "露胷跣足。　學云。如何是法。　師云。大赦不放。　學云。如何",
    "X68n1315_020:0132c08": "是僧。　師云。釣魚船上謝三郎。乃云。我本無心有所希",
    "X68n1315_020:0132c09": "求。今此寶藏自然而至。世間之寶。能變窮為富。此之",
    "X68n1315_020:0132c10": "一寶。能轉凡成聖。且道如今是凡是聖。太平道總不",
    "X68n1315_020:0132c11": "是。何故。苦瓠連根苦。甜瓜徹蒂甜。",
    "X68n1315_020:0132c12": "上堂云。達磨無端。少林面壁。二祖斷臂。一生受屈。黃",
    "X68n1315_020:0132c13": "蘗樹頭討甚木蜜。太平今日兩眼如漆。李廣神箭是",
    "X68n1315_020:0132c14": "誰中的。",
    "X68n1315_020:0132c15": "上堂云。十方諸佛．六代祖師．天下善知識。皆同者箇",
    "X68n1315_020:0132c16": "舌頭。若識得者箇舌頭。始解大脫空。便道山河大地",
    "X68n1315_020:0132c17": "是佛。草木叢林是佛。若也未識得者箇舌頭。只成小",
    "X68n1315_020:0132c18": "脫空自謾去。明朝後日大有事在。太平恁麼說話。還",
    "X68n1315_020:0132c19": "有實頭處也無。自云。有。如何是實頭處。歸堂喫茶去。",
    "X68n1315_020:0132c20": "上堂。僧問。如何是賓中賓。　師云。少喜多瞋。　學云。如何",
    "X68n1315_020:0132c21": "是賓中主。　師云。傳言送語。　學云。如何是主中賓。　師云。",
    "X68n1315_020:0132c22": "鍾馗小妹。　學云。如何是主中主。　師云。一言纔出口。地",
    "X68n1315_020:0132c23": "上繡絪開。乃云。近日太平院。禪和多聚散。參底老婆",
    "X68n1315_020:0132c24": "禪。喫底籼米飯。知事失照顧。主人少方便。雖然沒滋",
    "X68n1315_020:0133a01": "味。要且緩緩嚥。",
    "X68n1315_020:0133a02": "謝莊主上堂云。一不做。二不休。不風流處也風流。若",
    "X68n1315_020:0133a03": "要公私濟辦。好看露地白牛。",
    "X68n1315_020:0133a04": "上堂云。此箇物。上拄天。下拄地。皖水作口。皖山作鼻。",
    "X68n1315_020:0133a05": "太平退身三步。放你諸人出氣。",
    "X68n1315_020:0133a06": "上堂。僧問。牛頭未見四祖時如何。　師云。頭上戴纍垂。",
    "X68n1315_020:0133a07": "　學云。見後如何。　師云。青布遮前。　學云。未見四祖時。為",
    "X68n1315_020:0133a08": "什麼百鳥銜花獻。　師云。富與貴是人之所欲。　學云。見",
    "X68n1315_020:0133a09": "後為什麼百鳥不銜花獻。　師云。貧與賤是人之所惡。",
    "X68n1315_020:0133a10": "乃云。西天二十八祖也恁麼道。唐土六祖也恁麼道。",
    "X68n1315_020:0133a11": "天下老和尚也恁麼道。獨有太平不恁麼道。何故。寡",
    "X68n1315_020:0133a12": "不敵眾。且道畢竟如何。妙舞更須知徧拍。三臺須是",
    "X68n1315_020:0133a13": "大家催。",
    "X68n1315_020:0133a14": "上堂云。上是天。下是地。南北東西依舊位。釋迦老子",
    "X68n1315_020:0133a15": "弄精魂。達磨西來多忌諱。忽有箇漢出來道。和尚低",
    "X68n1315_020:0133a16": "聲。但向伊道。祇要拋塼引玉。",
    "X68n1315_020:0133a17": "上堂云。山僧今日將山河大地盡作黃金。該有情無",
    "X68n1315_020:0133a18": "情總令成佛去。然後太平不入者保社。何故。爭之不",
    "X68n1315_020:0133a19": "足。讓之有餘。",
    "X68n1315_020:0133a20": "上堂云。太平不會禪。一向外邊走。臘月三十日。贏得",
    "X68n1315_020:0133a21": "一張口。且道那箇是太平口。自云。兩片皮也不識。",
    "X68n1315_020:0133a22": "上堂。舉。寶壽作街坊時。見兩人相諍。一人以手打一",
    "X68n1315_020:0133a23": "拳。云。你得恁無面目。寶壽因而得入。若人於此知落",
    "X68n1315_020:0133a24": "處。可謂公辦私辦。大眾。聽取一頌。甚妙也甚妙。於此",
    "X68n1315_020:0133b01": "知性命。擗鼻與一拳。當時便打正。",
    "X68n1315_020:0133b02": "上堂云。太平淈[泳-永+盾]漢。事事盡經徧。如是三十年。也有",
    "X68n1315_020:0133b03": "人讚歎。且道讚歎箇什麼。好箇淈[泳-永+盾]漢。",
    "X68n1315_020:0133b04": "上堂。舉。教中道。假使滿世間。皆如舍利弗。盡思共度",
    "X68n1315_020:0133b05": "量。亦復不能知。尋常衲僧家。高揖釋迦。不拜彌勒。是",
    "X68n1315_020:0133b06": "會佛智。不會佛智。眾中有則有。只是藏牙伏爪。太平",
    "X68n1315_020:0133b07": "有箇見處。不惜眉毛舉向諸人。待有人問。隨口便答。",
    "X68n1315_020:0133b08": "上堂。僧問。如何是奪人不奪境。　師云。秋風吹渭水。落",
    "X68n1315_020:0133b09": "葉滿長安。　學云。如何是奪境不奪人。　師云。路上逢人",
    "X68n1315_020:0133b10": "半是僧。　學云。如何是人境俱不奪。　師云。少婦棹輕舟。",
    "X68n1315_020:0133b11": "歌聲逐流水。　學云。如何是人境俱奪。　師云。高空有月",
    "X68n1315_020:0133b12": "千門掩。大道無人獨自行。乃云。數日已來。連綿大水。",
    "X68n1315_020:0133b13": "所到之處皆有損傷。曹源一滴。瀰滿人間。衲僧一吸。",
    "X68n1315_020:0133b14": "鼻孔遼天。且道名字既同。為什麼損益有異。誰知遠",
    "X68n1315_020:0133b15": "煙浪。別有好思量。",
    "X68n1315_020:0133b16": "上堂云。一葉落。天下秋。一塵起。大地收。收即不無。何",
    "X68n1315_020:0133b17": "人親手。月中仙桂和根拔。海底驪龍把角牽。",
    "X68n1315_020:0133b18": "上堂云。撮土為金猶容易。變金為土却還難。轉凡成",
    "X68n1315_020:0133b19": "聖猶容易。轉聖成凡却甚難。何故。誰肯屈尊就卑。且",
    "X68n1315_020:0133b20": "道不凡不聖一句作麼生道。乃云。不得教壞人家男",
    "X68n1315_020:0133b21": "女。",
    "X68n1315_020:0133b22": "上堂。舉。三祖見二祖禮拜。問曰。請師懺罪。二祖云。將",
    "X68n1315_020:0133b23": "罪來。與汝懺。三祖云。求罪不可得。二祖云。與汝懺罪",
    "X68n1315_020:0133b24": "竟。因成一頌。舉似大眾。無孔笛子氈拍板。五音六律",
    "X68n1315_020:0133c01": "皆普徧。時人不識黃幡綽。笑道儂家登寶殿。",
    "X68n1315_020:0133c02": "上堂云。淺聞深悟。深聞不悟。爭柰何。爭柰何。獻佛不",
    "X68n1315_020:0133c03": "在香多。",
    "X68n1315_020:0133c04": "上堂云。開眼為晝。合眼為夜。坐斷舌頭。誰談般若。金",
    "X68n1315_020:0133c05": "色頭陀。不入保社。",
    "X68n1315_020:0133c06": "上堂。舉。風穴云。若立一塵。家國興盛。野老嚬蹙。不立",
    "X68n1315_020:0133c07": "一塵。家國喪亡。野老謳歌。太平即不然。若立一塵。法",
    "X68n1315_020:0133c08": "堂前草深一丈。不立一塵。錦上鋪花。何也。不見道。九",
    "X68n1315_020:0133c09": "九八十一。窮漢受罪畢。纔擬展脚眠。蚊蟲獦蚤出。",
    "X68n1315_020:0133c10": "上堂。因雪。舉。僧問雲門。不起一念。還有過也無。門云。",
    "X68n1315_020:0133c11": "須彌山。　師云。有時問著師僧。或竪一指。或進一步。或",
    "X68n1315_020:0133c12": "下一喝。或拂袖便去。上座未在。何故。太平未曾向二",
    "X68n1315_020:0133c13": "三月間下一陣雪向汝諸人在。如今有箇漢出來道。",
    "X68n1315_020:0133c14": "老和尚。莫七顛八倒。見今下也不是。乃展手云。了。",
    "X68n1315_020:0133c15": "上堂。僧問。蓮花未出水時如何。　師云。在泥裏。　學云。出",
    "X68n1315_020:0133c16": "水後如何。　師云。在水上。　問。王子未登九五時如何。　師",
    "X68n1315_020:0133c17": "云。逢人多問路。　學云。正登九五時如何。　師云。天下太",
    "X68n1315_020:0133c18": "平。　學云。登九五後如何。　師云。誰論好醜。乃云。末後最",
    "X68n1315_020:0133c19": "慇懃。儂家隨處新。大千沙界裏。不免箇中人。且道那",
    "X68n1315_020:0133c20": "箇是箇中人。平蕪盡處是青山。行人更在青山外。",
    "X68n1315_020:0133c21": "上堂。舉。雲門道。平地上死人無數。出得荊棘林者是",
    "X68n1315_020:0133c22": "好手。時有僧云。恁麼則堂中第一座有長處。雲門云。",
    "X68n1315_020:0133c23": "蘇嚧蘇嚧。太平即不然。平地上箇箇丈夫。荊棘林裏",
    "X68n1315_020:0133c24": "坐得底是好手。何故。乃云。格。",
    "X68n1315_020:0134a01": "上堂云。將四大海水為一枚硯。須彌山作一管筆。有",
    "X68n1315_020:0134a02": "人向虗空裏寫祖師西來意五字。太平下座。大展坐",
    "X68n1315_020:0134a03": "具。禮拜為師。若寫不得。佛法無靈驗。有麼。有麼。便下",
    "X68n1315_020:0134a04": "座。大眾散。　師高聲云。侍者。侍者應喏。　師云。收取坐具。",
    "X68n1315_020:0134a05": "復問侍者云。還收得坐具麼。侍者提起坐具。　師云。我",
    "X68n1315_020:0134a06": "早知你恁麼也。",
    "X68n1315_020:0134a07": "上堂。僧問。佛未出世時如何。　師云。大憨不如小憨。　學",
    "X68n1315_020:0134a08": "云。出世後如何。　師云。小憨不如大憨。乃云。入荒田不",
    "X68n1315_020:0134a09": "揀。信手拈來草。不認大哥妻。元來是嫂嫂。鄭州出鵝",
    "X68n1315_020:0134a10": "梨。青州出大棗。無事巾單下。箇箇從頭咬。",
    "X68n1315_020:0134a11": "上堂云。山僧昨日入城。見一棚傀儡。不免近前看。或",
    "X68n1315_020:0134a12": "見端嚴奇特。或見醜陋不堪。動轉行坐。青黃赤白。一",
    "X68n1315_020:0134a13": "一見了。子細看時。元來青布幔裏有人。山僧忍俊不",
    "X68n1315_020:0134a14": "禁。乃問。長史高姓。他道。老和尚看便休。問什麼姓。大",
    "X68n1315_020:0134a15": "眾。山僧被他一句。直得無言可對。無理可伸。還有人",
    "X68n1315_020:0134a16": "為山僧道得麼。昨日那裏落節。今日者裏拔本。",
    "X68n1315_020:0134a17": "上堂云。有鹽曰醎。無鹽曰澹。太平聞說。口似匾檐。便",
    "X68n1315_020:0134a18": "下座。",
    "X68n1315_020:0134a19": "上堂云。神通妙用。不欠絲毫。通人分上。何用忉忉。泥",
    "X68n1315_020:0134a20": "多佛大。水長船高。",
    "X68n1315_020:0134a21": "上堂云。一月普現一切水。一切水月一月攝。誠哉是",
    "X68n1315_020:0134a22": "言也。可謂塑不成。畫不就。昨夜三更白如晝。",
    "X68n1315_020:0134a23": "謝典座上堂云。變生作熟雖然易。眾口調和轉見難。",
    "X68n1315_020:0134a24": "醎澹若知真箇味。自然飢飽不相干。",
    "X68n1315_020:0134b01": "上堂。拈起拄杖云。昨夜三更夢見拄杖子教我一片",
    "X68n1315_020:0134b02": "禪。向我道和尚明日早起。上堂舉似大眾。昨日錦上",
    "X68n1315_020:0134b03": "鋪花。今日脚蹋實地。但看今日明朝。說甚祖師來意。",
    "X68n1315_020:0134b04": "翻思黃面老人謾道靈山授記。直饒大地山河借我",
    "X68n1315_020:0134b05": "鼻孔出氣。不如放下身心。自然仁義禮智。　為亡僧下",
    "X68n1315_020:0134b06": "火。舉起火把云。火風四大。互相違背。當此時節。隨緣",
    "X68n1315_020:0134b07": "自在。　次日。又為一僧舉起火把云。昨日也恁麼。今日",
    "X68n1315_020:0134b08": "也恁麼。且道昨日是。今日是。說甚是不是。你看是甚",
    "X68n1315_020:0134b09": "火色。",
    "X68n1315_020:0134b10": "上堂云。今朝正月半。與諸人相見。嫰麥長新苗。粒粒",
    "X68n1315_020:0134b11": "皆成麫。薦不薦。全藉春風扇。",
    "X68n1315_020:0134b12": "次住海會語錄",
    "X68n1315_020:0134b13": "參學　景淳　集",
    "X68n1315_020:0134b14": "師入院。開堂日。宣疏了。乃云。疏帖一時讀了。若是具",
    "X68n1315_020:0134b15": "金剛眼睛底。何必重說偈言。雖然如是。事無一向。便",
    "X68n1315_020:0134b16": "陞座。　拈香罷。四面白槌云。法筵龍象眾。當觀第一義。",
    "X68n1315_020:0134b17": "　師云。金鏃慣將平祖道。鐵鞭多在恨無讐。莫有不顧",
    "X68n1315_020:0134b18": "危亡底衲僧麼。出來相見。　僧問。白雲山下。祖令當行。",
    "X68n1315_020:0134b19": "如何是祖令。　師云。一二三四五。　學云。恁麼則昨日太",
    "X68n1315_020:0134b20": "平。今朝海會。　師云。高著師僧。　問。昔日為霖去。今朝領",
    "X68n1315_020:0134b21": "眾來。朝賢臨座下。願震一聲雷。　師云。你還聞麼。　學云。",
    "X68n1315_020:0134b22": "風送好雲歸碧洞。水潮滄海助波濤。　師云。知心有幾",
    "X68n1315_020:0134b23": "人。　學云。寒山常撫掌。拾得每慇懃。　師云。將謂無人。　學",
    "X68n1315_020:0134b24": "云。也不得壓良為賤。　師云。且禮拜著。乃云。問話且止。",
    "X68n1315_020:0134c01": "夫第一義適來若於四面搥下薦得。千聖不能近。祖",
    "X68n1315_020:0134c02": "師言不到。天下作者拱手歸降。何也。況第一義本來",
    "X68n1315_020:0134c03": "清淨。不受諸塵。如何說得。同道方知。今日放過一著。",
    "X68n1315_020:0134c04": "向建化門中別作箇解話會。是以紹先聖之遺蹤。稱",
    "X68n1315_020:0134c05": "提祖令。為後學之模範。建立宗風。若非當人。曷能傳",
    "X68n1315_020:0134c06": "授(謝詞不錄)。乃云。陳謝既畢。不可空然。有一頌舉似大眾。",
    "X68n1315_020:0134c07": "日暖風和花正開。七重山鎖白雲來。飜思城市繁華",
    "X68n1315_020:0134c08": "處。又出松門步一回。",
    "X68n1315_020:0134c09": "師在太平受帖。拈起示眾云。恁麼會去。早是鈍漢。何",
    "X68n1315_020:0134c10": "也。若憑說五千四十八卷。豈不是說。若不憑說。又如",
    "X68n1315_020:0134c11": "何辨白。請維那分明拈出。　讀疏了。遂陞座。乃云。祖令",
    "X68n1315_020:0134c12": "當行。十方坐斷。其中莫有不惜性命者麼。出來與老",
    "X68n1315_020:0134c13": "僧相見。　時有僧出云。日月易見。好事難逢。　師云。令人",
    "X68n1315_020:0134c14": "疑著。　問。公牋已至師今受。祖意西來願舉揚。　師云。雲",
    "X68n1315_020:0134c15": "從龍。風從虎。　學云。人天既獲聞真諦。更有尖新事也",
    "X68n1315_020:0134c16": "無。　師云。有。　學云。如何是尖新底事。　師云。蹉過也不知。",
    "X68n1315_020:0134c17": "　問。白雲長老．太平禪師。於其中間。未審如何辨的。　師",
    "X68n1315_020:0134c18": "云。你試定當看。　學云。莫是月無來去。影現千江。　師云。",
    "X68n1315_020:0134c19": "一任鑽龜打瓦。遂云。法不孤起。仗境方生。明鏡當臺。",
    "X68n1315_020:0134c20": "好醜自現。久參上士。言下知歸。晚學初機。當須子細。",
    "X68n1315_020:0134c21": "是以古人道。法無去來。無動轉者。輙成山頌。舉似大",
    "X68n1315_020:0134c22": "眾。觸目光明處處新。其中那箇辨疎親。祗園枝上千",
    "X68n1315_020:0134c23": "花秀。一度芬芳一度春。",
    "X68n1315_020:0134c24": "上堂。僧問。如何是佛。　師云。悉達多太子。　學云。逾城時",
    "X68n1315_020:0135a01": "如何。　師云。自有四天王在。　學云。到雪山時如何。　師云。",
    "X68n1315_020:0135a02": "蘆芽穿膝。鵲巢頂上。　學云。爭柰未是學人安身處。　師",
    "X68n1315_020:0135a03": "喝云。禮拜了退。乃云。天地為洪爐。烹煉強與弱。大道",
    "X68n1315_020:0135a04": "本無元。卷舒由橐鑰。凡聖路坦然。各自看謀略。",
    "X68n1315_020:0135a05": "謝首座上堂云。槌破蟠桃核。得見其仁。捋斷驪龍鬚。",
    "X68n1315_020:0135a06": "得遇其寶。雖然如是。也未是好手。黃帝失玄珠於赤",
    "X68n1315_020:0135a07": "水。使智索之而不得。使離未索之而不得。使契詬索",
    "X68n1315_020:0135a08": "之而不得。乃使罔象。直饒罔象得之。亦未是好手。爭",
    "X68n1315_020:0135a09": "似今日與大眾同使一箇通事舍人。雖然如是。也只",
    "X68n1315_020:0135a10": "得一半。",
    "X68n1315_020:0135a11": "上堂云。永嘉道。取不得。捨不得。不可得中只麼得。祖",
    "X68n1315_020:0135a12": "師道。不是心。不是物。不是佛。大眾且道是箇什麼。乃",
    "X68n1315_020:0135a13": "云。到江吳地盡。隔岸越山多。",
    "X68n1315_020:0135a14": "結夏上堂。僧問。如何是白雲境。　師云。七重山鎖潺湲",
    "X68n1315_020:0135a15": "水。　學云。如何是境中人。　師云。來千去萬。　學云。人境已",
    "X68n1315_020:0135a16": "蒙師指示。向上宗乘又若何。　師云。面赤不如語直。乃",
    "X68n1315_020:0135a17": "云。此夏居白雲。禪人偶聚會。三月九旬中。尊卑相倚",
    "X68n1315_020:0135a18": "賴。粥飯與茶湯。精麤隨忍耐。逐意習經書。任運行三",
    "X68n1315_020:0135a19": "昧。彼此出家兒。放教肚皮大。",
    "X68n1315_020:0135a20": "上堂云。昨日有一則因緣。擬舉似大眾。却為老僧忘",
    "X68n1315_020:0135a21": "事。都大一時思量不出。乃沉吟多時。云。忘却也。忘却",
    "X68n1315_020:0135a22": "也。復云。教中有一道真言。號聰明王。有人念者。忘即",
    "X68n1315_020:0135a23": "記得。遂云。唵阿盧勒繼娑婆訶。乃拍手大笑云。記得",
    "X68n1315_020:0135a24": "也。記得也。覔佛不見佛。討祖不見祖。甜瓜徹蒂甜。苦",
    "X68n1315_020:0135b01": "瓠連根苦。下座。",
    "X68n1315_020:0135b02": "解夏上堂云。一塵起。大地收。一葉落。天下秋。金風動",
    "X68n1315_020:0135b03": "處。警砌畔之蛩吟。玉露零時。引林間之蟬噪。遠煙別",
    "X68n1315_020:0135b04": "浦。行行之鷗鷺爭飛。絕壁危巒。處處之猿猱競嘯。又",
    "X68n1315_020:0135b05": "見漁人舉櫂。樵子謳歌。數聲羗笛牧童戲。一片征帆",
    "X68n1315_020:0135b06": "孤客夢。可以發揮祖道。建立宗風。九旬無虗棄之功。",
    "X68n1315_020:0135b07": "百劫在今時之用。如斯話會。衲子攢眉。不見道。一塵",
    "X68n1315_020:0135b08": "不立始歸家。若有纖毫非眷屬。",
    "X68n1315_020:0135b09": "上堂。僧問。見來不釆時如何。　師云。各自守疆界。　進云。",
    "X68n1315_020:0135b10": "見來却釆時如何。　師云。看築著你鼻孔。　學云。謝師答",
    "X68n1315_020:0135b11": "話。　師云。放。乃云。古人道。如何是不動尊。朝到西天。暮",
    "X68n1315_020:0135b12": "歸唐土。大眾。莫是動而不動。不動而動麼。只者便是",
    "X68n1315_020:0135b13": "白雲見處。",
    "X68n1315_020:0135b14": "郡中回。上堂云。船上無散工。時時事不同。昨朝城郭",
    "X68n1315_020:0135b15": "裏。今日白雲中。且道不動尊在什麼處。自云。氣似韛",
    "X68n1315_020:0135b16": "袋。令人可愛。",
    "X68n1315_020:0135b17": "自出緣化回。上堂云。白雲海會院。足水兼柴炭。唯少",
    "X68n1315_020:0135b18": "麻與麥。眾人皆盡見。親去化檀那。疎却阿羅漢。且望",
    "X68n1315_020:0135b19": "大慈悲。一一看佛面。大眾。佛身充滿於法界。且作麼",
    "X68n1315_020:0135b20": "生看。我道不隔一條線。",
    "X68n1315_020:0135b21": "上堂云。幸然無一事。行脚要參禪。却被禪相惱。不透",
    "X68n1315_020:0135b22": "祖師關。如何是祖師關。把火入牛欄。",
    "X68n1315_020:0135b23": "上堂云。我有一柄箒。掃盡雪山雪。我有一張口。臨事",
    "X68n1315_020:0135b24": "無可說。我有一雙眼。和盲悖訴瞎。任意過平生。烏龜",
    "X68n1315_020:0135c01": "喚作鼈。處世學為人。喫水須防噎。仰山曾道底。兩口",
    "X68n1315_020:0135c02": "一無舌。四海五湖人。當陽瞥不瞥。",
    "X68n1315_020:0135c03": "上堂。舉。靈雲悟桃花頌云。三十年來尋劒客。幾經葉",
    "X68n1315_020:0135c04": "落又抽枝。自從一見桃花後。直至如今更不疑。玄沙",
    "X68n1315_020:0135c05": "云。諦當。甚諦當。敢保老兄未徹在。　師云。說什麼諦當。",
    "X68n1315_020:0135c06": "更參三十年始得。",
    "X68n1315_020:0135c07": "上堂。僧問。如何是佛。　師云。獨木橋子。　學云。如何趣向。",
    "X68n1315_020:0135c08": "　師云。緊峭草鞋。乃云。幸然可怜生。剛地學參。問既然",
    "X68n1315_020:0135c09": "參得了。未免肚裏悶。悶即自家悶。困即自家困。祖佛",
    "X68n1315_020:0135c10": "生冤家。好與槌一頓。且道佛祖過在什麼處。若人會",
    "X68n1315_020:0135c11": "得。許你具一隻眼。",
    "X68n1315_020:0135c12": "桐樹郭宅請陞座。云。桐林郭評事。家門幸食祿。性靜",
    "X68n1315_020:0135c13": "好吾宗。溫良如美玉。封疏請諸山。營齋殖洪福。二人",
    "X68n1315_020:0135c14": "長老共談玄。正值陽和二月天。渴鹿飲溪氷作水。野",
    "X68n1315_020:0135c15": "猿啼樹霧成煙。黃梅路上多知己。今日同乘般若船。",
    "X68n1315_020:0135c16": "乘船即不無。且道說箇什麼事。幸遇三春明媚。因行",
    "X68n1315_020:0135c17": "不妨掉臂。囉邏哩。囉邏哩。乃拍手大笑云。是何曲調",
    "X68n1315_020:0135c18": "萬年歡。",
    "X68n1315_020:0135c19": "上堂云。二月春將半。相呼同賞翫。寒食近清明。百花",
    "X68n1315_020:0135c20": "開爛熳。或上白雲峯。或遊赤水畔。野外摽墳人。路傍",
    "X68n1315_020:0135c21": "酒醉漢。半笑半悲啼。真誠堪讚嘆。人人謂我泄天機。",
    "X68n1315_020:0135c22": "子細分明與批判。看看。五湖禪客莫輕詶。記取今朝",
    "X68n1315_020:0135c23": "者公案。",
    "X68n1315_020:0135c24": "上堂。舉。趙州問婆子。什處去。婆云。偷趙州笋去。州云。",
    "X68n1315_020:0136a01": "或遇趙州又作麼生。婆連打兩掌。州便休去。　師云。趙",
    "X68n1315_020:0136a02": "州休去。不知眾中作麼生商量。白雲也要露箇消息。",
    "X68n1315_020:0136a03": "貴要眾人共知。婆子雖行正令。一生不了。趙州被打",
    "X68n1315_020:0136a04": "兩掌。咬斷牙關。婆子可謂去路一身輕似葉。趙州高",
    "X68n1315_020:0136a05": "名千古重如山。",
    "X68n1315_020:0136a06": "上堂云。僧問雲門。如何是一代時教。門云。對一說。　師",
    "X68n1315_020:0136a07": "云。對一說。卷盡五千四十八。風花雪月任流傳。金剛",
    "X68n1315_020:0136a08": "腦後添生鐵。",
    "X68n1315_020:0136a09": "施主請上堂。云。道吾與漸源。往山下弔慰。源拊棺問",
    "X68n1315_020:0136a10": "曰。生耶。死耶。吾云。生也不道。死也不道。源云。為什麼",
    "X68n1315_020:0136a11": "不道。吾云。不道。不道。回至中路。源云。和尚須與某甲",
    "X68n1315_020:0136a12": "道。若不道。即打和尚去也。吾云。打即任打。道即不道。",
    "X68n1315_020:0136a13": "源便打。至院。吾令潛去。白雲今日忿氣不甘。須要斷",
    "X68n1315_020:0136a14": "者公案。道吾第一不解與身作主。第二不能隨機入",
    "X68n1315_020:0136a15": "俗。當初待伊問道。生耶。死耶。但向伊道。等歸院裏向",
    "X68n1315_020:0136a16": "你道。當時若著得者語。靈利漢一蹋蹋著。大小大道",
    "X68n1315_020:0136a17": "吾和尚也又免得一頓拳頭。有眼底子細看。",
    "X68n1315_020:0136a18": "解夏上堂云。九旬三箇月。彈指瞥然間。忙者直然忙。",
    "X68n1315_020:0136a19": "閑者直然閑。事事無窮盡。千古白雲山。",
    "X68n1315_020:0136a20": "上堂。舉。雲門一日普請般柴次。乃拋下一片柴云。一",
    "X68n1315_020:0136a21": "大藏教。只說者箇。　師云。大小雲門錯下註脚。老僧當",
    "X68n1315_020:0136a22": "時若見。向伊道。普請處不得狼藉。若點檢得出。免你",
    "X68n1315_020:0136a23": "普請。",
    "X68n1315_020:0136a24": "上堂。僧問。如何是先照後用。　師云。王言如絲。　學云。如",
    "X68n1315_020:0136b01": "何是先用後照。　師云。其出如綸。　學云。如何是照用同",
    "X68n1315_020:0136b02": "時。　師云。舉起軒轅鑑。蚩尤頓失威。　學云。如何是照用",
    "X68n1315_020:0136b03": "不同時。　師云。金將火試。　乃舉。僧問首山。如何是佛。首",
    "X68n1315_020:0136b04": "山云。新婦騎驢阿家牽。大眾。莫問新婦阿家。免煩路",
    "X68n1315_020:0136b05": "上波吒。遇飯即飯。遇茶即茶。同門出入。宿世冤家。",
    "X68n1315_020:0136b06": "上堂。僧問。如何是臨濟下事。　師云。五逆聞雷。　學云。如",
    "X68n1315_020:0136b07": "何是雲門下事。　師云。紅旗閃爍。　學云。如何是曹洞下",
    "X68n1315_020:0136b08": "事。　師云。馳書不到家。　學云。如何是溈仰下事。　師云。斷",
    "X68n1315_020:0136b09": "碑橫古路。僧禮拜。　師云。何不問法眼下事。　學云。留與",
    "X68n1315_020:0136b10": "和尚。　師云。巡人犯夜。乃云。會即事同一家。不會萬別",
    "X68n1315_020:0136b11": "千差。一半喫泥喫土。一半食麥食麻。或即降龍伏虎。",
    "X68n1315_020:0136b12": "或即摝蜆撈蝦。禾山唯解打鼓。祕魔一向擎扠。者箇",
    "X68n1315_020:0136b13": "一場戲笑。皆因微笑拈花。白雲隨隊骨董。順風撒土",
    "X68n1315_020:0136b14": "撒沙。若無者箇腸肚。如何衣錦還家。且道還家一句",
    "X68n1315_020:0136b15": "作麼生道。今日榮華人不識。十年前是一書生。",
    "X68n1315_020:0136b16": "上堂云。但知喫果子。莫管樹曲彔。不識曲彔樹。爭解",
    "X68n1315_020:0136b17": "喫果子。不過祖師關。爭會敵生死。如何是祖師關。拈",
    "X68n1315_020:0136b18": "却大案山。",
    "X68n1315_020:0136b19": "上堂云。一向恁麼去。路絕人稀。一向恁麼來。孤負先",
    "X68n1315_020:0136b20": "聖。去此二途。祖佛不能近。設使與白雲同生同死。亦",
    "X68n1315_020:0136b21": "未稱平生。何也。鳳凰不是凡間鳥。不得梧桐誓不棲。",
    "X68n1315_020:0136b22": "上堂。舉。法眼道。識得橙子。周帀有餘。雲門道。識得橙",
    "X68n1315_020:0136b23": "子。天地懸殊。　師云。這兩人。一人過船。一人渡水。若點",
    "X68n1315_020:0136b24": "檢得出。許你具正法眼。",
    "X68n1315_020:0136c01": "上堂云。望天祈好雪。祥瑞實難加。鵲噪青松上。變成",
    "X68n1315_020:0136c02": "白老鵶。紫騮牽出薄寒馬。金鐙粧成銀鏤花。苦。苦。苦",
    "X68n1315_020:0136c03": "箇什麼。忽然變成雨。",
    "X68n1315_020:0136c04": "石臺師弟至。上堂。僧問。如何是和尚家風。　師云。鐵旗",
    "X68n1315_020:0136c05": "鐵鼓。　學云。只有者箇。為復別有。　師云。釆石渡頭看。　學",
    "X68n1315_020:0136c06": "云。忽遇客來。如何祗待。　師云。龍肝鳳髓。且待別時。　學",
    "X68n1315_020:0136c07": "云。客是主人相師。　師云。謝供養。乃云。昔日先師頌臨",
    "X68n1315_020:0136c08": "濟三頓棒云。一拳拳倒黃鶴樓。一趯趯飜鸚鵡洲。有",
    "X68n1315_020:0136c09": "意氣時添意氣。不風流處也風流。大眾。若到白雲門",
    "X68n1315_020:0136c10": "下。須要眾人助拳。",
    "X68n1315_020:0136c11": "上堂。舉起拳頭云。若喚作拳頭。一似不曾行脚。若不",
    "X68n1315_020:0136c12": "喚作拳頭。對面相謾。除此之外。也少一拳不得。",
    "X68n1315_020:0136c13": "出隊歸。上堂云。出隊半箇月。眼不見鼻孔。忘却祖師",
    "X68n1315_020:0136c14": "禪。拾得箇骨董。且道向什麼處著。一分奉釋迦牟尼",
    "X68n1315_020:0136c15": "佛。一分奉多寶佛塔。",
    "X68n1315_020:0136c16": "謝首座上堂云。彌勒看不見。釋迦說不得。恁麼尊貴",
    "X68n1315_020:0136c17": "生。日用無差忒。得不得。識不識。三德六味味逾多。千",
    "X68n1315_020:0136c18": "古萬古為規則。",
    "X68n1315_020:0136c19": "上堂。僧問。如何是燃燈前。　師云。令人疑著。　學云。如何",
    "X68n1315_020:0136c20": "是正燃燈。　師云。錯認定盤星。　學云。如何是燃燈後。　師",
    "X68n1315_020:0136c21": "云。一場懡[怡-台+羅]。乃云。每月有箇十五。無始劫來盡數數。",
    "X68n1315_020:0136c22": "到彌勒下生。未免有甜有苦。且道畢竟如何。南山白",
    "X68n1315_020:0136c23": "額大蟲。元是西山猛虎。",
    "X68n1315_020:0136c24": "上堂云。日可冷。月可熱。眾魔不能壞真說。大眾。作麼",
    "X68n1315_020:0137a01": "生是真說。潑狼潑賴。若信不及。白雲為你道。一要眾",
    "X68n1315_020:0137a02": "人會。二要龍神知。乃拈起法衣云。者箇真紅色。剛然",
    "X68n1315_020:0137a03": "道是緋。",
    "X68n1315_020:0137a05": "古尊宿語錄卷第二十"
}