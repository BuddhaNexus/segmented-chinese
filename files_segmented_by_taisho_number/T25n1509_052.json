{
    "T25n1509_052:0429b22": "大智度論釋會宗品第二十四卷五十二",
    "T25n1509_052:0429b24": "聖者龍樹造",
    "T25n1509_052:0429b25": "後秦龜茲國三藏鳩摩羅什譯",
    "T25n1509_052:0429b26": "24 會宗品【經】爾時，慧命富樓那彌多羅尼子白佛言：",
    "T25n1509_052:0429b27": "「世尊！佛使須菩提為諸菩薩摩訶薩說般若",
    "T25n1509_052:0429b28": "波羅蜜，今乃說摩訶衍為？」須菩提白佛言：「世",
    "T25n1509_052:0429b29": "尊！我說摩訶衍，將無離般若波羅蜜？」佛言：「不",
    "T25n1509_052:0429c01": "也！須菩提！汝說摩訶衍，隨般若波羅蜜，不",
    "T25n1509_052:0429c02": "離般若波羅蜜。何以故？一切所有善法、助",
    "T25n1509_052:0429c03": "道法，若聲聞法、若辟支佛法、若菩薩法、若佛",
    "T25n1509_052:0429c04": "法，是一切法，皆攝入般若波羅蜜中。」須菩提",
    "T25n1509_052:0429c05": "白佛言：「世尊！何等諸善法、助道法，聲聞法、辟",
    "T25n1509_052:0429c06": "支佛法、菩薩法、佛法，皆攝入般若波羅蜜中？」",
    "T25n1509_052:0429c07": "佛告須菩提：「所謂檀波羅蜜、尸羅波羅蜜、羼",
    "T25n1509_052:0429c08": "提波羅蜜、毘梨耶波羅蜜、禪波羅蜜、般若波",
    "T25n1509_052:0429c09": "羅蜜，四念處、四正勤、四如意足、五根、五力、七",
    "T25n1509_052:0429c10": "覺分、八聖道分，空、無相、無作解脫門，佛十力、",
    "T25n1509_052:0429c11": "四無所畏、四無礙智、大慈大悲、十八不共法、",
    "T25n1509_052:0429c12": "無錯謬相、常捨行。須菩提！是諸餘善法、助道",
    "T25n1509_052:0429c13": "法，若聲聞法、若辟支佛法、若菩薩法、若佛法，",
    "T25n1509_052:0429c14": "皆攝入般若波羅蜜中。「須菩提！若摩訶衍，若",
    "T25n1509_052:0429c15": "般若波羅蜜、禪波羅蜜、毘梨耶波羅蜜、羼提",
    "T25n1509_052:0429c16": "波羅蜜、尸羅波羅蜜、檀波羅蜜；若色、受、想、行、",
    "T25n1509_052:0429c17": "識，眼、色、眼識、眼觸、眼觸因緣生諸受，乃至意、",
    "T25n1509_052:0429c18": "法、意識、意觸、意觸因緣生諸受；地種乃至識",
    "T25n1509_052:0429c19": "種；四念處乃至八聖道分；空、無相、無作解脫",
    "T25n1509_052:0429c20": "門；及諸善法，若有漏、若無漏，若有為、若無為，",
    "T25n1509_052:0429c21": "若苦諦、集諦、滅諦、道諦，若欲界、若色界、若無",
    "T25n1509_052:0429c22": "色界，若內空乃至無法有法空；諸三昧門、諸",
    "T25n1509_052:0429c23": "陀羅尼門；佛十力乃至十八不共法；若佛、佛",
    "T25n1509_052:0429c24": "法、法性、如、實際、不可思議性、涅槃——是一切諸法",
    "T25n1509_052:0429c25": "皆不合不散、無色、無形、無對，一相，所謂無相。",
    "T25n1509_052:0429c26": "須菩提！以是因緣故，汝所說摩訶衍，隨順般",
    "T25n1509_052:0429c27": "若波羅蜜。何以故？須菩提！摩訶衍不異般若",
    "T25n1509_052:0429c28": "波羅蜜，般若波羅蜜不異摩訶衍，般若波羅",
    "T25n1509_052:0429c29": "蜜、摩訶衍無二無別；檀波羅蜜不異摩訶衍，",
    "T25n1509_052:0430a01": "摩訶衍不異檀波羅蜜，檀波羅蜜、摩訶衍無",
    "T25n1509_052:0430a02": "二無別；乃至禪波羅蜜亦如是。須菩提！四念",
    "T25n1509_052:0430a03": "處不異摩訶衍，摩訶衍不異四念處，四念處、",
    "T25n1509_052:0430a04": "摩訶衍無二無別；乃至十八不共法不異摩",
    "T25n1509_052:0430a05": "訶衍，摩訶衍不異十八不共法，十八不共法、",
    "T25n1509_052:0430a06": "摩訶衍無二無別。以是因緣故，須菩提！汝說",
    "T25n1509_052:0430a07": "摩訶衍即是說般若波羅蜜。」",
    "T25n1509_052:0430a08": "【論】者言：富樓那雖自無疑，為新學鈍根",
    "T25n1509_052:0430a09": "者不解義一而名字異，故發問。須菩提即",
    "T25n1509_052:0430a10": "以其事白佛：「佛法甚深，我所說者將無有",
    "T25n1509_052:0430a11": "失？」佛答：「汝說摩訶衍，隨順般若，無有違",
    "T25n1509_052:0430a12": "錯。」此義初已論之，今佛為說隨順因緣，所",
    "T25n1509_052:0430a13": "謂三乘所攝一切善法皆合聚在般若波羅",
    "T25n1509_052:0430a14": "蜜中。所以者何？一切三乘善法皆為涅槃",
    "T25n1509_052:0430a15": "故。涅槃門有三種：一切法皆入空門、無相、無",
    "T25n1509_052:0430a16": "作門。如持戒能生禪定，禪定能生實智慧，",
    "T25n1509_052:0430a17": "不著世間故。何等三乘助道法攝在般若",
    "T25n1509_052:0430a18": "中？所謂六波羅蜜，三十七品、三脫門，佛十力、",
    "T25n1509_052:0430a19": "四無所畏、四無礙智、大慈大悲、十八不共法、",
    "T25n1509_052:0430a20": "無錯謬相、常捨行。此中三十七品、三脫門",
    "T25n1509_052:0430a21": "是三乘共法，六波羅蜜是菩薩法，十力乃至",
    "T25n1509_052:0430a22": "常捨行是佛法。有人言：「六波羅蜜有具足、",
    "T25n1509_052:0430a23": "有不具足。不具足者共二乘法，具足者獨",
    "T25n1509_052:0430a24": "菩薩法。」復次，摩訶衍空，般若波羅蜜亦空，空",
    "T25n1509_052:0430a25": "義一故，須菩提隨順無錯。如般若波羅蜜空，",
    "T25n1509_052:0430a26": "五波羅蜜乃至如、法性、實際、不可思議性、涅",
    "T25n1509_052:0430a27": "槃亦如是。復次，從般若波羅蜜乃至涅槃，",
    "T25n1509_052:0430a28": "皆是不合、不散、無色、無形、無對，一相，所謂無",
    "T25n1509_052:0430a29": "相。是同相故，說「摩訶衍則是般若波羅蜜，",
    "T25n1509_052:0430b01": "摩訶衍、般若波羅蜜無二無別故」。",
    "T25n1509_052:0430b02": "25 十無品大智度論釋十無品第二十五",
    "T25n1509_052:0430b03": "【經】慧命須菩提白佛言：「世尊！菩薩摩訶薩",
    "T25n1509_052:0430b04": "前際不可得，後際不可得，中際不可得。色",
    "T25n1509_052:0430b05": "無邊故，當知菩薩摩訶薩亦無邊；受、想、行、",
    "T25n1509_052:0430b06": "識無邊故，當知菩薩摩訶薩亦無邊。色是菩",
    "T25n1509_052:0430b07": "薩摩訶薩，是亦不可得；受、想、行、識是菩薩",
    "T25n1509_052:0430b08": "摩訶薩，是亦不可得。如是，世尊！於一切種、",
    "T25n1509_052:0430b09": "一切處求菩薩不可得。世尊！我當教何等",
    "T25n1509_052:0430b10": "菩薩摩訶薩般若波羅蜜？世尊！菩薩摩訶薩",
    "T25n1509_052:0430b11": "但有名字。如說我名字，我畢竟不生。如我，",
    "T25n1509_052:0430b12": "諸法亦如是無自性。何等色畢竟不生？何等",
    "T25n1509_052:0430b13": "受、想、行、識畢竟不生？世尊！是畢竟不生，不名",
    "T25n1509_052:0430b14": "為色；是畢竟不生，不名為受、想、行、識。世尊！",
    "T25n1509_052:0430b15": "若畢竟不生法，當教誰是般若波羅蜜耶？",
    "T25n1509_052:0430b16": "離畢竟不生，亦無菩薩行阿耨多羅三藐三",
    "T25n1509_052:0430b17": "菩提。若菩薩聞作是說，心不沒、不悔、不驚、不",
    "T25n1509_052:0430b18": "怖、不畏，當知是菩薩摩訶薩能行般若波羅",
    "T25n1509_052:0430b19": "蜜。」舍利弗問：「須菩提！何因緣故言『菩薩摩訶",
    "T25n1509_052:0430b20": "薩前際不可得，後際不可得，中際不可得』？「須",
    "T25n1509_052:0430b21": "菩提！何因緣故言『色無邊故，當知菩薩亦無",
    "T25n1509_052:0430b22": "邊；受、想、行、識無邊故，當知菩薩亦無邊』？「須菩",
    "T25n1509_052:0430b23": "提！何因緣故言『色是菩薩，是亦不可得；受、想、",
    "T25n1509_052:0430b24": "行、識是菩薩，是亦不可得』？「須菩提！何因緣故",
    "T25n1509_052:0430b25": "言『於一切種、一切處，菩薩不可得，當教何等",
    "T25n1509_052:0430b26": "菩薩般若波羅蜜』？「須菩提！何因緣故言『菩薩",
    "T25n1509_052:0430b27": "摩訶薩但有名字』？「須菩提！何因緣故言『如說",
    "T25n1509_052:0430b28": "我名字，我畢竟不生；如我，諸法亦如是無自",
    "T25n1509_052:0430b29": "性。何等色畢竟不生，何等受、想、行、識畢竟不",
    "T25n1509_052:0430c01": "生』？「須菩提！何因緣故言『畢竟不生，不名為色？",
    "T25n1509_052:0430c02": "畢竟不生，不名為受、想、行、識』？須菩提！何因緣",
    "T25n1509_052:0430c03": "故言『若畢竟不生法，當教誰是般若波羅",
    "T25n1509_052:0430c04": "蜜耶』？「須菩提！何因緣故言『離畢竟不生，亦無",
    "T25n1509_052:0430c05": "菩薩行阿耨多羅三藐三菩提』？「須菩提！何因",
    "T25n1509_052:0430c06": "緣故言『若菩薩聞作是說，心不沒、不悔、不驚、",
    "T25n1509_052:0430c07": "不怖、不畏，若能如是行，是名菩薩摩訶薩行",
    "T25n1509_052:0430c08": "般若波羅蜜』？」爾時，須菩提報舍利弗言：「眾生",
    "T25n1509_052:0430c09": "無所有故，菩薩前際不可得；眾生空故，菩薩",
    "T25n1509_052:0430c10": "前際不可得；眾生離故，菩薩前際不可得。舍",
    "T25n1509_052:0430c11": "利弗！色無有故，菩薩前際不可得；受、想、行、識",
    "T25n1509_052:0430c12": "無有故，菩薩前際不可得。色空故，菩薩前",
    "T25n1509_052:0430c13": "際不可得；受、想、行、識空故，菩薩前際不可得。",
    "T25n1509_052:0430c14": "色離故，菩薩前際不可得；受、想、行、識離故，菩",
    "T25n1509_052:0430c15": "薩前際不可得。舍利弗！色性無故，菩薩前際",
    "T25n1509_052:0430c16": "不可得；受、想、行、識性無故，菩薩前際不可得。",
    "T25n1509_052:0430c17": "「舍利弗！檀波羅蜜無有故，菩薩前際不可得；",
    "T25n1509_052:0430c18": "尸羅波羅蜜、羼提波羅蜜、毘梨耶波羅蜜、禪",
    "T25n1509_052:0430c19": "波羅蜜、般若波羅蜜無有故，菩薩前際不可",
    "T25n1509_052:0430c20": "得。何以故？舍利弗！空中前際不可得、後際不",
    "T25n1509_052:0430c21": "可得、中際不可得；空不異菩薩，菩薩不異前",
    "T25n1509_052:0430c22": "際。舍利弗！空、菩薩、前際，是諸法無二無別。以",
    "T25n1509_052:0430c23": "是因緣故，舍利弗！菩薩前際不可得。「舍利弗！",
    "T25n1509_052:0430c24": "檀波羅蜜空故，檀波羅蜜離故，檀波羅蜜性",
    "T25n1509_052:0430c25": "無故，菩薩前際不可得；尸羅波羅蜜、羼提",
    "T25n1509_052:0430c26": "波羅蜜、毘梨耶波羅蜜、禪波羅蜜；般若波羅",
    "T25n1509_052:0430c27": "蜜空故，般若波羅蜜離故，般若波羅蜜性無",
    "T25n1509_052:0430c28": "故，菩薩前際不可得。何以故？舍利弗！空中前",
    "T25n1509_052:0430c29": "際不可得、後際不可得、中際不可得；空不異",
    "T25n1509_052:0431a01": "菩薩，菩薩亦不異前際。舍利弗！空、菩薩、前",
    "T25n1509_052:0431a02": "際，是諸法無二無別。以是因緣故，舍利弗！",
    "T25n1509_052:0431a03": "菩薩前際不可得。「復次，舍利弗！內空無所有",
    "T25n1509_052:0431a04": "故，菩薩前際不可得；乃至無法有法空無所",
    "T25n1509_052:0431a05": "有故，菩薩前際不可得。內空空故、內空離故、",
    "T25n1509_052:0431a06": "內空性無故，乃至無法有法空空故、離故、性",
    "T25n1509_052:0431a07": "無故，菩薩前際不可得。餘如上說。「復次，舍利",
    "T25n1509_052:0431a08": "弗！四念處無所有故，菩薩前際不可得；四念",
    "T25n1509_052:0431a09": "處空故、離故、性無故，菩薩前際不可得。乃至",
    "T25n1509_052:0431a10": "十八不共法無所有故，菩薩前際不可得；十",
    "T25n1509_052:0431a11": "八不共法空故、離故、性無故，菩薩前際不可",
    "T25n1509_052:0431a12": "得。餘如上說。以是因緣故，舍利弗！菩薩前際",
    "T25n1509_052:0431a13": "不可得。「復次，舍利弗！一切三昧門、一切陀羅",
    "T25n1509_052:0431a14": "尼門無有故，菩薩前際不可得；三昧門、陀羅",
    "T25n1509_052:0431a15": "尼門空故、離故、性無故，菩薩前際不可得。餘",
    "T25n1509_052:0431a16": "如上說。「復次，舍利弗！法性無有故，菩薩前際",
    "T25n1509_052:0431a17": "不可得；法性空故、離故、性無故，菩薩前際不",
    "T25n1509_052:0431a18": "可得。餘如上說。復次，舍利弗！如無有故、空故、",
    "T25n1509_052:0431a19": "離故、性無故，實際無有故、空故、離故、性無故，",
    "T25n1509_052:0431a20": "不可思議性無有故、空故、離故、性無故，菩薩",
    "T25n1509_052:0431a21": "前際不可得。餘如上說。「復次，舍利弗！聲聞無",
    "T25n1509_052:0431a22": "有故，菩薩前際不可得；聲聞空故、離故、性無",
    "T25n1509_052:0431a23": "故，菩薩前際不可得。辟支佛無有故、空故、離",
    "T25n1509_052:0431a24": "故、性無故，菩薩前際不可得。佛無有故、空故、",
    "T25n1509_052:0431a25": "離故、性無故，菩薩前際不可得。阿耨多羅三",
    "T25n1509_052:0431a26": "藐三菩提無有故乃至性無故，菩薩前際不",
    "T25n1509_052:0431a27": "可得。「復次，一切種智無有故乃至性無故，菩",
    "T25n1509_052:0431a28": "薩前際不可得。何以故？舍利弗！空，前際不可",
    "T25n1509_052:0431a29": "得、後際不可得、中際不可得，菩薩不可得。舍",
    "T25n1509_052:0431b01": "利弗！空，不異菩薩，亦不異前際；空、菩薩、前際，",
    "T25n1509_052:0431b02": "是諸法無二無別。以是因緣故，舍利弗！菩薩",
    "T25n1509_052:0431b03": "前際不可得，後際、中際亦如是。」",
    "T25n1509_052:0431b04": "【論】問曰：上已說「菩薩、菩薩字不可得，為誰",
    "T25n1509_052:0431b05": "說般若波羅蜜」，今何以更說？答曰：不應作",
    "T25n1509_052:0431b06": "是問！須菩提空行第一，常樂說空；若有所",
    "T25n1509_052:0431b07": "說，常以空門利益眾生。復次，上略說，是中",
    "T25n1509_052:0431b08": "十種廣分別菩薩不可得。行者若觀諸法",
    "T25n1509_052:0431b09": "空，隨順無相、無作；以無作心故，不欲有",
    "T25n1509_052:0431b10": "所作，尚不能自作利益，何況利益人！若人",
    "T25n1509_052:0431b11": "住我心中，能分別諸法善不善相，集諸善",
    "T25n1509_052:0431b12": "法、捨不善法；今佛說：「般若波羅蜜中，不應",
    "T25n1509_052:0431b13": "計我心，不應分別諸法，但行眾善。」是事",
    "T25n1509_052:0431b14": "為難。行者作是念：「若無我者，為誰修善？」先",
    "T25n1509_052:0431b15": "有我，今以般若波羅蜜故無，心生憂戚。是",
    "T25n1509_052:0431b16": "故須菩提更重說：「我，從本已來無，非先有今",
    "T25n1509_052:0431b17": "無。」行者如是如是本來自無，今無所失，故",
    "T25n1509_052:0431b18": "無所憂。譬如深根大樹，不可以一斫能辦，",
    "T25n1509_052:0431b19": "多用斧力乃能斷；菩薩空亦如是，不可一",
    "T25n1509_052:0431b20": "說便得，以是故廣分別。須菩提問佛時，作",
    "T25n1509_052:0431b21": "是念：「若定有菩薩法，應三世通有。今前世",
    "T25n1509_052:0431b22": "中無有菩薩。何以故？前世無初故。未來世",
    "T25n1509_052:0431b23": "亦如是，未有因緣故。前後相待故有中",
    "T25n1509_052:0431b24": "間，若無前後則無中間。」若謂「五眾是菩薩」；",
    "T25n1509_052:0431b25": "五眾無邊，如先種種因緣說五眾畢竟空故",
    "T25n1509_052:0431b26": "無量無邊，無量無邊故同無為法。若菩薩",
    "T25n1509_052:0431b27": "無邊者，是事不然！以此因緣故，菩薩不可",
    "T25n1509_052:0431b28": "得，當為誰說？常一切處、一切種、一切時求",
    "T25n1509_052:0431b29": "菩薩不可得，當為誰說？如我畢竟不生、空",
    "T25n1509_052:0431c01": "無所有，五眾亦如是畢竟不生、無所有。既",
    "T25n1509_052:0431c02": "無眾生及五眾法，云何有菩薩？問曰：眾生",
    "T25n1509_052:0431c03": "及五眾法畢竟不生，解是法者，即是菩薩？答",
    "T25n1509_052:0431c04": "曰：「畢竟不生」不名為色，不名為受想行識。",
    "T25n1509_052:0431c05": "何以故？五眾是生相，畢竟不生中無是分別。",
    "T25n1509_052:0431c06": "五眾畢竟不生，不可以教化；離畢竟不生，",
    "T25n1509_052:0431c07": "亦無菩薩行道，當教誰？菩薩聞是不怖、不",
    "T25n1509_052:0431c08": "畏，是為能行菩薩道。問曰：我與菩薩是",
    "T25n1509_052:0431c09": "一物，云何以我喻菩薩？答曰：是般若波",
    "T25n1509_052:0431c10": "羅蜜中一切法空，初學不得便為說空！先",
    "T25n1509_052:0431c11": "當分別罪福，捨罪修福德；福德果報無",
    "T25n1509_052:0431c12": "常，無常故生苦，是故捨福厭世間，求道入",
    "T25n1509_052:0431c13": "涅槃。爾時，應作是念：「因我故生諸煩惱，是",
    "T25n1509_052:0431c14": "我於六識中求不可得，但以顛倒故著我。」",
    "T25n1509_052:0431c15": "是故解無我易，易可受化。若言「色空」，則",
    "T25n1509_052:0431c16": "難解；雖耳聞說空，眼常見實。是故先破惡",
    "T25n1509_052:0431c17": "罪中我，後破一切諸法。一切佛弟子，得道",
    "T25n1509_052:0431c18": "者自知自證無我，未得道者信餘法空，不",
    "T25n1509_052:0431c19": "能如信無我，是故以無我為喻。此中須",
    "T25n1509_052:0431c20": "菩提說一切法空，推無菩薩，用無我為喻；",
    "T25n1509_052:0431c21": "以小喻大，如石蜜喻甘露。問曰：舍利弗",
    "T25n1509_052:0431c22": "知空無我義，何以故事事致問？答曰：須菩",
    "T25n1509_052:0431c23": "提聲聞人，德不如菩薩，而於佛前說深般",
    "T25n1509_052:0431c24": "若，新學菩薩心或生疑。上佛雖言「汝說摩",
    "T25n1509_052:0431c25": "訶衍隨順般若」，猶謂佛將順須菩提。舍利",
    "T25n1509_052:0431c26": "弗欲斷此疑，故發問。復次，佛欲共須菩提",
    "T25n1509_052:0431c27": "說般若，乃至終竟；是故舍利弗事事質問，令",
    "T25n1509_052:0431c28": "須菩提善分別深義，使眾人敬信。以是故",
    "T25n1509_052:0431c29": "問：「過去世中菩薩不可得，乃至不恐不怖。」須",
    "T25n1509_052:0432a01": "菩提答義：我、眾生、人即是一物。未得道時，名",
    "T25n1509_052:0432a02": "凡夫人；初入道乃至阿羅漢，名聲聞人；觀",
    "T25n1509_052:0432a03": "因緣法悟空小深，小愍眾生，名辟支佛人；",
    "T25n1509_052:0432a04": "深入空法，行六波羅蜜，大慈大悲，是名菩",
    "T25n1509_052:0432a05": "薩人——功德別異故，名字亦異。如我、眾生、人一",
    "T25n1509_052:0432a06": "事，以眼見事故名見者，意得故名知者，",
    "T25n1509_052:0432a07": "受苦樂故名受者。是我、眾生、人等，先已說",
    "T25n1509_052:0432a08": "種種因緣無故，菩薩亦應無。是故須菩提",
    "T25n1509_052:0432a09": "語舍利弗：「眾生無故，三世中無菩薩。」問曰：",
    "T25n1509_052:0432a10": "五眾和合有菩薩，菩薩應無，五眾應有！答",
    "T25n1509_052:0432a11": "曰：為破是事故言「無眾生、無我」，無我故",
    "T25n1509_052:0432a12": "則五眾無所屬，無所屬故空，空故無菩薩。",
    "T25n1509_052:0432a13": "問曰：若五眾空者，空即是菩薩？答曰：五眾空",
    "T25n1509_052:0432a14": "亦非菩薩，空、無所有、無分別故。五眾離、五",
    "T25n1509_052:0432a15": "眾無性，亦無菩薩。若說無菩薩，則三世皆",
    "T25n1509_052:0432a16": "無。觀是五眾等世間法、六波羅蜜等道法，是",
    "T25n1509_052:0432a17": "名菩薩；是法空故，菩薩亦空。此中佛自說因",
    "T25n1509_052:0432a18": "緣：「諸法空不異菩薩，菩薩不異空，菩薩空、",
    "T25n1509_052:0432a19": "三世空，無二無別。」從六波羅蜜乃至一切",
    "T25n1509_052:0432a20": "種智，行是諸法故，名為菩薩；是諸法空故，",
    "T25n1509_052:0432a21": "菩薩亦空。此中法空，聲聞、辟支佛得是空",
    "T25n1509_052:0432a22": "故，名聲聞、辟支佛人；聲聞、辟支佛人空故，",
    "T25n1509_052:0432a23": "菩薩亦如是。",
    "T25n1509_052:0432a24": "【經】「如舍利弗言：『色無邊故，當知菩薩亦無",
    "T25n1509_052:0432a25": "邊；受、想、行、識無邊故，當知菩薩亦無邊。』舍利",
    "T25n1509_052:0432a26": "弗！色如虛空，受、想、行、識如虛空。何以故？舍利",
    "T25n1509_052:0432a27": "弗！如虛空邊不可得、中不可得，無邊無中故，",
    "T25n1509_052:0432a28": "但說名虛空。如是，舍利弗！色邊不可得、中不",
    "T25n1509_052:0432a29": "可得，是色空故，空中亦無邊亦無中；受、想、行；",
    "T25n1509_052:0432b01": "識邊不可得、中不可得，識空故，空中亦無邊、",
    "T25n1509_052:0432b02": "亦無中。以是因緣故，舍利弗！色無邊故，當知",
    "T25n1509_052:0432b03": "菩薩亦無邊；受、想、行、識無邊故，當知菩薩亦",
    "T25n1509_052:0432b04": "無邊。乃至十八不共法亦如是。「如舍利弗言：",
    "T25n1509_052:0432b05": "『色是菩薩，是亦不可得；受、想、行、識是菩薩，是",
    "T25n1509_052:0432b06": "亦不可得。』舍利弗！色、色相空，受、想、行，識、識",
    "T25n1509_052:0432b07": "相空；檀波羅蜜、檀波羅蜜相空，乃至般若波",
    "T25n1509_052:0432b08": "羅蜜亦如是；內空、內空相空，乃至無法有法",
    "T25n1509_052:0432b09": "空、無法有法空相空；四念處、四念處相空，乃",
    "T25n1509_052:0432b10": "至十八不共法、十八不共法相空；如、法性、實",
    "T25n1509_052:0432b11": "際，不可思議性、不可思議性相空；三昧門、三",
    "T25n1509_052:0432b12": "昧門相空，陀羅尼門、陀羅尼門相空；一切智、",
    "T25n1509_052:0432b13": "一切智相空，道種智、道種智相空，一切種",
    "T25n1509_052:0432b14": "智、一切種智相空；聲聞乘、聲聞乘相空，辟支",
    "T25n1509_052:0432b15": "佛乘、辟支佛乘相空，佛乘、佛乘相空；聲聞人、",
    "T25n1509_052:0432b16": "聲聞人相空，辟支佛、辟支佛相空，佛、佛相",
    "T25n1509_052:0432b17": "空。空中色不可得，受、想、行、識不可得。以是因",
    "T25n1509_052:0432b18": "緣故，舍利弗！色是菩薩，是亦不可得；受、想、行、",
    "T25n1509_052:0432b19": "識是菩薩，是亦不可得。「如舍利弗言：『何因緣",
    "T25n1509_052:0432b20": "故，於一切種、一切處，菩薩不可得，當教何",
    "T25n1509_052:0432b21": "等菩薩般若波羅蜜？』舍利弗！色，色中不可得；",
    "T25n1509_052:0432b22": "色，受中不可得。受，受中不可得；受，色中不可",
    "T25n1509_052:0432b23": "得；受，想中不可得。想，想中不可得；想，色、受中",
    "T25n1509_052:0432b24": "不可得；想，行中不可得。行，行中不可得；行，色、",
    "T25n1509_052:0432b25": "受、想中不可得；行，識中不可得。識，識中不可",
    "T25n1509_052:0432b26": "得，識，色、受、想、行中不可得。舍利弗！眼，眼中不",
    "T25n1509_052:0432b27": "可得；眼，耳中不可得。耳，耳中不可得；耳，眼中",
    "T25n1509_052:0432b28": "不可得；耳，鼻中不可得。鼻，鼻中不可得；鼻，眼、",
    "T25n1509_052:0432b29": "耳中不可得；鼻，舌中不可得。舌，舌中不可得；",
    "T25n1509_052:0432c01": "舌，眼、耳、鼻中不可得；舌，身中不可得。身，身中",
    "T25n1509_052:0432c02": "不可得；身，眼、耳、鼻、舌中不可得；身，意中不可",
    "T25n1509_052:0432c03": "得。意，意中不可得；意，眼、耳、鼻、舌、身中不可得。",
    "T25n1509_052:0432c04": "六入、六識、六觸、六觸因緣生受亦如是。檀波",
    "T25n1509_052:0432c05": "羅蜜乃至般若波羅蜜，內空乃至無法有法",
    "T25n1509_052:0432c06": "空，四念處乃至十八不共法，一切三昧門、一",
    "T25n1509_052:0432c07": "切陀羅尼門，性法乃至辟支佛法，初地乃至",
    "T25n1509_052:0432c08": "十地，一切智、道種智、一切種智亦如是；須陀",
    "T25n1509_052:0432c09": "洹乃至阿羅漢、辟支佛、菩薩、佛亦如是。菩薩，",
    "T25n1509_052:0432c10": "菩薩中不可得；菩薩，般若波羅蜜中不可得。",
    "T25n1509_052:0432c11": "般若波羅蜜，般若波羅蜜中不可得；般若波",
    "T25n1509_052:0432c12": "羅蜜，菩薩中不可得；般若波羅蜜中，教化無",
    "T25n1509_052:0432c13": "所有不可得。教化中，教化無所有不可得；教",
    "T25n1509_052:0432c14": "化中，菩薩及般若波羅蜜無所有不可得。舍",
    "T25n1509_052:0432c15": "利弗！如是一切法無所有不可得。以是因緣",
    "T25n1509_052:0432c16": "故，一切種、一切處，菩薩不可得，當教何等菩",
    "T25n1509_052:0432c17": "薩般若波羅蜜？」「如舍利弗言：『何因緣故說菩",
    "T25n1509_052:0432c18": "薩摩訶薩但有假名？』舍利弗！色是假名，受、想、",
    "T25n1509_052:0432c19": "行、識是假名；色名非色，受、想、行，識名非識。何",
    "T25n1509_052:0432c20": "以故？名、名相空；若空，則非菩薩。以是因緣故，",
    "T25n1509_052:0432c21": "舍利弗！菩薩但有假名。復次，舍利弗！檀波羅",
    "T25n1509_052:0432c22": "蜜但有名字；名字中非有檀波羅蜜，檀波羅",
    "T25n1509_052:0432c23": "蜜中非有名字。以是因緣故，菩薩但有假名。",
    "T25n1509_052:0432c24": "尸羅波羅蜜、羼提波羅蜜、毘梨耶波羅蜜、禪",
    "T25n1509_052:0432c25": "波羅蜜。般若波羅蜜但有名字；名字中無",
    "T25n1509_052:0432c26": "有般若波羅蜜，般若波羅蜜中無有名字。以",
    "T25n1509_052:0432c27": "是因緣故，菩薩但有假名。舍利弗！內空但有",
    "T25n1509_052:0432c28": "名字，乃至無法有法空但有名字，名字中無",
    "T25n1509_052:0432c29": "內空，內空中無名字。何以故？名字、內空俱不",
    "T25n1509_052:0433a01": "可得。乃至無法有法空亦如是。以是因緣故，",
    "T25n1509_052:0433a02": "舍利弗！菩薩但有假名。舍利弗！四念處但有",
    "T25n1509_052:0433a03": "名字，乃至十八不共法但有名字；一切三昧",
    "T25n1509_052:0433a04": "門、一切陀羅尼門，乃至一切種智亦如是。以",
    "T25n1509_052:0433a05": "是因緣故，舍利弗！我說菩薩但有假名。」「如舍",
    "T25n1509_052:0433a06": "利弗言：『何因緣故，說我名字畢竟不生？』舍",
    "T25n1509_052:0433a07": "利弗！我畢竟不可得，云何當有生？乃至知者、",
    "T25n1509_052:0433a08": "見者畢竟不可得，云何當有生？舍利弗！色畢",
    "T25n1509_052:0433a09": "竟不可得，云何當有生？受、想、行、識畢竟不可",
    "T25n1509_052:0433a10": "得，云何當有生？眼畢竟不可得，乃至意觸因",
    "T25n1509_052:0433a11": "緣生受畢竟不可得，云何當有生？檀波羅蜜",
    "T25n1509_052:0433a12": "畢竟不可得，乃至般若波羅蜜畢竟不可得，",
    "T25n1509_052:0433a13": "云何當有生？內空畢竟不可得，乃至無法有",
    "T25n1509_052:0433a14": "法空畢竟不可得，云何當有生？四念處畢竟",
    "T25n1509_052:0433a15": "不可得，乃至十八不共法畢竟不可得，云何",
    "T25n1509_052:0433a16": "當有生？諸三昧門、諸陀羅尼門畢竟不可得，",
    "T25n1509_052:0433a17": "云何當有生？聲聞乃至佛畢竟不可得，云何",
    "T25n1509_052:0433a18": "當有生？以是因緣故，舍利弗！我說：『如我名字，",
    "T25n1509_052:0433a19": "我亦畢竟不生。』」",
    "T25n1509_052:0433a20": "【論】問曰：心、心數法無形、不可見故可",
    "T25n1509_052:0433a21": "無邊；色是有形、可見，云何無邊？答曰：無處",
    "T25n1509_052:0433a22": "不有色，不可得籌量遠近輕重。如佛說：",
    "T25n1509_052:0433a23": "四大無處不有，故名為大；不可以五情",
    "T25n1509_052:0433a24": "得其限，不可以斗稱量其多少輕重，是",
    "T25n1509_052:0433a25": "故言「色無邊」。復次，是色過去時，初始不可得；",
    "T25n1509_052:0433a26": "未來時中，無有恒河沙劫數限色當有盡，",
    "T25n1509_052:0433a27": "是故無後邊；初邊、後邊無故，中亦無。復次，「邊」",
    "T25n1509_052:0433a28": "名色相；是色分別破散，邊不可得，無有本",
    "T25n1509_052:0433a29": "相。復次，無為法不生不滅故，無數無量無邊；",
    "T25n1509_052:0433b01": "以法空觀觀色皆空，與虛空及無為同",
    "T25n1509_052:0433b02": "相。無量無數無邊法中，乃至微塵不可得，何",
    "T25n1509_052:0433b03": "況菩薩！是故說「五眾無邊，菩薩亦無邊」。如",
    "T25n1509_052:0433b04": "色無邊，乃至十八不共法亦如是，隨相分別",
    "T25n1509_052:0433b05": "如先說。是五眾無量無數無邊故，不得言",
    "T25n1509_052:0433b06": "色是菩薩；四眾亦如是。復次，色若離心心數",
    "T25n1509_052:0433b07": "法，如草木瓦石，云何名菩薩？若心心數法",
    "T25n1509_052:0433b08": "離色，則無依止處，亦無所能為，云何名菩",
    "T25n1509_052:0433b09": "薩？復次，六波羅蜜、十八空、三十七品，十力乃",
    "T25n1509_052:0433b10": "至十八不共法，如、法性、實際、不可思議性，三",
    "T25n1509_052:0433b11": "解脫門，陀羅尼門、諸三昧門，薩婆若、道智、一切",
    "T25n1509_052:0433b12": "種智，三乘、三乘人，是法若修、若觀，是名菩薩。",
    "T25n1509_052:0433b13": "是法皆以自相空故空，所謂檀波羅蜜、檀波",
    "T25n1509_052:0433b14": "羅蜜相空，乃至佛、佛相空。「一切處」者，五眾、十",
    "T25n1509_052:0433b15": "二入、十八界，乃至一切種智。「一切種智」者，十",
    "T25n1509_052:0433b16": "八空、三解脫門。般若波羅蜜觀若常若無常",
    "T25n1509_052:0433b17": "等，入一門、二門乃至無量門等，是名一切種",
    "T25n1509_052:0433b18": "智。求索菩薩不可得。又以自法中無自",
    "T25n1509_052:0433b19": "法，亦無他法。如此中說：「色，色中不可得；色，",
    "T25n1509_052:0433b20": "受中不可得。受，受中不可得；受，色中不可得；",
    "T25n1509_052:0433b21": "乃至般若波羅蜜，般若波羅蜜中不可得；乃",
    "T25n1509_052:0433b22": "至教化中，教化不可得。」「但有名字」者，是五眾",
    "T25n1509_052:0433b23": "破壞散滅，如虛空無異。是菩薩但有名字，",
    "T25n1509_052:0433b24": "如幻化人，假名字中更為立名。須菩提語",
    "T25n1509_052:0433b25": "舍利弗：「不但菩薩假名字，五眾皆亦假名字；",
    "T25n1509_052:0433b26": "假名字中，假名字相不可得，皆入第一義中。",
    "T25n1509_052:0433b27": "若如是空者，則非菩薩。」復次，六波羅蜜乃至",
    "T25n1509_052:0433b28": "一切種智，行是法故，名為菩薩；是法亦假",
    "T25n1509_052:0433b29": "名字，菩薩亦假名字，空無所有。是諸法等強",
    "T25n1509_052:0433c01": "為作名，因緣和合故有，亦無其實。「我名字",
    "T25n1509_052:0433c02": "畢竟不生」者，如此品初已說。此中須菩提亦",
    "T25n1509_052:0433c03": "如眾生空、法空破我，所謂：「我畢竟不可得，",
    "T25n1509_052:0433c04": "乃至知者、見者不可得，云何當有生？五眾畢",
    "T25n1509_052:0433c05": "竟不可得，云何有五眾生？乃至意觸因緣",
    "T25n1509_052:0433c06": "生受畢竟不可得，云何當有生？六波羅蜜畢",
    "T25n1509_052:0433c07": "竟不可得，乃至諸陀羅尼門、三昧門、聲聞、辟",
    "T25n1509_052:0433c08": "支佛、佛畢竟不可得，云何當有生？」若法先",
    "T25n1509_052:0433c09": "有，然後可問生；法體先無，云何有生？",
    "T25n1509_052:0433c10": "【經】「如舍利弗所言：『如我，諸法亦如是無自性。』",
    "T25n1509_052:0433c11": "舍利弗！諸法和合生故無自性。舍利弗！何等",
    "T25n1509_052:0433c12": "和合生無自性？舍利弗！色和合生無自性，受、",
    "T25n1509_052:0433c13": "想、行、識和合生無自性。眼和合生無自性，乃",
    "T25n1509_052:0433c14": "至意和合生無自性。色乃至法、眼界乃至法",
    "T25n1509_052:0433c15": "界、地種乃至識種、眼觸乃至意觸、眼觸因緣",
    "T25n1509_052:0433c16": "生受乃至意觸因緣生受和合生無自性。檀",
    "T25n1509_052:0433c17": "波羅蜜乃至般若波羅蜜和合生無自性。四",
    "T25n1509_052:0433c18": "念處乃至十八不共法和合生無自性。「復次，舍",
    "T25n1509_052:0433c19": "利弗！一切法無常亦不失。」舍利弗問須菩提：",
    "T25n1509_052:0433c20": "「何等法無常亦不失？」須菩提言：「色無常亦不",
    "T25n1509_052:0433c21": "失，受、想、行、識無常亦不失。何以故？若法無常，",
    "T25n1509_052:0433c22": "即是動相、即是空相。以是因緣故，舍利弗！一",
    "T25n1509_052:0433c23": "切有為法無常亦不失。若有漏法、若無漏法，",
    "T25n1509_052:0433c24": "若有記法、若無記法，無常亦不失。何以故？",
    "T25n1509_052:0433c25": "若法無常，即是動相、即是空相。以是因緣故，",
    "T25n1509_052:0433c26": "舍利弗！一切作法無常亦不失。「復次，舍利",
    "T25n1509_052:0433c27": "弗！一切法非常非滅。」舍利弗言：「何等法非常",
    "T25n1509_052:0433c28": "非滅？」須菩提言：「色非常非滅。何以故？性自",
    "T25n1509_052:0433c29": "爾。受、想、行、識非常非滅。何以故？性自爾。乃至",
    "T25n1509_052:0434a01": "意識因緣生受非常非滅。何以故？性自爾。",
    "T25n1509_052:0434a02": "以是因緣故，舍利弗！諸法和合生無自性。「如",
    "T25n1509_052:0434a03": "舍利弗所言：『何因緣故，色畢竟不生，受、想、行、",
    "T25n1509_052:0434a04": "識畢竟不生？』」須菩提言：「色非作法，受、想、行、識",
    "T25n1509_052:0434a05": "非作法。何以故？作者不可得故。舍利弗！眼非",
    "T25n1509_052:0434a06": "作法。何以故？作者不可得故；乃至意亦如是。",
    "T25n1509_052:0434a07": "眼界乃至意觸因緣生受，亦如是。復次，舍利",
    "T25n1509_052:0434a08": "弗！一切諸法皆非起非作。何以故？作者不可",
    "T25n1509_052:0434a09": "得故。以是因緣故，舍利弗！色畢竟不生，受、想、",
    "T25n1509_052:0434a10": "行、識畢竟不生。「如舍利弗所言：『何因緣故，畢",
    "T25n1509_052:0434a11": "竟不生，是不名為色？畢竟不生，是不名為受、",
    "T25n1509_052:0434a12": "想、行、識？』」須菩提言：「色性空，是空無生、無滅、無",
    "T25n1509_052:0434a13": "住異；受想行識性空，是空無生、無滅、無住",
    "T25n1509_052:0434a14": "異。眼乃至一切有為法性空，是空無生、無滅、",
    "T25n1509_052:0434a15": "無住異。以是因緣故，舍利弗！畢竟不生，",
    "T25n1509_052:0434a16": "是不名色；畢竟不生，是不名受、想、行、識。」「如",
    "T25n1509_052:0434a17": "舍利弗所言：『何因緣故，畢竟不生法，當教是",
    "T25n1509_052:0434a18": "般若波羅蜜耶？』」須菩提言：「畢竟不生即是般",
    "T25n1509_052:0434a19": "若波羅蜜，般若波羅蜜即是畢竟不生，般若",
    "T25n1509_052:0434a20": "波羅蜜、畢竟不生，無二無別。以是因緣故，舍",
    "T25n1509_052:0434a21": "利弗！我說畢竟不生，當教是般若波羅蜜耶？」",
    "T25n1509_052:0434a22": "「如舍利弗所言：『何因緣故，離畢竟不生，無菩",
    "T25n1509_052:0434a23": "薩行阿耨多羅三藐三菩提？』」須菩提言：「菩薩",
    "T25n1509_052:0434a24": "摩訶薩行般若波羅蜜時，不見畢竟不生異般",
    "T25n1509_052:0434a25": "若波羅蜜，亦不見畢竟不生異菩薩，畢竟不",
    "T25n1509_052:0434a26": "生及菩薩無二無別。不見畢竟不生異色。何",
    "T25n1509_052:0434a27": "以故？是畢竟不生及色無二無別；不見畢竟",
    "T25n1509_052:0434a28": "不生異受想行識。何以故？畢竟不生、受想行",
    "T25n1509_052:0434a29": "識無二無別。乃至一切種智亦如是。以是",
    "T25n1509_052:0434b01": "因緣故，舍利弗！離畢竟不生，無菩薩行阿耨",
    "T25n1509_052:0434b02": "多羅三藐三菩提。」「如舍利弗所言：『何因緣故，",
    "T25n1509_052:0434b03": "菩薩聞作是說，心不沒、不悔，不驚、不怖、不畏，",
    "T25n1509_052:0434b04": "是名菩薩行般若波羅蜜？』」須菩提言：「菩薩摩",
    "T25n1509_052:0434b05": "訶薩不見諸法有覺知相，見一切諸法如",
    "T25n1509_052:0434b06": "夢、如幻、如炎、如影、如化。舍利弗！以是因緣故，",
    "T25n1509_052:0434b07": "菩薩聞作是說，心不沒、不悔、不驚、不怖、不畏。」",
    "T25n1509_052:0434b08": "【論】者言：「諸法無有自性」者，以性空破",
    "T25n1509_052:0434b09": "諸法各各性。此中須菩提自說：「諸法和合",
    "T25n1509_052:0434b10": "生，無有自性。」如和合五眾等法及六波羅",
    "T25n1509_052:0434b11": "蜜等善法，從是出菩薩名字；是菩薩從作",
    "T25n1509_052:0434b12": "法、眾緣和合生故，非一法所成，以是故言",
    "T25n1509_052:0434b13": "假名。是眾法亦從和合邊生，譬如有眼、有",
    "T25n1509_052:0434b14": "色、有明、有空、有欲見心等諸因緣和合生",
    "T25n1509_052:0434b15": "眼識，是中不得言眼是見者、若識是見者、",
    "T25n1509_052:0434b16": "若色是見者、若明是見者。若是眼、色、識等，各",
    "T25n1509_052:0434b17": "各不得有所見，和合中亦不應有見。以",
    "T25n1509_052:0434b18": "是故，見法畢竟空，如幻、如夢。一切諸法亦",
    "T25n1509_052:0434b19": "如是。復次，「一切法無常亦不失」，無常破「常",
    "T25n1509_052:0434b20": "倒」，不失破「斷滅倒」；是無常不失法，即是",
    "T25n1509_052:0434b21": "入實相門，是故須菩提語舍利弗：「無常即是",
    "T25n1509_052:0434b22": "動相、即是空相。」一切法亦如是。復次，「一切法",
    "T25n1509_052:0434b23": "非常非失」者，如十八空後義說。「色畢竟不生」",
    "T25n1509_052:0434b24": "者，五眾作者、生者、起者不可得故。復次，生相",
    "T25n1509_052:0434b25": "不可得者，如先破生中說。一切法亦如是。「何",
    "T25n1509_052:0434b26": "以故說若色不生為非色，非受、想、行、識」者，",
    "T25n1509_052:0434b27": "此中須菩提自說：「色從因緣生，無有自性，",
    "T25n1509_052:0434b28": "常空相。若法常空相，是法無生相、無滅相、",
    "T25n1509_052:0434b29": "無住異相。受、想、行、識亦如是。」故不生相法",
    "T25n1509_052:0434c01": "即是無為，非有為相。餘法亦如是。「畢竟不生，",
    "T25n1509_052:0434c02": "當教誰般若」者，畢竟不生即是諸法實相，",
    "T25n1509_052:0434c03": "諸法實相即是般若波羅蜜，云何以般若波",
    "T25n1509_052:0434c04": "羅蜜教般若波羅蜜？若離是畢竟不生有",
    "T25n1509_052:0434c05": "菩薩者，應當教般若波羅蜜；是菩薩、般若",
    "T25n1509_052:0434c06": "波羅蜜、畢竟不生，無二無別，云何當教離",
    "T25n1509_052:0434c07": "畢竟不生行道者？上說中已合解。「菩薩聞",
    "T25n1509_052:0434c08": "是不沒、不悔」者，菩薩於一切法中不見我、",
    "T25n1509_052:0434c09": "眾生乃至知者、見者，亦無說者、亦無聽者，",
    "T25n1509_052:0434c10": "無邪說、無正說，亦無無說者；知一切法",
    "T25n1509_052:0434c11": "因緣和合故生，諸緣離故滅，無有起者、無",
    "T25n1509_052:0434c12": "有滅者，故不畏、不怖、不沒、不悔。菩薩知一",
    "T25n1509_052:0434c13": "切法虛誑、無實無定；若死急時，若墮阿鼻泥",
    "T25n1509_052:0434c14": "犁，心猶不動，況聞虛聲而有恐怖！如人",
    "T25n1509_052:0434c15": "夢中見怖畏事，覺已則無恐心，知夢法能",
    "T25n1509_052:0434c16": "誑心，無有實事；菩薩亦如是，入世間心夢",
    "T25n1509_052:0434c17": "中見有恐畏，得諸法實相覺時則無所",
    "T25n1509_052:0434c18": "畏；知諸法但是虛誑，無有真實。復次，譬如",
    "T25n1509_052:0434c19": "幻事，智者雖見，心無所惑，知是誑法；菩",
    "T25n1509_052:0434c20": "薩亦如是，知一切法如幻，能誑人心，是",
    "T25n1509_052:0434c21": "中無實，以是故不怖畏。如炎、如影、如化亦",
    "T25n1509_052:0434c22": "如是。",
    "T25n1509_052:0434c23": "【經】須菩提白佛言：「世尊！菩薩摩訶薩行般",
    "T25n1509_052:0434c24": "若波羅蜜，如是觀諸法，是時菩薩摩訶薩不",
    "T25n1509_052:0434c25": "受色，不視色，不住色，不著色，不言是色；受、想、",
    "T25n1509_052:0434c26": "行、識亦不受、不視、不住、不著，亦不言是受、想、",
    "T25n1509_052:0434c27": "行、識。眼不受、不視、不住、不著，亦不言是眼；",
    "T25n1509_052:0434c28": "耳、鼻、舌、身；意亦不受、不視、不住、不著，亦不言",
    "T25n1509_052:0434c29": "是意。檀波羅蜜不受、不視、不住、不著，亦不言",
    "T25n1509_052:0435a01": "是檀波羅蜜；尸羅波羅蜜、羼提波羅蜜、毘梨",
    "T25n1509_052:0435a02": "耶波羅蜜，禪波羅蜜；般若波羅蜜不受、不示、",
    "T25n1509_052:0435a03": "不住、不著，亦不言是般若波羅蜜。內空不受、",
    "T25n1509_052:0435a04": "不示、不住、不著，亦不言是內空；乃至無法有",
    "T25n1509_052:0435a05": "法空亦如是。復次，世尊！菩薩摩訶薩行般若",
    "T25n1509_052:0435a06": "波羅蜜時，四念處不受、不示、不住、不著，亦不",
    "T25n1509_052:0435a07": "言是四念處；乃至十八不共法不受、不示、不",
    "T25n1509_052:0435a08": "住、不著，亦不言是十八不共法。一切三昧門、",
    "T25n1509_052:0435a09": "一切陀羅尼門；乃至一切種智，不受、不示、不",
    "T25n1509_052:0435a10": "住、不著，亦不言是一切種智。「復次，世尊！菩薩",
    "T25n1509_052:0435a11": "摩訶薩行般若波羅蜜時，不見色乃至不見",
    "T25n1509_052:0435a12": "一切種智。何以故？色不生，是非色；受、想、行；識",
    "T25n1509_052:0435a13": "不生，是非識。眼不生，是非眼；耳、鼻、舌、身；意不",
    "T25n1509_052:0435a14": "生，是非意。檀波羅蜜不生，是非檀波羅蜜；乃",
    "T25n1509_052:0435a15": "至般若波羅蜜不生，是非般若波羅蜜。何以",
    "T25n1509_052:0435a16": "故？色、不生，不二不別；乃至般若波羅蜜、不生，",
    "T25n1509_052:0435a17": "不二不別。內空不生，是非內空；乃至無法有",
    "T25n1509_052:0435a18": "法空不生，是非無法有法空，何以故？內空乃",
    "T25n1509_052:0435a19": "至無法有法空、不生，不二不別。世尊！四念處",
    "T25n1509_052:0435a20": "不生，非四念處，何以故？四念處、不生，不二不",
    "T25n1509_052:0435a21": "別。何以故？世尊！是不生法非一、非二、非三、非",
    "T25n1509_052:0435a22": "異。以是故，四念處、不生，不二不別。乃至十",
    "T25n1509_052:0435a23": "八不共法不生，非十八不共法。何以故？十",
    "T25n1509_052:0435a24": "八不共法、不生，不二不別。何以故？世尊！是",
    "T25n1509_052:0435a25": "不生法非一、非二、非三、非異。以是故，十八不",
    "T25n1509_052:0435a26": "共法不生，非十八不共法。世尊！如不生，是",
    "T25n1509_052:0435a27": "非如；乃至不可思議性不生，是非不可思議",
    "T25n1509_052:0435a28": "性。世尊！是阿耨多羅三藐三菩提不生，一",
    "T25n1509_052:0435a29": "切智；一切種智不生，是非一切種智。何以",
    "T25n1509_052:0435b01": "故？是阿耨多羅三藐三菩提，乃至一切種智、",
    "T25n1509_052:0435b02": "不生，不二不別。何以故？世尊！是不生法非",
    "T25n1509_052:0435b03": "一、非二、非三、非異。以是故，乃至一切種智不",
    "T25n1509_052:0435b04": "生，非一切種智。「世尊！色不滅相，是非色。何以",
    "T25n1509_052:0435b05": "故？色及不滅相，不二不別。何以故？世尊！是",
    "T25n1509_052:0435b06": "不滅法非一、非二、非三、非異。以是故，色不滅",
    "T25n1509_052:0435b07": "相是非色；受、想、行；識不滅相是非識。何以故？",
    "T25n1509_052:0435b08": "識及不滅不二不別。何以故？世尊！是不滅",
    "T25n1509_052:0435b09": "法非一、非二、非三、非異，以是故，識不滅相是",
    "T25n1509_052:0435b10": "非識。檀波羅蜜乃至般若波羅蜜，內空乃",
    "T25n1509_052:0435b11": "至無法有法空，四念處乃至十八不共法，亦",
    "T25n1509_052:0435b12": "如是。「世尊！以是故，色入無二法數，受、想、行、識",
    "T25n1509_052:0435b13": "入無二法數，乃至一切種智入無二法數。」",
    "T25n1509_052:0435b14": "【論】者言：須菩提白佛：菩薩能如是觀諸",
    "T25n1509_052:0435b15": "法，於五眾中有五種正觀行：所謂「不受」，以",
    "T25n1509_052:0435b16": "五眾中有無常火能燒心故。「不視」者，不取",
    "T25n1509_052:0435b17": "相，非但觀無常等過，觀是五眾空，不取",
    "T25n1509_052:0435b18": "相故。「不住」者，不依止五眾，畏諸煩惱賊來",
    "T25n1509_052:0435b19": "故，不敢久住；譬如空聚落，賊所止處，智者不",
    "T25n1509_052:0435b20": "應久住。「不著」者，五眾若有一罪，猶不應",
    "T25n1509_052:0435b21": "著，何況身有飢渴、寒熱、老病死等，心有憂愁、",
    "T25n1509_052:0435b22": "恐怖、妬嫉、瞋恚等，後世墮三惡道！一切無常、",
    "T25n1509_052:0435b23": "苦、空、無我，不得自在；如是等無量無邊過罪，",
    "T25n1509_052:0435b24": "云何可著？「不言是色」者，不以邪見說色",
    "T25n1509_052:0435b25": "若常、若無常等，不言五眾如是定相。乃至",
    "T25n1509_052:0435b26": "一切種智亦如是。何以故？色中行五種正",
    "T25n1509_052:0435b27": "行，是五眾皆無生相，皆一相，一相則無相；",
    "T25n1509_052:0435b28": "若無相則非有五眾。乃至一切種智亦如",
    "T25n1509_052:0435c01": "是。若一切法無生相、般若波羅蜜不二不別；",
    "T25n1509_052:0435c02": "得是無生心，即是般若波羅蜜；得般若波羅",
    "T25n1509_052:0435c03": "蜜，即知諸法不生不滅。以是故，般若波羅",
    "T25n1509_052:0435c04": "蜜即是不生，不二不別。復次，須菩提自說因",
    "T25n1509_052:0435c05": "緣，所謂是無生法不一相、不二相、不三、不",
    "T25n1509_052:0435c06": "異。何以故？諸法、無生一相故。乃至一切種智",
    "T25n1509_052:0435c07": "亦如是。如無生，無滅亦如是。問曰：末後何",
    "T25n1509_052:0435c08": "以故說「色乃至一切種智入無二法數」？答",
    "T25n1509_052:0435c09": "曰：菩薩若未破色，則生愛等結使，著是色",
    "T25n1509_052:0435c10": "等；破色已，則生邪見，著是色空等。今色等",
    "T25n1509_052:0435c11": "用空智慧故，皆空不二相。是諸法虛誑不實，",
    "T25n1509_052:0435c12": "內外入所攝故名為二；色等乃至一切種",
    "T25n1509_052:0435c13": "智，離是二，名不二。今須菩提憐愍眾生、利",
    "T25n1509_052:0435c14": "益諸菩薩故，說：「是諸法不二，入無二法",
    "T25n1509_052:0435c15": "數中。」",
    "T25n1509_052:0435c16": "大智度論卷第五十二"
}