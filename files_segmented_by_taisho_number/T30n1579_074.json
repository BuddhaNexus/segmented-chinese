{
    "T30n1579_074:0704c15": "3瑜伽師地論卷第七十四",
    "T30n1579_074:0704c17": "彌勒菩薩說",
    "T30n1579_074:0704c18": "三藏法師玄奘奉　詔譯",
    "T30n1579_074:0704c19": "攝決擇分中菩薩地之三",
    "T30n1579_074:0704c20": "復次嗢拕南曰。",
    "T30n1579_074:0704c21": "攝無性知等　　密意等所行",
    "T30n1579_074:0704c22": "通達與隨入　　差別依為後",
    "T30n1579_074:0704c23": "問三種自性相等五法。初自性。五法中幾所",
    "T30n1579_074:0704c24": "攝。答都非所攝。問第二自性幾所攝。答四所",
    "T30n1579_074:0704c25": "攝。問第三自性幾所攝。答一所攝。問若依他",
    "T30n1579_074:0704c26": "起自性亦正智所攝。何故前說依他起自性",
    "T30n1579_074:0704c27": "緣遍計所執自性執應可了知。答彼意唯",
    "T30n1579_074:0704c28": "說依他起自性雜染分非清淨分。若清淨分",
    "T30n1579_074:0704c29": "當知緣彼無執應可了知。",
    "T30n1579_074:0705a01": "復次三種自性三種無自性性。謂相無自性",
    "T30n1579_074:0705a02": "性。生無自性性。勝義無自性性。由相無自性",
    "T30n1579_074:0705a03": "性故。遍計所執自性說無自性。由生無自",
    "T30n1579_074:0705a04": "性性故。及勝義無自性性故。依他起自性說",
    "T30n1579_074:0705a05": "無自性。非自然有性故。非清淨所緣性故。",
    "T30n1579_074:0705a06": "唯由勝義無自性性故。圓成實自性說無自",
    "T30n1579_074:0705a07": "性。何以故。由此自性亦是勝義。亦一切法無",
    "T30n1579_074:0705a08": "自性性之所顯故。",
    "T30n1579_074:0705a09": "問三種自性幾應遍知。答一切。問幾應永",
    "T30n1579_074:0705a10": "斷。答一。問幾應證得。答一。",
    "T30n1579_074:0705a11": "復次由此三種自性。一切不了義經諸隱密",
    "T30n1579_074:0705a12": "義皆應決了。謂諸如來祕密語言。及諸菩薩",
    "T30n1579_074:0705a13": "隨無量教祕密語言所有要義。皆由如是",
    "T30n1579_074:0705a14": "三種自性。應隨決了。問如經中說無生法",
    "T30n1579_074:0705a15": "忍。云何建立。答由三自性而得建立。謂由",
    "T30n1579_074:0705a16": "遍計所執自性故。立本性無生忍。由依他",
    "T30n1579_074:0705a17": "起自性故。立自然無生忍。由圓成實自性",
    "T30n1579_074:0705a18": "故。立煩惱苦垢無生忍。當知此忍無有退",
    "T30n1579_074:0705a19": "轉。",
    "T30n1579_074:0705a20": "復次三種解脫門亦由三自性而得建立。謂",
    "T30n1579_074:0705a21": "由遍計所執自性故。立空解脫門。由依他",
    "T30n1579_074:0705a22": "起自性故。立無願解脫門。由圓成實自性",
    "T30n1579_074:0705a23": "故。立無相解脫門。問遍計所執自性何等智",
    "T30n1579_074:0705a24": "所行。為凡智耶。為聖智耶。答都非智所",
    "T30n1579_074:0705a25": "行。以無相故。問依他起自性何等智所行。",
    "T30n1579_074:0705a26": "答是二智所行。然非出世聖智所行。問圓成",
    "T30n1579_074:0705a27": "實自性何等智所行。答唯聖智所行。",
    "T30n1579_074:0705a28": "問諸觀行者通達遍計所執自性時。當言",
    "T30n1579_074:0705a29": "行於相耶。當言行於無相耶。答若以世",
    "T30n1579_074:0705b01": "間智而通達時。當言行於相。若以出世智",
    "T30n1579_074:0705b02": "而通達時。當言行於無相。如遍計所執自",
    "T30n1579_074:0705b03": "性。依他起自性圓成實自性當知亦爾。",
    "T30n1579_074:0705b04": "問若觀行者如實悟入遍計所執自性時。當",
    "T30n1579_074:0705b05": "言隨入何等自性。答圓成實自性。問若觀",
    "T30n1579_074:0705b06": "行者隨入圓成實自性時。當言除遣何等",
    "T30n1579_074:0705b07": "自性。答依他起自性。問遍計所執自性有幾",
    "T30n1579_074:0705b08": "種。答隨於依他起自性中施設建立自性差",
    "T30n1579_074:0705b09": "別所有分量。即如其量遍計所執自性亦爾。",
    "T30n1579_074:0705b10": "是故當知遍計所執自性無量差別。又於依",
    "T30n1579_074:0705b11": "他起自性中。當知有二種遍計所執自性執。",
    "T30n1579_074:0705b12": "一者隨覺。二者串習習氣隨眠。問依他起自",
    "T30n1579_074:0705b13": "性有幾種。答當知如相品類差別。復有二",
    "T30n1579_074:0705b14": "種依他起自性。一遍計所執自性執所起。二",
    "T30n1579_074:0705b15": "即彼無執所起。問圓成實自性有幾種。答於",
    "T30n1579_074:0705b16": "一切處皆一味故。圓成實自性無有安立",
    "T30n1579_074:0705b17": "品數差別。",
    "T30n1579_074:0705b18": "問遍計所執自性當言何所依止。答當言",
    "T30n1579_074:0705b19": "依止三事。謂相名分別。問依他起自性當",
    "T30n1579_074:0705b20": "言何所依止。答當言即依遍計所執自性",
    "T30n1579_074:0705b21": "執。及自等流。問圓成實自性當言何所依",
    "T30n1579_074:0705b22": "止。答當言無所安住無所依止。",
    "T30n1579_074:0705b23": "復次嗢拕南曰。",
    "T30n1579_074:0705b24": "若無有作業　　微細等無體",
    "T30n1579_074:0705b25": "生執等了知　　染苦喻分別",
    "T30n1579_074:0705b26": "問若無遍計所執自性當有何過。答於依",
    "T30n1579_074:0705b27": "他起自性中。應無名言無名言執。此若無",
    "T30n1579_074:0705b28": "者。應不可知雜染清淨。問若無依他起自",
    "T30n1579_074:0705b29": "性。當有何過。答不由功用。一切雜染皆應",
    "T30n1579_074:0705c01": "非有。此若無者。應無清淨而可了知。問若",
    "T30n1579_074:0705c02": "無圓成實自性。當有何過。答一切清淨品",
    "T30n1579_074:0705c03": "皆應不可知。",
    "T30n1579_074:0705c04": "問遍計所執自性能為幾業。答五。一能生依",
    "T30n1579_074:0705c05": "他起自性。二即於彼性能起言說。三能生",
    "T30n1579_074:0705c06": "補特伽羅執。四能生法執。五能攝受彼二種",
    "T30n1579_074:0705c07": "執習氣麁重。問依他起自性能為幾業。答亦",
    "T30n1579_074:0705c08": "五。一能生所有雜染法性。二能為遍計所執",
    "T30n1579_074:0705c09": "自性及圓成實自性所依。三能為補特伽羅",
    "T30n1579_074:0705c10": "執所依。四能為法執所依。五能為二執習氣",
    "T30n1579_074:0705c11": "麁重所依。問圓成實自性能為幾業。答亦五。",
    "T30n1579_074:0705c12": "由是二種五業。對治生起所緣境界性故。",
    "T30n1579_074:0705c13": "問遍計所執自性當言微細。當言麁耶。答",
    "T30n1579_074:0705c14": "當言微細。如微細難見難了當知亦爾。",
    "T30n1579_074:0705c15": "問依他起自性當言微細。當言麁耶。答當",
    "T30n1579_074:0705c16": "言是麁然難見難了。問圓成實自性當言",
    "T30n1579_074:0705c17": "微細。當言麁耶。答當言極微細。如極微",
    "T30n1579_074:0705c18": "細。極難見極難了當知亦爾。",
    "T30n1579_074:0705c19": "問此三自性幾是無體能轉有體。答一。問幾",
    "T30n1579_074:0705c20": "是有體能轉有體無體。答一。問幾是有體而",
    "T30n1579_074:0705c21": "非能轉。答一。",
    "T30n1579_074:0705c22": "問此三自性幾是不生能生於生。答一。問幾",
    "T30n1579_074:0705c23": "是生能生生不生。答一。問幾是非生不能",
    "T30n1579_074:0705c24": "生生及不生。答一。",
    "T30n1579_074:0705c25": "問遍計所執自性執無執相云何應知。答此",
    "T30n1579_074:0705c26": "有二種。一彼覺悟執或無執。二彼隨眠執或",
    "T30n1579_074:0705c27": "無執。若由言說假立名字遍計諸法決定",
    "T30n1579_074:0705c28": "自性。當知是名彼覺悟執。若善了知唯有",
    "T30n1579_074:0705c29": "名者。知唯名故。非彼諸法有決定性。當",
    "T30n1579_074:0706a01": "知是名於彼無執。若未拔彼習氣隨眠。當",
    "T30n1579_074:0706a02": "知於彼有隨眠執。乃至未捨習氣麁重。若",
    "T30n1579_074:0706a03": "永斷已當知無執。問依他起自性執無執相",
    "T30n1579_074:0706a04": "云何應知。答若由遍計所執自性覺悟執",
    "T30n1579_074:0706a05": "故。復遍計彼所成自性。是名初執。若善了",
    "T30n1579_074:0706a06": "知唯有眾相。不遍計彼所成自性。是名無",
    "T30n1579_074:0706a07": "執。若於相縛未永拔者。於諸相中有所",
    "T30n1579_074:0706a08": "得時。名第二執。若於相縛已永拔者。於無",
    "T30n1579_074:0706a09": "相界正了知故。於相無得。或於後時如其",
    "T30n1579_074:0706a10": "所有。而有所得當知無執。問圓成實自性",
    "T30n1579_074:0706a11": "執無執相云何應知。答此無有執。此界非",
    "T30n1579_074:0706a12": "執安足處故。若於此界未得未觸未作證",
    "T30n1579_074:0706a13": "中。起得觸證增上慢者。當知即是遍計所",
    "T30n1579_074:0706a14": "執。及依他起自性上執。",
    "T30n1579_074:0706a15": "問遍計所執自性當云何知。答當正了知唯",
    "T30n1579_074:0706a16": "有其名。唯遍計執無相無性。無生無滅。無",
    "T30n1579_074:0706a17": "染無淨。本來寂靜自性涅槃。非過去。非",
    "T30n1579_074:0706a18": "未來。非現在。非繫非離繫。非縛非解脫。",
    "T30n1579_074:0706a19": "非苦非樂。非不苦不樂。唯是一味遍一切",
    "T30n1579_074:0706a20": "處。皆如虛空。以如是等無量行相。應正了",
    "T30n1579_074:0706a21": "知遍計所執自性。問依他起自性當云何知。",
    "T30n1579_074:0706a22": "答當正了知一切所詮有為事攝。云何一切",
    "T30n1579_074:0706a23": "所詮事耶。所謂蘊事。界事。處事。緣起事。處",
    "T30n1579_074:0706a24": "非處事。根事。業事。煩惱事。隨煩惱事。生事。",
    "T30n1579_074:0706a25": "惡趣事。善趣事。產生事。色類事。四大王眾天",
    "T30n1579_074:0706a26": "事。乃至他化自在天事。梵眾天事。乃至色究",
    "T30n1579_074:0706a27": "竟天事。空無邊處事。乃至非想非非想處事。",
    "T30n1579_074:0706a28": "隨信行事隨法行事。順決擇分善根事。見道",
    "T30n1579_074:0706a29": "事。修道事。預流果事。乃至阿羅漢果事。獨覺",
    "T30n1579_074:0706b01": "事。等正覺事。滅想受事。到彼岸事。念住事。",
    "T30n1579_074:0706b02": "乃至道支事。靜慮無量無色定事。修想事。",
    "T30n1579_074:0706b03": "修隨念事。解脫勝處遍處事。力無所畏願智",
    "T30n1579_074:0706b04": "不護念住大悲永害習氣。諸相隨好。一切種",
    "T30n1579_074:0706b05": "妙智。一切不共佛法事。又當了知。同於幻",
    "T30n1579_074:0706b06": "夢光影。谷響水月。影像及變化等。猶如聚",
    "T30n1579_074:0706b07": "沫猶如水泡。猶如陽焰猶如芭蕉。如狂",
    "T30n1579_074:0706b08": "如醉。如害如怨。如飲尿友喻。如假子喻毒",
    "T30n1579_074:0706b09": "蛇篋。是空無願遠離無取虛偽不堅。如是等",
    "T30n1579_074:0706b10": "類差別無量。問圓成實自性當云何知。答當",
    "T30n1579_074:0706b11": "正了知。如先所說差別之相。所謂真如實",
    "T30n1579_074:0706b12": "際法界。如是等類無量差別。復當了知所",
    "T30n1579_074:0706b13": "餘差別。謂無形色不可覩見。無所依住",
    "T30n1579_074:0706b14": "無所攀緣。不可顯現不可了別。不可施",
    "T30n1579_074:0706b15": "為不可宣說。離諸戲論無取無捨。如是",
    "T30n1579_074:0706b16": "等類差別無量。問此三自性幾自非染能",
    "T30n1579_074:0706b17": "令他染。答一。問幾唯自染。答一。問幾自清",
    "T30n1579_074:0706b18": "淨令他清淨。答一。如染當知苦亦爾。問遍",
    "T30n1579_074:0706b19": "計所執自性以何為喻。答譬如虛空。問依",
    "T30n1579_074:0706b20": "他起自性以何為喻。答如害如怨。問圓成",
    "T30n1579_074:0706b21": "實自性以何為喻。答譬如無盡大寶伏藏。",
    "T30n1579_074:0706b22": "問遍計所執自性由何故遍計。答由依他起",
    "T30n1579_074:0706b23": "自性故。問依他起自性由何故依他。答由",
    "T30n1579_074:0706b24": "因緣故。問圓成實自性由何故圓成實。答",
    "T30n1579_074:0706b25": "由一切煩惱眾苦所不雜染故。又由常",
    "T30n1579_074:0706b26": "故。",
    "T30n1579_074:0706b27": "問如說能取真實義慧是無分別。云何應",
    "T30n1579_074:0706b28": "知無分別相。為由不作意故。為由超過",
    "T30n1579_074:0706b29": "彼故。為由無所有故。為由是彼性故。為",
    "T30n1579_074:0706c01": "由於所緣境作加行故。若由無作意故",
    "T30n1579_074:0706c02": "者。彼與如理作意相應不應道理。熟眠狂",
    "T30n1579_074:0706c03": "醉應成此過。若由超過彼故者。云何不",
    "T30n1579_074:0706c04": "與聖教相違。如說三界所有諸心心所皆",
    "T30n1579_074:0706c05": "是分別。若由無所有故者。云何此慧非成",
    "T30n1579_074:0706c06": "非心所。若由是彼性故者。云何此慧非成",
    "T30n1579_074:0706c07": "色自性。及非貫達相。若由於所緣境作加",
    "T30n1579_074:0706c08": "行故者。云何不謗無分別慧離加行性。若",
    "T30n1579_074:0706c09": "如是等皆不應理。云何當知無分別慧。答",
    "T30n1579_074:0706c10": "於所緣境離加行故。此所緣境離有無相",
    "T30n1579_074:0706c11": "諸法真如。即此亦是離諸分別。由先勢力",
    "T30n1579_074:0706c12": "所引發故。雖離加行。若於真如等持相應",
    "T30n1579_074:0706c13": "妙慧生時。於所緣相能現照取。是故此慧",
    "T30n1579_074:0706c14": "名無分別。",
    "T30n1579_074:0706c15": "因緣當知菩薩所有威德不可思議。何等為",
    "T30n1579_074:0706c16": "五。一者菩薩所有威德超過一切尋思境",
    "T30n1579_074:0706c17": "故。二者菩薩所有威德世間譬喻不可得故。",
    "T30n1579_074:0706c18": "三者菩薩所有威德唯繫屬善磨瑩心故。四",
    "T30n1579_074:0706c19": "者菩薩所有威德與不定地心一向不同分",
    "T30n1579_074:0706c20": "故。五者菩薩所有威德一向繫屬定地心",
    "T30n1579_074:0706c21": "故。",
    "T30n1579_074:0706c22": "復次於大乘中有十法行。能令菩薩成熟",
    "T30n1579_074:0706c23": "有情。何等為十。謂於大乘相應菩薩藏攝契",
    "T30n1579_074:0706c24": "經等法。書持供養惠施於他。若他正說恭敬",
    "T30n1579_074:0706c25": "聽聞。或自翫讀或復領受。受已廣音而為諷",
    "T30n1579_074:0706c26": "誦。或復為他廣說開示。獨處空閑思量觀",
    "T30n1579_074:0706c27": "察隨入修相。問如是十種法行。幾是能生",
    "T30n1579_074:0706c28": "廣大福德道。答一切。問幾是加行道。答一。",
    "T30n1579_074:0706c29": "謂第九。問幾淨障道。答一。謂第十。如是種",
    "T30n1579_074:0707a01": "類餘決擇文更不復現。",
    "T30n1579_074:0707a02": "大乘中說。大菩提由五種相應。當了知。謂",
    "T30n1579_074:0707a03": "自性故。功能故。方便故。轉故。還故。而未分",
    "T30n1579_074:0707a04": "別。今當解釋。",
    "T30n1579_074:0707a05": "云何大菩提自性。謂勝聲聞獨覺轉依。當知",
    "T30n1579_074:0707a06": "此轉依復有四種相。一生轉所依相。二不生",
    "T30n1579_074:0707a07": "轉所依相。三善觀察所知果相。四法界清淨",
    "T30n1579_074:0707a08": "相。生轉所依相者。謂佛相續出世間道生轉",
    "T30n1579_074:0707a09": "所依。若不爾不得此轉依。此道應當不生",
    "T30n1579_074:0707a10": "不轉。若遠離彼而有此事。未轉依時先應",
    "T30n1579_074:0707a11": "有此。不生轉所依相者。謂一切煩惱及諸習",
    "T30n1579_074:0707a12": "氣不生轉所依。若不爾不得此轉依。一切",
    "T30n1579_074:0707a13": "煩惱及諸習氣便有眾緣和合不生不轉應",
    "T30n1579_074:0707a14": "不可得。善觀察所知果相者。謂此轉依是",
    "T30n1579_074:0707a15": "善通達所知真實。所知真如果。若不爾諸佛",
    "T30n1579_074:0707a16": "自性應更觀察。更有所斷。更有所滅。法界",
    "T30n1579_074:0707a17": "清淨相者。謂此轉依已能除遣一切相故。是",
    "T30n1579_074:0707a18": "善清淨法界所顯。若不爾此應無常。應可",
    "T30n1579_074:0707a19": "思議。然此轉依是常住相不可思議。復次此",
    "T30n1579_074:0707a20": "不可思議說名無二。由五種相應當了知。",
    "T30n1579_074:0707a21": "一由自性故。二由處故。三由住故。四由一",
    "T30n1579_074:0707a22": "性異性故。五由成所作故。",
    "T30n1579_074:0707a23": "云何由自性故。不可思議。謂或即色或離",
    "T30n1579_074:0707a24": "色。如是不可思議。或即受想行識。或離受",
    "T30n1579_074:0707a25": "想行識。如是不可思議。或即地界或離地",
    "T30n1579_074:0707a26": "界。如是不可思議。或即水界火界風界或",
    "T30n1579_074:0707a27": "離水界火界風界。如是不可思議。或即眼",
    "T30n1579_074:0707a28": "處或離眼處。如是不可思議。或即耳鼻舌",
    "T30n1579_074:0707a29": "身意處。或離耳鼻舌身意處。如是不可思",
    "T30n1579_074:0707b01": "議。或有或非有。如是不可思議",
    "T30n1579_074:0707b02": "云何由處故不可思議。謂或在欲界或離",
    "T30n1579_074:0707b03": "欲界。如是不可思議。或在色界無色界。或",
    "T30n1579_074:0707b04": "離色界無色界。如是不可思議。或在人中",
    "T30n1579_074:0707b05": "或離人中。或在天上或離天上。如是不可",
    "T30n1579_074:0707b06": "思議。或在東方或離東方。或在南西北方",
    "T30n1579_074:0707b07": "上下方維。或離南西北方上下方維。如是不",
    "T30n1579_074:0707b08": "可思議。",
    "T30n1579_074:0707b09": "云何由住故不可思議。謂安住如是如是",
    "T30n1579_074:0707b10": "色類樂住。如是不可思議。安住如是如是",
    "T30n1579_074:0707b11": "色類奢摩他住。如是不可思議。安住有心",
    "T30n1579_074:0707b12": "住。如是不可思議。安住無心住。如是不可",
    "T30n1579_074:0707b13": "思議。安住如是色類聖住。如是不可思議。",
    "T30n1579_074:0707b14": "安住如是色類天住梵住。如是不可思議。",
    "T30n1579_074:0707b15": "云何一性異性不可思議。謂一切佛同安住",
    "T30n1579_074:0707b16": "一無漏界中。為是一性。為是異性。如是不",
    "T30n1579_074:0707b17": "可思議。",
    "T30n1579_074:0707b18": "云何成所作故不可思議。謂如是如是如來",
    "T30n1579_074:0707b19": "同界同智勢力勇猛住無漏界。依此轉依能",
    "T30n1579_074:0707b20": "作一切有情義利。如是不可思議。此復二因",
    "T30n1579_074:0707b21": "緣故當知不可思議。謂離言說義故。及過語",
    "T30n1579_074:0707b22": "言道故不可思議。又出世間故。無有世間能",
    "T30n1579_074:0707b23": "為譬喻。是故不可思議。",
    "T30n1579_074:0707b24": "云何功能。謂若略說有十自在。說名功能。",
    "T30n1579_074:0707b25": "謂壽自在等如本地分已說。",
    "T30n1579_074:0707b26": "云何加行。謂若略說有四種化說名加",
    "T30n1579_074:0707b27": "行。一未成熟有情令成熟故。作菩薩行化。",
    "T30n1579_074:0707b28": "二已成熟有情令解脫故。於三千大千世",
    "T30n1579_074:0707b29": "界百拘胝贍部洲中。同於一時方便攝受如",
    "T30n1579_074:0707c01": "來之化。三即為彼所化有情作聲聞化。四",
    "T30n1579_074:0707c02": "即為彼所化有情作獨覺化。當知一切諸",
    "T30n1579_074:0707c03": "佛世尊於此四種變化事中。遍十方界功能",
    "T30n1579_074:0707c04": "無礙。",
    "T30n1579_074:0707c05": "云何為轉。當知此轉略有二種。一權時轉。",
    "T30n1579_074:0707c06": "二畢竟轉。權時轉者。謂諸有情乃至未成熟。",
    "T30n1579_074:0707c07": "未解脫來諸佛世尊有變化轉。畢竟轉者。",
    "T30n1579_074:0707c08": "謂如無盡不可思議諸佛自性大光明轉。如",
    "T30n1579_074:0707c09": "是能作一切有情所作事轉。",
    "T30n1579_074:0707c10": "云何為還。當知此還亦有二種。一權時還。",
    "T30n1579_074:0707c11": "二畢竟還。權時還者。謂所化有情已成熟已",
    "T30n1579_074:0707c12": "解脫故。從此無間諸佛世尊現般涅槃。非",
    "T30n1579_074:0707c13": "畢竟滅。畢竟還者。當知煩惱及諸習氣畢竟",
    "T30n1579_074:0707c14": "盡故。彼所依處眾苦亦盡。",
    "T30n1579_074:0707c15": "云何能讚歎者於如來所能作饒益。謂隨",
    "T30n1579_074:0707c16": "所讚歎但行自利。非由讚歎於如來所",
    "T30n1579_074:0707c17": "有異所作猶如造瓶。何以故。如來隱善極",
    "T30n1579_074:0707c18": "少欲故。復有二種於如來所稱揚讚歎甚",
    "T30n1579_074:0707c19": "希奇法。一令讚歎者純行自利生無量福。",
    "T30n1579_074:0707c20": "二於遠離一切所求諸如來所而作饒益。謂",
    "T30n1579_074:0707c21": "於如來所如如讚歎。如是如是攝受自利。",
    "T30n1579_074:0707c22": "如如攝受自利。如是如是名以供養攝受",
    "T30n1579_074:0707c23": "如來。由此因緣生極廣大無盡福聚。又諸",
    "T30n1579_074:0707c24": "如來有二種事。一不可意事。二可意事。",
    "T30n1579_074:0707c25": "復次由六種相當知略攝如來功德。一圓",
    "T30n1579_074:0707c26": "滿。二無垢。三不動。四無等。五能作有情利",
    "T30n1579_074:0707c27": "益事業。六功能。",
    "T30n1579_074:0707c28": "云何圓滿。謂諸如來成就三界及出世間一",
    "T30n1579_074:0707c29": "切功德。彼出世間所有功德超過一切語言",
    "T30n1579_074:0708a01": "行路。是故如來一切歌詠所不能及。由此",
    "T30n1579_074:0708a02": "因緣彌應讚歎。云何無垢。謂諸功德有七",
    "T30n1579_074:0708a03": "種垢。一欲。二見。三疑。四慢。五憍。六隨眠。七",
    "T30n1579_074:0708a04": "慳。彼於如來一切永無。何以故。由諸如來",
    "T30n1579_074:0708a05": "所有功德不求他知。謂欲令他知我成就",
    "T30n1579_074:0708a06": "如是功德。又於此德無執著見。又於此德",
    "T30n1579_074:0708a07": "無有疑惑為功德耶為過失耶。又不以",
    "T30n1579_074:0708a08": "己所有功德與他挍量。又不觀己所有功",
    "T30n1579_074:0708a09": "德憍醉掉舉生欣生喜。非彼功德為諸煩",
    "T30n1579_074:0708a10": "惱之所隨眠。永害煩惱并習氣故。又於功",
    "T30n1579_074:0708a11": "德無慳悋心。謂勿令他同所證得。",
    "T30n1579_074:0708a12": "云何不動。謂諸外道不能動故。一切魔軍不",
    "T30n1579_074:0708a13": "能動故。一切盜賊不能奪故。一切親屬不",
    "T30n1579_074:0708a14": "能壞故。一切國王不能壞故。火水風大不",
    "T30n1579_074:0708a15": "能變故。壽命雖盡亦無退故。由諸如來功",
    "T30n1579_074:0708a16": "德無盡。是故不動。",
    "T30n1579_074:0708a17": "云何無等。謂諸如來所有功德極廣大故。極",
    "T30n1579_074:0708a18": "尊勝故。極眾多故。大威力故。若淨不淨一切",
    "T30n1579_074:0708a19": "有情無與等者。是故無等。",
    "T30n1579_074:0708a20": "云何能作有情利益事業。謂捨所得廣大無",
    "T30n1579_074:0708a21": "罪所有安樂。方便示現利他加行。是故能作",
    "T30n1579_074:0708a22": "利益他事。",
    "T30n1579_074:0708a23": "云何功能。謂於所作利有情事。不待作",
    "T30n1579_074:0708a24": "願而圓證故。彼加行智為親屬故。於彼恒",
    "T30n1579_074:0708a25": "時而專志故。",
    "T30n1579_074:0708a26": "復次由五因緣。當知諸天非所歸依。何等",
    "T30n1579_074:0708a27": "為五。一由形相故。二由自性故。三由作",
    "T30n1579_074:0708a28": "業故。四由法爾故。五由因果故。",
    "T30n1579_074:0708a29": "云何諸天由形相故。非所歸依。謂由不現",
    "T30n1579_074:0708b01": "見無交議故。由形暴惡有怖畏故。由習",
    "T30n1579_074:0708b02": "放逸有貪愛故。由捨利他無悲愍故。由",
    "T30n1579_074:0708b03": "不了知作與不作。於真實義不通達故。",
    "T30n1579_074:0708b04": "云何如來由形相故是真歸依。謂由現見",
    "T30n1579_074:0708b05": "有交議故。由形憺怕無怖畏故。由無縱",
    "T30n1579_074:0708b06": "逸離貪愛故。由常不捨利有情事有悲",
    "T30n1579_074:0708b07": "愍故。由善了知作與不作。於真實義善通",
    "T30n1579_074:0708b08": "達故。",
    "T30n1579_074:0708b09": "復由五相唯有如來是真歸依。何等為五。",
    "T30n1579_074:0708b10": "一為利益一切有情取菩提故。二能善轉",
    "T30n1579_074:0708b11": "正法眼故。三於恩怨諸有情所等心利故。",
    "T30n1579_074:0708b12": "四捨一切家宅親屬攝受貪愛根寂靜故。五",
    "T30n1579_074:0708b13": "能善解一切疑故。",
    "T30n1579_074:0708b14": "云何諸天由自性故。非所歸依。謂彼諸天",
    "T30n1579_074:0708b15": "漏所隨故。性非調善能調御他不應道",
    "T30n1579_074:0708b16": "理。如來永離一切漏故。其性調善故。能調",
    "T30n1579_074:0708b17": "御一切有情。",
    "T30n1579_074:0708b18": "云何諸天由作業故。非所歸依。謂彼諸天",
    "T30n1579_074:0708b19": "受用諸欲安住為業。損害有情惡業可得。",
    "T30n1579_074:0708b20": "如來廣大無垢靜慮安住為業。能作有情利",
    "T30n1579_074:0708b21": "益為業。",
    "T30n1579_074:0708b22": "云何諸天由法爾故。非所歸依。謂諸世間",
    "T30n1579_074:0708b23": "及出世間吉祥盛事一切皆依自功力故。若",
    "T30n1579_074:0708b24": "離功力。雖於諸天極申敬事。亦不能得。",
    "T30n1579_074:0708b25": "雖不敬事。但作功力必能得故。",
    "T30n1579_074:0708b26": "云何諸天由因果故。非所歸依。謂諸天身",
    "T30n1579_074:0708b27": "為由能感天業所得。為由供養諸天故",
    "T30n1579_074:0708b28": "得。為無因得。若由能感天業得者。但應歸",
    "T30n1579_074:0708b29": "依自所作業。非彼諸天。若無因得。應歸無",
    "T30n1579_074:0708c01": "因。不應歸天。若由供養諸天故。得此諸",
    "T30n1579_074:0708c02": "天身。為當但用供養為因。為天為俱。若",
    "T30n1579_074:0708c03": "唯供養天應唐捐隨所供養應感天身。若",
    "T30n1579_074:0708c04": "但由天供養徒設。雖不供養天應令彼",
    "T30n1579_074:0708c05": "獲得天身。若言俱由。謂以供養攝降諸天",
    "T30n1579_074:0708c06": "隨所思願皆令果遂。若爾七種所思果遂",
    "T30n1579_074:0708c07": "不決定故。不應道理。謂供養緣於所攝",
    "T30n1579_074:0708c08": "受。諸信解者於信解緣。於信解事。於能往",
    "T30n1579_074:0708c09": "趣最勝天身。於能果遂最勝富樂。於能滅",
    "T30n1579_074:0708c10": "壞阿素洛等所有怨敵。及於徙沒。",
    "T30n1579_074:0708c11": "復次有四清淨。一名清淨。二語清淨。三自性",
    "T30n1579_074:0708c12": "清淨。四形相清淨。又此形相有大威德。斷",
    "T30n1579_074:0708c13": "諸疑網。能善記別。難化能化。天人所歸善",
    "T30n1579_074:0708c14": "能誨導。證出離性制諸外道。",
    "T30n1579_074:0708c15": "復次云何當知色等想事。色等施設是假名",
    "T30n1579_074:0708c16": "有非實物有。謂諸名言熏習之想所建立",
    "T30n1579_074:0708c17": "識。緣色等想事計為色等性。此性非實物",
    "T30n1579_074:0708c18": "有。非勝義有。是故如此色等想法非真實",
    "T30n1579_074:0708c19": "有。唯是遍計所執自性。當知假有。若遣名",
    "T30n1579_074:0708c20": "言熏習之想所建立識。如其色等想事緣。",
    "T30n1579_074:0708c21": "離言說性。當知此性是實物有。是勝義有。",
    "T30n1579_074:0708c22": "此中道理言論成立。如菩薩地應知。若諸",
    "T30n1579_074:0708c23": "名言熏習之想所建立識。緣遍計所執自",
    "T30n1579_074:0708c24": "性為境。即說此性非內非外。非二中間少",
    "T30n1579_074:0708c25": "有可得。非已生。非當生。非正生。非已滅。",
    "T30n1579_074:0708c26": "非當滅。非正滅。本來寂靜自性涅槃。何以",
    "T30n1579_074:0708c27": "故。此唯假有非勝義有故。若離名言諸法",
    "T30n1579_074:0708c28": "自性。當知此性凡夫所生邪執為緣。已生",
    "T30n1579_074:0708c29": "當生正生已滅當滅正滅。若未永斷未遍",
    "T30n1579_074:0709a01": "知便成雜染。若已永斷已遍知。乃成清淨。",
    "T30n1579_074:0709a02": "復有四法能令菩薩攝正多聞。謂多聞持。",
    "T30n1579_074:0709a03": "多聞證。多聞果。多聞淨。如其次第菩提願。",
    "T30n1579_074:0709a04": "事善友。思擇力。住空閑。應知其相。",
    "T30n1579_074:0709a05": "問諸菩薩意樂界云何。答於諸佛法信解",
    "T30n1579_074:0709a06": "有性所顯故。問諸菩薩增上意樂界云何。",
    "T30n1579_074:0709a07": "答於諸佛法信解有德所顯故。問諸菩薩勝",
    "T30n1579_074:0709a08": "解界云何。答於諸佛法信解可得所顯故。",
    "T30n1579_074:0709a09": "問諸菩薩愍云何。答於苦現前諸有情所隨",
    "T30n1579_074:0709a10": "生愍傷故。問諸菩薩悲云何。答於苦因現",
    "T30n1579_074:0709a11": "前諸有情所隨生悲哀故。問諸菩薩慧云",
    "T30n1579_074:0709a12": "何。答於所知境通達如所有性故。問諸菩",
    "T30n1579_074:0709a13": "薩智云何。答於所知境通達盡所有性故。",
    "T30n1579_074:0709a14": "復有三種思惟過患。謂不究竟思惟。非處思",
    "T30n1579_074:0709a15": "惟。顛倒思惟。",
    "T30n1579_074:0709a16": "復次如諸菩薩所行惠施當知。此施由七",
    "T30n1579_074:0709a17": "種相乃得清淨。謂施物清淨。戒清淨。見清",
    "T30n1579_074:0709a18": "淨。心清淨。語清淨。智清淨。垢清淨。如是清",
    "T30n1579_074:0709a19": "淨當知一切皆有十相。云何施物清淨十相。",
    "T30n1579_074:0709a20": "一廣大施。謂眾多差別故。二平等施。謂無增",
    "T30n1579_074:0709a21": "無減故。三應時施。謂當彼所樂故。四上妙",
    "T30n1579_074:0709a22": "施。謂色等具足故。五清淨施。謂非不淨物",
    "T30n1579_074:0709a23": "所雜穢故。六如法施。謂無罪相應故。七隨",
    "T30n1579_074:0709a24": "樂施。謂隨求者所愛樂故。八利益施。謂隨",
    "T30n1579_074:0709a25": "彼所宜故。九或頓或漸施。謂觀彼求者故。",
    "T30n1579_074:0709a26": "十無間施。謂無斷絕故。",
    "T30n1579_074:0709a27": "云何戒清淨十相。一發勤精進所獲財物",
    "T30n1579_074:0709a28": "而用惠施。二自手臂力所致財物而用惠施。",
    "T30n1579_074:0709a29": "三離垢污物而用惠施。四如法而施。五如法",
    "T30n1579_074:0709b01": "所得而用惠施。六息除諸惡而行惠施。七",
    "T30n1579_074:0709b02": "調伏諸根而行惠施。八殷重恭敬而行惠",
    "T30n1579_074:0709b03": "施。九自手而施。十於己僕從先行恩養。然",
    "T30n1579_074:0709b04": "後惠施他來求者。",
    "T30n1579_074:0709b05": "云何見清淨十相。一不計度我能行施施為",
    "T30n1579_074:0709b06": "我所而行惠施。二不將己挍量於他。謂我",
    "T30n1579_074:0709b07": "是勝是等是劣而行惠施。三不觀他當有",
    "T30n1579_074:0709b08": "反報而行惠施。四不觀察當來有勝殊妙",
    "T30n1579_074:0709b09": "富樂而行惠施。五不觀施全無有果而行",
    "T30n1579_074:0709b10": "惠施。六不觀施不相似果而行惠施。七",
    "T30n1579_074:0709b11": "不觀施有顛倒果而行惠施。八不觀殺害",
    "T30n1579_074:0709b12": "為伴侶善而行惠施。九不觀奇變吉祥之",
    "T30n1579_074:0709b13": "相而行惠施。十不為世間聲譽稱讚而行",
    "T30n1579_074:0709b14": "惠施。",
    "T30n1579_074:0709b15": "云何心清淨十相。一憐愛心而行惠施。謂任",
    "T30n1579_074:0709b16": "自性於諸有情。二珍寶心而行惠施。謂於施",
    "T30n1579_074:0709b17": "所。三平等心而行惠施。謂於怨親及中庸所。",
    "T30n1579_074:0709b18": "四調伏垢心而行惠施。謂於慳垢及蓄積",
    "T30n1579_074:0709b19": "垢。當知不施於他名為慳垢。自不受用",
    "T30n1579_074:0709b20": "名蓄積垢。五欣樂心而行惠施。謂由七相。",
    "T30n1579_074:0709b21": "一於未來求者發喜樂心故。二於已來求",
    "T30n1579_074:0709b22": "者初見便生淨信心故。三於正施時生悅",
    "T30n1579_074:0709b23": "豫心故。四生靜定心故。五生無足心故。六",
    "T30n1579_074:0709b24": "生不惱害意趣心故。七施已無追悔心故。",
    "T30n1579_074:0709b25": "六忍辱心而行惠施。謂於求者強遮障中能",
    "T30n1579_074:0709b26": "堪忍故。及無厭倦故。七以慈心而行惠施。",
    "T30n1579_074:0709b27": "謂於惱害者。八以悲心而行惠施。謂於有",
    "T30n1579_074:0709b28": "苦者。九以喜心而行惠施。謂於有功德",
    "T30n1579_074:0709b29": "者。十以捨心而行惠施。謂於親友所。",
    "T30n1579_074:0709c01": "云何語清淨十相。一先於施物恣彼乞者。",
    "T30n1579_074:0709c02": "二彼若至時稱善來進。三遠離嚬蹙平面",
    "T30n1579_074:0709c03": "而視。舒顏含笑先言問訊。四以柔軟言共",
    "T30n1579_074:0709c04": "申談論安慰乞者。五從此無間言當施汝",
    "T30n1579_074:0709c05": "可愛財物欣慶斯施。六正發施言。吾今",
    "T30n1579_074:0709c06": "惠汝。七彼若遮障從容分布不出麁言。八",
    "T30n1579_074:0709c07": "於乞求者若對若背不毀不呰亦無論說。",
    "T30n1579_074:0709c08": "九若無施物正言詞謝許得隨與。十於",
    "T30n1579_074:0709c09": "乞求者。終不對面呵責驅逐輕笑戲弄。亦",
    "T30n1579_074:0709c10": "不令其改容懷愧。",
    "T30n1579_074:0709c11": "云何智清淨十相。一由惠施智清淨。二由",
    "T30n1579_074:0709c12": "求者智清淨。三由施物智清淨。四由施加",
    "T30n1579_074:0709c13": "行智清淨。五由以施成熟有情智清淨。六",
    "T30n1579_074:0709c14": "由方便善巧智清淨。七由諸欲過患智清",
    "T30n1579_074:0709c15": "淨。八由除垢智清淨。九由於友遠離攝受",
    "T30n1579_074:0709c16": "智清淨。十由隱覆六方智清淨。",
    "T30n1579_074:0709c17": "一由惠施智清淨者。謂於施異名。於施體",
    "T30n1579_074:0709c18": "相。於施訓辭。於施差別。皆如實知而行惠",
    "T30n1579_074:0709c19": "施。二由求者智清淨者。謂於一切有情皆",
    "T30n1579_074:0709c20": "住福田覺而行惠施。於諸勝劣有得有",
    "T30n1579_074:0709c21": "失怨恩等所。能善了知隨來求者所樂差",
    "T30n1579_074:0709c22": "別而行施故。又先以諸所施財物。遍於一",
    "T30n1579_074:0709c23": "切有情之類意樂而捨。若諸求者自然取時",
    "T30n1579_074:0709c24": "皆生隨喜。三由施物智清淨者。謂於一切",
    "T30n1579_074:0709c25": "工巧業處智善巧故。速疾能集所有財物而",
    "T30n1579_074:0709c26": "用惠施。或由善根之所攝受。謂於前生或",
    "T30n1579_074:0709c27": "現法受所感財物而用惠施。或發神通或",
    "T30n1579_074:0709c28": "由法受所致財物而用惠施。或他積集所",
    "T30n1579_074:0709c29": "有財物而用惠施。如勸導他或任彼務。",
    "T30n1579_074:0710a01": "四由施加行智清淨者。謂於施加行能善",
    "T30n1579_074:0710a02": "了知。不令求者身心勞倦。自心無染而行",
    "T30n1579_074:0710a03": "惠施。善能分布施來求者。施貧匱者。施",
    "T30n1579_074:0710a04": "無依者。施惡行者。施妙行者。施自僕從。",
    "T30n1579_074:0710a05": "謂若貧乏中財大財隨其所應如軌行施。",
    "T30n1579_074:0710a06": "非不如軌。",
    "T30n1579_074:0710a07": "五由施成熟有情智清淨者。謂善了知施。",
    "T30n1579_074:0710a08": "能成熟諸有情已而行惠施。以所施物與",
    "T30n1579_074:0710a09": "諸大眾普共行施。亦令大眾生無量福。又",
    "T30n1579_074:0710a10": "於貧窮樂行施者。以己財物分布與之令",
    "T30n1579_074:0710a11": "其行施。或有不貧內懷慳悋雖欲惠施。",
    "T30n1579_074:0710a12": "而不能用自財布施。即以財物與之令",
    "T30n1579_074:0710a13": "施。或於佛法及僧田中欲有所作。便以財",
    "T30n1579_074:0710a14": "物棄捨與之令彼造作。由此因緣於二門",
    "T30n1579_074:0710a15": "中生無量福。",
    "T30n1579_074:0710a16": "六由方便善巧智清淨者。謂或由教導令",
    "T30n1579_074:0710a17": "行惠施。或強力逼令行惠施。或領彼恩令",
    "T30n1579_074:0710a18": "行惠施。或由生故令行惠施。或由神力",
    "T30n1579_074:0710a19": "而行惠施。七由諸欲過患智清淨者。謂於",
    "T30n1579_074:0710a20": "諸欲所有過患。如實知已而行惠施。謂於",
    "T30n1579_074:0710a21": "苦蘊中或時了知二種過患。一者現法。二者",
    "T30n1579_074:0710a22": "後法。或時了知五種過患。謂如五種過患經",
    "T30n1579_074:0710a23": "說。或時了知六種過患。謂此諸欲是怖增語",
    "T30n1579_074:0710a24": "如是等類。廣說如經。或時了知七種過患。",
    "T30n1579_074:0710a25": "謂知諸欲無常虛偽誑妄失法譬如幻事惑",
    "T30n1579_074:0710a26": "亂愚夫。或時了知八種過患。謂知諸欲如",
    "T30n1579_074:0710a27": "朽骸骨。如經廣說。乃至猶如樹端熟果。",
    "T30n1579_074:0710a28": "八由除垢智清淨者。謂於除遣十四垢業。",
    "T30n1579_074:0710a29": "如實知已而行惠施。此如尸佉落迦經說",
    "T30n1579_074:0710b01": "九由於友遠離攝受智清淨者。謂能善知",
    "T30n1579_074:0710b02": "遠離四種惡友攝受四種善友而行惠施。",
    "T30n1579_074:0710b03": "此亦如尸佉落迦經說。",
    "T30n1579_074:0710b04": "十由隱覆六方智清淨者。謂隱覆六方而",
    "T30n1579_074:0710b05": "行惠施。此亦如尸佉落迦經說。云何垢清淨",
    "T30n1579_074:0710b06": "十相。一遠離懈怠垢而行惠施。謂或內或",
    "T30n1579_074:0710b07": "外。或近或遠。或身疲倦或不疲倦。或身羸劣",
    "T30n1579_074:0710b08": "或不羸劣。而常惠施。二遠離貪垢而行惠",
    "T30n1579_074:0710b09": "施。謂於財物。三遠離瞋垢而行惠施。謂於",
    "T30n1579_074:0710b10": "求者。四遠離癡垢而行惠施。謂於因果。五",
    "T30n1579_074:0710b11": "遠離障垢而行惠施。言障垢者。謂四種障。",
    "T30n1579_074:0710b12": "一不串習。二匱乏。三耽湎。四觀果。六善分",
    "T30n1579_074:0710b13": "布而行惠施。此即遠離非道理垢。謂貧乏者",
    "T30n1579_074:0710b14": "於自僕從。若中財者即於彼所及貧苦所。若",
    "T30n1579_074:0710b15": "大財者即於彼所。亦於其餘來求者所。七由",
    "T30n1579_074:0710b16": "圓滿而行惠施。此即遠離諸減少垢。謂事",
    "T30n1579_074:0710b17": "圓滿。意樂圓滿。事圓滿者。復有七相。一施",
    "T30n1579_074:0710b18": "資產事。二施國土事。三施有情事。四施莊",
    "T30n1579_074:0710b19": "嚴事。五施舍宅事。六施居處事。七施內身",
    "T30n1579_074:0710b20": "事。意樂圓滿者。謂於內身及外財寶。獲得",
    "T30n1579_074:0710b21": "自性無著意樂。八由清淨而行惠施。此即",
    "T30n1579_074:0710b22": "遠離不清淨垢。謂由十種清淨。即無著無取",
    "T30n1579_074:0710b23": "等如本地分廣說。九善觀察而行惠施。此即",
    "T30n1579_074:0710b24": "遠離惡慧垢。謂觀察施物。觀察意樂。觀察",
    "T30n1579_074:0710b25": "其田。觀察施物者。謂觀察受用勝於積",
    "T30n1579_074:0710b26": "聚。觀察惠施勝於受用。何以故。若唯積聚",
    "T30n1579_074:0710b27": "不能自益。不能益他。非現法利非後法",
    "T30n1579_074:0710b28": "利。若諸菩薩唯自受用名自饒益。非饒益",
    "T30n1579_074:0710b29": "他。名現法利。非後法利。若諸菩薩能行",
    "T30n1579_074:0710c01": "惠施。便自發生廣大歡喜。名自饒益名饒",
    "T30n1579_074:0710c02": "益他。名現法利名後法利。觀察意樂者。",
    "T30n1579_074:0710c03": "當知意樂略有四種。一於因中無倒意樂。",
    "T30n1579_074:0710c04": "二於果中無著意樂。三於有情悲愍意樂。",
    "T30n1579_074:0710c05": "四於一切智智圓滿意樂。由如是等諸意",
    "T30n1579_074:0710c06": "樂故。而行惠施。觀察田者。當知略由五",
    "T30n1579_074:0710c07": "相。一於是處乞求可得。二於是處已有乞",
    "T30n1579_074:0710c08": "求復加貧匱。三於是處已有貧匱復無依",
    "T30n1579_074:0710c09": "怙。四於是處有無依怙復行惡行。是名",
    "T30n1579_074:0710c10": "為田。五於是處雖無此等。而有修行善",
    "T30n1579_074:0710c11": "行可得。由七種相當知非田。一乞求者",
    "T30n1579_074:0710c12": "極大暴惡曾為怨害。歸依怨害而有所求。",
    "T30n1579_074:0710c13": "二勸為善事終不能得。三心懷染污為",
    "T30n1579_074:0710c14": "染污事而有乞求。四為損惱而有乞求。五",
    "T30n1579_074:0710c15": "乞求者或自是魔或魔所魅非處乞求。六乞",
    "T30n1579_074:0710c16": "求父母。或復隨一非所施物。七能為無義。",
    "T30n1579_074:0710c17": "由此等相當知是名觀察非田。十具方",
    "T30n1579_074:0710c18": "便德而行惠施。此即遠離無方便過失垢。",
    "T30n1579_074:0710c19": "此中方便者。謂串習施。不顧身命。悲愍有",
    "T30n1579_074:0710c20": "情。真實義智無上菩提勝解教導。強力逼迫。",
    "T30n1579_074:0710c21": "處任恩報。生及神力。",
    "T30n1579_074:0710c22": "瑜伽師地論卷第七十四"
}