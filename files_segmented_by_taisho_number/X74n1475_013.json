{
    "X74n1475_013:0467c12": "圓覺道場修證廣禮讚文卷第十三",
    "X74n1475_013:0467c14": "終南山草堂寺沙門　宗密　述",
    "X74n1475_013:0467c15": "第十九上歎佛",
    "X74n1475_013:0467c16": "如來應正等覺身。作無上醫王。於無量百千億那。由",
    "X74n1475_013:0467c17": "他却。鍊治法藥。已得成就修學一切方便善巧大明",
    "X74n1475_013:0467c18": "呪力。皆到彼岸。善能除滅一切眾生諸煩惱病。乃住",
    "X74n1475_013:0467c19": "壽命終無劫。其身清淨。無有思慮。無有動用。一切佛",
    "X74n1475_013:0467c20": "事。未嘗休息。眾生見者。諸煩惱病。悉得消滅(八也)。是為",
    "X74n1475_013:0467c21": "如來應正等覺身第八相。",
    "X74n1475_013:0467c22": "至心歸命。禮大方廣圓覺經中大光明藏問三觀單。",
    "X74n1475_013:0467c23": "復辨音菩薩",
    "X74n1475_013:0467c24": "於是辨音菩薩白佛言。世尊。如是法門。甚為希有。此",
    "X74n1475_013:0468a01": "諸方便。於圓覺門。有幾脩習。",
    "X74n1475_013:0468a02": "第一　二　述問目",
    "X74n1475_013:0468a03": "　辨音起白大悲尊　　上說甚為希有言",
    "X74n1475_013:0468a04": "　行相分明雖已領　　未知所應幾般根",
    "X74n1475_013:0468a05": "　為當一箇脩三觀　　為復三人各一門",
    "X74n1475_013:0468a06": "　為須依次為超次　　先後同時願細論",
    "X74n1475_013:0468a07": "第二　二偈　舉意標數",
    "X74n1475_013:0468a08": "爾時世尊。告辨音菩薩言。善哉善哉。善男子。一切如",
    "X74n1475_013:0468a09": "來圓覺清淨。本無脩習乃脩習者。一切菩薩及末世",
    "X74n1475_013:0468a10": "眾生。依於未覺幻力脩習。爾時便有二十五種清淨",
    "X74n1475_013:0468a11": "定輪。",
    "X74n1475_013:0468a12": "　佛告辨音汝諦聽　　理無脩法及脩人",
    "X74n1475_013:0468a13": "　菩薩眾生依幻力　　便論脩習契於真",
    "X74n1475_013:0468a14": "　三門單復相交絡　　二十五般清淨輪",
    "X74n1475_013:0468a15": "　輪是力能摧輾義　　摧壞無明輾客塵",
    "X74n1475_013:0468a16": "此下兩唱。不唱不舉經文。然具依經為懸配合(每觀",
    "X74n1475_013:0468a17": "但以一字顯之。圖易說易會也。初云靜。次云幻。後云寂。皆是經本文也)。",
    "X74n1475_013:0468a18": "第三　四　述懸配所以具束為三(三者。謂一者單。二者復。三者具)。",
    "X74n1475_013:0468a19": "　世尊開此多門戶　各住籌量力所堪(二十五十)",
    "X74n1475_013:0468a20": "　多門只是前三法　此法前章已自諳(三觀行相",
    "X74n1475_013:0468a21": "全是前法不必重舉)　乍舉經文却似乱",
    "X74n1475_013:0468a22": "　喻於風起動清潭　何以乍聞如雜亂",
    "X74n1475_013:0468a23": "　交羅前後互相參　如今別欲開方便",
    "X74n1475_013:0468a24": "　撮略機關直指南　經中一一分明說",
    "X74n1475_013:0468b01": "　要知大數且先譚　六門各二(二二相合。然皆先後。謂第",
    "X74n1475_013:0468b02": "四五。第十一二。第十八九也)三門一(三單也第一二三也)",
    "X74n1475_013:0468b03": "　十六門中各其三(於中。六門三時前後。九門雨時先後。謂一雙及一隻為雨",
    "X74n1475_013:0468b04": "時。最後一門三觀同時)　二十五門隨占一(或自揀定",
    "X74n1475_013:0468b05": "或結標卜定)　決心一占莫餘貪(揀定了。即",
    "X74n1475_013:0468b06": "一向修。更不得前。却思慮)",
    "X74n1475_013:0468b07": "第四　九　依約次第別配(慤法師。於二十五。各各立一觀。名今便隨次於",
    "X74n1475_013:0468b08": "下配數處指之)。",
    "X74n1475_013:0468b09": "　上束為三約數攝　未排前後及同時",
    "X74n1475_013:0468b10": "　今約經文彰次第　不看經亦了然知",
    "X74n1475_013:0468b11": "　初之三段皆單一(初靜。名證渾息用觀。二幻。名庖丁恣刃觀。三寂。名呈音出",
    "X74n1475_013:0468b12": "碍觀)　最後一輪三總持(名如意圓",
    "X74n1475_013:0468b13": "修觀。以摩尼珠。為喻也)　中聞交絡三皆七",
    "X74n1475_013:0468b14": "　每七皆將一作基　三七既成二十一",
    "X74n1475_013:0468b15": "　前三後一數何虧　二十五輪今已配",
    "X74n1475_013:0468b16": "　大網開合只如斯　三單一總非難見(以上已注)",
    "X74n1475_013:0468b17": "　唯有中間要指揮　三七各皆分四節",
    "X74n1475_013:0468b18": "　三科類例不參差　根本三門依本次",
    "X74n1475_013:0468b19": "　各皆論次悉常依　今初靜觀為其首",
    "X74n1475_013:0468b20": "　兼於幻寂以相資　一二門中(初七中之一二。當大數第",
    "X74n1475_013:0468b21": "四五也。中後例而計之)皆次二(二二他合也。四先靜後幻。名運舟兼濟觀。五。光靜後",
    "X74n1475_013:0468b22": "寂。名湛海澄空觀)　三四門中三次之(六。靜幻寂",
    "X74n1475_013:0468b23": "名首羅三目觀。一靜寂幻。名三點圓伊觀)　五中先一後齊二(八。先後靜",
    "X74n1475_013:0468b24": "雙觀幻寂名品字單。雙觀)　六七先雙後獨為(九。先雙靜",
    "X74n1475_013:0468c01": "幻。後單寂。名獨足雙顯觀。十。先雙靜寂後單幻名果落華敷觀)",
    "X74n1475_013:0468c02": "　凡言次者皆先後　每言齊者即同時",
    "X74n1475_013:0468c03": "　此七輪初二各二　後餘五者各三支",
    "X74n1475_013:0468c04": "　幻寂二章全類此　皆將主首次餘知(以七輪〔以",
    "X74n1475_013:0468c05": "幻〕為首。十一。先幻後靜。名先武後文觀。十二。先幻後寂。名功成退職觀。十三。幻靜寂。名幻師解術觀",
    "X74n1475_013:0468c06": "十四。幻寂靜。名神龍隱海觀。十五。先幻後齊靜寂。名龍樹通真觀。十六。先齊幻靜後寂。名商那示。相",
    "X74n1475_013:0468c07": "觀十七。先齊幻齊幻寂後靜。名大通宴默觀。後七輪以寂為首。十八。先寂後靜。名寶明空海觀十九。",
    "X74n1475_013:0468c08": "先寂後幻。名虗空妙用觀。二十。寂靜幻。名舜若呈神觀二十一。寂幻靜。名飲光歸定觀。二十二。先單",
    "X74n1475_013:0468c09": "寂後齊靜幻。名多寶呈通觀。二十三。先齊寂靜後幻。名下方騰化觀。二十四。先齊寂幻後單靜。名帝",
    "X74n1475_013:0468c10": "青含變觀。二十五。已如前釋)　勢分自成二十五",
    "X74n1475_013:0468c11": "　無因增減使盈虧　最後一輪最要妙",
    "X74n1475_013:0468c12": "　文雖似易義玄微　今舉經文而解釋",
    "X74n1475_013:0468c13": "　至心聽受審思惟",
    "X74n1475_013:0468c14": "若諸菩薩以圓覺慧。圓合一切。於諸性相。無離覺性。",
    "X74n1475_013:0468c15": "此菩薩。者名為圓修三種自性清淨隨順。",
    "X74n1475_013:0468c16": "第五　四",
    "X74n1475_013:0468c17": "　圓稱覺心而發慧　　慧心非一亦非殊",
    "X74n1475_013:0468c18": "　同合色空性相等　　如珠合影影和珠",
    "X74n1475_013:0468c19": "　合理理融金即事(靜即幻)　　合事事空與理修(幻即靜)",
    "X74n1475_013:0468c20": "　中道義宗於是現(二空即寂之中觀)",
    "X74n1475_013:0468c21": "　始終三法互冥符　　性相不離於覺性",
    "X74n1475_013:0468c22": "　一金千器入玄鑪　　性即靜門相即幻",
    "X74n1475_013:0468c23": "　覺心寂滅體寧孤　　融圓覺性舒而卷",
    "X74n1475_013:0468c24": "　合於一切卷而舒　　卷舒無礙而圓覺",
    "X74n1475_013:0469a01": "　動靜同時御丈夫(同於佛也戒也)",
    "X74n1475_013:0469a02": "寂靜(定也)思惟(惠也)求哀懺悔。經三七日。於二十五輪。各",
    "X74n1475_013:0469a03": "安標記。至心求哀。隨手結取。依結開示。便知頓漸。一",
    "X74n1475_013:0469a04": "念疑悔。即不成就。",
    "X74n1475_013:0469a05": "第六　六",
    "X74n1475_013:0469a06": "　若有欲依此法者　　當持梵行靜思惟",
    "X74n1475_013:0469a07": "　戒定慧修而懺悔　　於三七日絕塵機",
    "X74n1475_013:0469a08": "　二十五中隨所樂　　當勤精進便修治",
    "X74n1475_013:0469a09": "　一心決定無餘念　　不得於中有所疑",
    "X74n1475_013:0469a10": "　若疑機感相當否　　何門勝劣又難知",
    "X74n1475_013:0469a11": "　即翦紙籤二十五　　依籤標記莫令遺",
    "X74n1475_013:0469a12": "　置在道場依日數　　精誠禮念至心祈",
    "X74n1475_013:0469a13": "　卜定應修憑聖力　　懇求哀愍示相宜",
    "X74n1475_013:0469a14": "　信手結標勿揀擇　　依結開看便用之",
    "X74n1475_013:0469a15": "　遇心即澄幻即起　　若當寂滅即雙非",
    "X74n1475_013:0469a16": "　前後同時單與復　　隨其頓漸便須依",
    "X74n1475_013:0469a17": "　一念疑心即永失　　觀門成否驗於斯",
    "X74n1475_013:0469a18": "南無大慈大悲(云云)(已下十二禮准上)。",
    "X74n1475_013:0469a19": "至心懺悔",
    "X74n1475_013:0469a20": "眾等相與即今身心寂靜。無誑無鄣。正是生善滅惡",
    "X74n1475_013:0469a21": "之時。復應各起四種觀行。以為滅罪。作前方便。何等",
    "X74n1475_013:0469a22": "為四。一者。觀於因緣。二者。觀於果報。三者。觀我自身。",
    "X74n1475_013:0469a23": "四者。觀如來身。",
    "X74n1475_013:0469a24": "第一．觀因緣者。知我此罪。藉以無明。不善思惟。無正",
    "X74n1475_013:0469b01": "觀力。不識其過。遠離善友。諸佛菩薩。隨遂魔道。行邪",
    "X74n1475_013:0469b02": "險。如魚答釣。不知其患。如蠢作繭。自縈自縛。如蛾投",
    "X74n1475_013:0469b03": "火。自燒自爛。以此因緣。不能自出。",
    "X74n1475_013:0469b04": "第二．觀於果報者。所有諸惡。不善之業。三世流轉。苦",
    "X74n1475_013:0469b05": "果無窮。沉溺無邊。巨夜大海。為諸煩惱。羅剎所食。未",
    "X74n1475_013:0469b06": "來生死。其然無涯。沒便報得轉輪聖王。王四天下。飛",
    "X74n1475_013:0469b07": "行自在。七寶具足。命終之後。不免惡趣四空果報三",
    "X74n1475_013:0469b08": "界。尊極福盡。還作牛領中蟲。況復其餘。無福德者。而",
    "X74n1475_013:0469b09": "復懈怠。不勤懺悔。此亦譬如抱石沉淵。求出良難。",
    "X74n1475_013:0469b10": "第三．觀我自身者。自念我此身中。雖有正因靈覺之",
    "X74n1475_013:0469b11": "性。而為煩惱黑暗藂林之所覆蔽。無了因力。不能得",
    "X74n1475_013:0469b12": "顯。我今應當發起勝心。破裂無明顛倒重鄣。斷滅生",
    "X74n1475_013:0469b13": "死虗偽苦因。顯發如來大明覺慧。建立無上涅槃妙",
    "X74n1475_013:0469b14": "果。",
    "X74n1475_013:0469b15": "第四．觀如來身者。如來之身。無為寂照。離四句。絕百",
    "X74n1475_013:0469b16": "非。眾德具足。湛然常住。雖復方便入於滅度。慈悲救",
    "X74n1475_013:0469b17": "攝。未曾暫捨。生如是心。可謂滅罪。之良津除鄣之要",
    "X74n1475_013:0469b18": "行。是故弟子。今日至誠歸依三寶。求哀懺悔。",
    "X74n1475_013:0469b19": "弟子等上已懺悔種種鄣竟。今當次第懺悔業鄣。夫",
    "X74n1475_013:0469b20": "業能裝飾四生六趣。在在處處。隨繫受身。不得解脫。",
    "X74n1475_013:0469b21": "猶如工畵師。能畫諸世間五蔭。悉從生無法而不造。",
    "X74n1475_013:0469b22": "故知三界形類不同。皆是業力所作。所以佛力雖尊",
    "X74n1475_013:0469b23": "不如業力。然所造業。上中下品。輕重不同。皆須先以",
    "X74n1475_013:0469b24": "自力。猛利悔恨之心。然後託於佛力。克己謝失。改緣",
    "X74n1475_013:0469c01": "懲過追變。往心預遏。未毗尼無悔重之法。方等有懺",
    "X74n1475_013:0469c02": "逆之文。以大收小罪。無不盡故。須至誠殷重。對三寶",
    "X74n1475_013:0469c03": "前。懺責先心。陳其所犯。上品罪者。方便心重。作時作",
    "X74n1475_013:0469c04": "已三時皆重。心境相應。復是逆罪謗方等經一闡提",
    "X74n1475_013:0469c05": "等作業數利。迷因謬果。不識於犯。又不識法。名為",
    "X74n1475_013:0469c06": "上品。中品罪者。方便正作。二時心重。作已心輕。境重",
    "X74n1475_013:0469c07": "心微。又非三極利。而不數。不迷因果。名為中品。言下",
    "X74n1475_013:0469c08": "品者。前後心重。正作是輕。境與心違。又非出眾之犯。",
    "X74n1475_013:0469c09": "數而不利。識法識罪。明信因果。最為下品。夫欲懺前",
    "X74n1475_013:0469c10": "三品。還有三種懺門。一者伏業懺。二者轉業懺。三者",
    "X74n1475_013:0469c11": "滅業懺。所言伏者。依二乘局教悔。初四篇但伏而不",
    "X74n1475_013:0469c12": "起。名之為懺。既經發露。本罪不增無隱過。以覆藏等。",
    "X74n1475_013:0469c13": "罪應生不生。名之為伏。二轉業者。以役時換長時。用",
    "X74n1475_013:0469c14": "輕苦偃重苦。於三惡道中。若應受報。願於今身償。不",
    "X74n1475_013:0469c15": "入惡道受。此明轉業懺也。三滅業者。心須觀解明白。",
    "X74n1475_013:0469c16": "深發大菩提心。無始已來。所造諸罪。猶如暗空。懺悔",
    "X74n1475_013:0469c17": "正慧。喻若明燈。明燈一照。昏暗皆除。不以暗多能拒",
    "X74n1475_013:0469c18": "燈也。迷因謬果。具造諸愆。佛性潛輝。故知如暗室發",
    "X74n1475_013:0469c19": "真慧火事等。明燈燈起暗除。解生惑喪。業無不滅也。",
    "X74n1475_013:0469c20": "弟子等自惟。無始已來。至於今日。積惡如恒沙。造罪",
    "X74n1475_013:0469c21": "滿天地。捨身與受身。不覺亦不識。或造五逆深厚濁",
    "X74n1475_013:0469c22": "纏無間罪業。或造一闡提斷善根業。輕誣佛語謗方",
    "X74n1475_013:0469c23": "等業。破滅三寶毀正法業。不信罪福起十惡業。迷真",
    "X74n1475_013:0469c24": "反正癡惑之業。不考二親反戾之業。輕慢師長無禮",
    "X74n1475_013:0470a01": "敬業。明友不信不義之業。或作四重八重十重鄣聖",
    "X74n1475_013:0470a02": "道業。毀犯五戒破八齋業。五篇七聚多缺犯業。優婆",
    "X74n1475_013:0470a03": "塞戒輕重垢業。或菩薩戒不能清淨如說行業。前後",
    "X74n1475_013:0470a04": "方便汙梵行業月無六齋懈怠之業。年三長齊不常",
    "X74n1475_013:0470a05": "修業。三千威儀八萬律行不如法業。不修身戒心慧",
    "X74n1475_013:0470a06": "之業。春秋八王造眾罪業。行十六種惡律儀業。於諸",
    "X74n1475_013:0470a07": "眾生無愍傷業。不矜不念無慈悲愍業。不拔不濟無",
    "X74n1475_013:0470a08": "救護業。心壞嫉忘無度彼業。於怨親境不平等業。體",
    "X74n1475_013:0470a09": "荒五欲不厭離業。或因衣食園林池沼生蕩逸業。或",
    "X74n1475_013:0470a10": "以盛年放恣情欲造眾罪業。或喜有漏迴向己有鄣",
    "X74n1475_013:0470a11": "出世業。如是等業無量無邊。今日發露向十方佛尊",
    "X74n1475_013:0470a12": "法聖眾。皆悉懺悔。",
    "X74n1475_013:0470a13": "懺悔已。歸命禮三寶。",
    "X74n1475_013:0470a14": "至心發願",
    "X74n1475_013:0470a15": "願弟子等。來是懺悔無間等業。所生福善。願生生世",
    "X74n1475_013:0470a16": "世。滅五逆罪。除闡提心。或捨離愚心。成就智業。如是",
    "X74n1475_013:0470a17": "輕重諸業。從今以去乃至道場。誓不更犯。恒習出世",
    "X74n1475_013:0470a18": "清淨理法。精持律行。守護威儀。如渡海者愛惜浮囊。",
    "X74n1475_013:0470a19": "六度四等常標行首。戒定慧品。轉得增明。速成如來",
    "X74n1475_013:0470a20": "三十二相。八十種好。十力無畏。大悲三念。常樂妙智。",
    "X74n1475_013:0470a21": "八自在我。",
    "X74n1475_013:0470a22": "發願已。歸命禮三寶。",
    "X74n1475_013:0470a23": "○白眾等聽說此時無常偈",
    "X74n1475_013:0470a24": "　自後無始劫　　生死數恒沙　　積骨富羅山",
    "X74n1475_013:0470b01": "　積血如大海(如佛名經廣說)　　譬如路傍樹",
    "X74n1475_013:0470b02": "　暫息非久停　　車馬及妻兒　　不久皆如是",
    "X74n1475_013:0470b03": "　亦如羣宿馬　　夜聚且隨飛　　死去別親知",
    "X74n1475_013:0470b04": "　乖離亦如是　　唯有佛菩薩　　是真歸伏處",
    "X74n1475_013:0470b05": "　依經我略說　　智者善應思(出無常經)",
    "X74n1475_013:0470b06": "第二十上歎佛",
    "X74n1475_013:0470b07": "如來應正等覺音聲。非有方所。但欲隨眾生欲解緣",
    "X74n1475_013:0470b08": "出。其性究竟。不住方所。無有言說。為欲覺悟放逸眾",
    "X74n1475_013:0470b09": "生。出於無量妙法音聲。徧法界中。而令開悟無數眾",
    "X74n1475_013:0470b10": "生。聞此音已。皆生歡喜。勤修善法。於三乘中。各求出",
    "X74n1475_013:0470b11": "離。又於一音中。出無量聲。隨諸眾生心樂差別。皆悉",
    "X74n1475_013:0470b12": "徧至。悉令得解。道場眾會。皆無不聞。而其音聲。不出",
    "X74n1475_013:0470b13": "眾外。根未就者。不應聞故。其有聞者。皆作是念。如來",
    "X74n1475_013:0470b14": "世尊獨為我說。",
    "X74n1475_013:0470b15": "至心歸命禮大方廣圓覺經中大光明藏問淨覺染",
    "X74n1475_013:0470b16": "汙淨諸業鄣菩薩。",
    "X74n1475_013:0470b17": "第一　五偈　述問目",
    "X74n1475_013:0470b18": "於是淨諸業鄣菩薩白佛言。世尊若此覺心本性清",
    "X74n1475_013:0470b19": "淨。因何染汙。使諸眾生。迷悶不入。唯願如來廣為我",
    "X74n1475_013:0470b20": "等。開悟法性。",
    "X74n1475_013:0470b21": "　三觀諸輪前所說　　脩行要道更無餘",
    "X74n1475_013:0470b22": "　然且眾生潛帶我　　斯為一切妄根株",
    "X74n1475_013:0470b23": "　雖勤修習難成道　　何曾得與覺心俱",
    "X74n1475_013:0470b24": "　淨業意圖佛顯示　　所陣問目且伴愚",
    "X74n1475_013:0470c01": "　若此覺心本性淨　　悟來與佛不應殊",
    "X74n1475_013:0470c02": "　何得每逢違順境　　宛然增愛等凡夫",
    "X74n1475_013:0470c03": "　因何染汙令如此　　強強除之不肯除",
    "X74n1475_013:0470c04": "　幾度將心欲比佛　　因脩不覺已成麤",
    "X74n1475_013:0470c05": "　直心蕩蕩分明在　　覺性昭昭事不虗",
    "X74n1475_013:0470c06": "　頻頻欲入皆迷悶　　是何阻隔遣乖疎",
    "X74n1475_013:0470c07": "七述第一總敘過由(文二)。",
    "X74n1475_013:0470c08": "善男子。一切眾生。從無始來。妄想執有我人眾生及",
    "X74n1475_013:0470c09": "與壽命。認四顛倒。為實我體(上過患本起也。下過患滋多中。一展轉生妄云)",
    "X74n1475_013:0470c10": "由此便生憎愛二境。於虗妄體。重執虗妄(上皆惑道)。二妄",
    "X74n1475_013:0470c11": "相依。生妄業道(業道。兼上總為集諦)。有妄業故。妄見流轉(苦也。即當",
    "X74n1475_013:0470c12": "苦諦。上明凡夫三道輪轉。故不入覺)。厭流轉者(道諦)。妄見涅槃(滅諦。上明二乘偏住",
    "X74n1475_013:0470c13": "涅槃。故不入覺。此下第二違拒覺心云)。由此不能入清淨覺。非覺違拒",
    "X74n1475_013:0470c14": "諸能入者。有諸能入。非覺入故(三動息俱迷)。　是故動念凡",
    "X74n1475_013:0470c15": "夫。及與息念(二乘)。皆歸迷悶(正明也)。何以故(上微。下釋。釋中初直釋)。",
    "X74n1475_013:0470c16": "由有無始本起無明。為己主宰(根本不覺也。二乘亦有未識此也。此下轉",
    "X74n1475_013:0470c17": "釋云)一切眾生生無慧目(釋根本所以)。身心等性皆是無明。",
    "X74n1475_013:0470c18": "(俱生惑也)譬如有人不自斷命(四結成鄣覺云)。是故當知有愛我",
    "X74n1475_013:0470c19": "者。我與隨順非隨順者。便生憎怨。為憎愛心養無明",
    "X74n1475_013:0470c20": "故。相續求道皆不成就。",
    "X74n1475_013:0470c21": "　佛言諦聽吾今說　三界迷愚諸有情",
    "X74n1475_013:0470c22": "　無始已來妄想有　我人壽命及眾生",
    "X74n1475_013:0470c23": "　認此四般為實體　明中念念本無明(上過患本",
    "X74n1475_013:0470c24": "起也。下過患滋多中四。初展轉生起妄云)　由此便生憎愛境",
    "X74n1475_013:0471a01": "　妄中重執妄音聲　二妄相依造妄業",
    "X74n1475_013:0471a02": "　業招苦樂卵胎形　厭流轉者修偏道",
    "X74n1475_013:0471a03": "　妄見虗空似化城　前章為汝推窮了",
    "X74n1475_013:0471a04": "　汝等皆知假名□　無始俱生猶闇執",
    "X74n1475_013:0471a05": "　潛流相續卒難停(此下第二違拒覺心)",
    "X74n1475_013:0471a06": "　由此不能入淨覺　非覺違拒使昏宜(三動息俱",
    "X74n1475_013:0471a07": "迷云)　是故生心及息念",
    "X74n1475_013:0471a08": "　皆歸迷悶不能醒　本起無明為主宰",
    "X74n1475_013:0471a09": "　生無慧目喻生盲　身心等性皆顛倒",
    "X74n1475_013:0471a10": "　如人護命恐臨刑(此下結成難覺)",
    "X74n1475_013:0471a11": "　當知愛我同隨順　非隨順者便增生",
    "X74n1475_013:0471a12": "　憎愛二心相愛育　故令脩道不能成",
    "X74n1475_013:0471a13": "第二　別明四相中。即分為四第三　當第一約事",
    "X74n1475_013:0471a14": "驗我(因事引起。驗其任運分自他者。即知自中是我相也)。",
    "X74n1475_013:0471a15": "善男子。云何我相。謂諸眾生心所證者。善男子。譬如",
    "X74n1475_013:0471a16": "有人。百骸調適。忽忘我身。四支弦緩。攝養乖方。微加",
    "X74n1475_013:0471a17": "針艾。則知有我。是故證取。方現我體。善男子。其心乃",
    "X74n1475_013:0471a18": "至證於如來。畢竟了知清淨涅槃。皆是我相。",
    "X74n1475_013:0471a19": "初二句且都辨四相之體。",
    "X74n1475_013:0471a20": "　但生四相難明了(此四相無始已來。與身俱生。悲故生心起意。念念任運如",
    "X74n1475_013:0471a21": "此故生心難明了)　脩斷心中展轉因(此約修行",
    "X74n1475_013:0471a22": "人斷麤成〔約〕展轉因伏也)",
    "X74n1475_013:0471a23": "次十句正明我相。",
    "X74n1475_013:0471a24": "　我是眾生心證者(證驗而已)　自他二相極難拘(自他既殊。",
    "X74n1475_013:0471b01": "自者是我也)　如人百體任調適",
    "X74n1475_013:0471b02": "　無記之間忽忘身　四支乖攝加針艾",
    "X74n1475_013:0471b03": "　方驗其中我甚親　脩道之流亦復爾",
    "X74n1475_013:0471b04": "　幽居離境似融神　違順礙心方覺我",
    "X74n1475_013:0471b05": "　即知所證未為珍(我相既在。設證涅槃。亦是我相。帶我之緣。還成我也)",
    "X74n1475_013:0471b06": "第四　一偈　二悟我名人",
    "X74n1475_013:0471b07": "善男子。云何人相。謂諸眾生心悟證者。善男子。悟有",
    "X74n1475_013:0471b08": "我者。不復認我。所悟非我。悟亦如是。悟已超過一切",
    "X74n1475_013:0471b09": "證者。悉為人相。善男子。其心乃至。圓悟涅槃。俱是我",
    "X74n1475_013:0471b10": "者。心存少悟。備殫證理。皆名人相。",
    "X74n1475_013:0471b11": "　悟我是空不認我　　能不認者又名人",
    "X74n1475_013:0471b12": "　所(悟)既非(我)真能(悟)亦(知)妄",
    "X74n1475_013:0471b13": "　故知人相尚為迍(迍邅滯此不入淨覺)",
    "X74n1475_013:0471b14": "第五　一　三了迹(故名眾生相也)",
    "X74n1475_013:0471b15": "善男子。云何眾生相。謂諸眾生。心自證悟。所不及者。",
    "X74n1475_013:0471b16": "善男子。譬如有人作如是言。我是眾生。則知彼人。說",
    "X74n1475_013:0471b17": "眾生者。非我非彼。云何非我。我是眾生。則非是我。云",
    "X74n1475_013:0471b18": "何非彼。我是眾生。非彼我故。善男子。但諸眾生。了證",
    "X74n1475_013:0471b19": "了語。皆為我人。而我人相所不及者。存有所了。名眾",
    "X74n1475_013:0471b20": "生相。",
    "X74n1475_013:0471b21": "　了於證語皆難及(謂正了前能悟。是滯之能。又成所。所既妄立。復生妄能。了",
    "X74n1475_013:0471b22": "知此續生之能。是妄之時。此能又亦成所。展轉無由。見其能也。故經言。而我人相所不及者。由此展",
    "X74n1475_013:0471b23": "轉了達。展轉迹生。其相不一故。名為眾生相)　了者還成跡未論",
    "X74n1475_013:0471b24": "　了迹迹生生不一　此眾生相又迷津(迷入覺之",
    "X74n1475_013:0471c01": "津也)",
    "X74n1475_013:0471c02": "第六　二　四清續如命",
    "X74n1475_013:0471c03": "善男子。云何壽命相。謂諸眾生。心照清淨。覺所了者。",
    "X74n1475_013:0471c04": "一切業智。所不自見。猶如命根。善男子。若心照見一",
    "X74n1475_013:0471c05": "切覺者。皆為塵垢。覺所覺者。不離塵故。如湯銷氷。無",
    "X74n1475_013:0471c06": "別有氷。知氷銷者。存我覺我。亦復如是。",
    "X74n1475_013:0471c07": "　覺斯展轉無窮過　泯然無厭復何忻(不厭展轉",
    "X74n1475_013:0471c08": "之所為。不忻展轉之能為功也)　雖泯於諸不自泯(不忻不厭",
    "X74n1475_013:0471c09": "都休之心即是自也)　覺(即上不自泯也)於所覺(前展轉三",
    "X74n1475_013:0471c10": "相也)亦同(不離)塵(以却是命根後文也)　譬彼(所不自見。猶如)命根難自",
    "X74n1475_013:0471c11": "見　潛相連續暗忻忻",
    "X74n1475_013:0471c12": "　故此名為壽命相(從喻立名)　冰銷湯冷始全真(水喻真性",
    "X74n1475_013:0471c13": "水喻我相。乃至展轉之所覺。湯喻展轉之能覺。謂氷凍成冰。還煎水以銷之。冰湯俱盡。濕性〔存〕存。以",
    "X74n1475_013:0471c14": "喻迷心成我。還悟心以斷之。我智俱盡。照體獨立)",
    "X74n1475_013:0471c15": "第三存我失道中二。一總標失道。二展轉廣釋。又",
    "X74n1475_013:0471c16": "四。一認我為真。二說病為法。三將凡濫聖。四趣果",
    "X74n1475_013:0471c17": "迷因。二中三重徵釋。一久脩如何不證徵。認我取",
    "X74n1475_013:0471c18": "證非真釋。今此第一唱中三偈。總標失道。及廣徵",
    "X74n1475_013:0471c19": "釋中。第一重也。",
    "X74n1475_013:0471c20": "善男子。末世眾生。不了四相。雖經多劫勤苦脩道。但",
    "X74n1475_013:0471c21": "名有為。終不能成一切聖果。是故名為正法末世。何",
    "X74n1475_013:0471c22": "以故。認一切我為涅槃故。有證有悟。名成就故。譬如",
    "X74n1475_013:0471c23": "有人以賊為子。其家財寶終不成就。",
    "X74n1475_013:0471c24": "第七　初六句且述總標失道",
    "X74n1475_013:0472a01": "　四相潛神能鄣道　欲求道者總須知",
    "X74n1475_013:0472a02": "　雖經多劫勤脩習　終不能成聖果基",
    "X74n1475_013:0472a03": "　基本謂因也因既　不成從何證果□",
    "X74n1475_013:0472a04": "　華嚴六度非菩薩　只為色心無所依(彼經云。假",
    "X74n1475_013:0472a05": "使有菩薩。於百千萬億那由他劫。具修六波羅蜜。若未聞此大威德法門。或聞不信。不得名為真實",
    "X74n1475_013:0472a06": "菩薩。亦不得生如來家)",
    "X74n1475_013:0472a07": "次六句述第一久修如何不證徵。認我取證非真",
    "X74n1475_013:0472a08": "釋。",
    "X74n1475_013:0472a09": "　今認我為圓覺體　　故令證入永無期",
    "X74n1475_013:0472a10": "　如認夢身為自己　　勤營家業欲何為",
    "X74n1475_013:0472a11": "　亦如認賊將為子　　財寶如何得免衰",
    "X74n1475_013:0472a12": "第八　二第二取證云何妨道徵。愛寂憎喧非脫釋。",
    "X74n1475_013:0472a13": "何以故。有我愛者。亦愛涅槃。伏我愛根。為涅槃相。有",
    "X74n1475_013:0472a14": "憎我者。亦憎生死。不知愛者真生死故。別憎生死。名",
    "X74n1475_013:0472a15": "不解脫。",
    "X74n1475_013:0472a16": "　愛涅槃入緣我愛(潛計我故。愛涅槃。令我得寂滅樂也。由此伏我愛根。為涅",
    "X74n1475_013:0472a17": "槃相)　伏之暫似涅槃時",
    "X74n1475_013:0472a18": "　亦緣我故增生死　但除生死我無羈(生死本由",
    "X74n1475_013:0472a19": "憎愛。今愛涅槃。還是本愛。今憎生死。亦是本憎。所憎所愛雖殊。憎愛之心。元是本習。帶之修道。是得",
    "X74n1475_013:0472a20": "解脫)　不知愛者真生死",
    "X74n1475_013:0472a21": "　別憎生死甚愚癡　愛寂憎喧非解脫",
    "X74n1475_013:0472a22": "　棄影勞形虗自疲",
    "X74n1475_013:0472a23": "第九　九三何知證法非脫徵。讚喜謗瞋驗我",
    "X74n1475_013:0472a24": "釋。",
    "X74n1475_013:0472b01": "云何當知法不解脫。善男子。彼末世眾生習菩提者。",
    "X74n1475_013:0472b02": "以己徵證。為自清淨。由未能盡我相根本。若復有人。",
    "X74n1475_013:0472b03": "讚歎彼法。即生歡喜。便欲濟度。若復誹謗彼所得者。",
    "X74n1475_013:0472b04": "便生瞋恨。則知我相堅固執持。潛伏藏識。遊戲諸根。",
    "X74n1475_013:0472b05": "曾不間斷。善男子。彼脩道者不除我相。是故不能入",
    "X74n1475_013:0472b06": "清淨覺。",
    "X74n1475_013:0472b07": "　何以知他不解脫(徵也)　謗讚喜□驗其非(略答也。下",
    "X74n1475_013:0472b08": "廣釋)　世間塵境猶難驗(世境違順",
    "X74n1475_013:0472b09": "麤重易防故。難撿驗)　就法因緣始露疵(就法難覺",
    "X74n1475_013:0472b10": "察。防備故。不覺彰露)　若復有人讚彼法",
    "X74n1475_013:0472b11": "　即生歡喜欲為師　若有謗他所得者",
    "X74n1475_013:0472b12": "　便生瞋恨欲相離　則知我相常堅固(但言為法",
    "X74n1475_013:0472b13": "瞋彼度此。不知此心元是我相)　藏識之中永執持(執持根身",
    "X74n1475_013:0472b14": "同安危也)　潛伏(種子)元來不間斷(現行",
    "X74n1475_013:0472b15": "也。相續流注。遇境即發故。今因對外境。驗得內身心我相潛續也。唯識頌云。恒轉如瀑流)",
    "X74n1475_013:0472b16": "　諸根遊戲役身儀(役令造作種種。不自由也)",
    "X74n1475_013:0472b17": "　前者慧軍雖數舉(止觀為將。萬行為兵。即前聞普眼觀。及三觀。皆曾節節悟",
    "X74n1475_013:0472b18": "無我也)　彼時魔眾亦頻隳(利根已永",
    "X74n1475_013:0472b19": "伏。鈍根者亦有聞慧或思慧也)　阿賴耶(此云執藏)城(覺城。迷時為賴",
    "X74n1475_013:0472b20": "耶城。如長安為朱泚賊城也)根境固(唯修慧。方能摧破諸惑。四相障",
    "X74n1475_013:0472b21": "之難進軍故。打城未破。上皆相分也)　其中主宰(我相也。即見分)尚難",
    "X74n1475_013:0472b22": "窺(行相微細。難照破也。三乘無學不執。方舍賴耶之名)",
    "X74n1475_013:0472b23": "　末那(第七識也。此云意)常持(亦可云內侍。一向內緣。恒執第八見分為我。依彼生",
    "X74n1475_013:0472b24": "起。常緣於彼。故言常侍)牢防護(常具我愛見慢等四種功用。故云防護。防護我也。滅",
    "X74n1475_013:0472c01": "盡定。及大小乘見道。雖伏未斷。故云牢也。故唯識云。此染汙意相應煩惱。是俱生故。非見〔可〕斷)",
    "X74n1475_013:0472c02": "　具於四惑審恒□　意識謀臣(能執一切法。能造三界業",
    "X74n1475_013:0472c03": "故)營內外(徧緣內外。及三世三性。五十一心所。故下云)",
    "X74n1475_013:0472c04": "　五十一將(一一心所也)悉羈糜(意識皆徧緣)",
    "X74n1475_013:0472c05": "　傍監五識諸軍使(五識卒爾纔起。此意即因緣故)",
    "X74n1475_013:0472c06": "　專鎮意門最要機(不因五識亦能獨行)",
    "X74n1475_013:0472c07": "　□□□神通遊戲(由六根門戶中有六識。守當防備。故能通其主。於六塵中",
    "X74n1475_013:0472c08": "遊戲)　時時偷號(前云。為法瞋喜等)惑",
    "X74n1475_013:0472c09": "禪支(細惑不能破戒。但惑禪也)　瞋軍詐道降魔力(內心瞋彼",
    "X74n1475_013:0472c10": "因呵罵打。自謂。為法降魔徵惡勸善。故悉云云。被彼二境迴換)",
    "X74n1475_013:0472c11": "　愛賊潛稱利物慈(□貪愛城郭寶錢。歸湊供養。自謂為利物)",
    "X74n1475_013:0472c12": "　往往侵疆擾觀境(迷於六塵。為心外定有。則是賊境。知六皆空唯心變現。即",
    "X74n1475_013:0472c13": "般若法身之境。我今已悟此境為我也。然不覺妄起。憯執為有。執生貪着。還成塵界。故云往往侵疆",
    "X74n1475_013:0472c14": "也。由此觀之難定。故云擾我觀境也)　頻頻細作探毗尼(時時動念",
    "X74n1475_013:0472c15": "欲作破戒事。便僻思戒律理。例云。恐開遮不定。又云我必不至極麤之事。些些應不妨)",
    "X74n1475_013:0472c16": "　外怯現行深般若(以悟心常欲覺察故。妄念似劣。不敢故意生情貪瞋造業。",
    "X74n1475_013:0472c17": "但專同觀智分明。如晝時。即潛伏故。今欲推察身心道理時。但見自己一切是當。都不覺其非。故下",
    "X74n1475_013:0472c18": "云晝伏)　夜行晝伏鎮狐疑(及乎對違",
    "X74n1475_013:0472c19": "順境。乖於心念。迷習覆翳。昏黑如夜時。即恣行計校上或擬違法。皆師種種等)",
    "X74n1475_013:0472c20": "　內挍無明郎主勢(六賊之境。即如或伏或行。若七識四惑。及八中。三細。即常",
    "X74n1475_013:0472c21": "相續。故上云內校。下云晝夜常攢等)　晝夜常攢妄想旗",
    "X74n1475_013:0472c22": "　塵勞之眾頻團聚(一念瞋起。具八萬鄣門。乃至一念。起五陰俱生等)",
    "X74n1475_013:0472c23": "　妙覺中城數被圍(偈云。不能入覺城者。被貪愛等圍之。令智慧大將入中。照",
    "X74n1475_013:0472c24": "顯法身不得。法身隱於形殼中。如被圍也)　由此不能入淨覺",
    "X74n1475_013:0473a01": "　別無染汙使如斯(佛結答菩薩所問)",
    "X74n1475_013:0473a02": "第十　二　述第二說病為法",
    "X74n1475_013:0473a03": "善男子。若知我空。無毀我者。有我說法。我未斷故。眾",
    "X74n1475_013:0473a04": "生壽命。亦復如是。善男子。末世眾生。說病為法。是故",
    "X74n1475_013:0473a05": "名為可憐愍者。雖勤精進。增益諸病。是故不能入清",
    "X74n1475_013:0473a06": "淨覺。",
    "X74n1475_013:0473a07": "　世尊復告善男子　　聽說前人我有無",
    "X74n1475_013:0473a08": "　若證我空誰毀讚　　又誰說法號為吾",
    "X74n1475_013:0473a09": "　道吾說法他家毀　　豈不照然我未除",
    "X74n1475_013:0473a10": "　說病以為真實法　　雖勤精進轉增愚",
    "X74n1475_013:0473a11": "第十一　七　述第三將凡濫聖總結三以",
    "X74n1475_013:0473a12": "善男子。末世眾生。不了四相。以如來解及所行處。為",
    "X74n1475_013:0473a13": "自修行。終不成就。或有眾生。未得謂得。未證謂證。見",
    "X74n1475_013:0473a14": "勝進者。心生嫉妬。由彼眾生未斷我愛。是故不能入",
    "X74n1475_013:0473a15": "清淨覺(初二偈。抑聖同己)。",
    "X74n1475_013:0473a16": "　佛稱凡聖圓融者　證入冥通事不虗",
    "X74n1475_013:0473a17": "　末世聞時元帶我　心心常與妄情俱",
    "X74n1475_013:0473a18": "　便認如來解行處　真言與我更何殊",
    "X74n1475_013:0473a19": "　斯人抑聖同於己　不知猶是夢形軀(此下即騁",
    "X74n1475_013:0473a20": "已齊聖。於中初六句。明認其聖智)　或有眾生未證得",
    "X74n1475_013:0473a21": "　謂言理智已其符　薄解聖凡平等理",
    "X74n1475_013:0473a22": "　渾迷乳酪異醍醐　斯人騁己齊於聖",
    "X74n1475_013:0473a23": "　是增上慢大凡夫(下十句。驗出凡情)",
    "X74n1475_013:0473a24": "　見勝進者心生妬　足驗常為惑所拘",
    "X74n1475_013:0473b01": "　恐疑聖者形無定　故約心情辨實虗",
    "X74n1475_013:0473b02": "　若得自他無二念(下文云。觀彼怨家。如己父母)",
    "X74n1475_013:0473b03": "　不妨或得證真如(心雖如此。尚未必的是真證。如北川人。亦無彼怨家。如己",
    "X74n1475_013:0473b04": "父母。見他己未一)　他盛己衰即嫉恚",
    "X74n1475_013:0473b05": "　他衰己盛即歡娛　自覺內心如此者",
    "X74n1475_013:0473b06": "　即知決定屬迷徒(後一偈。總結前三段)",
    "X74n1475_013:0473b07": "　上來三類眾生行　驗出皆明我愛餘",
    "X74n1475_013:0473b08": "　是故不能入淨覺　別無染汙使乖疎",
    "X74n1475_013:0473b09": "第十二　二　述第四起果迷因",
    "X74n1475_013:0473b10": "善男子。末世眾生。希望成道。無令求悟。唯益多聞。增",
    "X74n1475_013:0473b11": "長我見。",
    "X74n1475_013:0473b12": "　佛告善男子聽末世　眾生難得勝緣熏",
    "X74n1475_013:0473b13": "　縱有希望成聖道　無令求悟但多聞",
    "X74n1475_013:0473b14": "　却為多聞增我見(華嚴云。不能了自心。增一切惡)",
    "X74n1475_013:0473b15": "　不知實相助魔軍(智論云。多聞無有慧。亦不知實相。猶如無目人。而於明中",
    "X74n1475_013:0473b16": "行)　趣果迷因狗逐塊(涅槃云。但",
    "X74n1475_013:0473b17": "觀於果。不觀於因如犬逐塊。不逐於人)　世尊從此觀精勤(文在下)",
    "X74n1475_013:0473b18": "第十三　二　述大文第四斷惑成因",
    "X74n1475_013:0473b19": "但當精勤。降伏煩惱。起大勇猛。未得令得。未斷令斷。",
    "X74n1475_013:0473b20": "貪瞋愛慢。謟曲嫉妬。對境不生。彼我恩愛。一切寂滅。",
    "X74n1475_013:0473b21": "佛說是人。漸次成就。求善知識。不墮邪見。若於所求。",
    "X74n1475_013:0473b22": "別主增愛。則不能入清淨覺海。",
    "X74n1475_013:0473b23": "　精勤勇猛降煩惱　　定慧聞持願早成",
    "X74n1475_013:0473b24": "　愛慢自他皆寂滅　　貪瞋謟曲悉無生",
    "X74n1475_013:0473c01": "　勤求善友離邪見　　佛說其人智漸明",
    "X74n1475_013:0473c02": "　若於所遇生憎愛　　定是不能入覺城",
    "X74n1475_013:0473c03": "至心懺悔",
    "X74n1475_013:0473c04": "弟子等前已總相懺悔一切諸業。今當次第。更復一",
    "X74n1475_013:0473c05": "一別相懺悔。若總若別。若麤若細。若重若輕。若說若",
    "X74n1475_013:0473c06": "不說。品類相從。願皆消滅。別相懺者。先懺身三。次懺",
    "X74n1475_013:0473c07": "口四。其餘諸鄣。次第稽顙。身三業者。第一殺害。如經",
    "X74n1475_013:0473c08": "所明。恕己可為喻。勿殺勿行杖。雖復禽獸之殊。保命",
    "X74n1475_013:0473c09": "畏死。其事是一。若尋此眾生。無始以來。或是我父母",
    "X74n1475_013:0473c10": "兄弟六親眷屬。以業因緣。輪迴六道。出生入死。改形",
    "X74n1475_013:0473c11": "易報。不復相識。而今興害。食噉其肉。傷慈之甚。是以",
    "X74n1475_013:0473c12": "佛言。設得餘食。當如飢世食子肉想。何況故噉此魚",
    "X74n1475_013:0473c13": "肉邪。又言。為利殺眾生。以錢取諸肉。二俱是惡業。死",
    "X74n1475_013:0473c14": "墮叫喚獄。故知殺害及以食噉。罪深河海。過重山嶽。",
    "X74n1475_013:0473c15": "然弟子等。無始以來。不遇善友。皆為此業。是故經云。",
    "X74n1475_013:0473c16": "殺害之罪。能令眾生。墮於地獄餓鬼受苦。若在畜生。",
    "X74n1475_013:0473c17": "則受虎豹犲狼鷹鷂等身。或受毒蛇蝮蝎等身。常懷",
    "X74n1475_013:0473c18": "恐怖。若生人中。得二種果報。一者多病。二者短命。殺",
    "X74n1475_013:0473c19": "生食噉。既有如是無量種種諸惡果報。是故弟子至",
    "X74n1475_013:0473c20": "誠歸依佛。",
    "X74n1475_013:0473c21": "弟子自從無始以來。至於今日。有此。",
    "X74n1475_013:0473c22": "釋。即悟妄等也。既知萬法如空華。豈更見有輪轉。",
    "X74n1475_013:0473c23": "還丹一粒。點鐵成全。真理一言。點凡成聖。亦釋因",
    "X74n1475_013:0473c24": "不異果。如斯因地。方為真修。上皆悟妄。此下頓出",
    "X74n1475_013:0474a01": "生死也。亦無等者。非唯輪轉之法。亦無受輪轉之",
    "X74n1475_013:0474a02": "人。我我所亡。方成解脫。即是照見五蘊皆空。度一",
    "X74n1475_013:0474a03": "切苦危。意令修道者。外遺世界。內脫身心。不計身。",
    "X74n1475_013:0474a04": "身同虗空。不起心。心同法界。非作等者。非我造作",
    "X74n1475_013:0474a05": "觀行。故使身心空無。本性空寂。元來無故。金剛三",
    "X74n1475_013:0474a06": "昧經云。若化眾生。不生於化。不生無化。其化大焉。",
    "X74n1475_013:0474a07": "次展轉拂迹。釋成正因。",
    "X74n1475_013:0474a08": "經。彼知覺者。猶如虗空。知虗空者。即空華相。亦不可",
    "X74n1475_013:0474a09": "說無知覺性。有無俱遣。是則名為淨覺隨順。",
    "X74n1475_013:0474a10": "解曰。於中初拂迹。拂有四重。一拂覺妄之智。二又",
    "X74n1475_013:0474a11": "泯其拂心。三遮其斷滅。但不起念分別空有。不是",
    "X74n1475_013:0474a12": "無心。四總結離過。是真無念(拂迹之由。下自徵釋)。後釋正因。",
    "X74n1475_013:0474a13": "是則等者。有無既不當情。斯即心言路絕。清淨覺",
    "X74n1475_013:0474a14": "體。從此顯彰。但不背之合塵。即名隨順。亦非別有",
    "X74n1475_013:0474a15": "能順。故羅什云。無心於合合者合焉。隨順淨覺。故",
    "X74n1475_013:0474a16": "言淨覺隨順。如是執盡病除。然後興心運行。則聚",
    "X74n1475_013:0474a17": "沙畫地。合掌低頭。皆成佛道。如斯脩習可謂正因",
    "X74n1475_013:0474a18": "後徵拂所由。釋歸圓實。",
    "X74n1475_013:0474a19": "經。何以故。虗空性故。常不動故。如來藏中無起滅故。",
    "X74n1475_013:0474a20": "無知見故。如法界性。究竟圓滿。遍十方故。",
    "X74n1475_013:0474a21": "解曰。先徵意云。身心幻妄許可說全空。知覺稱理。",
    "X74n1475_013:0474a22": "因何又拂。有無俱絕。約何修行。釋意云。相因相待。",
    "X74n1475_013:0474a23": "皆是從緣。人人之法豈實有體。生心動念即乖不",
    "X74n1475_013:0474a24": "性。失正念故。圓覺性體。俱無如是等。故於中曲分",
    "X74n1475_013:0474b01": "兩節。初明諸法(二句)。後顯一心(六句)。虗空性者。一切法",
    "X74n1475_013:0474b02": "空。不生滅也。謂如上相。猶若虗空。本自不生。今無",
    "X74n1475_013:0474b03": "可滅。非謂拂之方令空也。故佛藏經云。一切法空。",
    "X74n1475_013:0474b04": "無毫末相等(等取諸文非一)。常不動者。一切法寂(淨名)。不來",
    "X74n1475_013:0474b05": "去也。非已去也。非未來。非現起故。故法句云。諸法",
    "X74n1475_013:0474b06": "從本來。寂滅無所動。法華云。常自寂滅相。又華嚴",
    "X74n1475_013:0474b07": "有大自在天王。得知一切法。不生不滅(上句)。不來不",
    "X74n1475_013:0474b08": "去(下句)。無功用(非作故無等)。解脫門(淨覺隨順)。",
    "X74n1475_013:0474b09": "次如來藏下顯一心也。略啟二門。初唯釋如來藏。",
    "X74n1475_013:0474b10": "後總釋經意。初中六門分別(此是經題義〔令〕全部。故備釋也)。一釋",
    "X74n1475_013:0474b11": "名。二出體。三種類。四行相。五業用。六勸信。今初。由",
    "X74n1475_013:0474b12": "三義故。得名為藏。一隱覆義。二含攝義。三出生義。",
    "X74n1475_013:0474b13": "(佛性論亦有三義。一所攝藏。二隱覆藏。三能攝義。然局於此經文當樂也)隱覆者。復有",
    "X74n1475_013:0474b14": "二義。一者藏如來故。名如來藏。謂眾生心。具諸佛",
    "X74n1475_013:0474b15": "德。但以迷倒。都不覺知。故名藏也(藏有如來有財釋也)。理趣",
    "X74n1475_013:0474b16": "般若云。一切眾生皆如來藏。勝鬘云。生死二是如",
    "X74n1475_013:0474b17": "來藏。如來法身。不離煩惱。煩惱藏名如來藏。如",
    "X74n1475_013:0474b18": "來藏經云。一切眾生。貪恚癡諸煩惱中。有如來身。",
    "X74n1475_013:0474b19": "乃至常不染汙。德相備足。如我無異。便以九喻喻",
    "X74n1475_013:0474b20": "之。一萎華(貪使)佛身(真法界中)。二巖蜂(瞋使)淳蜜(說一昧法)。三糠",
    "X74n1475_013:0474b21": "糩(癡使)粳米(說種種法)。四糞穢(增上貪等)真金(真如不變)。五貧家(根本",
    "X74n1475_013:0474b22": "無明)寶藏(法身佛性)。六菴羅(見惑)內寶(二身佛性)。七弊衣(修惑)金像。",
    "X74n1475_013:0474b23": "(法身)八貧女(不淨地垢)輪王(報身)。九燋模(淨地諸垢)鑄像(化身)。二者",
    "X74n1475_013:0474b24": "佛性論如來藏品云。如來自隱不現。故名為藏(隱覆",
    "X74n1475_013:0474c01": "中文)。含攝者有其三。一體含用。謂如來法身。含攝身",
    "X74n1475_013:0474c02": "相國土。神通大用。無量功德。而為彼等之所依止。",
    "X74n1475_013:0474c03": "故名為藏(金器)。二聖含凡。佛性論言。一切眾生。皆在",
    "X74n1475_013:0474c04": "如來智內故。名如來藏(所攝中文上二皆持業釋)。三因含果。謂",
    "X74n1475_013:0474c05": "因地已攝果地一切功德。亦如佛性論說(能攝中文)。出",
    "X74n1475_013:0474c06": "生者(論三義中無此)。謂此法身既含眾德。了達證入。即能",
    "X74n1475_013:0474c07": "出生。故十地證真。能成佛果。是以十地論。釋地義",
    "X74n1475_013:0474c08": "云能生能持。又釋金剛藏云。藏即名堅。其猶樹藏。",
    "X74n1475_013:0474c09": "謂如樹心堅密。能生長枝葉華實。地智亦爾。能生",
    "X74n1475_013:0474c10": "無漏因果。亦能生成人天道行(此以理智合為如來。亦持業釋)。此",
    "X74n1475_013:0474c11": "三義者。初約迷時。後約悟時。中間尅體。二出體者。",
    "X74n1475_013:0474c12": "即論中一心也。論又依此顯二門。故楞伽云。寂滅",
    "X74n1475_013:0474c13": "者。名為一心。一心者。名如來藏(十地經云云)。勝鬘名為",
    "X74n1475_013:0474c14": "自性清淨心。此下經云如來圓覺妙心。涅槃即名",
    "X74n1475_013:0474c15": "佛性。唯識但就染相名為藏識。故密嚴云。佛說如",
    "X74n1475_013:0474c16": "來藏藏識。三種類者。佛性論云。如來藏有五種。一",
    "X74n1475_013:0474c17": "如來藏(自性)。二正法藏(因也。如前出生義也)。三法身藏(至德)。四出",
    "X74n1475_013:0474c18": "世藏(真實)。五自性清淨藏(秘密)。勝鬘經云。如來藏者。是",
    "X74n1475_013:0474c19": "法界藏(即論中初一藏。華嚴亦云入法界藏智無差別也)。法身藏。出世間",
    "X74n1475_013:0474c20": "上上藏。自性清淨藏。此之四名。初總相。次尅體。三",
    "X74n1475_013:0474c21": "已證。四約迷。將客塵不染故。次文云。此自性清淨",
    "X74n1475_013:0474c22": "如來藏。縱為客塵煩惱所染。猶是不思議如來境",
    "X74n1475_013:0474c23": "界。(縱為猶是四字。此〔本〕缺也。流志譯者。具矣)四行相者。然此如來藏心。",
    "X74n1475_013:0474c24": "約真妄和合。總有二種行相。謂此經下云。如來藏",
    "X74n1475_013:0475a01": "自性差別。論云真如生滅。然真妄各有二義。真謂",
    "X74n1475_013:0475a02": "不變隨緣。妄謂體空成事。真中不變。妄中體空。即",
    "X74n1475_013:0475a03": "真如自性也(勝鬘云。如來藏。離有為相。常住不變)。真中隨緣。妄中成",
    "X74n1475_013:0475a04": "事。即生滅差別也。如真性中復有二種。勝鬘云。有",
    "X74n1475_013:0475a05": "二種如來藏空智。所謂空如來藏。若脫若離。一切",
    "X74n1475_013:0475a06": "煩惱藏。不空如來藏。具過恒河沙不思議佛法。論",
    "X74n1475_013:0475a07": "中亦云。如實空。如實不空。義全同此。後釋生滅。亦",
    "X74n1475_013:0475a08": "有二相。謂漏無漏。無漏復二。有為無為(無為亦在生滅門者。",
    "X74n1475_013:0475a09": "具如論疏辨也)。有漏亦二。謂善不善。五業用者。前二行相。",
    "X74n1475_013:0475a10": "皆有業用之義。初真性者。有其二業。一能持自體",
    "X74n1475_013:0475a11": "河沙功德。從本已來。不失不壞。二能禦客塵河沙",
    "X74n1475_013:0475a12": "煩惱。無始時來。不染不汙。後生滅亦有二業。一能",
    "X74n1475_013:0475a13": "起惑造業。曠劫長受六趣生死。故楞伽云。如來藏",
    "X74n1475_013:0475a14": "者。是善不善因。能徧興造一切趣生。乃至若生若",
    "X74n1475_013:0475a15": "滅。二能知真達妄。發心修行。證三乘果。如前所引",
    "X74n1475_013:0475a16": "十地論等。由後二業故。寶性論引經偈云。無始時",
    "X74n1475_013:0475a17": "來性。作諸法依止。依性有諸道。及證涅槃果。長行",
    "X74n1475_013:0475a18": "引勝鬘釋云。性者如來藏(唯識釋云。界以因義釋。隨自宗故)。依止",
    "X74n1475_013:0475a19": "者。如來藏。是依是持。是建立。諸道者。有如來藏。故",
    "X74n1475_013:0475a20": "說生死。是名善說。證涅槃者。若無如來藏者。不得",
    "X74n1475_013:0475a21": "厭苦樂求涅槃。六勸信者。既諸佛因果。終始依之",
    "X74n1475_013:0475a22": "故。入道行人。先須信解(寶性云。是一切智者境界。何以故。乃為愚倒凡夫說",
    "X74n1475_013:0475a23": "耶。偈答以法弱心等云云)。離此別信。信則墮邪故。密嚴經云。呵",
    "X74n1475_013:0475a24": "為惡慧。必須了之。方知正道。故勝鬘云。若於無量",
    "X74n1475_013:0475b01": "煩惱所纏如來藏。不疑惑者。於出纏無量煩惱藏",
    "X74n1475_013:0475b02": "法身。亦無疑惑。華嚴初會。普賢即入如來藏身三",
    "X74n1475_013:0475b03": "昧。意在此也。然雖此心聖凡等有。但果顯易信。因",
    "X74n1475_013:0475b04": "隱難明故。淺識之流。輕因重果。願諸道者。深信自",
    "X74n1475_013:0475b05": "心。應捨難捨之妄緣。求見難見之妙理。妙理者。即",
    "X74n1475_013:0475b06": "自心也。故勝鬘經云。有二法。難可了知。謂自性清",
    "X74n1475_013:0475b07": "淨心(一也)。彼心為煩惱所染(二也)。若料揀信解之器者。",
    "X74n1475_013:0475b08": "是非各三。非器三者。一身見(執蘊為我)二四倒(無常苦無我不",
    "X74n1475_013:0475b09": "淨)三失空(離空如來藏義。修空者三類云云)。具如寶性論說。是器",
    "X74n1475_013:0475b10": "三者。一自成就甚染法智。二成就隨順法智。三於",
    "X74n1475_013:0475b11": "諸深法不自了知。仰推世尊。非我境界。如勝鬘說。",
    "X74n1475_013:0475b12": "又反三非。三非。復成三是三非可以意得。",
    "X74n1475_013:0475b13": "上來釋竟。釋經意者。今此文中。約藏自性。離有為",
    "X74n1475_013:0475b14": "相。常住不變。以釋上拂迹之由。即二種行相中。真",
    "X74n1475_013:0475b15": "如門也。言如來藏者總標。次二句空藏。後三句不",
    "X74n1475_013:0475b16": "空藏。無起滅者。釋上所知生死等。無知見者。釋上",
    "X74n1475_013:0475b17": "彼知覺等。見各生死起者。即云執情。見生死滅者。",
    "X74n1475_013:0475b18": "即云知覺。今以如來藏中。既無可起可滅。何有能",
    "X74n1475_013:0475b19": "執能知。又迷時生死非起。淨心非滅。故無迷也。悟",
    "X74n1475_013:0475b20": "時淨心不起。生死非滅。故無悟也。無悟故無知見",
    "X74n1475_013:0475b21": "矣。此乃不不可識識。抑亦不可智知。識智俱如。方",
    "X74n1475_013:0475b22": "為自體真實識知。大智慧光明徧照。為下三句不",
    "X74n1475_013:0475b23": "空藏矣。如法界性者。界性與藏心。體同義別。別有",
    "X74n1475_013:0475b24": "其二。一者在有情數中。名如來藏。在非情數中。名",
    "X74n1475_013:0475c01": "法界性。如論智明佛性法性之異。二者謂法界。則",
    "X74n1475_013:0475c02": "情器交徹。心境不分。如來藏則但語諸佛眾生清",
    "X74n1475_013:0475c03": "淨本源心體。如云能造善惡。能起厭求。就法界言。",
    "X74n1475_013:0475c04": "則無斯義。據此則藏心克就根源。界性混其本末。",
    "X74n1475_013:0475c05": "混則普該之義易信。尅則徧周之理難明。故指藏",
    "X74n1475_013:0475c06": "心。如法界性。亦乃攝其二義之別。歸於一體之同。",
    "X74n1475_013:0475c07": "方顯覺妄因依。誠非究竟圓實。究竟者。竪窮三際。",
    "X74n1475_013:0475c08": "始終常然。圓者。體徧十方。滿者。眾德具足。良由如",
    "X74n1475_013:0475c09": "來藏性。本自如斯。豈須減舊添新。滅惑生智。是以",
    "X74n1475_013:0475c10": "三重泯。絕冥合覺。心將此為本修。行始得正名因",
    "X74n1475_013:0475c11": "地也。",
    "X74n1475_013:0475c12": "第四結牒問詞",
    "X74n1475_013:0475c13": "經。是則名為因地法行。菩薩因此於大乘中。發清淨",
    "X74n1475_013:0475c14": "心。末世眾生依此修行。不墮邪見。",
    "X74n1475_013:0475c15": "解曰。但結前文。更無別義。此下大文第二偈頌。文",
    "X74n1475_013:0475c16": "二一標舉。",
    "X74n1475_013:0475c17": "經。爾時世尊欲重宣此義。而說偈言。",
    "X74n1475_013:0475c18": "解曰。汎論偈頌總有四種。一者名阿耨窣覩婆頌。",
    "X74n1475_013:0475c19": "此不問長行與偈但數字滿三十二。即為一偈。二",
    "X74n1475_013:0475c20": "名伽陀頌。此言諷頌。或名直頌。謂以偈說法。非頌",
    "X74n1475_013:0475c21": "長行。三名祇夜頌。此云應頌。四名薀駄南頌。此云",
    "X74n1475_013:0475c22": "集絕頌。謂以少言。攝集多義。施他誦持故。為何意",
    "X74n1475_013:0475c23": "故。經多立頌。略有八義。一少字攝多義故。二諸讚",
    "X74n1475_013:0475c24": "歎者。多以偈頌故三為鈍根重說故。四為後來之",
    "X74n1475_013:0476a01": "徒故。五隨意樂故。六易受持故。七增明前說故。八",
    "X74n1475_013:0476a02": "長行未說故。今此經十一段偈。於前四中。皆是祇",
    "X74n1475_013:0476a03": "夜。於後八中。正唯三七義。兼一五六。全非二四八。",
    "X74n1475_013:0476a04": "又慈恩說十。謂利鈍前後。曲直難易。真俗取捨□",
    "X74n1475_013:0476a05": "釋智辨。解持說行。對會可知。然長行偈頌。相望有",
    "X74n1475_013:0476a06": "五對之例。謂有無。廣略。離合。先後。隱顯。今經問目",
    "X74n1475_013:0476a07": "皆長有偈無。答皆長廣偈略。餘隨相當對文當指。",
    "X74n1475_013:0476a08": "今此段中。五偈重諷。長行更無。別義故。如次依前",
    "X74n1475_013:0476a09": "四段科之。但經文有少增減。故科段名亦少殊。二",
    "X74n1475_013:0476a10": "正陳文四。初一偈諷了悟本覺。",
    "X74n1475_013:0476a11": "文殊汝當知　　一切諸如來　　從於本因地",
    "X74n1475_013:0476a12": "　皆以智慧覺。",
    "X74n1475_013:0476a13": "二五句諷摧破無明。",
    "X74n1475_013:0476a14": "了達於無明　　知彼如空華　　即能免流轉",
    "X74n1475_013:0476a15": "　又如夢中人　　醒時不可得。",
    "X74n1475_013:0476a16": "上二段皆長離偈合。三七句諷拂迹成因。",
    "X74n1475_013:0476a17": "覺者如虗空　　平等不動轉　　覺滿十方界",
    "X74n1475_013:0476a18": "　即得成佛道　　眾幻滅無處　　成道亦無得",
    "X74n1475_013:0476a19": "　本性圓滿故。",
    "X74n1475_013:0476a20": "幻滅無處及成佛道等言。長先偈後。四一偈諷結",
    "X74n1475_013:0476a21": "牒問因。",
    "X74n1475_013:0476a22": "菩薩於此中　　能發菩提心　　末世諸眾生",
    "X74n1475_013:0476a23": "　修此免邪見。",
    "X74n1475_013:0476a24": "菩提心者。長隱偈顯。下諸偈頌例此唱經。自下大",
    "X74n1475_013:0476b01": "段第二令依解修行。隨根證入。謂創因法鏡照心。",
    "X74n1475_013:0476b02": "頓能信解。至於長久修證。則節級不同。良以障有",
    "X74n1475_013:0476b03": "淺深。根有利鈍。習氣厚薄。心行依違。故須處處隨",
    "X74n1475_013:0476b04": "根引令得出。然其修證。階降雖殊。必藉本因故。言",
    "X74n1475_013:0476b05": "依解前則信解。此則行證故。華嚴八十卷文亦唯",
    "X74n1475_013:0476b06": "四字攝盡。所謂信(初會)。解(其次六會)。行(第八一會)。證(第九一會)。此乃",
    "X74n1475_013:0476b07": "文雖廣略。妙軌攸同。綸緒始終。唯斯二典。文中二。",
    "X74n1475_013:0476b08": "初徵釋用心。後廣明行相。所以然者。以悟修之理",
    "X74n1475_013:0476b09": "一異難明。意實相符言而似反。故須徵釋令解用",
    "X74n1475_013:0476b10": "心。然後隨性隨緣。廣為明其行相。初徵釋文中。大",
    "X74n1475_013:0476b11": "科四段。不異初門。伸請中三亦同前例。今初進問",
    "X74n1475_013:0476b12": "威儀。",
    "X74n1475_013:0476b13": "經。於是普賢菩薩在大眾中。即從座起。頂禮佛足。右",
    "X74n1475_013:0476b14": "遶三迊。長跪叉手。而白佛言。",
    "X74n1475_013:0476b15": "解曰。普賢是行中之體故。標居首。為下所依。總別",
    "X74n1475_013:0476b16": "觀門。不離此故。二聖表法。已具前文。次正陳中。文",
    "X74n1475_013:0476b17": "四。一就當根徵起。",
    "X74n1475_013:0476b18": "經。大悲世尊。願為此會諸菩薩眾。及為末世一切眾",
    "X74n1475_013:0476b19": "生修大乘者。聞此圓覺清淨境界。云何修行。",
    "X74n1475_013:0476b20": "解曰信解圓覺。即是當根雖達天真。未明緣起(下云",
    "X74n1475_013:0476b21": "曾不了知如幻境界)。大士悲愍接下無方。反覆徵問。用心解",
    "X74n1475_013:0476b22": "行。如何契合。二問解行相違。於中復二。一幻幻何",
    "X74n1475_013:0476b23": "修問(難以幻修幻也)。",
    "X74n1475_013:0476b24": "經。世尊若彼眾生知如幻者。身心亦幻。云何以幻還",
    "X74n1475_013:0476c01": "修於幻。",
    "X74n1475_013:0476c02": "解曰。初二句解。後二句行。謂一切如幻。正解分成。",
    "X74n1475_013:0476c03": "幻法非真。復何修習。故解與行進退相違。徵釋用",
    "X74n1475_013:0476c04": "心。實由斯矣。此問從前知。是空華即無輪轉等文。",
    "X74n1475_013:0476c05": "而來意云。身心既如幻。能知亦是幻。將幻還除幻。",
    "X74n1475_013:0476c06": "幻幻何窮盡。幻者。謂世有幻法。依草木等幻。作人",
    "X74n1475_013:0476c07": "畜。宛似往來動作之相。須臾法謝。還成草木。然諸",
    "X74n1475_013:0476c08": "經教。幻喻偏多。良以五天。此術頗眾。見聞既審。法",
    "X74n1475_013:0476c09": "理易明。及傳此方。翻成難曉。今依古師。解華嚴如",
    "X74n1475_013:0476c10": "幻之文。法喻各開五法。",
    "X74n1475_013:0476c11": "心識常懷慘毒。無慈愍心。或因貪起殺。因瞋因癡乃",
    "X74n1475_013:0476c12": "以慢殺。或興惡方便誓殺。及以呪殺。或破決湖池。焚",
    "X74n1475_013:0476c13": "燒山野。畋獵魚捕。或因風放火。飛鷹放犬惱害眾生。",
    "X74n1475_013:0476c14": "如是等罪無量無邊。今悉懺悔。或以檻弶坑撥。叉戟",
    "X74n1475_013:0476c15": "弓弩。彈射飛鳥走獸之類。或以四卓網四曾釣。撩漉",
    "X74n1475_013:0476c16": "水性魚鼈黿鼉蝦蜆螺蜯濕居之屬。使水陸之與空",
    "X74n1475_013:0476c17": "行藏竄無地。或畜養鷄豬牛羊犬豕鵝鴨之屬。或自",
    "X74n1475_013:0476c18": "共庖厨或。貸地宰殺使。其哀聲未盡。毛羽脫落。鱗用",
    "X74n1475_013:0476c19": "傷毀。身首分離。骨肉銷碎。剝裂屠割。燒煑炮炙。楚毒",
    "X74n1475_013:0476c20": "切害。橫加無辜。但取一時之快。口得味甚寡。不過三",
    "X74n1475_013:0476c21": "寸舌根而已。然其罪報殃累永劫。如是等罪。無量無",
    "X74n1475_013:0476c22": "邊。今日至誠。皆悉懺悔。",
    "X74n1475_013:0476c23": "又復無始以來至于今日。或復興師相伐。疆場交爭。",
    "X74n1475_013:0476c24": "兩陣相向。更相殺害。或自殺。教他殺。聞殺歡喜。或習",
    "X74n1475_013:0477a01": "屠膾。及為形戮。烹宰他命。行於不忍。或恣忿怒揮戈",
    "X74n1475_013:0477a02": "儛刃。或斬或刺。或推著坑壍。或以水沉溺。或塞穴壞",
    "X74n1475_013:0477a03": "巢土石搥碑。或以車馬。躙轢踐蹹一切眾生。如是等",
    "X74n1475_013:0477a04": "罪無量無邊。今日發露。皆悉懺悔。",
    "X74n1475_013:0477a05": "又復。無始以來。或墮胎破卵。毒藥蠱道。傷殺生命。墾",
    "X74n1475_013:0477a06": "土堀地。種植田園。養蠶煑繭。傷害滋甚。或打撲蚊蝱",
    "X74n1475_013:0477a07": "狛嚙蚤虱。或燒除糞掃。開澤溝渠。狂害一切。或噉果",
    "X74n1475_013:0477a08": "實。或用糓米。或水或菜。橫殺眾生。或然樵薪。或露燈",
    "X74n1475_013:0477a09": "燭。燒諸類。或食醬醋。不看搖動。或瀉湯水。澆殺蟲蟻。",
    "X74n1475_013:0477a10": "如是乃至行住坐臥。四威儀中。恒常傷殺飛空著地",
    "X74n1475_013:0477a11": "細微眾生。弟子以凡夫識暗。不覺不知。今日發露。皆",
    "X74n1475_013:0477a12": "悉懺悔。",
    "X74n1475_013:0477a13": "又復弟子。無始已來。至于今日。或以鞭杖枷鏁桁械",
    "X74n1475_013:0477a14": "壓拉拷掠。打擲脚手。蹴蹹勤縛籠繫斷絕水穀。如是",
    "X74n1475_013:0477a15": "種種諸惡。方便苦惱眾生。今日至誠。向十方佛尊法",
    "X74n1475_013:0477a16": "聖僧。皆悉懺悔。",
    "X74n1475_013:0477a17": "至心發願",
    "X74n1475_013:0477a18": "願弟子等乘是懺悔殺害等罪所生功德。生生世世",
    "X74n1475_013:0477a19": "得金剛身。壽命無窮。永離怨憎。無殺害想。於諸眾生。",
    "X74n1475_013:0477a20": "得一子地。若見危難急厄者。不惜身命。方便救解。令",
    "X74n1475_013:0477a21": "得解脫。然後為說微妙正法。便諸眾生。覩形見影。皆",
    "X74n1475_013:0477a22": "蒙安樂。聞名聽聲。恐怖悉除。",
    "X74n1475_013:0477a23": "發願已。歸命禮三寶。",
    "X74n1475_013:0477a24": "○白眾等聽說經中無常(心正法念處經卷第三十七)",
    "X74n1475_013:0477b01": "　此身念念變　　樂念念無常　　著欲諸人天",
    "X74n1475_013:0477b02": "　無眼故不見　　後受至勝處　　恒常受行樂",
    "X74n1475_013:0477b03": "　若死王未至　　不能到樂處　　不知生死者",
    "X74n1475_013:0477b04": "　心見不生怖　　彼後欲死時　　於自業方悔",
    "X74n1475_013:0477b05": "　境界不厭足　　諸根亦如是　　若為知燈照",
    "X74n1475_013:0477b06": "　則除著樂闇　　常習近境界　　思念無量種",
    "X74n1475_013:0477b07": "　如火為風吹　　熾然而增長　　欲樂甚大力",
    "X74n1475_013:0477b08": "　常增欲大燄　　智者諦思量　　故能調境界",
    "X74n1475_013:0477b10": "圓覺道場修證廣禮懺文卷第十三"
}