{
    "T25n1509_003:0075c07": "大智度初品中住王舍城釋論",
    "T25n1509_003:0075c08": "第五卷第三",
    "T25n1509_003:0075c10": "龍樹菩薩造",
    "T25n1509_003:0075c11": "後秦龜茲國三藏法師鳩摩羅什",
    "T25n1509_003:0075c12": "奉　詔譯",
    "T25n1509_003:0075c13": "5 住王舍城釋論【經】住王舍城。【論】今當說。問曰：何以不",
    "T25n1509_003:0075c14": "直說般若波羅蜜法，而說「佛住王舍城」？答",
    "T25n1509_003:0075c15": "曰：說方、時、人，令人心生信故。云何名「住」？四",
    "T25n1509_003:0075c16": "種身儀：坐、臥、行、住，是名住。又以怖魔軍",
    "T25n1509_003:0075c17": "眾、自令弟子歡喜入種種諸禪定故，在是",
    "T25n1509_003:0075c18": "中住。復次，三種住：天住、梵住、聖住。六種欲",
    "T25n1509_003:0075c19": "天住法，是為天住。梵天等乃至非有想非無",
    "T25n1509_003:0075c20": "想天住法，是名梵住。諸佛、辟支佛、阿羅漢住",
    "T25n1509_003:0075c21": "法，是名聖住。於是三住法中，住聖住法；",
    "T25n1509_003:0075c22": "憐愍眾生故，住王舍城。復次，布施、持戒、",
    "T25n1509_003:0076a01": "善心三事，故名天住。慈、悲、喜、捨四無量心，故",
    "T25n1509_003:0076a02": "名梵住。空、無相、無作，是三三昧名聖住。聖住",
    "T25n1509_003:0076a03": "法，佛於中住。復次，四種住：天住、梵住、聖住、",
    "T25n1509_003:0076a04": "佛住。三住，如前說。佛住者，首楞嚴等諸佛",
    "T25n1509_003:0076a05": "無量三昧、十力、四無所畏、十八不共法、一切智",
    "T25n1509_003:0076a06": "等種種諸慧，及八萬四千法藏度人門。如是",
    "T25n1509_003:0076a07": "等種種諸佛功德是佛所住處，佛於中住。略",
    "T25n1509_003:0076a08": "說「住」竟。「王舍城」者。問曰：如舍婆提、迦毘羅",
    "T25n1509_003:0076a09": "婆、波羅㮏大城皆有諸王舍，何以故獨名",
    "T25n1509_003:0076a10": "此城為王舍？答曰：有人言：「是摩伽陀國王",
    "T25n1509_003:0076a11": "有子，一頭，兩面，四臂。時人以為不祥，王即",
    "T25n1509_003:0076a12": "裂其身首，棄之曠野。羅剎女鬼名梨羅，",
    "T25n1509_003:0076a13": "還合其身而乳養之。後大成人，力能并兼",
    "T25n1509_003:0076a14": "諸國，王有天下，取諸國王萬八千人置此",
    "T25n1509_003:0076a15": "五山中。以大力勢治閻浮提，閻浮提人因",
    "T25n1509_003:0076a16": "名此山為王舍城。」復次，有人言：「摩伽陀王",
    "T25n1509_003:0076a17": "先所住城，城中失火，一燒一作，如是至七。",
    "T25n1509_003:0076a18": "國人疲役，王大憂怖，集諸智人問其意故。",
    "T25n1509_003:0076a19": "有言：『宜應易處。』王即更求住處，見此五",
    "T25n1509_003:0076a20": "山周匝如城，即作宮殿於中止住，以是故",
    "T25n1509_003:0076a21": "名王舍城。」復次，往古世時，此國有王名婆",
    "T25n1509_003:0076a22": "藪，心厭世法，出家作仙人。是時居家婆羅",
    "T25n1509_003:0076a23": "門與諸出家仙人共論議。居家婆羅門言：",
    "T25n1509_003:0076a24": "「經書云：『天祀中，應殺生噉肉。』」諸出家仙人",
    "T25n1509_003:0076a25": "言：「不應天祀中殺生噉肉。」共諍云云。諸出",
    "T25n1509_003:0076a26": "家婆羅門言：「此有大王出家作仙人，汝等信",
    "T25n1509_003:0076a27": "不？」諸居家婆羅門言：「信。」諸出家仙人言：「我以",
    "T25n1509_003:0076a28": "此人為證，後日當問。」諸居家婆羅門即以",
    "T25n1509_003:0076a29": "其夜先到婆藪仙人所，種種問已，語婆藪",
    "T25n1509_003:0076b01": "仙人：「明日論議，汝當助我。」如是明旦論時，",
    "T25n1509_003:0076b02": "諸出家仙人問婆藪仙人：「天祀中應殺生噉",
    "T25n1509_003:0076b03": "肉不？」婆藪仙人言：「婆羅門法，天祀中應殺",
    "T25n1509_003:0076b04": "生噉肉。」諸出家仙人言：「於汝實心云何？應",
    "T25n1509_003:0076b05": "殺生噉肉不？」婆藪仙人言：「為天祀故，應殺",
    "T25n1509_003:0076b06": "生噉肉。此生在天祀中死故，得生天上。」諸",
    "T25n1509_003:0076b07": "出家仙人言：「汝大不是！汝大妄語！」即唾之",
    "T25n1509_003:0076b08": "言：「罪人滅去。」是時，婆藪仙人尋陷入地沒",
    "T25n1509_003:0076b09": "踝，是初開大罪門故。諸出家仙人言：「汝應",
    "T25n1509_003:0076b10": "實語，若故妄語者，汝身當陷入地中。」婆",
    "T25n1509_003:0076b11": "藪仙人言：「我知為天故殺羊、噉肉無罪。」",
    "T25n1509_003:0076b12": "即復陷入地至膝，如是漸漸稍沒至腰，至",
    "T25n1509_003:0076b13": "頸。諸出家仙人言：「汝今妄語得現世報，更",
    "T25n1509_003:0076b14": "以實語者，雖入地下，我能出汝，令得",
    "T25n1509_003:0076b15": "免罪。」爾時，婆藪仙人自思惟言：「我貴重人，",
    "T25n1509_003:0076b16": "不應兩種語。又婆羅門四圍陀法中，種種",
    "T25n1509_003:0076b17": "因緣讚祀天法，我一人死，當何足計！」一心",
    "T25n1509_003:0076b18": "言：「應天祀中殺生、噉肉無罪。」諸出家仙人",
    "T25n1509_003:0076b19": "言：「汝重罪人！催去！不用見汝！」於是舉身",
    "T25n1509_003:0076b20": "沒地中。從是以來乃至今日，常用婆藪仙",
    "T25n1509_003:0076b21": "人王法，於天祀中殺羊，當下刀時言：「婆",
    "T25n1509_003:0076b22": "藪殺汝。」婆藪之子，名曰廣車，嗣位為",
    "T25n1509_003:0076b23": "王，後亦厭世法，而復不能出家。如是思",
    "T25n1509_003:0076b24": "惟：「我父先王出家，生入地中，若治天下，復",
    "T25n1509_003:0076b25": "作大罪，我今當何以自處？」如是思惟時，聞",
    "T25n1509_003:0076b26": "空中聲言：「汝若行見難值希有處，汝應是",
    "T25n1509_003:0076b27": "中作舍住。」作是語已，便不復聞聲。未經",
    "T25n1509_003:0076b28": "幾時，王出田獵，見有一鹿走疾如風，王便",
    "T25n1509_003:0076b29": "逐之，而不可及，遂逐不止，百官侍從無能",
    "T25n1509_003:0076c01": "及者。轉前見有五山，周匝峻固，其地平正，生",
    "T25n1509_003:0076c02": "草細軟，好華遍地，種種林木、華果茂盛，溫",
    "T25n1509_003:0076c03": "泉、涼池皆悉清淨。其地莊嚴，處處有散天",
    "T25n1509_003:0076c04": "華、天香，聞天伎樂。爾時，乾闥婆伎適見王",
    "T25n1509_003:0076c05": "來，各自還去。「是處希有，未曾所見，今我正",
    "T25n1509_003:0076c06": "當在是中作舍住。」如是思惟已，群臣百官",
    "T25n1509_003:0076c07": "尋跡而到。王告諸臣：「我前所聞空中聲言：",
    "T25n1509_003:0076c08": "『汝行若見希有難值之處，汝應是中作舍",
    "T25n1509_003:0076c09": "住。』我今見此希有之處，我應是中作舍住。」",
    "T25n1509_003:0076c10": "即捨本城，於此山中住。是王初始在是",
    "T25n1509_003:0076c11": "中住，從是已後次第止住。是王元起造立",
    "T25n1509_003:0076c12": "宮舍，故名王舍城。略說王舍城本起竟。",
    "T25n1509_003:0076c13": "【經】耆闍崛山中。【論】「耆闍」名鷲，「崛」名頭。",
    "T25n1509_003:0076c14": "問曰：何以名鷲頭山？答曰：是山頂似鷲，",
    "T25n1509_003:0076c15": "王舍城人見其似鷲故，共傳言鷲頭山，因",
    "T25n1509_003:0076c16": "名之為鷲頭山。復次，王舍城南屍陀林中，多",
    "T25n1509_003:0076c17": "諸死人，諸鷲常來噉之，還在山頭，時人",
    "T25n1509_003:0076c18": "遂名鷲頭山。是山於五山中最高大，多",
    "T25n1509_003:0076c19": "好林水，聖人住處。問曰：已知耆闍崛山義，",
    "T25n1509_003:0076c20": "佛何以故住王舍城？諸佛法普慈一切，",
    "T25n1509_003:0076c21": "如日照萬物，無不蒙明。如漚祇尼大城、",
    "T25n1509_003:0076c22": "富樓那跋檀大城、阿藍車多羅大城、弗迦羅",
    "T25n1509_003:0076c23": "婆多大城，如是等大城，多人豐樂而不住；",
    "T25n1509_003:0076c24": "何故多住王舍城、舍婆提大城？波羅柰、迦毘",
    "T25n1509_003:0076c25": "羅婆、瞻婆、婆翅多、拘睒鞞、鳩樓城等，雖有",
    "T25n1509_003:0076c26": "住時，而多住王舍城、舍婆提。云何知多住",
    "T25n1509_003:0076c27": "二處？見佛諸經多在二城說，少在餘城。答",
    "T25n1509_003:0076c28": "曰：佛雖大慈等及，以漚祇尼等諸大城是",
    "T25n1509_003:0077a01": "邊國故不住。又彌離車弊惡人多，善根未",
    "T25n1509_003:0077a02": "熟故。如偈說：",
    "T25n1509_003:0077a03": "「如日光等照，　　華熟則時開；",
    "T25n1509_003:0077a04": "若華未應敷，　　則亦不強開。",
    "T25n1509_003:0077a05": "佛亦復如是，　　等心而說法，",
    "T25n1509_003:0077a06": "善根熟則敷，　　未熟則不開。",
    "T25n1509_003:0077a07": "以是故世尊，　　住三種人中，",
    "T25n1509_003:0077a08": "利智善根熟，　　結使煩惱薄。」",
    "T25n1509_003:0077a09": "復次，知恩故，多住王舍城、舍婆提城。問曰：",
    "T25n1509_003:0077a10": "云何知恩故多住二城？答曰：憍薩羅國是",
    "T25n1509_003:0077a11": "佛所生地。如佛答頻婆娑羅王偈說：",
    "T25n1509_003:0077a12": "「有好妙國土，　　在於雪山邊，",
    "T25n1509_003:0077a13": "豐樂多異寶，　　名曰憍薩羅。",
    "T25n1509_003:0077a14": "日種諸釋子，　　我在是中生，",
    "T25n1509_003:0077a15": "心厭老病死，　　出家求佛道。」",
    "T25n1509_003:0077a16": "又是憍薩羅國主波斯匿王，住舍婆提大城",
    "T25n1509_003:0077a17": "中；佛為法王，亦住此城，二主應住一",
    "T25n1509_003:0077a18": "處故。復次，是憍薩羅國，佛生身地，知恩故，",
    "T25n1509_003:0077a19": "多住舍婆提。問曰：若知恩故多住舍婆提",
    "T25n1509_003:0077a20": "者，迦毘羅婆城近佛生處，何不多住？答曰：",
    "T25n1509_003:0077a21": "佛諸結盡無復餘習，近諸親屬亦無異想；",
    "T25n1509_003:0077a22": "然釋種弟子多未離欲，若近親屬則染著心",
    "T25n1509_003:0077a23": "生。問曰：何以不護舍婆提弟子，而多住舍",
    "T25n1509_003:0077a24": "婆提？答曰：迦毘羅婆弟子多。佛初還國，迦",
    "T25n1509_003:0077a25": "葉兄弟千比丘，本修婆羅門法，苦行山間，",
    "T25n1509_003:0077a26": "形容憔悴。父王見之，以此諸比丘不足光",
    "T25n1509_003:0077a27": "飾世尊，即選諸釋貴人子弟，兼人、少壯，戶",
    "T25n1509_003:0077a28": "遣一人，強令出家。其中有善心樂道，有",
    "T25n1509_003:0077a29": "不樂者，此諸釋比丘不應令還本生處。",
    "T25n1509_003:0077b01": "舍婆提弟子輩不爾，以是故佛多住舍婆",
    "T25n1509_003:0077b02": "提，不多住迦毘羅婆。復次，出家法應不近",
    "T25n1509_003:0077b03": "親屬，親屬心著，如火、如蛇。居家婆羅門子",
    "T25n1509_003:0077b04": "為學問故，尚不應在生處，何況出家沙門！",
    "T25n1509_003:0077b05": "復次，如舍婆提城大，迦毘羅婆不爾。舍婆",
    "T25n1509_003:0077b06": "提城九億家，是中若少時住者，不得度",
    "T25n1509_003:0077b07": "多人，以是故多住。復次，迦毘羅婆城中佛",
    "T25n1509_003:0077b08": "生處，是中人已久習行，善根熟，利智慧，是中",
    "T25n1509_003:0077b09": "佛少時住說法，不須久住，度已而去。舍婆",
    "T25n1509_003:0077b10": "提人，或初習行，或久習行；或善根熟，或善",
    "T25n1509_003:0077b11": "根未熟；或利根，或不利根。多學種種經書",
    "T25n1509_003:0077b12": "故，研心令利，入種種邪見網中，事種種師，",
    "T25n1509_003:0077b13": "屬種種天。雜行人多，以是故佛住此久。",
    "T25n1509_003:0077b14": "如治癰師，知癰已熟，破出膿，與藥而去；",
    "T25n1509_003:0077b15": "若癰未熟，是則久住塗慰。佛亦如是，若",
    "T25n1509_003:0077b16": "弟子善根熟，教化已，更至餘處；若可度弟",
    "T25n1509_003:0077b17": "子善根未熟，則須久住。佛出世間，正為欲",
    "T25n1509_003:0077b18": "度眾生，著涅槃境界安隱樂處故，是故多",
    "T25n1509_003:0077b19": "住舍婆提，不多住迦毘羅婆。佛於摩伽",
    "T25n1509_003:0077b20": "陀國尼連禪河側漚樓頻螺聚落，得阿耨多",
    "T25n1509_003:0077b21": "羅三藐三菩提，成就法身故，多住王舍城。",
    "T25n1509_003:0077b22": "問曰：已知多住王舍城、舍婆提因緣，於此",
    "T25n1509_003:0077b23": "二城，何以多住王舍城？答曰：以報生地恩",
    "T25n1509_003:0077b24": "故，多住舍婆提，一切眾生皆念生地。如偈",
    "T25n1509_003:0077b25": "說：",
    "T25n1509_003:0077b26": "「一切論議師，　　自愛所知法；",
    "T25n1509_003:0077b27": "如人念生地，　　雖出家猶諍。」",
    "T25n1509_003:0077b28": "以報法身地恩故，多住王舍城，諸佛皆愛",
    "T25n1509_003:0077b29": "法身故。如偈說：",
    "T25n1509_003:0077c01": "「過去、未來，　　現在諸佛，　　供養法身，",
    "T25n1509_003:0077c02": "師敬尊重。」",
    "T25n1509_003:0077c03": "法身於生身勝故，二城中多住王舍城。復",
    "T25n1509_003:0077c04": "次，以坐禪精舍多故，餘處無有。如竹園、鞞",
    "T25n1509_003:0077c05": "婆羅跋恕、薩多般那求呵、因陀世羅求阿、薩",
    "T25n1509_003:0077c06": "簸恕魂直迦鉢婆羅。王舍城有五精舍，竹",
    "T25n1509_003:0077c07": "園在平地；餘國無此多精舍。舍婆提一處，",
    "T25n1509_003:0077c08": "祇洹精舍；更有一處，摩伽羅母堂，更無第",
    "T25n1509_003:0077c09": "三處。婆羅奈斯國一處，鹿林中精舍，名梨",
    "T25n1509_003:0077c10": "師槃陀那。毘耶離二處：一名摩呵槃，二名",
    "T25n1509_003:0077c11": "彌猴池岸精舍。鳩睒彌一處，名劬師羅",
    "T25n1509_003:0077c12": "園。如是諸國，或一處有精舍，或空樹林。",
    "T25n1509_003:0077c13": "以王舍城多精舍，坐禪人所宜，其處安隱，",
    "T25n1509_003:0077c14": "故多住此。復次，是中有富那羅等六師，",
    "T25n1509_003:0077c15": "自言我是一切智人，與佛為對；及長爪梵",
    "T25n1509_003:0077c16": "志，婆蹉姓、拘迦那大等，皆外道大論議師；",
    "T25n1509_003:0077c17": "及長者尸利崛多，提婆達多、阿闍貰等，是",
    "T25n1509_003:0077c18": "謀欲害佛，不信佛法，各懷嫉妬！有是人",
    "T25n1509_003:0078a01": "輩故，佛多住此。譬如毒草生處，近邊必有",
    "T25n1509_003:0078a02": "良藥。如偈說：",
    "T25n1509_003:0078a03": "「譬如師子，　　百獸之王；　　為小虫吼，",
    "T25n1509_003:0078a04": "為眾所笑。　　若在虎狼，　　猛獸之中，",
    "T25n1509_003:0078a05": "奮迅大吼，　　智人所可。",
    "T25n1509_003:0078a06": "「諸論議師如猛虎，　　在此眾中無所畏；",
    "T25n1509_003:0078a07": "大智慧人多見聞，　　在此眾中最第一。」",
    "T25n1509_003:0078a08": "以是大智多聞人皆在王舍城故，佛多住",
    "T25n1509_003:0078a09": "王舍城。復次，頻婆娑羅王到伽耶祀舍中迎",
    "T25n1509_003:0078a10": "佛，及餘結髮千阿羅漢。是時佛為王說法，",
    "T25n1509_003:0078a11": "得須陀洹道，即請佛言：「願佛及僧就我王",
    "T25n1509_003:0078a12": "舍城，盡形壽受我衣被、飲食、臥具、醫藥，",
    "T25n1509_003:0078a13": "給所當得。」佛即受請，是故多住王舍城。復",
    "T25n1509_003:0078a14": "次，閻浮提四方中，東方為始，日初出故；次",
    "T25n1509_003:0078a15": "第南方、西方、北方。東方中，摩伽陀國最勝。",
    "T25n1509_003:0078a16": "摩伽陀國中，王舍城最勝，是中有十二億",
    "T25n1509_003:0078a17": "家。佛涅槃後，阿闍貰王以人民轉少故，捨",
    "T25n1509_003:0078a18": "王舍大城，其邊更作一小城，廣長一由旬，",
    "T25n1509_003:0078a19": "名波羅利弗多羅，猶尚於諸城中最大，何",
    "T25n1509_003:0078a20": "況本王舍城！復次，是中人多聰明，皆廣學多",
    "T25n1509_003:0078a21": "識，餘國無此。復次，有人應得道者，待",
    "T25n1509_003:0078a22": "時、待處、待人。佛豫知釋提桓因及八萬諸",
    "T25n1509_003:0078a23": "天，應在摩伽陀國石室中得道，是故佛",
    "T25n1509_003:0078a24": "多住王舍城。復次，其國豐樂，乞食易得，餘",
    "T25n1509_003:0078a25": "國不如。又以三因緣故：一者、頻婆娑羅王",
    "T25n1509_003:0078a26": "約勅宮中常作千比丘食。二者、樹提伽",
    "T25n1509_003:0078a27": "雖人中生，常受天富樂；又多富貴諸優婆",
    "T25n1509_003:0078a28": "塞。三者、阿波羅邏龍王善心受化，作佛弟",
    "T25n1509_003:0078a29": "子，除世飢饉故，常降好雨，是故國豐。如",
    "T25n1509_003:0078b01": "佛涅槃後，長老摩呵迦葉欲集法，思惟：「何國",
    "T25n1509_003:0078b02": "豐樂，乞食易得，疾得集法？」如是思已，憶",
    "T25n1509_003:0078b03": "王舍城中，頻婆娑羅王約勅常設千比丘食。",
    "T25n1509_003:0078b04": "頻婆娑羅王雖死，此法不斷，是中食易得，易",
    "T25n1509_003:0078b05": "可集法，餘處無如是常供。若行乞食時，",
    "T25n1509_003:0078b06": "諸外道來共論議，若共論議，集法事廢；若不",
    "T25n1509_003:0078b07": "共論，便言諸沙門不如我。如是思惟，擇取",
    "T25n1509_003:0078b08": "最上千阿羅漢，將就耆闍崛山，集結經藏。",
    "T25n1509_003:0078b09": "以是三因緣，故知摩伽陀國乞食易得。如",
    "T25n1509_003:0078b10": "《阿含》及《毘尼》中說，言毘耶離國時時有飢",
    "T25n1509_003:0078b11": "餓。如《降難陀婆難陀龍王兄弟經》中說，舍婆",
    "T25n1509_003:0078b12": "提國飢餓，餘諸國亦時時有飢餓；摩伽",
    "T25n1509_003:0078b13": "陀國中無是事，以是故知摩伽陀國豐樂，",
    "T25n1509_003:0078b14": "乞食易得。",
    "T25n1509_003:0078b15": "復次，王舍城在山中閑靜；餘國精舍平地",
    "T25n1509_003:0078b16": "故，多雜人入出，來往易故不閑靜。又此",
    "T25n1509_003:0078b17": "山中多精舍，諸坐禪人、諸聖人皆樂閑",
    "T25n1509_003:0078b18": "靜，多得住中；佛是聖人、坐禪人主，是故",
    "T25n1509_003:0078b19": "多住王舍城。如是等種種因緣，故多住",
    "T25n1509_003:0078b20": "王舍城。問曰：若住王舍城，可爾。何以不",
    "T25n1509_003:0078b21": "多住竹園，而多住耆闍崛山？答曰：我",
    "T25n1509_003:0078b22": "已答，聖人、坐禪人樂閑靜處。問曰：餘更有",
    "T25n1509_003:0078b23": "四山，鞞婆羅跋恕等，何以不多住，而多住",
    "T25n1509_003:0078b24": "耆闍崛山？答曰：耆闍崛山於五山中最勝",
    "T25n1509_003:0078b25": "故。云何勝？耆闍崛山精舍近城，而山難上，",
    "T25n1509_003:0078b26": "以是故雜人不來；近城故，乞食不疲。以",
    "T25n1509_003:0078b27": "是故，佛多在耆闍崛山中，不在餘處。復次，",
    "T25n1509_003:0078b28": "長老摩訶迦葉於耆闍崛山集三法藏，",
    "T25n1509_003:0078b29": "可度眾生度竟，欲隨佛入涅槃；清朝著衣",
    "T25n1509_003:0078b30": "持鉢，入王舍城乞食已，上耆闍崛山，語諸",
    "T25n1509_003:0078c01": "弟子：「我今日入無餘涅槃。」如是語已，入房",
    "T25n1509_003:0078c02": "結加趺坐，諸無漏禪定自熏身。摩訶迦葉",
    "T25n1509_003:0078c03": "諸弟子入王舍城，語諸貴人：「知不？尊者摩",
    "T25n1509_003:0078c04": "訶迦葉今日入無餘涅槃。」諸貴人聞是語，皆",
    "T25n1509_003:0078c05": "大愁憂言：「佛已滅度，摩訶迦葉持護佛法，今",
    "T25n1509_003:0078c06": "日復欲入無餘涅槃！」諸貴人、諸比丘晡時",
    "T25n1509_003:0078c07": "皆共集耆闍崛山。長老摩訶迦葉晡時從禪",
    "T25n1509_003:0078c08": "定起，入眾中坐，讚說無常：「諸一切有為",
    "T25n1509_003:0078c09": "法，因緣生故無常；本無今有、已有還無故無",
    "T25n1509_003:0078c10": "常。因緣生故無常，無常故苦，苦故無我，無我",
    "T25n1509_003:0078c11": "故，有智者不應著我我所；若著我我所，",
    "T25n1509_003:0078c12": "得無量憂愁苦惱。一切世間中，心應厭",
    "T25n1509_003:0078c13": "求離欲。」如是種種說世界中苦，開導其",
    "T25n1509_003:0078c14": "心，令入涅槃。說此語竟，著從佛所得僧",
    "T25n1509_003:0078c15": "伽梨，持衣鉢捉杖，如金翅鳥現，上昇虛",
    "T25n1509_003:0078c16": "空，四種身儀：坐、臥、行、住，一身現無量身，滿東",
    "T25n1509_003:0079a01": "方世界，於無量身還為一身；身上出火，身",
    "T25n1509_003:0079a02": "下出水；身上出水，身下出火。南、西、北方亦如",
    "T25n1509_003:0079a03": "是。眾心厭世，皆歡喜已，於耆闍崛山頭，與",
    "T25n1509_003:0079a04": "衣鉢俱，作是願言：「令我身不壞，彌勒成",
    "T25n1509_003:0079a05": "佛，我是骨身還出，以此因緣度眾生。」如是",
    "T25n1509_003:0079a06": "思惟已，直入山頭石內，如入軟埿；入已，",
    "T25n1509_003:0079a07": "山還合。後人壽八萬四千歲，身長八十尺",
    "T25n1509_003:0079a08": "時，彌勒佛出；佛身長百六十尺，佛面二十",
    "T25n1509_003:0079a09": "四尺，圓光十里。是時，眾生聞彌勒佛出世，",
    "T25n1509_003:0079a10": "無量人隨佛出家。佛在大眾中，初說法時，",
    "T25n1509_003:0079a11": "九十九億人得阿羅漢道，六通具足；第二大",
    "T25n1509_003:0079a12": "會，九十六億人得阿羅漢道；第三大會，九十",
    "T25n1509_003:0079a13": "三億人得阿羅漢道。自是已後，度無數人。",
    "T25n1509_003:0079a14": "爾時，人民久後懈厭。彌勒佛見眾人如是，",
    "T25n1509_003:0079a15": "以足指扣開耆闍崛山。是時，長老摩訶迦",
    "T25n1509_003:0079a16": "葉骨身，著僧伽梨而出，禮彌勒足；上昇虛",
    "T25n1509_003:0079a17": "空，現變如前，即於空中滅身而般涅槃。",
    "T25n1509_003:0079a18": "爾時，彌勒佛諸弟子怪而問言：「此是何人？似",
    "T25n1509_003:0079a19": "人而小，身著法衣，能作變化！」彌勒佛言：「此",
    "T25n1509_003:0079a20": "人是過去釋迦文尼佛弟子，名摩訶迦葉，",
    "T25n1509_003:0079a21": "行阿蘭若，少欲知足，行頭陀，比丘中第一，",
    "T25n1509_003:0079a22": "得六神通、共解脫大阿羅漢。彼時人壽百",
    "T25n1509_003:0079a23": "年，少出多減，以是小身能辦如是大事。汝",
    "T25n1509_003:0079a24": "等大身利根，云何不作如是功德？」是時諸",
    "T25n1509_003:0079a25": "弟子皆慚愧，發大厭心；彌勒佛隨眾心，為",
    "T25n1509_003:0079a26": "說種種法。有人得阿羅漢、阿那含、斯陀含、須",
    "T25n1509_003:0079a27": "陀洹；有種辟支佛善根；有得無生法忍，不",
    "T25n1509_003:0079a28": "退菩薩；有得生天人中受種種福樂。以是",
    "T25n1509_003:0079a29": "故，知是耆闍崛山福德吉處，諸聖人喜住",
    "T25n1509_003:0079b01": "處。佛為諸聖人主，是故佛多住耆闍崛",
    "T25n1509_003:0079b02": "山。復次，耆闍崛山，是過去、未來、現在諸佛住",
    "T25n1509_003:0079b03": "處；如《富樓那彌帝隸耶尼子經》中說：「佛語",
    "T25n1509_003:0079b04": "富樓那：『若使三千大千世界劫燒若更生，我",
    "T25n1509_003:0079b05": "常在此山中住。一切眾生以結使纏縛，不",
    "T25n1509_003:0079b06": "作見佛功德，以是故不見我。』」復次，耆闍崛",
    "T25n1509_003:0079b07": "山清淨鮮潔，受三世佛及諸菩薩，更無如",
    "T25n1509_003:0079b08": "是處，是故多住耆闍崛山。復次，諸摩訶衍",
    "T25n1509_003:0079b09": "經多在耆闍崛山中說，餘處說少。何以故？",
    "T25n1509_003:0079b10": "是中淨潔有福德閑靜故；一切三世諸佛",
    "T25n1509_003:0079b11": "住處，十方諸菩薩，亦讚歎恭敬此處；諸",
    "T25n1509_003:0079b12": "天、龍、夜叉、阿修羅、伽留羅、乾闥婆、甄陀羅、",
    "T25n1509_003:0079b13": "摩睺羅伽等大力眾神，守護供養恭敬是",
    "T25n1509_003:0079b14": "處。如偈說：",
    "T25n1509_003:0079b15": "「是耆闍崛山，　　諸佛所住處，",
    "T25n1509_003:0079b16": "聖人所止息，　　覆蔭一切故。",
    "T25n1509_003:0079b17": "眾苦得解脫，　　唯有真法存。」",
    "T25n1509_003:0079b18": "復次，是中十方無量智慧福德大力菩薩，常",
    "T25n1509_003:0079b19": "來見釋迦牟尼佛，禮拜恭敬聽法故，佛說",
    "T25n1509_003:0079b20": "諸摩訶衍經，多在耆闍崛山。諸摩訶衍經，",
    "T25n1509_003:0079b21": "《般若》為最大，今欲說故，云何不住耆闍崛",
    "T25n1509_003:0079b22": "山？略說住耆闍崛山因緣竟。",
    "T25n1509_003:0079b23": "6 共摩訶比丘僧釋論大智度共摩訶比丘僧釋論第六",
    "T25n1509_003:0079b24": "【經】共摩訶比丘僧。【論】「共」名一處、一時、一",
    "T25n1509_003:0079b25": "心、一戒、一見、一道、一解脫，是名為「共」。「摩訶」，",
    "T25n1509_003:0079b26": "秦言大，或多，或勝。云何大？一切眾中最",
    "T25n1509_003:0079b27": "上故，一切障礙斷故，天王等大人恭敬故，是",
    "T25n1509_003:0079b28": "名為大。云何多？數至五千，故名多。云何",
    "T25n1509_003:0079b29": "勝？一切九十六種道論議，能破故名勝。云",
    "T25n1509_003:0079c01": "何名「比丘」？比丘名乞士，清淨活命故，名為",
    "T25n1509_003:0079c02": "乞士。如經中說：「舍利弗入城乞食，得已，向",
    "T25n1509_003:0079c03": "壁坐食。是時有梵志女，名淨目，來見舍利",
    "T25n1509_003:0079c04": "弗，問舍利弗言：『沙門汝食耶？』答言：『食。』淨目",
    "T25n1509_003:0079c05": "言：『汝沙門下口食耶？』答言：『不！姊。』『仰口食耶？』",
    "T25n1509_003:0079c06": "『不！』『方口食耶？』『不！』『四維口食耶？』『不！』淨目言：",
    "T25n1509_003:0079c07": "『食法有四種，我問汝，汝言不；我不解，汝當",
    "T25n1509_003:0079c08": "說。』舍利弗言：『有出家人合藥、種穀、殖",
    "T25n1509_003:0079c09": "樹等不淨活命者，是名下口食。有出家人",
    "T25n1509_003:0079c10": "觀視星宿、日月，風雨、雷電、霹靂，不淨活命者，",
    "T25n1509_003:0079c11": "是名仰口食。有出家人曲媚豪勢，通使四",
    "T25n1509_003:0079c12": "方，巧言多求，不淨活命者，是名方口食。有出",
    "T25n1509_003:0079c13": "家人學種種呪術，卜筮吉凶，如是等種",
    "T25n1509_003:0079c14": "種不淨活命者，是名四維口食。姊！我不墮",
    "T25n1509_003:0079c15": "是四不淨食中，我用清淨乞食活命。』是時",
    "T25n1509_003:0079c16": "淨目聞說清淨法食，歡喜信解。舍利弗因",
    "T25n1509_003:0080a01": "為說法，得須陀洹道。」如是清淨乞食活命，故",
    "T25n1509_003:0080a02": "名乞士。復次，「比」名破，「丘」名煩惱；能破煩惱，",
    "T25n1509_003:0080a03": "故名比丘。復次，出家人名比丘。（譬如胡、漢、",
    "T25n1509_003:0080a04": "羌、虜，各有名字。）復次，受戒時自言：我某",
    "T25n1509_003:0080a05": "甲比丘，盡形壽持戒，故名比丘。復次，「比」名",
    "T25n1509_003:0080a06": "怖，「丘」名能，能怖魔王及魔人民。當出家",
    "T25n1509_003:0080a07": "剃頭著染衣受戒，是時魔怖。何以故怖？",
    "T25n1509_003:0080a08": "魔王言：「是人必得入涅槃。」如佛說：「有人能",
    "T25n1509_003:0080a09": "剃頭著染衣，一心受戒，是人漸漸斷結，",
    "T25n1509_003:0080a10": "離苦入涅槃。」云何名僧伽？「僧伽」秦言眾；多",
    "T25n1509_003:0080a11": "比丘一處和合，是名僧伽。譬如大樹叢聚，",
    "T25n1509_003:0080a12": "是名為林；一一樹不名為林，除一一樹亦",
    "T25n1509_003:0080a13": "無林。如是一一比丘不名為僧，除一一比",
    "T25n1509_003:0080a14": "丘亦無僧，諸比丘和合故僧名生。是僧四",
    "T25n1509_003:0080a15": "種：有羞僧、無羞僧、啞羊僧、實僧。云何名有",
    "T25n1509_003:0080a16": "羞僧？持戒不破，身、口清淨，能別好醜，未得",
    "T25n1509_003:0080a17": "道，是名有羞僧。云何名無羞僧？破戒，身、口",
    "T25n1509_003:0080a18": "不淨，無惡不作，是名無羞僧。云何名啞羊",
    "T25n1509_003:0080a19": "僧？雖不破戒，鈍根無慧，不別好醜，不知",
    "T25n1509_003:0080a20": "輕重，不知有罪無罪；若有僧事，二人共諍，",
    "T25n1509_003:0080a21": "不能斷決，默然無言。譬如白羊，乃至人殺，",
    "T25n1509_003:0080a22": "不能作聲，是名啞羊僧。云何名實僧？若學",
    "T25n1509_003:0080a23": "人、若無學人，住四果中、行四向道，是名實",
    "T25n1509_003:0080a24": "僧。是中二種僧，可共百一羯磨、說戒、受歲，",
    "T25n1509_003:0080a25": "種種得作。是中實聲聞僧六千五百。菩薩僧",
    "T25n1509_003:0080a26": "二種：有羞僧、實僧。以是實僧故，餘皆得名",
    "T25n1509_003:0080a27": "僧。以是故名比丘僧。",
    "T25n1509_003:0080a28": "【經】大數五千分。【論】云何名「大數」？少過少",
    "T25n1509_003:0080a29": "減，是名為「大數」。云何名「分」？多眾邊取一",
    "T25n1509_003:0080b01": "分，是名「分」。是諸比丘，千萬眾中取一分五",
    "T25n1509_003:0080b02": "千人，以是故名「五千分」。",
    "T25n1509_003:0080b03": "【經】皆是阿羅漢。【論】云何名阿羅",
    "T25n1509_003:0080b04": "漢？「阿羅」名賊，「漢」名破；一切煩惱賊破，是",
    "T25n1509_003:0080b05": "名「阿羅漢」。復次，阿羅漢一切漏盡，故應得",
    "T25n1509_003:0080b06": "一切世間諸天人供養。復次，「阿」名不，「羅漢」",
    "T25n1509_003:0080b07": "名生；後世中更不生，是名「阿羅漢」。",
    "T25n1509_003:0080b08": "【經】諸漏已盡。【論】三界中三種漏已盡無",
    "T25n1509_003:0080b09": "餘，故言漏盡也。",
    "T25n1509_003:0080b10": "【經】無復煩惱。【論】一切結、使、流、受、扼、縛、蓋、見、",
    "T25n1509_003:0080b11": "纏等斷除故，名無煩惱也。",
    "T25n1509_003:0080b12": "【經】心得好解脫，慧得好解脫。【論】問曰：",
    "T25n1509_003:0080b13": "何以說「心得好解脫，慧得好解脫」？答曰：外道",
    "T25n1509_003:0080b14": "離欲人，一處一道心得解脫，非於一切障",
    "T25n1509_003:0080b15": "法得解脫。以是故，阿羅漢名「心得好解",
    "T25n1509_003:0080b16": "脫，慧得好解脫」。復次，諸阿羅漢二道心得解",
    "T25n1509_003:0080b17": "脫：見諦道、思惟道，以是故名心得好解脫。",
    "T25n1509_003:0080b18": "學人心雖得解脫，非好解脫。何以故？有殘",
    "T25n1509_003:0080b19": "結使故。復次，諸外道等助道法不滿，若行",
    "T25n1509_003:0080b20": "一功德，若行二功德，求道不能得。如人",
    "T25n1509_003:0080b21": "但布施求清淨；如人祀天，言能脫憂衰，能",
    "T25n1509_003:0080b22": "得常樂國中生；亦更有言八清淨道：一、自覺，",
    "T25n1509_003:0080b23": "二、聞，三、讀經，四、畏內苦，五、畏大眾生苦，六、",
    "T25n1509_003:0080b24": "畏天苦，七、得好師，八、大布施——但說第八",
    "T25n1509_003:0080b25": "名清淨道。復次，有外道但布施、持戒說清",
    "T25n1509_003:0080b26": "淨，有但布施、禪定說清淨，有但布施、求智",
    "T25n1509_003:0080b27": "慧說清淨。如是等種種道不具足，若無功",
    "T25n1509_003:0080b28": "德、若少功德說清淨。是人雖一處心得解",
    "T25n1509_003:0080b29": "脫，不名好解脫，涅槃道不滿足故。如偈",
    "T25n1509_003:0080c01": "說：",
    "T25n1509_003:0080c02": "「無功德人不能渡，　　生老病死之大海；",
    "T25n1509_003:0080c03": "少功德人亦不渡，　　善行道法佛所說。」",
    "T25n1509_003:0080c04": "是中應說《須跋陀梵志經》：「須跋陀梵志，年百",
    "T25n1509_003:0080c05": "二十歲，得五神通，阿那跋達多池邊住。夜夢",
    "T25n1509_003:0080c06": "見一切人失眼，裸形，冥中立。日墮、地破，大海",
    "T25n1509_003:0080c07": "水竭，大風起吹須彌山破散。「覺已恐怖，思惟",
    "T25n1509_003:0080c08": "言：『何以故爾？我命欲盡？若天地主欲墮？』猶",
    "T25n1509_003:0080c09": "豫不能自了，以有此惡夢故。「先世有善",
    "T25n1509_003:0080c10": "知識天，從上來下，語須跋陀言：『汝莫恐",
    "T25n1509_003:0080c11": "怖！有一切智人名佛，後夜半當入無餘涅",
    "T25n1509_003:0080c12": "槃，是故汝夢，不為汝身。』「是時，須跋陀明日",
    "T25n1509_003:0080c13": "到拘夷那竭國，樹林中見阿難經行，語阿",
    "T25n1509_003:0080c14": "難言：『我聞汝師說新涅槃道，今日夜半當",
    "T25n1509_003:0080c15": "取滅度！我心有疑，請欲見佛，決我所疑。』",
    "T25n1509_003:0080c16": "「阿難答言：『世尊身極，汝若難問，勞擾世尊。』須",
    "T25n1509_003:0080c17": "跋陀如是重請至三，阿難答如初。「佛遙聞",
    "T25n1509_003:0080c18": "之勅語阿難：『聽須跋陀梵志來前，自在難問，",
    "T25n1509_003:0080c19": "是吾末後共談，最後得道弟子。』「是時須跋陀",
    "T25n1509_003:0080c20": "得前見佛，問訊世尊已，於一面坐，如是",
    "T25n1509_003:0080c21": "念：『諸外道輩，捨恩愛財寶出家，皆不得道，",
    "T25n1509_003:0080c22": "獨瞿曇沙門得道。』「如是念竟，即問佛言：『是",
    "T25n1509_003:0080c23": "閻浮提地六師輩，各自稱言我是一切智人，",
    "T25n1509_003:0080c24": "是語實不？』「爾時，世尊以偈答曰：",
    "T25n1509_003:0080c25": "「『我年一十九，　　出家學佛道，",
    "T25n1509_003:0080c26": "我出家已來，　　已過五十歲。",
    "T25n1509_003:0081a01": "淨戒禪智慧，　　外道無一分，",
    "T25n1509_003:0081a02": "少分尚無有，　　何況一切智？",
    "T25n1509_003:0081a03": "「『若無八正道，是中無第一果，第二、第三、第四",
    "T25n1509_003:0081a04": "果；若有八正道，是中有第一果，第二、第三、第",
    "T25n1509_003:0081a05": "四果。須跋陀！是我法中有八正道，是中有",
    "T25n1509_003:0081a06": "第一道果，第二、第三、第四道果。餘外道法皆空，",
    "T25n1509_003:0081a07": "無道、無果，無沙門，無婆羅門。如是我大眾",
    "T25n1509_003:0081a08": "中，實作師子吼！』「須跋陀梵志聞是法，得阿",
    "T25n1509_003:0081a09": "羅漢道。思惟言：『我不應佛後般涅槃。』如是",
    "T25n1509_003:0081a10": "思惟竟，在佛前結加趺坐，自以神力，身中",
    "T25n1509_003:0081a11": "出火燒身而取滅度。」以是故，佛言：「無功德、",
    "T25n1509_003:0081a12": "少功德，是助道法不滿，皆不得度。」佛說一",
    "T25n1509_003:0081a13": "切功德具足故，能度弟子。譬如小藥師，以",
    "T25n1509_003:0081a14": "一種藥、二種藥，不具足故，不能差重病；大",
    "T25n1509_003:0081a15": "藥師輩，具足眾藥，能差諸病。問曰：若一切",
    "T25n1509_003:0081a16": "三界煩惱離故，心得解脫，何以故佛言「染愛",
    "T25n1509_003:0081a17": "離，心得解脫」？答曰：愛能繫閉心，有大力，",
    "T25n1509_003:0081a18": "以是故說；不說餘煩惱。愛斷餘則斷。復次，",
    "T25n1509_003:0081a19": "若人言王來，知必有將從；染愛亦如是。又",
    "T25n1509_003:0081a20": "如捉巾一頭，餘則盡隨；愛染亦如是，愛斷",
    "T25n1509_003:0081a21": "則知餘煩惱皆已斷。復次，諸結使皆屬愛、見：",
    "T25n1509_003:0081a22": "屬愛煩惱覆心，屬見煩惱覆慧。如是愛離",
    "T25n1509_003:0081a23": "故，屬愛結使亦離，得心解脫。如是無明離",
    "T25n1509_003:0081a24": "故，屬見結使亦離，得慧解脫。復次，是五千阿",
    "T25n1509_003:0081a25": "羅漢，應不退法，得無生智，以是故言「心",
    "T25n1509_003:0081a26": "得好解脫，慧得好解脫」，不退故。退法阿羅",
    "T25n1509_003:0081a27": "漢得時解脫，如劬提迦等，雖得解脫，非",
    "T25n1509_003:0081a28": "好解脫，以退法故。",
    "T25n1509_003:0081a29": "【經】心調柔軟。【論】若有恭敬供養、瞋恚罵",
    "T25n1509_003:0081b01": "詈撾打者，心等無異；若得珍寶、瓦石，視之",
    "T25n1509_003:0081b02": "一等；若有持刀斫截手足，有持栴檀塗",
    "T25n1509_003:0081b03": "身者，亦等無異。復次，婬欲、瞋恚、憍、慢、疑、",
    "T25n1509_003:0081b04": "見，根本已斷故，是謂心調柔軟。復次，是諸",
    "T25n1509_003:0081b05": "阿羅漢，欲染處不染，應瞋處不瞋，應癡",
    "T25n1509_003:0081b06": "處不癡，守護六情，以是故名心調柔軟。",
    "T25n1509_003:0081b07": "如偈說：",
    "T25n1509_003:0081b08": "「人守護六情，　　如好馬善調；",
    "T25n1509_003:0081b09": "如是實智人，　　諸天所敬視。」",
    "T25n1509_003:0081b10": "諸餘凡人輩，不能守護六情，欲、瞋、慢、癡、疑、",
    "T25n1509_003:0081b11": "見不斷故，不調柔，如惡弊馬。以是故，",
    "T25n1509_003:0081b12": "諸阿羅漢名心調柔軟。",
    "T25n1509_003:0081b13": "【經】摩訶那伽。【論】「摩訶」言大，「那」名不，",
    "T25n1509_003:0081b14": "「伽」名罪。諸阿羅漢諸煩惱斷，以是故名",
    "T25n1509_003:0081b15": "不罪。復次，「那伽」或名龍，或名象。是五千阿",
    "T25n1509_003:0081b16": "羅漢，諸無數阿羅漢中最大力，是以故言",
    "T25n1509_003:0081b17": "如龍、如象。水行中龍力大，陸行中象力大。",
    "T25n1509_003:0081b18": "復次，如善調象王，能破大軍，直入不迴，不",
    "T25n1509_003:0081b19": "畏刀杖，不難水火，不走不退，死至不避。",
    "T25n1509_003:0081b20": "諸阿羅漢亦復如是，修禪定、智慧故，能破",
    "T25n1509_003:0081b21": "魔軍及諸結使賊。罵詈、撾打，不悔、不恚；老死、",
    "T25n1509_003:0081b22": "水火，不畏不難。復次，如大龍王從大海出，",
    "T25n1509_003:0081b23": "起於大雲，遍覆虛空，放大電光，明照天地，",
    "T25n1509_003:0081b24": "澍大洪雨，潤澤萬物。諸阿羅漢亦復如是，",
    "T25n1509_003:0081b25": "從禪定、智慧大海水中出，起慈悲雲，潤",
    "T25n1509_003:0081b26": "及可度，現大光明，種種變化，說實法相，",
    "T25n1509_003:0081b27": "雨弟子心，令生善牙。",
    "T25n1509_003:0081b28": "【經】所作已辦。【論】問曰：云何名所作？云何",
    "T25n1509_003:0081b29": "名已辦？答曰：信、戒、捨、定等諸善法得故，",
    "T25n1509_003:0081c01": "名為所作；智慧、精進、解脫等諸善法得故，",
    "T25n1509_003:0081c02": "是名已辦。二法具足滿故，名「所作已辦」。復",
    "T25n1509_003:0081c03": "次，諸煩惱有二種：一種屬愛，一種屬見。屬",
    "T25n1509_003:0081c04": "愛煩惱斷故名所作，屬見煩惱斷故名已",
    "T25n1509_003:0081c05": "辦。復次，色法善見故名所作，無色法善見故",
    "T25n1509_003:0081c06": "名已辦。可見、不可見，有對、無對等二法亦如",
    "T25n1509_003:0081c07": "是。復次，不善、無記法斷故名所作，善法思惟",
    "T25n1509_003:0081c08": "故名已辦。聞、思慧成就故名所作，修慧成",
    "T25n1509_003:0081c09": "就故名已辦。種種三法亦如是。復次，煖法、",
    "T25n1509_003:0081c10": "頂法、忍法、世間第一法得故名所作，苦法",
    "T25n1509_003:0081c11": "忍等諸無漏善根得故名已辦。見諦道",
    "T25n1509_003:0081c12": "得故名所作，思惟道得故名已辦。成學",
    "T25n1509_003:0081c13": "道故名所作，無學道得故名已辦。心",
    "T25n1509_003:0081c14": "解脫得故名所作，慧解脫得故名已辦。",
    "T25n1509_003:0081c15": "漏盡故名所作，得共解脫故名已辦。一切",
    "T25n1509_003:0081c16": "結使除故名所作，得非時解脫故名已辦。",
    "T25n1509_003:0081c17": "自利益竟故名所作，利益他人故名已辦。",
    "T25n1509_003:0081c18": "如是等所作已辦義，自在說。",
    "T25n1509_003:0081c19": "【經】棄擔能擔。【論】五眾麁重常惱故名為",
    "T25n1509_003:0081c20": "「擔」。如佛所說：「何謂擔？五眾是擔。」諸阿羅",
    "T25n1509_003:0081c21": "漢此擔已除，以是故言「棄擔」。「能擔」者，是佛",
    "T25n1509_003:0081c22": "法中二種功德擔應擔：一者自益利，二者",
    "T25n1509_003:0082a01": "他益利。一切諸漏盡、不悔解脫等諸功德，",
    "T25n1509_003:0082a02": "是名自利益；信、戒、捨、定、慧等諸功德能與",
    "T25n1509_003:0082a03": "他人，是名利益他。是諸阿羅漢，自擔、他",
    "T25n1509_003:0082a04": "擔能擔，故名能擔。復次，譬如大牛壯力，能",
    "T25n1509_003:0082a05": "服重載；此諸阿羅漢亦如是，得無漏根、",
    "T25n1509_003:0082a06": "力、覺、道，能擔佛法大事擔。以是故諸阿羅漢",
    "T25n1509_003:0082a07": "名能擔。",
    "T25n1509_003:0082a08": "【經】逮得己利。【論】云何名己利？云何非",
    "T25n1509_003:0082a09": "己利？行諸善法，是名己利；諸餘非法，是名",
    "T25n1509_003:0082a10": "非己利。復次，信、戒、捨、定、慧等諸功德，一切財",
    "T25n1509_003:0082a11": "寶勝故，今世後世常得樂故，能到甘露城",
    "T25n1509_003:0082a12": "故，以是三因緣故名己利。如〈信品〉中",
    "T25n1509_003:0082a13": "偈說：",
    "T25n1509_003:0082a14": "「若人得信慧，　　是寶最第一；",
    "T25n1509_003:0082a15": "諸餘世財利，　　不及是法寶！」",
    "T25n1509_003:0082a16": "復次，若人今世得樂，後世得樂，及涅槃常",
    "T25n1509_003:0082a17": "樂，是名己利；餘非己利。如偈說：",
    "T25n1509_003:0082a18": "「世知種種無道法，　　與諸禽獸等無異。",
    "T25n1509_003:0082a19": "當求正智要道法，　　得脫老死入涅槃！」",
    "T25n1509_003:0082a20": "復次，八正道及沙門果，是名諸阿羅漢己利。",
    "T25n1509_003:0082a21": "是五千阿羅漢得道及果，二事俱得，故名己",
    "T25n1509_003:0082a22": "利。以是故言逮得己利。",
    "T25n1509_003:0082a23": "【經】盡諸有結。【論】三種有：欲有、色有、無色",
    "T25n1509_003:0082a24": "有。云何欲有？「欲界繫業取因緣，後世能生，亦",
    "T25n1509_003:0082a25": "是業報，是名欲有。」色有、無色有亦如是。是",
    "T25n1509_003:0082a26": "名為「有」。結盡者，結有九結：愛結、恚結、慢結、癡",
    "T25n1509_003:0082a27": "結、疑結、見結、取結、慳結、嫉結。是結使盡及有，",
    "T25n1509_003:0082a28": "是有盡及結使，以是故名有結盡。問曰：諸",
    "T25n1509_003:0082a29": "阿羅漢結使應永盡，得一切煩惱離故。",
    "T25n1509_003:0082b01": "有不應盡。何以故？阿羅漢未滅度時，眼根",
    "T25n1509_003:0082b02": "等五眾、十二入、十八持諸有成就故。答曰：",
    "T25n1509_003:0082b03": "無所妨！是果中說因。如佛語：「檀越施食",
    "T25n1509_003:0082b04": "時，與五事：命、色、力、樂、𥊳。」食不能必與五",
    "T25n1509_003:0082b05": "事，有人大得飲食而死，有人得少許食",
    "T25n1509_003:0082b06": "而活。食為五事因，是故佛言施食得五",
    "T25n1509_003:0082b07": "事。如偈說：",
    "T25n1509_003:0082b08": "「斷食死無疑，　　食者死未定；",
    "T25n1509_003:0082b09": "以是故佛說，　　施食得五事。」",
    "T25n1509_003:0082b10": "亦如人食百斤金，金不可食，金是食因，故",
    "T25n1509_003:0082b11": "言「食金」。佛言「女人為戒垢」，女人非戒垢，是",
    "T25n1509_003:0082b12": "戒垢因故，言「女人為戒垢」。如人從高處墮",
    "T25n1509_003:0082b13": "未至地，言此人死，雖未死，知必死故，言",
    "T25n1509_003:0082b14": "「此人死」。如是諸阿羅漢結使已盡，知有必",
    "T25n1509_003:0082b15": "當盡故，言「有結盡」。",
    "T25n1509_003:0082b16": "【經】正智已得解脫。【論】如摩犍提梵志",
    "T25n1509_003:0082b17": "弟子，舉其屍著床上，輿行城市中多人處，",
    "T25n1509_003:0082b18": "唱言：「若有眼見摩犍提屍者，是人皆得清",
    "T25n1509_003:0082b19": "淨道，何況禮拜供養者！」多有人信其言。諸",
    "T25n1509_003:0082b20": "比丘聞是語，白佛言：「世尊！是事云何？」佛說",
    "T25n1509_003:0082b21": "偈言：",
    "T25n1509_003:0082b22": "「小人眼見求清淨，　　如是無智無實道，",
    "T25n1509_003:0082b23": "諸結煩惱滿心中，　　云何眼見得淨道？",
    "T25n1509_003:0082b24": "若有眼見得清淨，　　何用智慧功德寶？",
    "T25n1509_003:0082b25": "智慧功德乃為淨，　　眼見求淨無是事。」",
    "T25n1509_003:0082b26": "以是故言「正智得解脫」。問曰：諸阿羅漢所",
    "T25n1509_003:0082b27": "作已辦，更不求進，何以故常在佛邊，不餘",
    "T25n1509_003:0082b28": "處度眾生？答曰：一切十方眾生，雖盡應供",
    "T25n1509_003:0082b29": "養佛，阿羅漢受恩重故，應倍供養。所以者",
    "T25n1509_003:0082c01": "何？是阿羅漢從佛得成，受無量功德，知結",
    "T25n1509_003:0082c02": "使斷，信心轉多，是故諸大德阿羅漢，佛邊",
    "T25n1509_003:0082c03": "受功德樂味，供養恭敬，報佛恩故，在佛邊",
    "T25n1509_003:0082c04": "住。諸阿羅漢圍繞佛故，佛德益尊。如梵天",
    "T25n1509_003:0082c05": "人遶梵天王，如三十三天遶釋提桓因，如",
    "T25n1509_003:0082c06": "諸鬼神遶毘沙門王，如諸小王遶轉輪聖",
    "T25n1509_003:0082c07": "王，如病人病愈住大醫邊；如是諸阿羅漢",
    "T25n1509_003:0082c08": "住在佛邊，諸阿羅漢圍繞供養故，佛德益尊。",
    "T25n1509_003:0082c09": "問曰：若諸阿羅漢所作已辦，逮得己利，不",
    "T25n1509_003:0082c10": "須聽法，何以故說般若波羅蜜時，共五",
    "T25n1509_003:0082c11": "千阿羅漢？答曰：諸阿羅漢雖所作已辦，佛",
    "T25n1509_003:0082c12": "欲以甚深智慧法試。如佛問舍利弗，如《波",
    "T25n1509_003:0082c13": "羅延經》阿耆陀難中偈說：",
    "T25n1509_003:0082c14": "「種種諸學人，　　及諸數法人，",
    "T25n1509_003:0082c15": "是人所行法，　　願為如實說！」",
    "T25n1509_003:0082c16": "「是中，云何學人？云何數法人？」爾時，舍利弗默",
    "T25n1509_003:0082c17": "然。如是三問，三默。佛示義端，告舍利弗：「有",
    "T25n1509_003:0082c18": "生不？」舍利弗答：「世尊！有生。有生者，欲為",
    "T25n1509_003:0082c19": "滅有為生法故，名學人；以智慧得無生法",
    "T25n1509_003:0082c20": "故，名數法人。」是經，此中應廣說。復次，若有",
    "T25n1509_003:0082c21": "漏、若無漏，諸禪定未得故欲得，已得欲令堅",
    "T25n1509_003:0082c22": "深故，諸阿羅漢佛邊聽法。復次，現前樂故，",
    "T25n1509_003:0082c23": "如《難陀迦經》中說：「以今世樂故聽法。」復次，",
    "T25n1509_003:0082c24": "諸阿羅漢在佛邊聽法，心無厭足，如《蜫盧",
    "T25n1509_003:0082c25": "提迦經》中說：「舍利弗語蜫盧提迦：『我法中",
    "T25n1509_003:0083a01": "聽法無厭。』」復次，如佛大師，自一心從弟子",
    "T25n1509_003:0083a02": "邊聽法，不應難言阿羅漢所作已辦，何",
    "T25n1509_003:0083a03": "以聽法？譬如飽滿人得好食，猶尚更食，",
    "T25n1509_003:0083a04": "云何飢渴人而言不應食！以是故，諸阿羅",
    "T25n1509_003:0083a05": "漢雖所作已辦，常在佛邊聽法。復次，佛住",
    "T25n1509_003:0083a06": "解脫法中，諸阿羅漢亦住解脫法中，住法相",
    "T25n1509_003:0083a07": "應，眷屬莊嚴。如《栴檀譬喻經》中言：「有栴檀",
    "T25n1509_003:0083a08": "林，伊蘭圍之；有伊蘭林，栴檀圍之。有",
    "T25n1509_003:0083a09": "栴檀，栴檀以為叢林；有伊蘭，伊蘭自相圍",
    "T25n1509_003:0083a10": "繞。」佛、諸阿羅漢，亦復如是。佛住善法解脫",
    "T25n1509_003:0083a11": "中，諸阿羅漢亦住善法解脫中，住法相應，",
    "T25n1509_003:0083a12": "眷屬莊嚴。佛以大眾圍繞，如須彌山王，十",
    "T25n1509_003:0083a13": "寶山圍繞；如白香象王，白香象圍繞；如師子",
    "T25n1509_003:0083a14": "王，師子眾圍遶。佛亦如是，佛為世間無上福",
    "T25n1509_003:0083a15": "田，與諸弟子圍繞共住。",
    "T25n1509_003:0083a16": "【經】唯除阿難在學地，得須陀洹。【論】問曰：",
    "T25n1509_003:0083a17": "何以言「唯除阿難」？答曰：上所讚諸阿羅漢，",
    "T25n1509_003:0083a18": "阿難不在其數。何以故？以在學地，未離",
    "T25n1509_003:0083a19": "欲故。問曰：大德阿難第三師，大眾法將，種",
    "T25n1509_003:0083a20": "涅槃種已無量劫，常近佛，持法藏。大德利",
    "T25n1509_003:0083a21": "根，何以至今未離欲作學人？答曰：大德阿",
    "T25n1509_003:0083a22": "難本願如是：「我於多聞眾中最第一。」亦以",
    "T25n1509_003:0083a23": "諸佛法，阿羅漢所作已辦，不應作供給供養",
    "T25n1509_003:0083a24": "人，以其於佛法中能辦大事，煩惱賊破，共",
    "T25n1509_003:0083a25": "佛在解脫床上坐故。復次，長老阿難種種",
    "T25n1509_003:0083a26": "諸經，聽、持、誦利、觀故智慧多，攝心少；二功德",
    "T25n1509_003:0083a27": "等者，可得漏盡道。以是故，長老阿難是學",
    "T25n1509_003:0083a28": "人須陀洹。復次，貪供給世尊故，是阿難為",
    "T25n1509_003:0083a29": "佛作供給人；如是念：「若我早取漏盡道，",
    "T25n1509_003:0083b01": "便遠世尊，不得作供給人。」以是故，阿難",
    "T25n1509_003:0083b02": "雖能得阿羅漢道，自制不取。復次，處、時、人",
    "T25n1509_003:0083b03": "未合故。何等處？能集法千阿羅漢未在",
    "T25n1509_003:0083b04": "耆闍崛山，是為處；世尊過去時未到；長老",
    "T25n1509_003:0083b05": "婆耆子不在。以是故，長老阿難漏不盡。要",
    "T25n1509_003:0083b06": "在世尊過去，集法眾合，婆耆子說法勸諫——",
    "T25n1509_003:0083b07": "三事合故，得漏盡道。復次，大德阿難厭世",
    "T25n1509_003:0083b08": "法少，不如餘人。是阿難世世王者種，端",
    "T25n1509_003:0083b09": "正無比，福德無量；世尊近親，常侍從佛，必",
    "T25n1509_003:0083b10": "有此念：「我佛近侍，知法寶藏，漏盡道法，我不",
    "T25n1509_003:0083b11": "畏失。」以是事故，不大慇懃。問曰：大德",
    "T25n1509_003:0083b12": "阿難名，以何因緣？是先世因緣？是父母作",
    "T25n1509_003:0083b13": "字？是依因緣立名？答曰：是先世因緣，亦",
    "T25n1509_003:0083b14": "父母作名，亦依因緣立字。問曰：云何先世",
    "T25n1509_003:0083b15": "因緣？答曰：釋迦文佛先世作瓦師，名大光",
    "T25n1509_003:0083b16": "明。爾時，有佛名釋迦文，弟子名舍利弗、目",
    "T25n1509_003:0083b17": "乾連、阿難，佛與弟子俱到瓦師舍一宿。爾",
    "T25n1509_003:0083b18": "時，瓦師布施草坐、燈明、石蜜漿，三事供養佛",
    "T25n1509_003:0083b19": "及比丘僧，便發願言：「我於當來老、病、死、惱五",
    "T25n1509_003:0083b20": "惡之世作佛，如今佛名釋迦文；我佛弟",
    "T25n1509_003:0083b21": "子名，亦如今佛弟子名。」以佛願故，得字",
    "T25n1509_003:0083b22": "阿難。復次，阿難世世立願：「我在釋迦文佛弟",
    "T25n1509_003:0083b23": "子多聞眾中，願最第一，字阿難。」復次，阿難世",
    "T25n1509_003:0083b24": "世忍辱除瞋，以是因緣故，生便端正。父母",
    "T25n1509_003:0083b25": "以其端正，見者皆歡喜故，字阿難阿難者，秦言歡喜。",
    "T25n1509_003:0083b26": "是為先世因緣字。云何父母作字？昔有日",
    "T25n1509_003:0083b27": "種王名師子頰，其王有四子：第一名淨",
    "T25n1509_003:0083b28": "飯，二名白飯，三名斛飯，四名甘露飯。有一",
    "T25n1509_003:0083b29": "女，名甘露味。淨飯王有二子：佛、難陀。白飯",
    "T25n1509_003:0083c01": "王有二子：跋提、提沙。斛飯王有二子：提婆",
    "T25n1509_003:0083c02": "達多、阿難。甘露飯王有二子：摩訶男、阿泥盧",
    "T25n1509_003:0083c03": "豆。甘露味女有一子，名施婆羅。是中悉達",
    "T25n1509_003:0083c04": "陀菩薩漸漸長大，棄轉輪聖王位，夜半出",
    "T25n1509_003:0083c05": "家，至漚樓鞞羅國中尼連禪河邊，六年苦",
    "T25n1509_003:0083c06": "行。是時，淨飯王愛念子故，常遣使問訊，欲",
    "T25n1509_003:0083c07": "知消息：「我子得道不？若病？若死？」使來白",
    "T25n1509_003:0083c08": "王：「菩薩唯有皮骨筋相連持耳，命甚微",
    "T25n1509_003:0083c09": "弱！若今日、若明日，不復久也。」王聞其言，甚",
    "T25n1509_003:0083c10": "大愁念，沒憂惱海。「我子既不作轉輪王，又",
    "T25n1509_003:0083c11": "不得作佛，一何衰苦，無所得而死！」如是憂",
    "T25n1509_003:0083c12": "惱，荒迷憒塞。是時，菩薩棄苦行處，食百味",
    "T25n1509_003:0083c13": "乳糜，身體充滿；於尼連禪水中洗浴已，至",
    "T25n1509_003:0083c14": "菩提樹下，坐金剛座而自誓言：「要不破此",
    "T25n1509_003:0083c15": "結加趺坐，成一切智；不得一切智，終不",
    "T25n1509_003:0083c16": "起也。」是時，魔王將十八億眾到菩薩所，敢",
    "T25n1509_003:0083c17": "與菩薩決其得失。菩薩智慧力故，大破魔",
    "T25n1509_003:0083c18": "軍。魔不如而退，自念：「菩薩叵勝，當惱其父。」",
    "T25n1509_003:0083c19": "至淨飯王所，詭言：「汝子今日後夜已了。」王",
    "T25n1509_003:0083c20": "聞此語，驚怖墮床，如熱沙中魚。王時悲哭",
    "T25n1509_003:0083c21": "而說偈言：",
    "T25n1509_003:0083c22": "「阿夷陀虛言，　　瑞應亦無驗，",
    "T25n1509_003:0083c23": "得利之吉名，　　一切無所獲！」",
    "T25n1509_003:0083c24": "是時，菩提樹神大歡喜，持天曼陀羅華，至淨",
    "T25n1509_003:0083c25": "飯王所，說偈言：",
    "T25n1509_003:0084a01": "「汝子已得道，　　魔眾已破散；",
    "T25n1509_003:0084a02": "光明如日出，　　普照十方土！」",
    "T25n1509_003:0084a03": "王言：「前有天來言『汝子已了』，汝今來言『壞",
    "T25n1509_003:0084a04": "魔得道』；二語相違，誰可信者？」樹神又言：",
    "T25n1509_003:0084a05": "「實不妄語。前來天者詭言已了，是魔懷",
    "T25n1509_003:0084a06": "嫉，故來相惱。今日諸天、龍神華香供養，空中",
    "T25n1509_003:0084a07": "懸繒；汝子身出光明，遍照天地。」王聞其言，",
    "T25n1509_003:0084a08": "於一切苦惱心得解脫。王言：「我子雖捨轉",
    "T25n1509_003:0084a09": "輪聖王，今得法轉輪王，定得大利，無所失",
    "T25n1509_003:0084a10": "也。」王心大歡喜。是時，斛飯王家使來，白淨",
    "T25n1509_003:0084a11": "飯王言：「貴弟生男。」王心歡喜言：「今日大吉，",
    "T25n1509_003:0084a12": "是歡喜日！」語來使言：「是兒當字為阿難。」",
    "T25n1509_003:0084a13": "是為父母作字。云何依因緣立名？阿難端",
    "T25n1509_003:0084a14": "正清淨，如好明鏡，老少好醜，容貌顏狀，皆",
    "T25n1509_003:0084a15": "於身中現。其身明淨，女人見之，欲心即動，",
    "T25n1509_003:0084a16": "是故佛聽阿難著覆肩衣。是阿難能令他人",
    "T25n1509_003:0084a17": "見者心眼歡喜，故名阿難。於是造論者讚言：",
    "T25n1509_003:0084a18": "「面如淨滿月，　　眼若青蓮華；",
    "T25n1509_003:0084a19": "佛法大海水，　　流入阿難心！",
    "T25n1509_003:0084a20": "能令人心眼，　　見者大歡喜；",
    "T25n1509_003:0084a21": "諸來求見佛，　　通現不失宜！」",
    "T25n1509_003:0084a22": "如是阿難雖能得阿羅漢道，以供給供",
    "T25n1509_003:0084a23": "養佛故，自不盡漏。以此大功德故，雖非",
    "T25n1509_003:0084a24": "無學，在無學數中；雖未離欲，在離欲",
    "T25n1509_003:0084a25": "數中；以是故共數五千中。以實未是阿",
    "T25n1509_003:0084a26": "羅漢故，言「唯除阿難」。",
    "T25n1509_003:0084a27": "7 四眾義釋論大智度初品中四眾義釋論第七",
    "T25n1509_003:0084a28": "【經】復有五百比丘尼、優婆塞、優婆夷，皆見",
    "T25n1509_003:0084a29": "聖諦。【論】問曰：何以諸比丘五千，餘三眾",
    "T25n1509_003:0084b01": "各五百？答曰：女人多短智慧，煩惱垢重，",
    "T25n1509_003:0084b02": "但求喜樂；愛行多故，少能斷結使，得解",
    "T25n1509_003:0084b03": "脫證。如佛說：「是因緣起法，第一甚深難得；",
    "T25n1509_003:0084b04": "一切煩惱盡、離欲得涅槃，倍復難見。」以是",
    "T25n1509_003:0084b05": "故，女人不能多得，不如比丘。優婆塞、優婆",
    "T25n1509_003:0084b06": "夷有居家，故心不淨，不能盡漏，止可得",
    "T25n1509_003:0084b07": "四聖諦，作學人。如偈說：",
    "T25n1509_003:0084b08": "「孔雀雖有色嚴身，　　不如鴻鴈能遠飛；",
    "T25n1509_003:0084b09": "白衣雖有富貴力，　　不如出家功德勝！」",
    "T25n1509_003:0084b10": "以是故，諸比丘尼雖出家棄世業，智慧短，",
    "T25n1509_003:0084b11": "是故有五百阿羅漢比丘尼。白衣二眾，居",
    "T25n1509_003:0084b12": "家事懅故，得道亦各五百。問曰：如五千",
    "T25n1509_003:0084b13": "阿羅漢皆讚，三眾何以不讚？答曰：大眾已",
    "T25n1509_003:0084b14": "讚，則知餘亦讚。復次，若別讚，外道輩當呵言：",
    "T25n1509_003:0084b15": "「何以讚比丘尼！」生誹謗故。若讚白衣，當言：",
    "T25n1509_003:0084b16": "「為供養故。」以是故不讚。問曰：諸餘摩訶",
    "T25n1509_003:0084b17": "衍經，佛與大比丘眾俱，或八千人，或六萬、",
    "T25n1509_003:0084b18": "十萬人俱。是《摩訶般若波羅蜜經》，諸經中第",
    "T25n1509_003:0084b19": "一大。如〈囑累品〉中說：「餘經悉忘失，其罪少",
    "T25n1509_003:0084b20": "少；失般若波羅蜜一句，其罪大多。」以是故，",
    "T25n1509_003:0084b21": "知般若波羅蜜經第一大，是第一經中當第",
    "T25n1509_003:0084b22": "一大會，何以故聲聞眾數少，止有比丘五",
    "T25n1509_003:0084b23": "千，比丘尼、優婆塞、優婆夷各五百？答曰：以是",
    "T25n1509_003:0084b24": "大經甚深難解故，聲聞眾少。譬如王有真",
    "T25n1509_003:0084b25": "寶，不示凡人，示大人信愛者。如王謀議",
    "T25n1509_003:0084b26": "時，與諸大臣信愛智人共論，諸餘小臣則",
    "T25n1509_003:0084b27": "不得入。復次，是六千五百人盡得道，雖不",
    "T25n1509_003:0084b28": "盡解甚深般若波羅蜜，皆能信，得無漏四信",
    "T25n1509_003:0084b29": "故。餘經聲聞眾雖大多雜，不盡得道。復",
    "T25n1509_003:0084c01": "次，是中先讚千萬阿羅漢中，擇取最勝五千",
    "T25n1509_003:0084c02": "人；比丘尼、優婆塞、優婆夷亦爾。勝者難得，故",
    "T25n1509_003:0084c03": "不多。",
    "T25n1509_003:0084c04": "大智度論卷第三"
}