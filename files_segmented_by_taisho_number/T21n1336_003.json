{
    "T21n1336_003:0591a08": "陀羅尼雜集卷第三",
    "T21n1336_003:0591a10": "未詳撰者今附梁錄",
    "T21n1336_003:0591a11": "　摩醯首羅天王呪一首",
    "T21n1336_003:0591a12": "　八臂那羅延天呪一首",
    "T21n1336_003:0591a13": "　大功德天呪一首",
    "T21n1336_003:0591a14": "　八龍王呪八首并諸菩薩天王龍王發願說偈",
    "T21n1336_003:0591a15": "摩醯首羅天王呪",
    "T21n1336_003:0591a16": "我摩醯首羅天王今欲說神呪。愍念諸眾生",
    "T21n1336_003:0591a17": "為除苦本。除其我慢心令修忍辱行。有呪名",
    "T21n1336_003:0591a18": "拘多吒呪。晉言慈悲忍辱。",
    "T21n1336_003:0591a19": "殊呼多一烏耆多二句多吒三烏蘇蜜多四提梨",
    "T21n1336_003:0591a20": "帝吒五若蜜殊吒六句喻吒七烏蘇蜜耆吒八句",
    "T21n1336_003:0591a21": "那吒九耶蜜耆吒十烏蘇帝梨吒十一莎呵十二",
    "T21n1336_003:0591a22": "誦呪五遍。縷一色青結作十二結繫兩手。",
    "T21n1336_003:0591a23": "此大神呪。乃是過去七恒河沙諸佛所說。又",
    "T21n1336_003:0591a24": "我過去從諸佛所。得聞說此大神呪名。從是",
    "T21n1336_003:0591a25": "已來神通自在。遍領三千大千世界。一切鬼",
    "T21n1336_003:0591a26": "王皆悉屬我。我有神力悉能摧伏。我今說此",
    "T21n1336_003:0591a27": "陀羅尼呪。如王解髻明珠與人。譬如強力轉",
    "T21n1336_003:0591a28": "輪聖王。威勢自在無有前敵。未摧伏者力能",
    "T21n1336_003:0591a29": "摧伏。已調伏者增加守護。所須之物令無所",
    "T21n1336_003:0591b01": "乏。時轉輪王威伏百姓。復能養育增加守護。",
    "T21n1336_003:0591b02": "猶如慈父等無有異。我今大摩醯首羅天王。",
    "T21n1336_003:0591b03": "神力自在亦復如是。典領三千大千世界鬼",
    "T21n1336_003:0591b04": "神諸王。養育守護亦復如是。摧伏外道及諸",
    "T21n1336_003:0591b05": "邪見。悉令靡伏安住正法。復以神通遊騰十",
    "T21n1336_003:0591b06": "方。遊諸佛國佐佛揚化。守護正法亦復如是。",
    "T21n1336_003:0591b07": "我今以此大神呪力。六道化身度脫眾生。現",
    "T21n1336_003:0591b08": "作鬼王降伏諸鬼摧滅邪見。內修菩薩清淨",
    "T21n1336_003:0591b09": "戒行。久以得處法流水中。八住齊限功勳",
    "T21n1336_003:0591b10": "成就。當知皆是大神呪力。其諸行人欲得現",
    "T21n1336_003:0591b11": "世離眾患難。欲護正法欲得安隱。欲得國土",
    "T21n1336_003:0591b12": "無諸災疫豐實安樂。其王應當懃心讀誦研",
    "T21n1336_003:0591b13": "精修習此陀羅尼。亦當勸厲后妃婇女諸王",
    "T21n1336_003:0591b14": "子等。懃心修習晝夜讀誦極令通利。於月八",
    "T21n1336_003:0591b15": "日十四日十五日。離常住處在空靖地。淨潔",
    "T21n1336_003:0591b16": "洗浴妙香塗身著新淨衣。於夜後分明星出",
    "T21n1336_003:0591b17": "時。燒香散五色妙華。三種名香供養十方佛",
    "T21n1336_003:0591b18": "已。然後三稱我名摩醯首羅大天王滿我所",
    "T21n1336_003:0591b19": "願。如是三說。令我所求皆得吉祥。作是願已",
    "T21n1336_003:0591b20": "默然而坐。我於爾時當往其所。王於爾時即",
    "T21n1336_003:0591b21": "當誦此陀羅尼呪二十一遍默然而坐。其王",
    "T21n1336_003:0591b22": "爾時若於夢中若惺悟心。得見我身。在虛空",
    "T21n1336_003:0591b23": "中處白蓮華臺。放大光明照觸王身。王見光",
    "T21n1336_003:0591b24": "已即得清淨解脫無垢光三昧。得是三昧已",
    "T21n1336_003:0591b25": "心大歡喜。心歡喜故所願悉得。我時當遣八",
    "T21n1336_003:0591b26": "部鬼神守護國土。國界清夷無諸災橫。當知",
    "T21n1336_003:0591b27": "是此大神呪力。",
    "T21n1336_003:0591b28": "八臂那羅延今欲說神呪。名阿波盧耆兜帝",
    "T21n1336_003:0591b29": "梨置。晉言護助佛法消諸姦惡。摧滅邪見建",
    "T21n1336_003:0591c01": "立法幢。",
    "T21n1336_003:0591c02": "度呵兜一支波兜二若勿兜三波羅帝兜四度呵",
    "T21n1336_003:0591c03": "兜五究吒兜六阿若勿兜七耶蜜兜八究吒兜九",
    "T21n1336_003:0591c04": "度呵兜十莎呵",
    "T21n1336_003:0591c05": "誦呪五遍。縷青一色結作四結繫項。",
    "T21n1336_003:0591c06": "此大神呪。乃是過去八恒河沙諸佛所說。我",
    "T21n1336_003:0591c07": "於過去從諸佛所聞是神呪。是故今日得此",
    "T21n1336_003:0591c08": "奇特威猛德力神通無礙。三界奇挺人無等",
    "T21n1336_003:0591c09": "雙。移山住流手轉日月。能接須彌擲置他方",
    "T21n1336_003:0591c10": "還置本處。令此四天王帝釋諸天都不覺知。",
    "T21n1336_003:0591c11": "令此須彌入芥子中。四天王宮忉利諸天。悉",
    "T21n1336_003:0591c12": "皆不知已之所入。令四天下洲合為一洲。各",
    "T21n1336_003:0591c13": "還本處如本無異。其中眾生不知往來。神通",
    "T21n1336_003:0591c14": "自在遊騰十方。歷事諸佛守護正法。當知皆",
    "T21n1336_003:0591c15": "是大陀羅尼力。若諸國土諸人王等。欲護己",
    "T21n1336_003:0591c16": "身及國土者。是王應當建立佛法當修十德。",
    "T21n1336_003:0591c17": "何等為十。一者以慈悲心養育民物。二者怨",
    "T21n1336_003:0591c18": "親平等心無憎愛。三者治國正法不抂民物。",
    "T21n1336_003:0591c19": "四者退惡任善識賢別愚。五者謙下自卑不",
    "T21n1336_003:0591c20": "輕賢士。六者有來求者不違其意。隨其所求",
    "T21n1336_003:0591c21": "悉皆給與。七者於三寶所其心純厚。八者拯",
    "T21n1336_003:0591c22": "濟貧窮愍諸孤老。九者國有賢士當徵召之。",
    "T21n1336_003:0591c23": "十者普慈人民捨恨念舊。猶如慈父愛念其",
    "T21n1336_003:0591c24": "子。溫潤清流。若諸人王能行是德。當知是",
    "T21n1336_003:0591c25": "王諸佛所護。我等諸天亦護是王。不令隣敵",
    "T21n1336_003:0591c26": "來侵是界。有諸善人福德賢士皆集其國雨",
    "T21n1336_003:0591c27": "澤順時不被災霜。人民安樂惡龍攝毒無病",
    "T21n1336_003:0591c28": "苦者。是王若能修十善德。復能兼誦此陀羅",
    "T21n1336_003:0591c29": "尼。專念在心而不廢忘。常於月八日十四日",
    "T21n1336_003:0592a01": "十五日。於正殿上若高樓上。香湯沐浴著新",
    "T21n1336_003:0592a02": "染衣正東而坐。日未出時燒香散華供養十方",
    "T21n1336_003:0592a03": "諸佛。然後禮我八臂那羅延天王。神力自在",
    "T21n1336_003:0592a04": "令我所求皆得如願。爾時即誦此陀羅尼二",
    "T21n1336_003:0592a05": "七遍已。默然而坐經一食頃。我於爾時當往",
    "T21n1336_003:0592a06": "其所住虛空中。身出光明照觸王身。其王爾",
    "T21n1336_003:0592a07": "時見光明已轉復精進。以精進故所求皆得。",
    "T21n1336_003:0592a08": "隨其所願無不剋獲。當知此皆是大神呪力。",
    "T21n1336_003:0592a09": "我大功德天王今欲說神呪。名兜樓呼帝盧。",
    "T21n1336_003:0592a10": "晉言護助正法愍苦眾生。",
    "T21n1336_003:0592a11": "耆摩羅呼帝盧　烏晝呼帝盧　句呼那呼帝",
    "T21n1336_003:0592a12": "盧　若蜜耆帝盧　莎呵",
    "T21n1336_003:0592a13": "誦呪三遍。縷六色結作六結繫項。",
    "T21n1336_003:0592a14": "是大神呪。乃是過去七恒河沙諸佛所說。我",
    "T21n1336_003:0592a15": "於過去從諸佛所得此神呪。令得此身端",
    "T21n1336_003:0592a16": "政殊妙。光明照曜諸天中勝。神智通達靡所",
    "T21n1336_003:0592a17": "不知。得他心智。來今往古如在目前。得宿命",
    "T21n1336_003:0592a18": "通。具足三明八解脫事。亦悉備足功德備舉",
    "T21n1336_003:0592a19": "如初住菩薩等無有異。為度眾生現作天女。",
    "T21n1336_003:0592a20": "見諸眾生迴波六趣。沒溺苦海無能覺者。我",
    "T21n1336_003:0592a21": "今愍此諸眾生故。以此神呪欲擁護之。若諸",
    "T21n1336_003:0592a22": "行人欲求所願。病者求差貧者求富賤者求",
    "T21n1336_003:0592a23": "貴。若諸國王惡賊侵境。雨澤不時所種不收。",
    "T21n1336_003:0592a24": "疫病流行。爾時應當勤心讀誦修行此陀羅",
    "T21n1336_003:0592a25": "尼。七日七夜六時不廢。燒香散華供養十方",
    "T21n1336_003:0592a26": "諸佛。供養佛已。為我大功德天敷好妙坐。以",
    "T21n1336_003:0592a27": "三種妙華莊嚴此坐。赤白紫色三種妙漿。蒲",
    "T21n1336_003:0592a28": "桃石蜜安石榴漿以待於我。若在塔中若於",
    "T21n1336_003:0592a29": "靜室。於一一時中勤心讀誦此大神呪。七遍",
    "T21n1336_003:0592b01": "乃止默然而坐。我時當與天眾龍眾。往是人",
    "T21n1336_003:0592b02": "所受其供養。受供養已與其所願。是人爾時",
    "T21n1336_003:0592b03": "若於夢中若惺悟心。即得見我大功德天。威",
    "T21n1336_003:0592b04": "顏相貌光明挺特。見已歡喜轉復精進。已",
    "T21n1336_003:0592b05": "精進故所求皆得。當知是此大神呪力。",
    "T21n1336_003:0592b06": "我難陀龍王欲說一頭陀羅尼。名耆那膩置。",
    "T21n1336_003:0592b07": "晉言護諸眾生拔其四毒箭。",
    "T21n1336_003:0592b08": "若不帝梨那　伊帝帝梨那　伊無帝梨那",
    "T21n1336_003:0592b09": "　若晝令帝梨那　伊不帝梨那　耆呼吒帝那",
    "T21n1336_003:0592b10": "　莎呵",
    "T21n1336_003:0592b11": "誦呪五遍黃色縷結作六結繫項。",
    "T21n1336_003:0592b12": "此大神呪。乃是過去十恒河沙諸佛所說。我",
    "T21n1336_003:0592b13": "難陀龍王已得大神呪力故。常遊諸國十方",
    "T21n1336_003:0592b14": "佛前。神通自在無有罣礙。諸佛所說悉能總",
    "T21n1336_003:0592b15": "持。為眾生說如聞而行。拔其毒足補智慧",
    "T21n1336_003:0592b16": "膏。以薩婆若水洗除垢穢。拂拭摩搓令心調",
    "T21n1336_003:0592b17": "淨。我難陀龍王常遊諸國。觀察眾生有病苦",
    "T21n1336_003:0592b18": "者。隨其偏發療治救濟令得脫難。乃至於王",
    "T21n1336_003:0592b19": "後宮變為女身。為諸女人演說法要。女人姿",
    "T21n1336_003:0592b20": "態多諸過惡。皆使令發菩提之心厭惡女身。",
    "T21n1336_003:0592b21": "皆因此大神呪力得階十地。六道和光現龍",
    "T21n1336_003:0592b22": "王身。雖示龍身不同其塵。當知悉是大神呪",
    "T21n1336_003:0592b23": "力。日誦七遍。煩惱結使悉得消除。現在病苦",
    "T21n1336_003:0592b24": "悉得消滅。欲得如上所說大智慧方便。自利",
    "T21n1336_003:0592b25": "利人。勤修讀誦此大神呪。誠諦不虛。",
    "T21n1336_003:0592b26": "我婆難陀龍王欲說一頭陀羅尼。名陀摩羅",
    "T21n1336_003:0592b27": "提。晉言守護國土滿眾生願。",
    "T21n1336_003:0592b28": "阿支不陀摩羅提　烏蘇兜那陀摩羅提　破",
    "T21n1336_003:0592b29": "殊呵陀摩羅提　烏蘇兜那陀摩羅提　若蜜",
    "T21n1336_003:0592c01": "耆陀摩羅提　烏蘇呵陀摩羅提　置耆呼奴",
    "T21n1336_003:0592c02": "陀摩羅提　支兜梨那陀摩羅提　莎呵",
    "T21n1336_003:0592c03": "誦呪五遍。縷七色結作十四結繫項。",
    "T21n1336_003:0592c04": "此大神呪。乃是過去九十九億諸佛所說。我",
    "T21n1336_003:0592c05": "於過去值遇諸佛。從諸佛所得此陀羅尼。有",
    "T21n1336_003:0592c06": "大神力神通自在。常遊諸國度脫眾生。在所",
    "T21n1336_003:0592c07": "國土若諸國王。欲以正法治國土者。以天位",
    "T21n1336_003:0592c08": "治世不抂人物。欲得國家無諸災禍。欲得隣",
    "T21n1336_003:0592c09": "敵不生惡念。國王爾時應當深心敬重三寶。",
    "T21n1336_003:0592c10": "恩慧貧窮謙敬仁義。恩德普覆尊聖敬德。退",
    "T21n1336_003:0592c11": "惡任善謙敬理信。其如國王行此德者。十方",
    "T21n1336_003:0592c12": "諸佛常隨護念。釋梵四天王等龍王當隨護",
    "T21n1336_003:0592c13": "助。為消災害滿其所願。求願與願不違其意。",
    "T21n1336_003:0592c14": "是王爾時欲滿願故。應當讀誦此陀羅尼。於",
    "T21n1336_003:0592c15": "宮殿內若正殿上。於月八日十四日十五日。",
    "T21n1336_003:0592c16": "日未出時正南而坐。香湯澡浴著淨潔衣。於",
    "T21n1336_003:0592c17": "其國內諸人民等及諸隣敵。起慈悲心憐愍",
    "T21n1336_003:0592c18": "之心。爾時應當誦此陀羅尼二十一遍。燒殊",
    "T21n1336_003:0592c19": "妙香栴檀沈水及薰陸香。散七色華。先當供",
    "T21n1336_003:0592c20": "養十方諸佛。釋迦如來應正遍知。諸大菩薩",
    "T21n1336_003:0592c21": "天龍八部。然後三稱我名婆難陀龍王。燒香",
    "T21n1336_003:0592c22": "供養滿我所願。如是三說。我時當與天龍八",
    "T21n1336_003:0592c23": "部。隨其所願即得當與之。是王爾時即滿所",
    "T21n1336_003:0592c24": "願。云何當知得果其願。若於夢中若惺悟時。",
    "T21n1336_003:0592c25": "見白龍象及白蓮華。在虛空中當前而住。當",
    "T21n1336_003:0592c26": "知爾時即得所願。",
    "T21n1336_003:0592c27": "我娑伽羅龍王今欲說神呪。名阿那耆置盧。",
    "T21n1336_003:0592c28": "晉言普雨法雨。於四天下中無不蒙潤。除諸",
    "T21n1336_003:0592c29": "眾生欝蒸熱惱。諸渴乏者令得豐足。",
    "T21n1336_003:0593a01": "烏奢都波梨那　奢摩都呼那　蘇耆蜜都",
    "T21n1336_003:0593a02": "呼那　阿支不奴都呼那　烏啄呵都呼那",
    "T21n1336_003:0593a03": "　卑梨帝那都呼那　溫耆不都呼那　莎呵",
    "T21n1336_003:0593a04": "誦呪三遍駝毛縷結作八結繫項。",
    "T21n1336_003:0593a05": "是大神呪。乃是過去十恒河沙諸佛所說。我",
    "T21n1336_003:0593a06": "娑伽羅龍王於七百阿僧祇劫已來。常修行",
    "T21n1336_003:0593a07": "此陀羅尼。以是之故。於諸龍王最上最勝。端",
    "T21n1336_003:0593a08": "正殊妙神通自在。能以神力聲振三千。極",
    "T21n1336_003:0593a09": "佛境界無不蒙益。一四天下小千世界。四天",
    "T21n1336_003:0593a10": "下中三千大千世界無不蒙潤。慈悲普覆等",
    "T21n1336_003:0593a11": "雨法雨。能令眾生增長鞠育菩提根牙。若諸",
    "T21n1336_003:0593a12": "眾生處在三惡三垢覆蔽。為開慧眼令覩光",
    "T21n1336_003:0593a13": "明。若諸國王渴乏須雨。我能給足令其豐實。",
    "T21n1336_003:0593a14": "四天下中普皆令等。而其國王欲得豐實。無",
    "T21n1336_003:0593a15": "他怨賊欲來侵境。於其國內熾然正法恩惠",
    "T21n1336_003:0593a16": "普覆。斷理怨抂賑諸貧窮。有孤老者生憐愍",
    "T21n1336_003:0593a17": "心。若其國王能行是德。十方諸佛諸大菩薩。",
    "T21n1336_003:0593a18": "釋梵四天王天龍鬼神。常隨護助。求願與願",
    "T21n1336_003:0593a19": "無不獲果。王於爾時應當修行此陀羅尼。於",
    "T21n1336_003:0593a20": "淨潔處離大憒鬧。於七日中不食酒肉五辛。",
    "T21n1336_003:0593a21": "白淨素食。蘇酪聽食。香湯洗浴著白淨衣。",
    "T21n1336_003:0593a22": "七日七夜受持八戒。燒眾名香栴檀沈水及",
    "T21n1336_003:0593a23": "薰陸香。散五色華。供養十方諸佛我釋迦如",
    "T21n1336_003:0593a24": "來應正遍知。爾時應當三稱我名娑伽羅龍",
    "T21n1336_003:0593a25": "王。即便誦呪二七遍。於六時中從初一日。",
    "T21n1336_003:0593a26": "國王爾時心轉淳厚。一日二日乃至七日。便",
    "T21n1336_003:0593a27": "見我身在其前住。若白龍象像若轉輪聖王",
    "T21n1336_003:0593a28": "像。隨其所求能滿其願。為除宿罪令得道果。",
    "T21n1336_003:0593a29": "我和修吉龍王今欲說神呪。名支富提梨那。",
    "T21n1336_003:0593b01": "晉言愍苦眾生令出三界。",
    "T21n1336_003:0593b02": "憂波支兜那　如波帝支兜那　蜜若兜支兜",
    "T21n1336_003:0593b03": "那　提梨帝那支兜那　烏蘇欽帝支兜那",
    "T21n1336_003:0593b04": "　莎呵",
    "T21n1336_003:0593b05": "誦呪三遍羖歷毛縷結作十四結繫項。",
    "T21n1336_003:0593b06": "此大神呪。乃是過去八恒河沙諸佛所說。我",
    "T21n1336_003:0593b07": "於過去從諸佛所得此陀羅尼句。不與諸龍",
    "T21n1336_003:0593b08": "同其事業。常遊諸國修菩薩行。面覩諸佛諮",
    "T21n1336_003:0593b09": "受教誨。愍念眾生佐佛化愚。常以正法攝持",
    "T21n1336_003:0593b10": "守護。於生死海拔濟令出。身為大船口為法",
    "T21n1336_003:0593b11": "橋。心為大海出慈悲水。溉灌眾生枯槁福田。",
    "T21n1336_003:0593b12": "悉令生長菩提根牙。我所饒益其喻如是。若",
    "T21n1336_003:0593b13": "諸國王欲求所願。欲令其國豐實安樂。欲",
    "T21n1336_003:0593b14": "令無有他方怨賊。欲使國土無諸疫病。怨家",
    "T21n1336_003:0593b15": "讎對自然殄滅。眾官承法不復惱人。其王爾",
    "T21n1336_003:0593b16": "時於其國內熾然正法。率諸群臣以正法教。",
    "T21n1336_003:0593b17": "溫良恭儉孝養父母。慈悲憐愍孤窮眾生。躬",
    "T21n1336_003:0593b18": "自迴駕供養三寶。於三寶所不生疑悔。生父",
    "T21n1336_003:0593b19": "母師長想朋友知識想。於身命財生不堅想。",
    "T21n1336_003:0593b20": "我及國土如幻如化。愍傷眾生如視赤子。若",
    "T21n1336_003:0593b21": "其國王能修是德復能讀誦此陀羅尼。於月",
    "T21n1336_003:0593b22": "八日十四日十五日。淨潔洗浴著新淨衣。於",
    "T21n1336_003:0593b23": "正殿上若高樓上正東而坐。日未出時散三",
    "T21n1336_003:0593b24": "色華三種名香。栴檀沈水薰陸香等。供養十",
    "T21n1336_003:0593b25": "方佛已。應當為我和修吉龍王。敷置法坐正",
    "T21n1336_003:0593b26": "南而坐。以青㲲覆我座上。三種華三種漿蒲",
    "T21n1336_003:0593b27": "桃石蜜安石榴漿。燒黑沈水以待於我。其王",
    "T21n1336_003:0593b28": "爾時正東而坐。叉手合掌誦此陀羅尼二十",
    "T21n1336_003:0593b29": "一遍。誦呪已訖其王即出。與諸群臣默然而",
    "T21n1336_003:0593c01": "坐。我和修吉龍王。當與諸天龍神八部八萬",
    "T21n1336_003:0593c02": "四千到是王所。於虛空中默然而受其王供",
    "T21n1336_003:0593c03": "養。王於爾時若於夢中惺悟心得見我身。如",
    "T21n1336_003:0593c04": "轉輪聖王七寶侍從。見已歡喜轉更精進。以",
    "T21n1336_003:0593c05": "精進故我及天龍八部鬼神。便當勤心守其",
    "T21n1336_003:0593c06": "國土。求願與願不違其意。真誠如是。",
    "T21n1336_003:0593c07": "我德叉伽龍王我欲說神呪度脫諸眾生。有",
    "T21n1336_003:0593c08": "呪名蘇富羅。秦言度脫眾生。",
    "T21n1336_003:0593c09": "阿低帝耆晝　支富屠蘇羅若蜜耆晝　烏脯",
    "T21n1336_003:0593c10": "都呵晝　卑梨那耆毘若蜜烏都晝　莎呵",
    "T21n1336_003:0593c11": "誦呪五遍縷紫白二色結作十二結繫項。",
    "T21n1336_003:0593c12": "是大神呪。乃是過去七恒河沙諸佛所說。是",
    "T21n1336_003:0593c13": "呪能令諸失心者。還得正念度五逆津。獲諸",
    "T21n1336_003:0593c14": "神通具足三明。超出三界獨步無畏。我於往",
    "T21n1336_003:0593c15": "古從諸佛所。得聞讀誦此大神呪。雖現龍身",
    "T21n1336_003:0593c16": "而無龍業。遊諸佛國修菩薩行。遊騰十方度",
    "T21n1336_003:0593c17": "脫眾生出生死海。迴波六趣悉能救接。扶持",
    "T21n1336_003:0593c18": "携將到涅槃岸。又我過去於閻浮提作國王",
    "T21n1336_003:0593c19": "女。王於爾時國土褊狹人民單索。恒畏怨敵",
    "T21n1336_003:0593c20": "來侵其境。又復薄福水旱不調。穀米勇貴人",
    "T21n1336_003:0593c21": "民飢饉。我於爾時在宮殿內。父王爾時愁憂",
    "T21n1336_003:0593c22": "不樂。語諸群臣當設何計。令國豐實人民還",
    "T21n1336_003:0593c23": "復。群臣爾時默無答者。我時見父愁憂如是。",
    "T21n1336_003:0593c24": "我念過去曾從諸佛。受持讀誦此大神呪。是",
    "T21n1336_003:0593c25": "神呪力譬如大蓋。能覆三千況此一國。普雨",
    "T21n1336_003:0593c26": "法雨無不蒙益。枯木石山皆能生華。強者能",
    "T21n1336_003:0593c27": "伏弱者能佐。作是念已即詣王所。禮覲問訊",
    "T21n1336_003:0593c28": "問王所憂。王時答我非汝所知。我時答王。有",
    "T21n1336_003:0593c29": "智慧者不問男女行之則是。王時歡喜言說",
    "T21n1336_003:0594a01": "之。我時答王。我念過去九十九億諸佛所說",
    "T21n1336_003:0594a02": "大神呪王。設其功力如上所說。王於爾時躬",
    "T21n1336_003:0594a03": "自讀誦。精誠剋厲七日七夜。受持八戒六時",
    "T21n1336_003:0594a04": "不廢。於一一時中懺悔十方。散七色華燒三",
    "T21n1336_003:0594a05": "種名香。一一時二七遍誦。王於爾時悔過自",
    "T21n1336_003:0594a06": "責。薄福不肖謬得為王。孤負天下慚愧自責。",
    "T21n1336_003:0594a07": "以慚愧故。十方諸佛大菩薩眾。釋梵四天王",
    "T21n1336_003:0594a08": "八部鬼神。諸大龍王風伯雨師。皆悉來集至",
    "T21n1336_003:0594a09": "其國界雨大法雨。枯木石山枯泉河井悉皆",
    "T21n1336_003:0594a10": "盈滿。先逃人民還其本土。他國人民聞國豐",
    "T21n1336_003:0594a11": "實亦來投歸。爾時隣敵悉來歸伏拜為大王。",
    "T21n1336_003:0594a12": "八方靡伏遂致太平。我念往古大神呪力。神",
    "T21n1336_003:0594a13": "通自在乃致如是。若諸人王欲求所願。皆應",
    "T21n1336_003:0594a14": "如是修行此德。",
    "T21n1336_003:0594a15": "阿那婆達多龍王今欲說神呪。名婆差盧晉",
    "T21n1336_003:0594a16": "言美音。讚嘆三寶長眾生信。擁護正法震",
    "T21n1336_003:0594a17": "大法雷。生長眾生菩提根牙。鞠育我成就",
    "T21n1336_003:0594a18": "令得成辦。悉皆令得無上佛果。",
    "T21n1336_003:0594a19": "支波晝提梨那　阿若盧波晝提梨那　和婆",
    "T21n1336_003:0594a20": "盧波晝提梨那　阿那盧波晝提梨那　阿支",
    "T21n1336_003:0594a21": "不提梨耶　若蜜耆耶　兜提梨那　胡",
    "T21n1336_003:0594a22": "蘇波吒兜提梨那　蘇副蜜耆阿支副烏奢支",
    "T21n1336_003:0594a23": "　莎呵",
    "T21n1336_003:0594a24": "誦呪三遍縷青黃二色結作六結繫項。",
    "T21n1336_003:0594a25": "此大神呪。乃是過去七十七億諸佛所說。是",
    "T21n1336_003:0594a26": "呪能令諸失心者還得正念。無智慧者令得",
    "T21n1336_003:0594a27": "智慧。無辯才者令得辯才。無陀羅尼者令得",
    "T21n1336_003:0594a28": "陀羅尼。狂者得正。瘂者呪其舌根乃至七日",
    "T21n1336_003:0594a29": "還得能語。盲瞎者呪其眼根三七二十一日。",
    "T21n1336_003:0594b01": "日初出時病者東向坐心念口言。令我眼根",
    "T21n1336_003:0594b02": "隨日而生。呪師爾時日日呪之。一日三呪日",
    "T21n1336_003:0594b03": "初出時日正中時日欲入時。乃至三七二十",
    "T21n1336_003:0594b04": "一日。眼根還生遂還得眼。若諸眾生手脚",
    "T21n1336_003:0594b05": "𮜭癖。呪已還復如本無異。有諸比丘懈怠",
    "T21n1336_003:0594b06": "不勤。觸事滯礙闇鈍𧄼瞢。為諸罪垢之所覆",
    "T21n1336_003:0594b07": "蔽。當知是人曾於過去。或殺父母或殺和上",
    "T21n1336_003:0594b08": "阿闍梨。或殺發心於菩薩真人阿羅漢。或殺",
    "T21n1336_003:0594b09": "時君國政破塔壞僧。此人或曾於大眾中。作",
    "T21n1336_003:0594b10": "大妄語輕毀眾僧。或時在俗輕秤小斗欺劫",
    "T21n1336_003:0594b11": "百姓。見孤窮者輕毀凌蔑。為子不孝為臣不",
    "T21n1336_003:0594b12": "忠。見人行善輕毀憎嫉。見諸惡人防護佐助。",
    "T21n1336_003:0594b13": "造此眾惡自纏其身。其人命終入阿鼻獄動",
    "T21n1336_003:0594b14": "經劫數。罪畢乃出還得為人。諸根闇鈍示同",
    "T21n1336_003:0594b15": "人類。如是罪人若得值遇善知識者。得聞說",
    "T21n1336_003:0594b16": "此陀羅尼一經耳者。復能讀誦修行通利慚",
    "T21n1336_003:0594b17": "愧自責。悔先罪咎謙敬自卑。敬諸比丘孝順",
    "T21n1336_003:0594b18": "父母。恭敬師長耆舊宿長。生謙敬心愛語和",
    "T21n1336_003:0594b19": "順。鄙掉自卑慚愧低頭。或時諸人施與飲",
    "T21n1336_003:0594b20": "食。當持此食色香美味。施與諸佛和上阿闍",
    "T21n1336_003:0594b21": "梨。我之鄙惡不消此食。餘殊滓惡我能敢",
    "T21n1336_003:0594b22": "受。施衣裳湯藥亦復如是。不自高身卑下他",
    "T21n1336_003:0594b23": "人。恒自改悔無數劫罪。勤心讀誦此陀羅尼。",
    "T21n1336_003:0594b24": "於四十八日在空閑處六時行道。供養禮拜",
    "T21n1336_003:0594b25": "十方諸佛。於一一時中七遍誦此陀羅尼。精",
    "T21n1336_003:0594b26": "誠改悔莫生疲厭。散五色華三種名香。栴檀",
    "T21n1336_003:0594b27": "沈水及薰陸香。滿四十八日已。罪垢滅盡無",
    "T21n1336_003:0594b28": "有遺餘。隨其前世根有利鈍。其利根者即得",
    "T21n1336_003:0594b29": "道果。第二第三終不能得阿羅漢果。其根鈍",
    "T21n1336_003:0594c01": "者正得滅罪不墮地獄。我今所說饒益眾生",
    "T21n1336_003:0594c02": "分別罪福。令其惺悟善惡報應。是名護法美",
    "T21n1336_003:0594c03": "妙功德。今已說竟。",
    "T21n1336_003:0594c04": "摩那斯龍王今欲說呪。名陀摩叉帝。晉言為",
    "T21n1336_003:0594c05": "護法。故拯濟群萌。拔生死苦令得脫難。",
    "T21n1336_003:0594c06": "陀無梨陀尼帝　阿支晝尼梨帝　毘梨帝那",
    "T21n1336_003:0594c07": "尼梨帝　烏支晝尼梨帝　胡梨帝那　尼梨",
    "T21n1336_003:0594c08": "帝　莎呵",
    "T21n1336_003:0594c09": "誦呪三遍白疊縷結作七結繫項。",
    "T21n1336_003:0594c10": "是大神呪。乃是過去七恒河沙諸佛所說。我",
    "T21n1336_003:0594c11": "於往昔在閻浮提作大國王。十六小國皆悉",
    "T21n1336_003:0594c12": "屬我。我有威猛大策謀力。降伏諸國三十六",
    "T21n1336_003:0594c13": "國悉來屬我。我時得病命垂欲終。薄福少男",
    "T21n1336_003:0594c14": "正有三子。最大太子闇鈍少智。中者尫弱。其",
    "T21n1336_003:0594c15": "最小子聰明勇哲。博學多聞策謀威勇。見我",
    "T21n1336_003:0594c16": "欲終悉皆來集。一萬大臣亦悉來集。一萬夫",
    "T21n1336_003:0594c17": "人亦悉來集。王時欲終語諸群臣。言我三子",
    "T21n1336_003:0594c18": "中誰中為王。諸群臣言任大王意。王時答言",
    "T21n1336_003:0594c19": "不應任我。我去之後。治國之法霸王之事。汝",
    "T21n1336_003:0594c20": "等當知云何任我。諸臣咸言善哉大王。慈悲",
    "T21n1336_003:0594c21": "臨覆心無憎愛。一萬大臣同聲唱言。第三王",
    "T21n1336_003:0594c22": "子堪任為王。一萬大臣言已辭退。時王正殿",
    "T21n1336_003:0594c23": "身體疲懈。語諸子言我今欲臥第三王子抱",
    "T21n1336_003:0594c24": "父王頭。中者捉脚。第一王子捉父王手。時王",
    "T21n1336_003:0594c25": "仰臥即便命終。群臣聞之號哭來集。一萬夫",
    "T21n1336_003:0594c26": "人亦悉號哭舉身投地。第三王子見父背喪",
    "T21n1336_003:0594c27": "呼號懊惱。自投於地良久乃蘇。第一太子默",
    "T21n1336_003:0594c28": "然而坐。第二王子坐啼脚頭。諸群臣言。諸",
    "T21n1336_003:0594c29": "王子等相貌有異。有一大臣是王叔父。大王",
    "T21n1336_003:0595a01": "在時恒以國事付此大臣。宰相念言。大王在",
    "T21n1336_003:0595a02": "時恒以國事付囑於我。今此王子意志有異。",
    "T21n1336_003:0595a03": "我宜問之即前問言。今王背喪諸群臣等皆",
    "T21n1336_003:0595a04": "悉已集。父子之情不應如是。默然而坐而不",
    "T21n1336_003:0595a05": "涕泣。王子答言。我與父王都無因緣。第三王",
    "T21n1336_003:0595a06": "子獨是王子。我等二人猶如賓客暫來相過。",
    "T21n1336_003:0595a07": "大臣答言不應如是。國是汝有非兄則弟。第",
    "T21n1336_003:0595a08": "三王子㘁咷惋轉前抱兄足。我小幼稚不應",
    "T21n1336_003:0595a09": "為王。願兄臨顧紹父王位。兄時答言。父王臨",
    "T21n1336_003:0595a10": "終告勅於汝。我徒先生不見告勅是父王過",
    "T21n1336_003:0595a11": "非汝愆咎。我等二人且當入山。精誠剋厲求",
    "T21n1336_003:0595a12": "神仙道。言已即去。精誠不久獲得五通。移山",
    "T21n1336_003:0595a13": "住流手𢱍日月。第三王子葬送父訖。得紹",
    "T21n1336_003:0595a14": "王位統領諸國四十八年。其後漸漸貪濁心",
    "T21n1336_003:0595a15": "起人民厭賤。諸小國王及諸群臣。咸皆思念",
    "T21n1336_003:0595a16": "山中神仙。無貪之性乃得為仙。我等往昔",
    "T21n1336_003:0595a17": "咸皆愚癡。聰聖王子以為愚癡。貪濁王子以",
    "T21n1336_003:0595a18": "為賢聖。作是念已咸相謂言。我等諸人當共",
    "T21n1336_003:0595a19": "入山。勸請神仙以為大王。兼有神化威伏諸",
    "T21n1336_003:0595a20": "國。作是念已。一萬大臣皆共入山。推覓求索",
    "T21n1336_003:0595a21": "會遇見之。一萬大臣拜覲問訊。神仙尊者我",
    "T21n1336_003:0595a22": "等頑愚不識正真。為此貪王之所惱亂。人民",
    "T21n1336_003:0595a23": "逃迸國將空虛。唯願尊仙垂顧留眄。慈悲普",
    "T21n1336_003:0595a24": "覆令國還復。仙人答言我無是事。諸臣答言",
    "T21n1336_003:0595a25": "實不得止。仙人答言我寧此死。終不戀國還",
    "T21n1336_003:0595a26": "為人王。一萬大臣咸相謂言。我若返國亦皆",
    "T21n1336_003:0595a27": "當死貪王所殺。不如住此求道神仙。飲水食",
    "T21n1336_003:0595a28": "菓清閑寂漠。精誠不久皆獲五通。飛騰清虛",
    "T21n1336_003:0595a29": "靡不周遍。爾時貪王心生慚愧。即捨王位出",
    "T21n1336_003:0595b01": "家學道。開父王藏欲大布施。見一金樻七",
    "T21n1336_003:0595b02": "處印印之。以手開樻得陀羅尼。是過去諸",
    "T21n1336_003:0595b03": "佛所說如前無異。得陀羅尼已。開父王藏著",
    "T21n1336_003:0595b04": "四衢道頭。恣其人民擔負而去。我於爾時得",
    "T21n1336_003:0595b05": "此陀羅尼已。即入靜室七日七夜精勤修習。",
    "T21n1336_003:0595b06": "漏盡意解即獲五通。爾時國王福德少故隣",
    "T21n1336_003:0595b07": "國侵境。風雨不時人民飢餓。是時國王即請",
    "T21n1336_003:0595b08": "比丘以為國師。共我治化。比丘是時即受其",
    "T21n1336_003:0595b09": "請。愍眾生故為作國師。教其國王治化正法。",
    "T21n1336_003:0595b10": "不貪為本慈悲為性。賞善罰惡尊敬道德。慈",
    "T21n1336_003:0595b11": "愍人民如視赤子。爾時教王此陀羅尼句。王",
    "T21n1336_003:0595b12": "於爾時精誠至故。七日七夜精進不懈。已精",
    "T21n1336_003:0595b13": "進故。十方諸佛諸大菩薩。釋梵四天王二十",
    "T21n1336_003:0595b14": "八部。諸大鬼神諸大龍王。擁護國土集其國",
    "T21n1336_003:0595b15": "界。雨澤時節穀米豐熟。人民安樂。已安樂",
    "T21n1336_003:0595b16": "故。諸小國土皆悉歸屬。當知皆是大神呪力",
    "T21n1336_003:0595b17": "威神乃爾。若諸國王於釋迦牟尼佛。千載末",
    "T21n1336_003:0595b18": "頭欲求所願。亦應如是。古者國王等無有",
    "T21n1336_003:0595b19": "異。",
    "T21n1336_003:0595b20": "我漚波羅龍王今欲說神呪。名伊提姤摩。晉",
    "T21n1336_003:0595b21": "言稱眾生心不違其意。譬如大海七珍具足。",
    "T21n1336_003:0595b22": "取者皆得。其不取者非龍王咎。",
    "T21n1336_003:0595b23": "烏都胡盧都　支波都　宿佉都　耆摩都",
    "T21n1336_003:0595b24": "　烏吒都　若蜜耆都　畢梨帝那都　烏蘇都",
    "T21n1336_003:0595b25": "　莎呵",
    "T21n1336_003:0595b26": "誦呪三遍縷紅白二色結作八結繫項。",
    "T21n1336_003:0595b27": "此大神呪。乃是過去二十恒河沙諸佛所說。",
    "T21n1336_003:0595b28": "我從諸佛得此陀羅尼。從是已來百阿僧祇",
    "T21n1336_003:0595b29": "劫。有大神力神通自在。遊騰十方歷事諸佛。",
    "T21n1336_003:0595c01": "常以愛語軟語。利益同事調伏眾生。於諸眾",
    "T21n1336_003:0595c02": "生猶如慈父。心意寬弘猶如大海。含受眾生",
    "T21n1336_003:0595c03": "無所不苞。堪任荷負無量重擔。愍苦眾生施",
    "T21n1336_003:0595c04": "其安隱。若諸眾生來求索者。隨其所願不逆",
    "T21n1336_003:0595c05": "其意。求官職者令得職爵。求大富者施其寶",
    "T21n1336_003:0595c06": "藏。疾病者施其安隱。若諸國王欲求所願。我",
    "T21n1336_003:0595c07": "悉與之不違其意。求長壽與長壽。欲令國土",
    "T21n1336_003:0595c08": "無災害。雨澤時節不旱不澇。正得其中無諸",
    "T21n1336_003:0595c09": "災霜。穀米豐熟人民安樂。疫毒不行。滿其",
    "T21n1336_003:0595c10": "所願終不違意。是王爾時復能讀誦上來所",
    "T21n1336_003:0595c11": "說陀羅尼句。兼以十善化諸人民。如我上說",
    "T21n1336_003:0595c12": "所修功德。其王亦應如是修行。修行得已兼",
    "T21n1336_003:0595c13": "復讀誦此陀羅尼。曩劫所作極重惡業。皆悉",
    "T21n1336_003:0595c14": "消滅無有遺餘。是王爾時罪垢滅已。其心泰",
    "T21n1336_003:0595c15": "然無眾惱患。怨憎平等無有親愛。常以月八",
    "T21n1336_003:0595c16": "日十四日十五日沐浴受齋。於清旦時日王",
    "T21n1336_003:0595c17": "未出。若正殿上若高樓上。正東而坐。七遍誦",
    "T21n1336_003:0595c18": "此陀羅尼呪。燒白栴檀及沈水香。散七色",
    "T21n1336_003:0595c19": "華供養十方佛已。爾時應當三稱我名漚波",
    "T21n1336_003:0595c20": "羅龍王滿我所願。如是三說。即尋誦此陀羅",
    "T21n1336_003:0595c21": "尼句七遍乃止。是王爾時已精誠故。十方諸",
    "T21n1336_003:0595c22": "佛諸大菩薩。釋梵四天王八大龍王。我漚波",
    "T21n1336_003:0595c23": "羅龍王。以慈悲蓋覆其國土。以甘露水灑其",
    "T21n1336_003:0595c24": "國界。令其疾病疾毒惡氣悉得消滅。是名大",
    "T21n1336_003:0595c25": "神呪力滿願不虛。",
    "T21n1336_003:0595c26": "文殊師利菩薩。我欲說有四弘誓。何等為四。",
    "T21n1336_003:0595c27": "一者覆育一切眾生。猶如橋船度人無惓。二",
    "T21n1336_003:0595c28": "者苞含萬物猶如大虛。三者願使我身猶如",
    "T21n1336_003:0595c29": "藥樹。其有聞者患苦悉除。四者願我當來得",
    "T21n1336_003:0596a01": "成佛時。所度眾生如恒河沙。是為菩薩曠濟",
    "T21n1336_003:0596a02": "之心。",
    "T21n1336_003:0596a03": "虛空藏菩薩我欲樂說菩薩摩訶薩。修行淨",
    "T21n1336_003:0596a04": "土清淨妙行。有四事何等為四。一者損已利",
    "T21n1336_003:0596a05": "人拯濟群生。二者利衰毀譽不生憂慼。三者",
    "T21n1336_003:0596a06": "貞潔不婬戒行清淨如白蓮華。四者我當來",
    "T21n1336_003:0596a07": "世得作佛時。國土所有一切眾生。妙行成就",
    "T21n1336_003:0596a08": "人天無別。是為菩薩莊嚴淨土清淨妙行。觀",
    "T21n1336_003:0596a09": "世音菩薩復欲樂說。菩薩有四攝法何等為",
    "T21n1336_003:0596a10": "四。一者菩薩修行六波羅蜜。兼以化人拯濟",
    "T21n1336_003:0596a11": "一切。二者生慈悲心育養群生。三者自利利",
    "T21n1336_003:0596a12": "人彼我兼利。四者病苦者其心憐愍如視赤",
    "T21n1336_003:0596a13": "子。是為菩薩四攝法攝取眾生。菩薩廣利眾",
    "T21n1336_003:0596a14": "生。攝取淨土妙善功德。",
    "T21n1336_003:0596a15": "救脫菩薩復欲樂說。有四弘誓不與聲聞辟",
    "T21n1336_003:0596a16": "支佛共。何等為四。一者願使我心猶如大地。",
    "T21n1336_003:0596a17": "一切草木叢林萌牙。因之增長地無憎愛。二",
    "T21n1336_003:0596a18": "者願使我心猶如橋船。運度眾生無有疲厭。",
    "T21n1336_003:0596a19": "三者願使我心猶如大海。容受一切百川。眾",
    "T21n1336_003:0596a20": "流投之不溢四者願使我身猶如虛空。苞含",
    "T21n1336_003:0596a21": "萬物猶如法性。是為菩薩四大弘誓。不與聲",
    "T21n1336_003:0596a22": "聞辟支佛共。",
    "T21n1336_003:0596a23": "跋陀和菩薩我欲樂說。菩薩妙行有八事。何",
    "T21n1336_003:0596a24": "等為八。一者菩薩處於五滓世界。拔濟眾生",
    "T21n1336_003:0596a25": "不生疲厭。二者見諸眾生興起福事。營護佐",
    "T21n1336_003:0596a26": "助不生穢心。三者見人為惡敦喻訶諫令得",
    "T21n1336_003:0596a27": "捨離。四者有犯難者拯濟憐愍如母愛子。五",
    "T21n1336_003:0596a28": "者有來求者不惜身命。六者有犯難處扶",
    "T21n1336_003:0596a29": "侍携接令得脫難。七者見邪見人憐愍敦喻",
    "T21n1336_003:0596b01": "令得正見。八者鞠育眾生猶如赤子。所有功",
    "T21n1336_003:0596b02": "德悉持施與。共用迴向無上菩提。是為菩薩",
    "T21n1336_003:0596b03": "八事利益無量眾生。",
    "T21n1336_003:0596b04": "大勢至菩薩復欲樂說。菩薩有四事。利益眾",
    "T21n1336_003:0596b05": "生心無疲惓。何等為四。一者菩薩摩訶薩自",
    "T21n1336_003:0596b06": "捨已樂施與眾生。見他受苦如已無異。慈心",
    "T21n1336_003:0596b07": "流惻痛徹骨髓。二者菩薩摩訶薩於沒溺處",
    "T21n1336_003:0596b08": "設大橋船。運度眾生無有疲厭。三者菩薩摩",
    "T21n1336_003:0596b09": "訶薩於生死海中眾生迴覆。自手牢捉令",
    "T21n1336_003:0596b10": "達彼岸。四者知諸眾生往古來今猶如幻化。",
    "T21n1336_003:0596b11": "雖達此理度人無厭。是為菩薩四事。利益拯",
    "T21n1336_003:0596b12": "濟群生。",
    "T21n1336_003:0596b13": "得大勢菩薩復欲樂說。誰能於釋迦牟尼佛",
    "T21n1336_003:0596b14": "遺法中作佛事者。我等八人常當擁護。略說",
    "T21n1336_003:0596b15": "有四事何等為四。一者億無量苦。見眾生",
    "T21n1336_003:0596b16": "苦如我無異。二者我等所持戒功德。悉捨施",
    "T21n1336_003:0596b17": "與眾生。共用迴向無上菩提。三者能忍苦事。",
    "T21n1336_003:0596b18": "荷負一切眾生到於彼岸。四者發舉一切眾",
    "T21n1336_003:0596b19": "生心。猶如慈父念子無異。是為菩薩自利利",
    "T21n1336_003:0596b20": "人清淨妙行。",
    "T21n1336_003:0596b21": "堅勇菩薩復欲樂說。菩薩妙行有四事。何等",
    "T21n1336_003:0596b22": "為四。一者願我常生無佛世界。喻如日月行",
    "T21n1336_003:0596b23": "閻浮提。為其除冥。二者如以金錍決其眼",
    "T21n1336_003:0596b24": "膜令覩光明。三者作大藥樹一切眾生。得聞",
    "T21n1336_003:0596b25": "香者病苦消除。四者常演說法如澍法雨。萌",
    "T21n1336_003:0596b26": "芽生長成就果實。悉發無上菩提之心。是為",
    "T21n1336_003:0596b27": "菩薩四大弘誓。",
    "T21n1336_003:0596b28": "我文殊師利　　今欲說妙偈",
    "T21n1336_003:0596b29": "令此經流布　　眾生無疑心",
    "T21n1336_003:0596c01": "七佛菩薩眾　　所說深妙法",
    "T21n1336_003:0596c02": "諸天龍王神　　言辭甚奇特",
    "T21n1336_003:0596c03": "純說妙行呪　　護國及行人",
    "T21n1336_003:0596c04": "書寫讀誦者　　必共千佛會",
    "T21n1336_003:0596c05": "虛空藏菩薩　　今欲說半偈",
    "T21n1336_003:0596c06": "美嘆書寫者　　書寫讀誦者",
    "T21n1336_003:0596c07": "上來賢聖教　　稱揚轉教人",
    "T21n1336_003:0596c08": "言辭惋約美　　妙好無窮盡",
    "T21n1336_003:0596c09": "猶如大海水　　深廣叵窮盡",
    "T21n1336_003:0596c10": "此人之功德　　億倍過於彼",
    "T21n1336_003:0596c11": "我文殊師利今欲說偈。",
    "T21n1336_003:0596c12": "一切眾生類　　迴波婬鬼界",
    "T21n1336_003:0596c13": "無能覺之者　　唯我能救拔",
    "T21n1336_003:0596c14": "永斷生死本　　普處寂滅樂",
    "T21n1336_003:0596c15": "梵天王所說二偈。",
    "T21n1336_003:0596c16": "今來至此聞妙言　　我常修行四無量",
    "T21n1336_003:0596c17": "今來至此聞妙言　　濟拔眾生生死苦",
    "T21n1336_003:0596c18": "永以無復憂惱患",
    "T21n1336_003:0596c19": "兜率天王今欲說三偈。",
    "T21n1336_003:0596c20": "我於往昔值諸佛　　得昇兜率為天王",
    "T21n1336_003:0596c21": "今以得聽一妙言　　決了心膜開慧眼",
    "T21n1336_003:0596c22": "其有眾生一經耳　　不墮三塗昇梵天",
    "T21n1336_003:0596c23": "他化自在天王欲說一偈半。",
    "T21n1336_003:0596c24": "聞此閻浮提　　諸大菩薩等",
    "T21n1336_003:0596c25": "演說微妙義　　我心大歡喜",
    "T21n1336_003:0596c26": "永拔生死種　　得昇泥洹堂",
    "T21n1336_003:0596c27": "化樂天王所說二偈半。",
    "T21n1336_003:0596c28": "我聞閻浮提　　菩薩大士等",
    "T21n1336_003:0596c29": "各各說妙行　　四攝及弘誓",
    "T21n1336_003:0597a01": "我聞此句已　　心眼矐然開",
    "T21n1336_003:0597a02": "願使諸天眾　　得此淨眼根",
    "T21n1336_003:0597a03": "永斷生死流　　普得昇泥洹",
    "T21n1336_003:0597a04": "炎摩天王欲說兩偈如意珠。",
    "T21n1336_003:0597a05": "我等久處於天宮　　厭離三界生死苦",
    "T21n1336_003:0597a06": "何時如蛇脫故皮　　永得寂滅涅槃樂",
    "T21n1336_003:0597a07": "忉利天王欲說一偈半。",
    "T21n1336_003:0597a08": "久處於生死　　厭離欲淤泥",
    "T21n1336_003:0597a09": "興起大慈悲　　濟拔生死苦",
    "T21n1336_003:0597a10": "永脫生死苦　　得入涅槃城",
    "T21n1336_003:0597a11": "提頭賴吒天王欲說四偈。",
    "T21n1336_003:0597a12": "四大天王中　　我最為第一",
    "T21n1336_003:0597a13": "我雖作天王　　不脫鬼神苦",
    "T21n1336_003:0597a14": "我作鬼神王　　已經五百歲",
    "T21n1336_003:0597a15": "東西常馳騁　　濟度諸群生",
    "T21n1336_003:0597a16": "哀哉過去世　　曾作人中王",
    "T21n1336_003:0597a17": "治化不以理　　今作鬼神王",
    "T21n1336_003:0597a18": "有願諸國王　　正治於國事",
    "T21n1336_003:0597a19": "莫作貪濁行　　復受鬼神身",
    "T21n1336_003:0597a20": "毘樓博叉天王欲說一偈半。",
    "T21n1336_003:0597a21": "我念過去世　　生於閻浮提",
    "T21n1336_003:0597a22": "豪富得自在　　諂曲不端直",
    "T21n1336_003:0597a23": "今雖作鬼王　　猶受鬼神苦",
    "T21n1336_003:0597a24": "毘樓勒叉天王欲說三偈。",
    "T21n1336_003:0597a25": "我今作鬼王　　得離三塗苦",
    "T21n1336_003:0597a26": "涉歷四天下　　救諸病苦者",
    "T21n1336_003:0597a27": "憶念過去世　　曾作天中王",
    "T21n1336_003:0597a28": "放逸著五欲　　今受鬼王身",
    "T21n1336_003:0597a29": "又願人中王　　謹慎不放逸",
    "T21n1336_003:0597b01": "度脫諸眾生　　普得涅槃樂",
    "T21n1336_003:0597b02": "毘沙門天王欲說三偈。",
    "T21n1336_003:0597b03": "我於往昔修菩提　　為眾生故作鬼王",
    "T21n1336_003:0597b04": "眾生久處無明闇　　我以金錍開其眼",
    "T21n1336_003:0597b05": "慧眼既開度生死　　生死既脫昇泥洹",
    "T21n1336_003:0597b06": "難陀龍王欲說二偈半。",
    "T21n1336_003:0597b07": "我現處龍宮　　欲度諸龍眾",
    "T21n1336_003:0597b08": "聞諸菩薩眾　　各各說妙行",
    "T21n1336_003:0597b09": "諸天龍神等　　咸皆側耳聽",
    "T21n1336_003:0597b10": "天眾及龍眾　　歡喜不自勝",
    "T21n1336_003:0597b11": "我及諸營從　　得脫諸龍身",
    "T21n1336_003:0597b12": "婆難陀龍王今欲說一偈半。",
    "T21n1336_003:0597b13": "我處於龍宮　　猶如蠶處繭",
    "T21n1336_003:0597b14": "願得智慧力　　壞此無明闇",
    "T21n1336_003:0597b15": "濟拔眾厄難　　超度生死海",
    "T21n1336_003:0597b16": "娑伽羅龍王欲說二偈。",
    "T21n1336_003:0597b17": "我念過去世　　曾作人中王",
    "T21n1336_003:0597b18": "慳悋於寶藏　　今受龍王身",
    "T21n1336_003:0597b19": "又願諸國王　　慈惠普拯濟",
    "T21n1336_003:0597b20": "治化以正法　　莫復受龍身",
    "T21n1336_003:0597b21": "和修吉龍王欲說二偈半。",
    "T21n1336_003:0597b22": "我雖受龍身　　不受熱沙苦",
    "T21n1336_003:0597b23": "又於過去世　　曾作人中王",
    "T21n1336_003:0597b24": "貪濁著世樂　　今受龍王身",
    "T21n1336_003:0597b25": "又願諸國王　　厭離於世樂",
    "T21n1336_003:0597b26": "如囚厭於獄　　超出三界門",
    "T21n1336_003:0597b27": "德叉迦龍王欲說二偈半。",
    "T21n1336_003:0597b28": "又我於過去　　曾作人中王",
    "T21n1336_003:0597b29": "妻子及奴婢　　悉皆用布施",
    "T21n1336_003:0597c01": "坐以一瞋故　　今受龍王身",
    "T21n1336_003:0597c02": "又願諸國王　　謙敬以仁義",
    "T21n1336_003:0597c03": "莫復自豪貴　　後受龍王身",
    "T21n1336_003:0597c04": "阿那婆達多龍王欲說四偈。",
    "T21n1336_003:0597c05": "我念過去世　　曾於閻浮提",
    "T21n1336_003:0597c06": "曾作國王女　　端政無等雙",
    "T21n1336_003:0597c07": "父王甚愛重　　名曰白蓮華",
    "T21n1336_003:0597c08": "嫁與隣國王　　不得適其意",
    "T21n1336_003:0597c09": "瞋恚自害死　　經歷三塗苦",
    "T21n1336_003:0597c10": "今受龍王身　　又願諸女人",
    "T21n1336_003:0597c11": "厭惡女姿態　　莫復懷妬忌",
    "T21n1336_003:0597c12": "後受毒龍苦　　難得脫苦時",
    "T21n1336_003:0597c13": "摩那斯龍王今欲說二偈半。",
    "T21n1336_003:0597c14": "久處於龍宮　　厭患諸龍臭",
    "T21n1336_003:0597c15": "腥臊如溷猪　　處廁不覺苦",
    "T21n1336_003:0597c16": "三界諸人天　　皆亦復如是",
    "T21n1336_003:0597c17": "樂在三界獄　　如猪不厭廁",
    "T21n1336_003:0597c18": "哀哉甚可傷　　不知求解脫",
    "T21n1336_003:0597c19": "漚波羅龍王今欲說五偈半。",
    "T21n1336_003:0597c20": "我於過去世　　曾於閻浮提",
    "T21n1336_003:0597c21": "婆羅門家子　　聰明甚黠慧",
    "T21n1336_003:0597c22": "時有隣國王　　女來娉我妻",
    "T21n1336_003:0597c23": "此女不貞良　　私外共人通",
    "T21n1336_003:0597c24": "我時伺捕得　　斬之於都市",
    "T21n1336_003:0597c25": "我時惡賊彼　　送之歸本國",
    "T21n1336_003:0597c26": "思惟欲穢惡　　出家行正道",
    "T21n1336_003:0597c27": "復遇惡知識　　不值好同學",
    "T21n1336_003:0597c28": "引置諸婬人　　時我惋嘆恨",
    "T21n1336_003:0597c29": "持刀自刎死　　經歷三塗苦",
    "T21n1336_003:0598a01": "從是受龍身　　甚苦不可言",
    "T21n1336_003:0598a02": "胡蘇低羅龍王今欲白一事。",
    "T21n1336_003:0598a03": "我於閻浮提　　典主十六國",
    "T21n1336_003:0598a04": "餘國皆易化　　惟此國難教",
    "T21n1336_003:0598a05": "群臣皆諂偽　　貪濁多姦詭",
    "T21n1336_003:0598a06": "旱澇不均平　　莫不由此事",
    "T21n1336_003:0598a07": "陀羅尼雜集卷第三"
}