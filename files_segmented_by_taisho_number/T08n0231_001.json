{
    "T08n0231_001:0687a02": "No. 231 [No. 220(6)]",
    "T08n0231_001:0687a03": "勝天王般若波羅蜜經卷第一",
    "T08n0231_001:0687a05": "陳優禪尼國王子月婆首那譯",
    "T08n0231_001:0687a06": "1 通達品通達品第一",
    "T08n0231_001:0687a07": "如是我聞：一時婆伽婆在王舍大城耆闍崛",
    "T08n0231_001:0687a08": "山，與大比丘眾四萬二千人俱——皆是阿羅漢，",
    "T08n0231_001:0687a09": "諸漏永盡所作已辦，捨諸重擔逮得己利，盡",
    "T08n0231_001:0687a10": "諸有結心善解脫，善得自在猶如大龍；唯阿",
    "T08n0231_001:0687a11": "難在學地須陀洹果——其名曰：淨命阿若憍陳",
    "T08n0231_001:0687a12": "如、摩訶迦葉、憍梵波提、薄拘羅、離波多、畢",
    "T08n0231_001:0687a13": "陵伽婆蹉、大智舍利弗、摩訶目乾連、須菩",
    "T08n0231_001:0687a14": "提、富樓那彌多羅尼子、阿尼樓陀、摩訶迦栴",
    "T08n0231_001:0687a15": "延、優波離、羅睺羅，如是等四萬二千人俱。菩",
    "T08n0231_001:0687a16": "薩摩訶薩七萬二千人俱——悉已通達甚深法",
    "T08n0231_001:0687a17": "性，調順易化，善行平等，一切眾生真善知",
    "T08n0231_001:0687a18": "識，得無礙陀羅尼，能轉不退法輪，已曾供養",
    "T08n0231_001:0687a19": "無量諸佛，從他佛土為法來集一生補處，護",
    "T08n0231_001:0687a20": "持法藏不斷三寶種，法王真子紹佛轉法輪，",
    "T08n0231_001:0687a21": "通達如來甚深境界，雖現世間世法不染——其",
    "T08n0231_001:0687a22": "名曰：寶相菩薩、寶掌菩薩、寶印菩薩、寶冠菩",
    "T08n0231_001:0687a23": "薩、寶髻菩薩、寶積菩薩、寶海菩薩、寶焰菩",
    "T08n0231_001:0687a24": "薩、寶幢菩薩、金剛藏菩薩、金藏菩薩、寶",
    "T08n0231_001:0687a25": "藏菩薩、德藏菩薩、淨藏菩薩、如來藏菩薩、",
    "T08n0231_001:0687a26": "智藏菩薩、日藏菩薩、定藏菩薩、蓮華藏菩",
    "T08n0231_001:0687a27": "薩、解脫月菩薩、普賢菩薩、觀世音菩薩、觀",
    "T08n0231_001:0687a28": "月菩薩、普音菩薩、普眼菩薩、蓮華眼菩薩、廣",
    "T08n0231_001:0687a29": "眼菩薩、普行菩薩、普戒菩薩、智意菩薩、蓮花",
    "T08n0231_001:0687b01": "意菩薩、勝意菩薩、上意菩薩、金剛意菩薩、",
    "T08n0231_001:0687b02": "師子遊戲菩薩、師子吼菩薩、大音王菩薩、妙",
    "T08n0231_001:0687b03": "音菩薩、無染菩薩、月光菩薩、日光菩薩、智光",
    "T08n0231_001:0687b04": "菩薩、智德菩薩、賢德菩薩、華德菩薩、文殊",
    "T08n0231_001:0687b05": "師利菩薩。十六賢士，跋陀婆羅菩薩為上首；",
    "T08n0231_001:0687b06": "賢劫菩薩，彌勒菩薩為上首；四天王天，四王",
    "T08n0231_001:0687b07": "為上首；三十三天，帝釋為上首；夜摩諸天，須",
    "T08n0231_001:0687b08": "夜摩王為上首；兜率陀天，𦙽兜率陀王為",
    "T08n0231_001:0687b09": "上首；化樂天，善化王為上首；他化自在天，自",
    "T08n0231_001:0687b10": "在王為上首；諸梵天，大梵王為上首；首陀婆",
    "T08n0231_001:0687b11": "娑天，摩醯首羅為上首。復有諸阿修羅王：娑",
    "T08n0231_001:0687b12": "利阿修羅王、羅睺阿修羅王，如是等無量",
    "T08n0231_001:0687b13": "百千諸大阿修羅王。復有諸龍王——阿耨大池",
    "T08n0231_001:0687b14": "龍王、摩那斯龍王、娑伽羅龍王、婆修吉",
    "T08n0231_001:0687b15": "龍王、德叉迦龍王——各將眷屬無量百千，耆",
    "T08n0231_001:0687b16": "闍崛山縱廣四十由旬，地及虛空靡有間隙。",
    "T08n0231_001:0687b17": "天、龍、夜叉、乾闥婆、阿修羅、迦樓羅、緊那羅、",
    "T08n0231_001:0687b18": "摩睺羅伽、人非人等，一心合掌恭敬如來。爾",
    "T08n0231_001:0687b19": "時世尊，百千大眾前後圍遶，供養恭敬、尊重",
    "T08n0231_001:0687b20": "讚歎。如來面門放大光明，遍照十方無量世",
    "T08n0231_001:0687b21": "界，還至佛所，右遶三匝從面門入。東方去此",
    "T08n0231_001:0687b22": "過十恒河沙佛世界，有佛國土名曰莊嚴，佛",
    "T08n0231_001:0687b23": "號普光如來、應供、正遍知、明行足、善逝、世間解、",
    "T08n0231_001:0687b24": "無上士、調御丈夫、天人師、佛、世尊，今現在世，",
    "T08n0231_001:0687b25": "為諸菩薩摩訶薩說一乘正法。彼佛國土尚",
    "T08n0231_001:0687b26": "無聲聞、辟支佛名，況復修其法者。諸菩薩眾",
    "T08n0231_001:0687b27": "皆不退轉阿耨多羅三藐三菩提，其土眾生",
    "T08n0231_001:0687b28": "不因飲食，但資禪定。日月星光皆悉不現，唯",
    "T08n0231_001:0687b29": "佛光明照曜其國。無諸山陵，地平如掌。有一",
    "T08n0231_001:0687c01": "菩薩名曰離障，與百千菩薩至其佛所，偏袒",
    "T08n0231_001:0687c02": "右肩右膝著地，合掌向佛頭面作禮，而白佛",
    "T08n0231_001:0687c03": "言：「世尊！以何因緣，有斯光明照此國土？」時普",
    "T08n0231_001:0687c04": "光如來告離障菩薩摩訶薩言：「善男子！西方",
    "T08n0231_001:0687c05": "去此過十恒河沙世界，有佛國土名曰娑婆，",
    "T08n0231_001:0687c06": "佛號釋迦牟尼如來、應供、正遍知、明行足、善逝、",
    "T08n0231_001:0687c07": "世間解、無上士、調御丈夫、天人師、佛、世尊，今",
    "T08n0231_001:0687c08": "欲為諸菩薩說摩訶般若波羅蜜，以是因緣",
    "T08n0231_001:0687c09": "放此光明。」時離障菩薩白彼佛言：「我今欲往",
    "T08n0231_001:0687c10": "娑婆世界，禮敬供養釋迦如來，聽受正法。」彼",
    "T08n0231_001:0687c11": "佛告言：「善男子！今正是時。」爾時離障菩薩蒙",
    "T08n0231_001:0687c12": "佛聽許，即與無量菩薩眷屬來娑婆世界，至",
    "T08n0231_001:0687c13": "耆闍崛山，頂禮佛足，右遶三匝退坐一面。南",
    "T08n0231_001:0687c14": "方去此過十恒河沙世界，有佛國土名清淨",
    "T08n0231_001:0687c15": "華，佛名日光，十號具足，菩薩名日藏。西方去",
    "T08n0231_001:0687c16": "此過十恒河沙世界，國名寶華，佛名功德光",
    "T08n0231_001:0687c17": "明，十號具足，菩薩名功德藏。北方去此過十",
    "T08n0231_001:0687c18": "恒河沙世界，國名清淨，佛號自在王，菩薩名",
    "T08n0231_001:0687c19": "廣聞。東南方去此過十恒河沙世界，國名火",
    "T08n0231_001:0687c20": "焰，佛號甘露王，菩薩名不退轉。西南方去",
    "T08n0231_001:0687c21": "此過十恒河沙世界，國名功德清淨，佛號智",
    "T08n0231_001:0687c22": "炬，菩薩名大慧。西北方去此過十恒河沙世",
    "T08n0231_001:0687c23": "界，國名悅意，佛號妙音王，菩薩名功德聚。",
    "T08n0231_001:0687c24": "東北方去此過十恒河沙世界，國名慧莊嚴，",
    "T08n0231_001:0687c25": "佛名智上，菩薩名常喜。上方去此過十恒河",
    "T08n0231_001:0687c26": "沙世界，國名不動，佛號金剛相，菩薩名寶幢。",
    "T08n0231_001:0687c27": "下方去此過十恒河沙世界，國名月光明，佛",
    "T08n0231_001:0687c28": "號金剛寶莊嚴王，菩薩名寶信。皆亦如是。爾",
    "T08n0231_001:0687c29": "時眾中有一天王，名鉢婆羅，即從座起，偏袒",
    "T08n0231_001:0688a01": "右肩右膝著地，合掌向佛頭面作禮，而白佛",
    "T08n0231_001:0688a02": "言：「世尊！我今欲問，若蒙佛許乃敢陳疑。」爾",
    "T08n0231_001:0688a03": "時，佛告勝天王言：「大王！如來、應供、正遍知，隨",
    "T08n0231_001:0688a04": "所疑問，當為解說。」爾時，勝天王歡喜踊躍，得",
    "T08n0231_001:0688a05": "未曾有，即白佛言：「世尊！云何菩薩摩訶薩修",
    "T08n0231_001:0688a06": "學一法通達一切法？」佛告勝天王言：「大王！善",
    "T08n0231_001:0688a07": "哉，善哉！快問。諦聽，諦聽！善思念之。如王所",
    "T08n0231_001:0688a08": "問，當分別釋。」「善哉，世尊！唯然願聞。」佛告勝天",
    "T08n0231_001:0688a09": "王言：「大王！菩薩摩訶薩修學一法通達一切",
    "T08n0231_001:0688a10": "法者，所謂般若波羅蜜。菩薩摩訶薩修學般",
    "T08n0231_001:0688a11": "若波羅蜜，則能通達檀那波羅蜜、尸羅波羅",
    "T08n0231_001:0688a12": "蜜、羼提波羅蜜、毘梨耶波羅蜜、禪那波羅蜜、",
    "T08n0231_001:0688a13": "般若波羅蜜、優波憍舍羅波羅蜜、尼坻波羅",
    "T08n0231_001:0688a14": "蜜、婆羅波羅蜜、闍那波羅蜜。「大王！云何菩",
    "T08n0231_001:0688a15": "薩摩訶薩學般若波羅蜜行檀波羅蜜？菩薩",
    "T08n0231_001:0688a16": "摩訶薩以清淨心無所希望，為他說法不求",
    "T08n0231_001:0688a17": "名利但令滅苦，不見我說、不見聽者，無二無",
    "T08n0231_001:0688a18": "別，自性離故，是名菩薩摩訶薩學般若波羅",
    "T08n0231_001:0688a19": "蜜行法檀波羅蜜。菩薩摩訶薩學般若波羅",
    "T08n0231_001:0688a20": "蜜行無畏檀波羅蜜——觀諸眾生猶如父母兄",
    "T08n0231_001:0688a21": "弟親戚，令一切眾咸親附我。何以故？無始世",
    "T08n0231_001:0688a22": "來流轉六道皆為親戚。若有眾生在怖畏難，",
    "T08n0231_001:0688a23": "菩薩摩訶薩尚以身命而救拔之，況應加惱？",
    "T08n0231_001:0688a24": "不見我施無畏、不見受者，無二無別，自性離",
    "T08n0231_001:0688a25": "故。菩薩摩訶薩學般若波羅蜜行資生檀波",
    "T08n0231_001:0688a26": "羅蜜——隨諸眾生資養之物，種種布施令受十",
    "T08n0231_001:0688a27": "善，不見我施善及他受施，無二無別，自性離",
    "T08n0231_001:0688a28": "故。菩薩摩訶薩學般若波羅蜜行不望報檀",
    "T08n0231_001:0688a29": "波羅蜜——凡行施時不望果報，菩薩法爾自應",
    "T08n0231_001:0688b01": "布施，不見我行、不見施報，無二無別，自性離",
    "T08n0231_001:0688b02": "故。菩薩摩訶薩學般若波羅蜜行大悲檀波",
    "T08n0231_001:0688b03": "羅蜜——見諸眾生貧窮老疾無救濟者，起大",
    "T08n0231_001:0688b04": "悲心而發誓願：『我得阿耨多羅三藐三菩提，",
    "T08n0231_001:0688b05": "為諸眾生作歸依處。』以少善根迴向菩提，為",
    "T08n0231_001:0688b06": "眾生故，亦不分別我能救濟及受救者，無二",
    "T08n0231_001:0688b07": "無別，自性離故。菩薩摩訶薩學般若波羅蜜",
    "T08n0231_001:0688b08": "行恭敬檀波羅蜜——隨他所須，菩薩摩訶薩身",
    "T08n0231_001:0688b09": "自取物，不令彼勌，敬心授與，不見我能敬、不",
    "T08n0231_001:0688b10": "見彼受敬，無二無別，自性離故。菩薩摩訶薩",
    "T08n0231_001:0688b11": "學般若波羅蜜行尊重檀波羅蜜——於諸眾生，",
    "T08n0231_001:0688b12": "悉起師僧及父母想，以尊重心合掌恭敬，若",
    "T08n0231_001:0688b13": "無財物惠以善言，不見我能尊重、他可重者，",
    "T08n0231_001:0688b14": "無二無別，自性離故。菩薩摩訶薩學般若波",
    "T08n0231_001:0688b15": "羅蜜行供養檀波羅蜜——若見寺塔，則應香華",
    "T08n0231_001:0688b16": "燈油掃灑供養，若見尊像毀壞正法缺損，則",
    "T08n0231_001:0688b17": "應治葺，若見眾僧四事供養，不見我能供養、",
    "T08n0231_001:0688b18": "彼可供者，無二無別，自性離故。菩薩摩訶薩",
    "T08n0231_001:0688b19": "學般若波羅蜜行無依止檀波羅蜜——不作是",
    "T08n0231_001:0688b20": "念：『以此布施，願得生天或求天王，願得生人",
    "T08n0231_001:0688b21": "若求人王。』乃至阿耨多羅三藐三菩提亦不",
    "T08n0231_001:0688b22": "希取，無所得故，是名菩薩摩訶薩學般若波",
    "T08n0231_001:0688b23": "羅蜜通達檀那波羅蜜。「大王！菩薩摩訶薩學",
    "T08n0231_001:0688b24": "般若波羅蜜行尸羅波羅蜜，作是思惟：『佛阿",
    "T08n0231_001:0688b25": "含教及毘尼中說波羅提木叉，菩薩摩訶薩",
    "T08n0231_001:0688b26": "應學，不見戒相及我能持，不著戒，不著見、不",
    "T08n0231_001:0688b27": "著我。』菩薩摩訶薩學般若波羅蜜，作是思",
    "T08n0231_001:0688b28": "惟：『阿耨多羅三藐三菩提不止以持戒得，應",
    "T08n0231_001:0688b29": "當遍學菩薩戒行，戒性清涼寂靜不生，自性",
    "T08n0231_001:0688c01": "離故。』菩薩摩訶薩學般若波羅蜜，作是思",
    "T08n0231_001:0688c02": "惟：『云何持戒能斷煩惱？煩惱三種：貪、恚、愚癡；",
    "T08n0231_001:0688c03": "又各三品，謂上、中、下。須知對治——貪欲重者修",
    "T08n0231_001:0688c04": "不淨觀，具足觀身三十六物；瞋恚多者修慈",
    "T08n0231_001:0688c05": "悲觀；多愚癡者修因緣觀。不見能觀及所觀",
    "T08n0231_001:0688c06": "法，無二無別，自性離故。』菩薩摩訶薩學般若",
    "T08n0231_001:0688c07": "波羅蜜，復作是念：『云何菩薩摩訶薩離不正",
    "T08n0231_001:0688c08": "思惟？菩薩摩訶薩不生是心：「我行寂靜行、離",
    "T08n0231_001:0688c09": "行、空；諸餘沙門婆羅門在喧撓中，不樂空行。」",
    "T08n0231_001:0688c10": "見不二別，知自性離，即滅邪念。』菩薩摩訶薩",
    "T08n0231_001:0688c11": "學般若波羅蜜，雖知諸法離而深畏罪業，如",
    "T08n0231_001:0688c12": "佛所說應持淨戒，修習功德乃至般若波羅",
    "T08n0231_001:0688c13": "蜜，少不善法不與共居，世尊所說：『譬如毒藥，",
    "T08n0231_001:0688c14": "多少皆害。』菩薩摩訶薩學般若波羅蜜，常生",
    "T08n0231_001:0688c15": "怖畏，信行相應。菩薩摩訶薩於空曠處獨行",
    "T08n0231_001:0688c16": "無侶，或有沙門婆羅門等，齎持金、銀、琉璃、真",
    "T08n0231_001:0688c17": "珠、瑪瑙、虎珀、珊瑚、車𤦲、白玉以寄菩薩，不起",
    "T08n0231_001:0688c18": "貪著，無有取心，作是思惟：『世尊所說：「寧自割",
    "T08n0231_001:0688c19": "身取肉而食，於他之財不與弗取。」』菩薩摩訶",
    "T08n0231_001:0688c20": "薩學般若波羅蜜持戒堅固，若魔及魔眷屬",
    "T08n0231_001:0688c21": "以妙色形逼試菩薩，心不動搖，作是思惟：『世",
    "T08n0231_001:0688c22": "尊所說：「一切諸法，如夢幻化。」無二無別，自性",
    "T08n0231_001:0688c23": "離故。』菩薩摩訶薩學般若波羅蜜，雖懃持戒，",
    "T08n0231_001:0688c24": "不求生人若作人王，不求生天若作天王，身",
    "T08n0231_001:0688c25": "離三失，無口四過，意免三愆。如此持戒，不",
    "T08n0231_001:0688c26": "見我能持、不見戒相，無二無別，自性離故。是",
    "T08n0231_001:0688c27": "名菩薩摩訶薩學般若波羅蜜通達尸羅波羅",
    "T08n0231_001:0688c28": "蜜。「大王！菩薩摩訶薩學般若波羅蜜行羼提",
    "T08n0231_001:0688c29": "波羅蜜。菩薩摩訶薩於其內心常能生忍，憂",
    "T08n0231_001:0689a01": "悲苦惱皆悉不隨；亦學外忍，若他打罵終不",
    "T08n0231_001:0689a02": "生瞋；亦學法忍，如世尊說：『甚深實性，無人無",
    "T08n0231_001:0689a03": "法，不生、寂靜即是涅槃。』聞如此說，心不驚",
    "T08n0231_001:0689a04": "怖，作是思惟：『不學是法，云何能得阿耨多羅",
    "T08n0231_001:0689a05": "三藐三菩提？』深觀三毒，如是貪瞋於何處起？",
    "T08n0231_001:0689a06": "何因緣生？何因緣滅？作是觀察，不見有生及",
    "T08n0231_001:0689a07": "可生法，不見能滅及所滅法。如是忍心相續",
    "T08n0231_001:0689a08": "不斷，於六時中無有間隙，不擇境界——父母國",
    "T08n0231_001:0689a09": "王我則須忍，餘可以威即便加惡。菩薩行忍",
    "T08n0231_001:0689a10": "不為報恩、名利、仁義、慚耻、怖畏，菩薩摩訶薩",
    "T08n0231_001:0689a11": "法應行忍，若人加害撾打罵辱，心不傾動。菩",
    "T08n0231_001:0689a12": "薩摩訶薩若作國王王等，有貧賤人罵詈耻",
    "T08n0231_001:0689a13": "辱，不示威刑，云：『我是王，法應治剪。』即作是",
    "T08n0231_001:0689a14": "念：『我於往昔諸世尊前發大誓願：「一切眾生",
    "T08n0231_001:0689a15": "我皆濟拔，令得阿耨多羅三藐三菩提。」今若",
    "T08n0231_001:0689a16": "起瞋則違本誓。譬如良醫發如是誓：「世間盲",
    "T08n0231_001:0689a17": "𪾼我悉治愈。」若自失明，豈療他疾？如是菩薩",
    "T08n0231_001:0689a18": "為除眾生無明黑暗，自起瞋恚安能救彼？』不",
    "T08n0231_001:0689a19": "見我能忍、不見可忍，無二無別，自性離故。是",
    "T08n0231_001:0689a20": "名菩薩摩訶薩學般若波羅蜜通達羼提波",
    "T08n0231_001:0689a21": "羅蜜。「大王！菩薩摩訶薩學般若波羅蜜行毘",
    "T08n0231_001:0689a22": "梨耶波羅蜜，未滅令滅，未度令度，未脫令脫，",
    "T08n0231_001:0689a23": "未安令安，未學令學。菩薩如是行精進時，",
    "T08n0231_001:0689a24": "有諸惡魔為作留難，謂菩薩言：『善男子！莫修",
    "T08n0231_001:0689a25": "此法，空受勤苦。何以故？我往昔時曾修此",
    "T08n0231_001:0689a26": "法，未滅令滅，未度令度，未脫令脫，未安令安，",
    "T08n0231_001:0689a27": "未學令學，空受勤苦都無實利。我從昔來",
    "T08n0231_001:0689a28": "多見菩薩，修學此行並皆退轉。汝可迴心，以",
    "T08n0231_001:0689a29": "取聲聞、辟支佛乘而自滅度。』菩薩摩訶薩即",
    "T08n0231_001:0689b01": "便覺知，告言惡魔：『汝復道去，我心如金剛，非",
    "T08n0231_001:0689b02": "汝能壞。汝若作障礙，自得長夜苦。』魔即不現。",
    "T08n0231_001:0689b03": "若餘菩薩修五波羅蜜，未得般若波羅蜜者，",
    "T08n0231_001:0689b04": "菩薩摩訶薩如是精進，設百千劫亦能超過，",
    "T08n0231_001:0689b05": "況復聲聞、辟支佛乘。菩薩摩訶薩行般若波",
    "T08n0231_001:0689b06": "羅蜜，成就佛法，眾惡悉離。雖行精進，不疾不",
    "T08n0231_001:0689b07": "遲而發大願：『使我得身與世尊等，眉間白毫、",
    "T08n0231_001:0689b08": "頂上肉髻，佛轉法輪，我亦如是。』譬如真金、眾",
    "T08n0231_001:0689b09": "寶瑩飾則為嚴淨，菩薩精進亦復如是，遠離",
    "T08n0231_001:0689b10": "垢穢——所謂嬾惰、懈怠、疲極、不自覺知、不正思",
    "T08n0231_001:0689b11": "惟，離此垢穢，即獲清淨智慧功德而共莊嚴，",
    "T08n0231_001:0689b12": "身不疲勞，心無厭怠，障道惡法一切不善皆",
    "T08n0231_001:0689b13": "悉滅除，其有助道向涅槃法悉令增長，少惡",
    "T08n0231_001:0689b14": "不起何況其多。假使十方恒沙世界，滿中大",
    "T08n0231_001:0689b15": "火如阿鼻獄，此世界外有一眾生可度脫者，",
    "T08n0231_001:0689b16": "菩薩摩訶薩能從中過，況多眾生。可作是念：",
    "T08n0231_001:0689b17": "『無上菩提不易可得。』菩薩修行如救頭燃，百",
    "T08n0231_001:0689b18": "千萬劫如此重擔難可荷負。作是思惟：『過現",
    "T08n0231_001:0689b19": "諸佛皆修此行，成阿耨多羅三藐三菩提。我",
    "T08n0231_001:0689b20": "亦如是正應修習，寧百千劫處地獄中使眾",
    "T08n0231_001:0689b21": "生度，終不棄捨速取涅槃。』如是精進，心不自",
    "T08n0231_001:0689b22": "高、於他不下，不見我能行及所行法，無二無",
    "T08n0231_001:0689b23": "別，自性離故。是名菩薩摩訶薩學般若波羅",
    "T08n0231_001:0689b24": "蜜通達毘梨耶波羅蜜。「大王。菩薩摩訶薩學",
    "T08n0231_001:0689b25": "般若波羅蜜行禪波羅蜜深種善根，於大乘",
    "T08n0231_001:0689b26": "中世世生生多習妙行，近善知識；不生貧賤，",
    "T08n0231_001:0689b27": "常在婆羅門、剎利大姓；正信三寶；增長善法。",
    "T08n0231_001:0689b28": "因宿善根，作如是念：『眾生長夜流轉六道，苦",
    "T08n0231_001:0689b29": "輪不息皆由貪愛。』菩薩摩訶薩起厭離心，知",
    "T08n0231_001:0689c01": "從虛妄分別而有，修多羅中方便種種說欲",
    "T08n0231_001:0689c02": "過患，如槊、如𥍽、如刀、如蛇、如泡，臭穢不淨，無",
    "T08n0231_001:0689c03": "常。云何智人貪著此法？即剃鬚髮出家修道。",
    "T08n0231_001:0689c04": "未見令見，未得令得，未證令證。聞說受持，若",
    "T08n0231_001:0689c05": "世諦、第一義諦，如實修行，如法觀察，所謂正",
    "T08n0231_001:0689c06": "見、正分別、正精進、正語、正業、正命、正念、正定。",
    "T08n0231_001:0689c07": "遠離喧雜，不求名聞，供養恭敬，身心精進常",
    "T08n0231_001:0689c08": "無休息。思惟此心多行何境，若善、若惡、無記",
    "T08n0231_001:0689c09": "境界。若行善境，則勤精進增長善根，三十七",
    "T08n0231_001:0689c10": "品以治諸惡不善之法。惡不善者，貪、恚、愚癡。",
    "T08n0231_001:0689c11": "貪欲三品，謂上、中、下。其上品者，若聞欲名，遍",
    "T08n0231_001:0689c12": "身戰動。心踊歡悅，不觀欲過、厭離不生、無慚",
    "T08n0231_001:0689c13": "無愧。何謂無慚？經遊獨行，恒思欲境，心心相",
    "T08n0231_001:0689c14": "續，唯見妙好不知過患。若其父母及餘尊長",
    "T08n0231_001:0689c15": "呵彼所欲，於所尊前不覺起諍，是名無慚。此",
    "T08n0231_001:0689c16": "人命終當生惡趣。中品欲者，若離境界不",
    "T08n0231_001:0689c17": "恒生心。下品欲者，但共言笑欲情即歇。瞋亦",
    "T08n0231_001:0689c18": "三品。上品瞋者，憤恚若發，心惛目亂，或造五",
    "T08n0231_001:0689c19": "逆、若謗正法，及大重罪五逆之惡，於百分中",
    "T08n0231_001:0689c20": "不及其一。中品瞋者，以瞋恚故而造諸惡，即",
    "T08n0231_001:0689c21": "生悔心。下品瞋者，心無嫌恨，但口呵毀，隨",
    "T08n0231_001:0689c22": "生悔過。癡亦如是。雖作是觀，知一切法如",
    "T08n0231_001:0689c23": "幻、夢、響、乾闥婆城，虛妄不實，顛倒故見。滅外",
    "T08n0231_001:0689c24": "境界，內心寂靜，不見我能行及所行法，無二",
    "T08n0231_001:0689c25": "無別，自性離故。是名菩薩摩訶薩學般若波",
    "T08n0231_001:0689c26": "羅蜜通達禪波羅蜜。「大王！菩薩摩訶薩學般",
    "T08n0231_001:0689c27": "若波羅蜜行般若波羅蜜，正智觀色、受、想、行、",
    "T08n0231_001:0689c28": "識，不見色生、不見色集、不見色滅，受、想、行、",
    "T08n0231_001:0689c29": "識亦復如是。何以故？自性皆空，無有真實，但",
    "T08n0231_001:0690a01": "虛名字。而行般若波羅蜜化諸眾生，終不為",
    "T08n0231_001:0690a02": "說無業果報。一切諸法如夢、如幻，無我、無人、",
    "T08n0231_001:0690a03": "無眾生、無壽者、無養育，而說有業果報。菩薩",
    "T08n0231_001:0690a04": "摩訶薩如是修行般若波羅蜜，惡魔不能得",
    "T08n0231_001:0690a05": "便。何以故？近善知識，成助菩提離世間法。於",
    "T08n0231_001:0690a06": "諸如來甚深正法，歡喜讚歎。若天、若魔、沙門、",
    "T08n0231_001:0690a07": "婆羅門，除佛正智無及菩薩。不見我能行及",
    "T08n0231_001:0690a08": "所行法，無二無別，自性離故。是名菩薩摩訶",
    "T08n0231_001:0690a09": "薩學般若波羅蜜通達般若波羅蜜。「大王！菩",
    "T08n0231_001:0690a10": "薩摩訶薩學般若波羅蜜行優波憍舍羅波羅",
    "T08n0231_001:0690a11": "蜜，菩薩摩訶薩善巧迴向阿耨多羅三藐三",
    "T08n0231_001:0690a12": "菩提，若見華果，日夜六時供養諸佛及菩薩",
    "T08n0231_001:0690a13": "眾，以此善根迴向菩提；華樹果樹亦復如是。",
    "T08n0231_001:0690a14": "若聞如來修多羅中說甚深義，信樂受持，為",
    "T08n0231_001:0690a15": "眾生說，以此善根迴向菩提。若見如來塔廟、",
    "T08n0231_001:0690a16": "形像，香華供養，令諸眾生離破戒香，獲得如",
    "T08n0231_001:0690a17": "來清淨戒香；掃灑塗地，令諸眾生威儀齊整；",
    "T08n0231_001:0690a18": "華蓋覆罩，令諸眾生皆離惱熱。入僧伽藍，願",
    "T08n0231_001:0690a19": "諸眾生悉入涅槃；若出伽藍，願諸眾生出魔",
    "T08n0231_001:0690a20": "境界。開伽藍門，作如是願：『以出世智，為諸眾",
    "T08n0231_001:0690a21": "生啟未開門。』若見關閉，願為眾生關閉惡趣",
    "T08n0231_001:0690a22": "及以三有。坐時念言：『願諸眾生坐菩提座。』若",
    "T08n0231_001:0690a23": "右脇臥，願諸眾生皆得涅槃。起時念言：『願諸",
    "T08n0231_001:0690a24": "眾生起離諸惑。』若洗腳足，願諸眾生遠離塵",
    "T08n0231_001:0690a25": "垢。禮佛旋塔，願諸眾生成天人師。若有外道",
    "T08n0231_001:0690a26": "邪見難化，即自念言：『我為彼師，必不肯信。且",
    "T08n0231_001:0690a27": "作同學，或為弟子。』雖處彼眾，戒行，多聞勝諸",
    "T08n0231_001:0690a28": "外道，因爾降伏，尊重為師，言必信受。毀其邪",
    "T08n0231_001:0690a29": "法，為說涅槃，令入正教，精修梵行，禪定三昧",
    "T08n0231_001:0690b01": "得諸神通。見多欲者，化為女人第一端正，令",
    "T08n0231_001:0690b02": "彼愛著，倐忽之頃示現無常，色變膖脹爛壞",
    "T08n0231_001:0690b03": "臭處，使其增惡，起厭離心。即復本形，為菩薩",
    "T08n0231_001:0690b04": "像而為說法，令發阿耨多羅三藐三菩提心，",
    "T08n0231_001:0690b05": "成無上果。見大乘人離善知識，學二乘道不",
    "T08n0231_001:0690b06": "得其果，唐失大乘，觀彼根性，即為說法入無",
    "T08n0231_001:0690b07": "上道。未發心者化令發心，已發心者教使堅",
    "T08n0231_001:0690b08": "固。見持戒人犯少輕罪，不解懺悔，懈退憂愁",
    "T08n0231_001:0690b09": "不復修道，即為說法對治懺除，令道勝進。菩",
    "T08n0231_001:0690b10": "薩摩訶薩少欲知足，唯求法利，為眾生說供",
    "T08n0231_001:0690b11": "養如來，成就六波羅蜜說法供養，是為檀波",
    "T08n0231_001:0690b12": "羅蜜；行不違言，是尸波羅蜜；若天、若魔不能",
    "T08n0231_001:0690b13": "壞亂，是羼提波羅蜜；心心相續不覺疲倦，是",
    "T08n0231_001:0690b14": "毘梨耶波羅蜜；專心一念不緣異境，是禪波",
    "T08n0231_001:0690b15": "羅蜜；說法供養不見我、我所，是般若波羅蜜。",
    "T08n0231_001:0690b16": "不見我能行及所行法，無二無別，自性離故。",
    "T08n0231_001:0690b17": "是名菩薩摩訶薩學般若波羅蜜通達方便波",
    "T08n0231_001:0690b18": "羅蜜。「大王！菩薩摩訶薩學般若波羅蜜行尼",
    "T08n0231_001:0690b19": "坻波羅蜜，菩薩發願不為有樂出離三界求",
    "T08n0231_001:0690b20": "二乘道，作大願言：『一切眾生、眾生所攝皆入",
    "T08n0231_001:0690b21": "涅槃，然後我身乃成正覺。未發心者即令發",
    "T08n0231_001:0690b22": "心，已發心者令其修行，已修行者令得菩提。",
    "T08n0231_001:0690b23": "得菩提者請轉法輪，乃至分身舍利起塔供",
    "T08n0231_001:0690b24": "養。』復作願言：『若有世界，諸佛成道，悉無天魔。",
    "T08n0231_001:0690b25": "願自智慧發無上心，不由外緣。又願我身常",
    "T08n0231_001:0690b26": "在世間，一切眾生悉令成就。願新發意諸菩",
    "T08n0231_001:0690b27": "薩等，若聞如來說甚深法，心不驚怖。無邊佛",
    "T08n0231_001:0690b28": "道，無邊佛境，無邊大悲，願諸眾生皆悉通達。",
    "T08n0231_001:0690b29": "又願我身常生穢國，不生淨土。何以故？譬如",
    "T08n0231_001:0690b30": "病人乃須醫藥，無疾不須。不見我能行及所",
    "T08n0231_001:0690c01": "行法，無二無別，自性離故。』是名菩薩摩訶薩",
    "T08n0231_001:0690c02": "學般若波羅蜜通達願波羅蜜。「大王！菩薩摩",
    "T08n0231_001:0690c03": "訶薩學般若波羅蜜行婆羅波羅蜜，菩薩摩",
    "T08n0231_001:0690c04": "訶薩能伏天魔，摧諸外道，具足功德、智慧、力",
    "T08n0231_001:0690c05": "故；一切佛法，無不修行、無不證見；以神通力，",
    "T08n0231_001:0690c06": "用一毛髮能舉閻浮提，乃至四天下、三千大",
    "T08n0231_001:0690c07": "千世界，乃至無量百千世界；能於空中取種",
    "T08n0231_001:0690c08": "種寶，施諸眾生；十方無量無邊世界，諸佛說",
    "T08n0231_001:0690c09": "法無不聞持。不見我能行及所行法，無二無",
    "T08n0231_001:0690c10": "別，自性離故。是名菩薩摩訶薩學般若波羅",
    "T08n0231_001:0690c11": "蜜通達力波羅蜜。「大王！菩薩摩訶薩學般若",
    "T08n0231_001:0690c12": "波羅蜜行闍那波羅蜜，菩薩摩訶薩觀五陰，",
    "T08n0231_001:0690c13": "生不見實生，滅非實滅，作是思惟：『此五陰，空、",
    "T08n0231_001:0690c14": "無我、無人、無眾生、無壽者、無養育。凡夫眾生",
    "T08n0231_001:0690c15": "虛妄著我。五陰非我，陰中無我，我非五陰，我",
    "T08n0231_001:0690c16": "中無陰。凡夫愚惑不如實知，流轉生死如旋",
    "T08n0231_001:0690c17": "火輪。一切諸法，自性本空，無生無滅，緣合謂",
    "T08n0231_001:0690c18": "生、緣散為滅。自性非無是故不生，自性非有",
    "T08n0231_001:0690c19": "是故無滅。菩薩摩訶薩，一切境界，無有一法",
    "T08n0231_001:0690c20": "不通達者，修行如是智波羅蜜，二乘外道不",
    "T08n0231_001:0690c21": "能掩蔽，以智觀察，從初發心至入涅槃，皆悉",
    "T08n0231_001:0690c22": "明了。能以一法知一切境，一切境界即是一",
    "T08n0231_001:0690c23": "法。何以故？如如一故。不見我能修及所修",
    "T08n0231_001:0690c24": "法，無二無別，自性離故。』是名菩薩摩訶薩行",
    "T08n0231_001:0690c25": "般若波羅蜜通達智波羅蜜。」",
    "T08n0231_001:0690c26": "2 顯相品勝天王般若波羅蜜經顯相品第二",
    "T08n0231_001:0690c27": "爾時，勝天王即從座起，偏袒右肩，右膝著地，",
    "T08n0231_001:0690c28": "合掌向佛，頭面作禮，而白佛言：「世尊！是般若",
    "T08n0231_001:0690c29": "波羅蜜甚深。何者是般若波羅蜜相？」佛告勝",
    "T08n0231_001:0690c30": "天王言：「如地、水、火、風相，般若波羅蜜相亦復",
    "T08n0231_001:0691a01": "如是。」「世尊！云何地相？」佛言：「普遍廣大，難可",
    "T08n0231_001:0691a02": "度量，是為地相。般若波羅蜜相亦復如是。何",
    "T08n0231_001:0691a03": "以故？如如普遍廣大，難思量故。大王！一切",
    "T08n0231_001:0691a04": "藥草皆依地生；一切善法皆依般若波羅蜜",
    "T08n0231_001:0691a05": "生。又如土地，增之不喜、減之不瞋，離我、我所，",
    "T08n0231_001:0691a06": "無二相故；般若波羅蜜亦復如是，讚歎不增、",
    "T08n0231_001:0691a07": "毀呰不減，離我、我所，無二相故。世間行來，舉",
    "T08n0231_001:0691a08": "足下足悉依於地；若求善道趣向涅槃，應當",
    "T08n0231_001:0691a09": "依是般若波羅蜜。又如大地出種種寶；般若",
    "T08n0231_001:0691a10": "波羅蜜亦復如是，生出世間種種功德。又如",
    "T08n0231_001:0691a11": "大地，蟲蟻蚊虻種種諸苦不能傾動；般若波",
    "T08n0231_001:0691a12": "羅蜜亦復如是，離我、我所，不可傾動。又如大",
    "T08n0231_001:0691a13": "地，若聞師子、龍象之聲，終無驚怖；般若波羅",
    "T08n0231_001:0691a14": "蜜亦復如是，天魔、外道不能恐懼。何以故？不",
    "T08n0231_001:0691a15": "見有人、不見有法，自性空故。「又如水大從高",
    "T08n0231_001:0691a16": "赴下；一切善法皆向般若波羅蜜。又如水大，",
    "T08n0231_001:0691a17": "能潤草木，得生華果；般若波羅蜜亦復如是，",
    "T08n0231_001:0691a18": "潤諸三昧，生助道法，成一切智樹，得佛法果，",
    "T08n0231_001:0691a19": "利益眾生。又如水大漬草木根，能使傾拔，隨",
    "T08n0231_001:0691a20": "流而去；般若波羅蜜亦復如是，一切諸見煩",
    "T08n0231_001:0691a21": "惱習氣，根本悉滅永不復生。又如水大，性本",
    "T08n0231_001:0691a22": "清淨無垢不濁；般若波羅蜜亦復如是，體無",
    "T08n0231_001:0691a23": "煩惱故名清淨，離諸惑故名為無垢，一相非",
    "T08n0231_001:0691a24": "異故名不濁。如人夏熱，遇水清涼；熱惱眾生，",
    "T08n0231_001:0691a25": "聞般若波羅蜜亦即清涼。如人患渴，得水乃",
    "T08n0231_001:0691a26": "止；求出世法，得般若波羅蜜，思願亦止。又如",
    "T08n0231_001:0691a27": "水泉甚深難入；般若波羅蜜亦復如是，諸佛",
    "T08n0231_001:0691a28": "境界甚深難入。又如坑坎之處，水悉平等；般",
    "T08n0231_001:0691a29": "若波羅蜜亦復如是，一切聲聞、辟支佛及諸",
    "T08n0231_001:0691b01": "凡夫，皆悉平等。又如水能洗地悉得清淨；菩",
    "T08n0231_001:0691b02": "薩摩訶薩通達般若波羅蜜，離諸煩惱即得",
    "T08n0231_001:0691b03": "清淨。何以故？自性清淨，離諸惑故。「又如火大",
    "T08n0231_001:0691b04": "能燒一切樹木藥草，不作是念：『我能燒物。』般",
    "T08n0231_001:0691b05": "若波羅蜜亦復如是，能滅一切煩惱習氣，亦",
    "T08n0231_001:0691b06": "不作念：『我能除滅。』又譬如火，悉能成熟一切",
    "T08n0231_001:0691b07": "諸物；般若波羅蜜亦能成就一切佛法。又譬",
    "T08n0231_001:0691b08": "如火，悉能乾竭一切濕物；般若波羅蜜亦復",
    "T08n0231_001:0691b09": "如是，竭諸漏流，永不復起。假使火聚在雪山",
    "T08n0231_001:0691b10": "頂，若一由旬至十由旬，皆悉能照，而無是念：",
    "T08n0231_001:0691b11": "『我能照遠。』般若波羅蜜亦復如是，皆悉能照",
    "T08n0231_001:0691b12": "聲聞、緣覺及以菩薩，亦不作念：『我能照彼。』又",
    "T08n0231_001:0691b13": "如禽獸，夜見火光恐怖遠避；薄福凡夫及以",
    "T08n0231_001:0691b14": "二乘，若聞般若波羅蜜，恐懼捨離。般若波羅",
    "T08n0231_001:0691b15": "蜜聞名尚難，況復修學。如夜遠行，迷失道路，",
    "T08n0231_001:0691b16": "若見火光即生歡喜，知有聚落疾往投趣，至",
    "T08n0231_001:0691b17": "則安隱永無怖畏；生死曠野有福德人，若聞",
    "T08n0231_001:0691b18": "般若波羅蜜，生大歡喜歸趣受持，永離煩惱",
    "T08n0231_001:0691b19": "心得安樂。如世間火，貴賤共同；般若波羅蜜",
    "T08n0231_001:0691b20": "亦復如是，凡聖等有。又如婆羅門、剎利咸供",
    "T08n0231_001:0691b21": "養火；諸佛菩薩咸皆供養般若波羅蜜。又如",
    "T08n0231_001:0691b22": "小火，能燒三千大千世界；般若波羅蜜亦復",
    "T08n0231_001:0691b23": "如是，若聞一句，則能焚燒無量煩惱。「大王！般",
    "T08n0231_001:0691b24": "若波羅蜜，離垢無著，寂靜無邊，無邊智慧，等",
    "T08n0231_001:0691b25": "達法性，猶如虛空性無所住，離相境界，過諸",
    "T08n0231_001:0691b26": "覺觀，心、心數法無有分別，無生無滅，自性離",
    "T08n0231_001:0691b27": "故。「大王！菩薩摩訶薩行般若波羅蜜，世間希",
    "T08n0231_001:0691b28": "有；利益眾生，猶如日月，一切受用。又譬如月",
    "T08n0231_001:0691b29": "能除熱惱；般若波羅蜜亦復如是，能除一切",
    "T08n0231_001:0691c01": "煩惱熱毒。又譬如月，世間樂見；般若波羅蜜",
    "T08n0231_001:0691c02": "亦復如是，一切聖人之所樂見。又如初月日",
    "T08n0231_001:0691c03": "日增長；菩薩摩訶薩親近般若波羅蜜，從初",
    "T08n0231_001:0691c04": "發心乃至菩提，漸次增長，如黑分月日日漸",
    "T08n0231_001:0691c05": "盡。菩薩摩訶薩修行般若波羅蜜，煩惱結使",
    "T08n0231_001:0691c06": "次第滅盡。如世間月，婆羅門，剎利咸所讚歎；",
    "T08n0231_001:0691c07": "若善男子、善女人親近般若波羅蜜，一切世",
    "T08n0231_001:0691c08": "間天、人、阿修羅皆所讚歎。如月遊行遍四天",
    "T08n0231_001:0691c09": "下；般若波羅蜜亦復如是，若色、若心無處不",
    "T08n0231_001:0691c10": "遍。如世間月，常自莊嚴；般若波羅蜜亦復如",
    "T08n0231_001:0691c11": "是，性自莊嚴。何以故？不生不滅，性本清淨，",
    "T08n0231_001:0691c12": "遍一切法，自性離故。如世間日破一切暗，而",
    "T08n0231_001:0691c13": "不作念：『我能破暗。』般若波羅蜜亦復如是，能",
    "T08n0231_001:0691c14": "破無始一切煩惱，亦不作念：『我破煩惱。』又譬",
    "T08n0231_001:0691c15": "如日開敷蓮華，而不作念：『我開蓮花。』般若波",
    "T08n0231_001:0691c16": "羅蜜亦復如是，能開菩薩，亦無是念。又譬如",
    "T08n0231_001:0691c17": "日遍照十方，不作是念：『我能遍照。』般若波羅",
    "T08n0231_001:0691c18": "蜜亦復如是，能照無邊，而無照相。又如見東",
    "T08n0231_001:0691c19": "方赤，則知日出不久；若聞般若波羅蜜，當知",
    "T08n0231_001:0691c20": "去佛不遠。如閻浮提人，若見日出生大歡喜；",
    "T08n0231_001:0691c21": "若世間中有般若波羅蜜名字，一切聖人皆",
    "T08n0231_001:0691c22": "大歡喜。又如日出，月及星宿光悉不現；菩薩",
    "T08n0231_001:0691c23": "摩訶薩行般若波羅蜜，二乘、外道德亦不現。",
    "T08n0231_001:0691c24": "又如日出，方見坑坎高下之處；菩薩摩訶薩",
    "T08n0231_001:0691c25": "行般若波羅蜜，世間乃知邪正之道。何以故？",
    "T08n0231_001:0691c26": "般若波羅蜜自相平等，不生不滅，性是離故。",
    "T08n0231_001:0691c27": "「大王！菩薩摩訶薩行般若波羅蜜，多修空行，",
    "T08n0231_001:0691c28": "無所住著，修道離障，遠惡知識，親近諸佛，心",
    "T08n0231_001:0691c29": "心相續念佛不斷，通達平等隨順法界，神通",
    "T08n0231_001:0692a01": "遊戲十方國土，於其本處都不動搖，見諸佛",
    "T08n0231_001:0692a02": "法猶如現前。雖處世間世法不染，猶如蓮花",
    "T08n0231_001:0692a03": "生在淤泥。菩薩摩訶薩雖處生死，以般若波羅",
    "T08n0231_001:0692a04": "蜜方便力故而不染著。何以故？般若波羅蜜，",
    "T08n0231_001:0692a05": "不生不滅，自相平等，不見不著，性是離故。又",
    "T08n0231_001:0692a06": "如蓮華不停水滴；菩薩摩訶薩行般若波羅",
    "T08n0231_001:0692a07": "蜜，一不善法不得暫住。又如蓮華所在悉香；",
    "T08n0231_001:0692a08": "菩薩摩訶薩行般若波羅蜜，若在城邑聚落，",
    "T08n0231_001:0692a09": "人間天上悉具戒香。又如蓮華體性清淨，婆",
    "T08n0231_001:0692a10": "羅門、剎利長者居士之所愛重；菩薩摩訶薩",
    "T08n0231_001:0692a11": "行般若波羅蜜，天、龍、夜叉、乾闥婆、阿修羅、迦",
    "T08n0231_001:0692a12": "樓羅、緊那羅、摩睺羅伽、人非人等，菩薩，諸佛咸",
    "T08n0231_001:0692a13": "所愛敬。又如蓮華始欲敷啟，能悅眾心；菩薩",
    "T08n0231_001:0692a14": "摩訶薩行般若波羅蜜，面門常笑，曾無嚬蹙，",
    "T08n0231_001:0692a15": "能悅眾生。又如世人，夢見蓮花亦是吉相；一",
    "T08n0231_001:0692a16": "切人、天，乃至夢中聞見菩薩行般若波羅蜜，",
    "T08n0231_001:0692a17": "亦是吉祥，況當真見。又如蓮華初始生時，若",
    "T08n0231_001:0692a18": "人、非人之所愛護；菩薩摩訶薩始學般若波",
    "T08n0231_001:0692a19": "羅蜜，諸佛、菩薩、釋梵諸天之所衛護。菩薩摩",
    "T08n0231_001:0692a20": "訶薩行般若波羅蜜，興如是心，如理通達諸",
    "T08n0231_001:0692a21": "波羅蜜，滿足佛法，教化眾生，坐菩提樹，成就",
    "T08n0231_001:0692a22": "阿耨多羅三藐三菩提，轉正法輪——世間沙門、",
    "T08n0231_001:0692a23": "婆羅門、天、魔、釋、梵所不能轉——化度十方無邊",
    "T08n0231_001:0692a24": "世界一切眾生，平等濟拔於生死海，皆悉安",
    "T08n0231_001:0692a25": "置般若波羅蜜中。無歸無依無救護者，為作",
    "T08n0231_001:0692a26": "救護；欲見佛者，即為示之；作師子吼；神通遊",
    "T08n0231_001:0692a27": "戲；歎佛功德；令眾渴仰。其心清淨而不轉移，",
    "T08n0231_001:0692a28": "意無諂曲遠離邪念，所謂不念聲聞、辟支佛",
    "T08n0231_001:0692a29": "法，盡諸垢穢無復煩惱，身無偽行離邪威儀，",
    "T08n0231_001:0692b01": "口無巧言如實而說，受恩常感輕恩重報，心",
    "T08n0231_001:0692b02": "不懷憾口恒軟語。如是修習清淨之心，不見",
    "T08n0231_001:0692b03": "能污、不見可染，無二無別，自性離故。「大王！菩",
    "T08n0231_001:0692b04": "薩摩訶薩行般若波羅蜜，能信如來三種清",
    "T08n0231_001:0692b05": "淨，作是思惟：『修多羅說，如來法身、寂靜身、",
    "T08n0231_001:0692b06": "無等等身、無量身、不共身、金剛身。』於此決",
    "T08n0231_001:0692b07": "定，心無疑惑。是名能信如來身淨。復次思惟：",
    "T08n0231_001:0692b08": "『修多羅說，如來口淨，如為凡夫受作佛記，",
    "T08n0231_001:0692b09": "亦為菩薩授記成佛。』信如是言，不相違背。何",
    "T08n0231_001:0692b10": "以故？如來永離一切過失，無諸垢穢，無有煩",
    "T08n0231_001:0692b11": "惱，寂靜清淨。若天、若魔、沙門、婆羅門、若梵，能",
    "T08n0231_001:0692b12": "得如來口業失者，無有是處。是名能信如來",
    "T08n0231_001:0692b13": "口淨。復次，修多羅說，如來意淨。諸佛世尊心",
    "T08n0231_001:0692b14": "所思事，若聲聞、辟支佛、菩薩，一切天、人，無能",
    "T08n0231_001:0692b15": "知者。何以故？如來之心甚深難入，非諸覺",
    "T08n0231_001:0692b16": "觀，離思量境，無有邊量，同虛空界。如是信知，",
    "T08n0231_001:0692b17": "心不疑惑。是名能信如來意淨。復次，菩薩摩",
    "T08n0231_001:0692b18": "訶薩行般若波羅蜜，作是思惟：『如佛所說，菩",
    "T08n0231_001:0692b19": "薩摩訶薩為諸眾生，不怖不疲，荷負重擔。』其",
    "T08n0231_001:0692b20": "心堅固曾無退轉，次第修習諸波羅蜜，成就",
    "T08n0231_001:0692b21": "佛法無有障礙，無邊無等不共之法，所言決",
    "T08n0231_001:0692b22": "定，其性勇猛，成就如來廣大之事。菩薩摩訶",
    "T08n0231_001:0692b23": "薩於是事中，不疑不惑，深心信受。菩薩摩訶",
    "T08n0231_001:0692b24": "薩行般若波羅蜜，作是思惟：『菩薩摩訶薩行",
    "T08n0231_001:0692b25": "般若波羅蜜，坐道場時，能得無礙清淨天眼、",
    "T08n0231_001:0692b26": "天耳、他心智、宿命智、漏盡智，於一念中通達三",
    "T08n0231_001:0692b27": "世平等智。』如實觀察一切世間，如是眾生具",
    "T08n0231_001:0692b28": "身惡行、口惡行、意惡行，毀謗聖人，邪見造邪",
    "T08n0231_001:0692b29": "業，身壞命終當墮惡道。如是眾生具身善行、",
    "T08n0231_001:0692c01": "口善行、意善行，不謗聖人，正見正業，身壞命",
    "T08n0231_001:0692c02": "終當生善道。如實觀察眾生界已，作如是念：",
    "T08n0231_001:0692c03": "『我昔發願行菩薩道，自覺覺他，此願應滿。』菩",
    "T08n0231_001:0692c04": "薩摩訶薩行般若波羅蜜，於如是事不疑不",
    "T08n0231_001:0692c05": "惑，如實信受。「大王！菩薩成佛所名為覺處，自",
    "T08n0231_001:0692c06": "覺名正覺，成就眾生名正遍覺。「大王！如是",
    "T08n0231_001:0692c07": "菩薩摩訶薩行般若波羅蜜，信知如來出興",
    "T08n0231_001:0692c08": "於世。「大王！菩薩摩訶薩行般若波羅蜜，聞",
    "T08n0231_001:0692c09": "說一乘即便信受。何以故？諸佛所說真實不",
    "T08n0231_001:0692c10": "虛，種種餘乘皆佛乘出。如閻浮提，種種城邑",
    "T08n0231_001:0692c11": "聚落別名，並屬此洲；如是諸乘種種名說，皆",
    "T08n0231_001:0692c12": "屬佛乘。復作是念：『如來世尊善巧方便，種",
    "T08n0231_001:0692c13": "種說法皆實不虛。何以故？世尊說法隨眾根",
    "T08n0231_001:0692c14": "性，是故分別說有三乘，其實一道。』菩薩摩訶",
    "T08n0231_001:0692c15": "薩行般若波羅蜜，復作是念：『如來說法深遠",
    "T08n0231_001:0692c16": "音聲，真實不虛。何以故？釋梵天等以少功德，",
    "T08n0231_001:0692c17": "尚復能有深遠音聲，何況如來無量億劫積",
    "T08n0231_001:0692c18": "習功德。』菩薩摩訶薩行般若波羅蜜，作如是",
    "T08n0231_001:0692c19": "念：『如來說法不違眾根，若上中下，皆使成就。",
    "T08n0231_001:0692c20": "眾生各謂獨為我說，諸佛本來無說無示。』菩",
    "T08n0231_001:0692c21": "薩摩訶薩於如此事不疑信解。「大王！菩薩摩",
    "T08n0231_001:0692c22": "訶薩行般若波羅蜜，得心微細，作是思惟：『世",
    "T08n0231_001:0692c23": "間熾然大火之聚，所謂貪欲火，瞋恚烟，愚",
    "T08n0231_001:0692c24": "癡暗。云何當令一切眾生皆得出離？若能通",
    "T08n0231_001:0692c25": "達諸法平等，名為出離。如實知法猶如幻相，",
    "T08n0231_001:0692c26": "善觀因緣而不分別。』菩薩摩訶薩行般若波",
    "T08n0231_001:0692c27": "羅蜜，作是思惟：『諸法無本而有業報，諸佛菩",
    "T08n0231_001:0692c28": "薩凡所發言，我知其意，既知意已即思量義，",
    "T08n0231_001:0692c29": "思量義已即見真實，見真實已濟度眾生。』「大",
    "T08n0231_001:0693a01": "王！菩薩摩訶薩行般若波羅蜜，善巧方便為",
    "T08n0231_001:0693a02": "眾說法，所謂一切諸法皆悉無我、無眾生、無",
    "T08n0231_001:0693a03": "養育、無人、無作者、無覺者、無生者、無見",
    "T08n0231_001:0693a04": "者，空無所有，非自在性，虛妄分別因和合生。",
    "T08n0231_001:0693a05": "「大王！若說諸法皆悉無我乃至無見者，為稱",
    "T08n0231_001:0693a06": "理說空無所有，乃至生緣亦復如是。「大王！夫",
    "T08n0231_001:0693a07": "其說法隨順法相，是名稱理。不違法相，與法",
    "T08n0231_001:0693a08": "相應，得入平等，顯現義理，名巧說法。「大王！菩",
    "T08n0231_001:0693a09": "薩摩訶薩行般若波羅蜜，得無礙辯才，所謂",
    "T08n0231_001:0693a10": "無著辯才、無盡辯才、相續辯才、不斷辯才、",
    "T08n0231_001:0693a11": "不怯弱辯才、不驚怖辯才、不共辯才、天人",
    "T08n0231_001:0693a12": "所重辯才、無邊辯才。菩薩摩訶薩行般若",
    "T08n0231_001:0693a13": "波羅蜜，得清淨辯才，所謂不嘶喝辯才、不",
    "T08n0231_001:0693a14": "迷亂辯才、不怖畏辯才、不高慢辯才、義",
    "T08n0231_001:0693a15": "具足辯才、味具足辯才、不拙澁辯才、應",
    "T08n0231_001:0693a16": "時節辯才。「大王！菩薩摩訶薩行般若波羅",
    "T08n0231_001:0693a17": "蜜，離大眾威德畏故不嘶喝，堅住不怯智故",
    "T08n0231_001:0693a18": "不迷亂，菩薩處眾如師子王故無怖畏，離諸",
    "T08n0231_001:0693a19": "煩惱故不高慢，不說無義通達法相故義具",
    "T08n0231_001:0693a20": "足，善解書論文字世智故味具足，無量劫來",
    "T08n0231_001:0693a21": "習巧便語故不拙澁。如是說法，隨順四時，春",
    "T08n0231_001:0693a22": "如春說，秋冬亦爾。應前說者不中後說，應後",
    "T08n0231_001:0693a23": "說者不前中說，應中說者不前後說，善知時",
    "T08n0231_001:0693a24": "故。「大王！菩薩摩訶薩行般若波羅蜜，所得",
    "T08n0231_001:0693a25": "辯才令眾歡喜，所謂愛語，面門常笑不曾嚬",
    "T08n0231_001:0693a26": "蹙，發辭有義，能稱如實，所說決定，不欺侮",
    "T08n0231_001:0693a27": "人，種種樂說。以柔軟言令眾歡喜，顏色寬和",
    "T08n0231_001:0693a28": "使他親附，隨義而說聞者悟解，稱法相說為",
    "T08n0231_001:0693a29": "利益故，平等為說心無偏黨，作決定說無虛",
    "T08n0231_001:0693b01": "妄言，種種樂說隨眾根性，令得歡喜。「大王！菩",
    "T08n0231_001:0693b02": "薩摩訶薩行般若波羅蜜，成大威德。何以故？",
    "T08n0231_001:0693b03": "非器不聞故。」爾時，勝天王即白佛言：「世尊！菩",
    "T08n0231_001:0693b04": "薩摩訶薩行般若波羅蜜，其心平等，云何不",
    "T08n0231_001:0693b05": "為非器者說？」佛告勝天王言：「大王！般若波",
    "T08n0231_001:0693b06": "羅蜜性自平等，不見器、不見非器，不見能說",
    "T08n0231_001:0693b07": "及以所說。眾生虛妄，見說不說。何以故？般",
    "T08n0231_001:0693b08": "若波羅蜜，不生不滅，無相分別，猶如虛空一",
    "T08n0231_001:0693b09": "切遍滿；眾生亦爾，不生不滅；聲聞、辟支佛、菩",
    "T08n0231_001:0693b10": "薩及佛亦復如是。無名字法，假立名字，云是",
    "T08n0231_001:0693b11": "眾生，云是般若，云有能說，云有所說，云有聽",
    "T08n0231_001:0693b12": "者，第一義中同是一相，所謂無相。菩薩摩",
    "T08n0231_001:0693b13": "訶薩行是甚深般若波羅蜜，威德重故，非器",
    "T08n0231_001:0693b14": "不聞。「大王！般若波羅蜜不為非器眾生說，不",
    "T08n0231_001:0693b15": "為外道說，不為不尊重者說，不為不正信者",
    "T08n0231_001:0693b16": "說，不為求法貿易者說，不為貪利養者說，不",
    "T08n0231_001:0693b17": "為嫉妬者說，不為盲聾瘂者說。何以故？菩",
    "T08n0231_001:0693b18": "薩摩訶薩行般若波羅蜜時，心無慳悋，不祕",
    "T08n0231_001:0693b19": "深法，非於眾生無大慈悲，不捨眾生。眾生宿",
    "T08n0231_001:0693b20": "世善根，得見如來及聞正法。諸佛如來本無",
    "T08n0231_001:0693b21": "說心為此為彼，但障重者，雖復在近而不見",
    "T08n0231_001:0693b22": "聞。」爾時，勝天王白佛言：「世尊！何等眾生堪",
    "T08n0231_001:0693b23": "聞諸佛菩薩說法？」佛告勝天王言：「大王！具",
    "T08n0231_001:0693b24": "正信者，諸佛菩薩即為說法。根性純熟堪為",
    "T08n0231_001:0693b25": "法器，於過去佛曾種善根，心無諂曲，威儀齊",
    "T08n0231_001:0693b26": "整，不求名利，親近善友。利根性人，說文知義，",
    "T08n0231_001:0693b27": "為法精進，不違佛旨。「大王！諸佛菩薩為如是",
    "T08n0231_001:0693b28": "等眾生說法。「大王！菩薩摩訶薩行般若波羅",
    "T08n0231_001:0693b29": "蜜，能作法師，善巧說法。云何巧說說法。為利",
    "T08n0231_001:0693c01": "益佛法，而說佛法竟不可見；雖說波羅蜜，而",
    "T08n0231_001:0693c02": "波羅蜜竟不可得；雖說菩提，而說菩提竟不",
    "T08n0231_001:0693c03": "可得；雖斷煩惱，而說煩惱竟不可得；雖為涅",
    "T08n0231_001:0693c04": "槃，而說涅槃竟不可得；雖為須陀洹向、須陀",
    "T08n0231_001:0693c05": "洹果乃至阿羅漢向、阿羅漢果，而四果向竟",
    "T08n0231_001:0693c06": "不可得；雖為辟支佛果，而辟支佛果竟不可",
    "T08n0231_001:0693c07": "得；斷除我見，而說我見竟不可得；說有業報；",
    "T08n0231_001:0693c08": "而說業報竟不可得。何以故？名字所得，非是",
    "T08n0231_001:0693c09": "實法。法非名字，非言境界，法非可議，非心所",
    "T08n0231_001:0693c10": "量。名字非法，法非名字，但以世諦虛妄假名",
    "T08n0231_001:0693c11": "有說，無名字法說為名字。名字是空，空無所",
    "T08n0231_001:0693c12": "有，無所有者非第一義，非第一義即是虛妄",
    "T08n0231_001:0693c13": "凡夫之法。大王！是名菩薩摩訶薩善巧說法。",
    "T08n0231_001:0693c14": "菩薩摩訶薩行般若波羅蜜，以方便力得無",
    "T08n0231_001:0693c15": "礙辯才，隨眾生根性說是甚深般若波羅蜜。」",
    "T08n0231_001:0693c16": "勝天王般若波羅蜜經卷第一"
}