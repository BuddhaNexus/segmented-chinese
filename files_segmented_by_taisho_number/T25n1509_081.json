{
    "T25n1509_081:0626a02": "2大智度論釋六度品第六十八之",
    "T25n1509_081:0626a03": "餘卷八十一",
    "T25n1509_081:0626a05": "聖者龍樹造",
    "T25n1509_081:0626a06": "後秦龜茲國三藏鳩摩羅什譯",
    "T25n1509_081:0626a07": "【經】須菩提白佛言：「世尊！云何菩薩摩訶薩",
    "T25n1509_081:0626a08": "住羼提波羅蜜取檀波羅蜜？」佛言：「菩薩從初",
    "T25n1509_081:0626a09": "發心乃至坐道場，於其中間，若一切眾生來",
    "T25n1509_081:0626a10": "瞋恚罵詈、若節節支解，菩薩住於忍辱，作是",
    "T25n1509_081:0626a11": "念：『我應布施一切眾生，不應不與；是眾生須",
    "T25n1509_081:0626a12": "食與食、須飲與飲，乃至資生所須，盡皆與之。",
    "T25n1509_081:0626a13": "持是功德與一切眾生共之，迴向阿耨多羅",
    "T25n1509_081:0626a14": "三藐三菩提。』是菩薩迴向時不生二心：『誰迴",
    "T25n1509_081:0626a15": "向者？迴向何處？』是為菩薩住羼提波羅蜜取",
    "T25n1509_081:0626a16": "檀波羅蜜。」「世尊！云何菩薩摩訶薩住羼提波",
    "T25n1509_081:0626a17": "羅蜜取尸羅波羅蜜？」佛言：「菩薩從初發心乃",
    "T25n1509_081:0626a18": "至坐道場，於其中間，終不奪他命、不與不",
    "T25n1509_081:0626a19": "取，乃至不邪見，亦不貪聲聞、辟支佛地。持是",
    "T25n1509_081:0626a20": "功德與一切眾生共之，迴向阿耨多羅三藐三",
    "T25n1509_081:0626a21": "菩提。是菩薩迴向時三種心不生：『誰迴向阿",
    "T25n1509_081:0626a22": "耨多羅三藐三菩提？用何法迴向？迴向何",
    "T25n1509_081:0626a23": "處？』是為菩薩住羼提波羅蜜取尸羅波羅蜜。」",
    "T25n1509_081:0626a24": "「世尊！云何菩薩摩訶薩住羼提波羅蜜取毘",
    "T25n1509_081:0626a25": "梨耶波羅蜜？」佛言：「菩薩住羼提波羅蜜生精",
    "T25n1509_081:0626a26": "進，作是念：我當往一由旬，若十由旬、百千",
    "T25n1509_081:0626a27": "萬億由旬，過一世界，乃至過百千萬億世",
    "T25n1509_081:0626a28": "界，乃至教一人令持五戒，何況令得須陀洹",
    "T25n1509_081:0626a29": "果乃至阿羅漢果、辟支佛道、阿耨多羅三藐三",
    "T25n1509_081:0626b01": "菩提！持是功德與一切眾生共之，迴向阿耨",
    "T25n1509_081:0626b02": "多羅三藐三菩提。是為菩薩住羼提波羅蜜",
    "T25n1509_081:0626b03": "取毘梨耶波羅蜜。」「世尊！云何菩薩摩訶薩住",
    "T25n1509_081:0626b04": "羼提波羅蜜取禪波羅蜜？」佛言：「菩薩住羼提",
    "T25n1509_081:0626b05": "波羅蜜，離欲、離惡不善法，有覺有觀，離生喜",
    "T25n1509_081:0626b06": "樂，入初禪，乃至入第四禪。是諸禪中淨心、心",
    "T25n1509_081:0626b07": "數法，皆迴向薩婆若。迴向時，是菩薩諸禪及",
    "T25n1509_081:0626b08": "禪支皆不可得。是為菩薩住羼提波羅蜜",
    "T25n1509_081:0626b09": "取禪波羅蜜。」「世尊！云何菩薩摩訶薩住羼提",
    "T25n1509_081:0626b10": "波羅蜜取般若波羅蜜？」佛言：「菩薩住羼提波",
    "T25n1509_081:0626b11": "羅蜜，觀諸法若離相、若寂滅相、若無盡相，不",
    "T25n1509_081:0626b12": "以寂滅相作證，乃至坐道場，得一切種智；從",
    "T25n1509_081:0626b13": "道場起，便轉法輪。是為菩薩住羼提波羅",
    "T25n1509_081:0626b14": "蜜取般若波羅蜜，不取不捨故。」須菩提白佛",
    "T25n1509_081:0626b15": "言：「世尊！云何菩薩摩訶薩住毘梨耶波羅蜜",
    "T25n1509_081:0626b16": "取檀波羅蜜？」佛告須菩提：「菩薩住毘梨耶波",
    "T25n1509_081:0626b17": "羅蜜，身心精進，不懈不息，作是念：『我必應",
    "T25n1509_081:0626b18": "當得阿耨多羅三藐三菩提，不應不得。』是菩",
    "T25n1509_081:0626b19": "薩為利益眾生故，往一由旬、若百千萬億由",
    "T25n1509_081:0626b20": "旬，若過一世界、若過十世界、若過百千",
    "T25n1509_081:0626b21": "萬億世界，住毘梨耶波羅蜜中，若不能得",
    "T25n1509_081:0626b22": "一人教令入佛道中、若聲聞道中、若辟支佛",
    "T25n1509_081:0626b23": "道中，或得一人教令行十善道，精進不懈，法",
    "T25n1509_081:0626b24": "施及以財施令具足。持是功德與眾生共之，",
    "T25n1509_081:0626b25": "迴向阿耨多羅三藐三菩提，不迴向聲聞、辟",
    "T25n1509_081:0626b26": "支佛地。是為菩薩住毘梨耶波羅蜜取檀波",
    "T25n1509_081:0626b27": "羅蜜。」「世尊！云何菩薩摩訶薩住毘梨耶波羅",
    "T25n1509_081:0626b28": "蜜取尸羅波羅蜜？」佛言：「菩薩住毘梨耶波羅",
    "T25n1509_081:0626b29": "蜜，從初發意乃至坐道場，自不殺生，不教他",
    "T25n1509_081:0626c01": "殺，讚不殺生法，歡喜讚歎不殺生者；乃至",
    "T25n1509_081:0626c02": "自遠離邪見，教他遠離邪見，讚不邪見法，歡",
    "T25n1509_081:0626c03": "喜讚歎不邪見者。是菩薩住尸羅波羅蜜因",
    "T25n1509_081:0626c04": "緣，不求欲界、色界、無色界福，不求聲聞、辟支",
    "T25n1509_081:0626c05": "佛地。持是功德與眾生共之，迴向阿耨多羅",
    "T25n1509_081:0626c06": "三藐三菩提，不生三種心：『不見迴向者，不",
    "T25n1509_081:0626c07": "見迴向法，不見迴向處。』是為菩薩住毘梨耶",
    "T25n1509_081:0626c08": "波羅蜜取尸羅波羅蜜。」「世尊！云何菩薩摩訶",
    "T25n1509_081:0626c09": "薩住毘梨耶波羅蜜取羼提波羅蜜？」佛言：「菩",
    "T25n1509_081:0626c10": "薩住毘梨耶波羅蜜，從初發意乃至坐道場，",
    "T25n1509_081:0626c11": "於其中間，若人、若非人來節節支解，菩薩作",
    "T25n1509_081:0626c12": "是念：『割我者誰？截我者誰？奪我者誰？』復作是",
    "T25n1509_081:0626c13": "念：『我大得善利，我為眾生故受身，眾生還自",
    "T25n1509_081:0626c14": "來取。』是時菩薩正憶念諸法實相。持是功德",
    "T25n1509_081:0626c15": "與眾生共之，迴向阿耨多羅三藐三菩提，不",
    "T25n1509_081:0626c16": "向聲聞、辟支佛地。是為菩薩住毘梨耶波羅",
    "T25n1509_081:0626c17": "蜜取羼提波羅蜜。」「世尊！云何菩薩摩訶薩住",
    "T25n1509_081:0626c18": "毘梨耶波羅蜜取禪波羅蜜？」佛言：「菩薩住毘",
    "T25n1509_081:0626c19": "梨耶波羅蜜，離欲、離惡不善法，有覺有觀，離",
    "T25n1509_081:0626c20": "生喜樂，入初禪，第二、第三、第四禪，入慈、悲、喜、",
    "T25n1509_081:0626c21": "捨，乃至入非有想非無想處。持是禪、無量",
    "T25n1509_081:0626c22": "心、無色定，不受果報，生於利益眾生之處，以",
    "T25n1509_081:0626c23": "六波羅蜜成就眾生，所謂檀波羅蜜乃至般",
    "T25n1509_081:0626c24": "若波羅蜜；從一佛土至一佛土，親近供養",
    "T25n1509_081:0626c25": "諸佛，種善根。是為菩薩住毘梨耶波羅蜜取",
    "T25n1509_081:0626c26": "禪波羅蜜。」「世尊！云何菩薩摩訶薩住毘梨耶",
    "T25n1509_081:0626c27": "波羅蜜取般若波羅蜜？」佛言：「菩薩住毘梨耶",
    "T25n1509_081:0626c28": "波羅蜜，不見檀波羅蜜法，不見檀波羅蜜相；",
    "T25n1509_081:0626c29": "乃至不見禪波羅蜜法，不見禪波羅蜜相；",
    "T25n1509_081:0627a01": "四念處乃至一切種智，亦不見法，亦不見相。",
    "T25n1509_081:0627a02": "不見一切法，非法、非非法，於一切法中無所",
    "T25n1509_081:0627a03": "著。是菩薩所作如所言。是為菩薩住毘梨耶",
    "T25n1509_081:0627a04": "波羅蜜取般若波羅蜜。」須菩提白佛言：「世尊！",
    "T25n1509_081:0627a05": "云何菩薩摩訶薩住禪波羅蜜取檀波羅蜜？」",
    "T25n1509_081:0627a06": "佛言：「菩薩摩訶薩住禪波羅蜜，離諸欲、離惡",
    "T25n1509_081:0627a07": "不善法，有覺有觀，離生喜樂，入初禪，第二、第",
    "T25n1509_081:0627a08": "三、第四禪，入慈、悲、喜、捨，乃至入非有想非",
    "T25n1509_081:0627a09": "無想處；住禪波羅蜜中，心不亂，行二施以施",
    "T25n1509_081:0627a10": "眾生：法施、財施；自行二施，教他行二施，讚",
    "T25n1509_081:0627a11": "歎二施法，歡喜讚歎行二施者。持是功德與",
    "T25n1509_081:0627a12": "眾生共之，迴向阿耨多羅三藐三菩提，不向",
    "T25n1509_081:0627a13": "聲聞、辟支佛地。是為菩薩住禪波羅蜜取檀",
    "T25n1509_081:0627a14": "波羅蜜。」「世尊！云何菩薩摩訶薩住禪波羅蜜",
    "T25n1509_081:0627a15": "取尸羅波羅蜜？」佛言：「菩薩住禪波羅蜜，不生",
    "T25n1509_081:0627a16": "婬欲、瞋恚、愚癡心，不生惱他心，但修行一",
    "T25n1509_081:0627a17": "切智相應心。持是功德與眾生共之，迴向",
    "T25n1509_081:0627a18": "阿耨多羅三藐三菩提，不向聲聞、辟支佛地。",
    "T25n1509_081:0627a19": "是為菩薩住禪波羅蜜取尸羅波羅蜜。」「世尊！",
    "T25n1509_081:0627a20": "云何菩薩摩訶薩住禪波羅蜜取羼提波羅",
    "T25n1509_081:0627a21": "蜜？」佛言：「菩薩住禪波羅蜜，觀色如聚沫，觀受",
    "T25n1509_081:0627a22": "如泡，觀想如野馬，觀行如芭蕉，觀識如幻；作",
    "T25n1509_081:0627a23": "是觀時，見五眾無堅固相，作是念：『割我者",
    "T25n1509_081:0627a24": "誰？截我者誰？誰受、誰想、誰行、誰識？誰罵者？誰",
    "T25n1509_081:0627a25": "受罵者？誰生瞋恚？』是為菩薩住禪波羅蜜取",
    "T25n1509_081:0627a26": "羼提波羅蜜。」「世尊！云何菩薩摩訶薩住禪波",
    "T25n1509_081:0627a27": "羅蜜取毘梨耶波羅蜜？」佛言：「菩薩住禪波羅",
    "T25n1509_081:0627a28": "蜜，離欲、離惡不善法，有覺有觀，離生喜樂，入",
    "T25n1509_081:0627a29": "初禪，第二、第三、第四禪；是諸禪及支，取相，生",
    "T25n1509_081:0627b01": "種種神通：履水如地，入地如水，如先說。天耳",
    "T25n1509_081:0627b02": "聞二種聲：若天、若人。知他心：若攝心、若亂",
    "T25n1509_081:0627b03": "心，乃至有上心、無上心。憶種種宿命，如先",
    "T25n1509_081:0627b04": "說。以天眼淨過人眼，見眾生乃至如業受報，",
    "T25n1509_081:0627b05": "如先說。菩薩住是五神通，從一佛世界至",
    "T25n1509_081:0627b06": "一佛世界，親近供養諸佛，種善根，成就眾生，",
    "T25n1509_081:0627b07": "淨佛世界。持是功德與眾生共之，迴向阿",
    "T25n1509_081:0627b08": "耨多羅三藐三菩提。是為菩薩住禪波羅蜜",
    "T25n1509_081:0627b09": "取毘梨耶波羅蜜。」「世尊！云何菩薩摩訶薩住",
    "T25n1509_081:0627b10": "禪波羅蜜取般若波羅蜜？」佛言：「菩薩住禪波",
    "T25n1509_081:0627b11": "羅蜜，不得色，不得受、想、行、識；不得檀波羅蜜、",
    "T25n1509_081:0627b12": "尸羅波羅蜜、羼提波羅蜜、毘梨耶波羅蜜、禪波",
    "T25n1509_081:0627b13": "羅蜜，不得般若波羅蜜；不得四念處，乃至",
    "T25n1509_081:0627b14": "不得一切種智；不得有為性，不得無為性。不",
    "T25n1509_081:0627b15": "得故不作，不作故不生，不生故不滅。何以故？",
    "T25n1509_081:0627b16": "有佛、無佛，是如、法相、法性常住、不生不滅。常",
    "T25n1509_081:0627b17": "一心應薩婆若行。是為菩薩住禪波羅蜜取",
    "T25n1509_081:0627b18": "般若波羅蜜。」須菩提白佛言：「世尊！云何菩",
    "T25n1509_081:0627b19": "薩摩訶薩住般若波羅蜜取檀波羅蜜？」佛言：",
    "T25n1509_081:0627b20": "「菩薩住般若波羅蜜，內空、內空不可得，外空、",
    "T25n1509_081:0627b21": "外空不可得，內外空、內外空不可得，空空、空",
    "T25n1509_081:0627b22": "空不可得，乃至一切法空、一切法空不可得。",
    "T25n1509_081:0627b23": "菩薩住是十四空中，不得色相若空、若不空，",
    "T25n1509_081:0627b24": "不得受、想、行、識相若空、若不空，不得四念處",
    "T25n1509_081:0627b25": "若空、若不空，乃至不得阿耨多羅三藐三菩",
    "T25n1509_081:0627b26": "提若空、若不空，不得有為性、無為性若空、若",
    "T25n1509_081:0627b27": "不空。是菩薩摩訶薩如是住般若波羅蜜中，",
    "T25n1509_081:0627b28": "有所布施，若飲食、衣服、種種資生之具，觀是",
    "T25n1509_081:0627b29": "布施空。何等空？施者、受者及財物空，不令",
    "T25n1509_081:0627c01": "慳著心生。何以故？菩薩摩訶薩行般若波羅",
    "T25n1509_081:0627c02": "蜜，從初發意乃至坐道場，無有妄想分別。如",
    "T25n1509_081:0627c03": "諸佛得阿耨多羅三藐三菩提時，無慳著心；",
    "T25n1509_081:0627c04": "菩薩摩訶薩亦如是，行般若波羅蜜時，無慳",
    "T25n1509_081:0627c05": "著心。是菩薩所可尊者，般若波羅蜜。是為",
    "T25n1509_081:0627c06": "菩薩住般若波羅蜜取檀波羅蜜。」「世尊！云何",
    "T25n1509_081:0627c07": "菩薩摩訶薩住般若波羅蜜取尸羅波羅蜜？」",
    "T25n1509_081:0627c08": "佛言：「菩薩住般若波羅蜜，不生聲聞、辟支佛",
    "T25n1509_081:0627c09": "心。何以故？是菩薩，聲聞、辟支佛地不可得，",
    "T25n1509_081:0627c10": "趣向聲聞、辟支佛心亦不可得。是菩薩摩訶",
    "T25n1509_081:0627c11": "薩從初發意乃至坐道場，於其中間，自不殺",
    "T25n1509_081:0627c12": "生，不教他殺生，讚不殺生法，歡喜讚歎不",
    "T25n1509_081:0627c13": "殺生者；乃至自不邪見，不教他邪見，讚不",
    "T25n1509_081:0627c14": "邪見法，歡喜讚歎不邪見者。以是持戒無",
    "T25n1509_081:0627c15": "法可取，若聲聞、若辟支佛地，何況餘法！是",
    "T25n1509_081:0627c16": "為菩薩住般若波羅蜜取尸羅波羅蜜。」「世尊！",
    "T25n1509_081:0627c17": "云何菩薩摩訶薩住般若波羅蜜取羼提波羅",
    "T25n1509_081:0627c18": "蜜？」佛言：「菩薩住般若波羅蜜，隨順法忍生，作",
    "T25n1509_081:0627c19": "是念：『此法中無有法若起、若滅，若生、若死，若",
    "T25n1509_081:0627c20": "受罵詈、若受惡口，若割、若截，若破、若縛、若打、若",
    "T25n1509_081:0627c21": "殺。』是菩薩從初發意乃至坐道場，若一切眾",
    "T25n1509_081:0627c22": "生來罵詈惡口、刀杖瓦石、割截傷害，心不動，",
    "T25n1509_081:0627c23": "作是念：『甚可怪！此諸法中無有法受罵詈、",
    "T25n1509_081:0627c24": "惡口、割截、傷害者，而眾生受苦惱！』是為菩薩",
    "T25n1509_081:0627c25": "住般若波羅蜜取羼提波羅蜜。」「世尊！云何菩",
    "T25n1509_081:0627c26": "薩摩訶薩住般若波羅蜜取毘梨耶波羅蜜？」",
    "T25n1509_081:0627c27": "佛言：「菩薩住般若波羅蜜，為眾生說法，令行",
    "T25n1509_081:0627c28": "檀波羅蜜、尸羅波羅蜜、羼提波羅蜜、毘梨耶",
    "T25n1509_081:0627c29": "波羅蜜、禪波羅蜜、般若波羅蜜，教令行四念",
    "T25n1509_081:0628a01": "處乃至八聖道分，令得須陀洹果、斯陀含、阿",
    "T25n1509_081:0628a02": "那含、阿羅漢果、辟支佛道，令得阿耨多羅三",
    "T25n1509_081:0628a03": "藐三菩提。不住有為性中，不住無為性中。是",
    "T25n1509_081:0628a04": "為菩薩住般若波羅蜜取毘梨耶波羅蜜。」「世",
    "T25n1509_081:0628a05": "尊！云何菩薩摩訶薩住般若波羅蜜取禪波",
    "T25n1509_081:0628a06": "羅蜜？」佛言：「菩薩住般若波羅蜜，除諸佛三昧，",
    "T25n1509_081:0628a07": "入餘一切三昧：若聲聞三昧、若辟支佛三",
    "T25n1509_081:0628a08": "昧、若菩薩三昧，皆行、皆入。是菩薩住諸三",
    "T25n1509_081:0628a09": "昧，逆順出入八背捨。何等八？內有色相外",
    "T25n1509_081:0628a10": "觀色，是初背捨；內無色相外觀色，二背捨；淨",
    "T25n1509_081:0628a11": "背捨，身作證，三背捨；過一切色相，滅有對相，",
    "T25n1509_081:0628a12": "不念種種相故，入無量虛空處，四背捨；過一",
    "T25n1509_081:0628a13": "切虛空處，入無邊識處，五背捨；過一切識處，",
    "T25n1509_081:0628a14": "入無所有處，六背捨；過一切無所有處，入非",
    "T25n1509_081:0628a15": "有想非無想處，七背捨；過一切非有想非無",
    "T25n1509_081:0628a16": "想處，入滅受想處，八背捨。於是八背捨，逆順",
    "T25n1509_081:0628a17": "出入九次第定。何等九？離諸欲、離諸惡不",
    "T25n1509_081:0628a18": "善法，有覺有觀，離生喜樂，入初禪；乃至過非",
    "T25n1509_081:0628a19": "有想非無想處，入滅受想定。是名九次第定，",
    "T25n1509_081:0628a20": "逆順出入。是菩薩依八背捨、九次第定，入師",
    "T25n1509_081:0628a21": "子奮迅三昧。云何名師子奮迅三昧？須菩提！",
    "T25n1509_081:0628a22": "菩薩離欲、惡不善法，有覺有觀，離生喜樂，",
    "T25n1509_081:0628a23": "入初禪；乃至入滅受想定；從滅受想定起，還",
    "T25n1509_081:0628a24": "入非有想非無想處；從非有想非無想處起，",
    "T25n1509_081:0628a25": "乃至還入初禪。是菩薩依師子奮迅三昧，入",
    "T25n1509_081:0628a26": "超越三昧。云何為超越三昧？須菩提！菩薩",
    "T25n1509_081:0628a27": "離欲、離諸惡不善法，有覺有觀，離生喜樂，入",
    "T25n1509_081:0628a28": "初禪，從初禪起乃至入非有想非無想處；非",
    "T25n1509_081:0628a29": "有想非無想處起入滅受想定。滅受想定起",
    "T25n1509_081:0628b01": "還入初禪，從初禪起入滅受想定；滅受想定",
    "T25n1509_081:0628b02": "起還入二禪，二禪起入滅受想定；滅受想",
    "T25n1509_081:0628b03": "定起入三禪，三禪起入滅受想定；滅受想定",
    "T25n1509_081:0628b04": "起入四禪，四禪起入滅受想定；滅受想定起",
    "T25n1509_081:0628b05": "入空處，空處起入滅受想定；滅受想定起",
    "T25n1509_081:0628b06": "入識處，識處起入滅受想定；滅受想定起入",
    "T25n1509_081:0628b07": "無所有處，無所有處起入滅受想定；滅受",
    "T25n1509_081:0628b08": "想定起入非有想非無想處，非有想非無想",
    "T25n1509_081:0628b09": "處起入滅受想定；滅受想定起入散心中，散",
    "T25n1509_081:0628b10": "心中起入滅受想定。滅受想定起還入散心",
    "T25n1509_081:0628b11": "中。散心中起入非有想非無想處，非有想非",
    "T25n1509_081:0628b12": "無想處起還住散心中；散心中起入無所有",
    "T25n1509_081:0628b13": "處，無所有處起住散心中；散心中起入識處，",
    "T25n1509_081:0628b14": "識處起住散心中；散心中起入空處，空處起",
    "T25n1509_081:0628b15": "住散心中；散心中起入第四禪，第四禪中起",
    "T25n1509_081:0628b16": "住散心中；散心中起入第三禪，第三禪中起",
    "T25n1509_081:0628b17": "住散心中；散心中起入第二禪，第二禪中起",
    "T25n1509_081:0628b18": "住散心中；散心中起入初禪，初禪中起住散",
    "T25n1509_081:0628b19": "心中。是為菩薩摩訶薩住超越三昧，得諸",
    "T25n1509_081:0628b20": "法等相。是為菩薩住般若波羅蜜取禪波羅",
    "T25n1509_081:0628b21": "蜜。」",
    "T25n1509_081:0628b22": "【論】問曰：何以但一波羅蜜為主？答曰：行因",
    "T25n1509_081:0628b23": "緣次第應爾。菩薩有二種：在家、出家。在",
    "T25n1509_081:0628b24": "家菩薩福德因緣故大富，大富故求佛道因",
    "T25n1509_081:0628b25": "緣。行諸波羅蜜，宜先行布施。何以故？既",
    "T25n1509_081:0628b26": "有財物，又知罪福，兼有慈悲心於眾生",
    "T25n1509_081:0628b27": "故，宜先行布施；隨次第因緣，行諸波羅蜜。",
    "T25n1509_081:0628b28": "出家菩薩以無財故，次第宜持戒、忍辱、禪定。",
    "T25n1509_081:0628b29": "次第所宜故名為主。除財施，餘波羅蜜皆",
    "T25n1509_081:0628c01": "出家人所宜行。菩薩以羼提波羅蜜為主，",
    "T25n1509_081:0628c02": "作是願：「若人來截割身體，不應生瞋心；",
    "T25n1509_081:0628c03": "我今行菩薩道，應具足諸波羅蜜。」諸波羅",
    "T25n1509_081:0628c04": "蜜中，檀波羅蜜最在初；於檀中，所重惜者，",
    "T25n1509_081:0628c05": "無過於身，能以施人，不惜不瞋，能具足忍",
    "T25n1509_081:0628c06": "辱波羅蜜攝取檀。菩薩住忍辱中，布施眾",
    "T25n1509_081:0628c07": "生衣食等諸物，盡給與；受者逆罵、打害菩薩，",
    "T25n1509_081:0628c08": "破其施、忍；菩薩作是念：「我不應為虛誑",
    "T25n1509_081:0628c09": "身故毀波羅蜜道，我應布施，不應生惡",
    "T25n1509_081:0628c10": "心，不以小惡因緣故而生廢退。」是菩薩命",
    "T25n1509_081:0628c11": "未盡間，增益施心；若命終時，二波羅蜜力故，",
    "T25n1509_081:0628c12": "即生好處，續行布施。「取尸羅波羅蜜」者。問",
    "T25n1509_081:0628c13": "曰：住忍辱時不為惡即是戒，何以故更說",
    "T25n1509_081:0628c14": "「住忍取戒波羅蜜」？應當住戒攝忍！答曰：",
    "T25n1509_081:0628c15": "此中說相，不說次第相生。雖和合而各各",
    "T25n1509_081:0628c16": "有相；若次第法，應先戒後忍。「戒」名不奪他",
    "T25n1509_081:0628c17": "命，「忍」名不自惜命；是故於忍辱中別說戒",
    "T25n1509_081:0628c18": "相。復次，「忍」名自攝其心，不起瞋恚。持戒有二",
    "T25n1509_081:0628c19": "種：一者、不惱眾生，二者、自為，生禪定根",
    "T25n1509_081:0628c20": "本故。有菩薩行忍辱，未受持戒法，但以",
    "T25n1509_081:0628c21": "畏罪故忍辱，未能深憐愍眾生。是人或",
    "T25n1509_081:0628c22": "從師聞，或自思惟：「持戒是佛道因緣，不嬈",
    "T25n1509_081:0628c23": "眾生；我今已能忍辱，則行此事易。」是名",
    "T25n1509_081:0628c24": "說「忍辱能取尸羅波羅蜜」。復次，忍辱是心數",
    "T25n1509_081:0628c25": "法，持戒是色法。持戒名心生、口說、受持；忍",
    "T25n1509_081:0628c26": "辱但是心生，非受持法。復次，身、口清淨名",
    "T25n1509_081:0628c27": "持戒；意清淨名忍辱。問曰：禪、智波羅蜜",
    "T25n1509_081:0628c28": "亦是心清淨法，何以但說忍辱？答曰：禪、智",
    "T25n1509_081:0628c29": "力大故不說；持戒時心未能清淨，須忍",
    "T25n1509_081:0629a01": "辱守心故。此經中自說因緣：「有菩薩大功",
    "T25n1509_081:0629a02": "德、智慧、利根，於現在佛所發心行諸波羅",
    "T25n1509_081:0629a03": "蜜，是故世世增益，乃至阿耨多羅三藐三菩",
    "T25n1509_081:0629a04": "提，不墮惡處。」為是菩薩故說：「從初發心",
    "T25n1509_081:0629a05": "乃至坐道場，不生瞋心奪眾生命，亦不",
    "T25n1509_081:0629a06": "著二乘。」皆是二波羅蜜功德故。離三種心，",
    "T25n1509_081:0629a07": "迴向阿耨多羅三藐三菩提。三心者，無人、",
    "T25n1509_081:0629a08": "無法、無迴向處，無有我心、顛倒心。「取毘梨",
    "T25n1509_081:0629a09": "耶波羅蜜」者，若自集功德、若度眾生，發心",
    "T25n1509_081:0629a10": "不懈，乃至成辦其事；若有遮道因緣，心不",
    "T25n1509_081:0629a11": "沒、不退，能堪受眾苦，不以久遠勤苦為",
    "T25n1509_081:0629a12": "難。如經中說：「是菩薩乃至過千萬由旬，",
    "T25n1509_081:0629a13": "乃至不得一人令入實法得涅槃，是時心",
    "T25n1509_081:0629a14": "亦不愁；若得一人令持五戒等，爾時心",
    "T25n1509_081:0629a15": "歡喜。」不作是念：「我過此無量國土，正得此",
    "T25n1509_081:0629a16": "一人，以為愁苦。」何以故？一人相即是一切人",
    "T25n1509_081:0629a17": "相，一切人相即是一人相，是諸法相不",
    "T25n1509_081:0629a18": "二故。「取禪波羅蜜」者，是菩薩忍辱力故，其心",
    "T25n1509_081:0629a19": "調柔；心調柔故，易得禪定；於禪定中，得慈、",
    "T25n1509_081:0629a20": "悲等諸清淨心、心數法，皆以是不著心迴向",
    "T25n1509_081:0629a21": "阿耨多羅三藐三菩提。「取般若波羅蜜」者，菩",
    "T25n1509_081:0629a22": "薩住眾生忍中，忍一切眾生加惡事，行大",
    "T25n1509_081:0629a23": "慈悲，是故得大福德；得大福德故，心柔軟；",
    "T25n1509_081:0629a24": "心柔軟故，易得法忍，所謂一切畢竟無生；",
    "T25n1509_081:0629a25": "住是法忍中，觀一切法空相、離相、無盡、寂滅",
    "T25n1509_081:0629a26": "相，如涅槃相。爾時，還增長眾生忍：如是畢",
    "T25n1509_081:0629a27": "竟空中誰有罵者？誰有害者？爾時，具足二",
    "T25n1509_081:0629a28": "忍故，不見三事：忍法、忍者、忍處。如是不戲",
    "T25n1509_081:0629a29": "論一切法故，能見一切法空寂滅相如涅",
    "T25n1509_081:0629b01": "槃。本願求佛道，不著是畢竟空法故，乃至",
    "T25n1509_081:0629b02": "未坐道場不證實際；坐道場已，具足佛",
    "T25n1509_081:0629b03": "法；得佛道，轉法輪，隨意利益眾生，皆是般",
    "T25n1509_081:0629b04": "若波羅蜜力。「住毘梨耶波羅蜜取檀波羅",
    "T25n1509_081:0629b05": "蜜」者，菩薩初用精進門入諸波羅蜜中，勤",
    "T25n1509_081:0629b06": "行五波羅蜜，身心精進，不休不息。精進更",
    "T25n1509_081:0629b07": "無異體。住是精進中，不畏阿鼻泥梨苦，",
    "T25n1509_081:0629b08": "何況餘苦！菩薩亦知一切法畢竟空；從畢竟",
    "T25n1509_081:0629b09": "空出，以慈悲心故，還起善業，不取涅槃，",
    "T25n1509_081:0629b10": "是精進力。菩薩住精進中，應作是念：「我久",
    "T25n1509_081:0629b11": "久必應當得阿耨多羅三藐三菩提，不應",
    "T25n1509_081:0629b12": "不得。」是人過一由旬乃至百千由旬，以財、",
    "T25n1509_081:0629b13": "法二事施惠眾生；乃至過百千萬億國土，",
    "T25n1509_081:0629b14": "正使不得一人入三乘，菩薩心亦不悔、不",
    "T25n1509_081:0629b15": "沒，不作是念：「我爾所佛土而不得一人可",
    "T25n1509_081:0629b16": "度，云何可得度一切人？」過百千國土，或",
    "T25n1509_081:0629b17": "得一人可令行十善，不中入三乘；不以",
    "T25n1509_081:0629b18": "一人不得實相故，心懷輕悔。復作是念：「我",
    "T25n1509_081:0629b19": "今並使此人行十善道，漸以三乘而度脫",
    "T25n1509_081:0629b20": "之。」教十善已，復以財、法二施滿足眾生，持",
    "T25n1509_081:0629b21": "是功德迴向阿耨多羅三藐三菩提。身、心精",
    "T25n1509_081:0629b22": "進，過無數國，為眾生說法。問曰：一切布施",
    "T25n1509_081:0629b23": "皆以精進，何以但言此二施從精進生？答",
    "T25n1509_081:0629b24": "曰：雖一切施皆由精進生，此以多精進力",
    "T25n1509_081:0629b25": "生故。如經說：「過百千國土，以二施滿足眾",
    "T25n1509_081:0629b26": "生。」「取尸羅波羅蜜」者，菩薩直行十善道，是",
    "T25n1509_081:0629b27": "名尸羅波羅蜜；或從忍辱等波羅蜜生。若",
    "T25n1509_081:0629b28": "菩薩從初發心乃至坐道場，捨十不善道，",
    "T25n1509_081:0629b29": "行四十種善道，不休不息，是名精進波羅",
    "T25n1509_081:0629c01": "蜜力。有人一種不能行，何況四種！亦以尸",
    "T25n1509_081:0629c02": "羅波羅蜜故，不生三界、不受二乘。眾生以",
    "T25n1509_081:0629c03": "懈怠煩惱心故，生三界中；厭惡生死故，捨",
    "T25n1509_081:0629c04": "佛道、取小乘，此皆是懈怠相；是故說是菩薩",
    "T25n1509_081:0629c05": "不貪三界、不證二乘。「取羼提波羅蜜」者，",
    "T25n1509_081:0629c06": "菩薩從初發心乃至坐道場，若人、若非人來",
    "T25n1509_081:0629c07": "割截身體持去；爾時，菩薩破我顛倒，善集",
    "T25n1509_081:0629c08": "畢竟空故，作是念：「此中無有割者、截者，是",
    "T25n1509_081:0629c09": "事皆是凡夫虛誑所見；我得大利，我知諸",
    "T25n1509_081:0629c10": "法實相時，能入涅槃，但為憐愍眾生故",
    "T25n1509_081:0629c11": "受身；眾生自來取去，我不應惜。」爾時，深入",
    "T25n1509_081:0629c12": "諸法實相——此中無有定相，眾生自生怖畏。",
    "T25n1509_081:0629c13": "以此功德與眾生共之，迴向阿耨多羅三",
    "T25n1509_081:0629c14": "藐三菩提。是中若有罵詈、打害、能忍者，是為",
    "T25n1509_081:0629c15": "「忍」；歡喜不退，是為「精進」。是二法，或從精進",
    "T25n1509_081:0629c16": "生忍辱，或從忍辱生精進，今從精進生",
    "T25n1509_081:0629c17": "忍辱。「取禪波羅蜜」者。有人自然得禪定，如",
    "T25n1509_081:0629c18": "劫盡時；或有退得、生得；或上地生下地得。如",
    "T25n1509_081:0629c19": "是雖得禪定，不從精進生。有因大布施，",
    "T25n1509_081:0629c20": "破慳貪等五蓋，即得禪定；或有人持戒清",
    "T25n1509_081:0629c21": "淨、修集忍辱故，因小厭心，便得禪定；或",
    "T25n1509_081:0629c22": "有人大智慧力故，知欲界無常、虛誑、不淨，即",
    "T25n1509_081:0629c23": "得禪定；禪定雖亦虛誑，猶勝欲界。如是雖",
    "T25n1509_081:0629c24": "有精進，更因餘法得禪故，不名從精進",
    "T25n1509_081:0629c25": "生。有人不因五法為主，但日夜精進，經行",
    "T25n1509_081:0629c26": "坐禪，常與心鬪；以信等五力，深御五蓋，若",
    "T25n1509_081:0629c27": "心馳散，便攝令還，如與賊鬪，乃至流汗。如",
    "T25n1509_081:0629c28": "是等人得禪定，從精進生。或有菩薩鈍根，",
    "T25n1509_081:0629c29": "宿罪所覆，深著世樂，馳逸難制；如是人深",
    "T25n1509_081:0630a01": "加精進，爾乃得定。譬如有福德之人，安",
    "T25n1509_081:0630a02": "坐無事，福祿自至；薄福之人，勤設方便，鬪戰",
    "T25n1509_081:0630a03": "乃得。有福之人自然得者，名為「福德自至」；方",
    "T25n1509_081:0630a04": "便戰鬪得者，名為「精進而得」。如是一切處",
    "T25n1509_081:0630a05": "雖有精進，多處受名。「取般若波羅蜜」者，菩",
    "T25n1509_081:0630a06": "薩精進力故，得禪波羅蜜；得禪波羅蜜故，",
    "T25n1509_081:0630a07": "生菩薩神通力。二事因緣故，以神通力遍",
    "T25n1509_081:0630a08": "至十方，未具足功德欲令具足，又欲教",
    "T25n1509_081:0630a09": "化一切眾生。除四波羅蜜所生般若，餘智慧",
    "T25n1509_081:0630a10": "多從精進生故，住精進為主，取智慧。般若",
    "T25n1509_081:0630a11": "波羅蜜者，有二種：一者、觀諸法實相，於一",
    "T25n1509_081:0630a12": "切法中不見法相、不見非法相；二者、如所",
    "T25n1509_081:0630a13": "說行。人有懈怠心故，不能行二事；精進",
    "T25n1509_081:0630a14": "力故，能具足行二事。「住禪波羅蜜為主，取",
    "T25n1509_081:0630a15": "五波羅蜜」者，菩薩住禪波羅蜜中，心調柔不",
    "T25n1509_081:0630a16": "動，能觀察諸法實相；譬如密室然燈，光照",
    "T25n1509_081:0630a17": "明了，是名「住禪波羅蜜生智慧」。爾時，不惱",
    "T25n1509_081:0630a18": "一切眾生，又加憐愍，是名「甚深清淨持戒、",
    "T25n1509_081:0630a19": "忍辱」。以神通力變化財物，具足布施；又遣",
    "T25n1509_081:0630a20": "化人為一切說法。又菩薩從禪起，以清淨",
    "T25n1509_081:0630a21": "柔軟心為眾生說法，是名「布施」。因禪定",
    "T25n1509_081:0630a22": "力起神通，周至十方，導利一切而不懈",
    "T25n1509_081:0630a23": "息，是名「精進」。又因禪定令四波羅蜜增",
    "T25n1509_081:0630a24": "益，是名「禪定生精進」。餘義，如經廣說。「住般",
    "T25n1509_081:0630a25": "若波羅蜜為主，取五波羅蜜」者，如經中佛",
    "T25n1509_081:0630a26": "自廣說。問曰：佛雖廣說，其中猶有不解者，",
    "T25n1509_081:0630a27": "今當問：十八空中，何以不說四空？答曰：第",
    "T25n1509_081:0630a28": "十四名一切法空；言一切者，法無不盡，是",
    "T25n1509_081:0630a29": "故不說。問曰：若爾者，但應說十四，何以有",
    "T25n1509_081:0630b01": "十八？答曰：彼中分別一切法相空，一切空",
    "T25n1509_081:0630b02": "皆總入十八空；此中為行者說。行者或行",
    "T25n1509_081:0630b03": "一空、二空乃至十四空，隨本所著多少故。",
    "T25n1509_081:0630b04": "有深著邪見者，以餘四空。所以者何？有法、",
    "T25n1509_081:0630b05": "無法等是外道邪見；是菩薩修慈悲，心柔",
    "T25n1509_081:0630b06": "軟故，不生如是有無見。復次，菩薩以十四",
    "T25n1509_081:0630b07": "空熏心故，於有無中了了不錯，是故不",
    "T25n1509_081:0630b08": "說後四空。問曰：何以故說「菩薩如諸佛",
    "T25n1509_081:0630b09": "無貪著心」，此說有何義？答曰：佛斷諸煩惱",
    "T25n1509_081:0630b10": "習不起，菩薩以般若力制令不起。今欲",
    "T25n1509_081:0630b11": "讚歎般若力故，結使雖未斷，與佛斷無",
    "T25n1509_081:0630b12": "異，令人知貴般若，般若力故。發心作是",
    "T25n1509_081:0630b13": "念：「此中無有法若生、若滅，若受罵詈割截等。」",
    "T25n1509_081:0630b14": "問曰：此即是無生忍，何以言柔順忍？答曰：",
    "T25n1509_081:0630b15": "此中說破五眾和合假名眾生，不能破法，",
    "T25n1509_081:0630b16": "是故經說「無生者滅者，無受罵詈者」。又",
    "T25n1509_081:0630b17": "是人破我，雖觀法空，未能深入，猶有著",
    "T25n1509_081:0630b18": "法愛故。如得無生忍法，而有慈愍眾生；柔",
    "T25n1509_081:0630b19": "順忍中亦有念法空。是二法中：一、處眾生不",
    "T25n1509_081:0630b20": "可得故，名眾生忍；二、於法不可得故，名為法",
    "T25n1509_081:0630b21": "忍。法忍者不妨眾生忍，眾生忍不妨法忍，",
    "T25n1509_081:0630b22": "但以深淺為別。問曰：超越三昧，不得超",
    "T25n1509_081:0630b23": "二，又不從散心而入滅盡定，此中何以",
    "T25n1509_081:0630b24": "如是說？答曰：大小乘法異。不超二者，是",
    "T25n1509_081:0630b25": "小乘法中說；菩薩無量福德智慧、深入禪定",
    "T25n1509_081:0630b26": "力故，能隨意超越。如人力超躑，不過丈",
    "T25n1509_081:0630b27": "數；若以天力超之，無廣遠之難。又阿毘曇",
    "T25n1509_081:0630b28": "中皆為凡夫人、聲聞人說。菩薩則不然，智",
    "T25n1509_081:0630b29": "慧力故，入師子奮迅三昧，能於諸法得自",
    "T25n1509_081:0630c01": "在；般若力故，能隨意自在說諸法，應適眾",
    "T25n1509_081:0630c02": "生。復有菩薩多行般若波羅蜜，知諸法實",
    "T25n1509_081:0630c03": "相，安住不動法中，一切世間天及人無能",
    "T25n1509_081:0630c04": "難詰令傾動者。若得財物布施二種眾",
    "T25n1509_081:0630c05": "生：若施佛，若施眾生。以眾生空故，其心平",
    "T25n1509_081:0630c06": "等，不貴著諸佛、不輕賤眾生。若施貧賤人，",
    "T25n1509_081:0630c07": "輕賤故，福少；若施諸佛，貪著故，福不具足。",
    "T25n1509_081:0630c08": "若以金銀寶物及施草木，以法空故，亦等",
    "T25n1509_081:0630c09": "無異。斷諸分別一異等諸妄想，入不二",
    "T25n1509_081:0630c10": "法門布施，是名財施。法施亦如是，不貪貴",
    "T25n1509_081:0630c11": "有智能受法者，不輕無智不解法者。所以",
    "T25n1509_081:0630c12": "者何？佛法無量，不可說、不可思議故。若說布",
    "T25n1509_081:0630c13": "施等淺法，及說十二因緣、空、無相、無作——空、無",
    "T25n1509_081:0630c14": "相、無作等諸甚深法，等無異。何以故？是法皆",
    "T25n1509_081:0630c15": "入寂滅不戲論法中故。如是等名「般若生",
    "T25n1509_081:0630c16": "布施」。復次，是菩薩於十方三世諸佛及弟子",
    "T25n1509_081:0630c17": "所修三種功德隨喜，皆與一切眾生共之，",
    "T25n1509_081:0630c18": "迴向阿耨多羅三藐三菩提。智慧力故，無所",
    "T25n1509_081:0630c19": "不施，能與眾生福德分。復有菩薩若布",
    "T25n1509_081:0630c20": "施時，生種種好心，拔出慳貪根本而行布",
    "T25n1509_081:0630c21": "施。慈心施故，滅諸瞋恚；見受者得樂，歡喜",
    "T25n1509_081:0630c22": "故，滅嫉妬心；恭敬心施受者故，破憍慢；了",
    "T25n1509_081:0630c23": "了信知布施果報故，破疑及無明；不得與",
    "T25n1509_081:0630c24": "者、受者定實故，破有無等餘邪見。觀受者",
    "T25n1509_081:0630c25": "如佛，觀物如阿耨多羅三藐三菩提相，觀",
    "T25n1509_081:0630c26": "己身從本已來畢竟空。若如是布施，不虛",
    "T25n1509_081:0630c27": "誑故，直至阿耨多羅三藐三菩提。如是等",
    "T25n1509_081:0630c28": "相，名「般若波羅蜜生檀波羅蜜」。復次，菩薩深",
    "T25n1509_081:0630c29": "入清淨般若波羅蜜故，非無眾生而能",
    "T25n1509_081:0631a01": "受持十善等諸戒；欲破殺生顛倒故有不",
    "T25n1509_081:0631a02": "殺生戒，非實相中有。復次，有人為百由旬",
    "T25n1509_081:0631a03": "眾生持戒不殺，有為一閻浮提眾生故",
    "T25n1509_081:0631a04": "持戒不殺，如是等為有量眾生持戒。或有",
    "T25n1509_081:0631a05": "一日持戒，或受五戒、十戒，如是等有量持",
    "T25n1509_081:0631a06": "戒。菩薩行般若，為無量國土一切眾生故",
    "T25n1509_081:0631a07": "持戒，不為一世、二世，如如、虛空、法性、實際",
    "T25n1509_081:0631a08": "住；以畢竟空相故，不取是戒相，不憎破",
    "T25n1509_081:0631a09": "戒，不著持戒。是名「菩薩般若波羅蜜生具",
    "T25n1509_081:0631a10": "足無分別戒」。忍辱有二種：一者、眾生忍，二",
    "T25n1509_081:0631a11": "者、法忍。菩薩深入般若波羅蜜故，得諸法",
    "T25n1509_081:0631a12": "忍，能信受無量佛法，心無是非分別。如是",
    "T25n1509_081:0631a13": "相，名「般若波羅蜜中生忍辱」。復有菩薩勤",
    "T25n1509_081:0631a14": "精進具足五波羅蜜故，行般若波羅蜜，得",
    "T25n1509_081:0631a15": "諸法實相，滅三業：身無所作，口無所說，心",
    "T25n1509_081:0631a16": "無所念。如人夢中沒在大海，動以手足求",
    "T25n1509_081:0631a17": "渡；覺已，夢心即息。是名「從般若波羅蜜中",
    "T25n1509_081:0631a18": "生第一精進」。如《持心經》中說：「我得是精進",
    "T25n1509_081:0631a19": "故，於然燈佛得受記別。」佛言：雖離智",
    "T25n1509_081:0631a20": "慧無禪定，多用智慧力得禪定，是故從智",
    "T25n1509_081:0631a21": "慧生禪定。如佛說《辟支佛經》中，有一國",
    "T25n1509_081:0631a22": "王見二特牛婬欲故鬪死，即自覺悟：「我",
    "T25n1509_081:0631a23": "以財色故，征伐他國，與此何異！」即捨離",
    "T25n1509_081:0631a24": "五欲，得禪定，成辟支佛。菩薩亦如是，少",
    "T25n1509_081:0631a25": "多因緣能厭患五欲，籌量：「五欲樂、禪樂，相",
    "T25n1509_081:0631a26": "去懸遠，我豈可以五欲少樂而棄禪定樂？",
    "T25n1509_081:0631a27": "禪定樂者，福德清淨，遍身受樂。」如是等，從",
    "T25n1509_081:0631a28": "分別智慧生禪定。禪定義，如經中說。復次，",
    "T25n1509_081:0631a29": "是菩薩於無量劫為佛道故種善根，離欲",
    "T25n1509_081:0631b01": "故於諸禪定得自在，深入如、法性、實際；精",
    "T25n1509_081:0631b02": "進、方便、慈悲力故，出於甚深法，還修功德。是",
    "T25n1509_081:0631b03": "人勝伏其心，一念中能行六波羅蜜，所謂",
    "T25n1509_081:0631b04": "菩薩布施時，如法捨財，是為檀波羅蜜；安",
    "T25n1509_081:0631b05": "住十善道中布施，不向二乘，是為尸羅波",
    "T25n1509_081:0631b06": "羅蜜；若慳貪等諸煩惱及魔人民來，不能動",
    "T25n1509_081:0631b07": "心，是名羼提波羅蜜；布施時，身心精進、不",
    "T25n1509_081:0631b08": "休不息，是名精進波羅蜜；攝心在布施，不",
    "T25n1509_081:0631b09": "令散亂，無疑無悔，正向阿耨多羅三藐三",
    "T25n1509_081:0631b10": "菩提，是名禪波羅蜜；布施時，與者、受者、財物",
    "T25n1509_081:0631b11": "不可得，不如邪見取相、妄見一定相；如諸",
    "T25n1509_081:0631b12": "佛賢聖觀物相，受者、與者及迴向處相。法施",
    "T25n1509_081:0631b13": "時亦如是，是名般若波羅蜜。菩薩盡受諸",
    "T25n1509_081:0631b14": "戒，善心起正語、正業、三種律儀：戒律儀、禪",
    "T25n1509_081:0631b15": "定律儀、無漏律儀；住是戒中，施一切眾",
    "T25n1509_081:0631b16": "生無畏，是名檀波羅蜜。婬欲、瞋恚等諸煩惱",
    "T25n1509_081:0631b17": "欲破戒，能制、能忍。復次，人來罵詈打害，畏",
    "T25n1509_081:0631b18": "破戒故，忍而不報；又復飢渴寒熱諸苦所",
    "T25n1509_081:0631b19": "逼，為持戒故，如是等悉皆能忍，是名羼提",
    "T25n1509_081:0631b20": "波羅蜜。分別諸戒相輕重、有殘無殘、因緣本",
    "T25n1509_081:0631b21": "末、或遮或聽等，是心精進；能如戒法行，有",
    "T25n1509_081:0631b22": "犯則下意懺除，是名身精進。以是持戒、精",
    "T25n1509_081:0631b23": "進，不求天王、人王，乃至不求小乘涅槃，但",
    "T25n1509_081:0631b24": "為戒是菩薩道住處故，持戒能修集五波",
    "T25n1509_081:0631b25": "羅蜜，是名精進波羅蜜。菩薩若持戒清淨，不",
    "T25n1509_081:0631b26": "離禪定。何以故？持戒清淨，破諸煩惱力，心",
    "T25n1509_081:0631b27": "則調伏。譬如老奪壯力，死來易壞。行者不",
    "T25n1509_081:0631b28": "得禪定故，念五欲，生五蓋，侵害持戒。是",
    "T25n1509_081:0631b29": "故為戒堅牢故，求禪定樂。禪定者，攝諸心、",
    "T25n1509_081:0631c01": "心數法一處和合，名為禪定。行者能除惡身",
    "T25n1509_081:0631c02": "口破戒業，次除三惡覺觀；然後除三細覺",
    "T25n1509_081:0631c03": "觀，所謂國土、親里、不死。如是除已，即得禪",
    "T25n1509_081:0631c04": "定，是名禪波羅蜜。持戒時，知戒能生如是",
    "T25n1509_081:0631c05": "今世、後世功德果報，是名智慧。復次，愛戒、",
    "T25n1509_081:0631c06": "持戒、破戒者，三事不可得，是名智慧。人有",
    "T25n1509_081:0631c07": "三種：下人破戒，中人著戒，上人不著戒。是菩",
    "T25n1509_081:0631c08": "薩思惟：「若我憎破戒及破戒者、愛戒及持",
    "T25n1509_081:0631c09": "戒者，而生愛、恚，則還受罪業因緣；譬如象",
    "T25n1509_081:0631c10": "浴洗已，還以土坌，是故不應生憎、愛。復次，",
    "T25n1509_081:0631c11": "一切法皆屬因緣、無自在者，諸善法皆因惡",
    "T25n1509_081:0631c12": "生；若因惡生，云何可著？惡是善因，云何可",
    "T25n1509_081:0631c13": "憎？」如是思惟，直入諸法實相：觀持戒、破戒",
    "T25n1509_081:0631c14": "皆從因緣生，從因緣生故無自性，無自",
    "T25n1509_081:0631c15": "性故畢竟空，畢竟空故不著，是名般若波",
    "T25n1509_081:0631c16": "羅蜜。菩薩行忍辱時，作是念：「若眾生來割",
    "T25n1509_081:0631c17": "截我身，我即布施，不令眾生得劫盜之",
    "T25n1509_081:0631c18": "罪。」或修忍時，因忍說法，種種因緣分別世",
    "T25n1509_081:0631c19": "間、涅槃，令眾生住六波羅蜜中。得眾生忍，",
    "T25n1509_081:0631c20": "能以身施，是名財施；得法忍，深入諸法，",
    "T25n1509_081:0631c21": "為眾生說，是為法施。是二施從二忍生，故",
    "T25n1509_081:0631c22": "名檀波羅蜜。菩薩行忍辱時，不惜身命為",
    "T25n1509_081:0631c23": "忍辱，何況惱眾生而破戒！是故因忍持戒，",
    "T25n1509_081:0631c24": "憐愍一切眾生欲度脫之。持戒名一切諸",
    "T25n1509_081:0631c25": "善法安立住處。是名尸羅波羅蜜。菩薩於",
    "T25n1509_081:0631c26": "忍中，身心勤行四波羅蜜，是名精進。於忍",
    "T25n1509_081:0631c27": "中，心調柔、不著五欲，攝心一處；我於一切",
    "T25n1509_081:0631c28": "眾生能忍如地，是名禪波羅蜜。菩薩知",
    "T25n1509_081:0631c29": "忍辱果報，相好嚴身等。菩薩修忍，能障諸煩",
    "T25n1509_081:0632a01": "惱，能忍眾生過惡，能忍受一切深法，後得",
    "T25n1509_081:0632a02": "諸法實相；是時，行者心中得是無生法忍，即",
    "T25n1509_081:0632a03": "是般若波羅蜜。菩薩住精進生諸波羅蜜，",
    "T25n1509_081:0632a04": "精進雖是一切善根本，離精進則無善法",
    "T25n1509_081:0632a05": "可得，但以精進力多生五波羅蜜故，名精",
    "T25n1509_081:0632a06": "進生。菩薩常行三種施未曾捨廢：財施、法",
    "T25n1509_081:0632a07": "施、無畏施，是名檀波羅蜜。菩薩善身口正",
    "T25n1509_081:0632a08": "業，直向佛道，不貪二乘，是名尸羅波羅蜜。",
    "T25n1509_081:0632a09": "勤行精進，時有人來毀壞菩薩道，能忍不",
    "T25n1509_081:0632a10": "動，是名羼提波羅蜜。菩薩雖行種種餘法，",
    "T25n1509_081:0632a11": "心不散亂，一心念薩婆若，是名禪波羅蜜。",
    "T25n1509_081:0632a12": "有二種精進：一、動相，身、心勤行；二、滅一切戲",
    "T25n1509_081:0632a13": "論故，身、心不動。菩薩雖勤行動精進，亦不",
    "T25n1509_081:0632a14": "離不動精進，不動精進不離般若波羅蜜。",
    "T25n1509_081:0632a15": "菩薩入禪定，慈悲心力故，施一切眾生無畏；",
    "T25n1509_081:0632a16": "或禪定力故，變化寶物如須彌山充滿一",
    "T25n1509_081:0632a17": "切，雨眾華香等供養諸佛，及施貧窮眾生",
    "T25n1509_081:0632a18": "衣服、飲食等；或入禪定中為十方眾生說",
    "T25n1509_081:0632a19": "法。是名檀波羅蜜。此中隨禪定行身口善",
    "T25n1509_081:0632a20": "業，及離聲聞、辟支佛心，是名尸羅波羅蜜。",
    "T25n1509_081:0632a21": "菩薩入禪定，得清淨柔軟樂，能不著禪",
    "T25n1509_081:0632a22": "味；禪定力故，能深入諸法空，能忍受是法，",
    "T25n1509_081:0632a23": "心不疑悔，是名羼提波羅蜜。菩薩忍辱時，",
    "T25n1509_081:0632a24": "欲起諸三昧：超越三昧、師子奮迅三昧等無",
    "T25n1509_081:0632a25": "量諸菩薩三昧，不休不息，是名精進波羅",
    "T25n1509_081:0632a26": "蜜。菩薩禪定力故，心清淨不動，能入諸法",
    "T25n1509_081:0632a27": "實相，諸法實相即是般若波羅蜜。菩薩行般",
    "T25n1509_081:0632a28": "若波羅蜜，能觀三種布施相，如阿耨多羅三",
    "T25n1509_081:0632a29": "藐三菩提，滅諸非有非無等戲論，是名無量",
    "T25n1509_081:0632b01": "無盡般若中檀波羅蜜。身、口業隨般若行，",
    "T25n1509_081:0632b02": "得般若故，能牢固清淨持戒，是名尸羅波羅",
    "T25n1509_081:0632b03": "蜜。住般若心中，眾生忍、法忍轉深、清淨，是",
    "T25n1509_081:0632b04": "名羼提波羅蜜。行般若菩薩身心清淨，得",
    "T25n1509_081:0632b05": "不動精進，觀動精進如幻、如夢；得不動精",
    "T25n1509_081:0632b06": "進故，不入涅槃，是名精進波羅蜜。菩薩行",
    "T25n1509_081:0632b07": "是無礙般若故，雖常入禪定，得般若波羅",
    "T25n1509_081:0632b08": "蜜力故，不起於禪而能度眾生，是名禪",
    "T25n1509_081:0632b09": "波羅蜜。如是等菩薩利智慧故，一心中一時",
    "T25n1509_081:0632b10": "能具足六波羅蜜。",
    "T25n1509_081:0632b11": "大智度論卷第八十一"
}