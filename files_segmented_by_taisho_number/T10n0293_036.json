{
    "T10n0293_036:0826b18": "大方廣佛華嚴經卷第三十六",
    "T10n0293_036:0826b20": "罽賓國三藏般若奉　詔譯",
    "T10n0293_036:0826b21": "入不思議解脫境界普賢行願品",
    "T10n0293_036:0826b22": "爾時，彌勒菩薩復告善財童子言：「善男子！譬",
    "T10n0293_036:0826b23": "如有人，得無畏藥，離五恐怖。何等為五？所謂：",
    "T10n0293_036:0826b24": "火不能燒，毒不能中，刀不能傷，水不能漂，煙",
    "T10n0293_036:0826b25": "不能熏；菩薩摩訶薩亦復如是，得一切智菩",
    "T10n0293_036:0826b26": "提心藥，離五怖畏。何等為五？不為一切三毒",
    "T10n0293_036:0826b27": "火燒、五欲毒不中、惑刀不傷、有流不漂、諸",
    "T10n0293_036:0826b28": "覺觀煙不能熏害。「善男子！譬如有人，得解脫",
    "T10n0293_036:0826b29": "藥，終無橫難；菩薩摩訶薩亦復如是，得菩",
    "T10n0293_036:0826c01": "提心解脫智藥，永離一切生死橫難。「善男子！",
    "T10n0293_036:0826c02": "譬如有人，持摩訶應伽藥，隨其方所，一切毒",
    "T10n0293_036:0826c03": "蛇聞此藥氣，即皆遠去；菩薩摩訶薩亦復",
    "T10n0293_036:0826c04": "如是，持菩提心大應伽藥，一切煩惱諸惡毒",
    "T10n0293_036:0826c05": "蛇，聞其氣者，悉皆散滅。「善男子！譬如有人，持",
    "T10n0293_036:0826c06": "無能勝藥，一切怨敵無能勝者；菩薩摩訶",
    "T10n0293_036:0826c07": "薩亦復如是，持菩提心無能勝藥，悉能降伏",
    "T10n0293_036:0826c08": "一切魔軍。「善男子！譬如有人，持毘笈摩藥，",
    "T10n0293_036:0826c09": "能令毒箭自然墮落；菩薩摩訶薩亦復如是，",
    "T10n0293_036:0826c10": "持菩提心毘笈摩藥，令貪、瞋、癡諸邪見箭自",
    "T10n0293_036:0826c11": "然墮落。「善男子！譬如有人，持善見藥，能除",
    "T10n0293_036:0826c12": "一切所有諸病；菩薩摩訶薩亦復如是，持菩",
    "T10n0293_036:0826c13": "提心善見藥王，悉除一切諸煩惱病。「善男子！",
    "T10n0293_036:0826c14": "如有藥樹，名珊陀那，有取其皮以塗瘡者，瘡",
    "T10n0293_036:0826c15": "即除愈，平復如故，亦無[病-丙+盤]㾗，然其樹皮，隨",
    "T10n0293_036:0826c16": "取隨生，終不可盡；菩薩摩訶薩從菩提心生",
    "T10n0293_036:0826c17": "大智樹亦復如是，若有得見而生信者，煩惱",
    "T10n0293_036:0826c18": "業瘡悉得銷滅，一切智樹初無所損。「善男子！",
    "T10n0293_036:0826c19": "如有藥樹，名成就根，以其力故，令閻浮提一",
    "T10n0293_036:0826c20": "切樹根、枝葉、華果增長成就；菩薩摩訶薩菩",
    "T10n0293_036:0826c21": "提心樹亦復如是，以勝威力，能令一切聲聞、",
    "T10n0293_036:0826c22": "獨覺、學、無學等，及諸菩薩所有善根增長成",
    "T10n0293_036:0826c23": "就。「善男子！譬如有藥，名阿藍婆，若用塗身，",
    "T10n0293_036:0826c24": "身之與心咸有堪能；菩薩摩訶薩得菩提心",
    "T10n0293_036:0826c25": "阿藍婆藥亦復如是，令其身心有勝堪能，增",
    "T10n0293_036:0826c26": "長善法。「善男子！譬如有人得念力藥，能令其",
    "T10n0293_036:0826c27": "心念力清淨；菩薩摩訶薩亦復如是，得菩提",
    "T10n0293_036:0826c28": "心念力妙藥，心無障礙，念力清淨。「善男子！譬",
    "T10n0293_036:0826c29": "如有藥，名大蓮華，其有服者，住壽一劫；菩",
    "T10n0293_036:0827a01": "薩摩訶薩服菩提心大蓮華藥亦復如是，於",
    "T10n0293_036:0827a02": "無數劫壽命，自在修集種種波羅蜜行。「善",
    "T10n0293_036:0827a03": "男子！譬如有人，執翳形藥，一切世間人及非",
    "T10n0293_036:0827a04": "人，悉不能見；菩薩摩訶薩持菩提心翳形妙",
    "T10n0293_036:0827a05": "藥亦復如是，於諸境界種種遊行，一切諸魔",
    "T10n0293_036:0827a06": "不能得見。「善男子！如海有珠，名普集眾寶，",
    "T10n0293_036:0827a07": "此珠若在，一切眾寶常不散失，假使劫火焚燒",
    "T10n0293_036:0827a08": "世間能令此海減於一滴，無有是處，況至乾",
    "T10n0293_036:0827a09": "竭？菩薩摩訶薩菩提心珠亦復如是，住於菩",
    "T10n0293_036:0827a10": "薩一切智智大願海中，若常憶持不令退失，",
    "T10n0293_036:0827a11": "能壞菩薩一善根者，終無是處；若退其心，捨",
    "T10n0293_036:0827a12": "一切智，一切善法，即皆散滅。「善男子！如有摩",
    "T10n0293_036:0827a13": "尼，名普集光明，有以此珠，瓔珞其身，映蔽一",
    "T10n0293_036:0827a14": "切寶莊嚴具，所有光明悉皆不現；菩薩摩訶",
    "T10n0293_036:0827a15": "薩菩提心寶亦復如是，莊嚴心性，映蔽一切",
    "T10n0293_036:0827a16": "聲聞、獨覺所有心寶，諸莊嚴具悉無光彩。「善",
    "T10n0293_036:0827a17": "男子！如有珠寶，名曰水清，若以此珠置濁",
    "T10n0293_036:0827a18": "水中，以珠威力水即澄清；菩薩摩訶薩菩提",
    "T10n0293_036:0827a19": "心珠亦復如是，能清一切煩惱垢濁。「善男子！",
    "T10n0293_036:0827a20": "譬如有人得住水寶，繫其身上，入大海中，",
    "T10n0293_036:0827a21": "自在遊行，不為水害；菩薩摩訶薩亦復如是，",
    "T10n0293_036:0827a22": "得菩提心一切智智住水妙寶，入於一切生",
    "T10n0293_036:0827a23": "死海中，遊戲自在，終不沈溺。「善男子！譬如有",
    "T10n0293_036:0827a24": "人得龍寶珠，持入龍宮，遊止大海，以珠威",
    "T10n0293_036:0827a25": "力，一切龍蛇及諸水族，悉不能害；菩薩摩訶",
    "T10n0293_036:0827a26": "薩亦復如是，得菩提心一切智智大龍寶珠，",
    "T10n0293_036:0827a27": "入於欲界，癡愛水中，惑業龍蛇不能為害。「善",
    "T10n0293_036:0827a28": "男子！譬如帝釋，著摩尼冠，莊嚴其頂，映蔽一",
    "T10n0293_036:0827a29": "切諸餘天眾；菩薩摩訶薩亦復如是，著菩提",
    "T10n0293_036:0827b01": "心一切智智大願寶冠繫其心頂，超過一切",
    "T10n0293_036:0827b02": "三界眾生。「善男子！譬如有人，得如意珠，除",
    "T10n0293_036:0827b03": "滅一切貧窮之苦；菩薩摩訶薩亦復如是，得",
    "T10n0293_036:0827b04": "菩提心一切智智如意寶珠，出生菩薩善法",
    "T10n0293_036:0827b05": "資具，遠離一切邪命怖畏。「善男子！譬如有人，",
    "T10n0293_036:0827b06": "得日精珠，持向日光而生於火；菩薩摩訶",
    "T10n0293_036:0827b07": "薩亦復如是，得菩提心一切智性日精寶珠，",
    "T10n0293_036:0827b08": "持向智光而生智火。「善男子！譬如有人，得",
    "T10n0293_036:0827b09": "月愛珠，持向月光而生於水；菩薩摩訶薩",
    "T10n0293_036:0827b10": "亦復如是，得菩提心月精寶珠，持此心珠，鑒",
    "T10n0293_036:0827b11": "迴向光而生一切善根願水。「善男子！譬如",
    "T10n0293_036:0827b12": "龍王，首戴如意摩尼寶冠，遠離一切怨敵怖",
    "T10n0293_036:0827b13": "畏；菩薩摩訶薩亦復如是，著菩提心大悲寶",
    "T10n0293_036:0827b14": "冠，遠離一切惡道諸難。「善男子！如有寶珠，名",
    "T10n0293_036:0827b15": "一切世間莊嚴藏，若有得者，令其所欲悉得",
    "T10n0293_036:0827b16": "充滿，而此寶珠用無窮盡體不損減；菩薩摩",
    "T10n0293_036:0827b17": "訶薩菩提心寶亦復如是，若有得者，令其所",
    "T10n0293_036:0827b18": "願悉得圓滿，而菩提心用不窮盡體無損減。",
    "T10n0293_036:0827b19": "「善男子！如轉輪王，有摩尼寶，置於宮中，放大",
    "T10n0293_036:0827b20": "光明，破一切闇；菩薩摩訶薩亦復如是，以菩",
    "T10n0293_036:0827b21": "提心一切智智大摩尼寶，住於欲界，放大智",
    "T10n0293_036:0827b22": "光，悉破諸趣無明黑闇。「善男子！譬如帝青大",
    "T10n0293_036:0827b23": "摩尼寶，若有為此光明所觸，即同其色；菩薩",
    "T10n0293_036:0827b24": "摩訶薩發菩提心一切智寶亦復如是，觀察",
    "T10n0293_036:0827b25": "諸法迴向善根趣一切智，靡不即同一切智",
    "T10n0293_036:0827b26": "智菩提心色。「善男子！如瑠璃寶，於百千歲處",
    "T10n0293_036:0827b27": "不淨中，不為臭穢之所染著，最極無垢性本",
    "T10n0293_036:0827b28": "淨故；菩薩摩訶薩發菩提心一切智寶亦復",
    "T10n0293_036:0827b29": "如是，於百千劫住欲界中，不為欲界過患所",
    "T10n0293_036:0827c01": "染，最極無垢，如法界性本清淨故。「善男子！",
    "T10n0293_036:0827c02": "譬如有寶，名淨光明，悉能映蔽一切寶色；菩",
    "T10n0293_036:0827c03": "薩摩訶薩發菩提心一切智寶亦復如是，悉",
    "T10n0293_036:0827c04": "能映蔽一切凡夫，有學、無學二乘功德。「善男",
    "T10n0293_036:0827c05": "子！譬如有寶，名為火焰，悉能除滅一切闇冥；",
    "T10n0293_036:0827c06": "菩薩摩訶薩一切智寶亦復如是，觀行相應，",
    "T10n0293_036:0827c07": "能滅一切無明黑闇。「善男子！譬如海中，有無",
    "T10n0293_036:0827c08": "價寶，商人採得，船載入城；其諸摩尼百千萬",
    "T10n0293_036:0827c09": "種，光色、價直無與等者；菩薩摩訶薩菩提心",
    "T10n0293_036:0827c10": "寶亦復如是，住於生死大海之中，乘大願船，",
    "T10n0293_036:0827c11": "深心相續，入解脫城，一切聲聞及辟支佛，所",
    "T10n0293_036:0827c12": "有功德無能及者。「善男子！如有寶珠，名自在",
    "T10n0293_036:0827c13": "王，處閻浮洲，去日月輪四萬由旬，日月宮中",
    "T10n0293_036:0827c14": "所有莊嚴，其珠影現悉皆具足；菩薩摩訶薩",
    "T10n0293_036:0827c15": "發菩提心一切智智清淨功德自在王寶亦復",
    "T10n0293_036:0827c16": "如是，住生死中，照法界空，佛智日月一切",
    "T10n0293_036:0827c17": "功德清淨境界影像莊嚴，悉於中現。「善男",
    "T10n0293_036:0827c18": "子！如有寶珠，名自在王日月光明所照之處，",
    "T10n0293_036:0827c19": "一切財寶、衣服等物，所有價直悉不能及。菩",
    "T10n0293_036:0827c20": "薩摩訶薩發菩提心自在王寶亦復如是，一切",
    "T10n0293_036:0827c21": "智光所照之處，三世所有天人、二乘種種善",
    "T10n0293_036:0827c22": "根漏無漏法一切功德皆不能及。「善男子！",
    "T10n0293_036:0827c23": "譬如海中有摩尼寶，名曰海藏，普現海中諸",
    "T10n0293_036:0827c24": "莊嚴事；菩薩摩訶薩菩提心寶亦復如是，普",
    "T10n0293_036:0827c25": "能顯現一切智海諸莊嚴事。「善男子！譬如天",
    "T10n0293_036:0827c26": "上閻浮檀金，唯除心王大摩尼寶，餘無及者；",
    "T10n0293_036:0827c27": "菩薩摩訶薩發菩提心閻浮檀金亦復如是，",
    "T10n0293_036:0827c28": "除一切智心王大寶，餘無及者。「善男子！譬如",
    "T10n0293_036:0827c29": "有人，善調龍法，於諸龍中而得自在；菩薩摩",
    "T10n0293_036:0828a01": "訶薩亦復如是，發菩提心得一切智善調龍",
    "T10n0293_036:0828a02": "法，於諸一切煩惱龍中而得自在。「善男子！譬",
    "T10n0293_036:0828a03": "如勇士，被執鎧仗，一切怨敵無能降伏；菩薩",
    "T10n0293_036:0828a04": "摩訶薩亦復如是，被執菩提大心鎧仗，一切",
    "T10n0293_036:0828a05": "業惑諸惡怨敵無能摧伏無能屈者。「善男子！",
    "T10n0293_036:0828a06": "譬如天上白栴檀香，若燒一銖，其香普熏小",
    "T10n0293_036:0828a07": "千世界，三千世界滿中珍寶所有價直皆不",
    "T10n0293_036:0828a08": "能及；菩薩摩訶薩菩提心香亦復如是，一念",
    "T10n0293_036:0828a09": "功德普熏法界，聲聞、獨覺一切功德皆所不",
    "T10n0293_036:0828a10": "及。「善男子！如白栴檀，若以塗身，悉能除滅一",
    "T10n0293_036:0828a11": "切熱惱，令其身心普得清涼；菩薩摩訶薩菩",
    "T10n0293_036:0828a12": "提心香亦復如是，發一切智，普熏身心，能除",
    "T10n0293_036:0828a13": "一切虛妄、分別、貪、瞋、癡等諸惑熱惱，令其具",
    "T10n0293_036:0828a14": "足智慧清涼。「善男子！如須彌山，眾生近者，即",
    "T10n0293_036:0828a15": "同其色；菩薩摩訶薩菩提心山亦復如是，若",
    "T10n0293_036:0828a16": "有近者，悉得同其一切智色。「善男子！譬如",
    "T10n0293_036:0828a17": "波利質多羅樹、拘鞞陀羅樹，其皮香氣，閻",
    "T10n0293_036:0828a18": "浮提中所有諸華若婆師迦、若瞻博迦、若",
    "T10n0293_036:0828a19": "蘇摩那及欝金等，如是諸華所有香氣皆",
    "T10n0293_036:0828a20": "不能及；菩薩摩訶薩菩提心樹亦復如是，所",
    "T10n0293_036:0828a21": "發大願功德之香，一切二乘無漏戒定、智慧",
    "T10n0293_036:0828a22": "解脫、解脫知見，諸功德香悉不能及。「善男",
    "T10n0293_036:0828a23": "子！譬如波利質多羅樹、拘鞞陀羅樹，雖未開",
    "T10n0293_036:0828a24": "華，應知即是無量諸華出生之處；菩薩摩訶",
    "T10n0293_036:0828a25": "薩菩提心樹亦復如是，雖未開發一切智華，",
    "T10n0293_036:0828a26": "應知即是無數人天有漏無漏眾菩提華所",
    "T10n0293_036:0828a27": "生之處。「善男子！譬如波利質多羅華，一日熏",
    "T10n0293_036:0828a28": "衣所出香氣，瞻博迦華、婆利師迦華、蘇摩",
    "T10n0293_036:0828a29": "那華，雖千歲熏亦不能及；菩薩摩訶薩菩提",
    "T10n0293_036:0828b01": "心華亦復如是，一生所熏諸功德香，普徹十",
    "T10n0293_036:0828b02": "方一切佛所，一切二乘無漏功德百千劫熏",
    "T10n0293_036:0828b03": "所不能及。「善男子！如海島中生椰子樹，根、莖、",
    "T10n0293_036:0828b04": "枝葉及以華果，一切眾生恒取受用，無時暫",
    "T10n0293_036:0828b05": "歇；菩薩摩訶薩菩提心樹亦復如是，始從發",
    "T10n0293_036:0828b06": "起悲願之心，乃至成佛，正法住世，常時利",
    "T10n0293_036:0828b07": "益一切世間無有間息。「善男子！如有藥汁，",
    "T10n0293_036:0828b08": "名訶樀迦，人或得之，以其一兩變千兩銅，",
    "T10n0293_036:0828b09": "悉成真金，非千兩銅能變此藥；菩薩摩訶薩",
    "T10n0293_036:0828b10": "亦復如是，以菩提心迴向智藥，普變一切業",
    "T10n0293_036:0828b11": "惑等法，悉使成於一切智相，非業惑等能變",
    "T10n0293_036:0828b12": "其心。「善男子！如微小火投乾草[卄/積]，隨所焚",
    "T10n0293_036:0828b13": "燒，其焰轉熾；菩薩摩訶薩菩提心火亦復如",
    "T10n0293_036:0828b14": "是，隨其所緣善惡法聚，能令智焰，展轉增盛。",
    "T10n0293_036:0828b15": "「善男子！譬如一燈然百千燈，其本一燈無減",
    "T10n0293_036:0828b16": "無盡；菩薩摩訶薩菩提心燈亦復如是，普然",
    "T10n0293_036:0828b17": "三世諸佛智燈，而其心燈無減無盡。「善男子！",
    "T10n0293_036:0828b18": "譬如一燈入於闇室，百千年闇悉能破盡，發",
    "T10n0293_036:0828b19": "起光明普照一切；菩薩摩訶薩菩提心燈亦",
    "T10n0293_036:0828b20": "復如是，入眾生心無明闇室，能滅無量百千",
    "T10n0293_036:0828b21": "萬億不可說劫積集一切諸業煩惱，種種障",
    "T10n0293_036:0828b22": "礙，發生一切大智光明。「善男子！譬如燈炷，隨",
    "T10n0293_036:0828b23": "其大小而發光明，若益膏油，明終不絕；菩薩",
    "T10n0293_036:0828b24": "摩訶薩菩提心燈亦復如是，大願為炷，發智",
    "T10n0293_036:0828b25": "慧光，照明法界，益大悲油，教化眾生，莊嚴國",
    "T10n0293_036:0828b26": "土，施作佛事，現大威德，無有休息。「善男子！",
    "T10n0293_036:0828b27": "譬如他化自在天王，冠閻浮檀真金天冠，欲",
    "T10n0293_036:0828b28": "界天子諸莊嚴具，所有光明，無能映奪，一切",
    "T10n0293_036:0828b29": "威力皆不能及；菩薩摩訶薩亦復如是，冠菩",
    "T10n0293_036:0828c01": "提心一切智寶大願天冠，凡夫、二乘所有功",
    "T10n0293_036:0828c02": "德皆不能及。「善男子！如師子王，哮吼之時，師",
    "T10n0293_036:0828c03": "子兒聞皆增勇健，餘獸聞之脂血銷耗即皆",
    "T10n0293_036:0828c04": "竄伏；佛師子王菩提哮吼，一切智聲應知亦",
    "T10n0293_036:0828c05": "爾，諸菩薩聞養育法身增長功德，其餘一切",
    "T10n0293_036:0828c06": "邪執眾生，聞皆退散如冰銷釋。「善男子！譬",
    "T10n0293_036:0828c07": "如有人以師子筋而為樂絃，其音既奏，餘",
    "T10n0293_036:0828c08": "絃悉絕；菩薩摩訶薩亦復如是，以如來師",
    "T10n0293_036:0828c09": "子波羅蜜身菩提心筋為法樂絃，其音既",
    "T10n0293_036:0828c10": "奏，一切五欲及以二乘諸功德絃悉皆斷",
    "T10n0293_036:0828c11": "滅。「善男子！譬如有人以牛羊等種種諸乳，假",
    "T10n0293_036:0828c12": "使積集盈於大海，以師子乳一滴投中，直過",
    "T10n0293_036:0828c13": "無礙，能令眾乳一時變壞；菩薩摩訶薩亦復",
    "T10n0293_036:0828c14": "如是，以如來師子菩提心乳，著無始際業煩",
    "T10n0293_036:0828c15": "惱中，直過無礙，悉令壞滅，終不住於二乘解",
    "T10n0293_036:0828c16": "脫。「善男子！譬如雪山迦陵頻伽鳥，在卵[穀-禾+卵]中",
    "T10n0293_036:0828c17": "有大勢力，一切諸鳥所不能及；菩薩摩訶薩",
    "T10n0293_036:0828c18": "亦復如是，於生死[穀-禾+卵]發菩提心，所有大悲功",
    "T10n0293_036:0828c19": "德勢力，聲聞、獨覺無能及者。「善男子！如金翅",
    "T10n0293_036:0828c20": "鳥王子，初始生時，目則明利，飛則勁捷，威勢",
    "T10n0293_036:0828c21": "力能超過一切其餘眾鳥，雖久成長，無能及",
    "T10n0293_036:0828c22": "者；菩薩摩訶薩亦復如是，發菩提心，為諸如",
    "T10n0293_036:0828c23": "來金翅王子，智慧清淨，大悲勇猛，具自在力",
    "T10n0293_036:0828c24": "神通威勢，一切二乘雖百千劫久修道行所",
    "T10n0293_036:0828c25": "不能及。「善男子！如有壯夫，手執利矛，刺堅",
    "T10n0293_036:0828c26": "密甲，直過無礙；菩薩摩訶薩亦復如是，勇猛",
    "T10n0293_036:0828c27": "精進，執菩提心一切智智銛利快矛，刺諸邪",
    "T10n0293_036:0828c28": "見隨眠密甲，悉能穿徹無有障礙。「善男子！譬",
    "T10n0293_036:0828c29": "如摩訶那伽大力勇士，若奮威怒，於其額上",
    "T10n0293_036:0829a01": "必生瘡疱，瘡若未合，閻浮提中一切人眾無",
    "T10n0293_036:0829a02": "能制伏；菩薩摩訶薩亦復如是，若起大悲，必",
    "T10n0293_036:0829a03": "定發於菩提之心；一切智瘡心未捨來，一切",
    "T10n0293_036:0829a04": "世間諸魔眷屬、惑業惡人不能為害。「善男",
    "T10n0293_036:0829a05": "子！譬如射師有諸弟子，雖未慣習師之技",
    "T10n0293_036:0829a06": "藝，然其智慧、方便、善巧，餘一切人所不能及；",
    "T10n0293_036:0829a07": "菩薩摩訶薩初始發心亦復如是，雖未慣習",
    "T10n0293_036:0829a08": "一切智行，菩提事業，然其所有願、智、解、欲，一",
    "T10n0293_036:0829a09": "切世間凡夫、二乘悉不能及。「善男子！如人",
    "T10n0293_036:0829a10": "學射，先安其足，後習其法及諸劍術，一切武",
    "T10n0293_036:0829a11": "藝斯為根本；菩薩摩訶薩亦復如是，欲學如",
    "T10n0293_036:0829a12": "來一切智道，先當安住菩提之心，然後修行",
    "T10n0293_036:0829a13": "一切佛法。「善男子！譬如幻師，將作幻事，先當",
    "T10n0293_036:0829a14": "起意，憶持幻法，然後一切悉得成就；菩薩摩",
    "T10n0293_036:0829a15": "訶薩亦復如是，將起一切諸佛菩薩神通幻",
    "T10n0293_036:0829a16": "事，先當發起大菩提心，然後一切悉得成就。",
    "T10n0293_036:0829a17": "「善男子！譬如幻術，無色現色，一切變化皆能",
    "T10n0293_036:0829a18": "顯示；菩薩摩訶薩菩提心相、一切智幻亦復",
    "T10n0293_036:0829a19": "如是，雖無有色，不可覩見，然能普於十方法",
    "T10n0293_036:0829a20": "界，示現種種功德莊嚴。「善男子！譬如貓貍，纔",
    "T10n0293_036:0829a21": "見於鼠，鼠即入穴不敢復出；菩薩摩訶薩發",
    "T10n0293_036:0829a22": "菩提心亦復如是，暫以慧眼觀諸惑業，皆即",
    "T10n0293_036:0829a23": "竄滅不復出生。「善男子！譬如有人，著閻浮金",
    "T10n0293_036:0829a24": "莊嚴之具，映蔽一切眾寶光明，皆如聚墨；菩",
    "T10n0293_036:0829a25": "薩摩訶薩亦復如是，著菩提心一切智智金",
    "T10n0293_036:0829a26": "莊嚴具，映蔽一切凡夫二乘功德莊嚴悉無",
    "T10n0293_036:0829a27": "光色。「善男子！如好磁石，少分之力，即能吸壞",
    "T10n0293_036:0829a28": "一切堅牢諸鐵鉤鎖；菩薩摩訶薩亦復如是，",
    "T10n0293_036:0829a29": "若起一念菩提之心，悉能壞滅一切邪見、貪",
    "T10n0293_036:0829b01": "欲繫縛、無明鉤鎖。「善男子！如有磁石，隨所在",
    "T10n0293_036:0829b02": "處，鐵若見之，即皆散滅，無留住者；菩薩摩",
    "T10n0293_036:0829b03": "訶薩亦復如是，發菩提心以智觀察一切，世",
    "T10n0293_036:0829b04": "間諸業煩惱、二乘解脫，若暫見之，即皆散滅",
    "T10n0293_036:0829b05": "無有住者。「善男子！譬如漁人，善入大海，一切",
    "T10n0293_036:0829b06": "水族無能為害，假使入於摩竭魚口，亦不為",
    "T10n0293_036:0829b07": "彼之所吞噬；菩薩摩訶薩亦復如是，發菩提",
    "T10n0293_036:0829b08": "心入生死海，諸業煩惱，一切水族，不能為",
    "T10n0293_036:0829b09": "害，假使入於聲聞、獨覺實際解脫摩竭口中，",
    "T10n0293_036:0829b10": "亦不為其之所留難。「善男子！譬如有人，飲甘",
    "T10n0293_036:0829b11": "露漿，一切諸毒不能為害，菩薩摩訶薩亦復",
    "T10n0293_036:0829b12": "如是，飲菩提心一切智智甘露法漿，不墮聲",
    "T10n0293_036:0829b13": "聞、辟支佛地，以具廣大悲願力故。「善男子！譬",
    "T10n0293_036:0829b14": "如有人，得安繕那藥，以塗其目，雖能自在",
    "T10n0293_036:0829b15": "遊行人間，一切世人所不能見，菩薩摩訶薩",
    "T10n0293_036:0829b16": "亦復如是，得菩提心安繕那藥，能以願智方",
    "T10n0293_036:0829b17": "便，隨順入魔境界，自在遊行，一切眾魔所",
    "T10n0293_036:0829b18": "不能見。「善男子！譬如有人，依附於王，不畏餘",
    "T10n0293_036:0829b19": "人；菩薩摩訶薩亦復如是，依菩提心住一",
    "T10n0293_036:0829b20": "切智大勢力王，不畏世間一切障、蓋、惡趣之",
    "T10n0293_036:0829b21": "難。「善男子！譬如有人，住於水中，不畏火焚；",
    "T10n0293_036:0829b22": "菩薩摩訶薩亦復如是，住菩提心善根水中，",
    "T10n0293_036:0829b23": "不畏一切聲聞、獨覺解脫智火。「善男子！譬如",
    "T10n0293_036:0829b24": "有人，依倚猛將，即不怖畏一切怨敵；菩薩摩",
    "T10n0293_036:0829b25": "訶薩亦復如是，依菩提心勇猛智將，不畏一",
    "T10n0293_036:0829b26": "切惡行怨敵。「善男子！如釋天王，執金剛杵，摧",
    "T10n0293_036:0829b27": "伏一切阿脩羅眾；菩薩摩訶薩亦復如是，持",
    "T10n0293_036:0829b28": "菩提心金剛智杵，摧伏一切諸魔外道阿脩",
    "T10n0293_036:0829b29": "羅眾。「善男子！譬如有人得最勝藥，服之延齡，",
    "T10n0293_036:0829c01": "長得充健，不羸、不瘦、不老、不病；菩薩摩訶薩",
    "T10n0293_036:0829c02": "亦復如是，服菩提心最勝智藥，住無數劫生",
    "T10n0293_036:0829c03": "死之中修菩薩行，心無疲厭亦無染著。「善男",
    "T10n0293_036:0829c04": "子！譬如有人，調和藥汁，必當先取好清淨水，",
    "T10n0293_036:0829c05": "於一切處平等受用；菩薩摩訶薩亦復如是，",
    "T10n0293_036:0829c06": "欲修菩薩一切行願，先當發起菩提之心，能",
    "T10n0293_036:0829c07": "令一切平等受潤。「善男子！譬如有人，欲護其",
    "T10n0293_036:0829c08": "身，先護命根；菩薩摩訶薩亦復如是，護持一",
    "T10n0293_036:0829c09": "切諸佛正法，應先守護菩提之心。「善男子！譬",
    "T10n0293_036:0829c10": "如有人，命根若斷，所務皆息，不能利益父母、",
    "T10n0293_036:0829c11": "宗親；菩薩摩訶薩亦復如是，捨菩提心一切",
    "T10n0293_036:0829c12": "智命，所有功德皆不成就，不能利益一切眾",
    "T10n0293_036:0829c13": "生。「善男子！譬如大海一切毒藥所不能壞；菩",
    "T10n0293_036:0829c14": "薩摩訶薩亦復如是，發菩提心一切智海，諸",
    "T10n0293_036:0829c15": "業煩惱、二乘之心、一切眾毒所不能壞。「善男",
    "T10n0293_036:0829c16": "子！譬如日輪，星宿光明不能映蔽；菩薩摩訶",
    "T10n0293_036:0829c17": "薩亦復如是，菩提心日大智慧輪，一切二",
    "T10n0293_036:0829c18": "乘無漏功德星宿智光所不能蔽。「善男子！",
    "T10n0293_036:0829c19": "譬如王子初始生時，即為一切耆舊大臣之",
    "T10n0293_036:0829c20": "所尊重，以種族真正增上自在故；菩薩摩訶",
    "T10n0293_036:0829c21": "薩亦復如是，於佛法中初發菩提一切智心，",
    "T10n0293_036:0829c22": "生如來家為法王子，即為一切久修梵行聲",
    "T10n0293_036:0829c23": "聞、緣覺所共尊重，以菩提心大悲種姓增上",
    "T10n0293_036:0829c24": "自在故。「善男子！譬如王子年雖幼稚，一切",
    "T10n0293_036:0829c25": "大臣皆悉敬禮，然此王子於彼大臣心雖敬",
    "T10n0293_036:0829c26": "重，不應禮拜，以種姓殊勝故；菩薩摩訶薩亦",
    "T10n0293_036:0829c27": "復如是，雖初發心修菩薩行，二乘耆舊久修",
    "T10n0293_036:0829c28": "梵行，見此菩薩皆應敬禮，以得法殊勝故。「善",
    "T10n0293_036:0829c29": "男子！譬如王子，雖於一切臣佐之中未得自",
    "T10n0293_036:0830a01": "在，輔相大臣無能與等，以其生處極尊勝故；",
    "T10n0293_036:0830a02": "菩薩摩訶薩亦復如是，雖於一切業煩惱中",
    "T10n0293_036:0830a03": "未得自在，然其已發大菩提心，諸阿羅漢及",
    "T10n0293_036:0830a04": "辟支佛無能與等，以具如來聖種姓故。「善男",
    "T10n0293_036:0830a05": "子！譬如清淨摩尼寶珠，眼有瞖故見為不",
    "T10n0293_036:0830a06": "淨；菩薩摩訶薩亦復如是，大菩提心本性清",
    "T10n0293_036:0830a07": "淨，一切眾生無智瞖眼，以不信故，謂為不",
    "T10n0293_036:0830a08": "淨。「善男子！譬如有藥，為呪所持，若有眾生見",
    "T10n0293_036:0830a09": "聞、同住，一切諸病皆得銷滅；菩薩摩訶薩",
    "T10n0293_036:0830a10": "菩提心藥亦復如是，一切善根、智慧、方便皆",
    "T10n0293_036:0830a11": "為願智共所攝持，若有眾生見、聞、同住、隨順、",
    "T10n0293_036:0830a12": "憶念，諸煩惱病悉得除滅。「善男子！譬如有",
    "T10n0293_036:0830a13": "人，常服甘露，其身畢竟不變不壞；菩薩摩訶",
    "T10n0293_036:0830a14": "薩亦復如是，若常憶持菩提心露，令願智身",
    "T10n0293_036:0830a15": "畢竟不壞。「善男子！譬如有人，被鵝羽衣，一切",
    "T10n0293_036:0830a16": "泥水不能染著；菩薩摩訶薩亦復如是，淨菩",
    "T10n0293_036:0830a17": "提心白鵝羽衣，一切生死、諸業煩惱不能染",
    "T10n0293_036:0830a18": "著。「善男子！譬如桴筏，以繩貫穿連綴竹木",
    "T10n0293_036:0830a19": "不令分散，於河流中遊行自在；菩薩摩訶薩",
    "T10n0293_036:0830a20": "亦復如是，以菩提心大願智繩攝持諸行，不",
    "T10n0293_036:0830a21": "令分散，法駛流中遊行自在，隨順趣入一切",
    "T10n0293_036:0830a22": "智海。「善男子！譬如木人，若無機關，身即離",
    "T10n0293_036:0830a23": "散，雖具支分，不能運動；菩薩摩訶薩亦復",
    "T10n0293_036:0830a24": "如是，捨菩提心，行即分散，不能成就一切",
    "T10n0293_036:0830a25": "佛法。「善男子！如轉輪王，有沈香寶，名曰象藏，",
    "T10n0293_036:0830a26": "若燒此香，王四種兵悉騰虛空；菩薩摩訶薩",
    "T10n0293_036:0830a27": "菩提心香亦復如是，若發此心，即令菩薩一",
    "T10n0293_036:0830a28": "切善根永出三界，行如來智普遍無盡虛空",
    "T10n0293_036:0830a29": "法界。「善男子！譬如金剛，唯從金剛及金處生，",
    "T10n0293_036:0830b01": "非餘寶處之所能生；菩薩摩訶薩菩提心金",
    "T10n0293_036:0830b02": "剛亦復如是，唯從大悲救護眾生金剛處生，",
    "T10n0293_036:0830b03": "及能觀察一切智境金處而生，非餘眾生善",
    "T10n0293_036:0830b04": "根處生。「善男子！譬如有樹，名曰無根，所依住",
    "T10n0293_036:0830b05": "處竟不可得，而其一切枝葉華果悉皆繁茂；",
    "T10n0293_036:0830b06": "菩薩摩訶薩菩提心樹亦復如是，一切智性",
    "T10n0293_036:0830b07": "無有所依，而能生長福德智慧神通大願，枝",
    "T10n0293_036:0830b08": "葉華果饒益世間，普覆一切。「善男子！如金",
    "T10n0293_036:0830b09": "剛寶，非諸劣惡及[斯/瓦]破器所能容持，唯除金",
    "T10n0293_036:0830b10": "銀全具寶器；菩薩摩訶薩發菩提心金剛智",
    "T10n0293_036:0830b11": "寶亦復如是，非餘下劣薄福眾生慳、嫉、破戒、",
    "T10n0293_036:0830b12": "瞋恨、嬾惰、妄念、無智諸惡器中所能容持，亦",
    "T10n0293_036:0830b13": "非退失殊勝志願、散亂、惡覺眾生器中所能",
    "T10n0293_036:0830b14": "容持，唯除菩薩深心寶器。「善男子！譬如金剛，",
    "T10n0293_036:0830b15": "能鑽眾寶。菩薩摩訶薩菩提心金剛亦復如",
    "T10n0293_036:0830b16": "是，悉能穿徹一切法寶。「善男子！譬如金剛，能",
    "T10n0293_036:0830b17": "壞一切堅固寶山；菩薩摩訶薩菩提心金剛",
    "T10n0293_036:0830b18": "亦復如是，悉能摧壞諸邪見山。「善男子！譬如",
    "T10n0293_036:0830b19": "金剛，雖破不全，猶勝眾寶金莊嚴具；菩薩摩",
    "T10n0293_036:0830b20": "訶薩亦復如是，發菩提心一切智寶，雖復志",
    "T10n0293_036:0830b21": "劣少有虧損，猶勝一切二乘功德。「善男子！譬",
    "T10n0293_036:0830b22": "如金剛，雖有損缺，猶能除滅一切貧苦；菩薩",
    "T10n0293_036:0830b23": "摩訶薩亦復如是，發菩提心一切智寶，雖諸",
    "T10n0293_036:0830b24": "戒行多有損缺，終能捨離一切生死。「善男子！",
    "T10n0293_036:0830b25": "譬如金剛，乃至少分，悉能破壞一切諸物；菩",
    "T10n0293_036:0830b26": "薩摩訶薩亦復如是，發菩提心，乃至一念，即",
    "T10n0293_036:0830b27": "破一切無知諸惑。「善男子！譬如金剛，非諸",
    "T10n0293_036:0830b28": "凡下之所能得；菩薩摩訶薩菩提心金剛一",
    "T10n0293_036:0830b29": "切智寶亦復如是，非諸劣意凡夫二乘之所",
    "T10n0293_036:0830c01": "能得。「善男子！譬如金剛，不識寶人，不知其",
    "T10n0293_036:0830c02": "能，不得受用；菩薩摩訶薩菩提心金剛亦復",
    "T10n0293_036:0830c03": "如是，鈍根、無智、下劣凡夫不了其能，不得",
    "T10n0293_036:0830c04": "其用。「善男子！譬如金剛，無能銷滅；菩薩摩訶",
    "T10n0293_036:0830c05": "薩菩提心金剛亦復如是，一切諸法無能銷",
    "T10n0293_036:0830c06": "滅。「善男子！如金剛杵，諸大力士皆不能持，",
    "T10n0293_036:0830c07": "唯除有大那羅延力；菩薩摩訶薩菩提心杵",
    "T10n0293_036:0830c08": "亦復如是，一切二乘雖有大力，皆不能持，唯",
    "T10n0293_036:0830c09": "除菩薩廣大因緣堅固善力。「善男子！譬如金",
    "T10n0293_036:0830c10": "剛，一切諸物無能壞者，而能普壞一切諸物，",
    "T10n0293_036:0830c11": "無有障礙，然其體性亦不損減；菩薩摩訶薩",
    "T10n0293_036:0830c12": "菩提之心亦復如是，普於三世無數劫中，教",
    "T10n0293_036:0830c13": "化眾生，修行苦行，一切世間聲聞、獨覺所不",
    "T10n0293_036:0830c14": "能及咸能作之，然一切智大心金剛畢竟",
    "T10n0293_036:0830c15": "堅固，無有損減，不生疲厭，亦無障礙。「善男",
    "T10n0293_036:0830c16": "子！譬如金剛，非餘地分之所能持，唯除堅厚",
    "T10n0293_036:0830c17": "金剛之際；菩薩摩訶薩菩提之心亦復如是，",
    "T10n0293_036:0830c18": "聲聞、獨覺所有行願皆不能持，唯除趣向薩",
    "T10n0293_036:0830c19": "婆若道，諸大菩薩堅固智力。「善男子！如金剛",
    "T10n0293_036:0830c20": "器，無有瑕隙，用盛於水，永不滲漏而令散",
    "T10n0293_036:0830c21": "失；菩薩摩訶薩大菩提心金剛寶器亦復如",
    "T10n0293_036:0830c22": "是，體性無漏，堅固迴向，盛善根水，永不散",
    "T10n0293_036:0830c23": "失。「善男子！如金剛輪，能持大地，不令散壞，",
    "T10n0293_036:0830c24": "亦不陷沒；菩薩摩訶薩菩提之心亦復如是，",
    "T10n0293_036:0830c25": "能持菩薩一切行願，不令墜沒入於三界。「善",
    "T10n0293_036:0830c26": "男子！譬如金剛，久處水中，不爛不壞；菩薩摩",
    "T10n0293_036:0830c27": "訶薩菩提之心亦復如是，於一切劫久處生",
    "T10n0293_036:0830c28": "死業、煩惱中，不爛不壞。「善男子！譬如金剛，一",
    "T10n0293_036:0830c29": "切大火不能燒然，不能令熱；菩薩摩訶薩菩",
    "T10n0293_036:0831a01": "提之心亦復如是，一切生死諸煩惱火，不能",
    "T10n0293_036:0831a02": "燒然，不能令熱。「善男子！譬如此界，一切諸佛",
    "T10n0293_036:0831a03": "將成正覺、降伏四魔、證一切智、坐道場時，唯",
    "T10n0293_036:0831a04": "三千界金剛地際金剛座上之所能持，非是",
    "T10n0293_036:0831a05": "餘座所能成就；菩薩摩訶薩菩提心座亦復",
    "T10n0293_036:0831a06": "如是，能持菩薩一切行願諸波羅蜜、圓滿諸",
    "T10n0293_036:0831a07": "忍、深入諸地、具足善根、種種迴向、蒙佛授",
    "T10n0293_036:0831a08": "記、修集增長諸菩薩道、親近供養一切如",
    "T10n0293_036:0831a09": "來、承順受持大法雲雨、速疾增長堅固大悲、",
    "T10n0293_036:0831a10": "及能成辨一切願智、乃至究竟阿耨多羅三",
    "T10n0293_036:0831a11": "藐三菩提，唯金剛智之所能持，非餘善根所",
    "T10n0293_036:0831a12": "能成就。「善男子！如轉輪王，遊四天下七寶之",
    "T10n0293_036:0831a13": "中，輪寶先導；菩薩摩訶薩亦復如是，為法輪",
    "T10n0293_036:0831a14": "王利益一切，菩提心寶最為先導。「善男子！譬",
    "T10n0293_036:0831a15": "如世間滅除怨敵諸器仗中，弓箭最勝；菩薩",
    "T10n0293_036:0831a16": "摩訶薩亦復如是，於諸一切助道具中，菩提",
    "T10n0293_036:0831a17": "之心最為第一，悉能滅除一切煩惱、生、死、怨",
    "T10n0293_036:0831a18": "故。「善男子！譬如一切水生華中，優鉢羅華而",
    "T10n0293_036:0831a19": "為最勝，陸生華中，瞻博迦華而為最勝。菩薩",
    "T10n0293_036:0831a20": "摩訶薩菩提之心亦復如是，一切智體優鉢",
    "T10n0293_036:0831a21": "羅華，大慈悲心瞻博迦華最為第一，能滅眾",
    "T10n0293_036:0831a22": "生業煩惱故。「善男子！如諸乘中，船為第一，以",
    "T10n0293_036:0831a23": "行速疾，令身安樂，能達大海到於彼岸；菩薩",
    "T10n0293_036:0831a24": "摩訶薩亦復如是，於彼一切二乘之中，大菩",
    "T10n0293_036:0831a25": "提心而為第一，以能速疾運度眾生，令其安",
    "T10n0293_036:0831a26": "樂達彼岸故。「善男子！譬如世間一切水中，雨",
    "T10n0293_036:0831a27": "水第一；菩薩摩訶薩亦復如是，於諸一切三",
    "T10n0293_036:0831a28": "昧水中，菩提之心而為第一，能生一切禪定",
    "T10n0293_036:0831a29": "解脫甘露味故。「善男子！譬如鹽中，先陀婆鹽",
    "T10n0293_036:0831b01": "而為第一，能除諸病及能明眼；菩薩摩訶薩",
    "T10n0293_036:0831b02": "亦復如是，於其八萬四千法中，菩提之心而",
    "T10n0293_036:0831b03": "為最勝，以能除滅一切眾生惑業、重病生智",
    "T10n0293_036:0831b04": "明故。「善男子！譬如乳中，牛乳第一，能除諸病，",
    "T10n0293_036:0831b05": "令人增壽；菩薩摩訶薩菩提之心亦復如是，",
    "T10n0293_036:0831b06": "於諸正法甘露味中，而為最勝，能除眾生諸",
    "T10n0293_036:0831b07": "煩惱病，及令菩薩慧命增故。「善男子！此菩提",
    "T10n0293_036:0831b08": "心成就如是無量無邊，乃至不可說不可說",
    "T10n0293_036:0831b09": "具足圓滿殊勝功德，若有眾生發阿耨多羅",
    "T10n0293_036:0831b10": "三藐三菩提心，則獲如是具足圓滿勝功德",
    "T10n0293_036:0831b11": "法。善男子！汝獲善利，具善名稱，汝今能發阿",
    "T10n0293_036:0831b12": "耨多羅三藐三菩提心求菩薩行，已得如是",
    "T10n0293_036:0831b13": "難行難集大功德故。」",
    "T10n0293_036:0831b14": "大方廣佛華嚴經卷第三十六"
}