{
    "T37n1764_001:0613a02": "No. 1764 [cf. No. 374]",
    "T37n1764_01a:0613a03": "folio_1a 大般涅槃經義記卷第一之上",
    "T37n1764_01a:0613a05": "隋淨影寺沙門釋慧遠述",
    "T37n1764_01a:0613a06": "聖教萬差，要唯有二，謂聲聞藏及菩薩藏，教",
    "T37n1764_01a:0613a07": "聲聞法名聲聞藏、教菩薩法名菩薩藏。聲聞",
    "T37n1764_01a:0613a08": "藏中所教有二：一聲聞聲聞、二緣覺聲聞。聲",
    "T37n1764_01a:0613a09": "聞聲聞者，是人先來求聲聞道，常樂觀察四",
    "T37n1764_01a:0613a10": "真諦法，成聲聞性，於最後身值佛，為說四真",
    "T37n1764_01a:0613a11": "諦法而得悟道，本聲聞性，今復聞聲而得悟",
    "T37n1764_01a:0613a12": "道，是故名曰聲聞聲聞，如經中說「求聲聞者",
    "T37n1764_01a:0613a13": "為說四諦」。據此為言，緣覺聲聞者，是人本來",
    "T37n1764_01a:0613a14": "求緣覺道，常樂觀察十二緣法，於最後身值",
    "T37n1764_01a:0613a15": "佛，為說十二緣法而得悟道，本緣覺性，於最",
    "T37n1764_01a:0613a16": "後身聞聲悟道，是故名為緣覺聲聞，如經中",
    "T37n1764_01a:0613a17": "說「為求緣覺者說十二緣法」。就斯為論，是二",
    "T37n1764_01a:0613a18": "雖殊，同求小法，藉教、處等，是故對斯二人所",
    "T37n1764_01a:0613a19": "說為聲聞藏。菩薩藏中所教之人亦有二種：",
    "T37n1764_01a:0613a20": "一漸、二頓。言漸入者，是人過去曾習大法，中",
    "T37n1764_01a:0613a21": "間學小，後還入大，大從小入，謂之為漸，故經",
    "T37n1764_01a:0613a22": "說言「除先修習學小乘者，我今亦令入是法",
    "T37n1764_01a:0613a23": "中」，此是漸入。言頓悟者，有諸眾生久習大乘",
    "T37n1764_01a:0613a24": "相應善根，今始見佛則能入大，大不由小，目",
    "T37n1764_01a:0613a25": "之為頓，故經說言「或有眾生，世世已來常受",
    "T37n1764_01a:0613a26": "我化，始見我身、聞我所說則皆信受，入如來",
    "T37n1764_01a:0613a27": "慧」，此是頓悟。漸入菩薩始小終大、頓悟之人",
    "T37n1764_01a:0613a28": "一往入深，頓、漸雖殊，以其當時受大處一，是",
    "T37n1764_01a:0613a29": "故對斯二人所說為菩薩藏。聖教雖眾，不出",
    "T37n1764_01a:0613b01": "此二，故龍樹云：「佛滅度後，迦葉、阿難於王舍",
    "T37n1764_01a:0613b02": "城結集三藏為聲聞藏，文殊、阿難於鐵圍",
    "T37n1764_01a:0613b03": "山集摩訶衍經為菩薩藏。」《地持》亦云「佛為",
    "T37n1764_01a:0613b04": "聲聞菩薩行出苦道，說修多羅。」結集經者，集",
    "T37n1764_01a:0613b05": "為二藏，以說聲聞所行為聲聞藏、說菩薩所",
    "T37n1764_01a:0613b06": "行為菩薩藏。彼論復云「十二部中，唯方廣",
    "T37n1764_01a:0613b07": "部是菩薩藏，餘十一部是聲聞藏。」此經亦云",
    "T37n1764_01a:0613b08": "「唯方廣部菩薩所持，餘十一部二乘所持。」菩",
    "T37n1764_01a:0613b09": "薩所持猶菩薩藏，二乘所持猶聲聞藏，故知",
    "T37n1764_01a:0613b10": "聖說無出此二。此二亦名大乘、小乘，半、滿教",
    "T37n1764_01a:0613b11": "等，名雖改變，其義不殊。今此經者，二藏之中",
    "T37n1764_01a:0613b12": "菩薩藏收，漸教眾生長養法門，故下文言「先",
    "T37n1764_01a:0613b13": "教半字，後教滿字」。已知教之分齊。次釋其名。",
    "T37n1764_01a:0613b14": "今言大涅槃者，乃是標經別部名也。經名不",
    "T37n1764_01a:0613b15": "同，乃有多種，或有當法、或復就人、或時隨",
    "T37n1764_01a:0613b16": "事、或從喻況、或就人法、或從法喻、或隨事",
    "T37n1764_01a:0613b17": "法，其例非一。今此經者從法為名，法謂諸佛",
    "T37n1764_01a:0613b18": "大涅槃果，故始舉之。此名不足，若依梵本，名",
    "T37n1764_01a:0613b19": "為摩訶般涅槃那。摩訶名大，歎勝之詞。涅槃",
    "T37n1764_01a:0613b20": "有三，謂聲聞、緣覺及佛所得。簡別前二不加，",
    "T37n1764_01a:0613b21": "是故言大，體實絕待，寄對顯之。大義有六：一",
    "T37n1764_01a:0613b22": "常故名大，故下文言「大名為常」；二勝故名大，",
    "T37n1764_01a:0613b23": "如世勝人名為大人，故下文言「是人若能安",
    "T37n1764_01a:0613b24": "住正法，名人中勝」，勝故名大，涅槃如是；三廣",
    "T37n1764_01a:0613b25": "故名大，故下文言「大名廣博」，體窮法界，名性",
    "T37n1764_01a:0613b26": "廣博；四多故名大，故下文言「譬如大藏，多諸",
    "T37n1764_01a:0613b27": "珍異」，涅槃如是，多有種種妙法珍寶，故名為",
    "T37n1764_01a:0613b28": "大；五高故名大，故下文言「譬如大山，人不能",
    "T37n1764_01a:0613b29": "上，故名大山」，涅槃如是，凡夫二乘乃至十住",
    "T37n1764_01a:0613c01": "不能到故，名之為大；六深故名大，如海淵深，",
    "T37n1764_01a:0613c02": "名為大海，故下文言「大者名為不可思議，淵",
    "T37n1764_01a:0613c03": "深難測，名不可思」。大體不同，略有三種：一者",
    "T37n1764_01a:0613c04": "體大，謂性淨涅槃，體窮真性，義充法界；二者",
    "T37n1764_01a:0613c05": "相大，謂方便涅槃，過無不盡，德無不備；三者",
    "T37n1764_01a:0613c06": "用大，謂應化涅槃，妙用曠周，巧化無盡。故下",
    "T37n1764_01a:0613c07": "文言「大般涅槃能建大義」，義猶用也，具斯三",
    "T37n1764_01a:0613c08": "義，是故言大。所言般者，此翻名入。入義有",
    "T37n1764_01a:0613c09": "三：一就實以論，息妄歸真，從因趣果，名之為",
    "T37n1764_01a:0613c10": "入；二據化辨入，示滅有因，現亡身智，趣入無",
    "T37n1764_01a:0613c11": "為；三就真應相對說入，息化歸真。今此所論，",
    "T37n1764_01a:0613c12": "備具三義。言涅槃者，有人釋言「非梵、非漢，直",
    "T37n1764_01a:0613c13": "是佛語。」若論佛語，一切皆是，豈獨涅槃？故下",
    "T37n1764_01a:0613c14": "文言「種種異論、文章、呪術，皆是佛說」，雖是佛",
    "T37n1764_01a:0613c15": "說，不離方言，若離方言，佛則無說，云何而言",
    "T37n1764_01a:0613c16": "非梵、非漢？有人復言「是天竺語，名總萬德，此",
    "T37n1764_01a:0613c17": "方更無一名能翻，故存梵本，名曰涅槃。」涅槃",
    "T37n1764_01a:0613c18": "之體實備萬德，涅槃一名非盡萬德，若使涅",
    "T37n1764_01a:0613c19": "槃名含萬德，是則宣說萬德之時，不應隨德",
    "T37n1764_01a:0613c20": "更立名字，欲說萬德，更立別名，明知非總。若",
    "T37n1764_01a:0613c21": "言此方無名能翻，此義不然，如下文中如來",
    "T37n1764_01a:0613c22": "隨類普告眾生：「今日如來將欲涅槃。」隨音異",
    "T37n1764_01a:0613c23": "告，云何叵翻？今正相翻，名之為滅；隨義傍",
    "T37n1764_01a:0613c24": "翻，名別多種，或云不生、或云不滅、或稱不",
    "T37n1764_01a:0613c25": "燃、或言不織、或曰寂靜、或名無為、或云無",
    "T37n1764_01a:0613c26": "相，如是非一。云何得知是滅非總？今此且以",
    "T37n1764_01a:0613c27": "四義驗之：一就昔以求，如來昔於餘契經中",
    "T37n1764_01a:0613c28": "每常宣說生死因果盡無之處以為涅槃，今",
    "T37n1764_01a:0613c29": "日涅槃，名不異昔，何忽是總？二據終以驗，如",
    "T37n1764_01a:0614a01": "來今於婆羅樹間，大音普告云：「今涅槃。」眾生",
    "T37n1764_01a:0614a02": "聞已，咸皆悲惱，詣佛請住。若使涅槃名總萬",
    "T37n1764_01a:0614a03": "德，是則宣唱萬德示人，眾生應喜，何故悲泣，",
    "T37n1764_01a:0614a04": "詣佛請住？以斯准驗，明知非總。三准定方言，",
    "T37n1764_01a:0614a05": "其外國人見人死滅，咸皆稱言某甲涅槃。世",
    "T37n1764_01a:0614a06": "人死滅，何德可總？四取文為證，如下文中佛",
    "T37n1764_01a:0614a07": "歎純陀能知如來，云同眾生方便涅槃，世間",
    "T37n1764_01a:0614a08": "眾生何曾有彼萬德涅槃可以示同？蓋乃如",
    "T37n1764_01a:0614a09": "來同世盡滅，名示涅槃。又，《法華》中日月燈佛",
    "T37n1764_01a:0614a10": "說《法華》竟，於夜後分入般涅槃，下偈頌云",
    "T37n1764_01a:0614a11": "「佛此夜滅度，如薪盡火滅」，明知涅槃是滅非",
    "T37n1764_01a:0614a12": "總。問曰：若言涅槃名滅，下文說言「諸結火滅，",
    "T37n1764_01a:0614a13": "名為滅度，離覺觀故，名曰涅槃」，是則涅槃與",
    "T37n1764_01a:0614a14": "滅義異，云何而言涅槃名滅？釋言：外國滅有",
    "T37n1764_01a:0614a15": "多名，所謂涅槃、毘尼及與彌留陀等，以名多",
    "T37n1764_01a:0614a16": "故，隨其異義各施異名，故滅覺觀說為涅槃，",
    "T37n1764_01a:0614a17": "諸結火滅更作異稱，此翻名滅。此方名少，涅",
    "T37n1764_01a:0614a18": "槃、毘尼、彌留陀等同翻名滅，其猶外國菩提、",
    "T37n1764_01a:0614a19": "末伽，此俱名道。何者是滅？滅有四義：一是事",
    "T37n1764_01a:0614a20": "滅，滅生死因，盡生死果。二是德滅，捨修安寂，",
    "T37n1764_01a:0614a21": "故名為滅。又佛真德離相、離性，亦名為滅。言",
    "T37n1764_01a:0614a22": "離相者，如淨醍醐，體雖是有，而無青、黃、赤、白",
    "T37n1764_01a:0614a23": "等相，亦如一切眾生心識，體雖是有，而無大、",
    "T37n1764_01a:0614a24": "小、長、短等相。涅槃亦爾，體雖是有，而無一相、",
    "T37n1764_01a:0614a25": "無何等相，如下文說「謂無色、聲、香、味、觸相，無",
    "T37n1764_01a:0614a26": "生、住、滅、男、女等相，乃至無有自相可取。」言離",
    "T37n1764_01a:0614a27": "性者，大涅槃中諸德同體，共相集成，無有一",
    "T37n1764_01a:0614a28": "德別守自性，如就諸德宣說常義，離諸德外",
    "T37n1764_01a:0614a29": "無別有一常性可得，諸義齊然，故下文言「又",
    "T37n1764_01a:0614b01": "非別異，故成涅槃」。三是應滅，隨化世間，示滅",
    "T37n1764_01a:0614b02": "有因，現亡身智。四是理滅，如經中說「一苦滅",
    "T37n1764_01a:0614b03": "諦，一切眾生畢竟寂滅，即涅槃相」，如是等也。",
    "T37n1764_01a:0614b04": "理滅有二：一是相空，妄想諸法，空無自實；二",
    "T37n1764_01a:0614b05": "是真空，如來藏中恒沙佛法，離相、離性。言離",
    "T37n1764_01a:0614b06": "相者，如馬鳴說：「謂非有相、非無相、非非有相、",
    "T37n1764_01a:0614b07": "非非無相、非有無俱相、非自相、非他相、非非",
    "T37n1764_01a:0614b08": "自相、非非他相、非自他俱相，如是一切妄心",
    "T37n1764_01a:0614b09": "分別，悉不相應，唯證境界。」言離性者，是諸佛",
    "T37n1764_01a:0614b10": "法同一體性，互相集成，不離、不脫、不斷、不異，",
    "T37n1764_01a:0614b11": "以同體故，無有一法別守自性。滅義雖眾，要",
    "T37n1764_01a:0614b12": "唯此四。此四滅中，理滅為本，由見相空成前",
    "T37n1764_01a:0614b13": "事滅、由見真空成前德滅、依德起用便有應",
    "T37n1764_01a:0614b14": "滅。若以分相，說前三滅以為涅槃；攝相論之，",
    "T37n1764_01a:0614b15": "四滅俱是。問曰：此經具明諸義，何故偏言大",
    "T37n1764_01a:0614b16": "涅槃乎？涅槃為宗，故偏言耳，亦可諸義不可",
    "T37n1764_01a:0614b17": "備彰，且舉涅槃。那者名息，今略不舉。息有三",
    "T37n1764_01a:0614b18": "義：一息生死有為因果，趣入無為，名之為息；",
    "T37n1764_01a:0614b19": "二息修契實，名之為息，故下文言「若能斷除",
    "T37n1764_01a:0614b20": "三十七品所行之事，是名涅槃」；三息化歸真，",
    "T37n1764_01a:0614b21": "名之為息。此舉所詮。經為能詮，外國正音名",
    "T37n1764_01a:0614b22": "修多羅，此翻名線，以能貫穿一切法相，如線",
    "T37n1764_01a:0614b23": "貫華，是故就喻說之為線。而言經者，線能貫",
    "T37n1764_01a:0614b24": "華，經能持緯，其用相似，故復名經。若依俗",
    "T37n1764_01a:0614b25": "訓，經者常也，教之一法，經古歷今，恒有曰常。",
    "T37n1764_01a:0614b26": "壽命品(一-二)1壽命品者，依多品經，名為序品；依小品經，名",
    "T37n1764_01a:0614b27": "壽命品。諸經立品，大例有三：或有從廣、或復",
    "T37n1764_01a:0614b28": "就略、或當相以名。此言壽命，從略言耳，以下",
    "T37n1764_01a:0614b29": "迦葉偈請之後，明其慈悲不殺因緣，得壽命",
    "T37n1764_01a:0614c01": "長，就此彰名，名壽命品。命限稱壽，神慧不",
    "T37n1764_01a:0614c02": "斷，目之為命。品者品別，亦可品者是其品類，",
    "T37n1764_01a:0614c03": "隨其所明，類類同聚，故言品類。此經合有十",
    "T37n1764_01a:0614c04": "三章別，此品建始，故稱第一。",
    "T37n1764_01a:0614c05": "此經始終，文別有五：一者序分、二「純陀」下開",
    "T37n1764_01a:0614c06": "宗顯德分、三「三告」下辯修成德分、四「若人能",
    "T37n1764_01a:0614c07": "知是名沙門婆羅門」下破邪通正分、五如來滅",
    "T37n1764_01a:0614c08": "度闍維供養分。此後一分，外國不來。化必有",
    "T37n1764_01a:0614c09": "由，故先明序；由序既興，宜顯所明，故次第二",
    "T37n1764_01a:0614c10": "開宗顯德；宗謂諸佛圓極妙果，果成由因，故",
    "T37n1764_01a:0614c11": "次第三辯修成德；真法既開，欲以所明傳化",
    "T37n1764_01a:0614c12": "不絕，故次第四破邪通正，故下文中對破外",
    "T37n1764_01a:0614c13": "道以通正義、對破眾魔以通正說；為化既",
    "T37n1764_01a:0614c14": "周，遷影歸寂，故次第五如來示滅，人天大眾",
    "T37n1764_01a:0614c15": "闍維供養。問曰：諸人多以三分科判此經，今",
    "T37n1764_01a:0614c16": "以何故離分為五？釋言：准依《勝鬘經》等三分",
    "T37n1764_01a:0614c17": "科文，實有道理，故彼經中十五章前別有由",
    "T37n1764_01a:0614c18": "序，十五章後別立流通。此經判文不得同彼，",
    "T37n1764_01a:0614c19": "以第五分非流通故。又諸論者作論解經，多",
    "T37n1764_01a:0614c20": "亦不以三分科文。五中，初一化益方便、中三",
    "T37n1764_01a:0614c21": "正益、後之一分化訖取滅。就初序中義要有",
    "T37n1764_01a:0614c22": "二：一發起序、二證信序。辯此二序略有五門：",
    "T37n1764_01a:0614c23": "一釋名義并顯立意、二明兩序名之差別并",
    "T37n1764_01a:0614c24": "顯得失、三明二序名之通局、四定二序文之",
    "T37n1764_01a:0614c25": "前却、五隨文解釋。就初門中，先釋名義。言發",
    "T37n1764_01a:0614c26": "起者，佛將說經，先託時處，神力集眾，發起",
    "T37n1764_01a:0614c27": "所說，名為發起。以此發起與說為由，名發起",
    "T37n1764_01a:0614c28": "序。言證信者，阿難昔時稟承佛說，欲以所聞",
    "T37n1764_01a:0614c29": "傳之末代，先對眾生言「如是法，我從佛聞」，證",
    "T37n1764_01a:0615a01": "成可信，名為證信。以此證信與傳經為由，名",
    "T37n1764_01a:0615a02": "證信序。名義如是。次顯立意，何故有二？由經",
    "T37n1764_01a:0615a03": "二故。經正是一，何曾有二？經體雖一，約時就",
    "T37n1764_01a:0615a04": "人，故得分二：一如來所說經、二阿難所傳經。",
    "T37n1764_01a:0615a05": "如來所說益在當時、阿難所傳傳之末代，對",
    "T37n1764_01a:0615a06": "斯二經，故立兩序，對佛所說立發起序、對阿",
    "T37n1764_01a:0615a07": "難所傳立證信序。第二門中，先明二序名之",
    "T37n1764_01a:0615a08": "差別，後辯得失。名別有四：一當相以名，名為",
    "T37n1764_01a:0615a09": "發起及以證信；二就人為名，名如來序及阿",
    "T37n1764_01a:0615a10": "難序，發起序者，如來所為名如來序，證信序",
    "T37n1764_01a:0615a11": "者，阿難所作名阿難序；三就時為名，名現在",
    "T37n1764_01a:0615a12": "序及未來序，如來序者名現在序，阿難序者",
    "T37n1764_01a:0615a13": "名未來序；四對經為名，名經前序及經後序，",
    "T37n1764_01a:0615a14": "如來序者名為經前，阿難序者說為經後。此",
    "T37n1764_01a:0615a15": "名佛說以之為經，約對此經以別前後，彼證",
    "T37n1764_01a:0615a16": "信序更有一名，名遺教序，佛將滅度，遺言教",
    "T37n1764_01a:0615a17": "置，故曰遺教。名別如此。次明得失。此四對",
    "T37n1764_01a:0615a18": "中，證信發起，名義無爽。第二對中，阿難序者",
    "T37n1764_01a:0615a19": "名亦無過，道如來序，義有不足。云何不足？如",
    "T37n1764_01a:0615a20": "說《勝鬘》，有佛化主、王及夫人、旃提、勝鬘五人",
    "T37n1764_01a:0615a21": "影響，共為發起。諸經發起多不獨佛，若使發",
    "T37n1764_01a:0615a22": "起名如來序，失他餘人發起之義，以如來序",
    "T37n1764_01a:0615a23": "有過須廢，阿難序者對亦不立。第三對中現",
    "T37n1764_01a:0615a24": "在無爽，未來不便。是義云何？若使如來現在",
    "T37n1764_01a:0615a25": "說經，所立之序名為現在，阿難傳時亦是現",
    "T37n1764_01a:0615a26": "在所立之序，何為非現？若對如來現在說時，",
    "T37n1764_01a:0615a27": "阿難之序遂名未來，是則對於阿難傳時，如",
    "T37n1764_01a:0615a28": "來之序應名過去。佛雖過去，正取說時以為",
    "T37n1764_01a:0615a29": "現在；阿難亦爾，對佛雖未，正取傳時，亦是現",
    "T37n1764_01a:0615b01": "在。二俱現在，何可偏名一為未來？良以未來",
    "T37n1764_01a:0615b02": "有過須廢，所對現在事亦不立。第四對中，經",
    "T37n1764_01a:0615b03": "前無過，經後不便。若道經後，云何名序？若說",
    "T37n1764_01a:0615b04": "為序，則非經後。當知二序約對二經，皆是經",
    "T37n1764_01a:0615b05": "前，不可偏判一為經後，良以經後不便須廢，",
    "T37n1764_01a:0615b06": "所對經前義亦不立。良以諸名斯皆有過，故",
    "T37n1764_01a:0615b07": "今釋者偏存證信發起之稱。第三明其名之",
    "T37n1764_01a:0615b08": "通局，通則二序俱名證信，齊號發起立序之",
    "T37n1764_01a:0615b09": "意皆為生信，故通名證信，同為發起，故齊號",
    "T37n1764_01a:0615b10": "發起。今為別二序，故如來序偏名發起，阿難",
    "T37n1764_01a:0615b11": "序者偏號證信。等為別序，隨便以彰，便義如",
    "T37n1764_01a:0615b12": "何？阿難小聖，懼人輕謗，立序之意專為生信，",
    "T37n1764_01a:0615b13": "故今釋者望其本意，名阿難序以為證信。如",
    "T37n1764_01a:0615b14": "來大聖，人皆重信，立序之意多為起發，不專",
    "T37n1764_01a:0615b15": "為信，故今釋者望其本意，說為發起。第四定",
    "T37n1764_01a:0615b16": "其文之前却，先敘異說，次辯得失，後顯正義。",
    "T37n1764_01a:0615b17": "異說云何？昔來相傳，言證信中句別有五：一",
    "T37n1764_01a:0615b18": "如是、二我聞、三一時、四住處、五同聞，後來",
    "T37n1764_01a:0615b19": "釋者更加一佛，通餘說六，異說如此。言得失",
    "T37n1764_01a:0615b20": "者，如是我聞判為證信，此言當理，是其得也。",
    "T37n1764_01a:0615b21": "一時佛等定判經後，此言乖理，是其失也。是",
    "T37n1764_01a:0615b22": "義云何？先以事徵，後以文證。言事徵者，一時",
    "T37n1764_01a:0615b23": "佛等若是經後，經前無佛，誰之說經？無時無",
    "T37n1764_01a:0615b24": "處，說何所託？經前無眾，說何所被？賴藉此",
    "T37n1764_01a:0615b25": "等起發所說，何得一向判為經後？人復救言：",
    "T37n1764_01a:0615b26": "「事雖經前，後引來證成可信，故判經後。」若爾，",
    "T37n1764_01a:0615b27": "何獨五句、六句？正說已前但可有事，所有",
    "T37n1764_01a:0615b28": "言說皆後引來，如此經中流血已前，當時但",
    "T37n1764_01a:0615b29": "可有事而已，是中言說悉是阿難後時引來；",
    "T37n1764_01a:0615c01": "然下文中六種相等雖後引來，得判經前，一",
    "T37n1764_01a:0615c02": "時佛等，何為不爾？以斯推驗，一時佛等定判",
    "T37n1764_01a:0615c03": "經後實非道理。事驗如此，今以文證，如彼《地",
    "T37n1764_01a:0615c04": "論》解佛在於第二七日他化天說，言時、處等",
    "T37n1764_01a:0615c05": "校量顯勝，此法勝故在於初時及勝處說。佛",
    "T37n1764_01a:0615c06": "將說經，先託時、處，表彰法勝，然後起說，明知",
    "T37n1764_01a:0615c07": "時、處，經前起發。又《法華論》釋《法華經》義亦同",
    "T37n1764_01a:0615c08": "爾，彼言「何故在王舍城祇闍崛山？此法勝故。」",
    "T37n1764_01a:0615c09": "寄處表法，然後起說，明非經後，得失如是。次",
    "T37n1764_01a:0615c10": "顯正義，「如是我聞」一向證信，「一時佛」下義有",
    "T37n1764_01a:0615c11": "兩兼，取其當時起發之義判為發起，阿難引",
    "T37n1764_01a:0615c12": "來證成可信判為證信，義既兩兼，不可偏取。",
    "T37n1764_01a:0615c13": "第五門中，先解「如是我聞」之言，三門辯釋：一",
    "T37n1764_01a:0615c14": "解如是我聞有之所由、二明立意、三釋其文。",
    "T37n1764_01a:0615c15": "如是我聞，何因緣有？由佛教故。佛何故教？阿",
    "T37n1764_01a:0615c16": "難請故。彼何緣請？阿尼樓駄教故。彼何因教？",
    "T37n1764_01a:0615c17": "由見阿難心憂惱故。阿難比丘何故憂惱？由",
    "T37n1764_01a:0615c18": "見如來般涅槃故。佛將滅度，在雙林間北首",
    "T37n1764_01a:0615c19": "而臥。阿難爾時以佛將滅，心懷悲惱，莫能自",
    "T37n1764_01a:0615c20": "勝。阿尼樓駄開覺阿難：「汝傳法人，何不請佛",
    "T37n1764_01a:0615c21": "未來世事？徒悲何益？」阿難對曰：「我今心沒憂",
    "T37n1764_01a:0615c22": "海，知何所問？」阿尼樓駄遂教阿難請佛四事：",
    "T37n1764_01a:0615c23": "「一問佛滅後，諸比丘等以何為師？二問比丘",
    "T37n1764_01a:0615c24": "依何而住？三問惡性比丘云何共居？四問一",
    "T37n1764_01a:0615c25": "切經首當置何字？」阿難聞之，心少惺悟，受教",
    "T37n1764_01a:0615c26": "請佛，佛依答之：諸比丘等以何為師者，當依",
    "T37n1764_01a:0615c27": "波羅提木叉為師，若我住世，無異於此。木叉",
    "T37n1764_01a:0615c28": "是戒，比丘所學，故說為師。一切比丘依何住",
    "T37n1764_01a:0615c29": "者，當依四念處住。何謂四念？所謂比丘觀內",
    "T37n1764_01a:0616a01": "身循身觀，精勤一心，除世貪憂，如是，觀外身、",
    "T37n1764_01a:0616a02": "內外身、受心法亦如是，是謂比丘所依住處。",
    "T37n1764_01a:0616a03": "故經說言「若住四念，名自境界，不為魔縛；若",
    "T37n1764_01a:0616a04": "住五欲，名他境界，為魔所縛。」惡性比丘云何",
    "T37n1764_01a:0616a05": "共住者，梵檀治之，若調為說，離有無經，梵檀",
    "T37n1764_01a:0616a06": "是其默不共語。一切經首置何字者，當置「如是",
    "T37n1764_01a:0616a07": "我聞：一時佛在某方某叢林」等，由佛本教，故",
    "T37n1764_01a:0616a08": "有斯言。言立意者，為生物信。云何生信？言如",
    "T37n1764_01a:0616a09": "是者，阿難彰己自信佛語，道佛所說以為如",
    "T37n1764_01a:0616a10": "是，令他眾生同已生信。言我聞者，阿難自是",
    "T37n1764_01a:0616a11": "不足之人，若道此法是我所說，人多不信，道",
    "T37n1764_01a:0616a12": "我聞故，人多生信。生信如是。信有何義，而為",
    "T37n1764_01a:0616a13": "生乎？信者是其入法初門、攝法上首，凡入佛",
    "T37n1764_01a:0616a14": "法要先生信。故《華嚴》中說信為手，「如人有手，",
    "T37n1764_01a:0616a15": "至珍寶所隨意採取，若當無手，空無所獲。」信",
    "T37n1764_01a:0616a16": "亦如是，入佛法者有信心手，隨意採取道法",
    "T37n1764_01a:0616a17": "之寶，若無信心，空無所得。次釋其文，先解如",
    "T37n1764_01a:0616a18": "是，於中初先就人以定，然後解釋。定之云何？",
    "T37n1764_01a:0616a19": "昔來多就阿難以釋，阿難所傳如佛所說，故",
    "T37n1764_01a:0616a20": "名為如。簡去相似，故復云是。究尋此言，就佛",
    "T37n1764_01a:0616a21": "以釋，非就阿難。何以得知？如《大智論》言「如是",
    "T37n1764_01a:0616a22": "者，信順之詞，其信者言是事如是、不信者言",
    "T37n1764_01a:0616a23": "是事不如是。」阿難彰已信順佛語，名佛所說，",
    "T37n1764_01a:0616a24": "以為如是。又，《溫室經》初云「阿難曰：『吾從佛聞",
    "T37n1764_01a:0616a25": "如是。』」故知阿難名佛所說，以為如是。但方言",
    "T37n1764_01a:0616a26": "不同，彼《溫室經》順此方語，故說從佛聞於如",
    "T37n1764_01a:0616a27": "是；餘經多順外國人語，先舉如是，後彰我聞。",
    "T37n1764_01a:0616a28": "定之麁爾，釋之云何？言如是者，解有兩義：一",
    "T37n1764_01a:0616a29": "約法解，阿難道彼如來所說如於諸法，故名",
    "T37n1764_01a:0616b01": "為如，說理如理、說事如事、說因如因、說果如",
    "T37n1764_01a:0616b02": "果，如是一切如法之言是當道理，故曰如是，",
    "T37n1764_01a:0616b03": "良以乖法名為非故，如法之言得稱為是；二",
    "T37n1764_01a:0616b04": "約人解，阿難道今釋迦所說如於過去一切",
    "T37n1764_01a:0616b05": "佛說，故名為如，如諸佛說是當道理，故曰如",
    "T37n1764_01a:0616b06": "是，良以乖佛所說為非，如諸佛說得名為是。",
    "T37n1764_01a:0616b07": "言我聞者，阿難對彼未來眾生道已飡說，故",
    "T37n1764_01a:0616b08": "曰我聞。聞實是耳，云何稱我？諸根之別皆我",
    "T37n1764_01a:0616b09": "用具，就主以名，故曰我聞。法中無人，云何就",
    "T37n1764_01a:0616b10": "主宣說我聞？釋言：法中雖無定主，非無假名，",
    "T37n1764_01a:0616b11": "綰御眾生，故得稱我。譬如四兵合以為軍，雖",
    "T37n1764_01a:0616b12": "無定主，亦得稱言我軍勇健、我軍勝彼，此亦",
    "T37n1764_01a:0616b13": "同爾。問曰：阿難得理聖人，以何義故同凡說",
    "T37n1764_01a:0616b14": "我？釋言：阿難雖復說我，不同凡夫。云何不同？",
    "T37n1764_01a:0616b15": "說我有三：一見心說我，謂諸凡夫我見未亡，",
    "T37n1764_01a:0616b16": "於此心中稱說有我；二慢心說我，謂諸學人",
    "T37n1764_01a:0616b17": "我見雖亡，我慢猶在，於此心中宣說有我；三",
    "T37n1764_01a:0616b18": "世流布我，謂無學人見慢已除，隨世流布，稱",
    "T37n1764_01a:0616b19": "說有我。阿難當於結集法時身居無學，見、慢",
    "T37n1764_01a:0616b20": "已除，隨世流布稱說有我，是故不同。問曰：無",
    "T37n1764_01a:0616b21": "我是勝，有我不如，何不從勝，就劣說我？答：化",
    "T37n1764_01a:0616b22": "我眾生法須如是，若不說我，何由可得標別",
    "T37n1764_01a:0616b23": "彼此，令人識知？是故至佛化我眾生皆自說",
    "T37n1764_01a:0616b24": "我。「一時」已下，義雖兩兼，對前一向證信序故，",
    "T37n1764_01a:0616b25": "今偏就其發起以釋。於中初先就佛明處，「與",
    "T37n1764_01a:0616b26": "大」已下就佛明眾，時則兼通。前中有三：一明",
    "T37n1764_01a:0616b27": "化時、二明化主、三明化處。言一時者，為化時",
    "T37n1764_01a:0616b28": "也。釋此時中，先敘異說，次辨過非，後顯正",
    "T37n1764_01a:0616b29": "義。言異說者，昔來相傳：言佛說時、阿難聞",
    "T37n1764_01a:0616c01": "時更無先後，簡去傳謬，成上我聞，故云一時。",
    "T37n1764_01a:0616c02": "異說如是，辯過云何？先以事徵，後以文證。言",
    "T37n1764_01a:0616c03": "事徵者，阿難是佛得道夜生，佛成道已，過六",
    "T37n1764_01a:0616c04": "七日即便說經。若依大乘，過二七日佛便說",
    "T37n1764_01a:0616c05": "經，阿難爾時猶在懷抱，身不預會，度二十年",
    "T37n1764_01a:0616c06": "方始出家，三十年後方為侍者，自斯已前所",
    "T37n1764_01a:0616c07": "說諸經多不親聞，雖不親聞，而所集經皆云",
    "T37n1764_01a:0616c08": "一時，判知一時非簡傳之詞。又小乘中不得",
    "T37n1764_01a:0616c09": "說言阿難是權，何由得言說聽一時？以斯推",
    "T37n1764_01a:0616c10": "驗，定知人語，不可輒依。云何得知阿難是佛",
    "T37n1764_01a:0616c11": "得道夜生？為證此義，須知阿難立字因緣。阿",
    "T37n1764_01a:0616c12": "難陀者是外國語，此名歡喜。喜有三緣：一過",
    "T37n1764_01a:0616c13": "去因緣。釋迦過去行菩薩時，見過去世釋迦",
    "T37n1764_01a:0616c14": "文佛，父名淨飯，母名摩耶，侍者弟子名曰阿",
    "T37n1764_01a:0616c15": "難，國土眷屬與今不別，因即發願：願我當來",
    "T37n1764_01a:0616c16": "成得佛道，如今無異。由斯本願，今得果成，故",
    "T37n1764_01a:0616c17": "今侍者還字阿難。二現在因緣。阿難端正，人",
    "T37n1764_01a:0616c18": "見皆歡，故字歡喜。三父母立字，父母何緣與",
    "T37n1764_01a:0616c19": "字歡喜？喜時生故。何者喜時？佛得道時。如來",
    "T37n1764_01a:0616c20": "十九踰城出家，既出家已，五年習定，六年",
    "T37n1764_01a:0616c21": "自餓，父王知子身極微劣，常恐不全。菩薩後",
    "T37n1764_01a:0616c22": "時知餓非道，受食乳糜，欲取正覺，魔作是念：",
    "T37n1764_01a:0616c23": "「若佛成道，空我境界，曼道未成，當敗其志。」遂",
    "T37n1764_01a:0616c24": "率官屬十八億萬，將諸苦具來怖菩薩，菩薩",
    "T37n1764_01a:0616c25": "爾時入勝意慈定，令魔眷屬顛倒墮落。魔既",
    "T37n1764_01a:0616c26": "被降，便作是念：「菩薩力大，非我能勝，當惱其",
    "T37n1764_01a:0616c27": "父。」遂便往詣淨飯宮上，唱如是言：「大王當知：",
    "T37n1764_01a:0616c28": "悉達太子昨夜死矣。」王聞是語，從床而墮，猶若",
    "T37n1764_01a:0616c29": "魚王熱沙所爍，良久乃蘇，念子在家當為輪王，",
    "T37n1764_01a:0617a01": "何期出家空無所獲？未久之間，菩提樹神以佛",
    "T37n1764_01a:0617a02": "道成，遂持天華慶賀父王淨飯宮上，唱如是言：",
    "T37n1764_01a:0617a03": "「地天太子昨夜道成，明星出時降魔兵眾，得",
    "T37n1764_01a:0617a04": "成佛道，故以天華用相慶賀。」王聞生疑：「向者",
    "T37n1764_01a:0617a05": "有天言我子死，今復有天云子成道，何者可",
    "T37n1764_01a:0617a06": "信？」菩提神曰：「我言可信，向者是魔，故相惱耳。」",
    "T37n1764_01a:0617a07": "王便作念：「我子在家當為輪王，今日出家為法",
    "T37n1764_01a:0617a08": "輪王，彼此無失。向者聞死，今忽聞活，一重大",
    "T37n1764_01a:0617a09": "喜；復聞道成，兩重大喜。」未久之間，王弟斛飯",
    "T37n1764_01a:0617a10": "夜生阿難，寅抱詣王：「弟於昨夜生此一男。」王",
    "T37n1764_01a:0617a11": "便對曰：「我子成道，汝復生男，眾慶併集，與字",
    "T37n1764_01a:0617a12": "歡喜。」以斯推驗，阿難定是得道夜生，何緣得",
    "T37n1764_01a:0617a13": "言說聽一時？事驗如此。次以文證，如《轉法輪",
    "T37n1764_01a:0617a14": "經》宣說阿難結集法時，先昇高座，而說偈言：",
    "T37n1764_01a:0617a15": "「佛初說法時，爾時我不見，如是展轉聞，佛遊",
    "T37n1764_01a:0617a16": "波羅㮈，為五比丘眾，轉四諦法輪。」然彼經首",
    "T37n1764_01a:0617a17": "亦云一時，彼言傳聞復云一時，明知一時非",
    "T37n1764_01a:0617a18": "簡傳謬，辯過如是。次辯正義，蓋乃如來為化",
    "T37n1764_01a:0617a19": "之辰，說之為時，化時眾多，簡別餘時，是故言",
    "T37n1764_01a:0617a20": "一。此云何知？如彼《地經》大本之中云言「爾時",
    "T37n1764_01a:0617a21": "佛在天中」，及其別傳改爾為一，爾時之言不",
    "T37n1764_01a:0617a22": "可成上，改爾為一，寧不屬下？諸經之中大有",
    "T37n1764_01a:0617a23": "此例，如下文中：我於一時在尸首林、我於一",
    "T37n1764_01a:0617a24": "時在迦尸國、我於一時在王舍城、我於一時",
    "T37n1764_01a:0617a25": "在恒河岸，如是非一。所言佛者，標其化主，此",
    "T37n1764_01a:0617a26": "翻名覺。覺有兩義：一覺察名覺，如人覺賊；二",
    "T37n1764_01a:0617a27": "覺悟名覺，如人睡寤。言覺察者，對煩惱障，煩",
    "T37n1764_01a:0617a28": "惱侵害事等如賊，唯聖覺知，不為其害，故名",
    "T37n1764_01a:0617a29": "為覺。言覺悟者，對其智障，無明昏寢事等如",
    "T37n1764_01a:0617b01": "睡，聖慧一起，朗然大悟，如睡得寤，故名為",
    "T37n1764_01a:0617b02": "覺。無明有二：一性結無明，迷覆實性，對除",
    "T37n1764_01a:0617b03": "彼故，覺窮自實如來藏性，故名為覺；二事中",
    "T37n1764_01a:0617b04": "無知，不了世諦，對除彼故，覺知一切善惡無",
    "T37n1764_01a:0617b05": "記三聚之法，故名為覺。故《地持》云「於義饒益",
    "T37n1764_01a:0617b06": "聚、非義饒益聚、非義非非義饒益聚平等開",
    "T37n1764_01a:0617b07": "覺，故名為佛。」義聚是善、非義不善、非義非非",
    "T37n1764_01a:0617b08": "義是其無記，於此悉知，故名覺矣。既能自覺，",
    "T37n1764_01a:0617b09": "復能覺他，覺行窮滿，名之為佛。自覺簡凡，覺",
    "T37n1764_01a:0617b10": "他簡異聲聞、緣覺，覺行窮滿彰異菩薩，是故",
    "T37n1764_01a:0617b11": "獨此偏名為佛。「在拘尸國」等是化處也，處別",
    "T37n1764_01a:0617b12": "有四：一國、二地、三河、四林。遊化處中，目之",
    "T37n1764_01a:0617b13": "為在。拘尸國者，從城為名，此云軟草，《阿含經》",
    "T37n1764_01a:0617b14": "中名曰茅城。力士地者，約人別處，國界寬漫，",
    "T37n1764_01a:0617b15": "故復別指，諸力士子生於此處，是故名為力",
    "T37n1764_01a:0617b16": "士生地。阿利羅跋提河邊，約河別處，生地猶",
    "T37n1764_01a:0617b17": "寬，故復辯之，此方翻名金沙河也。娑羅樹者，",
    "T37n1764_01a:0617b18": "約林別處，河猶寬長，故復曲指，此方翻名堅",
    "T37n1764_01a:0617b19": "固林也，冬夏不改，名堅固林。何故在此國樹",
    "T37n1764_01a:0617b20": "二處？下文自解地河二處當亦有以，文中不",
    "T37n1764_01a:0617b21": "辯，不可輒言。有人於此寄事表法，言拘尸城",
    "T37n1764_01a:0617b22": "是仙人城，仙人長命，表佛長壽。力士生地",
    "T37n1764_01a:0617b23": "表佛大力，不為四魔之所摧伏。金沙河者，表",
    "T37n1764_01a:0617b24": "涅槃河有佛性沙。堅固林者，表示如來真身",
    "T37n1764_01a:0617b25": "堅固，不可破壞。或可如此，但非經說，未可為",
    "T37n1764_01a:0617b26": "定。自下第二就佛明眾，三門分別：一就佛分",
    "T37n1764_01a:0617b27": "別、二就眾分別、三就佛眾相對分別。為知化",
    "T37n1764_01a:0617b28": "相，是故宜須就佛分別；為知所化新舊之異，",
    "T37n1764_01a:0617b29": "是故宜須就眾分別；為識其文，是故宜須佛",
    "T37n1764_01a:0617c01": "眾參論。言就佛者，佛現六相：一出聲、二放",
    "T37n1764_01a:0617c02": "光、三動地、四變林、五淨土、六攝光歸口。於",
    "T37n1764_01a:0617c03": "此六中，先辯正義，後非異說。正義如何？通則",
    "T37n1764_01a:0617c04": "此六斯皆表滅，與滅為相。於中別分，前三召",
    "T37n1764_01a:0617c05": "眾，後三起說。就前三中，兩門分別。一表滅分",
    "T37n1764_01a:0617c06": "別：初一聲相，令知滅時及知滅人；第二光相，",
    "T37n1764_01a:0617c07": "令知滅處；第三動地，彰滅決定，示滅不貰。二",
    "T37n1764_01a:0617c08": "召眾分別：初一聲相，告滅令知，為使眾生戀",
    "T37n1764_01a:0617c09": "聖故來；第二光相，令知滅處，并除惱礙，前聞",
    "T37n1764_01a:0617c10": "聖滅，有心欲赴，惱礙嬰纏，莫能自運，故放慈",
    "T37n1764_01a:0617c11": "光，除其惱礙，故下文言「其中眾生遇斯光者，",
    "T37n1764_01a:0617c12": "罪垢煩惱一切消除」；第三地動催令速集，故",
    "T37n1764_01a:0617c13": "下大眾覩相催集。後三相中亦兩門分別。一",
    "T37n1764_01a:0617c14": "表滅分別：第一變林，改常住處，顯聖必去；第",
    "T37n1764_01a:0617c15": "二淨土，示所歸處，彰聖必赴；第三攝光，示化",
    "T37n1764_01a:0617c16": "已周，彰滅不貰。二敦勵眾心起說分別：初一",
    "T37n1764_01a:0617c17": "變林，此方眾集，見聖猶在，望佛不滅，求法心",
    "T37n1764_01a:0617c18": "貰，佛為敦勵，變林現滅，以增求心；第二淨",
    "T37n1764_01a:0617c19": "土，他方眾集，見佛猶在，望佛不滅，求法心",
    "T37n1764_01a:0617c20": "貰，佛為敦勵，變土現滅，以增求心。前雖知",
    "T37n1764_01a:0617c21": "滅，謂滅不即，戀情猶貰，受法不慇，故復敦",
    "T37n1764_01a:0617c22": "勵，攝光歸口，彰化已周，示滅在今，令增渴",
    "T37n1764_01a:0617c23": "仰，聞法即受。正義如是。次非異說，於中有",
    "T37n1764_01a:0617c24": "三：一破多相，有人於此建立七相，六種如前，",
    "T37n1764_01a:0617c25": "加一現堂，通前為七。若林上現堂，堂為別相，",
    "T37n1764_01a:0617c26": "堂下有池，池亦應異，池中有華，華亦應別，池、",
    "T37n1764_01a:0617c27": "華、嚴堂不可別分，堂為嚴林，何得為別？故下",
    "T37n1764_01a:0617c28": "文中現堂之後方言「爾時娑羅樹林種種莊",
    "T37n1764_01a:0617c29": "嚴，甚可愛樂，如欝單越歡喜之園」，明知不別。",
    "T37n1764_01a:0618a01": "二破少相，有人於此但立四相，動地、淨土非",
    "T37n1764_01a:0618a02": "涅槃相，故但有四。何故動地非涅槃相？以眾",
    "T37n1764_01a:0618a03": "哀泣，故令地動，非佛所現，故非滅相。何故淨",
    "T37n1764_01a:0618a04": "土非涅槃相？淨土由於大眾心淨，非佛所現。",
    "T37n1764_01a:0618a05": "又淨殊好，故非滅相。若言動地由眾哀泣，非",
    "T37n1764_01a:0618a06": "表滅相，何故大眾見動止悲，相催詣佛？見動",
    "T37n1764_01a:0618a07": "相催，何為非相？若動非相，大眾因何共相抑",
    "T37n1764_01a:0618a08": "止？若言土淨，由眾心淨，非佛所現，全非滅",
    "T37n1764_01a:0618a09": "相，何故下言「佛神力故，地皆柔軟」，不言由心？",
    "T37n1764_01a:0618a10": "若土嚴淨便非滅相，莊嚴樹林何得為相？彼",
    "T37n1764_01a:0618a11": "得為相，此亦同爾。三破異表，有人說言「第",
    "T37n1764_01a:0618a12": "一聲相為表滅時，不表餘義」，聲中舉時便名",
    "T37n1764_01a:0618a13": "表時，聲中道佛將欲涅槃，何為不表？人復說",
    "T37n1764_01a:0618a14": "言「光示滅處，不表餘義」，若爾，文中應言眾生",
    "T37n1764_01a:0618a15": "遇光知處，不應說言眾生遇光，罪垢煩惱皆",
    "T37n1764_01a:0618a16": "悉消除。人復說言「何故變林得表滅者，林白",
    "T37n1764_01a:0618a17": "死相，故得表滅」，此乃鮮白，非是艾白，故下文",
    "T37n1764_01a:0618a18": "言「其林變白，猶如白鶴，甚可愛樂。」林白可",
    "T37n1764_01a:0618a19": "愛，云何死相？人復說言「淨土為欲顯說淨法，",
    "T37n1764_01a:0618a20": "不為表滅」，此同前破，嚴林表滅，淨土似彼，何",
    "T37n1764_01a:0618a21": "為不表？此是第一就佛分別。第二別就徒眾",
    "T37n1764_01a:0618a22": "分別，開合不定，或分為二，唯新與舊。離合為",
    "T37n1764_01a:0618a23": "三：一列舊眾、二列新眾、三「爾時娑羅吉祥」已",
    "T37n1764_01a:0618a24": "下總結新舊。文別有五：一明舊眾；二「聲光」已",
    "T37n1764_01a:0618a25": "下，明其新眾覩相增悲，相催詣佛；三「時有無",
    "T37n1764_01a:0618a26": "量大弟子」下，明前舊眾覩相增悲；四「復有八",
    "T37n1764_01a:0618a27": "十百千」已下，明新眾雲集；五「吉祥」已下，總結",
    "T37n1764_01a:0618a28": "眾集。若隨眾別有四十八，新、舊比丘、兼尼為",
    "T37n1764_01a:0618a29": "三，始從一恒乃至十恒通前十三，「二十恒」下",
    "T37n1764_01a:0618b01": "乃至「林白」有二十四，通前合為三十七眾，林",
    "T37n1764_01a:0618b02": "白已後梵眾新集，并有十方菩薩新來，通前",
    "T37n1764_01a:0618b03": "合為四十八也。若分欲天、色無色天、并分四",
    "T37n1764_01a:0618b04": "方無量無數無邊身，眾即無限。舊傳五十四",
    "T37n1764_01a:0618b05": "眾之言，一向非是，此第二門就眾分別。第三",
    "T37n1764_01a:0618b06": "佛眾合明之中，文有十二：一明舊眾、二聲光",
    "T37n1764_01a:0618b07": "召新、三明新眾覩相增悲、第四如來動地催",
    "T37n1764_01a:0618b08": "集、五明諸眾見動相催雲集佛所、六明如來",
    "T37n1764_01a:0618b09": "變林敦勵、七重明諸眾覩相增悲雲集獻供、",
    "T37n1764_01a:0618b10": "八總結眾集、九變土令淨、十眾因土淨普見",
    "T37n1764_01a:0618b11": "十方、十一如來攝光、十二眾因攝光悲歎流",
    "T37n1764_01a:0618b12": "血，下即依此十二段文次第解釋。就初段中，",
    "T37n1764_01a:0618b13": "言「爾時」者，集眾時也，謂佛在於拘尸國時。言",
    "T37n1764_01a:0618b14": "「世尊」者，是集眾人，佛備眾德，為世欽重，故號",
    "T37n1764_01a:0618b15": "世尊。「與大」已下是所集眾，以身兼彼，稱之為",
    "T37n1764_01a:0618b16": "與。大比丘者，標別其眾。大者，外國名曰摩訶，",
    "T37n1764_01a:0618b17": "此翻有三：一名為多，如世多人名為大眾；二",
    "T37n1764_01a:0618b18": "名為勝，勝過餘眾；三名為大，曠備高德。比丘，",
    "T37n1764_01a:0618b19": "梵語，此翻有五：一名怖魔，初出家時令魔戰",
    "T37n1764_01a:0618b20": "怯，魔性垢弊，懼他勝己，故生怯怖；二名乞",
    "T37n1764_01a:0618b21": "士，既出家已，無所貯畜，乞求自活；三名淨",
    "T37n1764_01a:0618b22": "命，以正乞求，離於邪命；四名破惡，持戒離",
    "T37n1764_01a:0618b23": "過；五名淨持戒，以離惡故，持戒清淨。五中，",
    "T37n1764_01a:0618b24": "初一就始彰名，中二據次，後二就終。「八十億",
    "T37n1764_01a:0618b25": "百千」，列其數也。「前後圍繞」，彰其所在，在佛前",
    "T37n1764_01a:0618b26": "後，圍繞如來。自下第二聲光召新，先聲後光，",
    "T37n1764_01a:0618b27": "音聲是語，表召分明，故先出之。「二月十五日」",
    "T37n1764_01a:0618b28": "者，出聲時也。垂滅曰臨，晨朝出聲，後夜當",
    "T37n1764_01a:0618b29": "滅，去滅不遙，故曰臨也。此說化滅以為涅",
    "T37n1764_01a:0618c01": "槃，又復息化歸真亦名涅槃。問曰：何故此",
    "T37n1764_01a:0618c02": "時涅槃？下經自釋，依《阿含經》「如來八月八",
    "T37n1764_01a:0618c03": "日涅槃。」此經下文亦有此相，故下文言「須跋",
    "T37n1764_01a:0618c04": "陀羅竟安居已，當至我所，是故我昔告魔波",
    "T37n1764_01a:0618c05": "旬：『過三月已，吾當涅槃。』」今言二月十五日者，",
    "T37n1764_01a:0618c06": "當是見聞不同故爾。「以佛神力」，明出聲人，亦",
    "T37n1764_01a:0618c07": "得名為聲發所由，此是如來如意通力，非餘",
    "T37n1764_01a:0618c08": "通等。通有幾種而言非餘？通有四種：一是",
    "T37n1764_01a:0618c09": "幻通，轉變外事；二如意通，運變自身，大音普",
    "T37n1764_01a:0618c10": "告；三法智通，通達諸法；四聖自在通，能於",
    "T37n1764_01a:0618c11": "苦中生於樂想、於樂事中生於苦想、苦樂法",
    "T37n1764_01a:0618c12": "中生不苦樂想，不隨緣變，名聖自在。今出大",
    "T37n1764_01a:0618c13": "音，是其第二如意通矣。「出大音」下，正明出聲。",
    "T37n1764_01a:0618c14": "出大音聲，是其總也。音謂言音，謂梵、漢等，音",
    "T37n1764_01a:0618c15": "體是聲，下別顯之。大有三義：一寬遠故大、二",
    "T37n1764_01a:0618c16": "普告故大、三說大事故名為大。「其聲遍滿乃",
    "T37n1764_01a:0618c17": "至有頂」，是其初大。傍遍餘方，上極有頂，悲想",
    "T37n1764_01a:0618c18": "是其三有之窮，故曰有頂。上明所至，餘略不",
    "T37n1764_01a:0618c19": "辯，當知十方隨所至處，皆從阿鼻上至有頂，",
    "T37n1764_01a:0618c20": "非獨此界。「隨類普告」，第二大也。梵中梵語、漢",
    "T37n1764_01a:0618c21": "中漢言，名隨類音，此乃一音令人異解，非作",
    "T37n1764_01a:0618c22": "多音，有緣齊悟，故曰普告。「今日」已下第三大",
    "T37n1764_01a:0618c23": "也，於中有二：一告聖今滅，為令眾生戀聖故",
    "T37n1764_01a:0618c24": "來；二舉疑勸問，欲使眾生為益故集。又，唱",
    "T37n1764_01a:0618c25": "聖滅欲令眾生獻供請住，以攝功德；舉疑勸",
    "T37n1764_01a:0618c26": "問，為使眾生雲集請法，以生智慧。前唱滅中",
    "T37n1764_01a:0618c27": "言「今日」者，告示滅時。言「如來」等，告語滅人。「將",
    "T37n1764_01a:0618c28": "欲涅槃」，告其滅事。人中，如來、應、正遍知是自",
    "T37n1764_01a:0618c29": "利德，乘如實道來成正覺，故曰如來。應者是",
    "T37n1764_01a:0619a01": "其應供之號，諸過永斷，證滅相應，故名為應；",
    "T37n1764_01a:0619a02": "又應供養，亦名為應。正遍知者，理無偏邪，故",
    "T37n1764_01a:0619a03": "名為正。於理窮照，稱曰遍知。自德無量，且舉",
    "T37n1764_01a:0619a04": "此三。「憐愍」已下是利他德，初「憐愍」等顯利他",
    "T37n1764_01a:0619a05": "相、「大覺世尊」舉利他號。利他相中，憐為慈憐、",
    "T37n1764_01a:0619a06": "愍為悲愍，此二內心。覆者，覆令善法增長；護",
    "T37n1764_01a:0619a07": "者防護，使其離惡，此二外相。「等視眾生」，顯前",
    "T37n1764_01a:0619a08": "憐愍。等視正辯「如羅睺羅」，類以顯之。「為作歸」",
    "T37n1764_01a:0619a09": "等，顯前覆護。作歸法說，屋等喻況。利他號",
    "T37n1764_01a:0619a10": "中，「大覺」佛號。言「世尊」者是世尊號，化德無量，",
    "T37n1764_01a:0619a11": "略舉此耳。「將欲涅槃」，是告滅事，垂滅曰將。下",
    "T37n1764_01a:0619a12": "勸問中，「一切眾生有疑悉問」，彰己無偏，欲令",
    "T37n1764_01a:0619a13": "齊問，舉一齊餘，故名一切。眾法成生，故曰眾",
    "T37n1764_01a:0619a14": "生；又多死生，亦名眾生。有疑須決，故悉可",
    "T37n1764_01a:0619a15": "問。「為最後問」，顯己定滅，欲令必問。何故此中",
    "T37n1764_01a:0619a16": "無眾悲歎？乍聞唱滅，必未審定，悲惱相微，為",
    "T37n1764_01a:0619a17": "是不說。又設有悲，悲相同後，故不別論。光明",
    "T37n1764_01a:0619a18": "之中，初明如來放光普照，「其中」已下明諸眾",
    "T37n1764_01a:0619a19": "生蒙光獲益。初中，「爾時」，放光時也。言「世尊」者，",
    "T37n1764_01a:0619a20": "放光人也。「於晨朝時」，重復明時。日時寬長，故",
    "T37n1764_01a:0619a21": "復曲指。「從其面門」，明放光處。口是面門，何故",
    "T37n1764_01a:0619a22": "此放？佛一一相備含多用，寧可具責？又復如",
    "T37n1764_01a:0619a23": "來面門放光多為授記，下說眾生皆有佛性，",
    "T37n1764_01a:0619a24": "悉當作佛，即是普授眾生記別，故此放之。下",
    "T37n1764_01a:0619a25": "明放光。「放種種光」，總以標舉。「其明雜色」，總顯",
    "T37n1764_01a:0619a26": "其相。「青、黃、赤」等，別以顯之，別有六色。「光遍」已",
    "T37n1764_01a:0619a27": "下辯光分齊，近照三千，遠至十方三千世界。",
    "T37n1764_01a:0619a28": "如論中說，千四天下合之為一，名小千界；數",
    "T37n1764_01a:0619a29": "小至千復合為一，名中千界；數中至千復合",
    "T37n1764_01a:0619b01": "為一，名為大千。此三千界名世界剎，同時成、",
    "T37n1764_01a:0619b02": "壞，故合為一，光今遍之。人言此光與下所攝",
    "T37n1764_01a:0619b03": "光相別異，云何知異？此六彼五，故知不同。此",
    "T37n1764_01a:0619b04": "照十方，下但覆會，明知別異。計應無別，何以",
    "T37n1764_01a:0619b05": "得知？下文說言「所放光明還從口入」，自下更",
    "T37n1764_01a:0619b06": "無放光之處，故知是一。若爾，何故此六下五？",
    "T37n1764_01a:0619b07": "一義解云：頗梨瑪瑙為一雜色，故下說五。外",
    "T37n1764_01a:0619b08": "國相傳：所放光中攝五留一以通正法，故下",
    "T37n1764_01a:0619b09": "說五，或可如此。何故此中云照十方，下言覆",
    "T37n1764_01a:0619b10": "會？蓋隨所照眾生故爾。此中所照眾生未集，",
    "T37n1764_01a:0619b11": "故隨所照言至十方；下眾皆集，故隨所照云",
    "T37n1764_01a:0619b12": "言覆會。若下所攝唯覆一會，何故下言「必於",
    "T37n1764_01a:0619b13": "十方所作已辦，將是最後涅槃之相」？既言十",
    "T37n1764_01a:0619b14": "方所作已辦，明與此同。下明眾生蒙光益中，",
    "T37n1764_01a:0619b15": "其中「六趣」舉其所益，謂前光明所照之中六",
    "T37n1764_01a:0619b16": "趣眾生皆得益也。人、天、修羅及三惡道為因",
    "T37n1764_01a:0619b17": "所向，故名六趣。道別不同，故亦名道。經或說",
    "T37n1764_01a:0619b18": "五，離合故爾。六中修羅攝入何道，經論不同。",
    "T37n1764_01a:0619b19": "依《毘曇論》，攝入鬼道；依《法念經》，攝入鬼畜，如",
    "T37n1764_01a:0619b20": "彼羅睺阿修羅王是師子兒，名為畜生。依《伽",
    "T37n1764_01a:0619b21": "陀經》是天、鬼、畜三趣所攝。毘摩之母，天女所",
    "T37n1764_01a:0619b22": "生，名之為天，是故經言汝本是天。又復經中",
    "T37n1764_01a:0619b23": "名為劣天，今此利分以為六趣。「遇斯光者」，簡",
    "T37n1764_01a:0619b24": "去無緣。「罪垢、煩惱一切消除」，正明利益。罪名",
    "T37n1764_01a:0619b25": "罪報即是報障，垢是業障，煩惱即是煩惱障",
    "T37n1764_01a:0619b26": "也，遇佛光故，三障皆除。亦可罪垢是其惡業，",
    "T37n1764_01a:0619b27": "業與煩惱遇光皆滅。自下第三明其新眾覩",
    "T37n1764_01a:0619b28": "相增悲。「是諸眾生」，舉悲哀人。「見聞是已」，生悲",
    "T37n1764_01a:0619b29": "所由。見光聞聲，名見聞已。下顯悲相，「心大憂",
    "T37n1764_01a:0619c01": "惱」，意業憔惱。「舉聲啼」等，口業傷歎。「舉手拍",
    "T37n1764_01a:0619c02": "頭」，身業悲惱。身惱不同，或有悲切不能自裁、",
    "T37n1764_01a:0619c03": "舉手拍頭、搥胸大叫，或有自抑內心難忍、身",
    "T37n1764_01a:0619c04": "體戰慄、涕泣哽咽。問曰：何故拍頭搥胸？有人",
    "T37n1764_01a:0619c05": "釋言：拍頭顯己失於導首，搥胸彰己心胸不",
    "T37n1764_01a:0619c06": "暢。未必如此，蓋乃世人悲怨之相。世人悲怨",
    "T37n1764_01a:0619c07": "相別種種，或有拍頭、或復搥胸、或有拍手、或",
    "T37n1764_01a:0619c08": "時拍頰、或復蹋地，何必一一別有所表？自下",
    "T37n1764_01a:0619c09": "第四動地催集。言「爾時」者，動地時也。下正明",
    "T37n1764_01a:0619c10": "動，大地山海皆悉震動，彰大異小，故下文言",
    "T37n1764_01a:0619c11": "獨地動者名為地動，山、河、海水一切動者名大",
    "T37n1764_01a:0619c12": "地動，是中略無動地所由。若具應言，以佛神",
    "T37n1764_01a:0619c13": "力故地震動。自下第五明諸大眾見動相催",
    "T37n1764_01a:0619c14": "雲集佛所，於中有三：一明諸眾見動相催、二",
    "T37n1764_01a:0619c15": "「時有無量大弟子」下明其舊眾覩相增悲、三",
    "T37n1764_01a:0619c16": "「復有八十百千」已下明新眾雲集。初中有三，",
    "T37n1764_01a:0619c17": "應上三相：初應地動相催詣佛、二「互相執」下",
    "T37n1764_01a:0619c18": "應前光相而為傷歎、三「復作是言世間空」下",
    "T37n1764_01a:0619c19": "應前聲相重為傷歎。初中有二：一共相抑止，",
    "T37n1764_01a:0619c20": "且各裁抑，莫大愁苦，若不詣佛，徒悲無益，故",
    "T37n1764_01a:0619c21": "相抑止，望留聖住，未敢專決，故言「且抑莫大",
    "T37n1764_01a:0619c22": "愁苦」；二「當疾往」下，共相驅催，三相頻現，聖滅",
    "T37n1764_01a:0619c23": "不賒，故須疾詣。「頭面禮」等，明催所為，為請佛",
    "T37n1764_01a:0619c24": "住，禮敬身請，頭面己尊，佛足彼卑，以己至",
    "T37n1764_01a:0619c25": "尊，禮接彼卑，顯敬慇至。「勸」下口請，請佛住",
    "T37n1764_01a:0619c26": "世一劫及減。有人釋言：請住一劫為顯滿字，",
    "T37n1764_01a:0619c27": "請減一劫為表半字。此何必爾？若此大眾已",
    "T37n1764_01a:0619c28": "知滿字，便解佛常，何勞請住？蓋乃大眾自許",
    "T37n1764_01a:0619c29": "之詞，多望一劫，脫若不遂，望滅一劫。下應光",
    "T37n1764_01a:0620a01": "相，於中有三：初「相執手」共相開慰，同失所尊，",
    "T37n1764_01a:0620a02": "故相執手。二「復作言」下，發言傷歎，世間虛空，",
    "T37n1764_01a:0620a03": "傷失所尊，時中無佛，故言世空；「眾生福」下，傷",
    "T37n1764_01a:0620a04": "己失利，由佛滅度，無人教善，故生福盡；無人",
    "T37n1764_01a:0620a05": "示惡，教令裁斷，故不善業增長出世。十惡是",
    "T37n1764_01a:0620a06": "其不善諸業，惡本性成，加以現起，故言增",
    "T37n1764_01a:0620a07": "長。流行世間，名為出世。非是增長過出世法。",
    "T37n1764_01a:0620a08": "何故此中為此傷歎？前蒙佛光，罪垢消除，聖",
    "T37n1764_01a:0620a09": "若一去，我等罪業誰能復滅？故為此歎。三「仁",
    "T37n1764_01a:0620a10": "等」已下，共相驅催速往速往。正相駈催，不久",
    "T37n1764_01a:0620a11": "必入，須速所以。下應聲相而為傷歎。復作是",
    "T37n1764_01a:0620a12": "言「世空世空，傷失所尊」。何故重言？人言「前",
    "T37n1764_01a:0620a13": "空傷失如來，後空失法」。當應不然，直是大眾",
    "T37n1764_01a:0620a14": "怨嗟之深，重言空耳。如世間人得稱意事，快",
    "T37n1764_01a:0620a15": "哉快哉；得違意事，禍哉禍哉。何必重言即有",
    "T37n1764_01a:0620a16": "異表？「我等」已下，傷己失利。「我等從今無救護」",
    "T37n1764_01a:0620a17": "等，對上聲中憐愍覆護而為傷歎。「一旦遠」下，",
    "T37n1764_01a:0620a18": "對上聲中舉疑勸問而為傷歎。前中初言「我",
    "T37n1764_01a:0620a19": "等從今」，明無救時。先來有師，失蔭在後，故言",
    "T37n1764_01a:0620a20": "從今。「無有救護」，無離惡處，現惡無救、當惡無",
    "T37n1764_01a:0620a21": "護。「無所宗仰」，無集善處。言「貧窮」者，彰無宗",
    "T37n1764_01a:0620a22": "損，謂無法財。言「孤露」者，顯無救失，無人救",
    "T37n1764_01a:0620a23": "護，所以孤露。後中初言「一旦遠」者，就始為言。",
    "T37n1764_01a:0620a24": "設有疑佛斷，後疑不定，故言「設有，當復問誰」",
    "T37n1764_01a:0620a25": "以除疑也。此三段中，初應地動共相抑止，後",
    "T37n1764_01a:0620a26": "二略無，文之隱顯。第二段中共相開慰，餘二",
    "T37n1764_01a:0620a27": "略無亦是隱顯。初二段中共相驅催，後一略",
    "T37n1764_01a:0620a28": "無亦是隱顯。後兩段中發言傷歎，初段略",
    "T37n1764_01a:0620a29": "無，亦是隱顯，道理齊等。自下第二明其舊眾",
    "T37n1764_01a:0620b01": "覩相增悲。云何知此是前舊眾？文不說來，故",
    "T37n1764_01a:0620b02": "知舊眾；下簡未集，不簡此眾，故知是舊。以是",
    "T37n1764_01a:0620b03": "舊故，六卷經中全無此文。問曰：憍梵佛滅度",
    "T37n1764_01a:0620b04": "時在忉利天，文不說來，下亦不簡，而非舊",
    "T37n1764_01a:0620b05": "眾；今此所辯，何必不然？釋言：不同，依《大智",
    "T37n1764_01a:0620b06": "論》，佛滅度後，結集法時，唯說憍梵在天不來，",
    "T37n1764_01a:0620b07": "遣人往喚，喚亦不來，不言更有，故知不同。「時",
    "T37n1764_01a:0620b08": "有無量諸大弟子」，標別其人，學在佛後，故名",
    "T37n1764_01a:0620b09": "為弟；從佛化生，故復言子。「迦旃延」等，列其名",
    "T37n1764_01a:0620b10": "字。「遇佛光」下，覩相增悲。先別，後結。別中遇光，",
    "T37n1764_01a:0620b11": "「其身戰」等，身業不安；「心濁」，意惱；「發聲大喚」，口",
    "T37n1764_01a:0620b12": "言傷歎。「如是」下，結。問曰：羅漢已離壞苦，何故",
    "T37n1764_01a:0620b13": "悲惱？釋言：羅漢於世法中憂悲已斷，於佛境",
    "T37n1764_01a:0620b14": "界不能自裁，故生悲惱。其猶迦葉及阿難等，",
    "T37n1764_01a:0620b15": "世間五欲不能傾敗，大樹緊那鼓琉璃琴，摩",
    "T37n1764_01a:0620b16": "訶迦葉不覺起舞，阿難比丘不覺歌吟。大樹",
    "T37n1764_01a:0620b17": "緊那是其菩薩，上人五欲，小乘不堪，此亦相",
    "T37n1764_01a:0620b18": "似。亦可現悲，生眾戀意。自下第三新眾雲集。",
    "T37n1764_01a:0620b19": "何故須集？所為有八：一為請住，故上文言「疾",
    "T37n1764_01a:0620b20": "至佛所，勸請如來莫般涅槃」；二為獻供，故下",
    "T37n1764_01a:0620b21": "諸眾辯供奉佛；三為闍維，故下文言「為欲闍",
    "T37n1764_01a:0620b22": "毘如來身故」；四為決疑，故下文言「并可禮敬，",
    "T37n1764_01a:0620b23": "請決所疑」；五為顯法，故下文言「為顯如來方",
    "T37n1764_01a:0620b24": "便密教」；六為眾生，故下文言「為益眾生」；七為",
    "T37n1764_01a:0620b25": "論難，如下文中十仙雲集；八為觀看，如律中",
    "T37n1764_01a:0620b26": "說：「佛滅度後，摩訶迦葉見一尼乾手持天華，尋",
    "T37n1764_01a:0620b27": "路而行，問從何來，尼乾對曰：『從拘尸來。』『見世",
    "T37n1764_01a:0620b28": "尊不？』答言：『我見。』『平安已不？』答言：『滅來已過七",
    "T37n1764_01a:0620b29": "日，我從彼會持此華來。』」如是等輩直為觀看。",
    "T37n1764_01a:0620c01": "來意如是，今此所列具前六意，所以來集。文",
    "T37n1764_01a:0620c02": "中初先隨數多少，漸增以列，「二十恒河大香",
    "T37n1764_01a:0620c03": "象」下，亂列諸眾。前漸增中，初列道眾，「四恒」已",
    "T37n1764_01a:0620c04": "下明常流眾。道眾德尊，數少故先；常流行卑，",
    "T37n1764_01a:0620c05": "數多故後。道法眾中，先列出家，後列在家。以",
    "T37n1764_01a:0620c06": "出家者形尊數少，是故先列；在家形卑，數多",
    "T37n1764_01a:0620c07": "故後。出家眾中，先列聲聞，後列菩薩，諸經多",
    "T37n1764_01a:0620c08": "爾。何故而然？汎解有四：一遠近分別，聲聞之",
    "T37n1764_01a:0620c09": "人常隨如來，因明佛後，隨近先列，如上所列",
    "T37n1764_01a:0620c10": "比丘眾是；菩薩不爾，故在後論。何故聲聞多",
    "T37n1764_01a:0620c11": "近如來？釋有兩義：一聲聞智劣，未閑道法，雖",
    "T37n1764_01a:0620c12": "得聖果，進止威儀，常須佛教，是故如來乃至",
    "T37n1764_01a:0620c13": "滅度常為制戒；二聲聞眾現蒙佛度，捨凡成",
    "T37n1764_01a:0620c14": "聖，荷恩深重，雖得漏盡，常隨供養，故近如",
    "T37n1764_01a:0620c15": "來。菩薩兩義，故不近佛：一智解殊勝，深閑道",
    "T37n1764_01a:0620c16": "法，不假佛教；二隨感現化，故不近佛。此是第",
    "T37n1764_01a:0620c17": "一遠近分別。二形相分別，聲聞之人執持威",
    "T37n1764_01a:0620c18": "儀，形相端嚴，世共尊敬，故列在先；菩薩隨",
    "T37n1764_01a:0620c19": "化，身無定准，形儀不整，故列在後。三就德",
    "T37n1764_01a:0620c20": "分別，亦得名為約教分別。如龍樹說教有二",
    "T37n1764_01a:0620c21": "種：一祕密教、二顯示教。祕密教中，菩薩德尊，",
    "T37n1764_01a:0620c22": "理應在前。如《華嚴經》顯示教中羅漢、辟支同",
    "T37n1764_01a:0620c23": "佛漏盡，人多重敬，宜在先列。菩薩隨化，現處",
    "T37n1764_01a:0620c24": "諸漏，若聞菩薩在羅漢上，人多驚怪，故列在",
    "T37n1764_01a:0620c25": "後，如《大品》等。今依顯示，先列聲聞。四就數分",
    "T37n1764_01a:0620c26": "別，聲聞眾少，故列在先；菩薩眾多，故彰在",
    "T37n1764_01a:0620c27": "後。雖有四義，此中具依後三釋之。聲聞眾",
    "T37n1764_01a:0620c28": "中先列比丘，後列尼眾，比丘人尊數少故先，",
    "T37n1764_01a:0620c29": "尼眾形卑數多故後。比丘眾中，文別有三：一",
    "T37n1764_01a:0621a01": "列眾歎德、二覩相增悲、三雲集佛所。就初段",
    "T37n1764_01a:0621a02": "中，先列其眾，舉數辯眾，文顯可知。下歎其德，",
    "T37n1764_01a:0621a03": "初先總歎，次別，後結。「皆阿羅漢」，是總歎也。羅",
    "T37n1764_01a:0621a04": "漢，梵語，此名無生，隨義傍翻，亦名無著，無生",
    "T37n1764_01a:0621a05": "報亡，無著因盡。「心得」下別，別中初先歎其德",
    "T37n1764_01a:0621a06": "備，「加栴檀」下歎其眾純。歎德備中，准下歎尼，",
    "T37n1764_01a:0621a07": "最初少一諸漏已盡。通其所少，文別八句，句",
    "T37n1764_01a:0621a08": "雖有八，體唯有四，所謂四智。前四正歎，後四",
    "T37n1764_01a:0621a09": "重顯。所少漏盡，明我生盡，准《毘婆沙》，生盡即",
    "T37n1764_01a:0621a10": "是斷集之智，故盡諸漏，名我生盡。「心得自在」，",
    "T37n1764_01a:0621a11": "明梵行立，依《毘婆沙》是修道智，道行成滿，進",
    "T37n1764_01a:0621a12": "任從意，名心自在。「所作已辯」，即是所作已辦",
    "T37n1764_01a:0621a13": "智也，依《毘婆沙》是證滅智，證滅功成，名所作",
    "T37n1764_01a:0621a14": "辦。「離惱」是其不受後有，准《毘婆沙》是斷苦智，",
    "T37n1764_01a:0621a15": "今言離惱，舉因顯果，由離惱故不受後有。此",
    "T37n1764_01a:0621a16": "之四義，廣如後釋。「調根」顯初諸漏已盡，從眼",
    "T37n1764_01a:0621a17": "至意，生識名根，善調諸根，故不生漏，如龍有",
    "T37n1764_01a:0621a18": "威，顯前自在。「成慧」顯前所作已辦，斯乃成就",
    "T37n1764_01a:0621a19": "眾生空慧。「逮得己利」顯前離惱，煩惱損己，故",
    "T37n1764_01a:0621a20": "離煩惱名為己利。逮名為至，亦曰及矣。下歎",
    "T37n1764_01a:0621a21": "眾純，有行共俱，故「如檀林，栴檀圍遶」。備斷同",
    "T37n1764_01a:0621a22": "聚，「如師子王，師子圍遶」。行德普熏，其猶栴",
    "T37n1764_01a:0621a23": "檀；斷德摧惡，狀同師子。上來別歎。「成就」下",
    "T37n1764_01a:0621a24": "結成。「無量」等，結歎前德。「一切皆」等，結歎前人",
    "T37n1764_01a:0621a25": "從佛化生，名佛真子。第二覩相增悲之中，初",
    "T37n1764_01a:0621a26": "明見光，次相驅催，後增悲哽。戀情深重，沸血",
    "T37n1764_01a:0621a27": "將出，故體血現，如波羅華。六卷經云「如日初",
    "T37n1764_01a:0621a28": "出，照青樹葉，赤脈皆現。」自下第三雲集佛所，",
    "T37n1764_01a:0621a29": "於中先明集之所為，為益眾生。句別有五，「為",
    "T37n1764_01a:0621b01": "欲利益安樂眾生」一句是總，中三是別。「成就",
    "T37n1764_01a:0621b02": "大乘第一空行」，大乘法化，大乘離相，故名空",
    "T37n1764_01a:0621b03": "行。「顯發如來方便密教」，小乘法化，無小權施，",
    "T37n1764_01a:0621b04": "故名方便。權言覆實，名為密教。「為不斷絕種",
    "T37n1764_01a:0621b05": "種說法」，世間法化、世行參差，名為種種。亦可",
    "T37n1764_01a:0621b06": "此三同成大乘，成就大乘第一空行，令其入",
    "T37n1764_01a:0621b07": "證。「顯發」已下令入阿含，顯發密教，令知昔權，",
    "T37n1764_01a:0621b08": "棄而不從；「不斷說法」，令修今實。是義云何？",
    "T37n1764_01a:0621b09": "由諸比丘集詣佛所，佛教修學大乘空行，他",
    "T37n1764_01a:0621b10": "聞同入，故令他成。由其詣佛，佛對破小，彰昔",
    "T37n1764_01a:0621b11": "是權，論昔覆實，名顯如來方便密教。由其詣",
    "T37n1764_01a:0621b12": "佛，佛教修習大乘諸行，名「為不斷種種說法」。",
    "T37n1764_01a:0621b13": "「為生調伏」一句總結。上來五句明集所為。「疾",
    "T37n1764_01a:0621b14": "至佛所」，正明雲集。「稽首佛」等，到已設敬。列尼",
    "T37n1764_01a:0621b15": "眾中，先實後權。實中三分，與比丘同。就初段",
    "T37n1764_01a:0621b16": "中，先列其眾，列名舉數，辯眾可知。下歎其",
    "T37n1764_01a:0621b17": "德。「一切亦是大阿羅漢」，是總歎也。「諸漏」已",
    "T37n1764_01a:0621b18": "下是別歎也。別中准上，文少不足。前比丘",
    "T37n1764_01a:0621b19": "中先歎德備，後歎眾純，今此略，無歎眾之文。",
    "T37n1764_01a:0621b20": "就歎德中，准歎比丘，末後少一，逮得己利。通",
    "T37n1764_01a:0621b21": "其所少，文亦八句，所歎四知與上無別。「諸漏",
    "T37n1764_01a:0621b22": "盡」者，煩惱連注，其猶瘡漏，故名為漏。漏別有",
    "T37n1764_01a:0621b23": "三：所謂欲、有、無明漏等，下當具辯。三漏非一，",
    "T37n1764_01a:0621b24": "是故言諸。無學斷竟，名之為盡。餘如前釋。",
    "T37n1764_01a:0621b25": "「亦於晨」下，覩相增悲。「亦欲利」下，雲集佛所。文",
    "T37n1764_01a:0621b26": "如上說。明權眾中，「於尼眾中復有諸尼，皆是",
    "T37n1764_01a:0621b27": "菩薩」，拂權顯實。「人中龍」下，就實歎德。先歎自",
    "T37n1764_01a:0621b28": "德。人中之龍，彰其人尊。龍是一切畜生中上，",
    "T37n1764_01a:0621b29": "此諸尼等人中最勝，與龍相似，約喻名人，名",
    "T37n1764_01a:0621c01": "人中龍。「位階」已下，明其位極。「位階十住」，簡異",
    "T37n1764_01a:0621c02": "前九。「安住不動」，簡異初住。下歎利他。「為化現",
    "T37n1764_01a:0621c03": "女」是化他身，「常修無量」是化他心，四無量義",
    "T37n1764_01a:0621c04": "下當別論。「得自在力能化作佛」是化他能，通",
    "T37n1764_01a:0621c05": "力自在故能作佛。次列菩薩，文亦有三，與比",
    "T37n1764_01a:0621c06": "丘同。初中有四：一列其眾、二略歎德、三列其",
    "T37n1764_01a:0621c07": "名、四廣歎德。初列眾中，一恒舉數。「菩薩摩訶",
    "T37n1764_01a:0621c08": "薩」者，標其眾別。菩薩梵語，此方翻之名道眾",
    "T37n1764_01a:0621c09": "生，此人求道，內懷道行，以道成人，名道眾",
    "T37n1764_01a:0621c10": "生。問曰：二乘之人並皆求道，斯有道行，何故",
    "T37n1764_01a:0621c11": "菩薩獨得其名？釋言：賢聖名有通、別，通則",
    "T37n1764_01a:0621c12": "須陀乃至諸佛，名同無別，如下文說；別則各",
    "T37n1764_01a:0621c13": "異，今為分別，賢聖不同，故此菩薩偏得名",
    "T37n1764_01a:0621c14": "為道眾生也。何故如此？釋有三義：一就願心",
    "T37n1764_01a:0621c15": "望果分別，唯此眾生求大菩提，餘悉不求，是",
    "T37n1764_01a:0621c16": "故獨此名道眾生，故《地論》言「上決定願，成大",
    "T37n1764_01a:0621c17": "菩提，偈言菩薩」故。二就解心望理分別，凡夫",
    "T37n1764_01a:0621c18": "著有、二乘住無，有無乖中，不會中道，是故不",
    "T37n1764_01a:0621c19": "得名道眾生；唯此菩薩妙捨有無，契會中道，",
    "T37n1764_01a:0621c20": "是故獨此名道眾生。三就行分別，入佛法中",
    "T37n1764_01a:0621c21": "有三種門，一教、二義、三者是行，教淺義深，",
    "T37n1764_01a:0621c22": "行為最勝。聲聞軟根，從教為名，聲者是教，飡",
    "T37n1764_01a:0621c23": "聲悟解，故號聲聞；緣覺次勝，從義立稱，緣者",
    "T37n1764_01a:0621c24": "是義，於緣悟解，故名緣覺；菩薩最勝，就行彰",
    "T37n1764_01a:0621c25": "名，以能成就自利、利他俱利之道，故名菩薩。",
    "T37n1764_01a:0621c26": "故《地持》云「聲聞、緣覺但能自度，菩薩不爾，自",
    "T37n1764_01a:0621c27": "度、度他，是名道勝。以道勝故，名道眾生。」摩訶",
    "T37n1764_01a:0621c28": "薩者，此翻名大。大有三種，如《地論》說：一者",
    "T37n1764_01a:0621c29": "願大，期大菩提；二者行大，曠集諸度；三利",
    "T37n1764_01a:0622a01": "眾生大，四攝等益。「人中龍」下，第二略歎，先歎",
    "T37n1764_01a:0622a02": "自德，「方便現身」，歎利他德。第三列名，名別可",
    "T37n1764_01a:0622a03": "知。「其心皆」下，第四廣歎。廣中初別，「成如是」下",
    "T37n1764_01a:0622a04": "總以結歎。別中歎其三世功德，先歎現德、次",
    "T37n1764_01a:0622a05": "過、後未，此三世中皆歎自利、利他之德。就現",
    "T37n1764_01a:0622a06": "在中先歎自德，句別有五，前四攝法、後一護",
    "T37n1764_01a:0622a07": "法。就前四中，「敬重大乘」是自分始。乘者是其",
    "T37n1764_01a:0622a08": "行之功用，行能運通，名之為乘。乘別有三，所",
    "T37n1764_01a:0622a09": "謂聲聞、緣覺、佛乘。諸佛所乘，前二不加，故名",
    "T37n1764_01a:0622a10": "為大。「安住大乘」是自分終。修成不退，故曰安",
    "T37n1764_01a:0622a11": "住。「深解大乘」是勝進始。於未修處觀照分",
    "T37n1764_01a:0622a12": "明，故曰深解。「愛樂大乘」是勝進終。於前所",
    "T37n1764_01a:0622a13": "解，樂欲修行。上來攝法。「守護大乘」是護法行。",
    "T37n1764_01a:0622a14": "不令他人誹謗毀滅，故言守護，是義如下〈金",
    "T37n1764_01a:0622a15": "剛身品〉具廣分別。上歎自德。下歎利他，「善隨",
    "T37n1764_01a:0622a16": "世間」，世間法化。世間有二：一眾生世間、二器",
    "T37n1764_01a:0622a17": "世間。今此善隨眾生世間。眾生云何得名世",
    "T37n1764_01a:0622a18": "間？世者是時，間者名中，所化眾生不出時、中，",
    "T37n1764_01a:0622a19": "故名世間。「作是誓」下出世法化，「已於過」下歎",
    "T37n1764_01a:0622a20": "過去德。先歎自利，「已於過去修持淨戒」是離",
    "T37n1764_01a:0622a21": "惡行，「善持所行」是攝善行。「解未解」下歎利他",
    "T37n1764_01a:0622a22": "德，「解未解者」小乘法化，「紹三寶」等，大乘法化。",
    "T37n1764_01a:0622a23": "此如《華嚴．明法品》說彼有三番：能令眾生發",
    "T37n1764_01a:0622a24": "菩提心，令佛寶不斷；開示演說十二部經甚",
    "T37n1764_01a:0622a25": "深法藏，令法寶不斷；受持一切威儀行法，令",
    "T37n1764_01a:0622a26": "僧寶不斷。其第二番，讚嘆大願，令佛寶不斷；",
    "T37n1764_01a:0622a27": "分別顯示十二緣起，令法寶不斷；修六和敬，",
    "T37n1764_01a:0622a28": "令僧寶不斷。其第三番，下佛種子於眾生田，",
    "T37n1764_01a:0622a29": "生正覺芽，令佛寶不斷；護持法藏，不惜身命，",
    "T37n1764_01a:0622b01": "令法寶不斷；善御大眾，心無憂悔，令僧寶不",
    "T37n1764_01a:0622b02": "斷。此三番中亦有階降，先就佛寶彰其階降：",
    "T37n1764_01a:0622b03": "初番能令發菩提心，起求佛願；第二番中讚",
    "T37n1764_01a:0622b04": "大願者，讚起行願，令其修習；第三番中下佛",
    "T37n1764_01a:0622b05": "種子於生田者，化成行種。次就法寶彰其階",
    "T37n1764_01a:0622b06": "降：初番演說十二部經，是其教法；第二番中",
    "T37n1764_01a:0622b07": "顯示緣起，是其理法；第三番中護持法者，是",
    "T37n1764_01a:0622b08": "其行法。下就僧寶彰其階降：初番受持威儀",
    "T37n1764_01a:0622b09": "法者，僧行方便；第二番中修六和者，行成不",
    "T37n1764_01a:0622b10": "乖；第三番中善御大眾，德熟攝他。下歎未來，",
    "T37n1764_01a:0622b11": "「於未來世當轉法輪」是利他德；未來成佛，故",
    "T37n1764_01a:0622b12": "能轉法；「以大嚴」等是自利德，謂以功德智慧",
    "T37n1764_01a:0622b13": "莊嚴而自嚴也。上來別歎，下總結之。「成如是",
    "T37n1764_01a:0622b14": "等」結前自利，「等觀生」下結前利他。上來第一",
    "T37n1764_01a:0622b15": "列眾歎德。增悲雲集，並同前釋。問曰：何故上",
    "T37n1764_01a:0622b16": "來諸眾不明獻供？以出家者無為法住，無所",
    "T37n1764_01a:0622b17": "貯畜，故無奉獻。自下次明在家二眾，以優婆",
    "T37n1764_01a:0622b18": "塞形尊數少故在前列，優婆夷等形卑數多",
    "T37n1764_01a:0622b19": "彰之在後。優婆塞中文別有四：一列眾歎德、",
    "T37n1764_01a:0622b20": "二「於晨朝」下辯供奉佛、三「世尊知」下如來不",
    "T37n1764_01a:0622b21": "受、四不果却住。此之四分，諸眾多同，宜審",
    "T37n1764_01a:0622b22": "記知。初中有四：一列其眾、二恒舉數，前說一",
    "T37n1764_01a:0622b23": "恒，今增說二。問曰：現觀人類不多，今此何故",
    "T37n1764_01a:0622b24": "獨優婆塞有其二恒，餘眾漸多？釋言：今此三",
    "T37n1764_01a:0622b25": "千同聚，故有二恒。又隨報別，一處之中有多",
    "T37n1764_01a:0622b26": "種人，斯皆雲集，故有二恒。如《法華》中「眾生見",
    "T37n1764_01a:0622b27": "劫盡，大火所燒時，天人常充滿」，如是等也。下",
    "T37n1764_01a:0622b28": "諸眾中恒數漸增，其例皆爾。「諸優婆塞」，標別",
    "T37n1764_01a:0622b29": "其眾，此云近住，近善而居，亦名善宿男，懷",
    "T37n1764_01a:0622c01": "善而住，名為善宿，又亦名為清信士也。二「受",
    "T37n1764_01a:0622c02": "持」下略歎其德，「受持五戒」明離重過，「威儀具",
    "T37n1764_01a:0622c03": "足」彰離輕罪。五戒是其在家正行，故偏歎之。",
    "T37n1764_01a:0622c04": "三「其名」下列其名字。四「深樂」已下廣歎其德。",
    "T37n1764_01a:0622c05": "於中初歎護煩惱行，「亦欲樂」下歎護小乘行。",
    "T37n1764_01a:0622c06": "護煩惱中，初總、次別、後總結之。「深樂觀察諸",
    "T37n1764_01a:0622c07": "對治門」是其總也。此下所觀皆能治過，故名",
    "T37n1764_01a:0622c08": "治門。「所謂」下別治門無量，今此略舉六種門",
    "T37n1764_01a:0622c09": "矣。初「苦、樂」等是八修門，觀生死法無常苦",
    "T37n1764_01a:0622c10": "等，觀涅槃法常樂淨等。二「實、不實」者，是二諦",
    "T37n1764_01a:0622c11": "門，真諦為實、世諦不實。三「歸、非歸」，是忻厭",
    "T37n1764_01a:0622c12": "門，歸向三寶名為歸依，背離邪法名非歸",
    "T37n1764_01a:0622c13": "依，亦可趣向出世涅槃名為歸依，連背生死",
    "T37n1764_01a:0622c14": "名非歸依。四「生、非生」者，是假實門，五陰非生，",
    "T37n1764_01a:0622c15": "所成假人名為眾生。五「恒、非恒」等是因果門，",
    "T37n1764_01a:0622c16": "恒與非恒是其果門，涅槃是恒、生死非恒；「安",
    "T37n1764_01a:0622c17": "與非安」是因行門，善行是安、惡行非安。亦可",
    "T37n1764_01a:0622c18": "無漏聖行是安、有漏非安。六「為、無為」等是四",
    "T37n1764_01a:0622c19": "諦門，為、無為者是其苦諦，有為是苦，色法、心",
    "T37n1764_01a:0622c20": "法、非色心法是有為也。無為非苦，相對故來，",
    "T37n1764_01a:0622c21": "虛空、數滅、非數滅等是無為也。「斷」者是集，可",
    "T37n1764_01a:0622c22": "斷名斷，「不斷」非集，相對故來。「涅槃」是滅，「非涅",
    "T37n1764_01a:0622c23": "槃」者相對故來。「增上」是道，以殊勝故，「非增上」",
    "T37n1764_01a:0622c24": "者相對故來。「常樂」已下第三總結護小乘中，",
    "T37n1764_01a:0622c25": "初別、後結。別中唯歎現、未功德，不歎過去，以",
    "T37n1764_01a:0622c26": "優婆塞迹居近行，故略不歎。就歎現中，自他",
    "T37n1764_01a:0622c27": "並歎。文有三對，初對行始、第二行次、第三行",
    "T37n1764_01a:0622c28": "終。「亦欲樂聞無上大乘」是自利始，對前稱，亦",
    "T37n1764_01a:0622c29": "「如聞為他」是利他始，此是初對。「善持淨戒，渴",
    "T37n1764_01a:0623a01": "仰大乘」是自利次。持戒離過，渴大修善，「既自",
    "T37n1764_01a:0623a02": "充足，復充餘渴」是利他次，此第二對。「善能攝」",
    "T37n1764_01a:0623a03": "等，是自利終。句別有三，前之兩句明攝法",
    "T37n1764_01a:0623a04": "行，攝無上智，求大果也；「愛樂大乘」，學大因",
    "T37n1764_01a:0623a05": "也。亦可「攝取無上智慧」求於證法，「愛樂大乘」",
    "T37n1764_01a:0623a06": "求於教法。「守護」一句是護法行。「善能隨」下是",
    "T37n1764_01a:0623a07": "利他終，善隨世間、世間法化。「度未度」等，小乘",
    "T37n1764_01a:0623a08": "法化。「度未度者」令度苦果、「解未解者」令斷集",
    "T37n1764_01a:0623a09": "因。「紹三寶」等，大乘法化，此第三對。下歎未來",
    "T37n1764_01a:0623a10": "當轉利他，以大嚴等是其自利，以大莊嚴是",
    "T37n1764_01a:0623a11": "攝善行，深味淨戒是離過行。上來別歎，下總",
    "T37n1764_01a:0623a12": "結之。「悉能成」等結前自利，「於眾生」等結上利",
    "T37n1764_01a:0623a13": "他。自下第二辯供養佛，以在家者有供可奉，",
    "T37n1764_01a:0623a14": "故下辯之。文別有四：一辯諸供具；二「復作念",
    "T37n1764_01a:0623a15": "如來今者受我供」下，念佛受已當入涅槃，心",
    "T37n1764_01a:0623a16": "懷悲惱；三「各各齎」下持供奉佛；四「舉聲號」下",
    "T37n1764_01a:0623a17": "哀請佛受。前中有二：一財供養、二「各作是念",
    "T37n1764_01a:0623a18": "一切眾生若有乏」下明行供養。財中有八：一",
    "T37n1764_01a:0623a19": "辯香木、二具寶幢、三持寶蓋、四作眾樂、五擎",
    "T37n1764_01a:0623a20": "妙華、六齎眾香、七備食具、八嚴處所。就初段",
    "T37n1764_01a:0623a21": "中，「亦於晨朝」，辯木時也。「為欲闍毘」，辯木所",
    "T37n1764_01a:0623a22": "為，此云焚屍。「人人各取」，正明辯木。其栴檀",
    "T37n1764_01a:0623a23": "等是其木體，光香華幡嚴木之事，車馬二種",
    "T37n1764_01a:0623a24": "運木之具。第二寶幢加以網嚴。第三寶蓋雜",
    "T37n1764_01a:0623a25": "以華飾。「是華臺中多有黑蜂」，何故在此？蜂多",
    "T37n1764_01a:0623a26": "依華。何故云黑？人言為表無明眾生。容有所",
    "T37n1764_01a:0623a27": "表，文中不說，不可輒定。何故道此是蜂出聲？",
    "T37n1764_01a:0623a28": "有所陳說，所以舉之。伎樂、華香，文別可知。第",
    "T37n1764_01a:0623a29": "七食中，「為佛及僧辯食」是總，下別顯之。香薪、",
    "T37n1764_01a:0623b01": "德水成食之緣，苦、酢、辛等食之體味。下有三",
    "T37n1764_01a:0623b02": "德，顯食殊勝。成食緣中，「八功德水之所成」者，",
    "T37n1764_01a:0623b03": "清淨、不臭、輕、冷、軟、美、飲時調適、飲已無患，是",
    "T37n1764_01a:0623b04": "其八也。清淨色入、不臭香入、輕冷及軟此三",
    "T37n1764_01a:0623b05": "觸入，美為味入，後二法入，此八是其水之功",
    "T37n1764_01a:0623b06": "能，水家之德，故名功德。食體味中，六味總",
    "T37n1764_01a:0623b07": "舉，「苦」等列名。下說甜酥，八味具足，今此言",
    "T37n1764_01a:0623b08": "六，其義何耶？然六與八，離、合言耳，合即說六，",
    "T37n1764_01a:0623b09": "離即為八。分甘為三：一不苦名甘，翻對苦味；",
    "T37n1764_01a:0623b10": "二不酢名甘，翻對酢味；三不辛名甘，翻對辛",
    "T37n1764_01a:0623b11": "味。其猶醎淡二味相翻，外國語中應有別名，",
    "T37n1764_01a:0623b12": "此無異稱，通說為甘。後三德中，先舉、後列。言",
    "T37n1764_01a:0623b13": "「輕軟」者，是食功能，食之令人身輕體軟；言「淨",
    "T37n1764_01a:0623b14": "潔」者，食體精純，無餘穢污；言「如法」者，受用順",
    "T37n1764_01a:0623b15": "道，非酒肉等。第八處中，先到、後嚴。初嚴其",
    "T37n1764_01a:0623b16": "地，次座，後樹。諸優婆塞現居人報，安能嚴座",
    "T37n1764_01a:0623b17": "如須彌山？釋言：此等雖居人位，並是出世不",
    "T37n1764_01a:0623b18": "思菩薩，故能如是。又是如來三昧法門之所",
    "T37n1764_01a:0623b19": "示現，故能如此，下皆同爾。上來等一明財供",
    "T37n1764_01a:0623b20": "養，下明行供，亦名法供，《地持》名為至處道供。",
    "T37n1764_01a:0623b21": "於中有三：初「作是念一切眾生若有乏」等，念",
    "T37n1764_01a:0623b22": "眾生心；二「作是施時離欲、瞋」等，護煩惱心；三",
    "T37n1764_01a:0623b23": "「無餘思」下，求菩提心，無餘思惟求世福樂，唯",
    "T37n1764_01a:0623b24": "期菩提求佛果也。「皆已安住於菩薩道」，具佛",
    "T37n1764_01a:0623b25": "因也。又復前句是求佛願，皆以安等是求佛",
    "T37n1764_01a:0623b26": "行。上來第一辯諸供具。「復作念」下是第二段，",
    "T37n1764_01a:0623b27": "念受當滅，心懷悲惱。「各各齎」下是第三段，持",
    "T37n1764_01a:0623b28": "供奉佛。「舉聲號」下是第四段，哀請佛受。初先",
    "T37n1764_01a:0623b29": "號泣，「復相謂」下發言傷歎，「便自舉」下正請佛",
    "T37n1764_01a:0623c01": "受。「舉身」身請，「而曰」口請。上來第二辯供奉佛。",
    "T37n1764_01a:0623c02": "自下第三如來不受。言「知時」者，不受所以。知",
    "T37n1764_01a:0623c03": "今非是受供之時，故曰知時。何者受時？受時",
    "T37n1764_01a:0623c04": "有二：一許受時，〈純陀章〉中；二正受時，〈大眾問",
    "T37n1764_01a:0623c05": "品〉。前許受時顯示佛常，後正受時顯涅槃常，",
    "T37n1764_01a:0623c06": "今非彼時，所以不受。言「默然」者，明不受相。何",
    "T37n1764_01a:0623c07": "故須默？如來大人，體道少欲，若受、不受，多皆",
    "T37n1764_01a:0623c08": "默然。云何可別？現相令知。言「不受」者，正明不",
    "T37n1764_01a:0623c09": "受。釋意有四：一欲令諸眾齊有獻奉，故此不",
    "T37n1764_01a:0623c10": "受。若受此供，餘眾絕意，何敢更獻？二為使純",
    "T37n1764_01a:0623c11": "陀獻供顯法，故此不受。若受此供，純陀何敢",
    "T37n1764_01a:0623c12": "更生獻意？三欲令諸眾於施重心，故此不受，",
    "T37n1764_01a:0623c13": "至後〈大眾問品〉之中方為受之；四於此處未",
    "T37n1764_01a:0623c14": "對純陀顯佛常義，恐彼諸眾施無所趣，故此",
    "T37n1764_01a:0623c15": "不受。下對純陀顯常已竟，〈眾問品〉中等為受",
    "T37n1764_01a:0623c16": "之。今對此供不受既然，下餘眾中不受例爾。",
    "T37n1764_01a:0623c17": "自下第四不果却住，初先不果、後悲却住。於",
    "T37n1764_01a:0623c18": "中初法，次以喻顯。供佛善根可愛如子；如來",
    "T37n1764_01a:0623c19": "不受，名病喪亡；所設虛棄，名送塚間；無善復",
    "T37n1764_01a:0623c20": "本，名為歸還；施心不申，名為悵恨，下合可知。",
    "T37n1764_01a:0623c21": "優婆夷中，文亦有四：一列眾歎德、二辯供奉",
    "T37n1764_01a:0623c22": "佛、三如來不受、四不果却住。初中有四：第一",
    "T37n1764_01a:0623c23": "列眾，「三恒」舉數，「諸優婆夷」標別其眾，此云近",
    "T37n1764_01a:0623c24": "住女，亦云善宿女，義同前釋；二「受持」下略歎",
    "T37n1764_01a:0623c25": "其德，亦如上解；三列其名；四廣歎其德，於中",
    "T37n1764_01a:0623c26": "初別、後總結歎。別中有四：初「能堪任護持法」",
    "T37n1764_01a:0623c27": "等，護小乘行；二「呵責家法」，護煩惱行；三「自觀」",
    "T37n1764_01a:0623c28": "下廣護煩惱；四「深樂」下廣護小乘。初中悉能",
    "T37n1764_01a:0623c29": "護持正法，是護法行；「為度」已下是攝人行。第",
    "T37n1764_01a:0624a01": "二段中呵家法者，呵責自家五陰身法，呵義",
    "T37n1764_01a:0624a02": "如後。第三段中，文別有二：一觀過生厭、二「以",
    "T37n1764_01a:0624a03": "是緣」下修治斷除。前中，初先觀身五過。「寧以",
    "T37n1764_01a:0624a04": "牛」下，二事顯失。「是故當」下，總結生厭。初觀過",
    "T37n1764_01a:0624a05": "中，先觀身苦。觀身如蛇，是其內苦，譬如四蛇，",
    "T37n1764_01a:0624a06": "性相乖反，四大如是，地堅而重、風動而輕、水",
    "T37n1764_01a:0624a07": "濕而冷、火燥而熱，各相乖反，故如四蛇；諸虫",
    "T37n1764_01a:0624a08": "唼食是其外苦。苦別無量，略舉此二。「是身臭」",
    "T37n1764_01a:0624a09": "下觀身不淨，不淨有五：一種子不淨，現在父",
    "T37n1764_01a:0624a10": "母精血為種、過去煩惱結業為種；二住處不",
    "T37n1764_01a:0624a11": "淨，在母腹中，生藏之下、熟藏之上安置己",
    "T37n1764_01a:0624a12": "體；三自體不淨，三十六物共成己體；四自相",
    "T37n1764_01a:0624a13": "不淨，九孔常流；五畢竟不淨，此身死已，虫食",
    "T37n1764_01a:0624a14": "成糞、火燒為灰、埋之為土，至竟無淨。今此文",
    "T37n1764_01a:0624a15": "中略舉三種：身臭、貪縛、種子不淨。現在父母",
    "T37n1764_01a:0624a16": "精血為種，故身臭穢；過去貪愛煩惱為種，名",
    "T37n1764_01a:0624a17": "貪獄縛；身如死狗，自體不淨，九孔常流，自相",
    "T37n1764_01a:0624a18": "不淨，兩眼、兩耳、兩鼻及口、大小便道是九孔",
    "T37n1764_01a:0624a19": "也。「身如城」下，觀身無我。於中初先當相觀察，",
    "T37n1764_01a:0624a20": "寄託城喻，明身虛假，文相可知。「如是身城諸",
    "T37n1764_01a:0624a21": "佛棄」下，寄人顯法。諸佛棄捨，彰實無我；凡愚",
    "T37n1764_01a:0624a22": "常味貪等止住，明著是癡。又佛棄捨，舉聖呵",
    "T37n1764_01a:0624a23": "凡，凡愚味著，責凡異聖。「是身不堅，如蘆葦」等，",
    "T37n1764_01a:0624a24": "觀身是空。下觀無常，初先正觀，「誰有智」下寄",
    "T37n1764_01a:0624a25": "聖顯過。前中汎論無常有三：一分段無常，六",
    "T37n1764_01a:0624a26": "道果報，三世分異；二念無常，念念遷謝；三者",
    "T37n1764_01a:0624a27": "自性不成實無常，有法虛集，都無自性。今略",
    "T37n1764_01a:0624a28": "論二，「是身無常，念念不住」，是念無常，「如電光」",
    "T37n1764_01a:0624a29": "等，喻以況之。「是身易」下，分段無常。「是身易壞",
    "T37n1764_01a:0624b01": "如河岸」等，觀生易死，先法後喻。「不久」已下，觀",
    "T37n1764_01a:0624b02": "死易至。上來正觀。「誰有智者當樂此身」，舉聖",
    "T37n1764_01a:0624b03": "不樂，明身可厭。上來第一觀身五過，自下第",
    "T37n1764_01a:0624b04": "二二事顯失。兩義釋之：一難易分別，「牛跡盛",
    "T37n1764_01a:0624b05": "海」，「丸地如棗」乃至如塵，是事至難，猶可為之，",
    "T37n1764_01a:0624b06": "具說身過，畢竟叵得：二多少分別，大海深廣，",
    "T37n1764_01a:0624b07": "牛跡盛之，數亦可盡，大地寬廣，丸之如棗乃",
    "T37n1764_01a:0624b08": "至如塵，數亦可盡，身患多彼，具說叵盡。「是故",
    "T37n1764_01a:0624b09": "當捨，如棄涕唾」，是第三段總結生厭。上來第",
    "T37n1764_01a:0624b10": "一觀過生厭。「以是緣」下，修治斷除。以是觀身",
    "T37n1764_01a:0624b11": "多過因緣，故修空等而為對治。空無相願，廣",
    "T37n1764_01a:0624b12": "如別章。就第四段廣護小中，歎其現在、未來",
    "T37n1764_01a:0624b13": "功德，不歎過去，義同前釋。現中歎其自利、利",
    "T37n1764_01a:0624b14": "他。文別三對：初對行始、第二行次、第三行終。",
    "T37n1764_01a:0624b15": "「深樂諮受」，自行始也；「聞已演說」，利他始也。此",
    "T37n1764_01a:0624b16": "是初對。「護本願」等，自行次也。護持本願，守菩",
    "T37n1764_01a:0624b17": "提心。「毀呰女」下，起菩提行，先厭有為、次忻無",
    "T37n1764_01a:0624b18": "為。厭有為中，「毀呰女」等，現過能厭；「破壞生」等，",
    "T37n1764_01a:0624b19": "當過能滅，「渴仰大乘」，是趣無為。「既自充」下，利",
    "T37n1764_01a:0624b20": "他次也。此第二對。「深樂大」下是自行終，「深樂」",
    "T37n1764_01a:0624b21": "「守護」，就實歎德，深樂還是攝法之行，守護還",
    "T37n1764_01a:0624b22": "是護法之行。「雖現女」下，拂權顯實。「善能隨」下",
    "T37n1764_01a:0624b23": "是利他終，善隨世間、世間法化。度、未度等，小",
    "T37n1764_01a:0624b24": "乘法化，令度苦果，解其集因。「紹三寶」下，大乘",
    "T37n1764_01a:0624b25": "法化，此第三對。歎未來中當轉利他，以大嚴",
    "T37n1764_01a:0624b26": "等歎其自利，以大莊嚴是攝善行，堅持禁戒",
    "T37n1764_01a:0624b27": "是離惡行。上來別歎。下總結之，「皆悉成」等結",
    "T37n1764_01a:0624b28": "前自利，「於諸生」等結上利他。上來第一列眾",
    "T37n1764_01a:0624b29": "歎德，後三可知。上明道眾，下列常流，先列離",
    "T37n1764_01a:0624c01": "車，以此人供多前少後，故次列之。文別有四：",
    "T37n1764_01a:0624c02": "一列眾歎德、二辯供奉佛、三如來不受、四佛",
    "T37n1764_01a:0624c03": "力住空。就初段中，先列眾、次歎德、後列其",
    "T37n1764_01a:0624c04": "名。初列眾中，「四恒」舉數，「離車」辯眾。離車梵",
    "T37n1764_01a:0624c05": "語，有人傳釋：此名迭治，是其王種，迭治國",
    "T37n1764_01a:0624c06": "事，故云迭治。下列諸王過於五恒，夫人七",
    "T37n1764_01a:0624c07": "恒，王種應多，今此何故但有四恒？有緣者來，",
    "T37n1764_01a:0624c08": "無緣不集，多少何定？次歎其德，先別、後結。",
    "T37n1764_01a:0624c09": "別中有三：一護法行、二「願令我」下明護法願、",
    "T37n1764_01a:0624c10": "三「常欲樂」下明護法心，此三段中皆利自、他。",
    "T37n1764_01a:0624c11": "護法行中，「為求法故善修戒」等，是攝法行，此",
    "T37n1764_01a:0624c12": "即自利。「摧伏異」等是護法行，此即利他。「摧伏",
    "T37n1764_01a:0624c13": "異學壞正法者」，是摧邪行。異學、外道、邪見無",
    "T37n1764_01a:0624c14": "信，懷正內學破戒無行，並以王力而摧伏之。",
    "T37n1764_01a:0624c15": "「常相謂」下是通正行。常相謂言，相率弘法，當",
    "T37n1764_01a:0624c16": "以金等捨財通道，供人使學，故令甘露久住",
    "T37n1764_01a:0624c17": "於世。佛法能除煩惱燋渴，故如甘露。寬廣難",
    "T37n1764_01a:0624c18": "窮，名無盡法；潤邃叵測，名深奧藏。護法願",
    "T37n1764_01a:0624c19": "中，「願我常學」，是攝法願，此即自利。「誹謗」已下，",
    "T37n1764_01a:0624c20": "是護法願，此即利他。於中四句，前二罰惡、後",
    "T37n1764_01a:0624c21": "二賞善。前罰惡中，若有謗等，外道毀正，斷舌",
    "T37n1764_01a:0624c22": "令息；若出家等內學犯戒，罷以清眾。下賞善",
    "T37n1764_01a:0624c23": "中，「有能樂」等，在俗有信，敬事若尊。「若有僧」下，",
    "T37n1764_01a:0624c24": "出家有行，憙助如親，故令得力。護法心中，「常",
    "T37n1764_01a:0624c25": "欲聞」等是攝法心，即是自利；「亦為人說」是通",
    "T37n1764_01a:0624c26": "法心，即是利他。上來別歎，下總結之。列名可",
    "T37n1764_01a:0624c27": "知，此初段竟。次二可解。第四段中，初明離車",
    "T37n1764_01a:0624c28": "不果悲惱，後以佛力令其住空。何故而然？以",
    "T37n1764_01a:0624c29": "諸離車專情護法，護法功高，故令住空，使人",
    "T37n1764_01a:0625a01": "倣習。七多羅者，一多羅樹去地七仞，一仞七",
    "T37n1764_01a:0625a02": "尺，一樹合有四十九尺，七樹合有三百四十",
    "T37n1764_01a:0625a03": "三尺。次列大臣及諸長者，亦以人供多前少",
    "T37n1764_01a:0625a04": "後，故次列之。文亦有四：一列眾歎德，辯眾",
    "T37n1764_01a:0625a05": "歎德，列名可知；二辯供奉佛，五倍前者，當應",
    "T37n1764_01a:0625a06": "望彼最初說五；三如來不受；四佛力住空，此",
    "T37n1764_01a:0625a07": "亦護法，故令住空。次列諸王，亦以人供多前",
    "T37n1764_01a:0625a08": "少後，故此列之。文別有六：一列其眾、二辯供",
    "T37n1764_01a:0625a09": "具、三歎其德、四持供奉佛、五如來不受、六",
    "T37n1764_01a:0625a10": "不果却住。就初段中，先明所集。「除阿闍」下，簡",
    "T37n1764_01a:0625a11": "所未集。世上殺父，愧懼情深，故此未來。下列",
    "T37n1764_01a:0625a12": "其名，以何義故不列其數？當以諸王過於五",
    "T37n1764_01a:0625a13": "恒，不滿六恒，分齊難彰，故隱不列。第二可",
    "T37n1764_01a:0625a14": "知。第三歎中，先自、後他。自中四句，前之兩",
    "T37n1764_01a:0625a15": "句捨邪歸正，後之兩句棄小學大。利他可知，",
    "T37n1764_01a:0625a16": "後三易解。次列夫人，亦以人供多前少後，故",
    "T37n1764_01a:0625a17": "此列之。文別有四：一列眾歎德、二辯供奉佛、",
    "T37n1764_01a:0625a18": "三如來不受、四不果却住。初中有四：一列其",
    "T37n1764_01a:0625a19": "眾、二歎其德、三列其名、四重歎德。初列眾",
    "T37n1764_01a:0625a20": "中，「七恒夫人」正列所集，「除阿闍」下簡所未集。",
    "T37n1764_01a:0625a21": "世王未至，夫人亦爾，隨王未來。第二歎中，「為",
    "T37n1764_01a:0625a22": "度現女」是利他德，「常觀身等」是自利德，列",
    "T37n1764_01a:0625a23": "名可知。第四歎中，初明自利，「安住」攝善，「修",
    "T37n1764_01a:0625a24": "戒」防惡，「憐下」利他，後三可知。次列天女，文",
    "T37n1764_01a:0625a25": "別有六：一列其眾、二「作是言」下詳宜獻奉、三",
    "T37n1764_01a:0625a26": "歎其德、四辯供奉佛、五如來不受、六不",
    "T37n1764_01a:0625a27": "果却住。初段可知。第二段中初相告勸，觀",
    "T37n1764_01a:0625a28": "他所設，「我等亦」下自欲獻奉。於中有四：一",
    "T37n1764_01a:0625a29": "許有奉獻；二念佛受已當入涅槃，顯必須",
    "T37n1764_01a:0625b01": "為；三明最後供佛至難，彰必須作；四舉如來",
    "T37n1764_01a:0625b02": "滅後世空，明今應供。第三歎中，先別、後結。別",
    "T37n1764_01a:0625b03": "中歎其現未功德，不歎過去，義同前釋。現中",
    "T37n1764_01a:0625b04": "歎其自利、利他。文有三對：初對行始、第二行",
    "T37n1764_01a:0625b05": "次、第三行終。「愛樂欲聞」，自利始也；「聞已為",
    "T37n1764_01a:0625b06": "人」，利他始也，此是初對。「渴仰大乘」，自利次",
    "T37n1764_01a:0625b07": "也；「既自充」下，利他次也，此第二對。「守護大」等，",
    "T37n1764_01a:0625b08": "自利終也，於中先明攝善之行，此以護法為",
    "T37n1764_01a:0625b09": "攝善行。守大是總，「若有異」下別顯護相。持戒",
    "T37n1764_01a:0625b10": "儀具，是離過行；「善能隨」下是利他終，「善隨世",
    "T37n1764_01a:0625b11": "間」，世間法化，「度未度」等，出世法化，此第三",
    "T37n1764_01a:0625b12": "對。下歎未來，「當轉法」等是其利他，「以大嚴」等",
    "T37n1764_01a:0625b13": "是其自利。上來別歎。下總結之，「成如是德」，結",
    "T37n1764_01a:0625b14": "前自利，「等慈生」下結上利他。第四辯供奉佛",
    "T37n1764_01a:0625b15": "之中，文別有四：一嚴辯供事，供事有十，所謂",
    "T37n1764_01a:0625b16": "香、木、蓋、帳、幢、甘饍、伎樂、床座、灯、華；二念",
    "T37n1764_01a:0625b17": "佛將滅，心懷悲惱；三為生詣佛，文同前釋；四",
    "T37n1764_01a:0625b18": "請佛受供。後二可知。龍等眾中，多先列眾、次",
    "T37n1764_01a:0625b19": "辯供奉佛、後「如來不受」下不果却住，文顯可",
    "T37n1764_01a:0625b20": "知。上來隨數漸增，以列「二十恒河大香象」下",
    "T37n1764_01a:0625b21": "亂列諸眾。「爾時閻浮比丘及尼、一切集」者，與",
    "T37n1764_01a:0625b22": "上何別而復列之？前唯無學，此通上下，凡聖",
    "T37n1764_01a:0625b23": "皆集，故云一切，唯除迦葉、阿難眾者。阿難林",
    "T37n1764_01a:0625b24": "外為魔所嬈，故此未至。迦葉後來，佛現雙足，",
    "T37n1764_01a:0625b25": "廣益多人，故此未集。問曰：如來般涅槃時，憍",
    "T37n1764_01a:0625b26": "梵波提在天不來，何故不簡？釋言：迦葉及與",
    "T37n1764_01a:0625b27": "阿難，今雖未至，後必當來，故此簡之。憍梵在",
    "T37n1764_01a:0625b28": "天，畢竟不來，故今不簡。如此流例亦應非一，",
    "T37n1764_01a:0625b29": "此第五竟。自下第六如來變林以敦眾心。何",
    "T37n1764_01a:0625c01": "故須爾？新眾既來，見佛猶在，望聖不滅，戀情",
    "T37n1764_01a:0625c02": "容賒，故佛變林，表滅敦勵。文中初辯、次類、",
    "T37n1764_01a:0625c03": "後合。辯中，初先變林令白，明是鮮白，故說如",
    "T37n1764_01a:0625c04": "鶴。何故現白？人言白色是樹死相，為表聖",
    "T37n1764_01a:0625c05": "滅。此如前破。又人復云：「白是色本。」顯佛歸",
    "T37n1764_01a:0625c06": "本。或容可爾，但非經說，未可專定。次現寶",
    "T37n1764_01a:0625c07": "堂，映發雙林，人亦就此種種異表，難知且",
    "T37n1764_01a:0625c08": "止。下現泉池，妙華盈滿，映飾寶堂，類合可",
    "T37n1764_01a:0625c09": "知。准此合文，定知林堂非是別相，現堂之後",
    "T37n1764_01a:0625c10": "方言樹林，種種莊嚴，甚可愛等。自下第七重",
    "T37n1764_01a:0625c11": "明諸眾覩相增悲，獻奉供養。於中有二：一明",
    "T37n1764_01a:0625c12": "此方所集諸眾覩相增悲，獻奉供養；二「爾時",
    "T37n1764_01a:0625c13": "東方去此」已下明他方眾雲集獻供。就初段",
    "T37n1764_01a:0625c14": "中先明覩相，皆悉悲感，是增悲也，名前變",
    "T37n1764_01a:0625c15": "林為涅槃相，下明獻供。問曰：此等是前眾",
    "T37n1764_01a:0625c16": "不？釋言：欲天及阿修羅是上所列天及修羅",
    "T37n1764_01a:0625c17": "二眾所攝，今復舉之。故前文中標列四王，今",
    "T37n1764_01a:0625c18": "復重舉，餘亦如是。梵眾新來，如下所列。欲天",
    "T37n1764_01a:0625c19": "修羅既是前眾，何故至此方論獻供？釋言：此",
    "T37n1764_01a:0625c20": "等向前空來，既至雙林，見眾施設，方生獻意，",
    "T37n1764_01a:0625c21": "故此列之，故下相謂「汝觀人天大設供養，",
    "T37n1764_01a:0625c22": "我等亦供。」亦可前者人供俱來，其中人供漸",
    "T37n1764_01a:0625c23": "次增者，前即具列，或有人多而供減少、或復",
    "T37n1764_01a:0625c24": "人少而供增多，前列不便，故此辯之。於中有",
    "T37n1764_01a:0625c25": "六：一明欲界地天獻供、二明欲界空天獻供、",
    "T37n1764_01a:0625c26": "三諸梵獻供、四毘摩質多修羅獻供、五魔王",
    "T37n1764_01a:0625c27": "獻供、六大自在天王獻供，此等隨供漸增以",
    "T37n1764_01a:0625c28": "列。初中有三：一四王帝釋詳議獻奉、二四王",
    "T37n1764_01a:0625c29": "獻供、三帝釋獻供。初中「汝等觀天人」等，觀他",
    "T37n1764_01a:0626a01": "施設。「我等亦」下，自欲獻奉。「若我最」下，舉益相",
    "T37n1764_01a:0626a02": "觀。四王獻中，先標供主，須彌四面有四那",
    "T37n1764_01a:0626a03": "乾呵羅山，去地四萬二千由旬，縱廣亦爾。上",
    "T37n1764_01a:0626a04": "有四王：東方天王名提頭賴吒，此云持國，領",
    "T37n1764_01a:0626a05": "諸天眾並乾闥婆及毘舍闍二部鬼神；南方",
    "T37n1764_01a:0626a06": "天王名毘樓勒叉，此云增長主，領諸天眾并",
    "T37n1764_01a:0626a07": "鳩槃荼及薜茘多二部鬼神；西方天王名毘",
    "T37n1764_01a:0626a08": "樓博叉，此云雜語，領諸天眾及龍富單那二",
    "T37n1764_01a:0626a09": "部鬼神；北方天王名毘沙門，此云多聞，領諸",
    "T37n1764_01a:0626a10": "天眾及夜叉、羅剎二部鬼神。是故向前鬼神",
    "T37n1764_01a:0626a11": "王中列毘沙門，此等四王今來獻奉。「所設」已",
    "T37n1764_01a:0626a12": "下辯供奉佛。倍過前者，倍過上來一切所設。",
    "T37n1764_01a:0626a13": "下佛不受，不果却住。帝釋獻中，先標供主，釋",
    "T37n1764_01a:0626a14": "提桓因忉利天王，此翻名為能為天王。三十",
    "T37n1764_01a:0626a15": "三天兼列其眾，須彌頂上有其三十三處之",
    "T37n1764_01a:0626a16": "別，當中釋居，面各八國，臣民所住，故通說為",
    "T37n1764_01a:0626a17": "三十三天。次明獻供，倍過前者，倍過四王，亦",
    "T37n1764_01a:0626a18": "可倍前一切所設。如來不受，不果同前。乃至",
    "T37n1764_01a:0626a19": "第六「所設」已下是其欲界空天獻供，始從夜",
    "T37n1764_01a:0626a20": "摩乃至他化皆來獻奉，文相可知。諸梵獻",
    "T37n1764_01a:0626a21": "中，文別有五：一總明梵眾一切來集，上至有",
    "T37n1764_01a:0626a22": "頂。一切來者，所謂至於色界有頂，無色無形，",
    "T37n1764_01a:0626a23": "所以不說。亦可上至非想有頂。四空無色，彼",
    "T37n1764_01a:0626a24": "云何來？釋言：凡夫二乘不見，故云無色，事實",
    "T37n1764_01a:0626a25": "有之，故得說來。故《阿含》中說「舍利弗般涅槃",
    "T37n1764_01a:0626a26": "時，無色諸天咸來淚下，如春細雨。」《華嚴》亦云",
    "T37n1764_01a:0626a27": "「菩薩鼻根聞無色界宮殿之香。」此經下文亦",
    "T37n1764_01a:0626a28": "說有色，故至非想悉皆來耳。以色界上悉皆",
    "T37n1764_01a:0626a29": "離欲，通名梵眾。二「爾時」下標別供主。前所集",
    "T37n1764_01a:0626b01": "中有設、不設，故別舉之。此應是彼中間梵王。",
    "T37n1764_01a:0626b02": "云何得知？其幡短者，但懸梵宮，明知非上。亦",
    "T37n1764_01a:0626b03": "可是其三禪梵王。三辯供奉佛；四如來不受；",
    "T37n1764_01a:0626b04": "五不果却住。毘摩獻中，先標其主，此大菩薩，",
    "T37n1764_01a:0626b05": "故放身光過於梵天，蓋覆千界，辯供不受、不",
    "T37n1764_01a:0626b06": "果同前。魔王獻中，文別有六：一標供主，并歎",
    "T37n1764_01a:0626b07": "所作；二辯供奉佛；三獻神呪；四請佛受供；五",
    "T37n1764_01a:0626b08": "佛許受呪，不受其供；六不果却住。初中「欲界",
    "T37n1764_01a:0626b09": "魔王波旬」標列供主，魔羅梵語，此云殺者，害",
    "T37n1764_01a:0626b10": "人善故。波旬梵語，此云極惡，依於佛法而得",
    "T37n1764_01a:0626b11": "善利，不念酬報，反欲加毀，故名極惡。他化天",
    "T37n1764_01a:0626b12": "上別有魔界，通亦是其他化天攝，故今說為",
    "T37n1764_01a:0626b13": "欲界魔王，此多菩薩隨化示作，故引眷屬來",
    "T37n1764_01a:0626b14": "此供養。「開地獄」下歎其所為，先救獄苦，後攝",
    "T37n1764_01a:0626b15": "魔民。救獄苦中，初明所與、後明所去。所與是",
    "T37n1764_01a:0626b16": "何？與樂、與善，開獄、施水，是與樂也；「因告」已下",
    "T37n1764_01a:0626b17": "是與善也。乘前施水，兼勸以善，故曰因告。「汝",
    "T37n1764_01a:0626b18": "無能為」，彰所不堪，不堪供佛。「唯當」已下，量其",
    "T37n1764_01a:0626b19": "所堪，教修善意，初教念佛、後教隨喜。「當令汝」",
    "T37n1764_01a:0626b20": "下明修利益，生死昏寢說之為夜，輪轉無際",
    "T37n1764_01a:0626b21": "謂之為長，得善自寧名為獲安，此明所與。「魔",
    "T37n1764_01a:0626b22": "於地獄悉除刀」下明其所云，為除刀劍、注雨",
    "T37n1764_01a:0626b23": "滅火，此是眾生惡業果報，魔復安能為之除",
    "T37n1764_01a:0626b24": "遣？直爾不得，由前教勸，念佛隨喜，罪垢消",
    "T37n1764_01a:0626b25": "薄，故得滅除。又，魔是其不思菩薩，有逢遇者，",
    "T37n1764_01a:0626b26": "必定是其宿世善人，受報可轉，故為除之。如",
    "T37n1764_01a:0626b27": "人貧窮，雖是果報，可以財救，彼亦同爾，上救",
    "T37n1764_01a:0626b28": "獄苦，下攝魔民，以佛神力，生心所由，復發是",
    "T37n1764_01a:0626b29": "心，重起化意。「令諸」已下誡捨鬪具，魔專壞亂，",
    "T37n1764_01a:0626c01": "壞人善時多以鬪具恐怖行者，今勸捨之。第",
    "T37n1764_01a:0626c02": "二辯供，文顯可知，就第三段獻呪文中，別有",
    "T37n1764_01a:0626c03": "六段：一自宣已心，彰已愛法；二「男子、女人為",
    "T37n1764_01a:0626c04": "供養」下明呪所為，為於一切諸持法者；三「啅",
    "T37n1764_01a:0626c05": "枳」下正宣呪詞；四「是呪能」下辯呪功能；五「為",
    "T37n1764_01a:0626c06": "伏」已下明說呪意；六「若有能」下明持者獲益，",
    "T37n1764_01a:0626c07": "亦得名為舉益勸持。初中「我等愛樂大乘」，是",
    "T37n1764_01a:0626c08": "攝法心；「守護大乘」，是護法心。魔多虛詐，懼佛",
    "T37n1764_01a:0626c09": "不信，故發此言，顯已誠意。第二段中，明已為",
    "T37n1764_01a:0626c10": "護受法之人，說呪以防。人通真偽，為道、為人，",
    "T37n1764_01a:0626c11": "名之為真；為身、為財，說以為偽。文中具論應",
    "T37n1764_01a:0626c12": "有三分：一舉其真、二辯其偽、三「或真偽」下雙",
    "T37n1764_01a:0626c13": "牒真偽。彰已為說，文但有二，略不舉真。偽者",
    "T37n1764_01a:0626c14": "尚為，真則亡言，故略不舉。偽中有五：「為供養」",
    "T37n1764_01a:0626c15": "者，為得衣食、臥具、湯、藥四事供養，受持經法；",
    "T37n1764_01a:0626c16": "「為怖畏」者，畏現諸苦當來惡道；「為誑他」者，欺",
    "T37n1764_01a:0626c17": "誑他人令其敬已；「為財利」者，為得金銀倉庫",
    "T37n1764_01a:0626c18": "等物；「為隨他」者，為他抑遣，自無誠意。為斯五",
    "T37n1764_01a:0626c19": "事，受是大乘，所以名偽。通則受於一切經法，",
    "T37n1764_01a:0626c20": "斯皆是偽。今對此經，且云受大，偽乃無量，且",
    "T37n1764_01a:0626c21": "舉斯五。五中怖畏，一向為身；供養財利，一向",
    "T37n1764_01a:0626c22": "為財。誑他、隨他，通為身財。下牒所為，或真牒",
    "T37n1764_01a:0626c23": "前所少真也、或偽牒上所辯偽也。我為是人",
    "T37n1764_01a:0626c24": "除畏說呪，總明為說。益事非一，除畏功強，是",
    "T37n1764_01a:0626c25": "以偏舉。第三呪詞。何故不翻？翻改失用，多不",
    "T37n1764_01a:0626c26": "神驗，所以不翻。又復呪詞未必專是天竺人",
    "T37n1764_01a:0626c27": "語，翻者不解，是以不譯，諸經呪詞不翻多爾。",
    "T37n1764_01a:0626c28": "第四能中，語義不足，若具，應言是呪能令諸",
    "T37n1764_01a:0626c29": "失心者、怖者、說者、不斷法者離諸怖畏。離畏",
    "T37n1764_01a:0627a01": "如後持益中說，故此不舉。言「失心」者，偽中之",
    "T37n1764_01a:0627a02": "劣，此前偽中為供誑他、為財隨他，四種人也，",
    "T37n1764_01a:0627a03": "此等失於出離善心，故名失心。言「怖畏」者，偽",
    "T37n1764_01a:0627a04": "中之勝，謂前偽中為怖畏也。言「說法」者，真中",
    "T37n1764_01a:0627a05": "之勝，所謂宣說大乘經法。「不斷法」者，真中之",
    "T37n1764_01a:0627a06": "劣，所謂不斷小乘法者，權化不絕，名不斷法。",
    "T37n1764_01a:0627a07": "以此呪力，通護一切四部眾故，大小通舉。此",
    "T37n1764_01a:0627a08": "四種人，呪皆能令除滅怖畏。第五明魔說呪",
    "T37n1764_01a:0627a09": "意中，先別、後結。別中四句，前二為人、後二",
    "T37n1764_01a:0627a10": "為法。就為人中，初言「為伏外道故」者，對前說",
    "T37n1764_01a:0627a11": "者、不斷法者彰說所為，為使此人宣通正法、",
    "T37n1764_01a:0627a12": "降伏外道，故為說呪，防護其人。「護己身」者，對",
    "T37n1764_01a:0627a13": "前失心及怖畏者，彰說所為，為使彼人得此",
    "T37n1764_01a:0627a14": "神呪，防護己身，受持經法，故為說呪。就為法",
    "T37n1764_01a:0627a15": "中護正法者，護小乘法，魔意為護小乘法",
    "T37n1764_01a:0627a16": "故，說呪護前不斷法者；護大乘者，魔意為護",
    "T37n1764_01a:0627a17": "大乘法故，說呪護前說大法者。「說如是呪」，總",
    "T37n1764_01a:0627a18": "以結之。第六持者，獲益之中，初獲法益，先",
    "T37n1764_01a:0627a19": "列、後結，文中可知。「持是呪者我等護」下，獲",
    "T37n1764_01a:0627a20": "其人益，持者我護，如龜藏六，護前失心及怖",
    "T37n1764_01a:0627a21": "畏者，令無衰惱，龜藏四足，頭、尾為六。我不諛",
    "T37n1764_01a:0627a22": "諂，至誠益力助前說者、不斷法者，令增說力，",
    "T37n1764_01a:0627a23": "欲令未來傳法之人知魔實護，決意弘法，故",
    "T37n1764_01a:0627a24": "說不諂，至誠益矣。上來六段合為第三獻奉",
    "T37n1764_01a:0627a25": "神呪。第四請佛受供可知。第五段中，初不受",
    "T37n1764_01a:0627a26": "供、次為受呪、後明受意為安四眾。准此定",
    "T37n1764_01a:0627a27": "知魔意通為諸持法者，非唯此經。下默不受。",
    "T37n1764_01a:0627a28": "第六不果却住同前。大自在中，先標供主。大",
    "T37n1764_01a:0627a29": "自在者，猶是魔醯首羅天王，如龍樹說：「五淨",
    "T37n1764_01a:0627b01": "居上別有菩薩淨居天處，名摩醯首羅，十地",
    "T37n1764_01a:0627b02": "菩薩多生其中。」今來獻供。「所設」已下辯供奉",
    "T37n1764_01a:0627b03": "佛，於中有三：一辯供過前，持至佛所；二「白佛」",
    "T37n1764_01a:0627b04": "已下彰已供微，顯佛田重；三「是故」下請佛哀",
    "T37n1764_01a:0627b05": "受。初段可知。第二段中別有三文：一彰已供",
    "T37n1764_01a:0627b06": "微、二「若以三千大千」已下舉多顯少、三「何以」",
    "T37n1764_01a:0627b07": "下釋。前中初法、次喻、後合。法說可知。喻中",
    "T37n1764_01a:0627b08": "初先別舉五喻。就初喻中，蚊喻自己、我喻如",
    "T37n1764_01a:0627b09": "來，餘四可知。「豈當有」下，結前微少，不能益多。",
    "T37n1764_01a:0627b10": "何者是少？自在所獻。何者是多？所謂如來淨",
    "T37n1764_01a:0627b11": "土依果。但結後四，初喻不論。「豈益大海」結前",
    "T37n1764_01a:0627b12": "第二，明一掬水不益大海，喻已所獻不益如",
    "T37n1764_01a:0627b13": "來淨土依果；「豈益日明」結前第三，明一小灯",
    "T37n1764_01a:0627b14": "不益多日；「豈益眾華」結前第四，明其一華不",
    "T37n1764_01a:0627b15": "益眾華；「豈益須彌」結前第五，明一亭歷不益",
    "T37n1764_01a:0627b16": "須彌。下合可知。上來第一正辯供微，自下第",
    "T37n1764_01a:0627b17": "二舉多顯少。佛德恩深，假以三千大千世界滿",
    "T37n1764_01a:0627b18": "中供具而為供養，尚不足言，我等所設寧不",
    "T37n1764_01a:0627b19": "微少？自下第三舉佛恩深，釋前供少。「何故」，問",
    "T37n1764_01a:0627b20": "也。何故三千大千供養猶名不足？下對釋之。",
    "T37n1764_01a:0627b21": "以佛為生，常於地獄、畜生、餓鬼受苦救拔，故",
    "T37n1764_01a:0627b22": "以三千大千供養猶名不足。「地獄」，外國名曰",
    "T37n1764_01a:0627b23": "泥犁。《地持》釋云「增上可厭，名為泥犁。」《雜心》釋",
    "T37n1764_01a:0627b24": "言「不可樂故，名為地獄。」其義一也。此之二義，",
    "T37n1764_01a:0627b25": "皆對厭心以彰其過，非是當相。當相正解，就",
    "T37n1764_01a:0627b26": "處彰名，地下牢獄是其生處，故云地獄。言「餓",
    "T37n1764_01a:0627b27": "鬼」者，《雜心》釋云「以從他求，故名餓鬼。」又常飢",
    "T37n1764_01a:0627b28": "渴，故名為餓；恐怯多畏，故名為鬼。言「畜生」",
    "T37n1764_01a:0627b29": "者，《雜心》釋云「以傍行故，名為畜生」，此乃辯相，",
    "T37n1764_01a:0627c01": "非解名義。正解從主畜養作名。一切世人或",
    "T37n1764_01a:0627c02": "為噉食、或為驅使，畜養此生，片從此義，故名",
    "T37n1764_01a:0627c03": "畜生。「諸惡趣」者，謂修羅等。佛為眾生，常於此",
    "T37n1764_01a:0627c04": "處受苦救拔，故合多供。自佛至此合為第二",
    "T37n1764_01a:0627c05": "彰已供微。自下第三請佛哀受。是佛為生，常",
    "T37n1764_01a:0627c06": "於惡趣受苦救拔，故今應愍，受我微供。何故",
    "T37n1764_01a:0627c07": "此中無佛不受、不果却住？有人釋言「他方客",
    "T37n1764_01a:0627c08": "至，故略無之。」當應不然，縱使客至，何妨不",
    "T37n1764_01a:0627c09": "受、不果却住？直是經家略不云耳。",
    "T37n1764_01a:0627c10": "大般涅槃經義記卷第一",
    "T37n1764_01a:0627c11": "　　　　　　　　　　　誂賴壽闍梨",
    "T37n1764_01a:0627c12": "應永三年十月日以勸修寺大經藏書寫了。",
    "T37n1764_01a:0627c13": "　　　　　　　　法印權大僧都賢寶"
}