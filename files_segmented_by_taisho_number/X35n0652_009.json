{
    "X35n0652_009:0305a01": "金剛三昧經通宗記卷第九",
    "X35n0652_009:0305a02": "天台山華頂嗣祖沙門　寂震　述",
    "X35n0652_009:0305a03": "真性空品第六",
    "X35n0652_009:0305a04": "此為滿地分。前品。已是智辨無礙。如雜華經云。得",
    "X35n0652_009:0305a05": "此無礙智。於心欲有所說。一切隨念。無不得者。又",
    "X35n0652_009:0305a06": "云。縱使不可說世界。一切眾生。於一剎那間。各各",
    "X35n0652_009:0305a07": "以無量言音。興於難問。一一難問。各各不同。而能",
    "X35n0652_009:0305a08": "於一念頃。悉能領受。仍以一音。普為解釋。雖已如",
    "X35n0652_009:0305a09": "是。復更精進。成就智明。於一念中。領受微塵數諸",
    "X35n0652_009:0305a10": "佛。所說無量法門。悉不忘失。以此當念便得成滿",
    "X35n0652_009:0305a11": "十地。既得滿地。即得菩薩離垢三昧。入法界差別",
    "X35n0652_009:0305a12": "三昧。莊嚴道場三昧。一切種華光三昧。海藏三昧。",
    "X35n0652_009:0305a13": "海印三昧。虗空界廣大三昧。觀一切法自性三昧。",
    "X35n0652_009:0305a14": "知一切眾生心行三昧。一切佛皆現前三昧。如是",
    "X35n0652_009:0305a15": "無量三昧。皆現在前。若入若出。咸得善巧。最後得",
    "X35n0652_009:0305a16": "受一切智勝職三昧。於此三昧中。出生大寶蓮華。",
    "X35n0652_009:0305a17": "坐於其上。一切身分。放種種光。作大佛事。此皆從",
    "X35n0652_009:0305a18": "真性空三昧中之所流出者也。然住此地中。以一",
    "X35n0652_009:0305a19": "切智。如實知世間出世間一切法集。又以上上覺",
    "X35n0652_009:0305a20": "慧。如實知一切法化。一切所持。一切佛微細智。一",
    "X35n0652_009:0305a21": "切法祕密。又得菩薩無量解脫三昧陀羅尼門。是",
    "X35n0652_009:0305a22": "故名為法雲地也。今此舍利弗。承前起後。申問如",
    "X35n0652_009:0305a23": "來。為欲開發後世眾生。以明真性空義。而得一生",
    "X35n0652_009:0305a24": "成滿智地。又前四品。皆是菩薩當機。此獨讓舍利",
    "X35n0652_009:0305b01": "弗者。葢以舍利弗稱大智。已證阿羅漢道。且獨預",
    "X35n0652_009:0305b02": "華嚴末會。與文殊大士游行。文殊是菩薩中大智。",
    "X35n0652_009:0305b03": "舍利弗是比丘中大智。況為佛大弟子中第一人。",
    "X35n0652_009:0305b04": "所作方便。皆為利生。是內祕外現。實非是聲聞乘",
    "X35n0652_009:0305b05": "也。又此會。若盡讓與菩薩。則後世將謂非比丘所",
    "X35n0652_009:0305b06": "能。如華嚴論云。若言此經。非是凡夫境界。是菩薩",
    "X35n0652_009:0305b07": "所行。是人滅佛知見。破壞正法。令佛法不行。令人",
    "X35n0652_009:0305b08": "不生正見。斷滅佛種。罪莫大焉。諸有智者。不應如",
    "X35n0652_009:0305b09": "是。吾於此經亦云。是品。又從無相法品得法真源",
    "X35n0652_009:0305b10": "句來。",
    "X35n0652_009:0305b11": "爾時舍利弗而白佛言。尊者。修菩薩道。無有名相。三",
    "X35n0652_009:0305b12": "戒無儀。云何攝受。為眾生說。願佛慈悲。為我宣說。",
    "X35n0652_009:0305b13": "此咨請攝受法儀。言修於菩薩三空之道。本無有",
    "X35n0652_009:0305b14": "名相可得。即入於三聚戒中。本不住於相。則亦無",
    "X35n0652_009:0305b15": "有儀範。可為師表矣。如此。云何攝受一切眾生。而",
    "X35n0652_009:0305b16": "為其說法耶。",
    "X35n0652_009:0305b17": "佛言。善男子。汝今諦聽。為汝宣說。善男子。善不善法。",
    "X35n0652_009:0305b18": "從心化生。一切境界。意言分別。制之一處。眾緣斷滅。",
    "X35n0652_009:0305b19": "何以故。善男子。一本不起。三用無施。住於如理。六道",
    "X35n0652_009:0305b20": "門杜。四緣如順。三戒具足。",
    "X35n0652_009:0305b21": "此示真性空體。明凡夫以惑業為緣也。葢言一切",
    "X35n0652_009:0305b22": "眾生。所有善與不善之法。皆從自心幻化而生。實",
    "X35n0652_009:0305b23": "由外之一切境界。內之意識計度。遂發於言音。而",
    "X35n0652_009:0305b24": "生種種分別。若乃制其外境內識。而歸一心如相",
    "X35n0652_009:0305c01": "之處。則諸妄緣。悉皆斷滅矣。又即此一心如相之",
    "X35n0652_009:0305c02": "處。原不見有起相。而於三解脫之用。亦無所施。以",
    "X35n0652_009:0305c03": "故住於心如之理。則六道之門。皆已杜絕。夫如是。",
    "X35n0652_009:0305c04": "則四緣隨如而順。三戒無不具足者也。○意言分",
    "X35n0652_009:0305c05": "別者。教中有三種知。一比知。二現知。三約教而知。",
    "X35n0652_009:0305c06": "第一比知者。如人睡夢中。所現好惡境界。憂喜宛",
    "X35n0652_009:0305c07": "然。並是意識。思想所為。覺來俱是不實。可以此比",
    "X35n0652_009:0305c08": "知覺時所為。亦如夢中無實。故知凡三世境界。皆",
    "X35n0652_009:0305c09": "因八識相分所變。若目前現境。是明了意識分別。",
    "X35n0652_009:0305c10": "過未二境。是獨散意識思惟。夢覺二境雖殊。俱不",
    "X35n0652_009:0305c11": "出意識。如是。則惟心之旨。比況照然矣。第二現知",
    "X35n0652_009:0305c12": "者。凡現今眼見前境。境不自言境。皆是眼識。與同",
    "X35n0652_009:0305c13": "時意識。計度分別。則意辨其為境。而即言其此為",
    "X35n0652_009:0305c14": "何境也。境本自如。何嘗自立名件。悉是意言。故曰",
    "X35n0652_009:0305c15": "萬法本閒。而心自閙耳。然心生境有。心空境空。空",
    "X35n0652_009:0305c16": "不自空。因心故空。有不自有。因心故有。既非空非",
    "X35n0652_009:0305c17": "有。則知惟心惟識矣。苟無心識。萬法安寄。又如過",
    "X35n0652_009:0305c18": "去境。心忽緣念。隨念現前。心念不生。境亦不現。此",
    "X35n0652_009:0305c19": "皆是眾生日用。可以現知。不待修行功用。而後乃",
    "X35n0652_009:0305c20": "證。故先德云。如大根人。知唯識者。恒觀自心。意言",
    "X35n0652_009:0305c21": "為境。雖未成聖分。若知此意言。則是菩薩位中人",
    "X35n0652_009:0305c22": "矣。第三約教而知者。如經云。三界唯心。萬法唯識",
    "X35n0652_009:0305c23": "是也。又云。初心菩薩。皆可比知。亦可約教而知。先",
    "X35n0652_009:0305c24": "以聞解信入。後以無思契同。若入信門。便登祖位。",
    "X35n0652_009:0306a01": "昔永明壽禪師。嘗以此示人。又云。此事。非上根大",
    "X35n0652_009:0306a02": "智。莫能擔荷。所以先德云。盡十方世界。覓一人伴",
    "X35n0652_009:0306a03": "侶無有也。又曰。止是一人承紹祖位。終無第二人。",
    "X35n0652_009:0306a04": "須是親到始得。若未親到。縱曰玄之又玄。玅之又",
    "X35n0652_009:0306a05": "玅。但是方便門中。旁贊助入之語。於自己分上。返",
    "X35n0652_009:0306a06": "照之時。皆為魔境。夫永明禪師。日夕修持百八件",
    "X35n0652_009:0306a07": "事。今此說。不是無謂而發。因當時說法之師。不識",
    "X35n0652_009:0306a08": "唯心之旨。直指之宗。又因賢首天台慈恩三宗。彼",
    "X35n0652_009:0306a09": "此矛盾。永明乃集三宗之精於法義者。更相設難。",
    "X35n0652_009:0306a10": "永明以心宗而折衷之。總輯其語。名宗鏡錄一百",
    "X35n0652_009:0306a11": "卷。一時稱震旦法施主。故有是說耳。",
    "X35n0652_009:0306a12": "舍利弗言。云何四緣如順。三戒具足。",
    "X35n0652_009:0306a13": "此徵問未達之義。",
    "X35n0652_009:0306a14": "佛言。四緣者。一謂作擇滅力取緣。攝律儀戒。二謂本",
    "X35n0652_009:0306a15": "利淨根力。所集起緣。攝善法戒。三謂本慧大悲力緣。",
    "X35n0652_009:0306a16": "攝眾生戒。四謂一覺通智力緣。順於如住。是謂四緣。",
    "X35n0652_009:0306a17": "此明四緣三戒。知聖人以機感為緣也。一者。謂凡",
    "X35n0652_009:0306a18": "有所作。當自揀擇斷滅一切障染。以無漏智力。取",
    "X35n0652_009:0306a19": "以為緣。此即是攝律儀戒。以明止作持犯也。百法",
    "X35n0652_009:0306a20": "明門。六種無為法中。有擇滅無為。非擇滅無為。註",
    "X35n0652_009:0306a21": "云。擇謂揀擇。滅謂斷滅。由無漏智。斷諸障染。而顯",
    "X35n0652_009:0306a22": "真理。為擇滅。一真法界。本性清淨。不由揀擇斷滅",
    "X35n0652_009:0306a23": "而顯。名非擇滅。今用擇滅二字本此。二者。謂得本",
    "X35n0652_009:0306a24": "覺所出之利。以清淨根本智力之所集起。取以為",
    "X35n0652_009:0306b01": "緣。即是攝善法戒。以修一切菩提分法也。三者。謂",
    "X35n0652_009:0306b02": "從本覺慧解。發起大悲之力。而以為緣。即是攝眾",
    "X35n0652_009:0306b03": "生戒。以饒益有情也。此即是三戒具足。四者。謂得",
    "X35n0652_009:0306b04": "一心覺悟。以通達佛智之力為緣。而順於真如之",
    "X35n0652_009:0306b05": "相而住。是為四緣中。而本具三戒也。○戒本滅惡",
    "X35n0652_009:0306b06": "生善。為初心入道者說。然以真理觀之。因緣本無",
    "X35n0652_009:0306b07": "自性。善惡皆由習成。如昔阿闍世王。自知罪重。翻",
    "X35n0652_009:0306b08": "然改圖。又阿育王。頓爾自悔。修諸善行。皆獲福果。",
    "X35n0652_009:0306b09": "故知善惡業緣。但隨心變現。從緣而生。所以楞伽",
    "X35n0652_009:0306b10": "百八句。有自性句。離自性句也。",
    "X35n0652_009:0306b11": "善男子。如是四大緣力。不住事相。不無功用。離於一",
    "X35n0652_009:0306b12": "處。則不可求。",
    "X35n0652_009:0306b13": "此釋明緣力功用。言此四緣。雖則不住事相。亦乃",
    "X35n0652_009:0306b14": "不無功用。若離於一心如處。亦不可求也。",
    "X35n0652_009:0306b15": "善男子。如是一事。通攝六行。是佛菩提。薩婆若海。",
    "X35n0652_009:0306b16": "此結明通攝六行。言如是一大事。誠非小緣。直下",
    "X35n0652_009:0306b17": "頓悟。即能通攝六行。是即佛果菩提。一切種智之",
    "X35n0652_009:0306b18": "海也。○佛說如來七常住果。所謂菩提。涅槃。真如。",
    "X35n0652_009:0306b19": "佛性。菴摩羅識。空如來藏。大圓鏡智。然名雖有七。",
    "X35n0652_009:0306b20": "其體本同也。",
    "X35n0652_009:0306b21": "舍利弗言。不住事相。不無功用。是法真空。常樂我淨。",
    "X35n0652_009:0306b22": "超於二我。大般涅槃。其心不繫。是大力觀。是觀覺中。",
    "X35n0652_009:0306b23": "應具三十七道品法。",
    "X35n0652_009:0306b24": "此領解觀覺。言若不住事相。則不著於有為。不無",
    "X35n0652_009:0306c01": "功用。則不著於無為。是法。即為真性空矣。然凡夫",
    "X35n0652_009:0306c02": "無常計常。無我計我。無樂計樂。不淨計淨。二乘則",
    "X35n0652_009:0306c03": "常計無常。我計無我。樂計無樂。淨計不淨。是皆為",
    "X35n0652_009:0306c04": "顛倒見也。今真性空中。破顛倒見。常是真常。即法",
    "X35n0652_009:0306c05": "身義。我是真我。即是佛義。樂是真樂。即涅槃義。淨",
    "X35n0652_009:0306c06": "是真淨。即是法義。又眾生有世間我法。果地有聖",
    "X35n0652_009:0306c07": "教我法。今得真性空法。則人無我。法無我。如來常",
    "X35n0652_009:0306c08": "說超此二無我。便入等覺。今此。必得於諸佛大般",
    "X35n0652_009:0306c09": "涅槃。而心亦不繫於涅槃。是即大力菩薩所說。不",
    "X35n0652_009:0306c10": "居寂地之觀。但此觀一覺頓悟之中。亦應具三十",
    "X35n0652_009:0306c11": "七道品法也。",
    "X35n0652_009:0306c12": "佛言。如是。具三十七道品法。何以故。四念處。",
    "X35n0652_009:0306c13": "此示七科之名。一觀身不淨。因染緣而有。二觀受",
    "X35n0652_009:0306c14": "是苦。有逆順內外。而生諸苦縛。三觀心無常。而念",
    "X35n0652_009:0306c15": "念遷流。四觀法無我。約法計我。無有定相。如佛言。",
    "X35n0652_009:0306c16": "比丘當依四念處行道。能為三乘觀行初門。又云。",
    "X35n0652_009:0306c17": "雖行四念處。而不畢竟永離身受心法。是菩薩行。",
    "X35n0652_009:0306c18": "四正勤。",
    "X35n0652_009:0306c19": "此於四念處。精勤修習。正則不邪。勤則不惰。然於",
    "X35n0652_009:0306c20": "已生惡令斷。未生不令生。未生善令生。已生令增",
    "X35n0652_009:0306c21": "長。此是慧學。又云。雖行四正勤。而不捨身心精進。",
    "X35n0652_009:0306c22": "是菩薩行。",
    "X35n0652_009:0306c23": "四如意足。",
    "X35n0652_009:0306c24": "一樂欲於法。名樂欲如意足。此是定根。二專注於",
    "X35n0652_009:0307a01": "心。令法不斷。名念如意足。此是定覺。三於諸善法。",
    "X35n0652_009:0307a02": "精勤無間。名進如意足。此是定力。四思惟彼理。心",
    "X35n0652_009:0307a03": "不馳散。名慧如意足。此四。是入定方便。以正勤心",
    "X35n0652_009:0307a04": "少散。當攝之以定。則定慧均等。然二乘修之。得作",
    "X35n0652_009:0307a05": "意神通。大乘修之。則得自在神通矣。",
    "X35n0652_009:0307a06": "五根。",
    "X35n0652_009:0307a07": "依於四念處。諦信不疑。為信根。住持不忘。為念根。",
    "X35n0652_009:0307a08": "倍策精勤。為進根。湛寂虗通。修心不亂。為定根。明",
    "X35n0652_009:0307a09": "辨實諦。以慧照了。為慧根。然二乘修之。在無分別。",
    "X35n0652_009:0307a10": "分別。則念不純一。菩薩離諸緣塵。而能分別眾生",
    "X35n0652_009:0307a11": "諸根之利鈍也。",
    "X35n0652_009:0307a12": "五力。",
    "X35n0652_009:0307a13": "即五根增長。積集成力。以排欺怠嗔恨怨五障。此",
    "X35n0652_009:0307a14": "五。能為信進念定慧之障故也。菩薩雖行五力。而",
    "X35n0652_009:0307a15": "求佛十力。",
    "X35n0652_009:0307a16": "七覺分。",
    "X35n0652_009:0307a17": "念覺分。念法性空。擇法覺分。分別了義。進覺分。勤",
    "X35n0652_009:0307a18": "修不退。喜覺分。護諸法喜。除覺分。煩惱輕安。定覺",
    "X35n0652_009:0307a19": "分。於定明了。捨覺分。捨諸有為。此七支分。隨機施",
    "X35n0652_009:0307a20": "設。若心浮動。以除覺分。去身口之粗。以捨覺分。捨",
    "X35n0652_009:0307a21": "於觀智。以定覺分。而入於禪。此修定學。若心沉滯。",
    "X35n0652_009:0307a22": "以進擇喜三覺分而策之。此修慧學。若不得力。即",
    "X35n0652_009:0307a23": "趣後品。二乘修此。惟分別偏空之法。菩薩而能分",
    "X35n0652_009:0307a24": "別佛之智慧。",
    "X35n0652_009:0307b01": "八正道等。",
    "X35n0652_009:0307b02": "正見。離於斷常。正思惟。不生一念。正語。口業無失。",
    "X35n0652_009:0307b03": "正業。染淨俱離。正精進。勤修涅槃。正定。住理不移。",
    "X35n0652_009:0307b04": "正念。心不動失。正命。無所希愛。清淨知止。前七覺",
    "X35n0652_009:0307b05": "分。乃觀一切法空。無法可得義。此八正道。以無漏",
    "X35n0652_009:0307b06": "智為本。能至涅槃故。經云。雖行八正道。而樂行於",
    "X35n0652_009:0307b07": "無量佛道。乃是菩薩行。",
    "X35n0652_009:0307b08": "多名一義。不一不異。以名數故。但名但字。法不可得。",
    "X35n0652_009:0307b09": "不得之法。一義無文。無文相義。真實空性。空性之義。",
    "X35n0652_009:0307b10": "如實如如。如如之理。具一切法。善男子。住於如理。過",
    "X35n0652_009:0307b11": "三苦海。",
    "X35n0652_009:0307b12": "此明七科之義。言雖有如上眾多之名。實惟一義",
    "X35n0652_009:0307b13": "耳。又觀此法相。實乃不一。若心如之義。於一切諸",
    "X35n0652_009:0307b14": "法。本不有異。是皆以文言。詮表其名相法數故。但",
    "X35n0652_009:0307b15": "有假名字。究竟真理。法不可得。須知此不得之法。",
    "X35n0652_009:0307b16": "乃是一義。而無有文。然此無文字相之義。即真實",
    "X35n0652_009:0307b17": "空性。此空性之義。即真如實際。其體如如不動。此",
    "X35n0652_009:0307b18": "如如之理。具一切法。以一切法。皆從如如性體中",
    "X35n0652_009:0307b19": "流出故。若能住於如如之理。則超過世間之三苦",
    "X35n0652_009:0307b20": "海矣。三苦。即行苦。壞苦。苦苦。以十二支中。自無明",
    "X35n0652_009:0307b21": "至六入。是行苦。觸受是苦苦。餘屬壞苦。住於如理",
    "X35n0652_009:0307b22": "即十二支滅。而三苦斷矣。",
    "X35n0652_009:0307b23": "舍利弗言。一切萬法。皆悉言文。言文之相。即非為義。",
    "X35n0652_009:0307b24": "如實之義。不可言說。今者如來。云何說法。",
    "X35n0652_009:0307c01": "此顯實揀疑。謂誠如所言。則一切法。悉是語言文",
    "X35n0652_009:0307c02": "字。語言文字之相。即非為實義矣。夫真性從堅密",
    "X35n0652_009:0307c03": "本覺而生。語言由七處(從下丹田。而上觸胸。喉。舌。唇。齒。齗。以及于頂)而",
    "X35n0652_009:0307c04": "發。內外經論。從語言而起。而真如實際之義。不可",
    "X35n0652_009:0307c05": "言說。如是則常應示默。方可顯此實義。今者如來。",
    "X35n0652_009:0307c06": "云何又為眾生。說此一切法耶。然非舍利弗之大",
    "X35n0652_009:0307c07": "智。亦何能發此一問。惜乎在涅槃會上。不忍見佛",
    "X35n0652_009:0307c08": "滅度。乃先示滅。當時若在。見世尊拈華。決不讓大",
    "X35n0652_009:0307c09": "迦葉獨擅一時也。",
    "X35n0652_009:0307c10": "佛言。我說法者。以汝眾生在生說。故說不可說。是故",
    "X35n0652_009:0307c11": "說之。我所說者。義語非文。眾生說者。文語非義。非義",
    "X35n0652_009:0307c12": "語者。皆悉空無。空無之言。無言於義。不言義者。皆是",
    "X35n0652_009:0307c13": "妄語。如義語者。實空不空。空實不實。離於二相。中間",
    "X35n0652_009:0307c14": "不中。不中之法。離於三相。不見處所。如如如說。如無",
    "X35n0652_009:0307c15": "無有。無有於無。如無有無。有無於有。有無不在。說不",
    "X35n0652_009:0307c16": "在故。不在於如。如不有如。不無如說。",
    "X35n0652_009:0307c17": "此發明無文實義。言我向所說法者。以汝與一切",
    "X35n0652_009:0307c18": "眾生。皆在眾生之中。而以為說。故不得不以方便",
    "X35n0652_009:0307c19": "權巧。說此不可說之義。是故說之。然我之所說者。",
    "X35n0652_009:0307c20": "皆是實義之語。而非文字。眾生說者。文字之語。非",
    "X35n0652_009:0307c21": "有實義。華嚴懸談。嘗引此四句。以證會相顯性之",
    "X35n0652_009:0307c22": "義。佛又言非義語者。即世間戲論。皆悉空無不實。",
    "X35n0652_009:0307c23": "故空無之言。無有言於實義。不言義者。皆是眾生",
    "X35n0652_009:0307c24": "虗妄之語也。如佛言實義之語者。實本自空而不",
    "X35n0652_009:0308a01": "空。非空即有。空本自實而不實。非有即空。空有俱",
    "X35n0652_009:0308a02": "非。則離於二相。應是中道。然中亦不著於中。故曰",
    "X35n0652_009:0308a03": "中間不中。如昔六祖問南嶽讓禪師云。甚麼物。恁",
    "X35n0652_009:0308a04": "麼來。讓云。說似一物不中。祖云。還有修證也無。讓",
    "X35n0652_009:0308a05": "云。修證則不無。染污則不得。此真契證此無文實",
    "X35n0652_009:0308a06": "義者也。然佛又言。此不中之法。離於空有及中三",
    "X35n0652_009:0308a07": "相。不見其有處所。此是如如中真如之說。然真如",
    "X35n0652_009:0308a08": "中。本無無與有對。因無而有於無。真如中。本無有",
    "X35n0652_009:0308a09": "與無對。因有而無於有。究竟此有之與無。二義俱",
    "X35n0652_009:0308a10": "不在乎是。然今說此不在有無之故。亦不在於真",
    "X35n0652_009:0308a11": "如。何故。雖云真如。亦不真有其如。但今為度眾生。",
    "X35n0652_009:0308a12": "所以不無此真如之說也。",
    "X35n0652_009:0308a13": "舍利弗言。一切眾生。從一闡提。闡提之心。住何等位。",
    "X35n0652_009:0308a14": "得至如來。如來實相。",
    "X35n0652_009:0308a15": "此問眾生修進之位。言一切眾生。從一介凡夫。本",
    "X35n0652_009:0308a16": "不知有善。亦不知有信。此所謂一闡提也。若闡提",
    "X35n0652_009:0308a17": "發起一念正信之心。又當住何等位。得至如來之",
    "X35n0652_009:0308a18": "地。而能究竟如來之實相也。此品。祇得發明如來。",
    "X35n0652_009:0308a19": "後二品。總言如來實相。",
    "X35n0652_009:0308a20": "佛言。從闡提心。乃至如來。如來實相。住五等位。",
    "X35n0652_009:0308a21": "此總示五位。",
    "X35n0652_009:0308a22": "一者信位。信此身中真如種子。為妄所翳。捨離妄心。",
    "X35n0652_009:0308a23": "淨心清白。知諸境界。意言分別。",
    "X35n0652_009:0308a24": "此別示名義。謂自信此身之中。具有真如佛性種",
    "X35n0652_009:0308b01": "子。一向皆為諸妄想之所障翳。即便捨離妄心之",
    "X35n0652_009:0308b02": "汙染。能以淨法。自治其心。返於清白真性之體。知",
    "X35n0652_009:0308b03": "一切境界。由意言分別。此是信位。即大乘資糧位。",
    "X35n0652_009:0308b04": "二者思位。思者。觀諸境界。唯是意言。意言分別。隨意",
    "X35n0652_009:0308b05": "顯現。所見境界。非我本識。知此本識。非法非義。非所",
    "X35n0652_009:0308b06": "取。非能取。",
    "X35n0652_009:0308b07": "此言既得是信。則觀察目前一切境界。惟是意言。",
    "X35n0652_009:0308b08": "因意言分別。即隨意識顯現。目前所見諸塵境界。",
    "X35n0652_009:0308b09": "此非是我本性之識。然自知本性之識。非屬於法。",
    "X35n0652_009:0308b10": "非屬於義。亦非所取能取。是為思位。即加行位。",
    "X35n0652_009:0308b11": "三者修位。修者。常起能起。起修同時。先以智導。排諸",
    "X35n0652_009:0308b12": "障難。出離葢纏。",
    "X35n0652_009:0308b13": "此言從思以修習。心常起智。既能起智。則修習之",
    "X35n0652_009:0308b14": "心。與起智之心。同時而發。雖則同時。然當先以智",
    "X35n0652_009:0308b15": "為前導。夫智有開治之功。實能排障難而離葢纏",
    "X35n0652_009:0308b16": "也。○障。即欺怠嗔恨怨五種。葢。即貪欲嗔恚睡眠",
    "X35n0652_009:0308b17": "疑五種。纏者。嗔是忿恚纏。隱覆罪垢是覆纏。意識",
    "X35n0652_009:0308b18": "昏迷是睡纏。五情暗冥是眠纏。縱逸嬉戲纏。躁動",
    "X35n0652_009:0308b19": "掉舉纏。屏處起罪不自羞。為無慚。露處起罪不羞",
    "X35n0652_009:0308b20": "他。為無愧。財法不能惠施曰慳。見他榮樂。心生熱",
    "X35n0652_009:0308b21": "惱曰嫉。是為十纏。皆能覆蔽真性。苟不得智。無以",
    "X35n0652_009:0308b22": "治之。此即修習位。",
    "X35n0652_009:0308b23": "四者行位。行者。離諸行地。心無取捨。極淨根利。不動",
    "X35n0652_009:0308b24": "心如。決定實性。大般涅槃。唯性空大。",
    "X35n0652_009:0308c01": "此從智而行出世之行。若依行布增進。則有住行",
    "X35n0652_009:0308c02": "向地四十位心。今以頓超而言。則本無階級。故離",
    "X35n0652_009:0308c03": "諸行地。然二乘心存取捨。若修大乘者。無取無捨。",
    "X35n0652_009:0308c04": "心極清淨。根性猛利。於不動心如之體。決定見其",
    "X35n0652_009:0308c05": "實性。知如來大般涅槃。唯有自性真空為大。是為",
    "X35n0652_009:0308c06": "行位。約體會真如。即一心真見道。是見道位。",
    "X35n0652_009:0308c07": "五者捨位。捨者不住性空。正智流易。大悲如相。相不",
    "X35n0652_009:0308c08": "住如。三藐三菩提。虗心不證。心無邊際。不見處所。是",
    "X35n0652_009:0308c09": "至如來。",
    "X35n0652_009:0308c10": "此從行而捨。謂雖得是性空之理。亦不住於性空。",
    "X35n0652_009:0308c11": "何也。以正智流易故。葢以如來正智觀察。則一切",
    "X35n0652_009:0308c12": "法。本無生滅。本非有無。皆因眾生妄想。而起人法",
    "X35n0652_009:0308c13": "二種執。遂有煩惱障於事。爾燄障於理。故論云。由",
    "X35n0652_009:0308c14": "人法二執。二障俱生。若正智現前。知人無我。則煩",
    "X35n0652_009:0308c15": "惱清淨。知法無我。則爾燄無相。是以證於二空。二",
    "X35n0652_009:0308c16": "障隨斷。今此悟於性空。亦不住於性空。則生死涅",
    "X35n0652_009:0308c17": "槃。悉皆蕩盡。而空不住空。空無空相。若有空相可",
    "X35n0652_009:0308c18": "得。則偏於空。非為正智矣。所言流易者。此正智之",
    "X35n0652_009:0308c19": "體。即真常流注。乃隨緣而生。本未嘗生。隨緣而滅。",
    "X35n0652_009:0308c20": "本未嘗滅。亘古亘今。周流變易。今以度眾生故。即",
    "X35n0652_009:0308c21": "起自性之大悲。而示真如之相。然相本不住於如。",
    "X35n0652_009:0308c22": "故於正徧知覺。虗心而不求證。其心量豎窮橫徧。",
    "X35n0652_009:0308c23": "無有邊際。豎窮則坐斷古今。橫徧則剎海普攝。故",
    "X35n0652_009:0308c24": "不見其有處所。是則至於如來之地也。約教中等",
    "X35n0652_009:0309a01": "覺行。尚有一分無明。取生死涅槃二相。潤非漏非",
    "X35n0652_009:0309a02": "無漏業。有變易身。至玅覺。最後解脫道斷。習盡智",
    "X35n0652_009:0309a03": "明。一切棄捨。名究竟位。此云捨位。於義正合。○佛",
    "X35n0652_009:0309a04": "設此五位。正欲破諸行地之相。又此五位。約義。前",
    "X35n0652_009:0309a05": "行位中。體會真如。乃是得至如來。此捨位。是如來",
    "X35n0652_009:0309a06": "實相。但實相之義。非止如是。後二品。總言如來實",
    "X35n0652_009:0309a07": "相。又智論云。三世諸佛。皆以實相為師。夫實相者。",
    "X35n0652_009:0309a08": "以正智會於真如。正智與如如。二俱離相故。又本",
    "X35n0652_009:0309a09": "覺是如。始覺是來。始本不二。是如來實相。即等玅",
    "X35n0652_009:0309a10": "二覺之法。故今止曰。是至如來。",
    "X35n0652_009:0309a11": "善男子。五位一覺。從本利入。若化眾生。從其本處。",
    "X35n0652_009:0309a12": "此總結五位。以明其本。言如上五位。唯是一心覺",
    "X35n0652_009:0309a13": "悟。即前一覺通智力緣。順於如住。然此從眾生之",
    "X35n0652_009:0309a14": "本覺。得始覺之利。而入於淨性中也。又言。若化眾",
    "X35n0652_009:0309a15": "生從其本處。此本處者。即本覺。即真如種子也。",
    "X35n0652_009:0309a16": "舍利弗言。云何從其本處。",
    "X35n0652_009:0309a17": "此徵問本處之義。",
    "X35n0652_009:0309a18": "佛言。本來無本。處於無處。空際入實。發菩提心。而滿",
    "X35n0652_009:0309a19": "成聖道。何以故。善男子。如手執空。不得非不得。",
    "X35n0652_009:0309a20": "此示無本無處。言本者。從來無本。處者。住於無處。",
    "X35n0652_009:0309a21": "無本無處。即是性空實際。得此性空實際。則入於",
    "X35n0652_009:0309a22": "實相。如此發明眾生本覺之心。而即圓滿成就於",
    "X35n0652_009:0309a23": "聖道矣。然此性空。雖乃無本無處之可得。亦非不",
    "X35n0652_009:0309a24": "可得者。亦非實有所得。實無所得。惟在默識潛通。",
    "X35n0652_009:0309b01": "神會心領。此猶虗空。雖非手之可執。且已得一拳",
    "X35n0652_009:0309b02": "之空。然拳中之空。非可謂之不得。故曰。如手執彼",
    "X35n0652_009:0309b03": "空。不得非不得。",
    "X35n0652_009:0309b04": "舍利弗言。如尊者(北藏無者字)所說。在事之先。取以本利。",
    "X35n0652_009:0309b05": "是念寂滅。寂滅是如。總持諸德。該羅萬法。圓融不二。",
    "X35n0652_009:0309b06": "不可思議。當知是法。即是摩訶般若波羅蜜。是大神",
    "X35n0652_009:0309b07": "呪。是大明呪。是無上呪。是無等等呪。",
    "X35n0652_009:0309b08": "此體會真如而證實相。言如佛所說。今我已知利",
    "X35n0652_009:0309b09": "生之法。當令其在事用未發之先。取以發明眾生",
    "X35n0652_009:0309b10": "之本覺。而得始覺之利也。夫事用之先。是諸妄念",
    "X35n0652_009:0309b11": "未生。性本寂滅。寂滅之體。即是真如。此真如性中。",
    "X35n0652_009:0309b12": "本自具足。清淨圓滿。乃是德之大本。而能總持諸",
    "X35n0652_009:0309b13": "德。是法之全體。而能該羅萬法。一切性相智識。真",
    "X35n0652_009:0309b14": "妄染淨。及生死涅槃。皆圓融不二。即生滅。即不生",
    "X35n0652_009:0309b15": "滅。雖不生滅。不妨熾然生滅。真乃不可思議者矣。",
    "X35n0652_009:0309b16": "當知是法。即是諸佛大智慧到彼岸究竟之法。然",
    "X35n0652_009:0309b17": "般若之名有三。一實相般若。二觀照般若。三文字",
    "X35n0652_009:0309b18": "般若。由文字而觀照法空。由觀照法空而得實相",
    "X35n0652_009:0309b19": "般若。以無所得。而為實相。故舍利弗有此言。下四",
    "X35n0652_009:0309b20": "句。是贊般若法者。呪。此云真言。亦云密語。謂般若",
    "X35n0652_009:0309b21": "乃真實祕密之言。具大神變。能通諸佛祕藏。有大",
    "X35n0652_009:0309b22": "明照。能破眾生暗鈍。世間出世間。無有能勝。故云",
    "X35n0652_009:0309b23": "無上。無可與並。故云無等等。○在事之先一句。是",
    "X35n0652_009:0309b24": "宗門旨要。教中祇是說到。宗門中直須覿面用出。",
    "X35n0652_009:0309c01": "時有僧侍立。遽問之曰。你未開口前一著作麼生",
    "X35n0652_009:0309c02": "聻。僧擬議。即以竹篦擊之曰。又落二落三去也。",
    "X35n0652_009:0309c03": "佛言。如是如是。真如空性。性空智火。燒滅諸結。平等",
    "X35n0652_009:0309c04": "平等。等覺三地。玅覺三身。於九識中。皎然明淨。無有",
    "X35n0652_009:0309c05": "諸影。善男子。是法。非因非緣。智自用故。非動非靜。用",
    "X35n0652_009:0309c06": "性空故。非有非無。空相空故。",
    "X35n0652_009:0309c07": "此印成智證以明二覺。言知此真如空性。即得性",
    "X35n0652_009:0309c08": "空之智。其智如大火聚。能燒一切諸有結業。無不",
    "X35n0652_009:0309c09": "淨盡。葢眾生因有我故。乃有生死。有生死。故說涅",
    "X35n0652_009:0309c10": "槃。所以淨名有云。我等涅槃等。我及涅槃。此二皆空。",
    "X35n0652_009:0309c11": "離二法故。故云平等平等。又云。菩薩住無分別。一切",
    "X35n0652_009:0309c12": "名義中。平等平等。又依二種平等。謂能緣所緣。能",
    "X35n0652_009:0309c13": "緣。即無分別智。以智無分別。故稱平等。所緣。即真",
    "X35n0652_009:0309c14": "如境。境亦無分別。故稱平等。又此境智。不住能緣",
    "X35n0652_009:0309c15": "所緣義中。譬如虗空。故說平等平等。由此義故。菩",
    "X35n0652_009:0309c16": "薩得入真實性。又般若云。一切法自性空。是平等性。",
    "X35n0652_009:0309c17": "於平等性中學。名平等學。由平等學。疾得無上正",
    "X35n0652_009:0309c18": "等菩提。今此以智慧火。焚盡諸結。生死涅槃。融成",
    "X35n0652_009:0309c19": "一法。得平等之平等。而等於覺。住金剛心。約佛智",
    "X35n0652_009:0309c20": "地中。望後法雲。望前玅覺。惟有此三地。然三地原",
    "X35n0652_009:0309c21": "即一地。不勞彈指之頃。便登玅覺位。解脫道斷。具",
    "X35n0652_009:0309c22": "法報化三身。然一切眾生性中。皆具此三身。法身。",
    "X35n0652_009:0309c23": "即法性身。從法性身。乃有眾生五陰正報之身。於",
    "X35n0652_009:0309c24": "一心中。現起諸行。即應化身。故曰眾生寂滅。即是",
    "X35n0652_009:0310a01": "法身。法身隨緣。即是眾生。葢以寂滅非無之眾生。",
    "X35n0652_009:0310a02": "恒不異真而成立。隨緣非有之法身。恒不異事而",
    "X35n0652_009:0310a03": "顯現也。又經云。法身流轉五道。名曰眾生。眾生現",
    "X35n0652_009:0310a04": "時。法身不現。故教中以三因性開發。而成三身。如",
    "X35n0652_009:0310a05": "法身。即正因性開發。報身。即了因性開發。應身。即",
    "X35n0652_009:0310a06": "緣因性開發。是皆眾生之本有。即從一心中。法身",
    "X35n0652_009:0310a07": "般若解脫三智而以證得。若三智圓明。則三身互",
    "X35n0652_009:0310a08": "顯矣。然佛觀眾生根器。常以三身說法。法身說法。",
    "X35n0652_009:0310a09": "不可以言語音聲。形相文字而求。無所說。無所證。",
    "X35n0652_009:0310a10": "自性虗通而已。報身說一切自性清淨法。化身說",
    "X35n0652_009:0310a11": "六度萬行法。古者云。報化非真佛。亦非說法者。以",
    "X35n0652_009:0310a12": "法身自性虗通故也。既證得法身。於九識真性體",
    "X35n0652_009:0310a13": "中。自得皎然明淨。而無有一切妄想緣影。生乎其",
    "X35n0652_009:0310a14": "間矣。然以正眼觀之。是法非屬因緣。以真智自能",
    "X35n0652_009:0310a15": "運用故。非屬於動靜。以能運用此性空故。非屬於",
    "X35n0652_009:0310a16": "有無。以空相本亦空故。此無非為度眾生。權說為",
    "X35n0652_009:0310a17": "空耳。後地藏菩薩言法性空故。收此中之義。",
    "X35n0652_009:0310a18": "善男子。若化眾生。令彼眾生觀入是義。入是義者。是",
    "X35n0652_009:0310a19": "見如來。",
    "X35n0652_009:0310a20": "此特明後世化法。當深觀察。必求悟入斯義。經云。",
    "X35n0652_009:0310a21": "不應於一法一事。一身一國土一眾生。見於如來。",
    "X35n0652_009:0310a22": "應徧一切處。見於如來。夫如來者。即一心真如自",
    "X35n0652_009:0310a23": "性中來。又經云。如來。即是法也。起信論又云。所言",
    "X35n0652_009:0310a24": "法者。即眾生心。又云。如者。即不動法身之本覺。來。",
    "X35n0652_009:0310b01": "即報化二身之玅覺也。",
    "X35n0652_009:0310b02": "舍利弗言。如來義觀。不住諸流。應離四禪。而超有頂。",
    "X35n0652_009:0310b03": "此問明獨超界外之義。言今以如來實義觀之。真",
    "X35n0652_009:0310b04": "乃逈然超出界外。若外道。修心想不生。而生無想",
    "X35n0652_009:0310b05": "天。二乘。修寂滅定。而耽空滯寂。居四禪之頂。凡夫",
    "X35n0652_009:0310b06": "祇修覺觀。亦是妄想禪。大乘權教。慧定不能等修。",
    "X35n0652_009:0310b07": "實教。有理定事定。通於凡聖大小二乘。皆不出四",
    "X35n0652_009:0310b08": "禪八定。今此最上乘。不住諸流。應離四禪而超有",
    "X35n0652_009:0310b09": "頂矣。",
    "X35n0652_009:0310b10": "佛言。如是。何以故。一切法名數。四禪亦如是。若見如",
    "X35n0652_009:0310b11": "來者。如來心自在。常在滅盡處。不出亦不入。內外平",
    "X35n0652_009:0310b12": "等故。",
    "X35n0652_009:0310b13": "此揀過顯滅。言一切世間法。惟有名數。而無實義。",
    "X35n0652_009:0310b14": "如初禪覺觀未定。二禪喜大發動。三禪樂心多亂。",
    "X35n0652_009:0310b15": "四禪謂純得清淨。無出入息。皆為二乘禪。以有出",
    "X35n0652_009:0310b16": "入故。非為真禪。亦屬名數。若乃見自本性。知諸法",
    "X35n0652_009:0310b17": "皆如而來者。則知自性即是如來。心常自在。常在",
    "X35n0652_009:0310b18": "滅盡處。念念寂滅。無有出入。以內心外境。悉平等",
    "X35n0652_009:0310b19": "不二故也。",
    "X35n0652_009:0310b20": "善男子。如彼諸禪觀。皆為想空定。是如非復彼。何以",
    "X35n0652_009:0310b21": "故。以如觀如。實不見觀。如相諸相已寂滅。寂滅即如",
    "X35n0652_009:0310b22": "義。如彼想禪定。是動非是禪。何以故。禪性離諸動。非",
    "X35n0652_009:0310b23": "染非所染。非法非影。離諸分別。本義義故。善男子。如",
    "X35n0652_009:0310b24": "是觀定。乃名為禪。",
    "X35n0652_009:0310c01": "此揀妄明真。又前揀名數之非。此揀想念之咎。前",
    "X35n0652_009:0310c02": "祇揀四禪。此總揀諸禪。觀想之過。如二乘外道等",
    "X35n0652_009:0310c03": "所修。皆為想念空定。若是觀如實之相。則非復同",
    "X35n0652_009:0310c04": "彼二乘外道。以想念禪觀而為定者也。葢吾以如",
    "X35n0652_009:0310c05": "而觀於如。實不見有可觀之相。以如相中。諸相悉",
    "X35n0652_009:0310c06": "已寂滅。而此寂滅之體。即是如實之義也。若彼二",
    "X35n0652_009:0310c07": "乘外道。總是想念禪定。有入有出。即是動相。而非",
    "X35n0652_009:0310c08": "是禪。須知禪之體性。離諸動靜。如彼虗空。無動靜",
    "X35n0652_009:0310c09": "故。又云非染。以不受垢染故。亦非所染。不為垢之",
    "X35n0652_009:0310c10": "所染故。非有法相。如虗空。體非羣象故。非有影質。",
    "X35n0652_009:0310c11": "如虗空。不礙萬象發揮故。又禪性離諸分別。如虗",
    "X35n0652_009:0310c12": "空本無有分別。以本性如義為義故。如是觀定。乃",
    "X35n0652_009:0310c13": "可名為禪耳。後地藏菩薩言如相寂滅。收此中之",
    "X35n0652_009:0310c14": "義。",
    "X35n0652_009:0310c15": "舍利弗言。不可思議。如來常以如實。而化眾生。如是",
    "X35n0652_009:0310c16": "實義。多文廣義。利根眾生。乃可修之。",
    "X35n0652_009:0310c17": "此明化於利根。言我知如來出世。常以真如實相",
    "X35n0652_009:0310c18": "之義。化諸眾生。然則如是實義中。真乃具足。多文",
    "X35n0652_009:0310c19": "廣義。而為演說。須是上智利根眾生。乃可以修之",
    "X35n0652_009:0310c20": "也。",
    "X35n0652_009:0310c21": "鈍根眾生。難以措意。云何方便。令彼鈍根。得入是諦。",
    "X35n0652_009:0310c22": "此求鈍根方便。言如何令其措置於意。而能得入",
    "X35n0652_009:0310c23": "耶。",
    "X35n0652_009:0310c24": "佛言。令彼鈍根。受持一四句偈。即入實諦。一切佛法。",
    "X35n0652_009:0311a01": "攝在一四句偈中。",
    "X35n0652_009:0311a02": "此示持偈發慧。如瑞光徹禪師。初苦行不識字義。",
    "X35n0652_009:0311a03": "三峰藏和尚口授南嚴尊者偈云。大智發於心。於",
    "X35n0652_009:0311a04": "心何處尋。成就一切義。無古亦無今。俾力持之。如",
    "X35n0652_009:0311a05": "是三年不少懈。一日忽覺風聲鳥語。皆轉此偈。因",
    "X35n0652_009:0311a06": "而求明偈意。後即頓省。乃於禪宗。得大徹悟。以斯",
    "X35n0652_009:0311a07": "較之。不特佛在世時。用此方便。今時亦可驗也。第",
    "X35n0652_009:0311a08": "苦於不自信耳。",
    "X35n0652_009:0311a09": "舍利弗言。云何一四句偈。願為說之。",
    "X35n0652_009:0311a10": "此請佛說偈。",
    "X35n0652_009:0311a11": "於是尊者而說偈言。因緣所生義。是義滅非生。滅諸",
    "X35n0652_009:0311a12": "生滅義。是義生非滅。",
    "X35n0652_009:0311a13": "此垂偈裕後。謂凡屬因緣所生之義。是義終歸於",
    "X35n0652_009:0311a14": "滅。非從實義而生。若滅諸因緣生滅之義。乃是實",
    "X35n0652_009:0311a15": "義之所生。而非有所滅矣。○初舍利弗因路逢馬",
    "X35n0652_009:0311a16": "勝。宣說佛偈云。法從因緣生。法從因緣滅。生滅是",
    "X35n0652_009:0311a17": "因緣。自性非生滅。遂了悟自心。得須陀洹果。後至",
    "X35n0652_009:0311a18": "佛所七日。徧達佛法。經十五日得阿羅漢。今此偈",
    "X35n0652_009:0311a19": "意亦同。乃知非獨為鈍根者說。即舍利弗之大智。",
    "X35n0652_009:0311a20": "亦由一偈而得悟耳。但智者。或聞說即便領悟。若",
    "X35n0652_009:0311a21": "鈍根者。必須久久受持。方能開解也。",
    "X35n0652_009:0311a22": "爾時大眾。聞說是偈。僉大歡喜。皆得滅生滅生般若",
    "X35n0652_009:0311a23": "(性空智海)。",
    "X35n0652_009:0311a24": "此結眾聞獲益。於時同聞之眾。皆得滅於因緣所",
    "X35n0652_009:0311b01": "生之義。然得此滅生之義。便入於般若。咸知性空",
    "X35n0652_009:0311b02": "為體。智海為用也。品末。更不說偈。因先已贊歎於",
    "X35n0652_009:0311b03": "前品之末。故不復說。舍利弗請佛說偈。祇完最初",
    "X35n0652_009:0311b04": "云何攝受。為眾生說一語。學者先從此一偈悟入。",
    "X35n0652_009:0311b05": "而後方能通達此中。多文廣義。一切佛法。又此偈。",
    "X35n0652_009:0311b06": "明眾生本覺。一切佛法。即本覺所出之利。最後般",
    "X35n0652_009:0311b07": "若二字。正結明無相法品末之般若。即是此滿地",
    "X35n0652_009:0311b08": "中般若。一切般若皆攝此一般若中。此一般若。能",
    "X35n0652_009:0311b09": "出生一切般若波羅蜜門。所以大論云。說般若有",
    "X35n0652_009:0311b10": "二。一共聲聞說。二但為十地大菩薩說。非九住所",
    "X35n0652_009:0311b11": "聞。何況新發意者。又九地所聞。與初地所聞。各各",
    "X35n0652_009:0311b12": "不同。淺深有異。又般若。是菩薩本事。在菩薩心中",
    "X35n0652_009:0311b13": "名般若。在佛心中。則名薩婆若。故後二品。絕不言",
    "X35n0652_009:0311b14": "般若。惟談實相正智而已。",
    "X35n0652_009:0311b16": "音釋",
    "X35n0652_009:0311b17": "件(乾上聲。數也)。予(音侔。兵器)。盾(豚上聲。矛盾兩兵持犯也)。衷(音中。折衷斷其中也)。惰(駝上",
    "X35n0652_009:0311b18": "聲。怠也)。齗(音銀。齒根肉也)。擅(音善。獨專也)。掉(迢上聲。搖動貌)。遽(音據。急卒也)。聻(音你",
    "X35n0652_009:0311b19": "語後指實其事之聲)。措(粗去聲。處置也)。&#;(音預有益于後曰&#;)。",
    "X35n0652_009:0311b21": "金剛三昧經通宗記卷第九"
}