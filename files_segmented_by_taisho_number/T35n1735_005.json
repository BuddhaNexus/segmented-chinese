{
    "T35n1735_005:0533c15": "5大方廣佛華嚴經疏卷第五",
    "T35n1735_005:0533c17": "唐清涼山大華嚴寺沙門澄觀撰",
    "T35n1735_005:0533c18": "第六「有十佛世界」下，明眾海雲集。眾雖深廣",
    "T35n1735_005:0533c19": "難測，略啟十門，一集意、二集因、三辯類、四",
    "T35n1735_005:0533c20": "定數、五權實、六地位、七前後、八有無、九聞",
    "T35n1735_005:0533c21": "不聞、十釋文。今初。來至佛所，何所為耶？有",
    "T35n1735_005:0533c22": "十義故：一為影響、為主伴故。二為作輔",
    "T35n1735_005:0533c23": "翼，得圓滿故，如普賢等常隨之眾。三為守",
    "T35n1735_005:0533c24": "護如來，如執金剛等，諸佛住處常勤護故。四",
    "T35n1735_005:0533c25": "為莊嚴，如道場神等，常為嚴淨佛宮殿",
    "T35n1735_005:0533c26": "故。五為供養，如偈讚即正行供養，華幢等",
    "T35n1735_005:0533c27": "即財供養故。六為發起此經，諸請難者即其",
    "T35n1735_005:0533c28": "事故。七為聞法獲益，當機領悟即其類故。",
    "T35n1735_005:0533c29": "八為表法，諸首諸林表信行等，皆同名",
    "T35n1735_005:0534a01": "故。及座出菩薩等，顯奇特故，亦通表萬行",
    "T35n1735_005:0534a02": "俱成佛故。九為順證，佛菩薩等證說不虛",
    "T35n1735_005:0534a03": "故。十為翻顯，即聲聞不聞，顯法不共故。為",
    "T35n1735_005:0534a04": "斯多意，所以眾海雲集，非唯證信而已也。",
    "T35n1735_005:0534a05": "第二集因，亦有十因：一曾與毘盧遮那如來",
    "T35n1735_005:0534a06": "同集善根故、二蒙佛四攝曾攝受故、三往",
    "T35n1735_005:0534a07": "在生死聞圓法故、四曾發大心護一切",
    "T35n1735_005:0534a08": "故、五往發大願願事佛故、六隨逐如來無",
    "T35n1735_005:0534a09": "厭足故、七樂聞正法心無倦故、八善能散",
    "T35n1735_005:0534a10": "滅我慢心故、九福智已淨身周遍故、十同一",
    "T35n1735_005:0534a11": "法性善根大海之所生故。為此多義，得預斯",
    "T35n1735_005:0534a12": "會。中有集因亦通集意，及隨諸眾各有別",
    "T35n1735_005:0534a13": "因，可以思準。第三辯類，即上集意便成十",
    "T35n1735_005:0534a14": "類：一影響眾、二常隨眾、三守護眾、四嚴會",
    "T35n1735_005:0534a15": "眾、五供養眾、六發起眾、七當機眾、八表法",
    "T35n1735_005:0534a16": "眾、九證法眾、十顯法眾。準前可知。第四定",
    "T35n1735_005:0534a17": "數者，稱法界眾，焉能數知？即文而言，九會",
    "T35n1735_005:0534a18": "都數，總有一百七十五眾。都序之中有四十",
    "T35n1735_005:0534a19": "一眾，謂同生有一、異生三十九、師子座中",
    "T35n1735_005:0534a20": "一。若兼取前菩提樹中所流，及宮殿中無邊",
    "T35n1735_005:0534a21": "菩薩，總四十三眾。此四十三遍於九會：第一",
    "T35n1735_005:0534a22": "會中有二眾，謂新集十方眾、佛眉間眾，添成",
    "T35n1735_005:0534a23": "四十五；第二會有新舊二眾；第三四會各有",
    "T35n1735_005:0534a24": "四眾，謂新、舊，及證法眾、天眾；第五會一百一",
    "T35n1735_005:0534a25": "十一眾，謂新舊眾，〈昇天品〉內供養眾有一",
    "T35n1735_005:0534a26": "百七，并天眾、證法眾；第六會四眾，謂天眾、",
    "T35n1735_005:0534a27": "同生、異生、證法眾；七八兩會各唯一眾，謂",
    "T35n1735_005:0534a28": "普賢等舊眾；第九會三眾，謂菩薩、聲聞及天",
    "T35n1735_005:0534a29": "王等舊眾。舊眾雖重，隨會別故，並皆取之。",
    "T35n1735_005:0534b01": "然此諸眾或總為一，一乘眾故。或分為二，",
    "T35n1735_005:0534b02": "以有實眾及化眾故。或可為三，人、天、神故。",
    "T35n1735_005:0534b03": "或為四，佛、菩薩、人、非人故。或五，非人開天、",
    "T35n1735_005:0534b04": "神故。或六，加畜生故。或七，天分欲、色故。",
    "T35n1735_005:0534b05": "或八，菩薩有此界、他界故。或九，他方有主、",
    "T35n1735_005:0534b06": "伴故。或十，加聲聞故。或一百七十五，如前",
    "T35n1735_005:0534b07": "說故。或無量無邊，義類多方故、一一或以",
    "T35n1735_005:0534b08": "佛剎塵數等為量故。又如新集菩薩、毛光",
    "T35n1735_005:0534b09": "出眾，例上皆爾，故一一眾皆無分齊。此猶",
    "T35n1735_005:0534b10": "約相別；若融攝，一一會中皆具一百七十五",
    "T35n1735_005:0534b11": "眾，以稱法界緣起之會互相在故。上且約",
    "T35n1735_005:0534b12": "一界；若通十方及異類剎塵，帝網無盡無",
    "T35n1735_005:0534b13": "盡，是為華嚴海會眾數。第五權實者，夫能",
    "T35n1735_005:0534b14": "對揚聖教、影響其跡，靡不是權；當機之流，",
    "T35n1735_005:0534b15": "多皆是實。諸教所明穢土之中，雜類菩薩聲",
    "T35n1735_005:0534b16": "聞皆通權實，地前是實、地上是權，法身無",
    "T35n1735_005:0534b17": "生生五道故。淨土菩薩唯實，實報生故。雜",
    "T35n1735_005:0534b18": "類聲聞是權。《攝論》云「欲令淨土不空，化",
    "T35n1735_005:0534b19": "作雜類眾」故。若依此經，同生異生皆通權",
    "T35n1735_005:0534b20": "實，海印定現實德攝故、隨緣隨位而示現",
    "T35n1735_005:0534b21": "故、第二會初云「莫不皆是一生補處」故。對",
    "T35n1735_005:0534b22": "前十類辯權實者，影響一眾自有二類：一",
    "T35n1735_005:0534b23": "果德眾，謂能加證法。諸佛互為主伴，非權",
    "T35n1735_005:0534b24": "非實；若位極菩薩影響，一向是權故。有經",
    "T35n1735_005:0534b25": "云「昔為釋迦師，今為佛弟子。」二尊不並化",
    "T35n1735_005:0534b26": "故。「我為菩薩」等，當機唯實，餘八通權實。",
    "T35n1735_005:0534b27": "第六地位者，有說：一切皆是果位，以是舍那",
    "T35n1735_005:0534b28": "海印現故。或說：一切皆因果海，非可見聞。",
    "T35n1735_005:0534b29": "世尊亦是因者，識所現故。或皆通因果，果",
    "T35n1735_005:0534c01": "得不捨、因隨類現故，因位願力助佛化",
    "T35n1735_005:0534c02": "故，當機之流正修趣故。或俱非因果，緣起",
    "T35n1735_005:0534c03": "大眾因真性故。將此對前權實，則果位一向",
    "T35n1735_005:0534c04": "權、因位通權實。若對前十類，影響、證法通",
    "T35n1735_005:0534c05": "因果，餘八唯因，因位高下難以準定。第七",
    "T35n1735_005:0534c06": "前後者，初列菩薩、後列餘眾者，表從本以",
    "T35n1735_005:0534c07": "起末。下讚即後明菩薩者，表尋末歸本。",
    "T35n1735_005:0534c08": "良以本末無二故，二文互舉。又從本流末，",
    "T35n1735_005:0534c09": "必先小後大，故自在天為末；攝末歸本，必",
    "T35n1735_005:0534c10": "從深至淺，故先明自在。然皆顯法界緣起",
    "T35n1735_005:0534c11": "逆順自在故也。又表四十位，一一皆徹因",
    "T35n1735_005:0534c12": "門並該果海故，互舉前後，令物不作優劣",
    "T35n1735_005:0534c13": "之解故。第八有無者，亦有十類：一約界，無",
    "T35n1735_005:0534c14": "無色；二約趣，無地獄，此二非器故。若約",
    "T35n1735_005:0534c15": "轉生，有地獄天子；若約所益，亦通無色，",
    "T35n1735_005:0534c16": "三界皆益故。三約洲，但列閻浮，餘三略無",
    "T35n1735_005:0534c17": "故、或成難故。四約乘，無二乘，不共教故、下",
    "T35n1735_005:0534c18": "為顯法亦不見聞故。《智度論》云「若小乘經",
    "T35n1735_005:0534c19": "初唯列聲聞，若大乘經初具列菩薩聲聞，",
    "T35n1735_005:0534c20": "若一乘經初唯列菩薩。」故指此經為不共",
    "T35n1735_005:0534c21": "教。或大乘經唯列小者，為引攝故，如《金剛",
    "T35n1735_005:0534c22": "經》；或唯列大，亦屬大乘，主伴不具故；主伴",
    "T35n1735_005:0534c23": "具者，必是一乘。五約部，無四眾，未說小",
    "T35n1735_005:0534c24": "教故。六約主，無人王，王未知故。七約三",
    "T35n1735_005:0534c25": "聚，無邪定，彼障隔故，生盲之流但冥益故。",
    "T35n1735_005:0534c26": "八約內外，無外道，非彼測故。九約諸天，",
    "T35n1735_005:0534c27": "無無想，入邪定故。十約善惡，無惡魔，不",
    "T35n1735_005:0534c28": "為違害，天中攝故。上十且隨相說。圓融",
    "T35n1735_005:0534c29": "應有即無所不具。第九聞不聞者，約權",
    "T35n1735_005:0535a01": "前後皆互得聞。約實當會自聞，縱不起前",
    "T35n1735_005:0535a02": "而趣於後，亦各不相知。若約頓機，許一時",
    "T35n1735_005:0535a03": "頓領。上之九門且從顯著，略為此釋，中本",
    "T35n1735_005:0535a04": "廣本或隱或顯，不可執文。第十釋文。第一",
    "T35n1735_005:0535a05": "會中前總四十眾，大分為二：初一同生、餘是",
    "T35n1735_005:0535a06": "異生故。論云「解脫月是同生眾」故。又云「同",
    "T35n1735_005:0535a07": "生眾請」，則知兼有地前，明知不約地位。餘",
    "T35n1735_005:0535a08": "釋云云，不符論意。云何名為同異生耶？然",
    "T35n1735_005:0535a09": "有二義：一謂雜類，作諸異生種種形故。菩",
    "T35n1735_005:0535a10": "薩得法性身，同人作一類菩薩形故。二菩",
    "T35n1735_005:0535a11": "薩為同者，通諸位故。神等為異，法界差別",
    "T35n1735_005:0535a12": "德故。其四十眾，文皆有三：一標數辯類、二",
    "T35n1735_005:0535a13": "列名總結、三攝德周圓。今初同生眾中",
    "T35n1735_005:0535a14": "第一標數辯類中，先辯數；「佛世界者」下",
    "T35n1735_005:0535a15": "辯世界，略有三類：一世界、二種、三海。今云",
    "T35n1735_005:0535a16": "世界，則非種非海，權實共許。一三千界一",
    "T35n1735_005:0535a17": "佛化境故，或名佛剎佛土，皆準此也。微",
    "T35n1735_005:0535a18": "塵者，七極微量也。謂抹三千界並為微塵，",
    "T35n1735_005:0535a19": "一塵為一菩薩，則數已難量矣，況舉十數",
    "T35n1735_005:0535a20": "表無盡耶。菩薩摩訶薩者，辯類也，即揀非",
    "T35n1735_005:0535a21": "餘眾。具云菩提薩埵摩訶薩埵，今從略耳。",
    "T35n1735_005:0535a22": "然有三釋：一菩提是所求佛果、薩埵是所化",
    "T35n1735_005:0535a23": "眾生，即悲智所緣之境，從境立名故名菩",
    "T35n1735_005:0535a24": "薩。二菩提是所求之果、薩埵是能求之人，",
    "T35n1735_005:0535a25": "能所合目故名菩薩。三薩埵此云勇猛，謂",
    "T35n1735_005:0535a26": "於大菩提勇猛求故。摩訶云大，大有四義：",
    "T35n1735_005:0535a27": "一者願大，求大菩提故；二行大，二利成就",
    "T35n1735_005:0535a28": "故；三時大，經三無數劫故；四德大，具足一",
    "T35n1735_005:0535a29": "乘諸功德故。前二通地前、後二或唯地上，",
    "T35n1735_005:0535b01": "更有諸大亦不出此。此等並是舍那佛內",
    "T35n1735_005:0535b02": "眷屬，動止常隨，故云所共圍繞。二「其名」下，列",
    "T35n1735_005:0535b03": "名結數，先列其名、後結略顯廣。今初。夫",
    "T35n1735_005:0535b04": "聖人無名，為物立稱，雖得名千差而多依",
    "T35n1735_005:0535b05": "行德，行德皆具而隨宜別標，先十同名普",
    "T35n1735_005:0535b06": "者，顯具法界總相德故；後十異名者，顯",
    "T35n1735_005:0535b07": "具法界別相德故。總別相融同一法界。今",
    "T35n1735_005:0535b08": "初十名之普是別之總，普下十異顯即普",
    "T35n1735_005:0535b09": "能別，普義方成。此是古今諸佛同行普",
    "T35n1735_005:0535b10": "賢之行，隨於諸位差別不同，縱成正覺",
    "T35n1735_005:0535b11": "亦普行攝，故先明之。言普賢者，體性周遍",
    "T35n1735_005:0535b12": "曰普、隨緣成德曰賢，此約自體。又曲濟",
    "T35n1735_005:0535b13": "無遺曰普、隣極亞聖曰賢，此約諸位普",
    "T35n1735_005:0535b14": "賢。又德周法界曰普、至順調善曰賢，此",
    "T35n1735_005:0535b15": "約當位普賢。又果無不窮曰普、不捨因",
    "T35n1735_005:0535b16": "門曰賢，此約佛後普賢。位中普賢悲智雙",
    "T35n1735_005:0535b17": "運，佛後普賢智海已滿，而運即智之悲，",
    "T35n1735_005:0535b18": "寂而常用窮未來際。又一即一切曰普、一切",
    "T35n1735_005:0535b19": "即一曰賢，此約融攝。所以先列者，為上首",
    "T35n1735_005:0535b20": "故、法門主故、法界體故、一切菩薩無不乘",
    "T35n1735_005:0535b21": "故、無一如來非此成故、令諸聞者見自身",
    "T35n1735_005:0535b22": "中如來藏性行普行故。上雖多義離釋，今",
    "T35n1735_005:0535b23": "從別稱合釋。無處不賢名曰普賢，即體普",
    "T35n1735_005:0535b24": "也。此一為總，餘九為別。二德普，謂稱性之",
    "T35n1735_005:0535b25": "德充於法界，以為最勝，委照無遺如燈之",
    "T35n1735_005:0535b26": "光。三慧普，遍照嚴剎決定高出故。四行普，",
    "T35n1735_005:0535b27": "內行圓淨、智焰外燭，故稱為妙。五音普，",
    "T35n1735_005:0535b28": "具一切音，演佛淨土深廣高出之行故。六",
    "T35n1735_005:0535b29": "智普，照佛法界無盡境故。七心普，智寶嚴",
    "T35n1735_005:0535c01": "於心頂，通行等華高出物表故。八覺普，遍",
    "T35n1735_005:0535c02": "覺性相，聲皆悅機，故無不歸者。九福普，障",
    "T35n1735_005:0535c03": "無不淨，稱真無盡故。十相普，無光相之光",
    "T35n1735_005:0535c04": "相，遍益眾生故，六相圓融思之。二「海月」下，",
    "T35n1735_005:0535c05": "十異名菩薩。一海月光大明者，十德十山",
    "T35n1735_005:0535c06": "皆依大海，十地十度皆依佛智，海中看月",
    "T35n1735_005:0535c07": "淨而且深，依智嚴剎深而且淨，如海即大、",
    "T35n1735_005:0535c08": "如月即明，故以名也。二講如雷震故曰",
    "T35n1735_005:0535c09": "雲音，辯才汛灩猶如海光。又海上有光天涯",
    "T35n1735_005:0535c10": "無際，佛智起用一念普周。淨惑無窮，名無",
    "T35n1735_005:0535c11": "垢藏。三修治二嚴猶如淨寶，祕密高顯，故",
    "T35n1735_005:0535c12": "有髻言。四法王出現，作用自在，二嚴圓滿，為",
    "T35n1735_005:0535c13": "功德光。五勇猛化生不染化相，雨法玄妙",
    "T35n1735_005:0535c14": "如解髻珠。六慈雲智日互相資映，長劫普",
    "T35n1735_005:0535c15": "應高出如幢。七堅利智慧與精進俱，故得",
    "T35n1735_005:0535c16": "稱大智為行本、若齊為壽因。八戒等行發",
    "T35n1735_005:0535c17": "是為香焰，種智高直故曰光幢。九智光遍照",
    "T35n1735_005:0535c18": "是大明德，稱真適物名深美音。十大智發",
    "T35n1735_005:0535c19": "光遍照佛境，令福非福相福亦稱大。二",
    "T35n1735_005:0535c20": "「如是等」下，結略顯廣。第三「此諸菩薩」下，攝",
    "T35n1735_005:0535c21": "德圓滿，中二，初別歎勝德、後總結多門。初",
    "T35n1735_005:0535c22": "中亦二：初二句就緣歎、餘就行歎。今初。初",
    "T35n1735_005:0535c23": "句往因同行，顯主伴有由。後句從德海生，",
    "T35n1735_005:0535c24": "明生為輔翼。言毘盧遮那者，毘即遍也，盧",
    "T35n1735_005:0535c25": "遮那光明照義：迴就方言，應云光明遍照。",
    "T35n1735_005:0535c26": "然有二義：一身光遍照盡空乃至塵道、二智",
    "T35n1735_005:0535c27": "光遍照真俗重重法界。身智能所合為一身，",
    "T35n1735_005:0535c28": "圓明獨耀具德無邊，故立斯號。又毘者種",
    "T35n1735_005:0535c29": "種義，盧遮障義，那者盡義入義，即種種障",
    "T35n1735_005:0536a01": "盡、種種德圓。故《普賢觀經》云「釋迦牟尼名毘",
    "T35n1735_005:0536a02": "盧遮那遍一切處」，即身亦遍非唯光遍。又",
    "T35n1735_005:0536a03": "云「其佛住處名常寂光」，即土亦光矣。又云",
    "T35n1735_005:0536a04": "「常波羅蜜所攝成處，我波羅蜜所安立處」，",
    "T35n1735_005:0536a05": "即德圓義。又云「淨波羅蜜滅有相處」，即障",
    "T35n1735_005:0536a06": "盡義。又云「樂波羅蜜不住身心相處，不見",
    "T35n1735_005:0536a07": "有無諸法相處」，即證入義。又云「如寂解脫",
    "T35n1735_005:0536a08": "乃至般若波羅蜜是色常住法故」，明皆即應",
    "T35n1735_005:0536a09": "即真，為本師矣。此經文證，本品當辯。言共",
    "T35n1735_005:0536a10": "集善根者，即備道資糧。言修菩薩行者，即",
    "T35n1735_005:0536a11": "作所應作。云何共集？互為主伴故。主伴有",
    "T35n1735_005:0536a12": "三：一迴向主伴、二同行主伴、三如相主伴，",
    "T35n1735_005:0536a13": "皆稱共集。後句言善根海生者，謂佛德無",
    "T35n1735_005:0536a14": "邊，積妙法寶智定盈洽，故稱為海。從生有",
    "T35n1735_005:0536a15": "四：一從自佛善根海生，謂已圓十身故。二",
    "T35n1735_005:0536a16": "從本師海生，佛為勝緣，曾已攝受授法，令",
    "T35n1735_005:0536a17": "行得成滿故。三與遮那同於餘佛海生，",
    "T35n1735_005:0536a18": "以上云共集故。四從法性佛海生，以上德",
    "T35n1735_005:0536a19": "海諸佛共同，平等一味，但稱性修即是從生，",
    "T35n1735_005:0536a20": "不揀自他故。梵本云與佛同一善根海生。",
    "T35n1735_005:0536a21": "第二「諸波羅蜜」下，就行德以歎。夫大士必",
    "T35n1735_005:0536a22": "崇德廣業、虛心外身，崇德故進齊佛果，廣",
    "T35n1735_005:0536a23": "業故行彌法界，虛心故智周萬法而不為",
    "T35n1735_005:0536a24": "外身，故功流來際而非已，故德難名矣。略",
    "T35n1735_005:0536a25": "分為三：一明自分因行德、二勝進果行德、三",
    "T35n1735_005:0536a26": "二行無礙德。初中亦三：一自利行圓、二利他",
    "T35n1735_005:0536a27": "行滿、三證理位極。今初，有三句：一諸度行",
    "T35n1735_005:0536a28": "滿，謂六度十度八萬四千，多劫積集究盡",
    "T35n1735_005:0536a29": "事理，故云圓滿。二「慧眼」下，十眼明徹分別名",
    "T35n1735_005:0536b01": "慧，照矚稱眼。障醫斯盡，智無不矚，故云",
    "T35n1735_005:0536b02": "明徹。五眼之中慧眼觀理，理無異味故云",
    "T35n1735_005:0536b03": "等觀；十眼之中慧眼觀事，事無不見故名",
    "T35n1735_005:0536b04": "等觀。是則委見其事為明，深達其性為",
    "T35n1735_005:0536b05": "徹。欲以一眼含諸，具通事理，但舉其慧。",
    "T35n1735_005:0536b06": "三「於諸」下，深定已滿。三昧者，此云等持，遠",
    "T35n1735_005:0536b07": "離沈掉、平等持心趣一境故。而云諸者，其",
    "T35n1735_005:0536b08": "餘諸緣亦一境故，真如三昧為其定體，隨境",
    "T35n1735_005:0536b09": "入別塵數多端，故云諸也。橫則無定不窮、",
    "T35n1735_005:0536b10": "䜿則深入無際，故云具足。定障永亡，故云",
    "T35n1735_005:0536b11": "清淨。第二「辯才」下，利他行滿，有三句，即三輪",
    "T35n1735_005:0536b12": "化益。一語含四辯，即正教輪。辯謂巧顯深",
    "T35n1735_005:0536b13": "理，才謂巧應機宜。萬法咸演則廣大無涯，千",
    "T35n1735_005:0536b14": "難殊對則無竭盡，故如海也。又海遇風緣",
    "T35n1735_005:0536b15": "則洪浪雲涌，智逢機請則口辯波騰。請者既",
    "T35n1735_005:0536b16": "許，無邊辯亦廣大無盡。二「具佛」下，身業神通",
    "T35n1735_005:0536b17": "輪。謂三業無失，智深叵撓，為具佛功德故，",
    "T35n1735_005:0536b18": "得外儀儼若，肅然可敬。三「知眾生」下，意業",
    "T35n1735_005:0536b19": "記心輪。根義總明，文含性欲。言如應者，根",
    "T35n1735_005:0536b20": "有生熟，化不失時；器有大小，授法無謬。",
    "T35n1735_005:0536b21": "化謂教化，即應攝受者而攝受之。伏謂調",
    "T35n1735_005:0536b22": "伏，即應折伏者而折伏之。由此具行，入正",
    "T35n1735_005:0536b23": "法故。第三「入法界藏」下，證理位極，亦三句。",
    "T35n1735_005:0536b24": "一證理法，謂以大智證入平等真法界藏。",
    "T35n1735_005:0536b25": "依《佛性論》說有五藏：一如來藏，謂在纏，含",
    "T35n1735_005:0536b26": "果法故。二自性清淨藏，謂在纏不染。三法",
    "T35n1735_005:0536b27": "身藏，謂果位，為功德所依。四出世間上上藏，",
    "T35n1735_005:0536b28": "謂出纏，超過二乘菩薩。五法界藏，謂通因",
    "T35n1735_005:0536b29": "果，外持一切染淨有為，故名法界；內含一",
    "T35n1735_005:0536c01": "切恒沙性德，故復名藏。此義寬通，故今證入。",
    "T35n1735_005:0536c02": "言智無差別者，所證之藏平等，要無分別方",
    "T35n1735_005:0536c03": "契，此則智自無差，即由上義能所不殊。又",
    "T35n1735_005:0536c04": "此能證智與所證藏冥合一味，無有境智之",
    "T35n1735_005:0536c05": "異，故云無差。此復有二：一同無相故。下經",
    "T35n1735_005:0536c06": "云「無有少法為智所入，亦無少智而入於",
    "T35n1735_005:0536c07": "法。」二同法界故，則能所各互攝盡故。下云",
    "T35n1735_005:0536c08": "「無有智外如為智所入」，智攝如盡故；「亦無",
    "T35n1735_005:0536c09": "如外知能證於如」，如全攝智故。若皆一味，",
    "T35n1735_005:0536c10": "豈令智同於境而無智耶？古德釋云：智相",
    "T35n1735_005:0536c11": "盡故，不有能令智相盡，故不無。不爾，豈",
    "T35n1735_005:0536c12": "令諸相皆盡而智獨存？是故於境則不礙",
    "T35n1735_005:0536c13": "真而恒俗、於智則不礙寂而恒照，即境智",
    "T35n1735_005:0536c14": "非一；境則不礙俗而恒真、智則不廢照而",
    "T35n1735_005:0536c15": "恒寂，即境智非異。境則空有無二、智則寂照",
    "T35n1735_005:0536c16": "雙融，故云無差別也。上來所釋，約真理寂",
    "T35n1735_005:0536c17": "寥，與止寂相順；俗諦流動，與觀照相順。《起信》",
    "T35n1735_005:0536c18": "等中且為此釋，未盡其源，以令照真不得",
    "T35n1735_005:0536c19": "名照、照俗之時不得即寂故。今正釋者，",
    "T35n1735_005:0536c20": "謂言用則同而異，由境不能照、智有照故；",
    "T35n1735_005:0536c21": "言寂則異而同，境智無異味故。同故無心",
    "T35n1735_005:0536c22": "於彼此，忘心契合故；異故不失於照功，智",
    "T35n1735_005:0536c23": "異木石故。故名真智證理，境則唯寂，智則",
    "T35n1735_005:0536c24": "寂而常照。若約照俗，則以後得智照差",
    "T35n1735_005:0536c25": "別之境；若約融真俗者，境則真俗不二，智",
    "T35n1735_005:0536c26": "則權實雙行，亦為一味而不失止，以雖雙",
    "T35n1735_005:0536c27": "行而即寂故。若約三觀及融境智，至下",
    "T35n1735_005:0536c28": "當辯。二「證佛」下，明證果法。言解脫者，謂",
    "T35n1735_005:0536c29": "作用自在，如〈不思議法品〉說「於一念中建",
    "T35n1735_005:0537a01": "立三世一切佛事」等，總有十種，廣如彼說。",
    "T35n1735_005:0537a02": "即用而真故、甚深用無涯畔故、廣大上窮",
    "T35n1735_005:0537a03": "彼際故，云證也。三「能隨」下，明得位極。謂普",
    "T35n1735_005:0537a04": "賢身遍於六位，隨在一位，以願海力持於",
    "T35n1735_005:0537a05": "一切。故舊經云「在於一地，普攝一切諸地",
    "T35n1735_005:0537a06": "功德。」今此文順西國，若順此方，應云能以",
    "T35n1735_005:0537a07": "方便隨入一地，以願海力攝持一切地",
    "T35n1735_005:0537a08": "也。然有引梵本廣明此中句數開合不同，",
    "T35n1735_005:0537a09": "不必應爾。何者？夫譯梵為唐誠乃不易，苟",
    "T35n1735_005:0537a10": "文小左右，貴於旨不乖中；若理不可通，",
    "T35n1735_005:0537a11": "則正之以梵本，譯人意近則會之以舊經，",
    "T35n1735_005:0537a12": "言異意同，何必廣引。言恒與智俱者，明智",
    "T35n1735_005:0537a13": "窮來際。文含二義：一望前，謂雖在因中一",
    "T35n1735_005:0537a14": "地，而願力持一切地功德，皆與智俱，盡未",
    "T35n1735_005:0537a15": "來際不離一地。如一地，餘地亦爾，是故因",
    "T35n1735_005:0537a16": "門盡於未來，恒是一一諸位菩薩，不見作佛",
    "T35n1735_005:0537a17": "時。二望後，以盡未來之大智，入如來之果",
    "T35n1735_005:0537a18": "海也。雖有二義，順前義勝。第二「了達」下，",
    "T35n1735_005:0537a19": "明勝進果行，分二：一得果法、二起果用。今",
    "T35n1735_005:0537a20": "初，有四句：一入佛密境。此有二意：一佛即",
    "T35n1735_005:0537a21": "密境，以三業業具非餘測故。謂非色現色，",
    "T35n1735_005:0537a22": "摩尼不能喻其多；非量現量，應持不能",
    "T35n1735_005:0537a23": "窮其頂。不分而遍，一多不足異其體；全",
    "T35n1735_005:0537a24": "法為身，一毛不可窮其際。此身祕密也。佛",
    "T35n1735_005:0537a25": "言聲也，非近非遠，目連尋之無際、身子對",
    "T35n1735_005:0537a26": "而不聞。非自非他，若天鼓之無從、猶谷",
    "T35n1735_005:0537a27": "響而緣發。無邊法海卷之在一言，無內圓音",
    "T35n1735_005:0537a28": "展之該萬類，是謂佛口密也。意則無私成",
    "T35n1735_005:0537a29": "事，等覺尚不能知，密之至也。皆廣大無涯、",
    "T35n1735_005:0537b01": "超絕奇特，故云希有。二佛之密境，即謂一乘。",
    "T35n1735_005:0537b02": "如來知見禪定解脫，深入無際帝網之境，時",
    "T35n1735_005:0537b03": "乃說之，故云希有。久默斯要甚為祕密，又",
    "T35n1735_005:0537b04": "權實隱顯唯佛方知，故云祕密。今洞見其",
    "T35n1735_005:0537b05": "源，故云了達。二「善知」下，入佛平等。亦有二",
    "T35n1735_005:0537b06": "意：一佛佛平等，謂一切諸佛體性平等，法",
    "T35n1735_005:0537b07": "身無二故；智慧平等，德無增減故；內用平",
    "T35n1735_005:0537b08": "等，悲願普應故。二者佛所證法平等，即第一",
    "T35n1735_005:0537b09": "義，此二無二，稱此而了，故名善知。三「已",
    "T35n1735_005:0537b10": "踐」下，明得佛位。謂佛有十地，如《大乘同性",
    "T35n1735_005:0537b11": "經》說：一甚深難知廣明地，乃至第十名毘",
    "T35n1735_005:0537b12": "盧遮那藏海智地。此十同是佛地，約德用",
    "T35n1735_005:0537b13": "成別。今普光明當其第一，普即廣義、光明",
    "T35n1735_005:0537b14": "即明甚深難知。此文雖略，義在普中。舉初",
    "T35n1735_005:0537b15": "攝後，理實皆踐。又普光明亦十地之總，總不",
    "T35n1735_005:0537b16": "出於普法智光故。四「入於」下，證佛三昧。謂",
    "T35n1735_005:0537b17": "海印等定，皆深廣如海，並通一實，故得稱",
    "T35n1735_005:0537b18": "門。第二「於一切」下，明起果用。文有三業：一",
    "T35n1735_005:0537b19": "現佛身業，遍世同事；二同佛意業，總持大",
    "T35n1735_005:0537b20": "法；三得佛語業，能轉法輪。不退有四：一稱",
    "T35n1735_005:0537b21": "理不退，無改說故；二應機不退，無虛發故；",
    "T35n1735_005:0537b22": "三利益不退，聞已必定故；四調伏不退，天魔",
    "T35n1735_005:0537b23": "外道不能動故。復有四種不退，謂信、位、證、",
    "T35n1735_005:0537b24": "念，今當第四念不退也。第三「一切如來」下，",
    "T35n1735_005:0537b25": "二行無礙德，謂引攝佛德，不礙修因故。",
    "T35n1735_005:0537b26": "文有五句：一引攝佛德。然有二義：一則行",
    "T35n1735_005:0537b27": "成攝果、二則諸佛同加。二「一切」下，隨佛",
    "T35n1735_005:0537b28": "遍生，不揀淨穢也。三「已曾」下，供佛集福，",
    "T35n1735_005:0537b29": "十方無邊、三世無際，此一切佛皆供養故、",
    "T35n1735_005:0537c01": "歡慶有遇不住福相故，長時無厭。四「一切」",
    "T35n1735_005:0537c02": "下，長為輔翼，義通真應。五「恒以」下，悲願調",
    "T35n1735_005:0537c03": "生，不以偏小利物，唯以同體普願攝物",
    "T35n1735_005:0537c04": "令證菩提，方顯智體圓足。第二「成就」下，總",
    "T35n1735_005:0537c05": "結多門無得而稱也。菩薩之德焉，言不可",
    "T35n1735_005:0537c06": "周，宜以類取，故云如是無量。第二大段",
    "T35n1735_005:0537c07": "異生眾中，總三十九眾，相從為三：第一雜",
    "T35n1735_005:0537c08": "類諸神眾、第二「阿修羅」下八部四王眾、第",
    "T35n1735_005:0537c09": "三「三十三天」下欲色諸天眾。今初，有十九眾。",
    "T35n1735_005:0537c10": "通名神者，靈祇不測故。文皆三段：第一標",
    "T35n1735_005:0537c11": "數辯類、第二列名結數、第三攝德圓滿。今",
    "T35n1735_005:0537c12": "第一金剛神眾。初辯類中，以執持此杵守",
    "T35n1735_005:0537c13": "護佛故。然一一類皆通有所表，如地表心",
    "T35n1735_005:0537c14": "地、海表德海等，觀其歎德則知通意。今此",
    "T35n1735_005:0537c15": "表般若堅利，導於眾行到彼岸故。二「所謂」",
    "T35n1735_005:0537c16": "下，列名結數。然諸眾立名，皆隨所得法門",
    "T35n1735_005:0537c17": "為物立稱。一那羅延者，此云堅固，由見佛",
    "T35n1735_005:0537c18": "妙色皆不可壞，故受此名。二見佛身毛猶",
    "T35n1735_005:0537c19": "如日輪，現種種光速摧障惱，故名曰幢。三",
    "T35n1735_005:0537c20": "見佛身光映蔽一切，猶如須彌顯于大海，",
    "T35n1735_005:0537c21": "神通等法如華開敷故。四圓音隨類，如雷",
    "T35n1735_005:0537c22": "震故。五現為世主，以美妙根令物悟故。",
    "T35n1735_005:0537c23": "六智光演法，令愛樂故。七寶飾妙相如華",
    "T35n1735_005:0537c24": "嚴樹，方便警物如雷震音。八福深相妙炳著",
    "T35n1735_005:0537c25": "光明，如師子王處眾無畏。九慈眼視物為",
    "T35n1735_005:0537c26": "吉祥目，神通之焰密現物前故。十雨此嚴",
    "T35n1735_005:0537c27": "具及光明故。下諸眾皆類此知，至得法處",
    "T35n1735_005:0537c28": "名當自顯，恐厭繁文，下略不釋。第三「皆於」",
    "T35n1735_005:0537c29": "下，攝德圓滿。十句分二：初二句總彰願",
    "T35n1735_005:0538a01": "行。由昔願力得預法會，常為親侍，由今",
    "T35n1735_005:0538a02": "行滿故能遍侍。後「積集」下，別顯滿相。一福",
    "T35n1735_005:0538a03": "積淨業、二智達定境。事定之境隨事百千，",
    "T35n1735_005:0538a04": "理定之境即真如實相，不思議定則以無礙",
    "T35n1735_005:0538a05": "而為其境，今皆智照，故云明達。三通隨佛",
    "T35n1735_005:0538a06": "住、四入用難思、五處眾超絕、六應物調生、",
    "T35n1735_005:0538a07": "七隨佛化形、八護佛住處，文並可知。第二",
    "T35n1735_005:0538a08": "身眾神，文三，同前。初辯類，有二義：一身謂",
    "T35n1735_005:0538a09": "神之自身，眾即同生同名。及所隨者，凡有其",
    "T35n1735_005:0538a10": "一必更有二，共有其三，三故名眾。能所合",
    "T35n1735_005:0538a11": "目，名身眾神。二約所主，謂此類神專以變",
    "T35n1735_005:0538a12": "化多身為佛事故。二名三德，文並可知。",
    "T35n1735_005:0538a13": "第三足行神，亦有二義：一謂依止足行眾生",
    "T35n1735_005:0538a14": "及守護故。如下善見比丘足行之神，持華",
    "T35n1735_005:0538a15": "承足故。下德中戀仰如來二足所行處，即",
    "T35n1735_005:0538a16": "道路神。通表修行，履佛所行故。第四道場",
    "T35n1735_005:0538a17": "神，從所依所守得名。下諸神眾類皆同此。",
    "T35n1735_005:0538a18": "言道場者，非唯護佛道場，但有莊嚴道場",
    "T35n1735_005:0538a19": "之處即於中護故。下德中願供養佛，表護",
    "T35n1735_005:0538a20": "萬行道場及修行者故。第五主城神，表行",
    "T35n1735_005:0538a21": "德防御法城心城故，如摩耶處說。德中以",
    "T35n1735_005:0538a22": "己德行嚴佛宮殿者，一佛殿為所守之最，",
    "T35n1735_005:0538a23": "瑩飾為尊佛故；二主伴善根互融攝故；三",
    "T35n1735_005:0538a24": "瑩飾自心佛安處故。第六主地神，表深重",
    "T35n1735_005:0538a25": "願荷負行德故，亦表心地為依持故。第七",
    "T35n1735_005:0538a26": "主山神，通表萬德高勝，性皆閑寂；別表智德",
    "T35n1735_005:0538a27": "最高故。德中云「得清淨眼」，名中多有光稱。",
    "T35n1735_005:0538a28": "第八主林神，表以無漏智導於眾行，森聳",
    "T35n1735_005:0538a29": "建立故。德中云「皆有可愛光明」。第九主藥",
    "T35n1735_005:0538b01": "神，表行德伏惑，資益法身。若約利他，則三",
    "T35n1735_005:0538b02": "業不空，如藥樹王故。下德中性皆離垢，",
    "T35n1735_005:0538b03": "即伏惑去病也。仁慈祐物，即進善補益也。",
    "T35n1735_005:0538b04": "名中總名主藥，藥既不同，神神各別。吉祥",
    "T35n1735_005:0538b05": "者，主香茅之類也。清淨光明，謂乳石之流。",
    "T35n1735_005:0538b06": "名稱普聞，如藥樹王、雪山忍草等。明見十方，",
    "T35n1735_005:0538b07": "謂眼藥等，約法準之。第十主稼神，稼者樹",
    "T35n1735_005:0538b08": "五穀也，表萬行法味資益自他，他自益",
    "T35n1735_005:0538b09": "稱心故。德中大喜成就。十一主河神，即",
    "T35n1735_005:0538b10": "河伯之流也。表法河流注潤益群品，又於",
    "T35n1735_005:0538b11": "生死瀑流拯彼漂溺，江河淮濟清濁俱河故。",
    "T35n1735_005:0538b12": "生死法流此神皆主。德中勤益生者，謂遇",
    "T35n1735_005:0538b13": "沿流則平波息浪，逢泝泳則微風輕動。水",
    "T35n1735_005:0538b14": "性之屬，深止而住居；陸行之流，富生而應",
    "T35n1735_005:0538b15": "采。導百川而去害、灌萬頃而開利，為勤",
    "T35n1735_005:0538b16": "作意利益眾生，約所表法隨意消息。十二",
    "T35n1735_005:0538b17": "主海神，即海若之輩，表具含萬德一一深",
    "T35n1735_005:0538b18": "廣也。名中三：名遠塵離垢者，《瑜伽》八十六",
    "T35n1735_005:0538b19": "云「現斷煩惱，離故遠塵。彼隨眠離繫故離",
    "T35n1735_005:0538b20": "垢。」今約近事，塵謂塵境、垢即煩惱，六根對",
    "T35n1735_005:0538b21": "境，了彼性空，故曰遠塵。眾惑不行，誠為離",
    "T35n1735_005:0538b22": "垢。心境相藉，離垢由於遠塵。十三主水神",
    "T35n1735_005:0538b23": "者，通上河海等水及雨露霜雪等也，表法",
    "T35n1735_005:0538b24": "水含潤等多義理故。德中，拯溺為救、濟危",
    "T35n1735_005:0538b25": "為護，謂已溺邪見貪愛水者救之，將沈者",
    "T35n1735_005:0538b26": "護之而為利益，即雲雨等潤發生萬物也。",
    "T35n1735_005:0538b27": "法合可知。十四主火神，即宋無忌之流也，",
    "T35n1735_005:0538b28": "以顯智慧火燒煩惱薪，成熟善品、破無明",
    "T35n1735_005:0538b29": "闇耳。德中，夫火有二能：一能為益、二能為",
    "T35n1735_005:0538c01": "損，今用益止損。表法亦爾，示慧光以去闇，",
    "T35n1735_005:0538c02": "用益也；除惑苦之熱惱，止損也。十五主風",
    "T35n1735_005:0538c03": "神，通表方便無住，無所不摧；別表如下十",
    "T35n1735_005:0538c04": "六主空神。表法性空，別即離染周遍等。亦",
    "T35n1735_005:0538c05": "各如名辯。德中，若情塵亂起翳本性空，智",
    "T35n1735_005:0538c06": "日高昇則情雲自卷，空有日而廓爾無際，智",
    "T35n1735_005:0538c07": "合理而杳然無涯，故云爾耳。十七主方神，",
    "T35n1735_005:0538c08": "即東方青帝等類也，表顯邪正方隅，使行",
    "T35n1735_005:0538c09": "無迷倒。德中，身智教光無不引攝，名普",
    "T35n1735_005:0538c10": "放也。無時不放，所以稱恒。如日周天，故相",
    "T35n1735_005:0538c11": "續不絕。十八主夜神，表於無明黑闇生死",
    "T35n1735_005:0538c12": "長夜，導以慧明令知正路。德中，夜分亡",
    "T35n1735_005:0538c13": "寢是曰勤修，翻彼長迷，故以法為樂。十九",
    "T35n1735_005:0538c14": "主晝神，於晝攝化，顯行德恒明也。德中，先",
    "T35n1735_005:0538c15": "修正解、後勤正行。有信無解增長無明、有",
    "T35n1735_005:0538c16": "解無信還生邪見，信因解淨、解藉信深，晝",
    "T35n1735_005:0538c17": "之義也。上來多主器界，故但名神。準梵本，",
    "T35n1735_005:0538c18": "除金剛神，餘皆女神，表慈育故。菩薩同於",
    "T35n1735_005:0538c19": "彼類以攝眾生。自下攝領有情，皆受王稱，",
    "T35n1735_005:0538c20": "並是丈夫。第二八部四王眾。文有八段，前",
    "T35n1735_005:0538c21": "四雜類；後四能統是天王、所統是八部。今",
    "T35n1735_005:0538c22": "初。阿修羅，亦云阿素落，梵音楚夏耳。《婆沙》譯",
    "T35n1735_005:0538c23": "為非天。《佛地論》云「天趣所攝，以多行諂媚，",
    "T35n1735_005:0538c24": "無天實行，故曰非天。」依《阿毘曇》，亦鬼趣攝，",
    "T35n1735_005:0538c25": "諂曲覆故。《正法念經》鬼、畜二攝，以羅睺阿",
    "T35n1735_005:0538c26": "修羅是師子子故。《伽陀經》天、鬼、畜攝，具上",
    "T35n1735_005:0538c27": "說故。由此或開六趣，或合為五。多好鬪諍，",
    "T35n1735_005:0538c28": "懷勝負故。或居眾相山中、或居海下，如《正",
    "T35n1735_005:0538c29": "法念》說。然有大力者，廣修福故。今之修",
    "T35n1735_005:0539a01": "福有懷勝負諂媚心者，多生其中。羅睺，此",
    "T35n1735_005:0539a02": "云攝惱，以能將手隱攝日月令天惱故。",
    "T35n1735_005:0539a03": "二毘摩，此云絲也。質多羅，種種也。謂此王能",
    "T35n1735_005:0539a04": "以一絲幻作種種事故。德中，實者因果俱",
    "T35n1735_005:0539a05": "慢故，權應偏摧非不斷餘，故云及也。二迦",
    "T35n1735_005:0539a06": "樓羅，昔云金翅，正云妙翅，以翅有種種寶",
    "T35n1735_005:0539a07": "色莊嚴故。此就狀翻。若敵對翻，此云大嗉",
    "T35n1735_005:0539a08": "項，以常著龍於嗉中故。此鳥能食消魚龍",
    "T35n1735_005:0539a09": "七寶。然鳥及龍各具四生，謂卵、胎、濕、化。後後",
    "T35n1735_005:0539a10": "勝前前，劣不能食勝，謂卵生鳥不能食",
    "T35n1735_005:0539a11": "胎等；勝能噉劣，化食四生，如《增一》辯。以",
    "T35n1735_005:0539a12": "化食化，暫得充虛，亦表菩薩攝生故。〈離世",
    "T35n1735_005:0539a13": "間品〉云「菩薩迦樓羅，如意為堅足，乃至摶",
    "T35n1735_005:0539a14": "撮人天龍，安置涅槃岸。」大速疾力者，《增一》中",
    "T35n1735_005:0539a15": "說：此鳥食龍，從金剛山頂鐵杈樹下，入海",
    "T35n1735_005:0539a16": "取龍，水未合間還至本樹。是為速疾。大海",
    "T35n1735_005:0539a17": "處攝持力者，即是攝彼命將盡者食之。而",
    "T35n1735_005:0539a18": "龍受三歸及袈裟一縷在身，則不可取。菩",
    "T35n1735_005:0539a19": "薩亦爾，如前引〈離世間品〉說。又〈出現〉云",
    "T35n1735_005:0539a20": "「取善根熟眾生，置佛法中」，此為命盡。若心",
    "T35n1735_005:0539a21": "有邪歸，斷見所覆，則不可取。普觀海者，即",
    "T35n1735_005:0539a22": "周四天下求命盡龍。德中大方便力，即雖",
    "T35n1735_005:0539a23": "了眾生空而能入有，是十力止觀也。普能",
    "T35n1735_005:0539a24": "救攝，即鼓生死大愛海水，取善根熟者也，",
    "T35n1735_005:0539a25": "如〈出現品〉說。三緊那羅者，此云疑神。謂頂",
    "T35n1735_005:0539a26": "有一角，形乃似人，面極端正，見者生疑：為",
    "T35n1735_005:0539a27": "是人耶？為非人耶？因此立稱。依《雜心論》，",
    "T35n1735_005:0539a28": "畜生道攝。亦云歌神，以能歌詠，是天帝執",
    "T35n1735_005:0539a29": "法樂神，即四王眷屬。表菩薩示眾生形而",
    "T35n1735_005:0539b01": "非眾生，常以法樂娛眾生故。德中，要勤觀",
    "T35n1735_005:0539b02": "察則得法樂怡神，自他兼樂為自在遊戲。",
    "T35n1735_005:0539b03": "四摩睺羅伽者，此云大腹行，即蟒之類，亦表",
    "T35n1735_005:0539b04": "菩薩遍行一切而無所行也。德中，此類聾",
    "T35n1735_005:0539b05": "騃故，令方便捨癡。五夜叉王，初一是北方",
    "T35n1735_005:0539b06": "天王，即毘沙門是也。若從能領，是天眾攝，",
    "T35n1735_005:0539b07": "今從所領為名。然四王各領二部，從一立",
    "T35n1735_005:0539b08": "稱。夜叉，此云輕捷，飛空速疾故。亦云苦活。",
    "T35n1735_005:0539b09": "此天又領一部，名羅剎，此云可畏。名中云",
    "T35n1735_005:0539b10": "毘沙門者，此云多聞，以福德之名聞四方",
    "T35n1735_005:0539b11": "故。此一是天夜叉之王，餘九是夜叉。夜叉",
    "T35n1735_005:0539b12": "即王，雖一是天，又從所領，況九皆夜叉，故",
    "T35n1735_005:0539b13": "非天眾。下三例然。如龍中娑竭羅王，豈是",
    "T35n1735_005:0539b14": "天耶？德中，此類飛空噉人，故菩薩示為其",
    "T35n1735_005:0539b15": "王，翻加守護，亦令愛見羅剎不害法身慧",
    "T35n1735_005:0539b16": "命也。六龍王，亦初一是天，即西方天王。毘樓",
    "T35n1735_005:0539b17": "博叉，唐三藏譯云醜目，毘樓醜也、博叉目",
    "T35n1735_005:0539b18": "也。日照三藏譯云：毘遍也多也。樓者具云嚕",
    "T35n1735_005:0539b19": "波，此云色也。博吃叉，此云諸根也。謂眼等",
    "T35n1735_005:0539b20": "諸根有種種色，故以為名，此不必醜也。此",
    "T35n1735_005:0539b21": "王主二部，謂龍及富單那。富單那者，此云",
    "T35n1735_005:0539b22": "熱病鬼也。娑竭羅，此云海也。於大海中此",
    "T35n1735_005:0539b23": "最尊故，獨得其名。德叉迦，舊云多舌，以嗜",
    "T35n1735_005:0539b24": "語故。正云能害於所害。德叉者能害也，迦",
    "T35n1735_005:0539b25": "者所害也。謂若瞋噓視，人畜皆死也。無熱",
    "T35n1735_005:0539b26": "惱者，即阿耨達池之龍也。諸龍有四熱惱，今",
    "T35n1735_005:0539b27": "皆離故。四熱，至下當釋。《智論》云「此龍是七",
    "T35n1735_005:0539b28": "地菩薩。」《須彌藏經》云「是馬形龍主。」又一切",
    "T35n1735_005:0539b29": "龍總有五種形類：一象形，善住龍王為主；",
    "T35n1735_005:0539c01": "二蛇形，難陀龍王為主；三馬形，阿那婆達",
    "T35n1735_005:0539c02": "多龍王為主；四魚形，婆樓那龍王為主；五",
    "T35n1735_005:0539c03": "蝦蟇形，摩那斯龍王為主。德中，外則雲行",
    "T35n1735_005:0539c04": "雨施散去炎毒，內則慈雲廣被法雨普霑，",
    "T35n1735_005:0539c05": "散業惑苦之熱惱。七鳩槃茶王，初一是南",
    "T35n1735_005:0539c06": "方天王，即毘樓勒叉。此云增長主，謂能令",
    "T35n1735_005:0539c07": "自他善根增長故。此王更領一部，謂薜荔",
    "T35n1735_005:0539c08": "多。薜荔多者，此云魘魅鬼，餘如音義。德中，",
    "T35n1735_005:0539c09": "此類障礙深重故偏明無礙，自學權實無",
    "T35n1735_005:0539c10": "礙法界智光以利眾生。八乾闥婆，此云尋",
    "T35n1735_005:0539c11": "香。謂諸樂兒不事生業，但尋諸家飲食香",
    "T35n1735_005:0539c12": "氣，即往設樂求食自活，因此世人號諸樂",
    "T35n1735_005:0539c13": "人為乾闥婆。彼能執樂，故以名焉。亦云食",
    "T35n1735_005:0539c14": "香，止十寶山間食諸香粖。即帝釋執樂神",
    "T35n1735_005:0539c15": "也。帝釋須樂，此王身有相現。提頭賴吒，即",
    "T35n1735_005:0539c16": "東方天王，此云持國，謂護持國土安眾生",
    "T35n1735_005:0539c17": "故，此從所領為名。更領一部，名毘舍闍，",
    "T35n1735_005:0539c18": "此云噉精氣，謂噉有情及五穀精氣故。德",
    "T35n1735_005:0539c19": "中，大法即大緣起法也，信解故、歡喜深心故，",
    "T35n1735_005:0539c20": "愛重既歡既重故，不替修行。第三「月天子」",
    "T35n1735_005:0539c21": "下十二段，明欲色諸天眾。天者，自在義、光明",
    "T35n1735_005:0539c22": "義、清淨義。《智論》云「天有三種：一人天，謂帝",
    "T35n1735_005:0539c23": "王。二生天，謂欲色等。三淨天，謂佛菩薩第一",
    "T35n1735_005:0539c24": "義天。」今通後二。然諸天壽之長短、身之大",
    "T35n1735_005:0539c25": "小、衣服輕重、宮殿勝劣，《俱舍》十一及《瑜伽》等",
    "T35n1735_005:0539c26": "論、《起世》等經皆廣辯之，恐繁不敘。文中，",
    "T35n1735_005:0539c27": "先有七段明欲界天、後有五段明色界",
    "T35n1735_005:0539c28": "天。前中即分為七，今初。月天子，月者缺也，",
    "T35n1735_005:0539c29": "有虧缺故。下面頗胝迦寶水精所成，能冷",
    "T35n1735_005:0540a01": "能照，表菩薩得清涼，慈照生死夜，如云「菩",
    "T35n1735_005:0540a02": "薩清涼月」等。名中，初一是總。雖標總稱，即",
    "T35n1735_005:0540a03": "受別名，下皆準此。德中，顯發眾生心寶者，",
    "T35n1735_005:0540a04": "水珠見月則流潤發光，淨心遇緣則慈流",
    "T35n1735_005:0540a05": "智發。生了既發，正因顯然。生由性成，則了",
    "T35n1735_005:0540a06": "非外入。生與不生無二發，乃發其本心，故",
    "T35n1735_005:0540a07": "顯發雙辯。二日天子，日者實也，常充實故。",
    "T35n1735_005:0540a08": "下面亦頗胝迦寶火精所成，能熱能照，表",
    "T35n1735_005:0540a09": "菩薩智照故。又日以陽德、月以陰靈，一能",
    "T35n1735_005:0540a10": "破暗，表根本破惑；一能清涼，表後得益物。",
    "T35n1735_005:0540a11": "又依《寶性論》，法日有四義：一破暗如慧、二",
    "T35n1735_005:0540a12": "照現如智、三輪淨如解脫、四上三不相離",
    "T35n1735_005:0540a13": "如同法界也。名中可畏敬幢者，為惡者畏",
    "T35n1735_005:0540a14": "其照明，為善者敬其辦業，以斯超出故以",
    "T35n1735_005:0540a15": "名幢。德中，居者辦業成就本行等利益也。",
    "T35n1735_005:0540a16": "生長穀稼開敷覺華等，為增長善根，如",
    "T35n1735_005:0540a17": "〈出現品〉。三三十三天者，《佛地論》等皆云妙",
    "T35n1735_005:0540a18": "高山。四面各有八大天王，帝釋居中，故有",
    "T35n1735_005:0540a19": "三十三也。下釋天名，皆依《佛地》。名中，言釋",
    "T35n1735_005:0540a20": "迦等者，釋迦，能也，因陀羅主也。具足應云",
    "T35n1735_005:0540a21": "釋迦提桓因陀羅，提桓，天也，即云能天主，",
    "T35n1735_005:0540a22": "撫育勸善能為天主故。更有異釋，如《音義》",
    "T35n1735_005:0540a23": "說。德中，言發起廣大業者，令修普賢行",
    "T35n1735_005:0540a24": "故。以此天居地天之頂，總御四洲，雖勝事",
    "T35n1735_005:0540a25": "頗多，猶懼修羅之敵。若修善者眾，即天侶",
    "T35n1735_005:0540a26": "增威；苟為惡者多，即諸天減少，故多好勸",
    "T35n1735_005:0540a27": "發。況受佛付囑，大權應為。至如堅常啼之",
    "T35n1735_005:0540a28": "心、施雪山之偈、成尸毘大行、破盧志巨",
    "T35n1735_005:0540a29": "慳，談般若於善法堂中、揚大教於如來會",
    "T35n1735_005:0540b01": "下等，皆是發起廣大業也。四須夜摩天，須",
    "T35n1735_005:0540b02": "者，善也妙也。夜摩，時也。具云善時分天。論",
    "T35n1735_005:0540b03": "云「隨時受樂，故名時分天。」又《大集經》，此天",
    "T35n1735_005:0540b04": "用蓮華開合以明晝夜。又云「赤蓮華開為",
    "T35n1735_005:0540b05": "晝，白蓮華開為夜」，故云時分也。隨此時",
    "T35n1735_005:0540b06": "別，受樂亦殊。故《大論》云「隨時受樂」也。德",
    "T35n1735_005:0540b07": "中，心恒喜足者，喜足在於第四，今慕上而",
    "T35n1735_005:0540b08": "修。五兜率天王，此云喜足。論云「後身菩",
    "T35n1735_005:0540b09": "薩於彼教化，多修喜足之行故。」得少意悅",
    "T35n1735_005:0540b10": "為喜，更不求餘為足。德中，彼天是諸佛上",
    "T35n1735_005:0540b11": "生之處，故令修念佛三昧也。召體曰名，響",
    "T35n1735_005:0540b12": "頒人天為號，通號別名皆悉念也。不計",
    "T35n1735_005:0540b13": "一方，故云一切。以諸如來同一法界，體德",
    "T35n1735_005:0540b14": "均故。念即明記而慧逾增，持而不忘故無",
    "T35n1735_005:0540b15": "間斷。以佛為境，何五塵之能惑哉？六化樂",
    "T35n1735_005:0540b16": "天王，論云「樂自變化，作諸樂具以自娛",
    "T35n1735_005:0540b17": "樂。又但受自所化樂，不犯他故，名為善",
    "T35n1735_005:0540b18": "化」也。變謂轉變，轉麁為妙。化謂化現，無",
    "T35n1735_005:0540b19": "而忽有。德中，以出世化，故得解脫。七他化",
    "T35n1735_005:0540b20": "自在天王，論云「令他化作樂具，以自娛樂，",
    "T35n1735_005:0540b21": "顯己自在故。」名中寂靜境門者，境為入理",
    "T35n1735_005:0540b22": "之處，即是門也。根無躁動，故稱寂靜。根即",
    "T35n1735_005:0540b23": "門也。根無取著，方見境空，合為門也。故《鴦",
    "T35n1735_005:0540b24": "掘經》云「明見來入門，具足無減修。」德中，物",
    "T35n1735_005:0540b25": "我自在，即廣大法門。第二色界諸天眾，有",
    "T35n1735_005:0540b26": "五眾，以第四禪有二眾故。然四靜慮攝天",
    "T35n1735_005:0540b27": "多少，下經頻列，至〈十藏品〉當會釋之。多依",
    "T35n1735_005:0540b28": "十八，初靜慮四；二三各攝三天，皆舉最上",
    "T35n1735_005:0540b29": "以勝攝劣，故但列一，下文說頌遍觀諸天；",
    "T35n1735_005:0540c01": "第四靜慮自攝九天，上五小乘聖居，非此正",
    "T35n1735_005:0540c02": "被異生位中。廣果至極，故今列之。大自在",
    "T35n1735_005:0540c03": "天三千界主，所以別列。今初，大梵天王眾，",
    "T35n1735_005:0540c04": "《佛地論》云「離欲寂靜，故名為梵。」具云梵摩，",
    "T35n1735_005:0540c05": "此云清潔寂靜。謂創離欲染故名清潔，",
    "T35n1735_005:0540c06": "得根本定名為寂靜。尸棄，此云持髻，謂此",
    "T35n1735_005:0540c07": "梵王頂有肉髻似螺形故，亦名螺髻。或",
    "T35n1735_005:0540c08": "云火頂，以火災至此故。貌如童子，身白銀",
    "T35n1735_005:0540c09": "色，衣金色衣，禪悅為食。德中，本修慈心得",
    "T35n1735_005:0540c10": "生梵世，等流相續還愍眾生，好請轉法輪",
    "T35n1735_005:0540c11": "故智光照物，不為污行故身光發揮，若有",
    "T35n1735_005:0540c12": "遇之身心悅樂。第二光音天，二禪第三天",
    "T35n1735_005:0540c13": "也。《智論》亦云「第二禪通名光音，彼天語時",
    "T35n1735_005:0540c14": "口出淨光故。」有云：彼無尋伺，言語亦無，",
    "T35n1735_005:0540c15": "用光當語，故名光音。《瑜伽》名極光淨，謂淨",
    "T35n1735_005:0540c16": "光遍照自他處故。德中，定生喜樂離尋伺",
    "T35n1735_005:0540c17": "故，得寂靜名。然凡得之捨動求靜，故非廣",
    "T35n1735_005:0540c18": "大味定之喜，非無礙法；今菩薩即動而靜，",
    "T35n1735_005:0540c19": "不散不味，是為廣大無礙法門也。第三遍淨",
    "T35n1735_005:0540c20": "天，此天離喜，身心遍淨故。德中，身心遍淨未",
    "T35n1735_005:0540c21": "為廣大，物我無二普益世間方為廣大也。",
    "T35n1735_005:0540c22": "第四廣果天，即第四禪第三天，於異生善",
    "T35n1735_005:0540c23": "果此最廣故、所有功德勝下三故。德中，此",
    "T35n1735_005:0540c24": "天離八災患，世中最寂。今以實智住本寂",
    "T35n1735_005:0540c25": "之宮。第五大自在者，梵云摩醯首羅是也。",
    "T35n1735_005:0540c26": "於三千界最自在故。《智論》第二云「此天有",
    "T35n1735_005:0540c27": "八臂三目，乘白牛、執白拂，一念之間能知",
    "T35n1735_005:0540c28": "大千雨滴。」下經同此。準《智論》第十一，過",
    "T35n1735_005:0540c29": "五淨居有十住菩薩住處，亦名淨居，號",
    "T35n1735_005:0541a01": "大自在天王。又三乘中立此為淨土，是報身",
    "T35n1735_005:0541a02": "所居；約實但是第十地菩薩攝報之果，多",
    "T35n1735_005:0541a03": "作彼王耳。德中，三界之頂，非無相不超。",
    "T35n1735_005:0541a04": "非離相求，故所行平等。然上釋名歎德，",
    "T35n1735_005:0541a05": "多從義便，以順類殊；若約實德，無不互",
    "T35n1735_005:0541a06": "有，皆可虛求。眾海雲集竟。",
    "T35n1735_005:0541a07": "大方廣佛華嚴經疏卷第五"
}