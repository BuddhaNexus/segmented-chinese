{
    "T15n0585_002:0010b02": "持心梵天所問經卷第二",
    "T15n0585_002:0010b04": "西晉月氏三藏竺法護譯",
    "T15n0585_002:0010b05": "5 難問品(二)難問品第五",
    "T15n0585_002:0010b06": "於是，明網菩薩白世尊曰：「持心梵天而從",
    "T15n0585_002:0010b07": "如來聞說大哀，所分別法不喜不慼。」持心答",
    "T15n0585_002:0010b08": "曰：「設族姓子修知二行，彼人則有歡喜愁慼，",
    "T15n0585_002:0010b09": "真際所處永無二事，由是之故不喜不慼。猶",
    "T15n0585_002:0010b10": "如幻師所幻奇異之術，又彼化人所行而至",
    "T15n0585_002:0010b11": "無喜無慼。是族姓子已得遊入諸法自然之",
    "T15n0585_002:0010b12": "相，自然覩於如來所現變化，不喜不慼。如",
    "T15n0585_002:0010b13": "來所化，聞於如來所說辯才，不喜不慼。假",
    "T15n0585_002:0010b14": "使如是分別諸法，一切如幻等無差特，不於",
    "T15n0585_002:0010b15": "如來殷勤喜悅，不於眾生有下劣意。」",
    "T15n0585_002:0010b16": "明網又曰：「仁者已解諸法幻相乎？」答曰：「族",
    "T15n0585_002:0010b17": "姓子！假使有行諸法有處乃能問斯。」又問梵",
    "T15n0585_002:0010b18": "天：「仁何所行？」答曰：「一切愚夫所遵行者，吾",
    "T15n0585_002:0010b19": "之所設行在于彼。」又問：「愚夫行婬怒癡狐疑，",
    "T15n0585_002:0010b20": "計身是吾軀體，是我所有，行在邪見，云何",
    "T15n0585_002:0010b21": "仁者行在于彼？」答曰：「卿為欲令凡夫之士，至",
    "T15n0585_002:0010b22": "無凡夫成就法乎？」報曰：「吾不欲樂凡夫之",
    "T15n0585_002:0010b23": "事，安當志于諸法成就乎？喻族姓子，一切",
    "T15n0585_002:0010b24": "諸法無所成就，法無所住無積聚處，無有結",
    "T15n0585_002:0010b25": "恨無所忘失，亦無懷來報應不也。」答曰：「族",
    "T15n0585_002:0010b26": "姓子！離婬怒癡不行諸法，是謂為相，有行",
    "T15n0585_002:0010b27": "凡夫斯賢聖行，其有行者則興二事。又，族姓",
    "T15n0585_002:0010b28": "子！一切所行為無所行，一切所教為無有",
    "T15n0585_002:0010b29": "教，一切所處為無所處，一切所趣為無所趣。」",
    "T15n0585_002:0010c01": "又問梵天：「何謂一切所行為無所行？」答曰：「假",
    "T15n0585_002:0010c02": "使遵行億百千姟諸劫之教，不知法性之所",
    "T15n0585_002:0010c03": "增減。以是之故，一切所行為無所行。」又問",
    "T15n0585_002:0010c04": "梵天：「何謂為一切所教為無所教？一切所處",
    "T15n0585_002:0010c05": "為無所處？」答曰：「一切諸法，如來所教，如來",
    "T15n0585_002:0010c06": "所處。以是之故，一切所教為無所教，一切",
    "T15n0585_002:0010c07": "所處為無所處。」又問：「何謂一切所趣為無所",
    "T15n0585_002:0010c08": "趣？」答曰：「計無有人有所趣生，以是之故，一",
    "T15n0585_002:0010c09": "切所趣為無所趣。」爾時，世尊讚持心曰：「善",
    "T15n0585_002:0010c10": "哉！善哉！若欲說者當造斯講。」於是，明網菩薩",
    "T15n0585_002:0010c11": "問持心曰：「如向仁者所說，一切愚夫所行，吾",
    "T15n0585_002:0010c12": "之所修行在于彼。設如是者，則為致行有",
    "T15n0585_002:0010c13": "所獲矣？」答曰：「豈可遊在所生致所行也。」又",
    "T15n0585_002:0010c14": "問梵天：「設不遊生，焉能教化於眾生乎？」答",
    "T15n0585_002:0010c15": "曰：「猶若如來之所化生，吾如彼生。」又問：「如",
    "T15n0585_002:0010c16": "來所化豈有生乎？」答曰：「寧有變現所當現乎？",
    "T15n0585_002:0010c17": "佛之境界誰所興乎？」報曰：「有現所現及與",
    "T15n0585_002:0010c18": "境界，雖有所現為無所現。」答曰：「吾之所生",
    "T15n0585_002:0010c19": "當造斯觀，其所生者因緣立界。」又問：「仁者",
    "T15n0585_002:0010c20": "豈為因緣生死行乎？」答：「吾無因緣生死之行。」",
    "T15n0585_002:0010c21": "又問：「以是之故，何所因緣而緣境界有所恐",
    "T15n0585_002:0010c22": "懼？」答曰：「猶如因緣，因緣界懼亦復如是，計",
    "T15n0585_002:0010c23": "無本者無所退轉。」於是耆年舍利弗，前白",
    "T15n0585_002:0010c24": "佛言：「唯天中天！假使有人而與斯等諸天龍",
    "T15n0585_002:0010c25": "俱，入於言辭獲福無量。所以者何？如今，世尊！",
    "T15n0585_002:0010c26": "能得逮聞斯諸正士之所名號，為甚快矣！何",
    "T15n0585_002:0010c27": "況乃值講說法乎？譬如有樹生立於地，而",
    "T15n0585_002:0010c28": "於虛空現于莖節枝葉華實。如是大聖，斯諸",
    "T15n0585_002:0010c29": "正士之所行相，當作斯觀，住於諸法而現所",
    "T15n0585_002:0011a01": "生終始存沒，周旋往來現諸佛土，而以上妙",
    "T15n0585_002:0011a02": "如是比慧，無礙辯才自在遊已。已見如是智",
    "T15n0585_002:0011a03": "慧變化，何族姓子及族姓女，不發無上正真",
    "T15n0585_002:0011a04": "道乎？」",
    "T15n0585_002:0011a05": "爾時，會中有一菩薩名曰普華，謂舍利弗：「今",
    "T15n0585_002:0011a06": "者耆年，豈不得入此法性乎？佛說耆年智",
    "T15n0585_002:0011a07": "慧最尊，何故不堪如是感動所變化乎？」答曰：",
    "T15n0585_002:0011a08": "「世尊說余於聲聞上知其境界。」又問：「眾可解",
    "T15n0585_002:0011a09": "說法境界乎？」答曰：「不也！」又問：「云何耆年有所",
    "T15n0585_002:0011a10": "講說如其境界？」答曰：「如其所入所說亦然。」又",
    "T15n0585_002:0011a11": "問：「耆年能令法性無邊際乎而造證耶？」答曰：",
    "T15n0585_002:0011a12": "「如是。」又問：「何謂隨其所入所說亦然？唯舍",
    "T15n0585_002:0011a13": "利弗！隨其所入之所節限，有所講說節限亦",
    "T15n0585_002:0011a14": "然，則為限節自縛法性也，其法性者無有邊",
    "T15n0585_002:0011a15": "際。」又問普華：「其法性者無入相乎？」答曰：「唯",
    "T15n0585_002:0011a16": "舍利弗！假使法性無有入相，然於法性無所",
    "T15n0585_002:0011a17": "入相，仁何因設殷勤法性志解脫乎？」答曰：",
    "T15n0585_002:0011a18": "「不也！」又問：「若於平等順如所入法性亦",
    "T15n0585_002:0011a19": "然。」答曰：「普華！吾身欲見亦欲聞之。」答曰：「唯",
    "T15n0585_002:0011a20": "舍利弗！云何法性為有所念？一切諸法為有",
    "T15n0585_002:0011a21": "所說有所聞乎？」答曰：「不也！」又問：「仁者何故說",
    "T15n0585_002:0011a22": "言欲有所見有所聞乎？」答曰：「普華！世尊說曰：",
    "T15n0585_002:0011a23": "『則有二人得福無量：專精說法，一心聽者。』以",
    "T15n0585_002:0011a24": "是之故，仁者講法，吾當聽之。」梵天又問：「耆年",
    "T15n0585_002:0011a25": "豈能滅於思想，而思惟定聽於法乎？」答曰：「族",
    "T15n0585_002:0011a26": "姓子！其滅定者，無有二事聽法之理。」報曰：",
    "T15n0585_002:0011a27": "「耆年舍利弗！身寧樂志乎？寂於本淨及諸法",
    "T15n0585_002:0011a28": "乎？」答曰：「如是，族姓子！一切諸法本淨寂滅。」",
    "T15n0585_002:0011a29": "報曰：「是故，耆年舍利弗！不能堪任常定聽法。",
    "T15n0585_002:0011b01": "所以者何？一切諸法本悉寂靜。」",
    "T15n0585_002:0011b02": "舍利弗問：「卿族姓子！寧能堪任不從定起而",
    "T15n0585_002:0011b03": "講法乎？」答曰：「唯然，舍利弗！省察諸法豈可",
    "T15n0585_002:0011b04": "獲乎？而仁說言不從定起能說法耶？」答曰：「不",
    "T15n0585_002:0011b05": "然。」梵天又曰：「是故，仁者，一切凡夫愚戇之",
    "T15n0585_002:0011b06": "黨，常得定意。」耆年又曰：「凡夫愚戇以何定",
    "T15n0585_002:0011b07": "意而三昧乎？」答曰：「一切諸法而無所趣，斯",
    "T15n0585_002:0011b08": "曰常定。」又問：「如是等習凡夫愚戇，及與賢",
    "T15n0585_002:0011b09": "聖無差別乎？」答曰：「唯舍利弗！誠如所云，吾",
    "T15n0585_002:0011b10": "之所察，又不欲令凡夫愚戇及與賢聖造若",
    "T15n0585_002:0011b11": "干也。所以者何？諸賢聖法無所滅除，愚戇",
    "T15n0585_002:0011b12": "之法亦無所興，猶法界等，以斯之故，無有",
    "T15n0585_002:0011b13": "度者。」則復而問：「族姓子！諸法無本為何謂",
    "T15n0585_002:0011b14": "耶？」答曰：「如耆年身所分別知，豈復興發賢",
    "T15n0585_002:0011b15": "聖法乎？」答曰：「不然。」又問：「仁為滅除凡夫法乎？」",
    "T15n0585_002:0011b16": "答曰：「不也！」又問：「豈復逮得賢聖法乎？」答曰：「不",
    "T15n0585_002:0011b17": "也！」又問：「寧復分別凡夫法乎？」答曰：「不然。」又",
    "T15n0585_002:0011b18": "問：「云何耆年分別知時？」答曰：「如所聞法離",
    "T15n0585_002:0011b19": "於凡夫則為無本，平等亦如無有解脫，滅度",
    "T15n0585_002:0011b20": "亦如無本亦如。」答曰：「唯舍利弗！其無本者無",
    "T15n0585_002:0011b21": "有差別不若干也，其無本者無所歸趣。所謂",
    "T15n0585_002:0011b22": "無本，如無本者一切諸法悉入無本。」",
    "T15n0585_002:0011b23": "於是，耆年舍利弗，前白佛言：「唯天中天！猶如",
    "T15n0585_002:0011b24": "大火熾盛赫奕無所不燒，諸族姓子亦復如",
    "T15n0585_002:0011b25": "是，諸所說法皆分別了，一切法性處靡不盡。」",
    "T15n0585_002:0011b26": "世尊告曰：「然，舍利弗！諸族姓子講說法性，",
    "T15n0585_002:0011b27": "如汝所云。」爾時，明網菩薩謂舍利弗：「佛歎",
    "T15n0585_002:0011b28": "仁者智慧為尊！歎於耆年以何智慧？」答曰：「明",
    "T15n0585_002:0011b29": "網當知，諸聲聞中倚于音聲，但自照身而得",
    "T15n0585_002:0011c01": "解脫，歎我於中而為尊耳，不在菩薩而有智",
    "T15n0585_002:0011c02": "慧也。」又問：「唯舍利弗！察於智慧有言相乎？」",
    "T15n0585_002:0011c03": "答曰：「不然。」又問：「其智慧者行不普乎？不平",
    "T15n0585_002:0011c04": "等耶？」答曰：「如是，誠如所云，智慧平等。」又問：",
    "T15n0585_002:0011c05": "「何故諸法普等乃為智慧，而反講說智慧之",
    "T15n0585_002:0011c06": "限？」答曰：「然，族姓子！智慧法性無有邊限，繫",
    "T15n0585_002:0011c07": "在限者從其境界，因本慧行而有所入。」又問：",
    "T15n0585_002:0011c08": "「仁之所知，其無限者而可限乎？」答曰：「不然。」又",
    "T15n0585_002:0011c09": "問：「以何齊限而自繫閡有所說乎？」時舍利",
    "T15n0585_002:0011c10": "弗默然無言。",
    "T15n0585_002:0011c11": "於是，賢者大迦葉承佛聖旨，前白佛言：「唯然，",
    "T15n0585_002:0011c12": "世尊！明網菩薩何故號曰為明網也？」於是",
    "T15n0585_002:0011c13": "世尊，見於耆年大迦葉請，欲令眾會德本具",
    "T15n0585_002:0011c14": "足，告於明網：「汝族姓子！自現本德所造之",
    "T15n0585_002:0011c15": "業而致淨光，當為天上及世間人顯示暉曜，",
    "T15n0585_002:0011c16": "令菩薩眾所為善本志純熟者，或發道心使",
    "T15n0585_002:0011c17": "得精進。」明網菩薩聞佛音詔，更整衣服，便",
    "T15n0585_002:0011c18": "從右掌縵網指爪尋放光明，通徹無量不可",
    "T15n0585_002:0011c19": "稱限，照於十方諸佛國土無有邊際，而悉普",
    "T15n0585_002:0011c20": "周一切無量不可計會諸佛世界。地獄、餓鬼、",
    "T15n0585_002:0011c21": "畜生、群萌、盲聾瘖瘂、跛蹇疾病、尫羸狂騃",
    "T15n0585_002:0011c22": "愚冥、懷婬怒癡、裸形不蔽，若飢若渴，若",
    "T15n0585_002:0011c23": "繫若縛，貧匱醜陋，老耄年邁法應當死，慳貪",
    "T15n0585_002:0011c24": "嫉妬，犯戒瞋恚，懈怠放意，惡智無信而無",
    "T15n0585_002:0011c25": "博聞，不知慚愧，墮於邪見六十二疑，生於",
    "T15n0585_002:0011c26": "八難不閑之處，悉蒙斯光尋時皆安。時彼眾",
    "T15n0585_002:0011c27": "生則無貪婬，不患瞋怒，不迷愚癡無有結",
    "T15n0585_002:0011c28": "恨，亦無熱惱。當爾之時，世尊之前諸來眾",
    "T15n0585_002:0011c29": "會，菩薩、聲聞、天、龍、鬼神、犍沓惒、阿須倫、",
    "T15n0585_002:0012a01": "迦樓羅、真陀羅、摩睺勒、比丘、比丘尼、清",
    "T15n0585_002:0012a02": "信士、清信女，普現一像悉為金色，一切等現，",
    "T15n0585_002:0012a03": "相好形容皆如如來，普現一等無見頂相。身",
    "T15n0585_002:0012a04": "如金剛，一切盡坐自然蓮華，珠交露帳，眾寶",
    "T15n0585_002:0012a05": "之蓋，一切悉等而無差別。現自然身如佛無",
    "T15n0585_002:0012a06": "異，一切色身悉獲安隱，猶如菩薩逮得三昧",
    "T15n0585_002:0012a07": "各興歡豫。彼時眾會怪未曾有，各各相見，悉",
    "T15n0585_002:0012a08": "如世尊而無差別，不復自覩疵瑕之體。適放",
    "T15n0585_002:0012a09": "是光，尋時下方有四菩薩，自然踊出叉手而",
    "T15n0585_002:0012a10": "住，各自念曰：「今者當禮何所如來？」空中有",
    "T15n0585_002:0012a11": "聲則語之曰：「明網菩薩殊特光明，普令眾",
    "T15n0585_002:0012a12": "會悉現一色為如來像。」時四菩薩得未曾有，",
    "T15n0585_002:0012a13": "則舉聲曰：「假令至誠吾等所建，如今所覩",
    "T15n0585_002:0012a14": "像色一類無異，諸法平等而無差別。以斯",
    "T15n0585_002:0012a15": "真諦而無虛者，吾等特當覩能仁佛瑞應之",
    "T15n0585_002:0012a16": "體，設見如來當奉事之。」於時，世尊蓮華交",
    "T15n0585_002:0012a17": "露師子之座，去地七尺。時四菩薩稽首佛足，",
    "T15n0585_002:0012a18": "俱發聲言：「至未曾有，天中之天！如來智慧",
    "T15n0585_002:0012a19": "不可窮極。明網菩薩本性清淨德願乃爾，演",
    "T15n0585_002:0012a20": "其光明令諸眾生威容顏貌所現若茲。」於時",
    "T15n0585_002:0012a21": "世尊告明網菩薩：「汝族姓子！還攝光明所",
    "T15n0585_002:0012a22": "顯弘曜，以作佛事多所建立，令無量人志于",
    "T15n0585_002:0012a23": "道心。」明網菩薩聞佛教命，則還攝光。應時",
    "T15n0585_002:0012a24": "眾會一切如故，威儀禮節復現如前。如來獨",
    "T15n0585_002:0012a25": "處於師子床，耆年大迦葉，前白佛言：「斯四",
    "T15n0585_002:0012a26": "菩薩，從何所來？」四菩薩曰：「吾從下方異佛",
    "T15n0585_002:0012a27": "界來。」又問：「世界所名？」答曰：「眾寶普現。」又",
    "T15n0585_002:0012a28": "問：「如來、至真其號云何？現說法乎？」答曰：「號",
    "T15n0585_002:0012a29": "一寶蓋如來，于彼講法。」又問：「彼之世界去",
    "T15n0585_002:0012b01": "是遠近？」答曰：「世尊知之。」又問：「仁等何因至",
    "T15n0585_002:0012b02": "此？」答曰：「明網菩薩演放光明，吾於本土見",
    "T15n0585_002:0012b03": "其光明下方佛國，聞于能仁世尊、明網之名，",
    "T15n0585_002:0012b04": "故詣此土欲覲世尊稽首奉事，欲覩正士明",
    "T15n0585_002:0012b05": "網菩薩。」時大迦葉前白佛言：「眾寶普現世",
    "T15n0585_002:0012b06": "界，一寶蓋佛土，去是幾所？」佛告迦葉：「下方",
    "T15n0585_002:0012b07": "去此七十二江河沙等諸佛國土，乃得眾寶",
    "T15n0585_002:0012b08": "普現世界，一寶蓋佛所處，此四菩薩，從彼",
    "T15n0585_002:0012b09": "間來。」又問世尊：「幾如之頃乃達到此？」告曰：",
    "T15n0585_002:0012b10": "「一發意頃便來至斯。」迦葉白佛：「難及大聖！菩",
    "T15n0585_002:0012b11": "薩大士所放光明，神足聖達巍巍如是。明網",
    "T15n0585_002:0012b12": "菩薩演其光明照遠無際，斯四菩薩，尋即",
    "T15n0585_002:0012b13": "至此，其誰見是神足威變智慧所為，而不願",
    "T15n0585_002:0012b14": "樂建立大乘？」世尊告曰：「如汝所云，諸菩薩",
    "T15n0585_002:0012b15": "行不可思議，聲聞緣覺所不能及也。」",
    "T15n0585_002:0012b16": "6 問談品(二)問談品第六",
    "T15n0585_002:0012b17": "於是，大迦葉謂明網菩薩：「族姓子光猶若",
    "T15n0585_002:0012b18": "如來，威容姿顏紫磨金形，眾會蒙曜色像普",
    "T15n0585_002:0012b19": "齊。」答曰：「唯大迦葉！當問世尊而發遣之，耆",
    "T15n0585_002:0012b20": "年尋時前問大聖。」佛告迦葉：「明網菩薩得為",
    "T15n0585_002:0012b21": "佛時，當爾眾會悉紫金容咸樂一義，同心篤",
    "T15n0585_002:0012b22": "信達諸通慧，無有聲聞緣覺之名，純諸菩薩",
    "T15n0585_002:0012b23": "大士之眾。」迦葉白佛：「其有菩薩生彼佛土，便",
    "T15n0585_002:0012b24": "當謂之為如來耶！」世尊告曰：「如是，迦葉！如爾",
    "T15n0585_002:0012b25": "所言，便當謂之為如來也。」爾時，四萬四千人，",
    "T15n0585_002:0012b26": "皆發無上正真道意願生彼土，異口同音僉",
    "T15n0585_002:0012b27": "共歎曰：「明網菩薩得佛道時，吾等悉當生彼",
    "T15n0585_002:0012b28": "佛土。」於是，迦葉復白佛言：「明網却後幾如，當",
    "T15n0585_002:0012b29": "成無上正真道為最正覺乎？」佛告迦葉：「自問",
    "T15n0585_002:0012c01": "明網久如成佛，當為汝發遣之。」耆年迦葉",
    "T15n0585_002:0012c02": "問明網曰：「仁族姓子！久如當成無上正真為",
    "T15n0585_002:0012c03": "最正覺乎？」答曰：「唯迦葉！若有人問言，幻師",
    "T15n0585_002:0012c04": "化人，久如當成無上正真為最正覺乎？以何",
    "T15n0585_002:0012c05": "答彼？」報曰：「族姓子！幻師所化虛而無實何",
    "T15n0585_002:0012c06": "所答乎？」答曰：「如是，一切諸法猶如幻化自然",
    "T15n0585_002:0012c07": "而成，何問如斯：仁當久如成最正覺？」又問：",
    "T15n0585_002:0012c08": "「云何族姓子？猶如幻師所化，幻者寂漠不",
    "T15n0585_002:0012c09": "可分別，無有想念亦無言辭，仁謂諸法亦如",
    "T15n0585_002:0012c10": "是乎？以何限節利益眾生開導之乎？」答曰：「如",
    "T15n0585_002:0012c11": "道自然人亦自然，如人自然幻亦自然，如幻",
    "T15n0585_002:0012c12": "自然眾生自然，如眾生自然，諸法自然亦復",
    "T15n0585_002:0012c13": "如此。唯大迦葉！以計於斯，不當觀採有益",
    "T15n0585_002:0012c14": "無益，亦不有利亦不無利，無度不度。」又問：",
    "T15n0585_002:0012c15": "「不立眾生於佛道乎？」答曰：「如來之道有立想",
    "T15n0585_002:0012c16": "乎？」報曰：「不也！以是之故，吾不建立眾生之",
    "T15n0585_002:0012c17": "類於佛道也，亦不令志聲聞緣覺又問。族",
    "T15n0585_002:0012c18": "姓子！如今仁者，於何所立？」答曰：「如無本立，",
    "T15n0585_002:0012c19": "吾之所立亦復如是。」又問：「如無本者則無所",
    "T15n0585_002:0012c20": "立，亦無退還。」答曰：「如是，猶如無本而無所",
    "T15n0585_002:0012c21": "立，亦無退還。其無本者，亦復如茲，立無所",
    "T15n0585_002:0012c22": "立。以是之故，吾謂諸法無立無退。」又問明",
    "T15n0585_002:0012c23": "網：「仁者！何以開化眾生，而言無立無退還",
    "T15n0585_002:0012c24": "乎？」答曰：「其有解達，志有所願，微妙之事，不",
    "T15n0585_002:0012c25": "化眾生，其於諸法有退還者，亦不開化。」又",
    "T15n0585_002:0012c26": "問：「卿族姓子！不還眾生出生死乎？」答曰：「吾",
    "T15n0585_002:0012c27": "亦不得生死事，亦無所見，況還眾生。」又問：",
    "T15n0585_002:0012c28": "「仁者豈不化於終始展轉眾生之倫至泥洹",
    "T15n0585_002:0012c29": "乎？」答曰：「吾亦不得泥洹，亦無所見。何因勸",
    "T15n0585_002:0013a01": "化眾生類乎？譬如族姓子，設無始終不得",
    "T15n0585_002:0013a02": "滅度，今何以故勸化開導無央數人行佛道",
    "T15n0585_002:0013a03": "乎？斯等眾生不求滅度耶？」答曰：「假使菩薩，",
    "T15n0585_002:0013a04": "若得生死者有泥洹也。為眾生想而言有人",
    "T15n0585_002:0013a05": "以行佛道，不可為菩薩，不當謂之求於佛",
    "T15n0585_002:0013a06": "道也。」又問：「卿族姓子！於何所行？」答曰：「吾身",
    "T15n0585_002:0013a07": "所行，不行生死，不行滅度，無眾生想。唯大",
    "T15n0585_002:0013a08": "迦葉！向者問言，於何所行？如化如來之所",
    "T15n0585_002:0013a09": "行者，吾之所行亦從于彼。」報曰：「族姓子！如",
    "T15n0585_002:0013a10": "化如來不有所行。」答曰：「一切眾生相亦如是，",
    "T15n0585_002:0013a11": "不當觀之而有所行也。」又問：「族姓子！觀眾",
    "T15n0585_002:0013a12": "生行相如是乎？何故眾生行婬怒癡？」「其化如",
    "T15n0585_002:0013a13": "來，無所染污，亦無結恨，無所忘失，是故耆",
    "T15n0585_002:0013a14": "年，今欲相問，如其所知以報答之。又如耆",
    "T15n0585_002:0013a15": "年，豈為有此婬怒癡乎？」報曰：「不然。」又問：「其",
    "T15n0585_002:0013a16": "婬怒癡寧為盡乎？」報曰：「不然。」「假使耆年無",
    "T15n0585_002:0013a17": "婬怒癡，亦不滅除，其婬怒癡徙著何所？」報",
    "T15n0585_002:0013a18": "曰：「唯族姓子！愚癡凡夫處於顛倒，思想眾",
    "T15n0585_002:0013a19": "念有所慕求，應與不應，則便習行於婬怒癡。",
    "T15n0585_002:0013a20": "又諸聖賢，則以法律覺了顛倒，便不習行思",
    "T15n0585_002:0013a21": "想眾念，無應不應，則便無復婬怒癡也。」「於",
    "T15n0585_002:0013a22": "迦葉意所憶云何？其處顛倒而生諸法，從致",
    "T15n0585_002:0013a23": "法耶！因有所生？為無所生？」報曰：「族姓子！其",
    "T15n0585_002:0013a24": "不有生則無所生。」答曰：「唯然，大迦葉！意趣",
    "T15n0585_002:0013a25": "云何？其不有生無所有者，寧有所生乎？」報",
    "T15n0585_002:0013a26": "曰：「不然。」答曰：「如是，唯大迦葉！其不有生欲",
    "T15n0585_002:0013a27": "令生者，於何所生乎？」報曰：「不然。」又問：「耆年",
    "T15n0585_002:0013a28": "為求所生，緣是致生婬怒癡乎？」報曰：「不然。」答",
    "T15n0585_002:0013a29": "曰：「以是之故，唯大迦葉！何從得致婬怒癡",
    "T15n0585_002:0013b01": "乎？眾生猗著致塵勞耶？」報曰：「如是，如是，族",
    "T15n0585_002:0013b02": "姓子！一切諸法本為悉淨無婬怒癡。」答曰：「吾",
    "T15n0585_002:0013b03": "以是故，而說此言，一切諸法悉如幻化，如來",
    "T15n0585_002:0013b04": "自然之相。」說是語時，四萬四千菩薩，得柔",
    "T15n0585_002:0013b05": "順法忍。",
    "T15n0585_002:0013b06": "於是，大迦葉白佛言：「其有目見明網菩薩，不",
    "T15n0585_002:0013b07": "歸惡趣，諸魔官屬不能得便。假使有人聞說",
    "T15n0585_002:0013b08": "法者，斯菩薩等終不墮落聲聞緣覺所處之",
    "T15n0585_002:0013b09": "地；其見教授有所講者，佛已歎於明網菩薩",
    "T15n0585_002:0013b10": "國土之德。」佛告迦葉：「明網菩薩所遊佛土，則",
    "T15n0585_002:0013b11": "所遊處開化度脫無數眾生。迦葉！為見諸族",
    "T15n0585_002:0013b12": "姓子蒙光者乎？」答曰：「已見。」世尊告曰：「假使",
    "T15n0585_002:0013b13": "三千大千世界滿中芥子，斯數可知別其多",
    "T15n0585_002:0013b14": "少；明網菩薩所開化人立于佛道，不可計量。",
    "T15n0585_002:0013b15": "迦葉！欲知明網菩薩，假使眾生見其光明，以",
    "T15n0585_002:0013b16": "權方便而說經法。「又復，迦葉！聽我所說，此族",
    "T15n0585_002:0013b17": "姓子國土差特，名德嚴淨明網處所。明網菩",
    "T15n0585_002:0013b18": "薩，六百七十萬阿僧祇劫，過是數已當得作",
    "T15n0585_002:0013b19": "佛，號普明變動光王如來、至真、等正覺、明行成",
    "T15n0585_002:0013b20": "為、善逝、世間解、無上士、道法御、天人師，為佛、世",
    "T15n0585_002:0013b21": "尊。世界名等集殊勝。適詣佛樹則得為佛。其",
    "T15n0585_002:0013b22": "佛國土，無有諸魔及諸魔天，一切皆志無上",
    "T15n0585_002:0013b23": "正真之道。其佛國土以妙栴檀而為土地，世",
    "T15n0585_002:0013b24": "界平正猶如手掌若網縵也。其界眾生身體",
    "T15n0585_002:0013b25": "柔軟，土地和良安隱豐熟，一切眾寶合成佛",
    "T15n0585_002:0013b26": "國，無沙礫石荊棘之穢，無有惡趣勤苦之患，",
    "T15n0585_002:0013b27": "亦無八難不閑之劇。「其佛境域悉生蓮華，斯",
    "T15n0585_002:0013b28": "諸蓮華悉以寶成，其華甚香，若干種色。世界",
    "T15n0585_002:0013b29": "廣大，東西南北不可稱限。普明變動光王如",
    "T15n0585_002:0013c01": "來，有無央數諸菩薩眾隨其音聲，佛法聖眾",
    "T15n0585_002:0013c02": "威神變化，已光莊嚴逮總持藏，辯才無閡",
    "T15n0585_002:0013c03": "智慧名德，獲大神通降伏眾魔，志意所遊常",
    "T15n0585_002:0013c04": "知羞恥，精修聖明以慧教化。」佛言：「迦葉！又",
    "T15n0585_002:0013c05": "彼佛土不生女人，一切菩薩生寶蓮華，自然",
    "T15n0585_002:0013c06": "長大。斯諸菩薩以禪為食，屋宅經行床榻臥",
    "T15n0585_002:0013c07": "具、宮殿浴池園觀產業，譬若天上。其普明變",
    "T15n0585_002:0013c08": "動光王如來，所講經法無文字說，唯諸菩薩",
    "T15n0585_002:0013c09": "蒙佛光明適照其身，即便逮得不起法忍，光",
    "T15n0585_002:0013c10": "明消竭婬怒癡垢，又其餘明至他佛界，消滅",
    "T15n0585_002:0013c11": "眾生色欲之塵令無瑕疵，斯等順律。」佛告迦",
    "T15n0585_002:0013c12": "葉：「其光明中自然演出法門之音，出三十",
    "T15n0585_002:0013c13": "二事。何謂三十二？諸法空哉，淨一切見故；",
    "T15n0585_002:0013c14": "諸法無想哉，離想念故；諸法無願哉，度",
    "T15n0585_002:0013c15": "三界故；諸法無欲哉，本淨寂然；諸法無怒",
    "T15n0585_002:0013c16": "哉，蠲除眾想；諸法無癡哉，離諸幽冥；諸法",
    "T15n0585_002:0013c17": "無來哉，都無所起；諸法當來哉，順於遊觀；",
    "T15n0585_002:0013c18": "諸法無住哉，為自然立；諸法永度哉，無去",
    "T15n0585_002:0013c19": "來今；諸法無異哉，則為自然；諸法無生哉，",
    "T15n0585_002:0013c20": "為無報應；諸法無造報哉，無所興故；諸法",
    "T15n0585_002:0013c21": "無作哉，因行而起；諸法無形哉，緣念而有；",
    "T15n0585_002:0013c22": "諸法無貌哉，離諸所生；諸法審諦哉，覺了",
    "T15n0585_002:0013c23": "真實；諸法至誠哉，為同一等；諸法無人哉，",
    "T15n0585_002:0013c24": "無獲人故；諸法無壽哉，為真究竟；諸法愚",
    "T15n0585_002:0013c25": "騃哉，不受教故；諸法護視哉，蠲除諸結；諸",
    "T15n0585_002:0013c26": "法無著哉，為無熱惱；諸法無近哉，本淨無",
    "T15n0585_002:0013c27": "塵；諸法一品哉，真際寂然；諸法澹泊哉，為",
    "T15n0585_002:0013c28": "一等定；諸法住本原哉，因對而發；諸法無本",
    "T15n0585_002:0013c29": "行哉，而緣破壞；諸法等御法哉，一切普入；",
    "T15n0585_002:0014a01": "諸法無緣哉，不相雜錯；諸法覺哉，順如所",
    "T15n0585_002:0014a02": "現；諸法無為哉，無眾事對。」佛言迦葉：「是為",
    "T15n0585_002:0014a03": "普明變動光王如來光明，出是輩聲，以斯光",
    "T15n0585_002:0014a04": "明而照菩薩因作佛事，其佛國土無有魔事",
    "T15n0585_002:0014a05": "無所妨廢。」佛言迦葉：「又彼如來壽無有量。」",
    "T15n0585_002:0014a06": "於是，賢者大迦葉白世尊曰：「設使有人欲取",
    "T15n0585_002:0014a07": "佛國，當受清淨佛之境界，亦當如斯，今族",
    "T15n0585_002:0014a08": "姓子，即當具足一切普備。」佛言：「如爾所云，從",
    "T15n0585_002:0014a09": "不可計億百千姟諸如來所，志願清淨。」",
    "T15n0585_002:0014a10": "爾時，持心梵天謂明網菩薩：「今者如來，受",
    "T15n0585_002:0014a11": "族姓子決乎？」答曰：「梵天！如來皆受一切人",
    "T15n0585_002:0014a12": "決。」又問：「云何授決？」答曰：「隨其所作而受報",
    "T15n0585_002:0014a13": "應，斯為受決。」又問：「以何因故授報應決？所",
    "T15n0585_002:0014a14": "以授於仁者之決？」答曰：「梵天！所謂緣者，身",
    "T15n0585_002:0014a15": "無所作口無言辭意不可見，是為罪福之所",
    "T15n0585_002:0014a16": "作乎？」報曰：「不然。」又問：「其佛道者有行相乎？」",
    "T15n0585_002:0014a17": "報曰：「不然。道無有形亦無所有，道即無名而",
    "T15n0585_002:0014a18": "無行相。」又問：「設無有行，豈可令道有行之貌",
    "T15n0585_002:0014a19": "而有獲乎？」報曰：「不然。」「是故梵天！當作斯說，設",
    "T15n0585_002:0014a20": "無所造無有果報，無有行貌無行貌性，乃名",
    "T15n0585_002:0014a21": "曰道。猶如道者，獲者亦如受決，亦如不以",
    "T15n0585_002:0014a22": "行貌而受決也。」又問：「族姓子！不行六度無",
    "T15n0585_002:0014a23": "極，然後授決乎？」答曰：「如是，梵天！行六度無",
    "T15n0585_002:0014a24": "極然後受決。又復，聖賢捨一切塵，是則名曰",
    "T15n0585_002:0014a25": "施度無極；設無所行無所造者，是則名曰戒",
    "T15n0585_002:0014a26": "度無極；靡所不堪，是則名曰忍度無極。假",
    "T15n0585_002:0014a27": "使澹泊，是則名曰進度無極；隨如應住，是",
    "T15n0585_002:0014a28": "則名曰寂度無極；而悉曉了，是則名曰智度",
    "T15n0585_002:0014a29": "無極。設令，梵天！若有菩薩而奉行斯六度無",
    "T15n0585_002:0014b01": "極，寧有行乎？」答曰：「無有行也。所以者何？如",
    "T15n0585_002:0014b02": "應行者設有行者，有所行者則無所行，無所",
    "T15n0585_002:0014b03": "行者斯乃為行。」答曰：「是故，梵天！當建斯說，無",
    "T15n0585_002:0014b04": "所行者則為道行。」又而梵言：「爾已受決至于",
    "T15n0585_002:0014b05": "道乎？設使法性已無本者，斯無本者所見受",
    "T15n0585_002:0014b06": "決，吾之受決亦復如此。」答曰：「族姓子！其無",
    "T15n0585_002:0014b07": "本者及與法性悉無授決。」答曰：「授決之相亦",
    "T15n0585_002:0014b08": "復如是，猶如無本及與法性等無差特。」於是",
    "T15n0585_002:0014b09": "持心梵天白世尊曰：「其菩薩者為何所行而",
    "T15n0585_002:0014b10": "得受決，至於無上正真道乎？」佛告梵天：「假",
    "T15n0585_002:0014b11": "使菩薩所行，不起於行亦無所滅，不行於善",
    "T15n0585_002:0014b12": "亦無有惡，不隨世行亦不度世，無有罪行亦",
    "T15n0585_002:0014b13": "無有福，不犯於行亦無不犯，無有漏行亦無",
    "T15n0585_002:0014b14": "不漏，無有造行亦無不造，不為有行亦不離",
    "T15n0585_002:0014b15": "行，不專修行不離專精，無斷除行亦無不",
    "T15n0585_002:0014b16": "除，無生死行亦無滅度，無有見行亦無所",
    "T15n0585_002:0014b17": "聞，無意念行亦無所知，而不行施亦無慳貪，",
    "T15n0585_002:0014b18": "不奉梵行亦無所犯，而無忍行亦無不忍，無",
    "T15n0585_002:0014b19": "精進行亦無懈怠，不行禪定無所專一，不行",
    "T15n0585_002:0014b20": "智慧亦無不智，亦無達行亦無所入。」佛告梵",
    "T15n0585_002:0014b21": "天：「假使菩薩所行若茲，如來則為受斯決矣，",
    "T15n0585_002:0014b22": "當成無上正真之道。所以者何？設使，梵天！應",
    "T15n0585_002:0014b23": "如行者，有所行者志有所造。若行於道而起",
    "T15n0585_002:0014b24": "想行，若無想行而行於道，有所造行若無",
    "T15n0585_002:0014b25": "造行。行於道者，有所放逸無所放逸，有所",
    "T15n0585_002:0014b26": "戲樂無所戲樂，斯為道者則非道行。以是之",
    "T15n0585_002:0014b27": "故，梵天當知，莫作斯觀，皆度一切諸所造",
    "T15n0585_002:0014b28": "行，則為菩薩乃得受決。」又復問曰：「唯然，世",
    "T15n0585_002:0014b29": "尊！所謂授決而得決者為何謂耶？」世尊答曰：",
    "T15n0585_002:0014c01": "「一切諸法除諸有二則名受決，於一切法而",
    "T15n0585_002:0014c02": "不造二則名受決，於諸所起而等眾色則名",
    "T15n0585_002:0014c03": "受決，其身口意所為澹泊則名受決。」佛告梵",
    "T15n0585_002:0014c04": "天：「吾自憶念往古世時，爾時有劫劫名喜",
    "T15n0585_002:0014c05": "見，而於彼劫供養七十二姟諸如來等，斯諸",
    "T15n0585_002:0014c06": "如來不見授決。復次，有劫劫名善化，于彼劫",
    "T15n0585_002:0014c07": "中加復供養二十二億諸如來等，不見授決。",
    "T15n0585_002:0014c08": "復次，有劫劫名梵歎，吾於彼劫而復供養萬",
    "T15n0585_002:0014c09": "八千佛，不見受決。復次，有劫劫名欣樂，吾於",
    "T15n0585_002:0014c10": "彼劫加復供養三百二十萬諸如來眾，彼如",
    "T15n0585_002:0014c11": "來等不見受決。過是然後，復次，有劫名大",
    "T15n0585_002:0014c12": "演，而於彼劫亦復興出八百四十萬諸如來",
    "T15n0585_002:0014c13": "眾，吾悉供養斯諸如來，以若干種隨其所",
    "T15n0585_002:0014c14": "安而奉進之，又彼諸佛不見受決。」佛告梵天：",
    "T15n0585_002:0014c15": "「今吾一劫若復過劫，說諸如來所有名號，昔",
    "T15n0585_002:0014c16": "所供養諸佛之數，又復在彼淨修梵行，一切",
    "T15n0585_002:0014c17": "布施所有供具靡不獻進，遵一切戒而悉具",
    "T15n0585_002:0014c18": "足，奉忍辱慈離於結恨，慇懃精進，一切所聞",
    "T15n0585_002:0014c19": "皆苞覽持，一心定意所行寂漠坐而專思，",
    "T15n0585_002:0014c20": "亦有講問音聲智慧，斯諸如來不見受決。所",
    "T15n0585_002:0014c21": "以者何？用所造行而有猗故。「梵天！欲知當",
    "T15n0585_002:0014c22": "造斯觀，皆當超度一切諸行，斯乃名曰菩薩",
    "T15n0585_002:0014c23": "受決。然後值見定光如來，爾乃獲致不起",
    "T15n0585_002:0014c24": "法忍。定光正覺見授決言：『汝於來世當得作",
    "T15n0585_002:0014c25": "佛，號能仁如來、至真、等正覺、明行成為、善逝、",
    "T15n0585_002:0014c26": "世間解、無上士、道法御、天人師，為佛、眾祐。』當",
    "T15n0585_002:0014c27": "彼世時乃超眾行，具六度無極。所以者何？",
    "T15n0585_002:0014c28": "皆悉棄捨一切想故，是則名曰施度無極；蠲",
    "T15n0585_002:0014c29": "除一切所在緣使，名曰戒度無極；忍於諸",
    "T15n0585_002:0015a01": "性，名曰忍度無極；於一切行皆悉寂然，名",
    "T15n0585_002:0015a02": "曰進度無極；於一切念而無習行，名曰寂度",
    "T15n0585_002:0015a03": "無極；了本清淨不起法忍，是則名曰智度",
    "T15n0585_002:0015a04": "無極。見錠光如來，尋則具足六度無極。「吾",
    "T15n0585_002:0015a05": "初發意來，一切放捨，所可施與，百倍千倍，萬",
    "T15n0585_002:0015a06": "倍億倍，巨億萬倍，喻五蓮華供養之德，不",
    "T15n0585_002:0015a07": "可相比無以為喻。「從初發意布施知足，奉禁",
    "T15n0585_002:0015a08": "順戒，忍辱仁和究竟受恥堪任於法，精進",
    "T15n0585_002:0015a09": "慇懃遵修不倦，禪定寂漠常無有著，從初發",
    "T15n0585_002:0015a10": "意觀察智慧常不放逸，計斯智慧諸度無極，",
    "T15n0585_002:0015a11": "百倍千倍，萬倍億倍，巨億萬倍，不可相比",
    "T15n0585_002:0015a12": "無以為喻。是故，梵天！當造斯觀，在彼世時，",
    "T15n0585_002:0015a13": "尋即具足六度無極。」又問世尊：「云何具足六",
    "T15n0585_002:0015a14": "度無極？」大聖告曰：「不念於施，不著於戒，不",
    "T15n0585_002:0015a15": "想忍辱，不專精進，禪無所住，智慧無二，是",
    "T15n0585_002:0015a16": "為具足六度無極。」又問：「假使具足六度無極，",
    "T15n0585_002:0015a17": "何所具足？」答曰：「設使具足六度無極，便即",
    "T15n0585_002:0015a18": "具足於諸通慧。」又問世尊：「設具六度，云何",
    "T15n0585_002:0015a19": "便具諸通慧乎？」答曰：「梵天！若等布施則等諸",
    "T15n0585_002:0015a20": "通慧，以等戒者則等通慧，設等忍者則等通",
    "T15n0585_002:0015a21": "慧，如等精進則等通慧，若等禪者則等通",
    "T15n0585_002:0015a22": "慧，等智慧者則等通慧，以能等此則等諸",
    "T15n0585_002:0015a23": "法，便能平等於諸通慧。「復次，梵天！念具足",
    "T15n0585_002:0015a24": "施則具通慧，念戒念忍念進念寂念慧悉具",
    "T15n0585_002:0015a25": "足者則具諸通慧矣，離諸通慧念，斯名具足",
    "T15n0585_002:0015a26": "六度無極，備諸通慧也。如是，梵天！已能具",
    "T15n0585_002:0015a27": "足六度無極，則便具足諸通之慧。」又問：「云",
    "T15n0585_002:0015a28": "何具諸通慧？」大聖告曰：「眼不受色，耳不受",
    "T15n0585_002:0015a29": "聲，鼻不受香，口不受味，身不受細滑，意不",
    "T15n0585_002:0015b01": "受法，其無有內，亦無有外，而不所由，亦無",
    "T15n0585_002:0015b02": "所受，亦不自念，具足周辯諸通之慧。已具",
    "T15n0585_002:0015b03": "足此，名曰諸通慧。「眼不著色，耳聲鼻香舌",
    "T15n0585_002:0015b04": "味身更意法，而無所著。以故如來慧無罣",
    "T15n0585_002:0015b05": "閡，所見無限達諸通慧，則復不受諸通慧",
    "T15n0585_002:0015b06": "也。所以者何？若欲成就諸通慧器，則不成",
    "T15n0585_002:0015b07": "器而無有器，已無有器則曰暴露，已能平",
    "T15n0585_002:0015b08": "等暴露行者，為諸通慧斯無所受。猶如，梵",
    "T15n0585_002:0015b09": "天！一切所為悉依猗空，空無所倚，一切悉達",
    "T15n0585_002:0015b10": "無所不知，而志求猗諸通之慧，如諸通慧無",
    "T15n0585_002:0015b11": "所猗求。」又問世尊：「諸通慧者為何謂耶？何",
    "T15n0585_002:0015b12": "因名曰諸通慧乎？」世尊答曰：「諸通慧者，假託",
    "T15n0585_002:0015b13": "名耳。悉無所著普了眾行，無有聲聞緣覺之",
    "T15n0585_002:0015b14": "事，名諸通慧；探一切念而療治之，名諸通",
    "T15n0585_002:0015b15": "慧；而皆分別諸所至趣，名諸通慧；智不可",
    "T15n0585_002:0015b16": "限曉眾生行，名諸通慧；分識一切隨時而",
    "T15n0585_002:0015b17": "順有所學，不復學緣覺之慧，無所不達應時",
    "T15n0585_002:0015b18": "現教，名諸通慧；等療隨行順不失時，名諸",
    "T15n0585_002:0015b19": "通慧；曉知諸藥所可療者，名諸通慧；滅除",
    "T15n0585_002:0015b20": "眾病，名諸通慧；拔諸罣閡猗著根原，名諸",
    "T15n0585_002:0015b21": "通慧；常三昧定，名諸通慧；了一切法無有",
    "T15n0585_002:0015b22": "疑網，名諸通慧；究竟普達靡所不知，開暢",
    "T15n0585_002:0015b23": "世間度世之慧，名諸通慧；綜練分別，所說",
    "T15n0585_002:0015b24": "周備，一切敏達，梵天！是故名諸通慧。」於是，",
    "T15n0585_002:0015b25": "持心梵天白世尊曰：「至未曾有，天中之天！",
    "T15n0585_002:0015b26": "諸佛世尊而無有心，因慧名心心本清淨，如",
    "T15n0585_002:0015b27": "來至真究盡曉了眾生心行。唯然，大聖！若有",
    "T15n0585_002:0015b28": "族姓子、族姓女聞諸通慧，其誰不發無上正",
    "T15n0585_002:0015b29": "真道乎？乃致斯類無量之德，興發殊特。」於",
    "T15n0585_002:0015c01": "是明網菩薩白世尊曰：「假使菩薩希望名德",
    "T15n0585_002:0015c02": "而志道者，則為不慕佛道不立大乘。所以者",
    "T15n0585_002:0015c03": "何？一切諸法則無名德無有伴黨。天中天！",
    "T15n0585_002:0015c04": "斯非菩薩之名德也。天中天！無有緣應，爾乃",
    "T15n0585_002:0015c05": "名曰建志佛道。因於大哀欲滅眾生苦患惱",
    "T15n0585_002:0015c06": "故，忍於己勞不以厭惓不畏終始，以無量故，",
    "T15n0585_002:0015c07": "不斷佛教故，護正法故，敬聖眾故，又以善",
    "T15n0585_002:0015c08": "法除惡法故，諸見脫門以解度故，療除諸病",
    "T15n0585_002:0015c09": "令滅盡故，救濟一切生善處故，將順拯拔所",
    "T15n0585_002:0015c10": "愛憎故，於世間法無所著故，嶮道逐生死",
    "T15n0585_002:0015c11": "令得出故，使處無為務安隱故。「唯天中天！",
    "T15n0585_002:0015c12": "又諸菩薩不當疑望，不為眾生有所造作而",
    "T15n0585_002:0015c13": "有悕望，亦無所疑。天中天！菩薩大士不以苦",
    "T15n0585_002:0015c14": "樂而患厭也。天中天！何謂菩薩種姓清淨？」世",
    "T15n0585_002:0015c15": "尊答曰：「菩薩不以族姓轉輪聖王，不以帝釋",
    "T15n0585_002:0015c16": "梵天，有所生處種姓清淨；菩薩所立能具德",
    "T15n0585_002:0015c17": "本，興發他人眾善之原，是為菩薩種姓清",
    "T15n0585_002:0015c18": "淨。又在畜生所生之處則離諸見，慈悲喜護，",
    "T15n0585_002:0015c19": "等與法藥除意瑕穢，是則菩薩種姓清淨。",
    "T15n0585_002:0015c20": "施為種姓，無所悋故；戒為種姓；無熱惱故；",
    "T15n0585_002:0015c21": "忍為種姓，離瞋恚故；進為種姓，無懈怠故；",
    "T15n0585_002:0015c22": "禪為種姓，一心定故；慧為種姓，無闇蔽故；",
    "T15n0585_002:0015c23": "斯為菩薩棄諸瑕穢不捨道心，則為菩薩之",
    "T15n0585_002:0015c24": "種姓也，不樂聲聞緣覺乘故。」",
    "T15n0585_002:0015c25": "7 談論品(二)談論品第七",
    "T15n0585_002:0015c26": "於是，持心梵天白世尊曰：「溥首童真在斯眾",
    "T15n0585_002:0015c27": "會默然而坐，無所言講，亦不談論。」佛告溥首：",
    "T15n0585_002:0015c28": "「豈能樂住說斯法乎？有所及處屈意分別？」",
    "T15n0585_002:0015c29": "溥首白佛：「世尊！所因法義致正覺者，又計",
    "T15n0585_002:0016a01": "彼法有言教乎？」告曰：「溥首！法無言教。」又問：",
    "T15n0585_002:0016a02": "「其法寧有言辭，有所思念，講論說乎？」告曰：",
    "T15n0585_002:0016a03": "「法無言辭，無所思念，亦無論說。」又問：「假使",
    "T15n0585_002:0016a04": "諸法，無言無念亦無論說，則不可講。」持心",
    "T15n0585_002:0016a05": "梵天謂溥首曰：「仁豈不為他人眾生講說法",
    "T15n0585_002:0016a06": "乎？」答曰：「梵天！可講法性分別二耶？」報曰：「不",
    "T15n0585_002:0016a07": "然。」又問：「其法性者，不可銜之一切法乎？」答",
    "T15n0585_002:0016a08": "曰：「如是。」報曰：「若茲，梵天！法性無二，然而法性",
    "T15n0585_002:0016a09": "銜一切法，何因當為他人眾生講說法乎？」又",
    "T15n0585_002:0016a10": "問溥首：「其有說法計吾我者，豈不謂為二",
    "T15n0585_002:0016a11": "事者乎？」答曰：「假使，梵天！有所獲致，而有所",
    "T15n0585_002:0016a12": "說，有聽者乎？」又問：「如來豈不講說法乎？」答曰：",
    "T15n0585_002:0016a13": "「梵天！如來所說，則無有二。所以者何？如來",
    "T15n0585_002:0016a14": "無二，不造二事。」又問：「假使諸法無有二者，誰",
    "T15n0585_002:0016a15": "造為二？」答曰：「眾生猗名而受吾我，愚騃凡",
    "T15n0585_002:0016a16": "夫便造二事，其二事者終不為二，何況無數",
    "T15n0585_002:0016a17": "以不造二？其真際者，則無有二，不造二事。」",
    "T15n0585_002:0016a18": "又問：「其無二者寧可知乎？」答曰：「梵天！假使",
    "T15n0585_002:0016a19": "可知則為二事，其可知者識無二法，知教",
    "T15n0585_002:0016a20": "者也。如來雖說有至誠法，如如者則無所",
    "T15n0585_002:0016a21": "說。所以者何？又其法者無有文字。」又問：「如來",
    "T15n0585_002:0016a22": "說法何所歸趣？」答曰：「梵天！趣無所趣，則為如",
    "T15n0585_002:0016a23": "來之所說法。」又問：「如來說法豈不歸趣於泥",
    "T15n0585_002:0016a24": "洹乎？」答曰：「梵天！其泥洹者寧有歸趣而反",
    "T15n0585_002:0016a25": "還耶？」又問：「其泥洹者，無有歸趣亦無還反？」答",
    "T15n0585_002:0016a26": "曰：「如是，如來說法趣無所趣。」又問：「聽者云",
    "T15n0585_002:0016a27": "何？」答曰：「心等之故。」又問：「云何心等？」答曰：「如",
    "T15n0585_002:0016a28": "無言教，亦無所聞。」又問：「如來說法，聽者何",
    "T15n0585_002:0016a29": "謂？」答曰：「假於法性，無所聞者。」又問：「當何因",
    "T15n0585_002:0016b01": "由曉了法乎？」答曰：「能分別者，則不諍訟。」又問：",
    "T15n0585_002:0016b02": "「云何比丘憙諍訟乎？」答曰：「斯者如應，此不",
    "T15n0585_002:0016b03": "如應，是為諍訟；斯有因緣，此無因緣，是為",
    "T15n0585_002:0016b04": "諍訟；斯為欲塵，此為結恨，是為諍訟；斯為",
    "T15n0585_002:0016b05": "善事，此不善事，是為諍訟；斯為奉戒，此為",
    "T15n0585_002:0016b06": "犯禁，是為諍訟；斯當奉行，此宜捨離，是為",
    "T15n0585_002:0016b07": "諍訟；斯有所獲，此為時節，是為諍訟。」又謂",
    "T15n0585_002:0016b08": "梵天：「有名無名，興於有數合會之事，是皆",
    "T15n0585_002:0016b09": "名曰為諍訟事。如來說法無有諍訟，無有漏",
    "T15n0585_002:0016b10": "失，無有異行，無眾訟理，則為沙門。沙門無",
    "T15n0585_002:0016b11": "欲，平等色像。」又問：「何謂比丘奉如來教？如",
    "T15n0585_002:0016b12": "佛所言。」答曰：「假使，梵天！遭諸驅逐而見教",
    "T15n0585_002:0016b13": "誡不以為患，順如所教而不放逸，不在二慧",
    "T15n0585_002:0016b14": "則順言教，設貪眾求入不以惑則順言教，不",
    "T15n0585_002:0016b15": "諍所志則順言教，若護法者則順言教，不亂",
    "T15n0585_002:0016b16": "正辭則順言教。」又問：「何謂比丘護正法乎？」答",
    "T15n0585_002:0016b17": "曰：「假使普行而不亂者則護正法，不違法",
    "T15n0585_002:0016b18": "性則護正法。」又問：「何謂比丘親近如來順教",
    "T15n0585_002:0016b19": "行諦？」答曰：「設使比丘而於諸法不遠不近",
    "T15n0585_002:0016b20": "亦無所見，是比丘者則親如來、奉順教也，為",
    "T15n0585_002:0016b21": "次第行。」又問：「云何比丘奉事如來而侍從乎？」",
    "T15n0585_002:0016b22": "答曰：「梵天！設使比丘身無所造亦無所行，無",
    "T15n0585_002:0016b23": "言無意，則奉如來，為侍從也。」又問：「何謂供",
    "T15n0585_002:0016b24": "養如來？」答曰：「其不衣食，恭敬承順者也。」又",
    "T15n0585_002:0016b25": "問：「誰為見如來耶？」答曰：「其無肉眼，亦無天",
    "T15n0585_002:0016b26": "眼，亦無慧眼，無所猗者也。」又問：「誰見法乎？」",
    "T15n0585_002:0016b27": "答曰：「其不滅盡緣起者也。」又問：「誰為覩見",
    "T15n0585_002:0016b28": "緣起者乎？」答曰：「其有平等不見起者也。若",
    "T15n0585_002:0016b29": "使平等不復起者，則無所生。」又問：「誰為逮神",
    "T15n0585_002:0016c01": "通者？」答曰：「其不起漏，亦無所滅者。」又問：「誰",
    "T15n0585_002:0016c02": "為學如來所學？」答曰：「其無所造，若無所起，",
    "T15n0585_002:0016c03": "無所捨者。」又問：「何謂獲致平等？」答曰：「於諸",
    "T15n0585_002:0016c04": "三界皆無所逮也。」又問：「何謂善開化乎？」答",
    "T15n0585_002:0016c05": "曰：「於諸法所有無所著也。」又問：「何謂為安",
    "T15n0585_002:0016c06": "乎？」答曰：「無吾我者也。」又問：「誰為脫乎？」答",
    "T15n0585_002:0016c07": "曰：「不為諸縛之所繫綴者也。」又問：「誰為度",
    "T15n0585_002:0016c08": "耶？」答曰：「不處生死，不滅度者也。」又問：「漏盡",
    "T15n0585_002:0016c09": "比丘，為何所盡？」答曰：「梵天！於諸所盡而無所",
    "T15n0585_002:0016c10": "盡，其諸漏者則無有本；了知無本，此名漏",
    "T15n0585_002:0016c11": "盡。」又問：「何謂誠諦，蠲諸言辭？」答曰：「其能分",
    "T15n0585_002:0016c12": "別解諸難者。」又問：「誰為成道？」答曰：「愚戇凡",
    "T15n0585_002:0016c13": "夫乃成為道，亦不懷來，於賢聖事無所歸趣，",
    "T15n0585_002:0016c14": "曉了一切終始者也。」又問：「其誠諦者，當以何",
    "T15n0585_002:0016c15": "見？」答曰：「其誠諦者則無有見。所以者何？其",
    "T15n0585_002:0016c16": "習所見則為虛妄，無所觀者為誠諦見。」又問：",
    "T15n0585_002:0016c17": "「何所觀者為誠諦見？」答曰：「於一切見而無所",
    "T15n0585_002:0016c18": "覩，則為諦見。」又問：「其誠諦者當於何求？」答",
    "T15n0585_002:0016c19": "曰：「當於四顛倒中求。」又問：「何故說斯，為何",
    "T15n0585_002:0016c20": "謂耶？」答曰：「四顛倒者，推其本末彼不永存，",
    "T15n0585_002:0016c21": "亦無有安亦無吾我，無有嚴淨及與實事。其",
    "T15n0585_002:0016c22": "無常者非常亦然，其無安者非安亦然，其無",
    "T15n0585_002:0016c23": "身者非身亦然，其無空者非空亦然。又若，",
    "T15n0585_002:0016c24": "梵天！於一切法無所樂者為求聖諦，其求真",
    "T15n0585_002:0016c25": "諦則不知苦，便不斷習，不造盡證，不念由",
    "T15n0585_002:0016c26": "道。」又問：「當以何便念由道乎？」答曰：「無念造",
    "T15n0585_002:0016c27": "行無不造行，除於二事，於道無道而求道者，",
    "T15n0585_002:0016c28": "於一切法而不可得，斯乃名曰為由道耳。若",
    "T15n0585_002:0016c29": "於由道，無所起者無所不起，亦無所斷無",
    "T15n0585_002:0017a01": "所不斷，無有生死亦無滅度。所以者何？亦",
    "T15n0585_002:0017a02": "無有起無有不起，則為名曰賢聖之道。」",
    "T15n0585_002:0017a03": "爾時，梵志大姓之子名曰普行，問溥首曰：「何",
    "T15n0585_002:0017a04": "謂清信士，而歸命佛歸命法歸命眾？」答曰：「設",
    "T15n0585_002:0017a05": "族姓子不興二見，斯清信士則歸命佛，應歸",
    "T15n0585_002:0017a06": "命法及與聖眾，不自見身不覩他人，亦不見",
    "T15n0585_002:0017a07": "佛不自覿己，亦不見法則不覿己，不見聖眾",
    "T15n0585_002:0017a08": "則不覿己，不興諸見，則清信士為歸命佛及",
    "T15n0585_002:0017a09": "法聖眾。「設清信士不入志慕如來之色，亦不",
    "T15n0585_002:0017a10": "志于痛痒行識，亦無造行亦無所知，志趣如",
    "T15n0585_002:0017a11": "來，是則名曰歸命於佛。而於諸法無所想念，",
    "T15n0585_002:0017a12": "而於諸法無所同像亦無比類，是則名曰為",
    "T15n0585_002:0017a13": "歸命法。於諸有形而無所猗，亦不志樂於有",
    "T15n0585_002:0017a14": "形者，亦不志樂於無形者，是名曰歸命聖",
    "T15n0585_002:0017a15": "眾。若清信士不得於佛，亦不得法及與聖眾，",
    "T15n0585_002:0017a16": "則為歸命佛法聖眾。」普行菩薩又而問曰：「假",
    "T15n0585_002:0017a17": "使菩薩志求佛道，為奚所祈？」答曰：「則為所",
    "T15n0585_002:0017a18": "空。所以者何？道等如空。」又問：「云何菩薩謂求",
    "T15n0585_002:0017a19": "道者？」答曰：「設使菩薩，於一切求而無所求，",
    "T15n0585_002:0017a20": "了知諸法，已知諸法則了眾生，是為菩薩志",
    "T15n0585_002:0017a21": "祈佛道。」於是，普行菩薩白世尊曰：「唯然，大",
    "T15n0585_002:0017a22": "聖！何故菩薩名為菩薩？」佛告族姓子：「假使",
    "T15n0585_002:0017a23": "菩薩，覩邪見類興發愍哀，而為分別正見之",
    "T15n0585_002:0017a24": "事，誘進眾生使入正道，是故菩薩為菩薩也。",
    "T15n0585_002:0017a25": "所以者何？其菩薩者亦無有御亦無不御，為",
    "T15n0585_002:0017a26": "眾生故而心發願，為若干種墮於邪見眾生",
    "T15n0585_002:0017a27": "之故而建志願。故族姓子！菩薩為墮邪見",
    "T15n0585_002:0017a28": "眾生，而發愍哀建立道志，故為菩薩也。」",
    "T15n0585_002:0017a29": "於是，道意菩薩白世尊曰：「我各志樂所名菩",
    "T15n0585_002:0017b01": "薩。」佛告曰：「若欲樂者可說之耳。」道意白佛：",
    "T15n0585_002:0017b02": "「譬如世間男子女人，晝夜精進奉八關齋，無",
    "T15n0585_002:0017b03": "所毀失亦不缺戒，如是，大聖！行菩薩者，從初",
    "T15n0585_002:0017b04": "發意未成正覺，常八關齋，是故名曰為菩薩",
    "T15n0585_002:0017b05": "也。」堅意菩薩曰：「假使菩薩堅固之性行慈具",
    "T15n0585_002:0017b06": "足，是故名曰為菩薩也。」",
    "T15n0585_002:0017b07": "度人菩薩曰：「譬若如船，又如橋梁，若有人來",
    "T15n0585_002:0017b08": "悉過度之，不以勤勞，亦無想念，其有喻心",
    "T15n0585_002:0017b09": "如是行者，是故名曰為菩薩也。」",
    "T15n0585_002:0017b10": "棄惡菩薩曰：「假使菩薩適能等立於佛土者，",
    "T15n0585_002:0017b11": "則能蠲除一切眾惡，斯則名曰為菩薩也。」",
    "T15n0585_002:0017b12": "光世音菩薩曰：「假使眾生適見菩薩，則得歸",
    "T15n0585_002:0017b13": "趣志于佛道，但察名號則得解脫，斯則名曰",
    "T15n0585_002:0017b14": "為菩薩也。」",
    "T15n0585_002:0017b15": "得大勢菩薩曰：「舉脚經行三千大千佛之世",
    "T15n0585_002:0017b16": "界，一切魔宮悉為之動，是則名曰為菩薩也。」",
    "T15n0585_002:0017b17": "患厭菩薩曰：「假使江河沙劫，彼於晝夜慇懃",
    "T15n0585_002:0017b18": "精進，若十五日旦夕造行，若於一月，若十",
    "T15n0585_002:0017b19": "二月，若於一年，設若千年，億百千歲，乃有",
    "T15n0585_002:0017b20": "佛興。若復施與江河沙等諸如來，淨修梵",
    "T15n0585_002:0017b21": "行然後授決，則為眾生而發大哀，建立於道",
    "T15n0585_002:0017b22": "亦不想念，無有放逸亦無所疑心不懈厭，斯",
    "T15n0585_002:0017b23": "則名曰為菩薩也。」導師菩薩曰：「假使眾生墮",
    "T15n0585_002:0017b24": "邪道者，為發大哀立之正道，不以戲逸有所",
    "T15n0585_002:0017b25": "悕望，斯則名曰為菩薩也。」",
    "T15n0585_002:0017b26": "大山菩薩曰：「其於諸法等如大山而無想念，",
    "T15n0585_002:0017b27": "斯則名曰為菩薩也。」",
    "T15n0585_002:0017b28": "鈎鎖菩薩曰：「其有所見亦不覩除一切塵勞，",
    "T15n0585_002:0017b29": "斯則名曰為菩薩也。」",
    "T15n0585_002:0017c01": "勇心菩薩曰：「假使以心念一切法，而發忍辱",
    "T15n0585_002:0017c02": "無所增減，斯則名曰為菩薩也。」欲師子變菩",
    "T15n0585_002:0017c03": "薩曰：「其無恐懼而無畏者，於深妙法降化諸",
    "T15n0585_002:0017c04": "外異學，斯則名曰為菩薩也。」",
    "T15n0585_002:0017c05": "無念菩薩曰：「假使以心入於心者，而無有",
    "T15n0585_002:0017c06": "念亦無不念，斯則名曰為菩薩也。」善潤天子",
    "T15n0585_002:0017c07": "曰：「假使生於諸天宮殿而無染污，亦不歸於",
    "T15n0585_002:0017c08": "離欲之法，斯則名曰為菩薩也。」",
    "T15n0585_002:0017c09": "誠言菩薩曰：「假使轉行於至誠者，其言所入",
    "T15n0585_002:0017c10": "如審諦者亦無不諦，斯則名曰為菩薩也。」",
    "T15n0585_002:0017c11": "愛敬菩薩曰：「一切見色悉如佛像，斯則名",
    "T15n0585_002:0017c12": "曰為菩薩也。」",
    "T15n0585_002:0017c13": "常慘菩薩曰：「見于眾生沒於終始，一切諸",
    "T15n0585_002:0017c14": "樂而不興樂，我當度脫於眾生類，斯則名",
    "T15n0585_002:0017c15": "曰為菩薩也。」",
    "T15n0585_002:0017c16": "莫能當菩薩曰：「唯然，世尊！不為欲魔之所危",
    "T15n0585_002:0017c17": "陷，斯則名曰為菩薩也。」",
    "T15n0585_002:0017c18": "常笑喜根菩薩曰：「踊躍無量諸根欣悅，具足",
    "T15n0585_002:0017c19": "己願所作已辦，斯則名曰為菩薩也。」",
    "T15n0585_002:0017c20": "壞諸疑網菩薩曰：「其不離意亦無狐疑於一",
    "T15n0585_002:0017c21": "切法，斯則名曰為菩薩也。」",
    "T15n0585_002:0017c22": "師子童女曰：「其無女法無男子法，而能示現",
    "T15n0585_002:0017c23": "若干種形開化眾生，斯則名曰為菩薩也。」",
    "T15n0585_002:0017c24": "寶女曰：「不以珍寶而有所樂，唯樂三寶佛法",
    "T15n0585_002:0017c25": "聖眾，斯則名曰為菩薩也。」",
    "T15n0585_002:0017c26": "離憂施清信士曰：「設無顛倒亦無迷惑，菩薩",
    "T15n0585_002:0017c27": "於道於一切法而無所得，亦無所起亦無所",
    "T15n0585_002:0017c28": "滅，斯則名曰為菩薩也。」",
    "T15n0585_002:0017c29": "賢護長者曰：「設使菩薩假以名號，導御眾生",
    "T15n0585_002:0018a01": "至於佛道，斯則名曰為菩薩也。」",
    "T15n0585_002:0018a02": "寶月童女曰：「假使常遵童真梵行，所施平等，",
    "T15n0585_002:0018a03": "無所想念而不習欲，何況志求於財富乎？斯",
    "T15n0585_002:0018a04": "則名曰為菩薩也。」",
    "T15n0585_002:0018a05": "香花菩薩曰：「如忉利天子，而以戒香勳塗",
    "T15n0585_002:0018a06": "己形，為菩薩者無異香流，唯以戒禁之法香",
    "T15n0585_002:0018a07": "也，斯則名曰為菩薩也。」",
    "T15n0585_002:0018a08": "造樂菩薩曰：「其不志樂於異法者，唯志三法",
    "T15n0585_002:0018a09": "奉侍於佛，講說經法教化眾生，斯則名曰為",
    "T15n0585_002:0018a10": "菩薩也。」",
    "T15n0585_002:0018a11": "持心梵天曰：「假使菩薩不志於法，亦不慕於",
    "T15n0585_002:0018a12": "諸佛訓典，欽尚光明而入趣者，斯則名曰為",
    "T15n0585_002:0018a13": "菩薩也。」",
    "T15n0585_002:0018a14": "慈氏菩薩曰：「假使菩薩覩見眾生，行慈三昧",
    "T15n0585_002:0018a15": "得齊眾生，斯則名曰為菩薩也。」",
    "T15n0585_002:0018a16": "溥首童真曰：「假使菩薩說一切法，亦無所說",
    "T15n0585_002:0018a17": "亦無法想，亦不興發諸法之念，斯則名曰",
    "T15n0585_002:0018a18": "為菩薩也。」",
    "T15n0585_002:0018a19": "明網菩薩曰：「假使菩薩所有光明滅諸欲塵，",
    "T15n0585_002:0018a20": "斯則名曰為菩薩也。」",
    "T15n0585_002:0018a21": "普花菩薩曰：「在於十方諸佛國土，見諸如來",
    "T15n0585_002:0018a22": "猶如眾華，斯則名曰為菩薩也。」如是諸菩薩，",
    "T15n0585_002:0018a23": "各各辯現陳唱本志。於是，世尊告普行菩薩：",
    "T15n0585_002:0018a24": "「假使菩薩為諸眾生忍眾惱患，則無忘失一",
    "T15n0585_002:0018a25": "切德本，而不棄捨眾生之類，斯則名曰為菩",
    "T15n0585_002:0018a26": "薩也。」",
    "T15n0585_002:0018a27": "持心梵天所問經卷第二"
}