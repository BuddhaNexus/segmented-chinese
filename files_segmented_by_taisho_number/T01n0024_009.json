{
    "T01n0024_009:0353b18": "起世經卷第九",
    "T01n0024_009:0353b20": "隋天竺三藏闍那崛多等譯",
    "T01n0024_009:0353b21": "劫住品第十",
    "T01n0024_009:0353b22": "「諸比丘！世間別有三種中劫。何等為三？一",
    "T01n0024_009:0353b23": "者刀兵、二者飢饉、三者疾疫。云何名為刀",
    "T01n0024_009:0353b24": "兵中劫？諸比丘！刀兵劫者，爾時眾人，無有",
    "T01n0024_009:0353b25": "正行，不如法說，邪見顛倒，具足同行十不",
    "T01n0024_009:0353b26": "善業。是時眾生唯壽十歲。諸比丘！其人如",
    "T01n0024_009:0353b27": "是壽十歲時，女生五月，即便行嫁，猶如今",
    "T01n0024_009:0353b28": "日年十五六，嫁向夫家。今時地力所生酥油、",
    "T01n0024_009:0353b29": "生酥石蜜、沙糖粳米，至於彼時，一切滅沒，",
    "T01n0024_009:0353c01": "不復出現。又彼人民壽十歲時，純以羖羊",
    "T01n0024_009:0353c02": "毛褐為衣，猶如今日迦尸迦嬌奢耶衣、芻摩",
    "T01n0024_009:0353c03": "繒衣、度究邏衣、句路摩娑衣、劫貝衣、甘婆",
    "T01n0024_009:0353c04": "羅寶衣，最為勝妙，彼毛褐衣，亦復如是。當",
    "T01n0024_009:0353c05": "於爾時，唯食稗子，猶如今人食粳米等，以",
    "T01n0024_009:0353c06": "為美食。又為父母之所憐愛，願其十歲，以",
    "T01n0024_009:0353c07": "為上壽，亦如今人願壽百歲。諸比丘！彼十",
    "T01n0024_009:0353c08": "歲時，所有眾生不孝父母、不敬沙門及婆羅",
    "T01n0024_009:0353c09": "門、不敬耆舊，然亦得他供養承事讚歎尊",
    "T01n0024_009:0353c10": "重，猶如今時行法教人，名譽無異。何以故？其",
    "T01n0024_009:0353c11": "業爾故。又諸比丘！十歲時人，無有善名，亦",
    "T01n0024_009:0353c12": "不修行十善業道，一切多行不善之業。眾生",
    "T01n0024_009:0353c13": "相見，各生毒害殺戮之心，無慈愍意，如今",
    "T01n0024_009:0353c14": "獵師在空山澤見諸禽獸，唯起毒害屠殺之",
    "T01n0024_009:0353c15": "心。又諸比丘！當於彼時，一切人民嚴身之",
    "T01n0024_009:0353c16": "具，皆是刀仗，亦如今人花鬘耳璫、頸瓔臂釧、",
    "T01n0024_009:0353c17": "指環釵鑷，以莊嚴身；彼用刀仗，亦復如是。",
    "T01n0024_009:0353c18": "又諸比丘！當於彼時，中劫將末，七日之內，",
    "T01n0024_009:0353c19": "一切人民，手所當觸，若草若木，土塊瓦石，",
    "T01n0024_009:0353c20": "悉成刀仗，其鋒甚利，勝人所造，各各競捉，",
    "T01n0024_009:0353c21": "共相屠害，七日之間，相殺略盡，因此命終，",
    "T01n0024_009:0353c22": "並墮惡趣，受地獄苦。何以故？以其相向各",
    "T01n0024_009:0353c23": "生殺心濁心、惡心無利益心、無慈悲心無淨心",
    "T01n0024_009:0353c24": "故。諸比丘！此等名為刀仗中劫。",
    "T01n0024_009:0353c25": "「諸比丘！云何名為飢饉中劫？諸比丘！飢饉",
    "T01n0024_009:0353c26": "劫時，一切人民，無有法行，邪見顛倒，具足",
    "T01n0024_009:0353c27": "皆行十不善業。以是因緣天不降雨，以無雨",
    "T01n0024_009:0353c28": "故，世便飢饉，無復種子，白骨為業，諸皮活",
    "T01n0024_009:0353c29": "命。云何名為白骨為業？諸比丘！飢饉之時，",
    "T01n0024_009:0354a01": "彼諸人民，若於四衢，若於街巷城郭行路，處",
    "T01n0024_009:0354a02": "處悉往，收拾白骨，水煎取汁，飲以活命，",
    "T01n0024_009:0354a03": "是故名為白骨為業。云何名為諸皮活命？諸",
    "T01n0024_009:0354a04": "比丘！飢饉劫時，彼諸人民，以飢急故，取諸",
    "T01n0024_009:0354a05": "樹皮，煮飲其汁，以自活命，是故名為諸皮",
    "T01n0024_009:0354a06": "活命。諸比丘！彼時眾生，飢餓死已，皆當下",
    "T01n0024_009:0354a07": "生惡趣之中，所謂墮在閻摩羅世，受餓鬼",
    "T01n0024_009:0354a08": "身，以彼眾生慳貪嫉妬，畏食物盡，爭取藏",
    "T01n0024_009:0354a09": "故。諸比丘！此等名為飢饉中劫。",
    "T01n0024_009:0354a10": "「諸比丘！云何名為疾疫中劫？諸比丘！彼時",
    "T01n0024_009:0354a11": "人民，欲行正法，欲說如法，亦欲行於無顛",
    "T01n0024_009:0354a12": "倒見，亦欲具行十善業道。但於是時，諸如",
    "T01n0024_009:0354a13": "法人，以其過去無十善業勝果報故，遂令非",
    "T01n0024_009:0354a14": "人放其災氣，流行癘疫，致使多人得病命終。",
    "T01n0024_009:0354a15": "諸比丘！又於如是疾疫劫時，更有他方世界",
    "T01n0024_009:0354a16": "無量非人，來為此間一切人民作諸疫病。何",
    "T01n0024_009:0354a17": "以故？以其放逸行非法故。彼諸非人奪其精",
    "T01n0024_009:0354a18": "魂，與其惡觸，令心悶亂，其中多有薄福之",
    "T01n0024_009:0354a19": "人，因病命終。譬如國王，若王大臣，守護民",
    "T01n0024_009:0354a20": "故，於其界首，安置戍邏，有時他方盜賊忽",
    "T01n0024_009:0354a21": "來，由彼戍邏不謹慎故、有放逸故，被諸群",
    "T01n0024_009:0354a22": "賊一時誅戮，或滅其家、或破村落、或屠聚",
    "T01n0024_009:0354a23": "邑、或毀國城。如是如是，以放逸故，他方非",
    "T01n0024_009:0354a24": "人來行疾疫，命終皆盡，亦復如是。或復彼",
    "T01n0024_009:0354a25": "時，他方非人，來行疾病。時，諸眾生無放逸",
    "T01n0024_009:0354a26": "行，但彼鬼大力強相逼惱，奪其精魂，與其",
    "T01n0024_009:0354a27": "惡觸，令心悶亂，於中多有遇病命終。譬如",
    "T01n0024_009:0354a28": "國王或王大臣，為諸聚落作守護故，安置",
    "T01n0024_009:0354a29": "鎮防，或於後時，他方劫賊來相侵擾，而是",
    "T01n0024_009:0354b01": "鎮防無有放逸，勤謹遮護。但彼賊大力強相",
    "T01n0024_009:0354b02": "逼惱，亦能一時，誅戮諸人，或滅其家村舍",
    "T01n0024_009:0354b03": "聚落，略說如上。如是如是，諸比丘！於疾疫",
    "T01n0024_009:0354b04": "劫，眾人遇病，逼切命終，亦復如是。其身死",
    "T01n0024_009:0354b05": "已，皆得上昇，生諸天中。所以者何？為彼眾",
    "T01n0024_009:0354b06": "人，無相害心、無惱亂心，有利益心慈心淨",
    "T01n0024_009:0354b07": "心故，當命終時，又各相問：『汝病可忍，得少",
    "T01n0024_009:0354b08": "損不？頗有脫者、頗有起者、頗有疾病全差",
    "T01n0024_009:0354b09": "者不？』諸比丘！以是因緣得生天上。此等名為",
    "T01n0024_009:0354b10": "疾疫中劫。諸比丘！是名世間三種中劫。",
    "T01n0024_009:0354b11": "起世經世住品第十一",
    "T01n0024_009:0354b12": "「諸比丘！於世界中，有四無量，不可量、不可",
    "T01n0024_009:0354b13": "稱、不可思議。若天若人，世中算數，欲取其",
    "T01n0024_009:0354b14": "量，經若干年、若干百年、若干千年、若干百",
    "T01n0024_009:0354b15": "千年、若干俱致年、若干百俱致年、若干千",
    "T01n0024_009:0354b16": "俱致年、若干百千俱致年，終不能得。何等",
    "T01n0024_009:0354b17": "為四？諸比丘！若世界住，此不可得算計而",
    "T01n0024_009:0354b18": "知，若干年、若干百年、若干千年、若干百千",
    "T01n0024_009:0354b19": "年、若干俱致年、若干百俱致年、若干千俱",
    "T01n0024_009:0354b20": "致年、若干百千俱致年。諸比丘！若世界住",
    "T01n0024_009:0354b21": "已壞，亦不可得算計而知，若干年、若干百",
    "T01n0024_009:0354b22": "年、若干千年、若干百千年、若干俱致年、若",
    "T01n0024_009:0354b23": "干百俱致年、若干千俱致年、若干百千俱致",
    "T01n0024_009:0354b24": "年。諸比丘！若世界壞已復起，此亦不可算",
    "T01n0024_009:0354b25": "計而知，若干年、若干百年、若干千年、若干",
    "T01n0024_009:0354b26": "百千年、若干俱致年、若干百俱致年、若干",
    "T01n0024_009:0354b27": "千俱致年、若干百千俱致年。諸比丘！若世",
    "T01n0024_009:0354b28": "界成已住，此亦不可算計而知，若干年、若",
    "T01n0024_009:0354b29": "干百年、若干千年、若干百千年、若干俱致",
    "T01n0024_009:0354c01": "年、若干百俱致年、若干千俱致年、若干百千",
    "T01n0024_009:0354c02": "俱致年。諸比丘！此等名為四種無量，不可量、",
    "T01n0024_009:0354c03": "不可稱、不可思議。若天若人，無有算計而",
    "T01n0024_009:0354c04": "能數知，若干百千萬年、若干百千萬俱致年",
    "T01n0024_009:0354c05": "者。「諸比丘！於此東方所有世界，轉住轉壞，",
    "T01n0024_009:0354c06": "無有間時，或有轉成，或有轉壞。諸比丘！南",
    "T01n0024_009:0354c07": "西北方，所有世界，轉成轉住轉壞，亦復如",
    "T01n0024_009:0354c08": "是。諸比丘！如五段輪，除其軸已，旋轉不住，",
    "T01n0024_009:0354c09": "無暫閑時，略說世界，亦復如是。又如夏雨，",
    "T01n0024_009:0354c10": "其滴麤大，相續下注，亦無休間。如是東方、",
    "T01n0024_009:0354c11": "南西北方成住壞轉，無停住時，亦復如是。",
    "T01n0024_009:0354c12": "「諸比丘！於其中間，復有三災。何等為三？一",
    "T01n0024_009:0354c13": "者火災、二者水災、三者風災。於火災時，光",
    "T01n0024_009:0354c14": "音諸天首免其災；水災之時，遍淨諸天首",
    "T01n0024_009:0354c15": "免其災；風災之時，廣果諸天首免其災。云",
    "T01n0024_009:0354c16": "何火災？諸比丘！火災起時，諸眾生等，皆有",
    "T01n0024_009:0354c17": "善行，所說如法，正見成就，無有顛倒，具足",
    "T01n0024_009:0354c18": "修行十善業道，無覺觀禪，不用功修，自然",
    "T01n0024_009:0354c19": "而得。時彼眾生，以神通力，住於虛空，住諸",
    "T01n0024_009:0354c20": "仙道，住諸天道，住梵行道，如是住已，受第",
    "T01n0024_009:0354c21": "二禪無覺觀樂。如是證知，成就具足，身壞",
    "T01n0024_009:0354c22": "即生光音天中。地獄眾生、畜生眾生，閻摩",
    "T01n0024_009:0354c23": "羅世、阿修羅世、四天王世、三十三天、須夜",
    "T01n0024_009:0354c24": "摩天、兜率陀天、化自樂天、他化自在天，及",
    "T01n0024_009:0354c25": "魔身天，乃至梵世一切眾生，於人間生，悉",
    "T01n0024_009:0354c26": "皆成就無覺無觀，快樂證知，身壞即生光音",
    "T01n0024_009:0354c27": "天處，一切六道皆悉斷絕，此則名為世間轉",
    "T01n0024_009:0354c28": "盡。",
    "T01n0024_009:0354c29": "「諸比丘！云何世間住已轉壞。諸比丘！當於",
    "T01n0024_009:0355a01": "彼時，無量時長遠時，天下亢旱無復雨澤，",
    "T01n0024_009:0355a02": "所有草木，一切乾枯，無復遺餘。譬如葦荻",
    "T01n0024_009:0355a03": "乘青刈之，不得雨水，乾枯朽壞，無復遺餘。",
    "T01n0024_009:0355a04": "如是如是，諸比丘！天久不雨，一切草木，悉",
    "T01n0024_009:0355a05": "皆乾枯，亦復如是。諸比丘！諸行亦爾，一切",
    "T01n0024_009:0355a06": "無常，不久住、不堅牢、不自在，破壞之法，應",
    "T01n0024_009:0355a07": "當厭離，速求解脫。",
    "T01n0024_009:0355a08": "「復次，諸比丘！爾時有迦梨迦大風，吹八萬四",
    "T01n0024_009:0355a09": "千由旬大海之水，皆令四散，於下即有日",
    "T01n0024_009:0355a10": "大宮殿，便吹一日，出在海上，置於須彌山",
    "T01n0024_009:0355a11": "王半腹之間，去地四萬二千由旬日行道",
    "T01n0024_009:0355a12": "中。諸比丘！此名世間第二日出世間。諸小",
    "T01n0024_009:0355a13": "陂池溝河，一切乾竭，無復遺餘。諸比丘！一",
    "T01n0024_009:0355a14": "切諸行，悉皆無常，略說如上，當求免脫。復",
    "T01n0024_009:0355a15": "次，諸比丘！略說如前，迦梨迦風吹大海水，",
    "T01n0024_009:0355a16": "復出日宮殿，置日道中，是名世間第三日出",
    "T01n0024_009:0355a17": "世間。所有大陂大池、大溝大河，及恒河等，",
    "T01n0024_009:0355a18": "一切諸河，悉皆乾竭，無復遺餘。諸行亦爾，",
    "T01n0024_009:0355a19": "一切無常。如是次第，世間復有第四日出。",
    "T01n0024_009:0355a20": "爾時，一切大水大池，所謂善現大池、阿那",
    "T01n0024_009:0355a21": "婆達多大池、曼陀祇尼大池、蛇滿大池等，",
    "T01n0024_009:0355a22": "悉皆乾竭，無復遺餘。諸行亦爾，一切無",
    "T01n0024_009:0355a23": "常。如是次第，世間復有第五日出，當於是時，",
    "T01n0024_009:0355a24": "此大海水，漸漸乾竭，初少減損，如齊脚",
    "T01n0024_009:0355a25": "踝，乃至轉減，如至脚膝，乃至半身，乃至一",
    "T01n0024_009:0355a26": "身，二三四五六七人身，齊此乾竭。諸比丘！",
    "T01n0024_009:0355a27": "五日出時，大海之水，漸更損減半多羅樹，",
    "T01n0024_009:0355a28": "乃至一多羅樹，或二三四五六七多羅樹，漸",
    "T01n0024_009:0355a29": "復乃至半俱盧奢，一二三四五六七俱盧奢，",
    "T01n0024_009:0355b01": "減損乾竭乃至半由旬，一由旬，二三四五",
    "T01n0024_009:0355b02": "六七由旬，以漸而減，乃至一百由旬，二百",
    "T01n0024_009:0355b03": "由旬，三四五六七百由旬，以漸而減。諸比",
    "T01n0024_009:0355b04": "丘！五日出時，大海之水，漸復損減一千由",
    "T01n0024_009:0355b05": "旬，二千由旬，乃至三四五六七千由旬。諸",
    "T01n0024_009:0355b06": "比丘！當於世間五日出時，彼大海水，所餘",
    "T01n0024_009:0355b07": "殘者，略說乃至，七千由旬，或至六千五四",
    "T01n0024_009:0355b08": "三二一千由旬，如是乃至七百由旬，六百",
    "T01n0024_009:0355b09": "由旬，五四三二一百由旬，餘水殘在，如是",
    "T01n0024_009:0355b10": "乃至或七由旬，或六由旬，五四三二一由旬",
    "T01n0024_009:0355b11": "在，或復減至七俱盧奢，六拘盧奢，五四",
    "T01n0024_009:0355b12": "三二一俱盧奢，餘水殘在。諸比丘！於世間",
    "T01n0024_009:0355b13": "中，五日出時，彼大海水，餘殘在者，深七",
    "T01n0024_009:0355b14": "多羅樹，或六多羅樹，五四三二一多羅樹；",
    "T01n0024_009:0355b15": "或復餘水，深如七人，或如六人，五四三二",
    "T01n0024_009:0355b16": "一，或復一人，乃至半人，或膝已下，或至於",
    "T01n0024_009:0355b17": "踝，水殘齊此。又五日出時，於大海中，或時",
    "T01n0024_009:0355b18": "少分有餘殘水，如秋雨時，牛跡之中，少分有",
    "T01n0024_009:0355b19": "水。如是如是，五日出時，大海之中，少水亦",
    "T01n0024_009:0355b20": "爾。又諸比丘！五日出時，彼大海中，於一切",
    "T01n0024_009:0355b21": "處，乃至乾竭，無復餘水，如塗脂者。諸比丘！",
    "T01n0024_009:0355b22": "一切諸行，亦復如是，無常不久，須臾暫時，",
    "T01n0024_009:0355b23": "略說乃至可厭可離，應求免脫。",
    "T01n0024_009:0355b24": "「復次，諸比丘！略說如前，乃至六日出現世",
    "T01n0024_009:0355b25": "時，彼四大洲，及八萬四千小洲，一切大山",
    "T01n0024_009:0355b26": "乃至須彌山王，並皆烟起，起已復起，猶如",
    "T01n0024_009:0355b27": "瓦師燒器物時，器上火焰一時俱起，起已復",
    "T01n0024_009:0355b28": "起，其火遂盛，充塞遍滿。如是如是，彼四大",
    "T01n0024_009:0355b29": "洲，及諸大山，烟起猛壯，亦復如是，略說乃",
    "T01n0024_009:0355c01": "至諸行無常，應求免脫。",
    "T01n0024_009:0355c02": "「復次，諸比丘！略說如前，七日出時，彼四大",
    "T01n0024_009:0355c03": "洲，及八萬四千小洲，一切大山乃至須彌",
    "T01n0024_009:0355c04": "山王，普皆洞然，地下水際，亦悉乾竭。水聚",
    "T01n0024_009:0355c05": "既盡，風聚亦消，如是火焰熾盛之時，須彌",
    "T01n0024_009:0355c06": "山王頂際上分，七百由旬，一時崩落，其火",
    "T01n0024_009:0355c07": "轉熾，風吹上燒梵天宮殿，唯不能至光音",
    "T01n0024_009:0355c08": "天中。爾時，彼天所有後生光音天子，未知世",
    "T01n0024_009:0355c09": "間劫有轉壞，轉壞已成，及轉住故，皆生恐",
    "T01n0024_009:0355c10": "怖，驚愕顫悚，咸相謂言：『將無火焰延來燒",
    "T01n0024_009:0355c11": "此光音宮殿？』是時彼中舊住光音諸天子",
    "T01n0024_009:0355c12": "輩，善知世間劫壞成住，慰喻後生諸天子言：",
    "T01n0024_009:0355c13": "『汝諸仁等，莫驚莫畏！汝諸仁等，莫驚莫畏！",
    "T01n0024_009:0355c14": "所以者何？諸仁當知，昔有光焰亦至於此。』",
    "T01n0024_009:0355c15": "時，諸天眾聞此語已，即便憶念往昔火光，憶",
    "T01n0024_009:0355c16": "念彼光不離於心，故得此名，所謂光天。彼",
    "T01n0024_009:0355c17": "火如是，極大熾燃猛焰洪赫，焚其灰燼，無復",
    "T01n0024_009:0355c18": "遺餘，而可記識。諸比丘！諸行如是，略說乃",
    "T01n0024_009:0355c19": "至可求免脫。「諸比丘！云何世間壞已復成？",
    "T01n0024_009:0355c20": "諸比丘！爾時復經無量久遠不可計數日月",
    "T01n0024_009:0355c21": "時節，起大重雲，乃至遍覆梵天世界，既遍",
    "T01n0024_009:0355c22": "覆已，注大洪雨，其滴甚麤，或如車軸，或復",
    "T01n0024_009:0355c23": "如杵，經歷多年，百千萬年，彼雨水聚，漸漸",
    "T01n0024_009:0355c24": "增長，乃至梵天所住世界，其水遍滿。然彼",
    "T01n0024_009:0355c25": "水聚，有四風輪之所住持。何等為四？一名",
    "T01n0024_009:0355c26": "為住，二名安住，三名不墮，四名牢主。時，彼",
    "T01n0024_009:0355c27": "水聚雨斷已後，還自退下無量百千萬億由",
    "T01n0024_009:0355c28": "旬。當於爾時，四方一時有大風起，其風名",
    "T01n0024_009:0355c29": "為阿那毘羅，吹彼水聚，波濤沸涌混亂不停，",
    "T01n0024_009:0356a01": "水中自然生大沫聚。時，阿那毘羅大風，吹彼",
    "T01n0024_009:0356a02": "沫聚擲置空中，從上造作諸梵宮殿，微妙",
    "T01n0024_009:0356a03": "可愛，七寶間成，所謂金銀琉璃、頗梨赤珠、車",
    "T01n0024_009:0356a04": "璩瑪瑙。諸比丘！以此因緣，有斯上妙宮殿",
    "T01n0024_009:0356a05": "牆壁，梵身諸天、世間出生。",
    "T01n0024_009:0356a06": "「諸比丘！如是作已，彼大水聚，復更退下無",
    "T01n0024_009:0356a07": "量百千萬億由旬，略說如前，四方風起名阿",
    "T01n0024_009:0356a08": "那毘羅，由此大風，吹擲水沫，復成宮殿，名魔",
    "T01n0024_009:0356a09": "身天、牆壁住處，如梵身天無有異也，唯有",
    "T01n0024_009:0356a10": "寶色麁細差降少殊異耳。如是造作他化",
    "T01n0024_009:0356a11": "自在諸天宮殿、化樂諸天宮殿，次後造作刪",
    "T01n0024_009:0356a12": "兜率陀諸天宮殿，次造夜摩諸天宮殿，如是",
    "T01n0024_009:0356a13": "次第具足出生，皆如梵身諸天宮殿，但其寶",
    "T01n0024_009:0356a14": "色漸少麤異。諸比丘！時彼水聚，轉復減少，",
    "T01n0024_009:0356a15": "乃至退下無量百千萬億由旬，湛然停住。",
    "T01n0024_009:0356a16": "於水聚中，周匝四方，自然起沫，浮在水上，",
    "T01n0024_009:0356a17": "厚六十八億由旬，周闊無量。譬如泉池及陂",
    "T01n0024_009:0356a18": "泊中，普遍四方，皆有浮沫，彌覆水上，凝然",
    "T01n0024_009:0356a19": "而住。如是如是，諸比丘！彼水聚中，普四",
    "T01n0024_009:0356a20": "方面，浮沫在上，厚六十八億由旬，周闊無",
    "T01n0024_009:0356a21": "量，亦復如是。",
    "T01n0024_009:0356a22": "「諸比丘！時阿那毘羅大風吹彼水沫，即復造",
    "T01n0024_009:0356a23": "作須彌山王，次作城郭，雜色可愛，四寶所",
    "T01n0024_009:0356a24": "成，謂金銀琉璃頗梨等寶。諸比丘！以此因",
    "T01n0024_009:0356a25": "緣，世間便有須彌山王，出生顯現。諸比丘！",
    "T01n0024_009:0356a26": "又於是時，毘羅大風吹彼水沫，於須彌山王",
    "T01n0024_009:0356a27": "上分四方造作山峰，其峰各高七百由旬，雜",
    "T01n0024_009:0356a28": "色殊妙，七寶合成，所謂金銀乃至硨璩瑪",
    "T01n0024_009:0356a29": "瑙，以是因緣，世間出生四大山峰。彼風如",
    "T01n0024_009:0356b01": "是次第，又吹水上浮沫，為三十三天造作宮",
    "T01n0024_009:0356b02": "殿，次復更於須彌山王東西南北半腹之間，",
    "T01n0024_009:0356b03": "四萬二千由旬處所，為四大天王造作宮",
    "T01n0024_009:0356b04": "殿，城壁垣牆，皆是七寶，端嚴殊妙，雜色可",
    "T01n0024_009:0356b05": "觀。如是訖已，爾時彼風又吹水沫，於須彌",
    "T01n0024_009:0356b06": "山王半腹之間，四萬二千由旬，為月天子",
    "T01n0024_009:0356b07": "造作宮殿，高大城壁，七寶成就雜色莊嚴。",
    "T01n0024_009:0356b08": "如是作已，復吹水沫，為日天子，具足造作",
    "T01n0024_009:0356b09": "七大宮殿，城郭樓櫓皆七寶成，種種莊嚴，",
    "T01n0024_009:0356b10": "雜色可觀。以是因緣，世間便有七日宮殿，",
    "T01n0024_009:0356b11": "安住現在。又諸比丘！其風吹彼水聚沫，於",
    "T01n0024_009:0356b12": "須彌山上，更復造作三處城郭，七寶莊嚴，",
    "T01n0024_009:0356b13": "雜色殊妙，所謂金銀乃至硨璩瑪瑙等寶，以",
    "T01n0024_009:0356b14": "此因緣，如是城郭世間出生。復次，諸比丘！時",
    "T01n0024_009:0356b15": "阿那毘羅大風，又吹此沫，於海水上，高萬",
    "T01n0024_009:0356b16": "由旬，為空居夜叉造頗梨宮殿，城郭樓櫓",
    "T01n0024_009:0356b17": "皆亦頗梨。諸比丘！以此因緣，世間便有空",
    "T01n0024_009:0356b18": "居夜叉宮殿城壁，具足出生。",
    "T01n0024_009:0356b19": "「復次，諸比丘！時阿那毘羅大風又吹水沫，於",
    "T01n0024_009:0356b20": "須彌山王東西南北，各各去山一千由旬，大",
    "T01n0024_009:0356b21": "海之下造作四面阿修羅城，七寶莊嚴，微妙",
    "T01n0024_009:0356b22": "可愛，乃至世間，有此四面阿修羅城，如是",
    "T01n0024_009:0356b23": "出生。",
    "T01n0024_009:0356b24": "「復次，阿那毘羅大風吹彼水沫，擲置須彌山",
    "T01n0024_009:0356b25": "王之外，即於彼處，復造大山，名曰佉提羅迦，",
    "T01n0024_009:0356b26": "其山高廣，各四萬二千由旬，皆是七寶莊嚴",
    "T01n0024_009:0356b27": "成就，殊妙可觀。諸比丘！以此因緣，世間",
    "T01n0024_009:0356b28": "復有佉提羅迦山，如是出生。",
    "T01n0024_009:0356b29": "「復次，阿那毘羅大風吹彼水沫，又擲置於佉",
    "T01n0024_009:0356c01": "提羅迦山外，更於彼處造作一山，名曰伊沙",
    "T01n0024_009:0356c02": "陀羅，其山高廣各二萬一千由旬，雜色可",
    "T01n0024_009:0356c03": "愛，七寶所成，乃至硨璩瑪瑙等寶。諸比丘！",
    "T01n0024_009:0356c04": "以此因緣，世間便有伊沙陀羅山，如是出",
    "T01n0024_009:0356c05": "生。復次，阿那毘羅大風吹彼水沫，又更擲置",
    "T01n0024_009:0356c06": "伊沙陀羅山外，亦於彼處造作一山，名曰由",
    "T01n0024_009:0356c07": "乾陀羅，其山高廣一萬二千由旬，雜色可",
    "T01n0024_009:0356c08": "愛，乃至硨璩瑪瑙七寶所成。諸比丘！以此",
    "T01n0024_009:0356c09": "因緣，世間便有由乾陀羅山王，顯現出生。如",
    "T01n0024_009:0356c10": "是次第，作善現山，高廣正等六千由旬。次",
    "T01n0024_009:0356c11": "復造作馬片頭山(舊云半頭)，高廣正等三千由旬。",
    "T01n0024_009:0356c12": "次復造作尼民陀羅山，高廣正等一千二百",
    "T01n0024_009:0356c13": "由旬。次復造作毘那耶迦山，高廣正等六百",
    "T01n0024_009:0356c14": "由旬。次復造作斫迦羅山，高廣正等三百由",
    "T01n0024_009:0356c15": "旬，雜色可愛，皆是金銀琉璃、頗梨赤珠、硨璩",
    "T01n0024_009:0356c16": "瑪瑙等，七種妙寶之所成就，具說如上，造",
    "T01n0024_009:0356c17": "佉提羅迦山無有異也。諸比丘！以此因緣，",
    "T01n0024_009:0356c18": "世間便有斫迦羅山等，如是出生。",
    "T01n0024_009:0356c19": "「復次，阿那毘羅大風吹彼水沫，又散擲置斫",
    "T01n0024_009:0356c20": "迦羅山外，於四方面作四大洲，及八萬小洲，",
    "T01n0024_009:0356c21": "并餘大山，如是展轉，造作成就。諸比丘！",
    "T01n0024_009:0356c22": "以此因緣，世間便有四大洲、八萬小洲、諸",
    "T01n0024_009:0356c23": "大山等，次第出現。復次，阿那毘羅大風吹彼",
    "T01n0024_009:0356c24": "水沫，過四大洲、八萬小洲、須彌山王并餘一",
    "T01n0024_009:0356c25": "切大山之外，周匝安置，名曰大輪圍山，高",
    "T01n0024_009:0356c26": "廣正等六百八十萬億由旬，牢固真實，金剛",
    "T01n0024_009:0356c27": "所成，難可破壞。諸比丘！以是因緣，大輪圍",
    "T01n0024_009:0356c28": "山，世間出現。",
    "T01n0024_009:0356c29": "「復次，阿那毘羅大風吹掘大地，漸漸深入，乃",
    "T01n0024_009:0357a01": "於其中，置大水聚，湛然停積。諸比丘！以此",
    "T01n0024_009:0357a02": "因緣，於世間中復有大海，如是出生。復何",
    "T01n0024_009:0357a03": "因緣此大海水，如是鹹苦不堪飲食？諸比丘！",
    "T01n0024_009:0357a04": "當知此事有三因緣。何等為三？一者從火災",
    "T01n0024_009:0357a05": "後，經無量時長遠時，起大重雲，彌覆凝住，",
    "T01n0024_009:0357a06": "乃至梵天，然後降雨，其滴甚大，廣說如前。",
    "T01n0024_009:0357a07": "彼大雨汁，洗梵身天一切宮殿，次復遍洗魔",
    "T01n0024_009:0357a08": "天宮殿、他化自在天宮殿、化樂天宮殿、兜",
    "T01n0024_009:0357a09": "率陀天宮殿、夜摩天宮殿，洗已復洗，如",
    "T01n0024_009:0357a10": "是大洗，洗彼宮時，所有鹹辛苦味，悉皆流",
    "T01n0024_009:0357a11": "下。次復遍洗須彌山王及四大洲、八萬小洲、",
    "T01n0024_009:0357a12": "諸餘大山、輪圍山等，如是洗時，浸漬流盪，",
    "T01n0024_009:0357a13": "其中所有鹹辛苦味，一時併下入大海中。",
    "T01n0024_009:0357a14": "諸比丘！此第一因緣，令大海水鹹不堪食。",
    "T01n0024_009:0357a15": "復次，此大海水，為諸大神大身眾生之所居",
    "T01n0024_009:0357a16": "住。何者大身？所謂魚鼈虬獺、黿鼉蝦蟇、宮毘",
    "T01n0024_009:0357a17": "羅、低摩耶、低寐彌羅、低寐兜羅、兜羅祁羅等，",
    "T01n0024_009:0357a18": "其中或有百由旬身，二百由旬，三四五六七",
    "T01n0024_009:0357a19": "百由旬，有如是等大身眾生，在其中住。彼之",
    "T01n0024_009:0357a20": "所有屎尿流出，皆在海中，以是因緣，其水",
    "T01n0024_009:0357a21": "鹹苦，不堪飲食。諸比丘！此為第二鹹苦因",
    "T01n0024_009:0357a22": "緣。復次，此大海水，古昔諸仙曾所祝故。諸",
    "T01n0024_009:0357a23": "仙祝言：『願汝成鹽味不堪飲，願汝成鹽味不",
    "T01n0024_009:0357a24": "堪飲。』諸比丘！此是第三鹹苦因緣，令大海",
    "T01n0024_009:0357a25": "水鹹不堪飲。「復次，有何因緣，大熱沃燋世間",
    "T01n0024_009:0357a26": "出也？諸比丘！當此世界劫初轉時始成就",
    "T01n0024_009:0357a27": "時，阿那毘羅大風吹彼日天六大宮殿，悉皆",
    "T01n0024_009:0357a28": "置於大海水下，所安置處，其地分中，彼大",
    "T01n0024_009:0357a29": "水聚，並即消盡，不得流汎。諸比丘！以此因",
    "T01n0024_009:0357b01": "緣，世間有是大熱沃燋，示現出生，是名世",
    "T01n0024_009:0357b02": "間轉壞已住。",
    "T01n0024_009:0357b03": "「復次，何名世間轉壞成住？諸比丘！猶如今者，",
    "T01n0024_009:0357b04": "世間成已，如是住立，而有火災。云何復有水",
    "T01n0024_009:0357b05": "災出也？諸比丘！水災劫時，一切人民，有如",
    "T01n0024_009:0357b06": "法行，說如法語，正見成就，無有顛倒，持十",
    "T01n0024_009:0357b07": "善行，彼諸人等，當得無喜第三禪處，不勞",
    "T01n0024_009:0357b08": "功力，無有疲倦，自然得之。時，彼眾生得住虛",
    "T01n0024_009:0357b09": "空諸仙諸天梵行道中，得住中已離喜快樂，",
    "T01n0024_009:0357b10": "即自稱言：『諸仁者，快樂快樂，此第三禪如",
    "T01n0024_009:0357b11": "是快樂。』爾時，彼處一切眾生皆共問此得禪",
    "T01n0024_009:0357b12": "眾生，彼便答言：『善哉仁者，此是無喜第三",
    "T01n0024_009:0357b13": "禪道，應如是知。』彼諸眾生既得知已，便復",
    "T01n0024_009:0357b14": "成就如是無喜第三禪道，成就已證，證已思",
    "T01n0024_009:0357b15": "惟，思惟已住，身壞命終生遍淨天。如是下",
    "T01n0024_009:0357b16": "從地獄、閻摩羅世、阿修羅世、四天王天，乃至",
    "T01n0024_009:0357b17": "梵世、光音諸天，自此已下，一切眾生、一切",
    "T01n0024_009:0357b18": "處、一切有，皆悉斷盡。諸比丘！是名世轉。",
    "T01n0024_009:0357b19": "「復次，云何世間轉已而壞？諸比丘！經無量久",
    "T01n0024_009:0357b20": "遠三摩耶時，大雲遍覆，乃至充滿光音諸天。",
    "T01n0024_009:0357b21": "自是已下雨沸灰水，無量多年，略說乃至百",
    "T01n0024_009:0357b22": "千億年。諸比丘！彼沸灰水雨下之時，消光",
    "T01n0024_009:0357b23": "音天所有宮殿悉皆滅盡，無有形相微塵影",
    "T01n0024_009:0357b24": "像可得識知。譬如以酥擲置火中，消燃都",
    "T01n0024_009:0357b25": "盡，無有形相可得驗知。如是如是，彼沸灰",
    "T01n0024_009:0357b26": "水雨下之時，消光音天諸宮殿等，亦復如是",
    "T01n0024_009:0357b27": "無相可知。諸比丘！諸行無常，破壞離散，流轉",
    "T01n0024_009:0357b28": "磨滅，須臾不停，亦復如是，可厭可患，應求免",
    "T01n0024_009:0357b29": "脫。諸比丘！如是梵身諸天、魔身、化樂、他化",
    "T01n0024_009:0357c01": "自在、兜率、夜摩諸宮殿等，為沸灰雨澆洗消",
    "T01n0024_009:0357c02": "滅，略說同前，如酥投火融消散失無有形",
    "T01n0024_009:0357c03": "相，亦復如是，乃至一切諸行無常，應求免",
    "T01n0024_009:0357c04": "離。諸比丘！彼沸灰水雨下之時，雨四大洲、",
    "T01n0024_009:0357c05": "八萬小洲，并餘大小須彌山王，消磨滅盡無",
    "T01n0024_009:0357c06": "有形相，可得記識，廣說如前，應可患厭。如",
    "T01n0024_009:0357c07": "是變化，唯除見者，乃能信之。此名世間",
    "T01n0024_009:0357c08": "轉已而壞。「復次，云何轉壞已成？諸比丘！爾",
    "T01n0024_009:0357c09": "時起雲注大水雨，經歷多年，起風吹沫，上",
    "T01n0024_009:0357c10": "作天宮，廣說乃至，如火災事，是為水災。復",
    "T01n0024_009:0357c11": "次，云何有於風災？諸比丘！欲風災時，一切",
    "T01n0024_009:0357c12": "眾生，如法修行，成就正念，生第四禪中廣",
    "T01n0024_009:0357c13": "果天處。地獄眾生捨地獄身，來生人間，修清",
    "T01n0024_009:0357c14": "淨行，成就四禪，亦復如是。諸畜生道、閻摩",
    "T01n0024_009:0357c15": "羅世、阿修羅世，四天王天、三十三天、夜摩",
    "T01n0024_009:0357c16": "天、兜率陀天、化樂天、他化自在天、魔身天、",
    "T01n0024_009:0357c17": "梵世、光音，遍淨諸天等，皆修行成就四禪，",
    "T01n0024_009:0357c18": "廣說如上。諸比丘！是名世轉。云何轉壞？諸",
    "T01n0024_009:0357c19": "比丘！經於無量久遠三摩耶時，有大風起，其",
    "T01n0024_009:0357c20": "風名曰僧伽多。諸比丘！彼風先吹遍淨諸",
    "T01n0024_009:0357c21": "天一切宮殿，令相揩磨，遂至壞滅，無有餘",
    "T01n0024_009:0357c22": "殘而可記識。譬如壯士取二銅器，兩手執",
    "T01n0024_009:0357c23": "之，相揩不已，破壞消滅，無有形相，餘殘可",
    "T01n0024_009:0357c24": "識。彼和合風，吹遍淨天宮殿磨滅，亦復如",
    "T01n0024_009:0357c25": "是。諸比丘！諸行無常，破壞離散，須臾不久，",
    "T01n0024_009:0357c26": "乃至可厭，應求免脫。",
    "T01n0024_009:0357c27": "「如是次第，吹光音天所有宮殿，梵身諸天所",
    "T01n0024_009:0357c28": "有宮殿，魔身天、他化自在天、化樂天、夜摩天",
    "T01n0024_009:0357c29": "一切宮殿，相撐相觸，相揩相磨，一一皆令",
    "T01n0024_009:0358a01": "無形，無相無影無塵，而可記識。諸比丘！一",
    "T01n0024_009:0358a02": "切諸行，亦復如是，敗壞不牢，無有真實，應",
    "T01n0024_009:0358a03": "當厭離早求免脫。諸比丘！彼風又吹四大洲、",
    "T01n0024_009:0358a04": "八萬小洲，并餘大山須彌山王。或令舉高一",
    "T01n0024_009:0358a05": "拘盧奢分散破壞，或二或三四五六七拘盧",
    "T01n0024_009:0358a06": "奢已分散破壞。或吹令高一由旬，二三四",
    "T01n0024_009:0358a07": "五六七由旬，或吹令高百由旬，二三四五六",
    "T01n0024_009:0358a08": "七百由旬，分散破壞。或吹令高千由旬，二",
    "T01n0024_009:0358a09": "三四五六七千由旬，或吹令高百千由旬，分",
    "T01n0024_009:0358a10": "散破壞。彼風如是，吹破散壞，一切皆令無",
    "T01n0024_009:0358a11": "形無相，無有微塵餘殘可見。譬如壯健丈夫，",
    "T01n0024_009:0358a12": "手把麥䴰，末令粉碎，向空擲之分散，飄風",
    "T01n0024_009:0358a13": "蕩颺，無形無影。如是如是，彼風吹破諸洲",
    "T01n0024_009:0358a14": "諸山，亦復如是。唯除見者，乃能信之。此名",
    "T01n0024_009:0358a15": "世間轉住已壞。「復次，世間云何壞已轉成？",
    "T01n0024_009:0358a16": "諸比丘！如是復經無量年歲，極大長遠三",
    "T01n0024_009:0358a17": "摩耶時，起大黑雲，普覆世界，乃至遍淨天",
    "T01n0024_009:0358a18": "宮。既遍覆已，便降大雨，其滴麤大，或如車",
    "T01n0024_009:0358a19": "軸、或復如杵，相續注下。經歷多年，百千萬",
    "T01n0024_009:0358a20": "年，水聚深積，至遍淨天，悉皆盈滿。四種風",
    "T01n0024_009:0358a21": "輪之所住持，如前所說，乃至吹沫，造遍淨",
    "T01n0024_009:0358a22": "宮，七寶雜色，顯現出生，一一皆如火災、水",
    "T01n0024_009:0358a23": "災次第而說。諸比丘！是名世間壞已轉成。「云",
    "T01n0024_009:0358a24": "何世間轉成已住？諸比丘！猶如今者，天人",
    "T01n0024_009:0358a25": "世間，轉成已住。諸比丘！如是次第，皆以風",
    "T01n0024_009:0358a26": "吹，此等名為世間三災。",
    "T01n0024_009:0358a27": "起世經最勝品第十二之一",
    "T01n0024_009:0358a28": "「復次，諸比丘！世間轉已，如是成時，諸眾生",
    "T01n0024_009:0358a29": "等，多得生於光音天上。是諸眾生生彼天",
    "T01n0024_009:0358b01": "時，身心歡豫，喜悅為食，自然光明，又有神",
    "T01n0024_009:0358b02": "通，乘空而行，得最勝色，年壽長遠，安樂而",
    "T01n0024_009:0358b03": "住。諸比丘！爾時，世間轉壞已成，空無有物，",
    "T01n0024_009:0358b04": "諸梵宮中，未有眾生。光音天上福業盡者，",
    "T01n0024_009:0358b05": "乃復下生梵宮殿中，不從胎生，忽然化出，",
    "T01n0024_009:0358b06": "此初梵天名娑訶波帝(娑訶者世界名，波帝者主也)，為如是故",
    "T01n0024_009:0358b07": "有此名生。諸比丘！爾時復有諸餘眾生福",
    "T01n0024_009:0358b08": "壽盡者，從光音天捨身命已亦於此生，身",
    "T01n0024_009:0358b09": "形端正，喜悅住持以為飲食，自然光明，有",
    "T01n0024_009:0358b10": "神通力，騰空而行，身色最勝，即於其間，長",
    "T01n0024_009:0358b11": "時久住。彼諸眾生於是住時，無有男女、無",
    "T01n0024_009:0358b12": "有良賤，唯有此名，名曰眾生眾生也。復次，",
    "T01n0024_009:0358b13": "諸比丘！當於如是三摩耶時，此大地上出生",
    "T01n0024_009:0358b14": "地肥，周遍凝住。譬如有人熟煎乳汁，其上",
    "T01n0024_009:0358b15": "便有薄膜停住，亦如水膜，停住水上。如是",
    "T01n0024_009:0358b16": "如是，諸比丘！復於後時，此大地上，所生地",
    "T01n0024_009:0358b17": "肥，凝然停住，漸如鑽酪，成就生酥，有如",
    "T01n0024_009:0358b18": "是等形色相貌，其味甘美，猶如上蜜。爾時，",
    "T01n0024_009:0358b19": "眾生其中忽有性貪嗜者，作如是念：『我今亦",
    "T01n0024_009:0358b20": "可以指取此，試復甞之，令我得知，此是何",
    "T01n0024_009:0358b21": "物？』時，彼眾生作是念已，即以其指深齊一",
    "T01n0024_009:0358b22": "節，沾取地味，吮而甞之。甞已意喜，如是一",
    "T01n0024_009:0358b23": "沾一吮，乃至再三，即生貪著。次以手抄，漸",
    "T01n0024_009:0358b24": "漸手掬，後遂多掬，恣意食之。時，彼眾生如",
    "T01n0024_009:0358b25": "是抄掬恣意食時，復有無量其餘諸人，見",
    "T01n0024_009:0358b26": "彼眾生如是食噉，亦即相學，競取而食。諸比",
    "T01n0024_009:0358b27": "丘！彼諸眾生取此地味，食之不已，其身自",
    "T01n0024_009:0358b28": "然漸漸澁惡，皮膚麤厚，顏色濁暗，形貌改",
    "T01n0024_009:0358b29": "異，無復光明，亦更不能飛騰虛空。以地肥",
    "T01n0024_009:0358c01": "故，神通滅沒。諸比丘！如前所說，後亦如是。",
    "T01n0024_009:0358c02": "爾時，世間便成黑暗。諸比丘！為如是故，世",
    "T01n0024_009:0358c03": "間始有大暗出生。復次，云何於如是時，世間",
    "T01n0024_009:0358c04": "忽然出生日月及諸星宿，便有晝夜、一月半",
    "T01n0024_009:0358c05": "月、年歲時節等名字生也。諸比丘！爾時日天",
    "T01n0024_009:0358c06": "勝大宮殿，從東方出，繞須彌山半腹而行，",
    "T01n0024_009:0358c07": "於西方沒。西方沒已，還從東方出。爾時，眾",
    "T01n0024_009:0358c08": "生復見日天勝大宮殿，從東方出，各相告",
    "T01n0024_009:0358c09": "言：『諸仁者，還是日天光明宮殿，再從東",
    "T01n0024_009:0358c10": "出，右繞須彌，當於西沒。』第三見已，亦相謂",
    "T01n0024_009:0358c11": "言：『諸仁者，此是彼天光明流行，此是彼天",
    "T01n0024_009:0358c12": "光明流行也。』是故稱日為修梨耶修梨耶",
    "T01n0024_009:0358c13": "(修梨耶者隋言此是彼也)，故有如是名字出生。",
    "T01n0024_009:0358c14": "起世經卷第九"
}