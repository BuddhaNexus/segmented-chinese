{
    "T09n0263_009:0122b25": "正法華經卷第九",
    "T09n0263_009:0122b27": "西晉月氏國三藏竺法護譯",
    "T09n0263_009:0122b28": "◎常被輕慢品第十九",
    "T09n0263_009:0122b29": "於是佛告德大勢菩薩：「是故當知，其有比",
    "T09n0263_009:0122c01": "丘、比丘尼、清信士、清信女，持斯經典，假使四",
    "T09n0263_009:0122c02": "部罵詈誹謗，出麁獷辭訶制止之，罪不可",
    "T09n0263_009:0122c03": "限。設復有人，聞是經卷受持諷誦，為他人",
    "T09n0263_009:0122c04": "說廣解其誼，獲上妙福。如斯疇類，佛所",
    "T09n0263_009:0122c05": "諮嗟，眼耳鼻口身意清淨，而無蔽礙。」又告",
    "T09n0263_009:0122c06": "德大勢：「乃去往古久遠世時，不可稱限廣遠",
    "T09n0263_009:0122c07": "無量不可議劫，有佛號寂趣音王如來、至真、",
    "T09n0263_009:0122c08": "等正覺、明行成為、善逝、世間解、無上士、道法御、",
    "T09n0263_009:0122c09": "天人師，為佛、眾祐，劫名離大財，世界曰大",
    "T09n0263_009:0122c10": "柱。」佛語德大勢：「寂趣音王如來，普為諸天",
    "T09n0263_009:0122c11": "自境界人，講經化導，與聲聞乘演四聖諦，",
    "T09n0263_009:0122c12": "度老病死使近泥洹，解十二緣所由從起，為",
    "T09n0263_009:0122c13": "諸菩薩講六度無極，使至無上正真之道，",
    "T09n0263_009:0122c14": "現如來慧所行常連。佛壽四江河沙億百千",
    "T09n0263_009:0122c15": "姟劫；佛滅度後正法住立，如一閻浮提億",
    "T09n0263_009:0122c16": "百千姟塵數劫；其像法立，如四天下億百",
    "T09n0263_009:0122c17": "千姟塵數劫。」又語德大勢：「其佛滅度後像",
    "T09n0263_009:0122c18": "法沒盡，次復有佛，續號寂趣音王，展轉相",
    "T09n0263_009:0122c19": "承二十億千如來、至真、等正覺、明行成為、善",
    "T09n0263_009:0122c20": "逝、世間解、無上士、道法御、天人師。時此諸佛",
    "T09n0263_009:0122c21": "次第滅度，正法沒已像法次盡，彼世比丘，",
    "T09n0263_009:0122c22": "憍慢自大越背法詔。有一比丘，名曰常被輕",
    "T09n0263_009:0122c23": "慢，為菩薩學。何故名之常被輕慢？其開士",
    "T09n0263_009:0122c24": "見比丘、比丘尼、清信士、清信女，每謂之曰：『諸",
    "T09n0263_009:0122c25": "賢無得憍慢自高。所以者何？諸賢志趣，當尚",
    "T09n0263_009:0122c26": "菩薩、如來、至真、等正覺，以是方便，慎所緣",
    "T09n0263_009:0122c27": "誼。』為諸比丘講菩薩行，不受所誨不肯諷",
    "T09n0263_009:0122c28": "誦，遙見四部仍謂之曰：『我身終不輕慢諸賢",
    "T09n0263_009:0122c29": "人，普當學菩薩高行，得至如來、至真、等正",
    "T09n0263_009:0123a01": "覺。』」佛語德大勢：「爾時四部得聞此言，咸興",
    "T09n0263_009:0123a02": "恚怒毀呰罵詈：『此一比丘，不問吾等、不見人",
    "T09n0263_009:0123a03": "心，反自貢高云見人心，授我等決，當成無上",
    "T09n0263_009:0123a04": "至真、等正覺，人所不欲非常之事，而為人說。』」",
    "T09n0263_009:0123a05": "又語德大勢：「若一比丘行值大雨，蒙佛威",
    "T09n0263_009:0123a06": "神如被覆蓋，身不漬溺，雖見罵詈心不恚",
    "T09n0263_009:0123a07": "恨，面色不變，若聞其言憎不喜者，以瓦石",
    "T09n0263_009:0123a08": "擲，續遙舉聲而教之曰：『勿行輕慢，修忍辱心、",
    "T09n0263_009:0123a09": "發菩薩意。』所以者何？爾時比丘、比丘尼、清信",
    "T09n0263_009:0123a10": "士、清信女，貢高自大數數聞見。大士教曰：",
    "T09n0263_009:0123a11": "『吾心常謙不輕諸賢，雖見罵辱心不增減。』",
    "T09n0263_009:0123a12": "彼等四輩，因共名之常被輕慢。斯一大士臨",
    "T09n0263_009:0123a13": "欲壽終，得聞寂趣音王如來講《正法華經》二",
    "T09n0263_009:0123a14": "十頌本深妙之誼億百千事。大士臨終，踊",
    "T09n0263_009:0123a15": "在虛空唱揚大音，歎斯經典而告之曰：『仁當",
    "T09n0263_009:0123a16": "受經，亦當逮得如前淨眼，耳鼻口身意亦清",
    "T09n0263_009:0123a17": "淨，已獲斯淨，更即增益二十億姟壽，逮得",
    "T09n0263_009:0123a18": "定意，復為眾人講是經典。』前時四部聞其所",
    "T09n0263_009:0123a19": "說而毀呰之，名此大士為常被輕慢建自大",
    "T09n0263_009:0123a20": "者，見此大士微妙神力、辯才慧力、善權道力，",
    "T09n0263_009:0123a21": "皆來歸伏敬宗為友，聽聞經法。是等輩類，",
    "T09n0263_009:0123a22": "餘不可計無數億人，便立無上正真道意。",
    "T09n0263_009:0123a23": "時彼大士壽沒之後，便值二十百千億如來",
    "T09n0263_009:0123a24": "正真，此諸世尊，皆為講說《正法華經》。稍稍",
    "T09n0263_009:0123a25": "進前，以是德本，復更值見二十億百千如來，",
    "T09n0263_009:0123a26": "皆同一號，號雷鳴音王，皆從得聞如斯經典。",
    "T09n0263_009:0123a27": "復更值遇二十億百千如來，皆復同號，名",
    "T09n0263_009:0123a28": "雷音王，亦復從聞《正法華經》，受持諷誦為四",
    "T09n0263_009:0123a29": "輩說，在所生處，常自然獲眼淨耳淨鼻淨口",
    "T09n0263_009:0123b01": "淨身淨意淨，視聽洞徹，鼻通口辯，身能輕",
    "T09n0263_009:0123b02": "舉，意覩眾生心，普為四輩演斯經典分別其",
    "T09n0263_009:0123b03": "誼。」",
    "T09n0263_009:0123b04": "佛語德大勢：「常被輕慢大士，供養奉事若干",
    "T09n0263_009:0123b05": "億百千數如來已，復更值無數億百千如來，",
    "T09n0263_009:0123b06": "亦復從受《正法華經》，以是德本，自致無上",
    "T09n0263_009:0123b07": "正真之道成最正覺。德大勢！菩薩欲知大",
    "T09n0263_009:0123b08": "士常被輕慢於寂趣音王如來之世為四部人",
    "T09n0263_009:0123b09": "說經法者不乎？則我身是也。假使爾時",
    "T09n0263_009:0123b10": "設不受是《正法華經》，不持諷誦為人說者，不",
    "T09n0263_009:0123b11": "能疾逮無上正真道成最正覺。備從過去諸",
    "T09n0263_009:0123b12": "佛世尊，聞此經典，受持諷誦廣為人說致最",
    "T09n0263_009:0123b13": "正覺。爾時比丘、比丘尼、清信士、清信女，其一",
    "T09n0263_009:0123b14": "大士為說經言，我行恭敬不輕諸賢，仁等當",
    "T09n0263_009:0123b15": "逮如來正覺道德之慧。又諸四部輕彼大士",
    "T09n0263_009:0123b16": "罵詈形笑不自改者，二十億千劫所生之處，",
    "T09n0263_009:0123b17": "常不值佛不聞法聲，又萬劫中墮無可大地",
    "T09n0263_009:0123b18": "獄，拷掠燒炙痛不可言。罪已畢竟從地",
    "T09n0263_009:0123b19": "獄出，以彼大士教化之故，令發無上正真道",
    "T09n0263_009:0123b20": "意，皆得神通，慧無罣礙，今悉現在。」佛語",
    "T09n0263_009:0123b21": "德大勢：「欲知爾時四部毀呰形笑恚罵大士",
    "T09n0263_009:0123b22": "者不？今此會中颰陀和等五百菩薩，師子月",
    "T09n0263_009:0123b23": "等五百比丘、比丘尼，今在佛前五百清信士、",
    "T09n0263_009:0123b24": "五百清信女等，皆不退轉，當成無上正真之",
    "T09n0263_009:0123b25": "道。」佛告德大勢：「此《正法華經》其誼廣大，",
    "T09n0263_009:0123b26": "威神無量一切無慶，諸菩薩大士所當欽尚。",
    "T09n0263_009:0123b27": "如來滅後其受斯經，持諷誦讀得福如是，逮",
    "T09n0263_009:0123b28": "成無上正真道。」於是世尊，而歎頌曰：",
    "T09n0263_009:0123b29": "「今我識念，　　往古過事，　　佛名寂趣，",
    "T09n0263_009:0123c01": "　音聲之王。　　威神無量，　　天人所敬，",
    "T09n0263_009:0123c02": "　為諸眾生，　　人民講法。　　其佛最勝，",
    "T09n0263_009:0123c03": "　滅度之後，　　然其正法，　　最末世時，",
    "T09n0263_009:0123c04": "　有一比丘，　　為菩薩行，　　因時號名，",
    "T09n0263_009:0123c05": "　常被輕慢。　　即時往至，　　於比丘眾，",
    "T09n0263_009:0123c06": "　及比丘尼，　　所覩顛倒，　　但勸化之。",
    "T09n0263_009:0123c07": "　志行佛道，　　自宣我心，　　不懷憍恣，",
    "T09n0263_009:0123c08": "　罵詈輕毀，　　每見形笑，　　彼時常為，",
    "T09n0263_009:0123c09": "　使聞此言。　　假使得聞，　　此經法時，",
    "T09n0263_009:0123c10": "　若復住立，　　設有所作。　　時明慧者，",
    "T09n0263_009:0123c11": "　臨欲壽終，　　用分別說，　　此《正法華》，",
    "T09n0263_009:0123c12": "　尋時報應，　　增益壽命，　　變現其身，",
    "T09n0263_009:0123c13": "　而得自在。　　處在虛空，　　講說經典，",
    "T09n0263_009:0123c14": "　教化一切，　　悉發道慧。　　於時大士，",
    "T09n0263_009:0123c15": "　壽終沒後，　　逮見諸佛，　　億百千姟。",
    "T09n0263_009:0123c16": "　稍稍漸漸，　　開化入法，　　為分別說，",
    "T09n0263_009:0123c17": "　於斯經卷。　　諸最勝子，　　得成為佛，",
    "T09n0263_009:0123c18": "　則我身是，　　能仁如來。　　其諸比丘，",
    "T09n0263_009:0123c19": "　口憙誹謗，　　眾比丘尼，　　及清信士，",
    "T09n0263_009:0123c20": "　彼時所有，　　諸清信女，　　被蒙開化，",
    "T09n0263_009:0123c21": "　聞經解慧，　　常當覩見，　　無數億佛，",
    "T09n0263_009:0123c22": "　則颰陀和，　　五百人是。　　諸比丘眾，",
    "T09n0263_009:0123c23": "　及比丘尼，　　清信士女，　　今見佛前。",
    "T09n0263_009:0123c24": "　吾爾時悉，　　令聞尊法，　　皆開化之，",
    "T09n0263_009:0123c25": "　使得曉了。　　於今佛身，　　滅度之後，",
    "T09n0263_009:0123c26": "　數數當受，　　奉斯經卷。　　無數億億，",
    "T09n0263_009:0123c27": "　而當思惟，　　未曾得聞，　　如是之法。",
    "T09n0263_009:0123c28": "　假使有佛，　　億百千數，　　希聞講說，",
    "T09n0263_009:0123c29": "　如斯等經。　　是故以聞，　　如是像典，",
    "T09n0263_009:0124a01": "　自在聖尊，　　稱讚經典。　　我滅度後，",
    "T09n0263_009:0124a02": "　若有說此，　　頻數當忍，　　受《正法華》。」",
    "T09n0263_009:0124a03": "正法華經如來神足行品第二十",
    "T09n0263_009:0124a04": "爾時于彼三千世界塵數億百千姟諸菩薩等",
    "T09n0263_009:0124a05": "從地踊出者，一切皆悉住世尊前，僉然叉手",
    "T09n0263_009:0124a06": "白大聖曰：「如來滅後，布露經典遍諸佛國，及",
    "T09n0263_009:0124a07": "世尊土滅度之處，於彼所在講說斯經，多",
    "T09n0263_009:0124a08": "所利益。若有受持此妙典要，講讀書寫為",
    "T09n0263_009:0124a09": "人說者，德不可量。」於時溥首，處於忍界諸",
    "T09n0263_009:0124a10": "菩薩無數億百千姟，受比丘、比丘尼、清信士、",
    "T09n0263_009:0124a11": "清信女，諸天、龍、神、健沓惒、阿須倫、迦留羅、",
    "T09n0263_009:0124a12": "真陀羅、摩休勒及人非人，如來皆為神足變",
    "T09n0263_009:0124a13": "化。如來、至真、等正覺，為現瑞應，悉得柔順",
    "T09n0263_009:0124a14": "法忍，皆令書寫《正法華經》，化異世界億百",
    "T09n0263_009:0124a15": "千數諸菩薩等，各各坐于諸寶樹下師子座",
    "T09n0263_009:0124a16": "上。",
    "T09n0263_009:0124a17": "爾時能仁世尊，及此一切如來正覺，現其神",
    "T09n0263_009:0124a18": "足具足充滿，百千歲中有所興立，應時百千",
    "T09n0263_009:0124a19": "歲中功德自然，而大光明滅除陰雲，彈指之",
    "T09n0263_009:0124a20": "頃自然有聲靡不通達，十方佛國一切世界",
    "T09n0263_009:0124a21": "六反震動，諸天、龍、神、阿須倫、迦留羅、真陀羅、",
    "T09n0263_009:0124a22": "摩休勒，承佛威神各隨所住，無央數千諸",
    "T09n0263_009:0124a23": "佛世界，普悉覩見斯忍佛土。又諸如來十方",
    "T09n0263_009:0124a24": "無數億百千姟，各各自坐諸寶樹下師子座",
    "T09n0263_009:0124a25": "上，能仁如來、多寶世尊，於彼七寶廟寺講堂，",
    "T09n0263_009:0124a26": "自然嚴淨師子之座，威曜顯赫。無數無限",
    "T09n0263_009:0124a27": "不可計會億百千姟菩薩大士及四部眾，見",
    "T09n0263_009:0124a28": "斯變化，心中愕然驚喜無量，得未曾有。則",
    "T09n0263_009:0124a29": "聞空中音聲，而歌頌曰：「仁者！欲知過是無",
    "T09n0263_009:0124b01": "限不可思議億百千姟諸佛世界，有佛世界，",
    "T09n0263_009:0124b02": "名曰忍土，於彼有佛，號能仁如來，為諸菩",
    "T09n0263_009:0124b03": "薩大士，講《正法華經》方等典詔，一切諸佛普",
    "T09n0263_009:0124b04": "護斯經，用救菩薩大士。以故諸賢，心當質",
    "T09n0263_009:0124b05": "直清淨，稽首歸命勸讚奉侍，供養彼能仁正",
    "T09n0263_009:0124b06": "覺。」於時眾生聞空中自然之音，有佛世尊，",
    "T09n0263_009:0124b07": "號曰能仁，這聞名稱，應時叉手，以若干種",
    "T09n0263_009:0124b08": "華香衣服幢幡雜香，舉手各散忍世界，瓔",
    "T09n0263_009:0124b09": "珞珠璣、諸貫真珠、如意寶珠而供養之。其華",
    "T09n0263_009:0124b10": "香幡蓋、瓔珞珠璣、明月寶珠，自然來入於",
    "T09n0263_009:0124b11": "忍世界，尋時合會為寶華蓋，在於虛空悉覆",
    "T09n0263_009:0124b12": "諸佛及菩薩上。時彼世尊告諸異行，及佛",
    "T09n0263_009:0124b13": "前住諸菩薩眾：「如來正覺功德威神，不可思",
    "T09n0263_009:0124b14": "議。諸族姓子，於無數億那術百千姟劫，說",
    "T09n0263_009:0124b15": "此經誼不可究竟，雖無央數若干種經，所",
    "T09n0263_009:0124b16": "不能及不可限盡，欲度彼岸難得邊際。諸",
    "T09n0263_009:0124b17": "族姓子，舉要言之，假令有人欲了斯經要，",
    "T09n0263_009:0124b18": "悉佛威神普諸佛法，諸世尊界諸佛精進，諸",
    "T09n0263_009:0124b19": "佛閑居諸佛妙力，示現是經。故族姓子，佛",
    "T09n0263_009:0124b20": "滅度後，當以慇懃求此經典，受持書寫精進",
    "T09n0263_009:0124b21": "奉行，供養承事為他人說。設使有人，齎此",
    "T09n0263_009:0124b22": "經行講讚書寫，思惟奉宣著於竹帛，若在",
    "T09n0263_009:0124b23": "精舍齋堂室宅，大林樹下若在水邊，當起",
    "T09n0263_009:0124b24": "塔廟。所以者何？則為如來所處之地，觀是道",
    "T09n0263_009:0124b25": "場佛所坐樹，則當察之，一切如來正覺所遊，",
    "T09n0263_009:0124b26": "群聖世雄轉法輪處，十方諸佛在中滅度，等",
    "T09n0263_009:0124b27": "無差特。」於斯世尊，而歎頌曰：",
    "T09n0263_009:0124b28": "「世愍哀法，　　不可思議，　　而常建立，",
    "T09n0263_009:0124b29": "　神通之慧，　　亦復示現，　　普等明目，",
    "T09n0263_009:0124c01": "　眾生一切，　　悉得歡喜。　　其舌神根，",
    "T09n0263_009:0124c02": "　暢音梵天，　　演奮光明，　　億百千姟。",
    "T09n0263_009:0124c03": "　諸群萌類，　　覩見神足，　　怪未曾有，",
    "T09n0263_009:0124c04": "　皆入大道。　　又聖導師，　　興一大光，",
    "T09n0263_009:0124c05": "　彈指之頃，　　宣洪音聲，　　即時普告，",
    "T09n0263_009:0124c06": "　一切佛土，　　周遍十方，　　諸佛世界。",
    "T09n0263_009:0124c07": "　如此變化，　　及餘感動，　　大聖所現，",
    "T09n0263_009:0124c08": "　瑞應如是。　　如來爾時，　　皆令歡喜，",
    "T09n0263_009:0124c09": "　佛滅度後，　　奉是經卷，　　安住宣暢，",
    "T09n0263_009:0124c10": "　功德之法，　　無央數劫，　　不可思議。",
    "T09n0263_009:0124c11": "　持是經卷，　　福祚之限，　　導師諮嗟，",
    "T09n0263_009:0124c12": "　若干無量。　　欲盡其限，　　不可邊崖，",
    "T09n0263_009:0124c13": "　猶如虛空，　　不可窮極。　　名稱至德，",
    "T09n0263_009:0124c14": "　無能思惟，　　持是經者，　　淨德常然。",
    "T09n0263_009:0124c15": "　則為見佛，　　大聖導師，　　及吾於世，",
    "T09n0263_009:0124c16": "　滅度大通。　　則此一切，　　諸菩薩眾，",
    "T09n0263_009:0124c17": "　并復覩此，　　四部之會，　　其有值遇，",
    "T09n0263_009:0124c18": "　斯經典者，　　則為遭見，　　今日之會。",
    "T09n0263_009:0124c19": "　佛滅度後，　　亦復在此，　　及彼十方，",
    "T09n0263_009:0124c20": "　諸佛世界，　　其有能持，　　此經卷者，",
    "T09n0263_009:0124c21": "　則為覩覲，　　諸過去佛，　　及於十方，",
    "T09n0263_009:0124c22": "　今現在佛。　　目自面見，　　供養奉持，",
    "T09n0263_009:0124c23": "　悉當悅意，　　向人中上。　　在於道場，",
    "T09n0263_009:0124c24": "　所可思惟，　　當速受持，　　於此經典，",
    "T09n0263_009:0124c25": "　自然辯才，　　無所罣礙。　　設本種命，",
    "T09n0263_009:0124c26": "　不能長者，　　當分別曉，　　於斯經誼，",
    "T09n0263_009:0124c27": "　便當受持，　　於此世尊，　　曉了諸經，",
    "T09n0263_009:0124c28": "　次第所歸。　　大聖世尊，　　滅度之後，",
    "T09n0263_009:0124c29": "　假使有人，　　至誠說者。　　分別此經，",
    "T09n0263_009:0125a01": "　議理所趣，　　則講審諦，　　諸經卷誼。",
    "T09n0263_009:0125a02": "　其人光明，　　分別所覺，　　譬如日月，",
    "T09n0263_009:0125a03": "　普照遠近。　　遊於天下，　　在所至到，",
    "T09n0263_009:0125a04": "　勸化發起，　　無數菩薩。　　是故智慧，",
    "T09n0263_009:0125a05": "　諸菩薩眾，　　聞如是像，　　經無等倫。",
    "T09n0263_009:0125a06": "　我滅度後，　　奉此經典，　　其人不疑，",
    "T09n0263_009:0125a07": "　於佛大道。」",
    "T09n0263_009:0125a08": "正法華經藥王菩薩品第二十一",
    "T09n0263_009:0125a09": "於是宿王華菩薩前白佛言：「藥王菩薩，以何",
    "T09n0263_009:0125a10": "等故，遊忍世界，堪任無數勤苦之難？善哉天",
    "T09n0263_009:0125a11": "尊，願為十方諸佛世界菩薩聲聞雲集於斯，",
    "T09n0263_009:0125a12": "若有聞佛班宣藥王初發道心宿行功勳，為",
    "T09n0263_009:0125a13": "今眾會及後來世，普聞受持追學究竟，天",
    "T09n0263_009:0125a14": "人龍鬼、諸尊神王，僉皆悅豫發大道意，自致",
    "T09n0263_009:0125a15": "正覺度脫一切。」於時世尊，見宿王華發心",
    "T09n0263_009:0125a16": "至誠，為一切諸佛，讚曰：「善哉！乃為將來諸",
    "T09n0263_009:0125a17": "菩薩施，勸進後學令入道智。諦聽諦聽！善思",
    "T09n0263_009:0125a18": "念之。」「唯然世尊，願樂欲聞。」佛言：「乃往過去江",
    "T09n0263_009:0125a19": "河沙劫，爾時有佛，號離垢日月光首如來、至",
    "T09n0263_009:0125a20": "真、等正覺，出現於世，其土壽命四萬二千歲，",
    "T09n0263_009:0125a21": "教化眾生濟度危厄，於時十方菩薩大會有",
    "T09n0263_009:0125a22": "八十億，諸聲聞眾七十二江河沙等。又其",
    "T09n0263_009:0125a23": "佛土而無女人三惡之趣，無阿須倫八難之",
    "T09n0263_009:0125a24": "患。其地平正紺琉璃色，眾寶校成莊嚴清淨，",
    "T09n0263_009:0125a25": "生眾寶樹周迴圍遶，珍琦珓珞周匝覆蓋，",
    "T09n0263_009:0125a26": "竪諸幢幡，寶瓶香爐燒眾名香，一切樹下設",
    "T09n0263_009:0125a27": "寶床榻，坐具嚴飾不可稱載，諸坐具上有五",
    "T09n0263_009:0125a28": "千億諸天之座，鼓諸音樂歌佛功德，以為",
    "T09n0263_009:0125a29": "供養。於時其佛，為諸菩薩及聲聞眾，分別",
    "T09n0263_009:0125b01": "講說《正法華經》。時有菩薩，名眾生憙見，",
    "T09n0263_009:0125b02": "聞佛敷演散解義要，即奉佛法遵習苦行，夙",
    "T09n0263_009:0125b03": "夜精進萬二千歲，經行不坐竟萬二千歲，",
    "T09n0263_009:0125b04": "即便逮得普現三昧。逮此定已輒復思惟：",
    "T09n0263_009:0125b05": "『吾以逮是普現三昧，便能致此《正法華經》。』因",
    "T09n0263_009:0125b06": "逮定意，踊躍歡喜心自念言：『我當供養離垢",
    "T09n0263_009:0125b07": "日月光首如來、至真，奉《正法華經》。』即如其像",
    "T09n0263_009:0125b08": "三昧正受，處在虛空，雨心天華雜香栴檀，",
    "T09n0263_009:0125b09": "用供養佛。應時所雨眾華雜香，普熏十",
    "T09n0263_009:0125b10": "方諸佛世界，其聞香者悉得法忍，眾生之類",
    "T09n0263_009:0125b11": "和心相向。「眾生憙見菩薩，從定意起重自",
    "T09n0263_009:0125b12": "思惟：『雖用雜物供養於佛，不能暢盡至真之",
    "T09n0263_009:0125b13": "德，以身供養爾乃無上。』尋如所念，斷絕五",
    "T09n0263_009:0125b14": "穀專食眾香，眾香華汁而以飲之，日使身",
    "T09n0263_009:0125b15": "中內外皆香，如是服香竟十二年。復和眾香",
    "T09n0263_009:0125b16": "以塗其體，香油潤衣，而立誓願：『以身為燈，",
    "T09n0263_009:0125b17": "為一切故。』即然其身供養諸佛。以精誠故，",
    "T09n0263_009:0125b18": "其光遍照八十江河沙諸佛世界，應時諸佛",
    "T09n0263_009:0125b19": "同聲讚曰：『善哉！善哉！族姓子！精進乃爾，世之",
    "T09n0263_009:0125b20": "希有，斯真供養如來經典，乃為眾生忍苦",
    "T09n0263_009:0125b21": "不勞，超踰天人一切所行，國財妻子施所不",
    "T09n0263_009:0125b22": "及，供養之中為尊為上，為最為長為無疇",
    "T09n0263_009:0125b23": "匹，以身施者乃成法施。』諸佛世尊歎是德已，",
    "T09n0263_009:0125b24": "則便默然。「於時菩薩自然其身，千二百歲火",
    "T09n0263_009:0125b25": "故不滅，用一心故無有苦患。於是之後火焰",
    "T09n0263_009:0125b26": "乃息，勤修精進供養法故，於是終沒還生",
    "T09n0263_009:0125b27": "其世，更復值見離垢日月光首如來、至真之",
    "T09n0263_009:0125b28": "士，生離垢施國王宮內，自然化生結加趺",
    "T09n0263_009:0125b29": "坐，而為父母說此頌曰：",
    "T09n0263_009:0125c01": "「『尊王識念我本行，　　堅強勤修大精進，",
    "T09n0263_009:0125c02": "　　所重愛身以用施，　　建立住此逮三昧。』",
    "T09n0263_009:0125c03": "「說此偈已啟其父母：『離垢日月光首如來、至",
    "T09n0263_009:0125c04": "真，今故現在，吾往昔時至心供養，因是逮",
    "T09n0263_009:0125c05": "致了一切音總持法要。是《正法華》，無上經典",
    "T09n0263_009:0125c06": "學中要者，經卷本有八十姟百千億那術姟",
    "T09n0263_009:0125c07": "偈，當一心思，何所造作立佛像摸，而常心",
    "T09n0263_009:0125c08": "中無瞋恚怒。此《正法華》，菩薩所行，吾本宿",
    "T09n0263_009:0125c09": "世習若干千億百千姟偈，從彼如來而聞",
    "T09n0263_009:0125c10": "受之。』離垢施王讚其子曰：『善哉！善哉！當共",
    "T09n0263_009:0125c11": "俱往躬身當覲供養聖尊。』說此言已，與父王",
    "T09n0263_009:0125c12": "俱踊在空中，去地七刃經行虛空，足不蹈",
    "T09n0263_009:0125c13": "地，其身正坐七寶珓珞珍琦帳中，往詣佛",
    "T09n0263_009:0125c14": "所叉手禮佛，以頌讚曰：",
    "T09n0263_009:0125c15": "「『人中之尊，　　顏姿離垢，　　其光巍巍，",
    "T09n0263_009:0125c16": "　　照於十方。　　吾本供養，　　聖尊無極，",
    "T09n0263_009:0125c17": "　　今復自親，　　故來奉面。』",
    "T09n0263_009:0125c18": "「爾時眾生憙見菩薩大士，說此偈已，前白離",
    "T09n0263_009:0125c19": "垢日月光首如來、至真：『世尊垂恩愍哀十方，",
    "T09n0263_009:0125c20": "故復現在訓誨一切，度脫眾生無不蒙賴。』時",
    "T09n0263_009:0125c21": "離垢日月光首如來，告眾生憙見菩薩：『今",
    "T09n0263_009:0125c22": "時已至吾欲滅度，以此法教而相囑累，佛因",
    "T09n0263_009:0125c23": "其時至所教周悉，亂世欲到吾捨去矣，為佛",
    "T09n0263_009:0125c24": "施座今取滅度。』又告之曰：『以斯經典重相囑",
    "T09n0263_009:0125c25": "累，普令流布等潤十方，咸使一切皆蒙福慶。』",
    "T09n0263_009:0125c26": "眾生憙見則曰：『受教。』其佛夜半便取滅度。",
    "T09n0263_009:0125c27": "於時菩薩眾生憙見見佛滅度，以栴檀香琦",
    "T09n0263_009:0125c28": "異妙香蛇維佛身，取其舍利香汁洗之，感",
    "T09n0263_009:0125c29": "慕哀泣淚下如雨，修造寶瓶八萬四千，立七",
    "T09n0263_009:0126a01": "寶塔高至梵天，莊嚴幢蓋懸眾寶鈴。心自念",
    "T09n0263_009:0126a02": "言：『吾已供養世尊舍利，當復更事超過於前。』",
    "T09n0263_009:0126a03": "告諸菩薩及大聲聞，諸天龍神一切人民：『諸",
    "T09n0263_009:0126a04": "族姓子咸共思念，世尊舍利普共供養。』」於是",
    "T09n0263_009:0126a05": "佛告宿王華菩薩：「當爾世時，眾生憙見菩",
    "T09n0263_009:0126a06": "薩勸率眾人，供奉舍利八萬四千塔，於塔寺",
    "T09n0263_009:0126a07": "前，建立形像百福德相，然無數燈燒香散華，",
    "T09n0263_009:0126a08": "光顯道法，供養奉事七萬二千歲。供養訖竟，",
    "T09n0263_009:0126a09": "在其眾會，化無數千諸聲聞眾，開諸菩薩皆",
    "T09n0263_009:0126a10": "令逮得普現三昧。見眾菩薩建立定已，自",
    "T09n0263_009:0126a11": "現其身諸根缺漏。諸菩薩眾及諸弟子、天龍",
    "T09n0263_009:0126a12": "鬼神，舉聲號咷淚下如雨：『是族姓子眾生",
    "T09n0263_009:0126a13": "憙見菩薩大士，是我等師開化我黨，今現",
    "T09n0263_009:0126a14": "缺減諸根不具，是故悲酸不能自勝。』「於時",
    "T09n0263_009:0126a15": "眾生憙見，謂諸菩薩及大弟子、諸天龍神：",
    "T09n0263_009:0126a16": "『吾建要誓至誠之願，如我所言隨順不虛，",
    "T09n0263_009:0126a17": "我此手臂成紫金身，令我手臂平復如故，地",
    "T09n0263_009:0126a18": "當大動，於虛空中雨眾華香。』所言適竟，地即",
    "T09n0263_009:0126a19": "大動，天雨眾華，尋時手臂平復如故。眾生",
    "T09n0263_009:0126a20": "憙見欲度一切，因示現此慧力所行，福德",
    "T09n0263_009:0126a21": "功勳勢力所致。」佛告宿王華菩薩：「欲知爾",
    "T09n0263_009:0126a22": "時眾生憙見菩薩大士，今藥王菩薩是。又",
    "T09n0263_009:0126a23": "族姓子，菩薩勤苦不可稱計，捐身棄命無",
    "T09n0263_009:0126a24": "有限量，常建大乘志無上道，興發大功無極",
    "T09n0263_009:0126a25": "之德，於如來前然一足指，功德難喻，況然",
    "T09n0263_009:0126a26": "其身以為供養，勝施國土妻子血肉。設以珍",
    "T09n0263_009:0126a27": "寶滿佛世界，布施供養諸佛聖眾，福德雖多，",
    "T09n0263_009:0126a28": "不及於彼。所以者何？福報有盡無益眾生。",
    "T09n0263_009:0126a29": "若族姓子族姓女，受《正法華》一四句頌，分",
    "T09n0263_009:0126b01": "別奉行為人解說，比其福施萬不如一。猶如",
    "T09n0263_009:0126b02": "巨海萬川皆歸；此經如是，一切諸法最為元",
    "T09n0263_009:0126b03": "首。猶若須彌眾山中高，如月盛滿星中",
    "T09n0263_009:0126b04": "最明，大慧光明照曜三界，為諸法首無上道",
    "T09n0263_009:0126b05": "王，猶如日出普照天下消眾幽冥；此經如是，",
    "T09n0263_009:0126b06": "蠲除一切愚癡闇蔽，皆入道明。猶天帝釋忉",
    "T09n0263_009:0126b07": "利天上諸天中王；此經如是，一切諸法眾經",
    "T09n0263_009:0126b08": "典主，攬持十方度脫一切。猶梵天王處第七",
    "T09n0263_009:0126b09": "宮，制御諸天莫不奉命；此經如是，普濟眾",
    "T09n0263_009:0126b10": "生學與不學，教導三乘行君父業。猶如四道",
    "T09n0263_009:0126b11": "及至緣覺，皆超一切諸凡夫學；《正法華經》",
    "T09n0263_009:0126b12": "亦復如斯，皆超一切上中下乘，處眾生之",
    "T09n0263_009:0126b13": "原化諸不逮。猶如菩薩所行高遠，過諸聲",
    "T09n0263_009:0126b14": "聞、緣覺之業，覆護三世；此經如是，調御諸法，",
    "T09n0263_009:0126b15": "悉令成就無上正真。猶如世尊三界法王，被",
    "T09n0263_009:0126b16": "道服飾三十二相誘眾愚蔽；此經如是，從",
    "T09n0263_009:0126b17": "菩薩學乃至如來，開導聲聞、諸緣覺等，皆使",
    "T09n0263_009:0126b18": "成就無上正真。「猶族姓子，斯經典者為三",
    "T09n0263_009:0126b19": "界護，度脫眾生危厄之難，飽滿饑虛眾情",
    "T09n0263_009:0126b20": "之患，寒者溫煖，熱者清涼，有裸露者皆得衣",
    "T09n0263_009:0126b21": "被，開導眾生悉令入道。猶如導師將護眾",
    "T09n0263_009:0126b22": "賈；菩薩如是，養育眾生若如慈母。譬如船",
    "T09n0263_009:0126b23": "師渡人往返；菩薩如是，周旋三界度脫一",
    "T09n0263_009:0126b24": "切滅眾闇冥，猶如炬火滅眾闇冥，化生老",
    "T09n0263_009:0126b25": "死，猶轉輪王制御四域；此經如是，以聖道",
    "T09n0263_009:0126b26": "明照燿三界。猶如大明消天下冥；此經如",
    "T09n0263_009:0126b27": "是，致不退轉無從生忍至成佛道。」",
    "T09n0263_009:0126b28": "佛告宿王華菩薩：「斯經典者，度脫一切眾苦",
    "T09n0263_009:0126b29": "之患，拔斷諸垢三毒疹疾，救濟生死諸繫牢",
    "T09n0263_009:0126c01": "獄。若聞此經，尋即解了能書寫者，其功德",
    "T09n0263_009:0126c02": "福無能稱計，何況聞持懷抱誦說，華香供養",
    "T09n0263_009:0126c03": "雜香澤香然燈幢幡。若有聞持藥王菩薩往",
    "T09n0263_009:0126c04": "古學品，受持思念之，其福過彼眾物供養，",
    "T09n0263_009:0126c05": "不可稱載。若有女人，聞此經法尋即受持，",
    "T09n0263_009:0126c06": "便於此世畢女形壽，後得男子。若有女人，",
    "T09n0263_009:0126c07": "於五濁世最後末俗，聞是經法能奉行者，於",
    "T09n0263_009:0126c08": "是壽終生安養國，見無量壽佛，與諸菩薩眷",
    "T09n0263_009:0126c09": "屬圍繞，生寶蓮華坐師子座，無婬怒癡除去",
    "T09n0263_009:0126c10": "眾結，亦無貪嫉未曾懷恨。適生其國得五神",
    "T09n0263_009:0126c11": "通，逮不退轉不起法忍。已逮法忍，輒得覩",
    "T09n0263_009:0126c12": "見七十二億兆載江河沙諸如來眾。適見諸",
    "T09n0263_009:0126c13": "佛，眼根清淨。眼根已淨，所見一切十方諸佛，",
    "T09n0263_009:0126c14": "遙讚歎之：『善哉！善哉！族姓子！汝乃值是能",
    "T09n0263_009:0126c15": "仁佛世，間佛所說《正法華經》，受持諷誦為他",
    "T09n0263_009:0126c16": "人說，此功德福，火不能燒水不能漂，盜賊",
    "T09n0263_009:0126c17": "怨家縣官不侵，千佛嗟歎不能究竟，所獲",
    "T09n0263_009:0126c18": "功德不可限量，巍巍如是。緣斯功德，降伏",
    "T09n0263_009:0126c19": "眾魔，棄諸怨敵，渡生死難周旋諸患。又",
    "T09n0263_009:0126c20": "族姓子，以是經法伏眾惡逆，為諸千佛所見",
    "T09n0263_009:0126c21": "建立，擁護汝身，天上世間而無儔匹，自捨",
    "T09n0263_009:0126c22": "如來，未有聲聞及諸菩薩，功德福祐智慧定",
    "T09n0263_009:0126c23": "意，無有等侶。』」",
    "T09n0263_009:0126c24": "佛告宿王華菩薩：「若有學人，受是經者，所",
    "T09n0263_009:0126c25": "逮聖明勢力威德，超越若斯。是故仁者，若有",
    "T09n0263_009:0126c26": "講說此藥王品，有讚善者，後生為人，口中自",
    "T09n0263_009:0126c27": "然優鉢華香，身栴檀香。若聞此經讚歎善者，",
    "T09n0263_009:0126c28": "其人現在功德遠聞，佛已豫歎其人功勳。」佛",
    "T09n0263_009:0126c29": "告宿王華：「吾以是經囑累汝等，眾生憙見",
    "T09n0263_009:0127a01": "往古法品，最後末俗五濁之世，流布天下閻",
    "T09n0263_009:0127a02": "浮利內，無能中壞，其魔波旬不能得便，及魔",
    "T09n0263_009:0127a03": "官屬邪神鬼魅，無能害者，天、龍、羅剎、鳩洹",
    "T09n0263_009:0127a04": "厭鬼，無敢當者。又宿王華！是藥王品威德",
    "T09n0263_009:0127a05": "所立，所流布處若有疾病，聞是經法病則消",
    "T09n0263_009:0127a06": "除，無有眾患，因是功德，後致正真，無老病死。",
    "T09n0263_009:0127a07": "若有比丘，最後末世，手執青蓮華，滿盛雜",
    "T09n0263_009:0127a08": "香，供散法師，心自念言：『假使有人，求菩薩乘",
    "T09n0263_009:0127a09": "至此道場，吾授斯華以為草座，敷佛樹下降",
    "T09n0263_009:0127a10": "伏眾魔，具足法鼓吹大法螺，緣此濟度生",
    "T09n0263_009:0127a11": "死之海，若大乘學，見諸比丘持是經卷，當觀",
    "T09n0263_009:0127a12": "其人功德如是。』」佛說是藥王菩薩往古品時，",
    "T09n0263_009:0127a13": "八萬四千菩薩，即皆逮得曉一切音方便總",
    "T09n0263_009:0127a14": "持。於時眾寶如來讚言：「善哉！善哉！宿王華",
    "T09n0263_009:0127a15": "菩薩！卿能諮啟不可思議經典行業，如來講",
    "T09n0263_009:0127a16": "說何以快哉！」◎",
    "T09n0263_009:0127a17": "◎正法華經妙吼菩薩品第二十二",
    "T09n0263_009:0127a18": "於是世尊能仁如來，即從眉頂大人之相演",
    "T09n0263_009:0127a19": "百千光，照於東方千八百萬億江河沙諸",
    "T09n0263_009:0127a20": "佛國土，靡不周遍。過是諸佛土有世界，名",
    "T09n0263_009:0127a21": "莊嚴照明，其土有佛，號離垢紫金宿華王如",
    "T09n0263_009:0127a22": "來、至真、等正覺，與無央數諸菩薩眾眷屬圍",
    "T09n0263_009:0127a23": "遶宣布導化。能仁如來所演光明，遍照彼",
    "T09n0263_009:0127a24": "土。又其佛土有一菩薩，名曰妙音，從過去佛",
    "T09n0263_009:0127a25": "殖眾德本，供養無數百千兆姟諸佛正覺，",
    "T09n0263_009:0127a26": "每見諸佛諮受經典，逮成聖慧，以得尊重",
    "T09n0263_009:0127a27": "三昧、定法華三昧、施離垢三昧、樂宿王三昧、",
    "T09n0263_009:0127a28": "無著光三昧、慧印三昧、普曉諸音三昧、等集",
    "T09n0263_009:0127a29": "眾德三昧、喜信淨三昧、神足戲樂三昧、慧光",
    "T09n0263_009:0127b01": "三昧、嚴淨王三昧、離垢光三昧、離垢藏三昧、",
    "T09n0263_009:0127b02": "無緣三昧、日轉三昧，取要言之，普悉逮得億",
    "T09n0263_009:0127b03": "百千姟江河沙數諸三昧定。其佛光明普遍",
    "T09n0263_009:0127b04": "周至照妙音菩薩，妙音菩薩蒙佛聖光，因詣",
    "T09n0263_009:0127b05": "佛所白世尊曰：「我欲往詣至忍世界見能仁",
    "T09n0263_009:0127b06": "佛，稽首作禮，諮受經典，及欲致敬文殊師利、",
    "T09n0263_009:0127b07": "藥王菩薩、妙勇菩薩、宿王華菩薩、尊意行",
    "T09n0263_009:0127b08": "菩薩、淨王菩薩、超藥菩薩，諮講經義受諸不",
    "T09n0263_009:0127b09": "及，令一切聞悉發道意。」其佛告曰：「往！族姓子，",
    "T09n0263_009:0127b10": "雖到彼土，莫發異想而念其土懈廢下賤。所",
    "T09n0263_009:0127b11": "以者何？又族姓子，彼忍世界，其大陸地黑山",
    "T09n0263_009:0127b12": "雜糅，眾垢石沙穢惡充滿，谿澗山谷不與凡",
    "T09n0263_009:0127b13": "同，其土佛身卑小丈六，諸菩薩身長七八",
    "T09n0263_009:0127b14": "尺。又卿本體高四萬二千踰旬，而我現身八",
    "T09n0263_009:0127b15": "萬四千踰旬，端正殊好色像第一，威曜殊",
    "T09n0263_009:0127b16": "妙相好顏容難可比喻，積百千德覩莫不歡。",
    "T09n0263_009:0127b17": "又卿往至見彼土人，慎莫心念起不可想，",
    "T09n0263_009:0127b18": "如來菩薩佛土不如。所以者何？佛土本空，",
    "T09n0263_009:0127b19": "眾生罪福，現有不同。」妙音菩薩復白佛言：",
    "T09n0263_009:0127b20": "「承佛威神如來聖力，道德巍巍以自娛樂，往",
    "T09n0263_009:0127b21": "詣忍界，如來道慧清淨之業，輒當如法無所",
    "T09n0263_009:0127b22": "違失，不敢起想。」",
    "T09n0263_009:0127b23": "於是時妙音菩薩心自念言，不起于坐，即如",
    "T09n0263_009:0127b24": "其像三昧正受，到忍世界至靈鷲山，當在如",
    "T09n0263_009:0127b25": "來法座中間，化作八萬四千億眾寶蓮華，紫",
    "T09n0263_009:0127b26": "金莖白銀葉，嚴飾淨好光明巍巍，照諸會者，",
    "T09n0263_009:0127b27": "輒如所念即時辦足。文殊師利問能仁佛：「唯",
    "T09n0263_009:0127b28": "然世尊，今化現此八萬四千眾寶蓮華，紫金",
    "T09n0263_009:0127b29": "莖白銀葉，清淨嚴好。此誰瑞應而現此變？」佛",
    "T09n0263_009:0127c01": "告文殊：「有菩薩名曰妙音，從紫金離垢宿",
    "T09n0263_009:0127c02": "華王佛土而來，與八萬四千菩薩俱，進至此",
    "T09n0263_009:0127c03": "忍界，欲見吾身稽首諮問，欲得聽聞《正法華",
    "T09n0263_009:0127c04": "經》，故先見瑞。」文殊師利復問佛言：「其人宿",
    "T09n0263_009:0127c05": "本積何功德造殊妙行，而今致此奇特洪勳？",
    "T09n0263_009:0127c06": "住何三昧本造立行？願欲聞之，所行三昧神",
    "T09n0263_009:0127c07": "足變化，吾等聞之當受奉行，見諸菩薩顏貌",
    "T09n0263_009:0127c08": "色像，為何等類？舉動進止何所饒益？甚哉",
    "T09n0263_009:0127c09": "世尊！唯現瑞應，使諸菩薩來至於此，眾會",
    "T09n0263_009:0127c10": "欲見之。」佛語文殊：「卿當啟白眾寶如來，令",
    "T09n0263_009:0127c11": "現瑞應，使諸菩薩咸來至此各現身相，一",
    "T09n0263_009:0127c12": "切眾會皆欲見之。」文殊師利即受其教，輒",
    "T09n0263_009:0127c13": "啟滅度眾寶如來，尋現瑞應。",
    "T09n0263_009:0127c14": "於時妙音菩薩而於本土忽然不現，與八萬",
    "T09n0263_009:0127c15": "四千菩薩俱，動諸佛土雨寶蓮華，同時發作",
    "T09n0263_009:0127c16": "百千億伎樂，諸來菩薩各自現形，其眼明好",
    "T09n0263_009:0127c17": "猶如紺色，顏貌充滿如月盛明，體紫金光，",
    "T09n0263_009:0127c18": "無央數億百千功德莊嚴其身，威神巍巍智",
    "T09n0263_009:0127c19": "慧光光，奇相眾好文飾光顏，身力無極，其",
    "T09n0263_009:0127c20": "身處在七寶交絡，於虛空中去地四丈九尺，",
    "T09n0263_009:0127c21": "與諸菩薩眷屬圍遶，到忍世界至靈鷲山。下",
    "T09n0263_009:0127c22": "寶交路，手執寶瑛其價百千，詣能仁佛稽",
    "T09n0263_009:0127c23": "首足下，以持貢上能仁如來。復白佛言：「紫",
    "T09n0263_009:0127c24": "金離垢宿王華如來致問無量，起居輕利",
    "T09n0263_009:0127c25": "遊步康強。又問：『世尊說法如常乎？眾生一",
    "T09n0263_009:0127c26": "切受者增進耶？蠲除狐疑順法律不也？將無",
    "T09n0263_009:0127c27": "多懷婬怒癡行憎嫉饕餮不？能恭敬孝順父",
    "T09n0263_009:0127c28": "母聽受道法如法奉行不？隨邪見愛惜財寶",
    "T09n0263_009:0127c29": "諸根不定，為降諸魔眾官屬乎？又諸眾生，",
    "T09n0263_009:0128a01": "聽受滅度眾寶如來所說法耶？』今諸菩薩故",
    "T09n0263_009:0128a02": "來詣此，本土如來之所發遣，欲得奉見七寶",
    "T09n0263_009:0128a03": "塔寺滅度眾寶如來，問訊啟受聖體康寧，說",
    "T09n0263_009:0128a04": "法如何？眾生普受行如法不？眾寶如來現",
    "T09n0263_009:0128a05": "住久如，我等故來，欲得覩見眾寶如來形像",
    "T09n0263_009:0128a06": "所類，願佛現之。」時能仁佛語眾寶如來：「今",
    "T09n0263_009:0128a07": "妙音菩薩及諸眷屬，欲見世尊聖體形像。」眾",
    "T09n0263_009:0128a08": "寶如來尋時讚曰：「善哉！善哉！族姓子，卿能",
    "T09n0263_009:0128a09": "故來見能仁佛，稽首諮受《正法華經》，及復欲",
    "T09n0263_009:0128a10": "覩文殊師利啟諸不逮。」時蓮華首菩薩問佛：",
    "T09n0263_009:0128a11": "「妙音菩薩往宿命時，積何德本，乃致斯變無",
    "T09n0263_009:0128a12": "極神聖？」時能仁佛告蓮華首菩薩曰：「乃往過",
    "T09n0263_009:0128a13": "去久遠世時有佛，號雲雷音王如來、至真、等",
    "T09n0263_009:0128a14": "正覺，講說經道六度無極菩薩法藏，天上天",
    "T09n0263_009:0128a15": "下靡不蒙安。時妙音菩薩，聞其所說欣然",
    "T09n0263_009:0128a16": "意解，鼓百千音樂娛樂其佛，八萬四千眾寶",
    "T09n0263_009:0128a17": "妙器，貢上至尊，如是精進供養如來萬二千",
    "T09n0263_009:0128a18": "歲。又族姓子，妙音菩薩往宿命時，從雲雷",
    "T09n0263_009:0128a19": "音王如來之世，修無上法種此功德，未曾懈",
    "T09n0263_009:0128a20": "廢，傳如來旨化諸愚冥，不識至真悉令信",
    "T09n0263_009:0128a21": "樂。欲知爾時妙音菩薩，今妙音菩薩是也。用",
    "T09n0263_009:0128a22": "彼世時布施寶器、眾伎樂音，又復供養無數",
    "T09n0263_009:0128a23": "諸佛，億千佛所殖眾德本修治眾行，前世",
    "T09n0263_009:0128a24": "值遇億百千姟江河沙等諸佛世尊。",
    "T09n0263_009:0128a25": "「今蓮華首，為現妙音菩薩所行，不可限量",
    "T09n0263_009:0128a26": "變無數形，為諸眾生宣布講化《正法華經》。或",
    "T09n0263_009:0128a27": "現梵天形色貌而誘立之；或現天帝形或尊",
    "T09n0263_009:0128a28": "豪形或將軍形，化導眾兵；或息意天王、轉輪",
    "T09n0263_009:0128a29": "聖王、諸散小王，尊者長者、諸令長形，沙門梵",
    "T09n0263_009:0128b01": "志形像色貌。說《正法華經》，或現比丘、比丘尼、",
    "T09n0263_009:0128b02": "清信士、清信女形，宮人婇女、長者夫人、諸貧",
    "T09n0263_009:0128b03": "賤女形，男女大小而誘立之。說《正法華經》，",
    "T09n0263_009:0128b04": "或阿須倫形，迦留羅、真陀羅、摩休勒、人非人",
    "T09n0263_009:0128b05": "形像色貌，而誘立之。說《正法華經》，或入地",
    "T09n0263_009:0128b06": "獄、餓鬼、畜生及諸八難，所在擁護而救濟之，",
    "T09n0263_009:0128b07": "上中下士前後進退，隨其形體男女之像，而",
    "T09n0263_009:0128b08": "開化之。說《正法華經》，或入中宮化皇后形，",
    "T09n0263_009:0128b09": "度眾貴人。「蓮華首當知，妙音菩薩將護忍",
    "T09n0263_009:0128b10": "界一切眾生。又族姓子，妙音菩薩以若干",
    "T09n0263_009:0128b11": "變無數方便，誘忍佛土演《正法華經》，神足威",
    "T09n0263_009:0128b12": "德未曾損耗而復增益也，聖慧道智亦復如",
    "T09n0263_009:0128b13": "是。又族姓子，妙音菩薩光明功勳智慧巍",
    "T09n0263_009:0128b14": "巍，周旋十方隨時開化，輪轉無際皆使入",
    "T09n0263_009:0128b15": "律，上中下願各令得所，逮遊忍界，復至他",
    "T09n0263_009:0128b16": "方江河沙佛土，現菩薩身而為說法。又現聲",
    "T09n0263_009:0128b17": "聞、緣覺色像而開化，示本行所學，聞之亘然",
    "T09n0263_009:0128b18": "各成所志，不違本誓。若有眾生，奉如來律，",
    "T09n0263_009:0128b19": "以佛色像，隨其道律示現形貌，顯授大道無",
    "T09n0263_009:0128b20": "上正真，欲導慕泥洹現已滅度，因而示儀",
    "T09n0263_009:0128b21": "開化道慧。妙音菩薩勢力聖智不可惻度，",
    "T09n0263_009:0128b22": "超絕巍巍功德若斯，無以為喻。」於是蓮華首",
    "T09n0263_009:0128b23": "菩薩前白佛言：「妙音菩薩積功累德堂堂乃",
    "T09n0263_009:0128b24": "爾。唯然世尊，住何三昧開化眾生不可限量？」",
    "T09n0263_009:0128b25": "能仁如來告蓮華首菩薩曰：「族姓子聽！有三",
    "T09n0263_009:0128b26": "昧名現入眾像，妙音菩薩住斯定意，利益",
    "T09n0263_009:0128b27": "開化無限眾生使入道議。」佛說是妙音",
    "T09n0263_009:0128b28": "菩薩章句品時，其諸菩薩與妙音開士俱發",
    "T09n0263_009:0128b29": "來者，尋時皆逮現入眾像三昧正定。其行",
    "T09n0263_009:0128c01": "殊勝，於是忍界超越菩薩，所修定意諸有限",
    "T09n0263_009:0128c02": "數。若有逮致現入眾像三昧，便得總持，攬",
    "T09n0263_009:0128c03": "持三世無不蒙濟。時妙音菩薩，供養能仁如",
    "T09n0263_009:0128c04": "來、至真，具足奉事眾寶如來塔寺舍利，欲還",
    "T09n0263_009:0128c05": "本土，前稽首能仁如來，自歸而退，與眾會",
    "T09n0263_009:0128c06": "別，動震諸國雨眾蓮華，同時和鼓百千億姟",
    "T09n0263_009:0128c07": "雅頌伎樂，與八萬四千諸菩薩眾俱歸本土，",
    "T09n0263_009:0128c08": "前稽首禮妙紫金離垢宿華王如來，以詣忍",
    "T09n0263_009:0128c09": "界導利眾生。又覩眾寶如來寶寺舍利，及文",
    "T09n0263_009:0128c10": "殊師利、藥王菩薩所逮精進無極道力，見妙",
    "T09n0263_009:0128c11": "勇菩薩，令是八萬四千菩薩，皆得正行現入",
    "T09n0263_009:0128c12": "眾像三昧，往到彼間俱共進行。四萬二千天",
    "T09n0263_009:0128c13": "子，聞《正法華經》，皆悉逮得無所從生法忍；蓮",
    "T09n0263_009:0128c14": "華首菩薩逮正法華定。◎",
    "T09n0263_009:0128c15": "正法華經卷第九"
}