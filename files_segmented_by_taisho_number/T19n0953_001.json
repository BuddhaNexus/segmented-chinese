{
    "T19n0953_001:0285c08": "一字奇特佛頂經卷上",
    "T19n0953_001:0285c10": "開府儀同三司特進試鴻臚卿",
    "T19n0953_001:0285c11": "肅國公食邑三千戶賜紫贈司",
    "T19n0953_001:0285c12": "空謚大監正號大廣智大興善",
    "T19n0953_001:0285c13": "寺三藏沙門不空奉　詔譯",
    "T19n0953_001:0285c14": "現威德品第一",
    "T19n0953_001:0285c15": "如是我聞。一時婆伽梵住三十三天以如來",
    "T19n0953_001:0285c16": "加持無量福出生普遍光樓閣。大福俱胝莊",
    "T19n0953_001:0285c17": "嚴。大福佛資糧。普遍無量稱讚。無數功德",
    "T19n0953_001:0285c18": "眾。無量金剛。堅固不壞處。清淨佛世界莊",
    "T19n0953_001:0285c19": "嚴。一切摩尼寶王。莊飾開敷莊嚴圓淨。於智",
    "T19n0953_001:0285c20": "愛樂。無垢光明熾盛摩尼寶。善莊嚴。乃至",
    "T19n0953_001:0285c21": "世界。三摩地圓清淨。一切法理趣說清淨。",
    "T19n0953_001:0285c22": "無量色廣博摩尼寶海間錯。示現於無盡",
    "T19n0953_001:0285c23": "如來三摩地。清淨無盡摩尼寶王。變化間錯",
    "T19n0953_001:0285c24": "花。旋流摩尼樹枝。莊嚴。善巧方便示現佛",
    "T19n0953_001:0285c25": "智。一切花香摩尼寶光明交絡。普遍熾盛。佛",
    "T19n0953_001:0285c26": "加持所現遊戲神通普遍光。於大樓閣一",
    "T19n0953_001:0285c27": "切摩尼廣博旋轉。十方所觀察。吠瑠璃等",
    "T19n0953_001:0285c28": "種種寶莊嚴。無量寶王階道交絡圍遶。種",
    "T19n0953_001:0285c29": "種摩尼真珠垂作。端嚴竪蓋幢幡。珠網",
    "T19n0953_001:0286a01": "寶網覆以寶張。龍堅旃檀塗飾。自在王鈿",
    "T19n0953_001:0286a02": "飾。摩尼寶網彌覆。龍勝建立地。徹嚴智普",
    "T19n0953_001:0286a03": "遍光明。摩尼寶柱寶網交絡。師子蘂摩尼寶",
    "T19n0953_001:0286a04": "王娑羅樹彌覆。師子幢勝摩尼寶門。剎窓",
    "T19n0953_001:0286a05": "妙莊嚴。相映不壞。曼陀羅花摩訶曼陀羅花。",
    "T19n0953_001:0286a06": "曼殊沙花摩訶曼殊沙花。盧遮花摩訶盧遮",
    "T19n0953_001:0286a07": "花。輪花大輪花。蘇摩那花靺師迦花。多",
    "T19n0953_001:0286a08": "羅那花末羅花。瞿達羅花蘇件地花。陀弩",
    "T19n0953_001:0286a09": "色迦利花天蘇摩那花。烏波羅花蓮花俱勿",
    "T19n0953_001:0286a10": "頭花。白蓮花大花以散。坐無染智嚴藏師",
    "T19n0953_001:0286a11": "子座。妙清淨慧無二現行。說無相法住佛",
    "T19n0953_001:0286a12": "住。得一切佛平等。無礙通達不退轉法。",
    "T19n0953_001:0286a13": "無奪境界不思議清淨。得三世平等遍一切",
    "T19n0953_001:0286a14": "世界身。無能觀頂相。於一切法無疑智。成",
    "T19n0953_001:0286a15": "就一切行慧。無惑覺智無分別身。無二慧住",
    "T19n0953_001:0286a16": "最勝到彼岸。如來無壞智解脫智。究竟證得",
    "T19n0953_001:0286a17": "平等無中邊。盡虛空遍法界無功用智。獲得",
    "T19n0953_001:0286a18": "一切佛事未來際一切無數劫。轉不退輪加",
    "T19n0953_001:0286a19": "持。往菩提場摧魔。證正等覺轉法輪。現無",
    "T19n0953_001:0286a20": "著智嚴藏。一切相圓備所加無壞無依。善",
    "T19n0953_001:0286a21": "能頓現廣於十方一切世界。住兜率天宮。",
    "T19n0953_001:0286a22": "現沒生出家苦行加行。往菩提場摧魔。現",
    "T19n0953_001:0286a23": "證菩提轉法輪。般涅槃住法隱法。與四萬比",
    "T19n0953_001:0286a24": "丘八萬四千菩薩。皆從十方世界來集。皆住",
    "T19n0953_001:0286a25": "一生補處得灌頂位。出生無量三摩地解脫。",
    "T19n0953_001:0286a26": "住金剛最勝三摩地。得蓮花最勝三摩地。及",
    "T19n0953_001:0286a27": "得金剛喻三摩地。遊戲幢勝嚴具。一切佛",
    "T19n0953_001:0286a28": "法皆得現前。住功德藏莊嚴三摩地。善趣菩",
    "T19n0953_001:0286a29": "提場安住入佛境界。得說無盡陀羅尼莊嚴",
    "T19n0953_001:0286b01": "一切魔境界最勝色相。得無盡句說不空",
    "T19n0953_001:0286b02": "劫受記。能摧他教惡眾。建立名稱十方稱讚。",
    "T19n0953_001:0286b03": "出生無量檀戒忍進禪慧方便。一切佛讚歎",
    "T19n0953_001:0286b04": "稱揚。無數那庾多百千俱祇劫。圓滿作業遠",
    "T19n0953_001:0286b05": "離甚深難測緣生法。入顯邊常斷見。能施",
    "T19n0953_001:0286b06": "一切有情煩惱病。遍知隨應法藥。善淨清",
    "T19n0953_001:0286b07": "淨端嚴無垢意樂。以勇猛堅固金剛不壞",
    "T19n0953_001:0286b08": "慈善。於一切有情能攝受告。教以平等慧。",
    "T19n0953_001:0286b09": "無量功德智盡虛空際。住十力陀羅尼辯才",
    "T19n0953_001:0286b10": "理趣。所謂觀自在菩薩摩訶薩。常觀自在菩",
    "T19n0953_001:0286b11": "薩。得大勢菩薩。勝慧菩薩。金剛慧菩薩。師子",
    "T19n0953_001:0286b12": "慧菩薩。師子勇健步菩薩。金剛勇健步菩薩。",
    "T19n0953_001:0286b13": "金剛將菩薩。金剛幢菩薩。無動步勇健菩薩。",
    "T19n0953_001:0286b14": "清淨眼菩薩。三世步勇健菩薩。蓮花嚴菩",
    "T19n0953_001:0286b15": "薩。蓮花眼菩薩。寶嚴菩薩。金剛手菩薩。虛",
    "T19n0953_001:0286b16": "空無垢菩薩。妙臂菩薩。妙慧菩薩。大慧菩",
    "T19n0953_001:0286b17": "薩。寶藏菩薩。寶幢菩薩。寶印手菩薩。嚴王影",
    "T19n0953_001:0286b18": "像菩薩。功德王影像菩薩。嚴王菩薩。電光",
    "T19n0953_001:0286b19": "莊嚴菩薩。虛空庫藏菩薩。摧疑惑菩薩。雲",
    "T19n0953_001:0286b20": "音菩薩。清淨慧菩薩。雷音菩薩。曼殊室利",
    "T19n0953_001:0286b21": "童真菩薩。及慈氏菩薩為上首。與一切賢",
    "T19n0953_001:0286b22": "劫菩薩摩訶薩俱。復有妙界分天子。勝魔天",
    "T19n0953_001:0286b23": "子。功德嚴天子。勝天子。寂調自在天子。勝",
    "T19n0953_001:0286b24": "慧天子。善思惟天子。如是等大威德天子與",
    "T19n0953_001:0286b25": "二萬天子俱。皆發菩提心種植善根。復有",
    "T19n0953_001:0286b26": "四天王天。眾天。天帝釋。商主天。摩醯首羅",
    "T19n0953_001:0286b27": "天。梵王娑訶世界主。魔天子。復有大聲聞眾。",
    "T19n0953_001:0286b28": "所謂舍利子。大目揵連。迦旃延子。富樓那。",
    "T19n0953_001:0286b29": "賓頭盧。驕梵波提。尊宿塔象。迦葉波。大迦",
    "T19n0953_001:0286c01": "葉波。伽耶迦葉波。羅睺羅。如是等為上首。",
    "T19n0953_001:0286c02": "復有五千大藥叉將。所謂滿賢藥叉將。珠賢",
    "T19n0953_001:0286c03": "藥叉將。蠶(上)婆(去)羅水帝藥叉將。那訶羅",
    "T19n0953_001:0286c04": "藥叉將。般志迦藥叉將。并訶哩底母五百子",
    "T19n0953_001:0286c05": "以為眷屬。一切山及大河王。金翅為上首。有",
    "T19n0953_001:0286c06": "無量百千迦樓羅王。及與樹緊那羅王有",
    "T19n0953_001:0286c07": "無量緊那羅以為眷屬。及與群生主那羅延",
    "T19n0953_001:0286c08": "天。伊舍那鬼主。無量百千眷屬。及與婆蘇",
    "T19n0953_001:0286c09": "吉龍王。蓮花龍王。大蓮花龍王。娑伽羅龍",
    "T19n0953_001:0286c10": "王為上首。無量百千龍王以為眷屬。及餘",
    "T19n0953_001:0286c11": "天龍藥叉迦樓羅緊那羅摩睺羅伽人非",
    "T19n0953_001:0286c12": "人等俱。",
    "T19n0953_001:0286c13": "爾時世尊與無量百千眾前後圍遶。說如來",
    "T19n0953_001:0286c14": "頂真言行發起。坐大嚴師子座。吼如師子。",
    "T19n0953_001:0286c15": "光耀如日照曜如月。遍照如帝釋熾盛如炬。",
    "T19n0953_001:0286c16": "光如梵王高踊如須彌。大於海佛頂真言行",
    "T19n0953_001:0286c17": "次第而說。",
    "T19n0953_001:0286c18": "爾時世尊告菩薩等言。善男子有一切如來",
    "T19n0953_001:0286c19": "一切三摩地最勝三摩地王。由住此三摩地。",
    "T19n0953_001:0286c20": "一字輪王佛頂。汝當諦聽善聽極善聽慇",
    "T19n0953_001:0287a01": "懃作意受持。由受持故菩薩不退轉於無上",
    "T19n0953_001:0287a02": "正等菩提。時一切大菩薩合掌白佛言。唯願",
    "T19n0953_001:0287a03": "世尊說大明王一字。爾時世尊入一切最勝",
    "T19n0953_001:0287a04": "三摩地王。說此明王。",
    "T19n0953_001:0287a05": "南莫三漫多勃馱南步林吽(三合)",
    "T19n0953_001:0287a06": "纔說此明王。三千大千世界。為光明網。普",
    "T19n0953_001:0287a07": "遍照曜如恒河沙世界。照曜一切彼世",
    "T19n0953_001:0287a08": "界。震動一切彼世界。一切如來入一切三",
    "T19n0953_001:0287a09": "摩地最勝三摩地王。亦說此大明王。說時一",
    "T19n0953_001:0287a10": "切處皆得聞。此三千大千世界六種震動。東",
    "T19n0953_001:0287a11": "踊西沒南踊北沒。上踊下沒震動大震動。",
    "T19n0953_001:0287a12": "一切天從座而到如來前。乃至阿迦尼吒天",
    "T19n0953_001:0287a13": "眾。彼等悉皆思念如來。所有三千大千世界",
    "T19n0953_001:0287a14": "中有情。地獄傍生焰摩界。由照觸頂王光",
    "T19n0953_001:0287a15": "故。除一切苦受。彼時有情離嗔恚互觀如父",
    "T19n0953_001:0287a16": "母想。所有彼中生有情互作如是見。於三千",
    "T19n0953_001:0287a17": "大千世界中。輪圍山大輪圍山及餘黑山。由",
    "T19n0953_001:0287a18": "此明王佛頂光明照曜故。下至無間大地獄。",
    "T19n0953_001:0287a19": "上至阿迦尼吒天等。所有日月大神通大威",
    "T19n0953_001:0287a20": "德大自在。皆映蔽不能照曜。無有一處而",
    "T19n0953_001:0287a21": "不光明遍照。如是以世尊神通行作神通。癲",
    "T19n0953_001:0287a22": "狂者得念盲者得視。瘂者得言跛者能行。聾",
    "T19n0953_001:0287a23": "者得聞裸者得衣。所思求者皆得飲食及",
    "T19n0953_001:0287a24": "資緣具。受苦者得安隱。乃至懷胎者產生",
    "T19n0953_001:0287a25": "之時皆得安隱。",
    "T19n0953_001:0287a26": "爾時彼等菩薩往詣世尊。皆生奇特作是言。",
    "T19n0953_001:0287a27": "世尊不思議奇特大奇特此佛頂王。世尊",
    "T19n0953_001:0287a28": "作如是。見此三千大千世界。寶網遍覆於上。",
    "T19n0953_001:0287a29": "虛空雨天妙花天妙花雲末香雲旃檀雲衣",
    "T19n0953_001:0287b01": "服塗香雲花鬘雲天妙花鬘雲。一切菩薩一",
    "T19n0953_001:0287b02": "切天龍藥叉乾闥婆阿修羅迦樓羅緊那羅",
    "T19n0953_001:0287b03": "摩睺羅伽等。以天妙花而散佛上。又雨繒衣",
    "T19n0953_001:0287b04": "寶蓋幢幡天妙音樂。於空中而奏。從彼音樂",
    "T19n0953_001:0287b05": "出如是聲。奇哉世尊佛頂。設住十地菩薩不",
    "T19n0953_001:0287b06": "能瞻覩。所有一切有情互得安樂。得念佛三",
    "T19n0953_001:0287b07": "摩地。彼時釋提桓因一切盡欲界天子。俱往",
    "T19n0953_001:0287b08": "詣世尊白佛言。世尊若有持此大明王。我",
    "T19n0953_001:0287b09": "等所有一切天。見彼皆起分半座與坐。時世",
    "T19n0953_001:0287b10": "尊告天帝釋言。天帝法爾。成就頂輪者。天帝",
    "T19n0953_001:0287b11": "釋等諸天見者必分座。天帝無有有情界攝。",
    "T19n0953_001:0287b12": "見成就頂輪者而不與半座。除得地位菩薩。",
    "T19n0953_001:0287b13": "住不思議解脫得三摩地者。及緣覺離欲聲",
    "T19n0953_001:0287b14": "聞。天帝法爾。或有餘見成就頂輪從座不起",
    "T19n0953_001:0287b15": "者。彼頭破百分。時天帝釋作是言。世尊我加",
    "T19n0953_001:0287b16": "護持明者。若修此明王若讀若供養。若書",
    "T19n0953_001:0287b17": "寫經卷乃至受持。彼不墮惡趣。令彼得正",
    "T19n0953_001:0287b18": "念。世尊讚歎天帝釋。如是如是天帝若有",
    "T19n0953_001:0287b19": "成就此明王者。讀誦者。必不墮惡趣。得宿",
    "T19n0953_001:0287b20": "命智不諂曲無離間語。不矯不異心具善巧",
    "T19n0953_001:0287b21": "方便。天帝釋持頂輪者。墮惡趣無有是處。",
    "T19n0953_001:0287b22": "常生婆羅門剎利大王族。端正具色相好。成",
    "T19n0953_001:0287b23": "就文筆論工巧。不慳悋。得聞持不忘。父母",
    "T19n0953_001:0287b24": "不離法爾。佛頂威德不思議無比量。佛頂",
    "T19n0953_001:0287b25": "族不思議。時彼一切天眾菩薩皆生奇特。其",
    "T19n0953_001:0287b26": "有供養無量佛。得至彼人手一切天世攝受。",
    "T19n0953_001:0287b27": "若至彼人手無沮壞。若得此者成就不思議",
    "T19n0953_001:0287b28": "功德。",
    "T19n0953_001:0287b29": "一字奇特佛頂經印契品第二",
    "T19n0953_001:0287c01": "爾時金剛手菩薩。無量俱胝持明眾圍遶。往",
    "T19n0953_001:0287c02": "詣世尊頭面禮足。白佛言。世尊大有持明",
    "T19n0953_001:0287c03": "者。於佛教真言行修行彼不具方便不善知",
    "T19n0953_001:0287c04": "儀則。為彼有情利益由此方便速得成就。唯",
    "T19n0953_001:0287c05": "願世尊演說佛頂真言教。佛告執金剛。持明",
    "T19n0953_001:0287c06": "者先當受三歸發菩提心。清淨澡浴大悲愍",
    "T19n0953_001:0287c07": "念一切有情。於寂靜處應結契印。親承稟而",
    "T19n0953_001:0287c08": "受。若異此結者。諸魅及毘那夜迦而作障難",
    "T19n0953_001:0287c09": "死墮地獄。不灌頂者不發菩提心者。彼人",
    "T19n0953_001:0287c10": "前不應結此等印。先應結三部心印。四頂互",
    "T19n0953_001:0287c11": "內結合。其二輪並竪。前附著指。是名一",
    "T19n0953_001:0287c12": "切如來心印。",
    "T19n0953_001:0287c13": "即前印左輪屈入掌中。右輪如前竪。是名",
    "T19n0953_001:0287c14": "蓮花部心。",
    "T19n0953_001:0287c15": "即前蓮花部心印。右輪屈入掌中。左輪依",
    "T19n0953_001:0287c16": "前竪。是名金剛部心印。二手竪互交諸頂。",
    "T19n0953_001:0287c17": "虛心合掌如花在掌中。是普通一切佛頂印。",
    "T19n0953_001:0287c18": "金剛藏先當結一切世間出世間真言上上一",
    "T19n0953_001:0287c19": "切佛頂主轉輪王印相。",
    "T19n0953_001:0287c20": "二手內相叉作拳。竪二光屈上節。二輪並",
    "T19n0953_001:0288a01": "竪。二蓋屈兩節。相柱於二輪上。此是輪王",
    "T19n0953_001:0288a02": "根本印。一切印中最殊勝。",
    "T19n0953_001:0288a03": "即前根本印。右蓋於右光後。直竪令不著。",
    "T19n0953_001:0288a04": "是名頂印。",
    "T19n0953_001:0288a05": "即前根本印。二蓋各於光後。直竪令不",
    "T19n0953_001:0288a06": "相著。是名頭印。",
    "T19n0953_001:0288a07": "即前根本印。二蓋各屈柱二光背。是甲冑",
    "T19n0953_001:0288a08": "印。即前根本印。屈二蓋二節。背相逼。二",
    "T19n0953_001:0288a09": "輪平竪附二蓋。是牆印。持明者由結此印。",
    "T19n0953_001:0288a10": "設頂行等不能附近。何況餘作障毘那夜",
    "T19n0953_001:0288a11": "迦等。",
    "T19n0953_001:0288a12": "即前根本印。二蓋屈拄二光第三節。是名輪",
    "T19n0953_001:0288a13": "王心印。與真言相應能作一切事業。",
    "T19n0953_001:0288a14": "即前根本印。屈二蓋附於二光第三節上。是",
    "T19n0953_001:0288a15": "名輪王心中心印。",
    "T19n0953_001:0288a16": "即前根本印。屈右蓋於右光後。向身三招。",
    "T19n0953_001:0288a17": "是迎請印。由此印請一切真言聖天。及召",
    "T19n0953_001:0288a18": "持金剛。何況餘菩薩等。左蓋向外三擲。是",
    "T19n0953_001:0288a19": "奉送印。即前根本印。二蓋屈相拄。附二光。二",
    "T19n0953_001:0288a20": "輪各各竪附蓋側。是閼伽印。先於掌中安",
    "T19n0953_001:0288a21": "花。然後結此印。初迎請及奉送。各用此印",
    "T19n0953_001:0288a22": "奉獻閼伽。即前根本印。二輪各屈入掌中。",
    "T19n0953_001:0288a23": "即成方隅界。即前印二輪並竪。微不著",
    "T19n0953_001:0288a24": "蓋。目上瞻視而結。是名上方印。即前印二輪",
    "T19n0953_001:0288a25": "並竪。更互左右動招。是名摧諸關鍵印。",
    "T19n0953_001:0288a26": "即前根本印。左右蓋輪各相拄如環。各依光",
    "T19n0953_001:0288a27": "而住。是名縛一切有情及俱摩羅天梵天大",
    "T19n0953_001:0288a28": "自在天那羅延天等縛己句召令順伏印。蓋",
    "T19n0953_001:0288a29": "輪解。即成解脫。",
    "T19n0953_001:0288b01": "即前根本印。欲得斷壞他真言。以二輪甲",
    "T19n0953_001:0288b02": "恰二蓋甲側。一切真言明成斷壞。",
    "T19n0953_001:0288b03": "即前根本印。右蓋屈倚右光下節。是塗香印。",
    "T19n0953_001:0288b04": "即前根本印。屈左蓋倚。左光下節。即是花",
    "T19n0953_001:0288b05": "印。",
    "T19n0953_001:0288b06": "即前根本印。二蓋各屈倚二光下節。是燒",
    "T19n0953_001:0288b07": "香印。",
    "T19n0953_001:0288b08": "即前根本印。屈二蓋一節。各附於二輪側。是",
    "T19n0953_001:0288b09": "名獻食印。",
    "T19n0953_001:0288b10": "即前根本印。屈二蓋兩節。令背不相著。並",
    "T19n0953_001:0288b11": "竪二輪以捻蓋側。是名燈印。修行者以此",
    "T19n0953_001:0288b12": "等印。念誦時結用。",
    "T19n0953_001:0288b13": "即前根本印。二蓋甲拄二輪甲上。是名能縛",
    "T19n0953_001:0288b14": "一切難調鬼魅起屍茶吉尼及水行者。縛",
    "T19n0953_001:0288b15": "其口。却結如根本印成解。",
    "T19n0953_001:0288b16": "結根本印。以花菓安於印中。念誦與人即得",
    "T19n0953_001:0288b17": "敬愛。",
    "T19n0953_001:0288b18": "即前根本印。屈二蓋一節相逼。以二輪並",
    "T19n0953_001:0288b19": "壓。以忿怒誦根本真言。能禁止象馬車",
    "T19n0953_001:0288b20": "輪。即此印乘象結遙擲。能禁止他敵。",
    "T19n0953_001:0288b21": "結根本印。入軍陣。能禁一切刀兵所不能",
    "T19n0953_001:0288b22": "害。結根本印。忿怒擲於池井泉。一切龍宮火",
    "T19n0953_001:0288b23": "焰熾然。殺害一切那伽擲於空中。一切持明",
    "T19n0953_001:0288b24": "仙乾闥婆緊那羅能殺害。",
    "T19n0953_001:0288b25": "爾時世尊復告金剛手菩薩言。此大曼茶羅",
    "T19n0953_001:0288b26": "名持三昧耶。能摧一切天龍藥叉乾闥婆阿",
    "T19n0953_001:0288b27": "修羅迦樓羅緊那羅摩睺羅伽人非人等。",
    "T19n0953_001:0288b28": "一切菩薩不能違越。調伏一切難調伏有情。",
    "T19n0953_001:0288b29": "能壞一切真言明。句召一切菩薩。一切佛",
    "T19n0953_001:0288c01": "稱讚稱譽歡喜大師子吼。纔結設住十地菩",
    "T19n0953_001:0288c02": "薩。皆欲消融驚駭。何況餘梵天等。是故善",
    "T19n0953_001:0288c03": "男子我為汝及觀自在菩薩。大師子吼。善男",
    "T19n0953_001:0288c04": "子此一字轉輪王真言。從無量如來受得。轉",
    "T19n0953_001:0288c05": "為他說。一切天眾生奇特。善男子此不思議",
    "T19n0953_001:0288c06": "一字輪王。一切如來說。善男子我過去世阿",
    "T19n0953_001:0288c07": "僧祇劫。當彼之時有佛。名轉輪聖王如來應",
    "T19n0953_001:0288c08": "供正遍知。以三摩地住轉輪王形。善男子我",
    "T19n0953_001:0288c09": "於彼時曾為長者。於彼如來所。承事供養諸",
    "T19n0953_001:0288c10": "佛設食。金剛手時彼如來說此一字輪王真",
    "T19n0953_001:0288c11": "言。我於彼時捨家趣於非家。以大精進求成",
    "T19n0953_001:0288c12": "就。不捨此身得成持明轉輪聖王。得神通",
    "T19n0953_001:0288c13": "遊於阿迦尼吒天。善男子我成就無量百千",
    "T19n0953_001:0288c14": "俱胝有情。安立於無上正等菩提。調伏無量",
    "T19n0953_001:0288c15": "百千難調有情。次第皆得成等正覺。善男子",
    "T19n0953_001:0288c16": "當知此不思議輪王佛頂。大威德大精進勇",
    "T19n0953_001:0288c17": "健。百劫不能具說我今少分說。於後五濁世",
    "T19n0953_001:0288c18": "應廣顯揚宣布於堅固有情淨信大乘者。其",
    "T19n0953_001:0288c19": "人則持一切如來祕密。善男子此一字輪王。",
    "T19n0953_001:0288c20": "一切如來祕密。一切如來堅實。一切如來最",
    "T19n0953_001:0289a01": "勝。一切如來加持三摩地為真實。一切三摩",
    "T19n0953_001:0289a02": "地上上。等同如來最勝三摩地。令一切菩薩",
    "T19n0953_001:0289a03": "生奇特三摩地。顯示一切如來。令諸菩薩不",
    "T19n0953_001:0289a04": "能思惟校量。善男子我略說如來自住此真",
    "T19n0953_001:0289a05": "言形。善男子我於中說一切印加持大輪",
    "T19n0953_001:0289a06": "王廣大擲印相。",
    "T19n0953_001:0289a07": "並兩脚立。以左脚大指壓右脚大指。二手從",
    "T19n0953_001:0289a08": "右膝左右旋轉。如金剛舞。漸上至乳。又於兩",
    "T19n0953_001:0289a09": "頰旋轉。至頂上。結根本印。即住尾捨佉立。",
    "T19n0953_001:0289a10": "　纔擲梵天俱魔天　　帝釋摩醯首羅天",
    "T19n0953_001:0289a11": "　那羅延天及大眾　　龍藥叉眾及脩羅",
    "T19n0953_001:0289a12": "　羅剎毘那夜迦等　　一切隨族及鬼眾",
    "T19n0953_001:0289a13": "　迷亂悶絕生恐怖　　所有住者天羅剎",
    "T19n0953_001:0289a14": "　住於地下鬼神類　　纔結此印皆馳散",
    "T19n0953_001:0289a15": "　行者應起悲愍心　　息災念誦除苦惱",
    "T19n0953_001:0289a16": "　誦心真言結心印　　淨心彼等得安樂",
    "T19n0953_001:0289a17": "如是金剛手。擲印有二種。所謂共不共。此是",
    "T19n0953_001:0289a18": "不共印。我今次說共印。",
    "T19n0953_001:0289a19": "平脚立。舉右脚如舞勢旋轉。結根本印。安於",
    "T19n0953_001:0289a20": "頂上。此名害印。於天魔障難處應用。纔結",
    "T19n0953_001:0289a21": "此印。一切諸魔十方馳散。金剛手此名共印。",
    "T19n0953_001:0289a22": "(夫結擲印。依事法五支成身。想自身如一字輪王。七珍圍遶光明赫奕。難可瞻睹。左手拄右",
    "T19n0953_001:0289a23": "跨。右手持輪。左右阿哩茶鉢羅二合哆哩茶按步。怒目左右顧視。如師子王奮迅。然後住擲印。結印安",
    "T19n0953_001:0289a24": "於頂。即想十二輻金輪隨魔所在方而擲其印。或畫彼魔形。以印向之而擲。後應起慈心作息災法。誦佛母",
    "T19n0953_001:0289a25": "真言。或誦心真言。息災護摩。或作彼形。用牛乳誦佛母真言以灌沐之。令彼安樂。不然累劫作障",
    "T19n0953_001:0289a26": "道因緣)。",
    "T19n0953_001:0289a27": "爾時金剛手菩薩白佛。言願世尊說易方便。",
    "T19n0953_001:0289a28": "世尊或有有情下劣精進無勤勇。世尊彼",
    "T19n0953_001:0289b01": "不能修最勝成就。是故為彼有情住大乘者。",
    "T19n0953_001:0289b02": "說作業易方便。世尊由如來加持力故。於五",
    "T19n0953_001:0289b03": "濁末時。由此大明王。以少方便治一切毒。",
    "T19n0953_001:0289b04": "佛告執金剛。即前根本印。二風竪合如針。",
    "T19n0953_001:0289b05": "以發動毒。",
    "T19n0953_001:0289b06": "即前印以二蓋相拄。向下屈搖動。召迷悶",
    "T19n0953_001:0289b07": "毒。然開二蓋便成發遣毒令散。",
    "T19n0953_001:0289b08": "即前根本印。開竪二勝是令語印。",
    "T19n0953_001:0289b09": "即前根本印。並竪二輪不著蓋頂。令阿尾",
    "T19n0953_001:0289b10": "捨。互搖動令倒。互相繫令語。互相纏令舞。",
    "T19n0953_001:0289b11": "各擲散令無毒。善男子此明王能作一切事",
    "T19n0953_001:0289b12": "業。其於鬼魅等亦如是作。",
    "T19n0953_001:0289b13": "爾時金剛手祕密主白佛言。云何持明者結",
    "T19n0953_001:0289b14": "印當於何處。",
    "T19n0953_001:0289b15": "佛告持金剛。彼應淨澡浴。於閑靜隱密有舍",
    "T19n0953_001:0289b16": "利處。對像前應結。若異此結即被傷損。成",
    "T19n0953_001:0289b17": "就時結遍擲印。於大魔大障難處用。天修羅",
    "T19n0953_001:0289b18": "鬪戰及調伏難調伏有情。若餘處用傷損有",
    "T19n0953_001:0289b19": "情。",
    "T19n0953_001:0289b20": "一字奇特佛頂經曼茶羅儀軌品第三",
    "T19n0953_001:0289b21": "爾時觀自在菩薩摩訶薩。以佛威神之力。從",
    "T19n0953_001:0289b22": "座而起偏袒右肩右膝著地。於世尊前合掌",
    "T19n0953_001:0289b23": "禮已而白佛言。我請世尊說真言不思議。世",
    "T19n0953_001:0289b24": "尊諸佛世尊明王佛頂不思議。設住十地菩",
    "T19n0953_001:0289b25": "薩不能瞻覩。何況餘釋梵護世天等。今請",
    "T19n0953_001:0289b26": "世尊應供正遍知。唯願說三昧耶曼茶羅。",
    "T19n0953_001:0289b27": "過去先佛世尊已說。由入此曼茶羅。即成入",
    "T19n0953_001:0289b28": "一切曼茶羅。於此灌頂。於一切曼茶羅得",
    "T19n0953_001:0289b29": "灌頂。於此得印可。於一切曼茶羅得印可。於",
    "T19n0953_001:0289c01": "此得入。超越一切魔道。由見此得解脫一切",
    "T19n0953_001:0289c02": "魔道。由入此得不退轉。於此得灌頂。於一",
    "T19n0953_001:0289c03": "切真言印自在。由入此持金剛攝受。得離一",
    "T19n0953_001:0289c04": "切罪。由入此能堪任一切事業。由入此安",
    "T19n0953_001:0289c05": "樂易方便。能成大明王離一切障難。由入此",
    "T19n0953_001:0289c06": "或善男子或善女人成就無量功德。世尊我曾",
    "T19n0953_001:0289c07": "為人。修此一字明轉輪王。得無量菩薩三摩",
    "T19n0953_001:0289c08": "地。得不思議如來加持。世尊我曾憶念。超恒",
    "T19n0953_001:0289c09": "河沙數劫。當彼時有佛。名寶髻如來應供正",
    "T19n0953_001:0289c10": "遍知。世界名妙慧。我當彼之時貧匱。以賣",
    "T19n0953_001:0289c11": "柴方便活命。我聞寶髻如來應供正遍知彼",
    "T19n0953_001:0289c12": "成就無量功德。於如來前發願。如來皆令成",
    "T19n0953_001:0289c13": "就。我於彼時在家作是思惟。我今請寶髻如",
    "T19n0953_001:0289c14": "來設飯食。早起賣柴營辦食飲。往詣世尊請",
    "T19n0953_001:0289c15": "佛飯食。如來受請。我於佛世尊發廣大淨",
    "T19n0953_001:0289c16": "信。奉獻食禮佛已作是願言。一切眾生勿令",
    "T19n0953_001:0289c17": "貧匱。彼如來知我信心猛利清淨。謂我言善",
    "T19n0953_001:0289c18": "男子持此一字佛頂輪王。廣為我說本教",
    "T19n0953_001:0289c19": "福利。則彼世尊為我說。我歡喜奉行。我以大",
    "T19n0953_001:0289c20": "精進勤勇。以此身得大明王。得無礙嚴三摩",
    "T19n0953_001:0289c21": "地。世尊由此三摩地。成就無量百千持明。",
    "T19n0953_001:0289c22": "於無上正等菩提。世尊我當知。此如來佛頂",
    "T19n0953_001:0290a01": "不思議如是。佛三十二大人相中。佛頂為最",
    "T19n0953_001:0290a02": "勝。如是一切真言中。此佛頂真言為最勝。",
    "T19n0953_001:0290a03": "如是世尊天中。佛為無上大師。如是佛頂輪",
    "T19n0953_001:0290a04": "王。一切真言中明王。如是廣大。唯願世",
    "T19n0953_001:0290a05": "尊如來應供正遍知。為我說曼茶羅。",
    "T19n0953_001:0290a06": "爾時世尊告觀自在菩薩摩訶薩言。汝大悲",
    "T19n0953_001:0290a07": "者大菩提薩埵。於有情大悲體生。無量大",
    "T19n0953_001:0290a08": "悲有情利益故。大薩埵汝應諦聽。我略說曼",
    "T19n0953_001:0290a09": "茶羅。一切曼茶羅中王。一切天龍藥叉乾闥",
    "T19n0953_001:0290a10": "婆阿修羅迦樓羅緊那羅摩睺羅伽於集會",
    "T19n0953_001:0290a11": "中。一切佛菩薩所遊戲。金剛手大菩薩輪王",
    "T19n0953_001:0290a12": "三昧耶所加持。為諸菩薩三昧耶利益故。由",
    "T19n0953_001:0290a13": "持誦此輪王。善男子如來於有情作利益。",
    "T19n0953_001:0290a14": "捨末後身得安樂。無沮壞。得大曼茶羅佛",
    "T19n0953_001:0290a15": "頂輪王修行者。一切意願豐足。善男子先應",
    "T19n0953_001:0290a16": "阿闍梨於大菩提心堅固。於大願決定。常念",
    "T19n0953_001:0290a17": "誦。平等戒梵行者。具大悲知恩多聞報恩",
    "T19n0953_001:0290a18": "者。護戒禁者。應畫輪王曼茶羅。異此而教",
    "T19n0953_001:0290a19": "畫者墮於惡趣彼應先淨其地。多有花菓",
    "T19n0953_001:0290a20": "處。於山頂金剛座轉法輪等處勝上成就。應",
    "T19n0953_001:0290a21": "畫於東北微下處。其地平正不鹹鹵無棘刺",
    "T19n0953_001:0290a22": "骨毛髮爪甲處。離彊石髑髏沙穢黑泥處。若",
    "T19n0953_001:0290a23": "土色好及無如上穢惡。當掘出土却用填築。",
    "T19n0953_001:0290a24": "如地已堅土有餘即是上處。堪為成就。如土",
    "T19n0953_001:0290a25": "不足此處不堪。當改覓勝處。驗地已。於如是",
    "T19n0953_001:0290a26": "相貌地。於廣大悅意端嚴樹莊嚴處。具如是",
    "T19n0953_001:0290a27": "功德處。應畫曼茶羅。令童女合白緤縷作五",
    "T19n0953_001:0290a28": "色拼線。或用藕絲不斷續無結類者。或用",
    "T19n0953_001:0290a29": "野麻或用牧牛繩。應用拼地。初起首拼線",
    "T19n0953_001:0290b01": "用心真言一百八遍。令護摩心真言曰。",
    "T19n0953_001:0290b02": "南麼三漫多勃馱南阿鉢囉(二合)底呵多捨",
    "T19n0953_001:0290b03": "娑那南唵怛他孽都瑟尼(二合)沙阿那",
    "T19n0953_001:0290b04": "嚩盧枳多沒馱尼斫羯羅(二合)靺[口*栗]底(二合)",
    "T19n0953_001:0290b05": "吽惹嚩(二合)羅惹嚩(二合)羅馱迦馱迦度",
    "T19n0953_001:0290b06": "那微度那怛囉娑野麼囉逾瑳囉耶訶那訶",
    "T19n0953_001:0290b07": "那伴惹伴惹暗惡屩屩鉢嚨(二合)企尼",
    "T19n0953_001:0290b08": "君吒哩尼阿鉢囉(二合)爾多薩怛囉(二合)馱",
    "T19n0953_001:0290b09": "哩尼吽發娑嚩(二合)訶",
    "T19n0953_001:0290b10": "此名輪王心。於曼茶羅中。以壇中先所置香",
    "T19n0953_001:0290b11": "花。加持一百八遍。於壇中獻閼伽已。然後",
    "T19n0953_001:0290b12": "拼一切色。皆用心真言加持。應畫先白次",
    "T19n0953_001:0290b13": "赤次黃次綠次黑。如是等粉或用珊瑚金摩",
    "T19n0953_001:0290b14": "尼真珠吠瑠璃等。應錯為末。或用粳朱粉",
    "T19n0953_001:0290b15": "種種染為色和香。如是名色次第。若不得如",
    "T19n0953_001:0290b16": "上色。取赤土黃土綠土等用。護自身護曼茶",
    "T19n0953_001:0290b17": "羅處護弟子。皆用心真言。一切應作誦持明",
    "T19n0953_001:0290b18": "王心真言。應拼曼茶羅。用隨心加持香水",
    "T19n0953_001:0290b19": "散灑壇上。隨心真言曰。",
    "T19n0953_001:0290b20": "南莫三漫多勃馱南阿鉢囉(二合)底呵多舍",
    "T19n0953_001:0290b21": "娑那南唵阿鉢囉(二合)爾多特(地翼反)",
    "T19n0953_001:0290b22": "此名輪王隨心。以此真言一切方處。塗香",
    "T19n0953_001:0290b23": "花燒香飲食閼伽等一一加持而獻。則展",
    "T19n0953_001:0290b24": "線從伊舍那方起首。於中央安羯刺賒盛",
    "T19n0953_001:0290b25": "水。諸種子及藥盛滿。以繒繫項。於四隅。展",
    "T19n0953_001:0290b26": "線各兩道枰。若線斷若亂若結。用酥以六字",
    "T19n0953_001:0290b27": "辦事真言護摩。一百八遍真言曰。",
    "T19n0953_001:0290b28": "南莫三漫多勃馱南阿鉢囉(二合)底呵多",
    "T19n0953_001:0290b29": "舍娑那南唵吒嚧唵(三合)滿馱娑嚩(二合)",
    "T19n0953_001:0290c01": "訶",
    "T19n0953_001:0290c02": "誦一百八遍則得息災。若拼不直即身乖",
    "T19n0953_001:0290c03": "和。若線亂即迷惑。執線之時不應[起-巳+百]。若",
    "T19n0953_001:0290c04": "[起-巳+百]即身疾病。是故漬線之時。須良久令粉",
    "T19n0953_001:0290c05": "汁潤徹。即抨道麁細得勻。四角橛不太麁",
    "T19n0953_001:0290c06": "不太細。令與壇相稱。應釘之。如是等線四方",
    "T19n0953_001:0290c07": "四門。其中央安佛頂輪王。或以佛印。佛左右",
    "T19n0953_001:0290c08": "安煩惱雹法輪。又畫光聚高二佛頂王。亦",
    "T19n0953_001:0290c09": "右左安。及白傘蓋佛頂。勝三佛頂。佛眼。",
    "T19n0953_001:0290c10": "佛毫相。爍吃底(丁移反)牙。應安佛慈火福德",
    "T19n0953_001:0290c11": "明及威德明最勝及商羯梨三部母明阿難須",
    "T19n0953_001:0290c12": "菩提鉢及錫杖等。於佛右左次第而畫。外四",
    "T19n0953_001:0291a01": "門左右各應畫佛使者。西門中畫無能勝。",
    "T19n0953_001:0291a02": "并於門界道中畫難陀烏波難陀二龍王。",
    "T19n0953_001:0291a03": "四門畫持蓮華持金剛。應佛右左畫摩醯首",
    "T19n0953_001:0291a04": "羅并妻。俱尾羅天持持。於一切處門兩邊。",
    "T19n0953_001:0291a05": "應置。第三院應取第二院之半。於第三院中",
    "T19n0953_001:0291a06": "畫梵王及諸天迦樓羅護世等。及餘天隨意",
    "T19n0953_001:0291a07": "而畫。彼三部本族眷屬亦應畫。一切皆依無",
    "T19n0953_001:0291a08": "能勝壇儀軌(金剛起中說)畫壇已。應取新瓶底不",
    "T19n0953_001:0291a09": "黑者。令應量。取阿摩羅梢葉插其中。又取",
    "T19n0953_001:0291a10": "俱緣菓安於瓶口上(此土無隨時取花菓枝葉相兼端正者)瓶中置",
    "T19n0953_001:0291a11": "諸寶及諸種子。并香水令滿。以細繒帛繫",
    "T19n0953_001:0291a12": "其項。安於壇四角及中央。門皆立剎柱。以",
    "T19n0953_001:0291a13": "時花為鬘。莊嚴并懸幢幡。應置香爐燒沈水",
    "T19n0953_001:0291a14": "香檀香。即阿闍梨。於壇側。應作護摩。以根本",
    "T19n0953_001:0291a15": "真言。用酥護摩一百八遍。然後迎請。以明",
    "T19n0953_001:0291a16": "王頭頂甲冑。自加持身。於一切有情起大悲",
    "T19n0953_001:0291a17": "心。復發菩提心。取金銀或瓦器。盛諸種子",
    "T19n0953_001:0291a18": "及花香水令滿。右膝著地結根本印。應請明",
    "T19n0953_001:0291a19": "王。用心真言依次第。應請天龍藥叉等。即",
    "T19n0953_001:0291a20": "以明王心加持中瓶一百八遍。然後取菩提",
    "T19n0953_001:0291a21": "樹木(此土用夜合木)然火。和三甜。用頭王真言護摩",
    "T19n0953_001:0291a22": "一百八遍。即一一真言各護摩一百八遍。頂",
    "T19n0953_001:0291a23": "真言曰。",
    "T19n0953_001:0291a24": "南莫三漫多勃馱南阿鉢囉(二合)底訶多舍",
    "T19n0953_001:0291a25": "娑那南唵斫羯囉(二合)靺[口*栗]底(二合)唵",
    "T19n0953_001:0291a26": "吽",
    "T19n0953_001:0291a27": "頭真言曰。",
    "T19n0953_001:0291a28": "唵斫羯囉(二合)靺[口*栗]底(二合)吽發娑嚩(二合)",
    "T19n0953_001:0291a29": "訶(歸命同上)",
    "T19n0953_001:0291b01": "結下上方界真言曰。",
    "T19n0953_001:0291b02": "唵微枳囉拏微特防(去二合)娑尼迦比羅貳",
    "T19n0953_001:0291b03": "嚩哩尼怛囉(二合)娑耶嚩日羅(二合引)吠",
    "T19n0953_001:0291b04": "賖薩帝呶(引)羅特嚩(二合)能(上)瑟吒羅",
    "T19n0953_001:0291b05": "(二合)囉乞沙(二合)[牟*含]發(歸命同頂真言)",
    "T19n0953_001:0291b06": "甲冑真言(歸命准前)。",
    "T19n0953_001:0291b07": "唵斫羯囉(二合)靺[口*栗]底(二合)鉢囉(二合)賒弭",
    "T19n0953_001:0291b08": "多囉捺囉(二合引)囉捺囉(二合引)娑(去)薩摩(二合)",
    "T19n0953_001:0291b09": "車盧瑟尼(二合)沙囉乞沙(二合)囉乞沙(二合)[牟*含]",
    "T19n0953_001:0291b10": "吽發娑縛(二合)訶",
    "T19n0953_001:0291b11": "牆真言(歸命准前)。",
    "T19n0953_001:0291b12": "噁(引)莫壑",
    "T19n0953_001:0291b13": "如是如前說印。隨事業應用之。一切真言天",
    "T19n0953_001:0291b14": "明。用根本真言安立。則於世尊聖眾作食飲。",
    "T19n0953_001:0291b15": "隨力供養。禮一切佛菩薩五輪著地。以香泥",
    "T19n0953_001:0291b16": "塗手。結大三昧耶印示之。二手虛心合掌。諸",
    "T19n0953_001:0291b17": "度各微屈如芙蓉。名如來族三昧耶印。然後",
    "T19n0953_001:0291b18": "一一誦一百八遍。心真言亦誦。旋遶曼茶",
    "T19n0953_001:0291b19": "羅啟白聖眾。我所不應作而作。所有過犯儀",
    "T19n0953_001:0291b20": "軌加減。唯願聖眾捨過。如是第二第三亦如",
    "T19n0953_001:0291b21": "是說。弟子已受戒者。於真言法生淨信者。已",
    "T19n0953_001:0291b22": "發菩提心者。於三寶淨信者。弟子有如是德",
    "T19n0953_001:0291b23": "者。應令入。入者限七八。若欲入曼茶羅。淨澡",
    "T19n0953_001:0291b24": "浴遍身塗香令設誓。若越三昧耶或有愚癡",
    "T19n0953_001:0291b25": "者。墮於無間地獄。汝等善男子應常護持三",
    "T19n0953_001:0291b26": "昧耶如是。為弟子告三昧耶。以繒帛覆面。",
    "T19n0953_001:0291b27": "結三昧耶印令稱心真言。令擲花。所於彼上",
    "T19n0953_001:0291b28": "花落即定其部族。如是引弟子已。一一為弟",
    "T19n0953_001:0291c01": "子誦根本真言。以酥護摩一百八遍。如是作",
    "T19n0953_001:0291c02": "已應告三昧耶。汝等於真言行當勤修。於大",
    "T19n0953_001:0291c03": "乘不應生疑惑。一切天不應輕賤。佛教中不",
    "T19n0953_001:0291c04": "應疑惑。弟子等於阿闍梨。殊勝捨施供養",
    "T19n0953_001:0291c05": "捨己身。應受轉輪王佛頂。阿闍梨於彼無悋",
    "T19n0953_001:0291c06": "心。非愍心印契及真言應教授。即從此已後",
    "T19n0953_001:0291c07": "成就者。一切天龍藥叉乾闥婆阿脩羅迦樓",
    "T19n0953_001:0291c08": "羅緊那羅摩睺羅伽等。及一切有情不能惱",
    "T19n0953_001:0291c09": "害。於一切真言成就。必能堪任得不退轉。",
    "T19n0953_001:0291c10": "入一切菩薩位。一切天不能沮壞。則成入一",
    "T19n0953_001:0291c11": "切世間出世間曼茶羅三昧耶。一切天皆知。",
    "T19n0953_001:0291c12": "如是善男子成就菩提者。則得悉地。持金剛",
    "T19n0953_001:0291c13": "之所加持。隨行安樂。我略說此儀則。次第",
    "T19n0953_001:0291c14": "應作一切曼茶羅王一字頂輪王所稱說。",
    "T19n0953_001:0291c15": "爾時曼殊室利童真菩薩白佛言。世尊云何",
    "T19n0953_001:0291c16": "為阿闍梨云何灌頂。時世尊讚歎。善哉善哉",
    "T19n0953_001:0291c17": "妙聲善哉妙音。若有欲受灌頂者。於阿闍梨",
    "T19n0953_001:0291c18": "比前兩倍應施。應施雙緤應施金銀熟銅",
    "T19n0953_001:0292a01": "器滿盛諸種子及藥香水。則阿闍梨對曼茶",
    "T19n0953_001:0292a02": "羅前四方塗作曼茶羅。以白粉三肘量。畫蓮",
    "T19n0953_001:0292a03": "華於上安師子座。受灌頂者坐已。持蓋及拂",
    "T19n0953_001:0292a04": "誦吉慶聲讚揚。取中瓶加持一百八遍。令弟",
    "T19n0953_001:0292a05": "子結佛頂印安於頭上。阿闍梨自令弟子灌",
    "T19n0953_001:0292a06": "頂。吹螺擊鼓作諸音聲。如國王受灌頂。阿",
    "T19n0953_001:0292a07": "闍梨應以右手執弟子手。引入曼茶羅於一",
    "T19n0953_001:0292a08": "切佛菩薩奉獻弟子。令弟子於佛菩薩請印",
    "T19n0953_001:0292a09": "可。阿闍梨為弟子告諸佛。作如是言。世尊",
    "T19n0953_001:0292a10": "此弟子我灌頂已。此善男子從今已往。以無",
    "T19n0953_001:0292a11": "希望悲愍心。哀愍一切有情。應畫一切世",
    "T19n0953_001:0292a12": "間出世間曼茶羅。如說應作。如是一切曼茶",
    "T19n0953_001:0292a13": "羅儀軌應加行。如是灌頂者。即為阿闍梨。",
    "T19n0953_001:0292a14": "入一切菩提道。如是於菩薩行行時。得無量",
    "T19n0953_001:0292a15": "功德果報。",
    "T19n0953_001:0292a16": "一字奇特佛頂經先行品第四",
    "T19n0953_001:0292a17": "爾時金剛手祕密主菩薩摩訶薩。從座而起",
    "T19n0953_001:0292a18": "偏袒右肩。合掌禮佛白佛言。世尊印可我。於",
    "T19n0953_001:0292a19": "一切真言得灌頂。於一切如來持祕密。世",
    "T19n0953_001:0292a20": "尊於菩薩大集會。為修真言行者。及為我及",
    "T19n0953_001:0292a21": "一切有情。哀愍利益一切大眾。唯願說佛",
    "T19n0953_001:0292a22": "頂轉輪王教方便。或有當來後世人。利益安",
    "T19n0953_001:0292a23": "樂故。時世尊告金剛手祕密主言。善哉善",
    "T19n0953_001:0292a24": "哉祕密主。汝能如是利益。作如是問。汝應",
    "T19n0953_001:0292a25": "諦聽我今說。祕密主此無障礙如來頂一切",
    "T19n0953_001:0292a26": "明真言王三昧耶隨入儀軌灌頂儀已說。我",
    "T19n0953_001:0292a27": "今譬喻。祕密主如如來於天世有情勝為上",
    "T19n0953_001:0292a28": "上。善男子此轉輪王佛頂。一切真言中為最",
    "T19n0953_001:0292a29": "勝。一切真言王中為上上。如是先事儀軌。即",
    "T19n0953_001:0292b01": "成成就儀。先當說畫像儀。由纔見此像。修",
    "T19n0953_001:0292b02": "一切真言於一切教。成就堪任。由纔見此。解",
    "T19n0953_001:0292b03": "脫一切罪。一切世間出世間真言皆得流",
    "T19n0953_001:0292b04": "通。由纔見此。持金剛攝受。由纔見此遠離一",
    "T19n0953_001:0292b05": "切障毘那夜迦。由纔見此十八大教王安樂",
    "T19n0953_001:0292b06": "易得成就。由纔見此一切天龍藥叉乾闥婆",
    "T19n0953_001:0292b07": "迦樓羅緊那羅摩睺羅伽人非人等咸禮",
    "T19n0953_001:0292b08": "敬。乃至略說。善男子由纔見此一切世間出",
    "T19n0953_001:0292b09": "世間一切明教中所說句義皆得成就。見一",
    "T19n0953_001:0292b10": "切世間出世間真言明上上。此佛頂一切佛頂",
    "T19n0953_001:0292b11": "中為主宰。我今說畫象。童女撚線不割截。",
    "T19n0953_001:0292b12": "如勇士交易。織師受齋戒應織緤。頓方",
    "T19n0953_001:0292b13": "三肘。先以五淨洗。後以栴檀香水洗。於壁",
    "T19n0953_001:0292b14": "塗香掁所畫像緤。面向東對前。安瓶底不",
    "T19n0953_001:0292b15": "黑者。盛滿香水及一切寶藥。廣大供養於一",
    "T19n0953_001:0292b16": "切佛菩薩。三時燒沈水香。其畫師淨信三寶",
    "T19n0953_001:0292b17": "不信餘天者。極嚴毅受八戒。敷茅寢息身",
    "T19n0953_001:0292b18": "著白衣。三時澡浴三時換衣。如是畫人不放",
    "T19n0953_001:0292b19": "逸者。應畫聖者從大海踊起須彌盧山王。四",
    "T19n0953_001:0292b20": "寶所成。於上坐白蓮華。身白金色正受。一切",
    "T19n0953_001:0292b21": "三摩地最勝王三摩地結跏趺坐。從一切身",
    "T19n0953_001:0292b22": "遍滿出輪。熾盛光明。於上應畫山峯。其峯以",
    "T19n0953_001:0292b23": "種種寶成。持誦者在佛右邊。本色形持香爐。",
    "T19n0953_001:0292b24": "觀如來面右膝著地。下應畫蓮華池。從佛頂",
    "T19n0953_001:0292b25": "出光明。其光青黃赤白。則此像安於寂靜處。",
    "T19n0953_001:0292b26": "不急躁聖默節食。依真言契經毘尼等。不應",
    "T19n0953_001:0292b27": "放逸。於一切受苦有情生悲愍心。以智眼善",
    "T19n0953_001:0292b28": "攝諸根。心不散動意常等引。遠離一切愆過",
    "T19n0953_001:0292b29": "及為遮諸障難。不應食魚肉等不異作意。淨",
    "T19n0953_001:0292c01": "信三寶現前敬信。矜愍一切有情。於成就發",
    "T19n0953_001:0292c02": "大菩提願意。三時澡浴著新淨衣。閑靜無",
    "T19n0953_001:0292c03": "人於大河或山。身口心不疲倦。一切時於佛",
    "T19n0953_001:0292c04": "世尊作廣大供養。於圓月晝夜不食。從白月",
    "T19n0953_001:0292c05": "一日起首。或食菜或食穬麥或乞食或飲",
    "T19n0953_001:0292c06": "水或食粆。誦八洛叉作先事法。若欲成",
    "T19n0953_001:0292c07": "就安善那。勇士交易買掃尾蘭安善那一兩。",
    "T19n0953_001:0292c08": "令婆羅門童女以五淨洗。面向北研以右",
    "T19n0953_001:0292c09": "指撚為丸(用雨水和。撚時以蠟塗指面。帖以竹膜。然撚之作丸。若丸有指文即不成",
    "T19n0953_001:0292c10": "就)作四丸以蓮華葉盛覆之陰乾。然後安佛",
    "T19n0953_001:0292c11": "前依護摩儀軌燃柴。作一千三波多。作已",
    "T19n0953_001:0292c12": "即於有舍利塔。或於像前廣大供養。燒波羅",
    "T19n0953_001:0292c13": "奢木八日護摩。塗一小曼茶羅。四方安護於",
    "T19n0953_001:0292c14": "第二重曼茶羅。以白芥子警覺於第三重曼",
    "T19n0953_001:0292c15": "茶羅。有伴無伴廣大供養。真言作加護。面向",
    "T19n0953_001:0292c16": "東敷茅坐。於三菩提葉上安藥器。以四菩提",
    "T19n0953_001:0292c17": "葉覆。以右手按藥器念誦。乃至暖煙焰。若初",
    "T19n0953_001:0292c18": "位成就用點眼。持誦者所見人及彼人。見持",
    "T19n0953_001:0292c19": "誦者皆得敬愛。第二位成就。力敵千象行如",
    "T19n0953_001:0292c20": "風。壽命五百年竊十分之一。諸持明不敢陵",
    "T19n0953_001:0292c21": "突。第三位成就。身如初日暉寶莊嚴。壽命中",
    "T19n0953_001:0292c22": "劫。餘類持明仙不敢輕慢。倨傲於輪王起七",
    "T19n0953_001:0292c23": "風而行。如是素路旦善那雌黃雄黃等。三種",
    "T19n0953_001:0292c24": "成就所獲悉地皆同。又法若欲成就金剛",
    "T19n0953_001:0293a01": "杵。取霹靂木十六指作金剛杵。圓月內三日",
    "T19n0953_001:0293a02": "三夜不食。於佛菩薩作廣大供養。具杵獻",
    "T19n0953_001:0293a03": "佛。種種食飲供養佛。然後將金剛杵往於奢",
    "T19n0953_001:0293a04": "摩奢那。取東流河兩邊土和以五淨。一肘量",
    "T19n0953_001:0293a05": "作窣堵波。對前依儀軌供養。取奢摩奢那灰。",
    "T19n0953_001:0293a06": "於塔前作金剛杵形。安金剛杵於上。以手按",
    "T19n0953_001:0293a07": "上念誦。乃至乞食時澡浴取彼杵入乞食。",
    "T19n0953_001:0293a08": "得已分食供養佛。然後自食護身。或有伴或",
    "T19n0953_001:0293a09": "無伴。二手按其杵上念誦。乃至三種成就。",
    "T19n0953_001:0293a10": "初位成就見彼及彼見持金剛杵者皆得敬",
    "T19n0953_001:0293a11": "愛。第二位成就。如牛埃塵高飛騰而行。力敵",
    "T19n0953_001:0293a12": "九千象奔走如風。竊六分之一所求自在。能",
    "T19n0953_001:0293a13": "鉤召。身有光耀得大威德。第三位成就。身",
    "T19n0953_001:0293a14": "如初日暉壽命一萬歲。倨傲於輪王持金剛",
    "T19n0953_001:0293a15": "杵遊行。如是蓮華輪三戟叉鉞斧等。所求悉",
    "T19n0953_001:0293a16": "地成就皆同。",
    "T19n0953_001:0293a17": "又法欲成就指。先作先事法。取不滿脺",
    "T19n0953_001:0293a18": "孩子頭指。如前法作窣堵波。就於奢摩奢那",
    "T19n0953_001:0293a19": "廣大供養。敷茅面向東坐。其指獻佛已以手",
    "T19n0953_001:0293a20": "按之。乃至放光燈焰增盛。則如意結護。盡",
    "T19n0953_001:0293a21": "一夜念誦。乃至晨朝用其指招則敬愛。",
    "T19n0953_001:0293a22": "又法三日三夜不食念誦。對佛前作曼茶羅。",
    "T19n0953_001:0293a23": "然酥燈供養。燒敷茅而坐。取子母同色牛",
    "T19n0953_001:0293a24": "乳。盛以瓦器加持一千八遍。以灰結壇界。晨",
    "T19n0953_001:0293a25": "朝澡浴誦真言。抨乳取生酥。佛前廣供",
    "T19n0953_001:0293a26": "養。燒酥燈誦真言。用前所抨之酥作人",
    "T19n0953_001:0293a27": "形像。安於七枚菩提葉上。對像前加持念",
    "T19n0953_001:0293a28": "誦。乃至微動。取此酥所觸皆得敬愛。",
    "T19n0953_001:0293a29": "又法用前法取龍花蘂末作人形。取香瓦器",
    "T19n0953_001:0293b01": "安之加持一百八遍。所觸所思皆得敬愛。",
    "T19n0953_001:0293b02": "又法用前法燒牛膝苗莖護摩。所求財利皆",
    "T19n0953_001:0293b03": "得。",
    "T19n0953_001:0293b04": "又法於牛欄中對佛像前。作一窣堵波。高一",
    "T19n0953_001:0293b05": "肘依法供養。燒安悉香護摩十萬遍得一",
    "T19n0953_001:0293b06": "千牛。",
    "T19n0953_001:0293b07": "又法用前法取白膠香和酥。護摩十萬遍得",
    "T19n0953_001:0293b08": "十二最勝村。",
    "T19n0953_001:0293b09": "又法用前法取蓮華。塗檀香一千枚獻佛。即",
    "T19n0953_001:0293b10": "得城邑主。",
    "T19n0953_001:0293b11": "又法用前法燒安悉香。以千萬瞻蔔花獻佛。",
    "T19n0953_001:0293b12": "得金一千兩。",
    "T19n0953_001:0293b13": "又法取有蘂花十萬獻佛。得白緤一十張。",
    "T19n0953_001:0293b14": "如是一切花隨色得緤。",
    "T19n0953_001:0293b15": "又法取奢摩奢那灰。於滿月晝夜不食。取無",
    "T19n0953_001:0293b16": "名指嚕地囉和作彼人形。左脚踏念誦一",
    "T19n0953_001:0293b17": "千遍。并種族皆得敬愛。",
    "T19n0953_001:0293b18": "又法欲求婚。取稻花和酥蜜酪。護摩一千八",
    "T19n0953_001:0293b19": "遍。稱其女名念誦即隨所願。如不隨彼必終。",
    "T19n0953_001:0293b20": "又法粳米粉作人形。以苦油於當心盛滿。以",
    "T19n0953_001:0293b21": "鐵籤刺。以芥子油塗。取賒摩賒那火炙之。",
    "T19n0953_001:0293b22": "念誦一千八遍。一日間即令男女敬愛。二日",
    "T19n0953_001:0293b23": "毘舍王三日沙門婆羅門皆敬愛。",
    "T19n0953_001:0293b24": "我今說未成就事業。取牛黃加持七遍洗面。",
    "T19n0953_001:0293b25": "若見者皆敬愛。若用點額。若見彼人及彼見",
    "T19n0953_001:0293b26": "者皆得敬愛。於賊中作意念誦。皆得解脫。若",
    "T19n0953_001:0293b27": "彼人作法損壞自持真言者。用粳米稻穀白",
    "T19n0953_001:0293b28": "俱那衛花白芥子。作本尊形。以左手按上",
    "T19n0953_001:0293b29": "念誦一千遍。一切真言即不損壞。若欲除寒",
    "T19n0953_001:0293c01": "熱病。取山耳花加持一百八遍燒。設鬼瘧亦",
    "T19n0953_001:0293c02": "得除差。",
    "T19n0953_001:0293c03": "又法佉陀羅木。護摩一百八遍除一切鬼",
    "T19n0953_001:0293c04": "魅。又加持灰七遍。遮他真言。誦一遍以水",
    "T19n0953_001:0293c05": "灑即解。",
    "T19n0953_001:0293c06": "又蛇咬人。畫蛇形把刀誦一遍割一下。其",
    "T19n0953_001:0293c07": "所咬人蛇即來。以其刀左旋即成發遣。并",
    "T19n0953_001:0293c08": "歸命誦真言加二吽字。即禁止蛇。並歸命",
    "T19n0953_001:0293c09": "加吽字誦真言即成解。加二發吒誦真言以",
    "T19n0953_001:0293c10": "左大指畫地。所咬人蛇即來。去發吒字誦二",
    "T19n0953_001:0293c11": "十一遍以手觸額。其所被嚙人即起。加持二",
    "T19n0953_001:0293c12": "十一遍以水灑頭上如輪旋轉。兼發吒誦二",
    "T19n0953_001:0293c13": "十一遍。取水當鼻加持散四方。即往於本",
    "T19n0953_001:0293c14": "居取水依前加持。覆擲於地復來。",
    "T19n0953_001:0293c15": "又以俱那衛枝。并發吒字誦打地。鬼魅作聲。",
    "T19n0953_001:0293c16": "并歸命誦右手觸即得除愈。",
    "T19n0953_001:0293c17": "又除歸命誦二十一遍。用摩奴沙骨作橛。稱",
    "T19n0953_001:0293c18": "彼人名隨地釘之。其摩奴沙即病鬼魅壞亂。",
    "T19n0953_001:0293c19": "以髮作繩繫其橛。誦一遍拔之即得如故。又",
    "T19n0953_001:0293c20": "去發吒字取安悉香作丸燒。念誦一百八遍。",
    "T19n0953_001:0293c21": "稱彼名。或囉惹類即成鉤召。燒白膠香誦二",
    "T19n0953_001:0293c22": "十一遍即得解。",
    "T19n0953_001:0293c23": "又一字佛頂輪王真言。兼發吒字書於絹素。",
    "T19n0953_001:0293c24": "又樺皮上安於幢上。兩軍即以禁止於他。",
    "T19n0953_001:0294a01": "即以此幢引前。即其軍皆逼惱不安。掬水誦",
    "T19n0953_001:0294a02": "七遍散四方。幢却引來即得安隱。",
    "T19n0953_001:0294a03": "又欲除箭。取油加持二十一遍塗上箭即出。",
    "T19n0953_001:0294a04": "又除發吒字。難產婦人加持水或油。與飲及",
    "T19n0953_001:0294a05": "塗。即易產。",
    "T19n0953_001:0294a06": "又加持土塊一遍。畫彼人形。安於口上。即禁",
    "T19n0953_001:0294a07": "其纔說。及論議得勝。欲解并發吒字加持",
    "T19n0953_001:0294a08": "薑石安於上即解。",
    "T19n0953_001:0294a09": "又加持白芥子一百八遍即成鉤召。以掬水",
    "T19n0953_001:0294a10": "加持七遍散之即成發遣。此一字佛頂輪王",
    "T19n0953_001:0294a11": "無障礙依一切教相應作法。",
    "T19n0953_001:0294a12": "又法作先事法。於河岸或一樹或山間或池",
    "T19n0953_001:0294a13": "側。或有助伴或無助伴。乞食寂默慈心相應。",
    "T19n0953_001:0294a14": "三時說罪意常勇健無怯弱。心常樂捨施。自",
    "T19n0953_001:0294a15": "作灌頂作加護被甲結方隅壇界。以真言水",
    "T19n0953_001:0294a16": "灑衣塗香花鬘燒香飲食燈明真言。迎請奉",
    "T19n0953_001:0294a17": "送等一切時作誦十萬遍。則終竟。作先事之",
    "T19n0953_001:0294a18": "後。若忿怒視他。彼皆癲癎所持則得狂亂身",
    "T19n0953_001:0294a19": "不自在。若復念誦瞻視。則身上瘡疱被燒則",
    "T19n0953_001:0294a20": "至死。此是無礙。或以右脚頭指捺地而誦。",
    "T19n0953_001:0294a21": "則剎那頃從空雨火一切處大燒。然起慈心",
    "T19n0953_001:0294a22": "念誦則解。如是忿怒誦摧他軍。能生一切病",
    "T19n0953_001:0294a23": "令驅擯殺害枯竭迷亂狂惑癲癎魅瘧所持",
    "T19n0953_001:0294a24": "支分斷及逼惱。若如此誦。一切不空皆得成",
    "T19n0953_001:0294a25": "就。若起淨意慈心誦。即皆得止息。",
    "T19n0953_001:0294a26": "又法若欲成就者。於神通月分於河交會處。",
    "T19n0953_001:0294a27": "作緣生胎藏窣堵波。於塔前安像。或飲水食",
    "T19n0953_001:0294a28": "粆。遏伽木搵酥燒護摩十萬遍即地動。盡",
    "T19n0953_001:0294a29": "於其地主內。或流星或隱自在雲雨。得大伏",
    "T19n0953_001:0294b01": "藏見光明。意樂轉依壽命一劫。一切有情不",
    "T19n0953_001:0294b02": "能沮壞。為大明王一切方熾盛。若見能普遍",
    "T19n0953_001:0294b03": "入一切。此成就像法不應少勇志者作。不應",
    "T19n0953_001:0294b04": "少慧無悲者作。不應雜穢不積集資糧者作。",
    "T19n0953_001:0294b05": "不應輕毀尊師麁惡語欺誑散動心及不見",
    "T19n0953_001:0294b06": "曼茶羅者。多營作務者。希望作事者作。若",
    "T19n0953_001:0294b07": "有離如是惡者。如是功德不久。當成就。若",
    "T19n0953_001:0294b08": "異如前作者。則癲狂不成就。",
    "T19n0953_001:0294b09": "又法若欲麼囉謗毀菩薩藏及發菩提心加",
    "T19n0953_001:0294b10": "行。謗佛教者。於像前。或人髑髏前。以人髑髏",
    "T19n0953_001:0294b11": "末作彼人形。面向北於賒摩賒那。或於河或",
    "T19n0953_001:0294b12": "於池乞食寂默。忿怒其形以左脚踏。以小",
    "T19n0953_001:0294b13": "指剌誦七日日三時。即被大瘧所持遍身瘡",
    "T19n0953_001:0294b14": "疱至死受疼痛。即見吃哩爹。如大指節熾盛",
    "T19n0953_001:0294b15": "火焰。如金光明聚。以指期剋作欲吞勢。遍",
    "T19n0953_001:0294b16": "諸方以聲告。某甲使我來為令害汝。作如是",
    "T19n0953_001:0294b17": "語時彼見已。即吐血而死。若於佛法生淨信",
    "T19n0953_001:0294b18": "則息忿怒若息。忿怒生慈心。即持明者急",
    "T19n0953_001:0294b19": "速。以香水灌沐佛像念誦起慈心須臾頃以",
    "T19n0953_001:0294b20": "水灑。其疼痛燒然皆得止息復得如故。善男",
    "T19n0953_001:0294b21": "子菩薩以方便於損三寶者應作。",
    "T19n0953_001:0294b22": "又法作先事法。思惟利益一切有情。離著無",
    "T19n0953_001:0294b23": "怖畏不怯弱勇健不下劣心持八戒得灌頂",
    "T19n0953_001:0294b24": "者。知三昧耶常修念如來并菩薩聲聞。說罪",
    "T19n0953_001:0294b25": "隨喜者。安像於賒摩賒那。身著赤衣以賒",
    "T19n0953_001:0294b26": "摩賒那花。莊嚴身及頭。及食賒摩賒那食。",
    "T19n0953_001:0294b27": "住念無限念誦。不失念護方隅甲冑牆等儀",
    "T19n0953_001:0294b28": "軌。如是念誦初七日見恐怖惡形牙鹺熾然",
    "T19n0953_001:0294b29": "竪髮或一足兩足三足兩臂三臂四臂或八",
    "T19n0953_001:0294c01": "臂或兩頭三頭四頭。則持明者忿怒誦其時",
    "T19n0953_001:0294c02": "如大風吹大雲即四方馳散。即起慈心。第二",
    "T19n0953_001:0294c03": "七日即有女人現。悅意端正瓔珞嚴身。示現",
    "T19n0953_001:0294c04": "可愛色。見已念誦起慈心作不淨觀即滅不",
    "T19n0953_001:0294c05": "現。第三七日即見毘那夜迦惡形羅剎。作寂",
    "T19n0953_001:0294c06": "靜來。來已作是言。我作何為。修行者作是言。",
    "T19n0953_001:0294c07": "為奉教則為使者所使令皆依教成辦。其",
    "T19n0953_001:0294c08": "魔若作忿怒心觀修行者。則滅壞夫作先事",
    "T19n0953_001:0294c09": "者於河或蓮華池或一樹或大花園而作。",
    "T19n0953_001:0294c10": "一字奇特佛頂經卷上"
}