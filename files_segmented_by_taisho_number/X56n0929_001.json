{
    "X56n0929_001:0356a06": "法華玄記十不二門顯妙(并序)",
    "X56n0929_001:0356a08": "永嘉沙門釋　處謙　述",
    "X56n0929_001:0356a09": "聖人之教或廣或略存諸眾典原其化意盡歸於法",
    "X56n0929_001:0356a10": "華者大藏群經根此也然聖人出世本以己證導諸",
    "X56n0929_001:0356a11": "群緣蓋物機情別未可一之於道由是權之於前本",
    "X56n0929_001:0356a12": "之於後使循其迹而歸之源至於斯經也畢矣文云",
    "X56n0929_001:0356a13": "雖設種種道其實為佛乘特令揆昔昭然可見也吾",
    "X56n0929_001:0356a14": "祖親承斯旨九旬敷唱允叶聖心洎荊溪記之尚患",
    "X56n0929_001:0356a15": "十妙文繁觀道難通於是撮乎妙旨十門點示意深",
    "X56n0929_001:0356a16": "言遠文而雖迂舊解不詳各固所是繁於異論雜乎",
    "X56n0929_001:0356a17": "粹旨余不揆疎昧深所惜哉故特遵先範去諸異同",
    "X56n0929_001:0356a18": "專取文旨再為注解目為顯妙且符記主之意也文",
    "X56n0929_001:0356a19": "云此下但直申一理使一部經旨皎在目前根於此",
    "X56n0929_001:0356a20": "者不其然歟若夫分文對相辨正舛訛存此舊解此",
    "X56n0929_001:0356a21": "不復云。",
    "X56n0929_001:0356a22": "時",
    "X56n0929_001:0356a23": "皇宋熈寧四年冬十一月既望日於錢塘淨住方丈",
    "X56n0929_001:0356a24": "東軒序",
    "X56n0929_001:0356b01": "法華玄記十不二門顯妙解",
    "X56n0929_001:0356b03": "然此迹門談其因果及以自他。",
    "X56n0929_001:0356b04": "因等法相玄義備矣。",
    "X56n0929_001:0356b05": "使一代教門融通入妙。",
    "X56n0929_001:0356b06": "直申一理經旨在茲原夫聖人為一施三群情麤",
    "X56n0929_001:0356b07": "別至此而復情祑理妙一代融通百界成佛出世",
    "X56n0929_001:0356b08": "大意妙盡於此。",
    "X56n0929_001:0356b09": "故凡諸義釋皆約四教及以五味。",
    "X56n0929_001:0356b10": "待對教味一代相形權巧調引俾機識妙苟能了",
    "X56n0929_001:0356b11": "妙即了是開豈容別求。",
    "X56n0929_001:0356b12": "意在開教悉入醍醐。",
    "X56n0929_001:0356b13": "了妙開麤待對教味一切成絕絕尚無狀豈復滯",
    "X56n0929_001:0356b14": "麤判而即開絕無過此四十餘年未暢厥旨今經",
    "X56n0929_001:0356b15": "一啟聖意獨彰妙教醍醐心佛眾生一而矣。",
    "X56n0929_001:0356b16": "觀心乃是教行樞機仍且略點寄在諸說。",
    "X56n0929_001:0356b17": "上開妙解已一代融通今示用解觀心全心即名",
    "X56n0929_001:0356b18": "妙觀非此觀心教將何設行依何行故曰觀心乃",
    "X56n0929_001:0356b19": "教行樞機也教既純圓純妙行必諸妄惑除依教",
    "X56n0929_001:0356b20": "立行此之謂也故記主云陰等十境唯在三教舊",
    "X56n0929_001:0356b21": "云對偏則無圓常教有且夫相對妙教麤頂在昔",
    "X56n0929_001:0356b22": "豈絕待圓融反却在妄心也正名此名不正行將",
    "X56n0929_001:0356b23": "安寄。",
    "X56n0929_001:0356b24": "或存或沒非部正意。",
    "X56n0929_001:0356c01": "行門雖要部非正談故存沒互出止觀專論則行",
    "X56n0929_001:0356c02": "相方備。",
    "X56n0929_001:0356c03": "故縱有施設託事附法或辨十觀列名而已。",
    "X56n0929_001:0356c04": "觀即是心能所無二理絕觀圓義復何陰今約觀",
    "X56n0929_001:0356c05": "大義唯斯三種或用託事依觀見理從行附法二",
    "X56n0929_001:0356c06": "種亦然義雖開三種觀唯一本文觀心雖則非正",
    "X56n0929_001:0356c07": "三相備有故此列示矧以五祖親承有在了一代",
    "X56n0929_001:0356c08": "之教意宗法華為根本述本之要唯教與觀記主",
    "X56n0929_001:0356c09": "得意深叶祖承教觀之設唯斯數句斷盡化源根",
    "X56n0929_001:0356c10": "乎本要釋或失措教觀從設。",
    "X56n0929_001:0356c11": "所明理境智行位法能化所化意在能詮詮中咸妙",
    "X56n0929_001:0356c12": "為辨詮內始末自化。",
    "X56n0929_001:0356c13": "上已總敘此下別陳總別相顯聖旨彌彰然本文",
    "X56n0929_001:0356c14": "廣談境智及以自化為解首顯能詮教也能詮之",
    "X56n0929_001:0356c15": "妙權別為總一部咸然何法是妙乃以境智始末",
    "X56n0929_001:0356c16": "自他示其妙相。",
    "X56n0929_001:0356c17": "故具演十妙搜括一化出世大意罄無不盡。",
    "X56n0929_001:0356c18": "出世大意為妙而興今既談妙罄乎佛旨佛旨者",
    "X56n0929_001:0356c19": "何眾生性是依性談教豈復別途教觀一致諸法",
    "X56n0929_001:0356c20": "實相遮那體徧經文如是因果俱妙始絕絕麤一",
    "X56n0929_001:0356c21": "化功畢意盡於此。",
    "X56n0929_001:0356c22": "故不可不了十妙大綱。",
    "X56n0929_001:0356c23": "十妙大綱唯佛究了初心若達與佛何殊眾生開",
    "X56n0929_001:0356c24": "佛知見在茲稟斯教者必也如然雖有肉眼名為",
    "X56n0929_001:0357a01": "佛眼此其證也。",
    "X56n0929_001:0357a02": "故撮十妙為觀法大體。",
    "X56n0929_001:0357a03": "若了十妙即此了心是觀大體用此造境無不真",
    "X56n0929_001:0357a04": "實世間相常觀與經合文義相符。",
    "X56n0929_001:0357a05": "若解迹妙本妙非遙應知但是離合異耳因果義一",
    "X56n0929_001:0357a06": "自他何殊故下文云本迹雖殊不思議一。",
    "X56n0929_001:0357a07": "既達迹妙豈與本殊離合雖異妙理元同引證分",
    "X56n0929_001:0357a08": "明宜加識信。",
    "X56n0929_001:0357a09": "況體宗用祇是自他因果法故況復教相祇是分別",
    "X56n0929_001:0357a10": "前之四章使前四章與諸文永異。",
    "X56n0929_001:0357a11": "上了釋名本迹咸等了四章與名無別總三為名",
    "X56n0929_001:0357a12": "體等何異舉一例諸不俟終目。",
    "X56n0929_001:0357a13": "若曉斯旨則教有歸。",
    "X56n0929_001:0357a14": "經言雖設種種道其實為佛乘佛乘者何妙而已",
    "X56n0929_001:0357a15": "矣。",
    "X56n0929_001:0357a16": "一期縱橫。",
    "X56n0929_001:0357a17": "期猶代也一代即縱橫也時縱教橫約顯談法華",
    "X56n0929_001:0357a18": "之前縱橫白固未知所歸來至今經顯談歸本群",
    "X56n0929_001:0357a19": "情驚駭妙教一興大事發明次文見矣。",
    "X56n0929_001:0357a20": "不出一念三千世間即空假中。",
    "X56n0929_001:0357a21": "直申妙旨顯示佛乘一念三千即空假中在此而",
    "X56n0929_001:0357a22": "已夫一念心起必對一境心不並慮逐境而生生",
    "X56n0929_001:0357a23": "滅交遷未曾蹔捨權乘眾教雖復斷之不能除根",
    "X56n0929_001:0357a24": "情境猶存與教共住縱橫既存妙性莫彰今點一",
    "X56n0929_001:0357b01": "念與三千同其同如何一念是理三千世間即空",
    "X56n0929_001:0357b02": "假中妙符念性念根即除真尚永絕豈復存妄真",
    "X56n0929_001:0357b03": "妄俱宿不二門開諸法實相入佛境界三無差別",
    "X56n0929_001:0357b04": "一性咸同含生本具非造所成妙法堂奧上根直",
    "X56n0929_001:0357b05": "入即登初住縱橫之相一切歸源一門歸然諸門",
    "X56n0929_001:0357b06": "皆爾此唯得意功忌存情或封執語言而謂了達",
    "X56n0929_001:0357b07": "其猶緣木求魚應無得理。",
    "X56n0929_001:0357b08": "理境乃至利益咸爾。",
    "X56n0929_001:0357b09": "境理既然下九由此十法皆妙皆成佛乘今經題",
    "X56n0929_001:0357b10": "目立此妙名。",
    "X56n0929_001:0357b11": "則止觀十乘成今自行因果起教一章成今化他能",
    "X56n0929_001:0357b12": "所。",
    "X56n0929_001:0357b13": "則者連上辭也則知止觀十乘行此自行因果起",
    "X56n0929_001:0357b14": "教一章用此化他能所方見兩部文名義成一致。",
    "X56n0929_001:0357b15": "則彼此昭著法華行成使功不唐捐所詮可識。",
    "X56n0929_001:0357b16": "照明著顯以行成教以教輔行功不唐捐者教行",
    "X56n0929_001:0357b17": "斯在如此所詮故云可識。",
    "X56n0929_001:0357b18": "故更以十門収攝十妙。",
    "X56n0929_001:0357b19": "欲教成行非門不入教既妙矣舉教而行豈復異",
    "X56n0929_001:0357b20": "途故下文云重述十門令觀行可識。",
    "X56n0929_001:0357b21": "何者為實施權則不二而二開權顯實則二而不二。",
    "X56n0929_001:0357b22": "就今經談設化之意施則全實成權開則權全是",
    "X56n0929_001:0357b23": "實權實不二妙在化源以此為門入乎佛乘如指",
    "X56n0929_001:0357b24": "諸掌。",
    "X56n0929_001:0357c01": "法既教部咸開成妙故此十門不二為目。",
    "X56n0929_001:0357c02": "宮嗇不得其門不見宗庿之美至道不得其門不",
    "X56n0929_001:0357c03": "覩妙法堂奧不二為門豈容情見門立不見誰之",
    "X56n0929_001:0357c04": "過與。",
    "X56n0929_001:0357c05": "一一門下以六即撿之。",
    "X56n0929_001:0357c06": "門既成妙入者作佛故一一門撿以六即顯佛高",
    "X56n0929_001:0357c07": "下不生功濫門之功也。",
    "X56n0929_001:0357c08": "本文已廣引誠證此下但直申一理使一部經旨皎",
    "X56n0929_001:0357c09": "在目前。",
    "X56n0929_001:0357c10": "一理直了不難異途經旨在目豈虗言哉。",
    "X56n0929_001:0357c11": "一者色心不二門二者內外不二門三者修性不二",
    "X56n0929_001:0357c12": "門四者因果不二門五者染淨不二門六者依正不",
    "X56n0929_001:0357c13": "二門七者自他不二門八者三業不二門九者權實",
    "X56n0929_001:0357c14": "不二門十者受潤不二門是中第一從境妙立名第",
    "X56n0929_001:0357c15": "二第三從智行立名第四從位法立名第五第六第",
    "X56n0929_001:0357c16": "七從感應神通立名第八第九從說法立名第十從",
    "X56n0929_001:0357c17": "眷屬利益立名。",
    "X56n0929_001:0357c18": "十妙對門多少不同皆從義便雖則各從於義不",
    "X56n0929_001:0357c19": "忘本數咸立十也。",
    "X56n0929_001:0357c20": "一色心不二門者且十如境乃至無諦一一皆有總",
    "X56n0929_001:0357c21": "別二意總在一念別分色心。",
    "X56n0929_001:0357c22": "色心一門從境妙立境有七科法相甚廣今以色",
    "X56n0929_001:0357c23": "心然而攝之攝之之相下文可見分色心者不二",
    "X56n0929_001:0357c24": "成二妄之境也其體一者二即不二妙之門也故",
    "X56n0929_001:0358a01": "以總別斷盡十門二不二相使麤妙昭著門旨不",
    "X56n0929_001:0358a02": "壅是知境妙不二之門在乎一念色心體一得此",
    "X56n0929_001:0358a03": "之門寶乘即乘道場而至此一既爾下之九門觸",
    "X56n0929_001:0358a04": "類而達達不俟再思。",
    "X56n0929_001:0358a05": "何者初十如中相唯在色性唯在心體力作緣義兼",
    "X56n0929_001:0358a06": "色心因果唯心報唯約色。",
    "X56n0929_001:0358a07": "此十如境分色心也下之六境分對色心各從於",
    "X56n0929_001:0358a08": "義在文其詳。",
    "X56n0929_001:0358a09": "十二因緣苦業兩兼惑唯在心四諦則三兼色心滅",
    "X56n0929_001:0358a10": "唯在心二諦三諦皆俗具色心真中唯心一實及無",
    "X56n0929_001:0358a11": "諦准此可見。",
    "X56n0929_001:0358a12": "如此分對七科法相既成二皆情境也真如隨緣",
    "X56n0929_001:0358a13": "成於九界佛性斯隱不二門閉今示此境俾曉情",
    "X56n0929_001:0358a14": "相為下不二入門之本然真中一實皆理境也何",
    "X56n0929_001:0358a15": "情之有法雖屬理分對在情但破其情一時歸性",
    "X56n0929_001:0358a16": "次文可見矣。",
    "X56n0929_001:0358a17": "既知別已攝別入總。",
    "X56n0929_001:0358a18": "既知別已結上也攝別入總起後也。",
    "X56n0929_001:0358a19": "一切諸法無非心性一性無性三千宛然。",
    "X56n0929_001:0358a20": "此釋總相也上既已示別相了別為總乃直示云",
    "X56n0929_001:0358a21": "一切諸法無非心性等此即攝別入總了總即性",
    "X56n0929_001:0358a22": "故使七科咸成不二即此是門達乎佛乘佛必三",
    "X56n0929_001:0358a23": "身點示三相彰一妙體心性中也無性空也三千",
    "X56n0929_001:0358a24": "假也故云夫三諦者天然性德今用此為門上根",
    "X56n0929_001:0358b01": "一觀直入初住或內外凡三諦妙理始終如此一",
    "X56n0929_001:0358b02": "部經旨初後咸然此門若了至下不難也。",
    "X56n0929_001:0358b03": "當知心之色心即心名變變名為造造謂體用。",
    "X56n0929_001:0358b04": "此愽釋上為二異名上分色心即是心性之一變",
    "X56n0929_001:0358b05": "為色心之二妄無別妄全真成妄亦名事造亦名",
    "X56n0929_001:0358b06": "迷用全水為波其例恒然故此示之。",
    "X56n0929_001:0358b07": "是則非色非心而色而心唯色唯心良由於此。",
    "X56n0929_001:0358b08": "此重釋上了妄成真也上既全真作妄全即了妄",
    "X56n0929_001:0358b09": "全真三障即三德波是水種一切皆成故非色非",
    "X56n0929_001:0358b10": "心而下封三諦顯矣宛轉相成良由於此。",
    "X56n0929_001:0358b11": "故知但識一念徧見己他生佛他生他佛尚與心同",
    "X56n0929_001:0358b12": "況己心生佛寧乖一念。",
    "X56n0929_001:0358b13": "若如此識一念之心全三德性自他生佛即此念",
    "X56n0929_001:0358b14": "是學者若然佛從誰有耶。",
    "X56n0929_001:0358b15": "故彼彼境法差而不差。",
    "X56n0929_001:0358b16": "未到今經三法成差差即不差妙名益顯也。",
    "X56n0929_001:0358b17": "二內外不二門者凡所觀境不出內外。",
    "X56n0929_001:0358b18": "內外分境唯約所觀妄境成二非謂不二却分內",
    "X56n0929_001:0358b19": "外文云迷謂內外悟唯一心然內外之相此三法",
    "X56n0929_001:0358b20": "分咸諸文隨諸法相立內外者來至今經咸成不",
    "X56n0929_001:0358b21": "二皆可入理名理為門。",
    "X56n0929_001:0358b22": "外謂託彼依正色心即空假中妙故色心體絕唯一",
    "X56n0929_001:0358b23": "實性無空假中。",
    "X56n0929_001:0358b24": "託彼依正立外色心今達此境空假中妙此境即",
    "X56n0929_001:0358c01": "絕唯是一性空假中相亦須無狀卓然妙性與誰",
    "X56n0929_001:0358c02": "對待立外依正耶。",
    "X56n0929_001:0358c03": "色心宛然豁同真淨無復眾生七方便異不見國土",
    "X56n0929_001:0358c04": "淨穢差品。",
    "X56n0929_001:0358c05": "色心宛然同真清淨順妙空蘊無復眾生淨穢國",
    "X56n0929_001:0358c06": "土依正俱泯色心外相一切空淨。",
    "X56n0929_001:0358c07": "而帝綱依正終自炳然。",
    "X56n0929_001:0358c08": "蘊而即立妙假斯成說雖前後圓融一時直申一",
    "X56n0929_001:0358c09": "理門門如此。",
    "X56n0929_001:0358c10": "所言內者先了外色心一念無念唯內體三千即空",
    "X56n0929_001:0358c11": "假中。",
    "X56n0929_001:0358c12": "一念若存內外成隔剎那無亡色心相一體圓性",
    "X56n0929_001:0358c13": "全乎三千空假中是。",
    "X56n0929_001:0358c14": "是則外法全為心性心性無外攝無不周十方諸佛",
    "X56n0929_001:0358c15": "法界有情性體無殊一切咸徧。",
    "X56n0929_001:0358c16": "妄念既除外即同內諸佛與性一尚不立曷分二",
    "X56n0929_001:0358c17": "焉一切咸徧豈作意乎。",
    "X56n0929_001:0358c18": "誰云內外色心己他此則用向色心不二門成。",
    "X56n0929_001:0358c19": "妙旨一貫以彼成此復何爽哉。",
    "X56n0929_001:0358c20": "三修性不二門者性德祇是界如一念此內界如三",
    "X56n0929_001:0358c21": "法具足。",
    "X56n0929_001:0358c22": "圓融三諦之謂性一一常樂之謂德性德至理即",
    "X56n0929_001:0358c23": "界如念念方絕跡以此為門修性不二始終若此。",
    "X56n0929_001:0358c24": "性雖本爾藉智起修。",
    "X56n0929_001:0359a01": "上已明性此論興修無別修解性之心即名為修",
    "X56n0929_001:0359a02": "下觀行去盡立修名名同義別順善明達不可雷",
    "X56n0929_001:0359a03": "同。",
    "X56n0929_001:0359a04": "由修照性由性發修。",
    "X56n0929_001:0359a05": "同體照發更互相成不害修性天然妙理。",
    "X56n0929_001:0359a06": "在性則全修成性起修則全性成修性無所移修常",
    "X56n0929_001:0359a07": "宛然。",
    "X56n0929_001:0359a08": "全性成修則性無所移全修成性則修常宛爾修",
    "X56n0929_001:0359a09": "性名分體常不二。",
    "X56n0929_001:0359a10": "修有二種順修逆修。",
    "X56n0929_001:0359a11": "修有二種須揀順逆方免混濫。",
    "X56n0929_001:0359a12": "順謂了性為行逆謂背性成迷。",
    "X56n0929_001:0359a13": "以了為行豈行異性以為修與性天隔。",
    "X56n0929_001:0359a14": "迷了二心心雖不二逆順二性性事恒殊。",
    "X56n0929_001:0359a15": "迷了性同逆順事別。",
    "X56n0929_001:0359a16": "可由事不移心則令迷修成了。",
    "X56n0929_001:0359a17": "豈可迷了二修使同謂迷心是了斯為大錯故特",
    "X56n0929_001:0359a18": "示之。",
    "X56n0929_001:0359a19": "故須一期迷了照性成修。",
    "X56n0929_001:0359a20": "須分照性之心示為明了。",
    "X56n0929_001:0359a21": "見性修心二修但泯。",
    "X56n0929_001:0359a22": "見性無性豈復立修若不了性修何由泯。",
    "X56n0929_001:0359a23": "又曉順修對性有離有合。",
    "X56n0929_001:0359a24": "置逆論順理必妙融離合之相順理而成。",
    "X56n0929_001:0359b01": "離謂脩性各三合謂修二性一。",
    "X56n0929_001:0359b02": "修性體圓各具三者離之狀也修性分對共為三",
    "X56n0929_001:0359b03": "者合之相也離合同時未嘗少間性脩體一不曾",
    "X56n0929_001:0359b04": "暫別妙性之文不思議旨自然而然安以情見而",
    "X56n0929_001:0359b05": "分別之故終曰離合一相頗得波水之況下文備",
    "X56n0929_001:0359b06": "矣。",
    "X56n0929_001:0359b07": "修二各三共發性三是則修雖具九九祇是三。",
    "X56n0929_001:0359b08": "能發所發雖各論三而有九數九祇是三離即是",
    "X56n0929_001:0359b09": "合不二之狀顯矣。",
    "X56n0929_001:0359b10": "為對性明修故合修為二。",
    "X56n0929_001:0359b11": "離合雖一分對從義義雖分對不違妙理性雖緣",
    "X56n0929_001:0359b12": "了對修無功合而說一修雖有性欲顯其能故唯",
    "X56n0929_001:0359b13": "論二雖此分對體常自一。",
    "X56n0929_001:0359b14": "二與一性如水為波二亦無二亦如波水。",
    "X56n0929_001:0359b15": "波水之喻親而可鑒性與一乘既如波水二修之",
    "X56n0929_001:0359b16": "事理亦如然以喻得解請詳斯旨。",
    "X56n0929_001:0359b17": "應知性指三障是故具三修從性成成三法爾。",
    "X56n0929_001:0359b18": "修若無性如木無根佛若無本從何而成生本是",
    "X56n0929_001:0359b19": "妙病不能求求而即得速豈過此。",
    "X56n0929_001:0359b20": "達無修性唯一妙乘無所分別法界洞朗。",
    "X56n0929_001:0359b21": "達無修性至洞朗者文雖在此意實通前上論修",
    "X56n0929_001:0359b22": "性豈是未達而分別耶是知正談性修實無取捨",
    "X56n0929_001:0359b23": "分別咸亡法界常朗妙不二相始終一實言雖前",
    "X56n0929_001:0359b24": "後不可情迷若此明了方可論道。",
    "X56n0929_001:0359c01": "此由內外不二門成四因果不二門者眾生心因既",
    "X56n0929_001:0359c02": "具三軌此因成果名三涅槃。",
    "X56n0929_001:0359c03": "因果不二亦祇全指一念具足三軌妙理是知不",
    "X56n0929_001:0359c04": "指三軌念無由破念既不破因果永殊了念即理",
    "X56n0929_001:0359c05": "因果俱均若達此者十門咸成故色心門云總在",
    "X56n0929_001:0359c06": "一念別分色心亦可例云總在一念別分因果因",
    "X56n0929_001:0359c07": "果諸門兼同不可情滯。",
    "X56n0929_001:0359c08": "因果無殊始終理一若爾因德已具何不住因。",
    "X56n0929_001:0359c09": "此由理一乃至斯疑因若已具住因即足何故立",
    "X56n0929_001:0359c10": "果改因受果因德何在。",
    "X56n0929_001:0359c11": "但由迷因各自謂實若了迷性實唯住因。",
    "X56n0929_001:0359c12": "迷執謂實因果乃殊了性住因與果何爽。",
    "X56n0929_001:0359c13": "故久研此因因顯名果。",
    "X56n0929_001:0359c14": "既若住因圓人何故復立果稱故此解云但久研",
    "X56n0929_001:0359c15": "此因因顯名果無別果也。",
    "X56n0929_001:0359c16": "祗緣因果理一用此一理為因理顯無復果名豈可",
    "X56n0929_001:0359c17": "仍存因號。",
    "X56n0929_001:0359c18": "辨之則毫髮不差亡之則始終而一本末如此方",
    "X56n0929_001:0359c19": "得六處皆名即佛。",
    "X56n0929_001:0359c20": "因果既泯理性自亡祇由亡智親疎致使迷成厚薄。",
    "X56n0929_001:0359c21": "即惑成智智力淺深由迷厚薄薄厚約迷智常圓",
    "X56n0929_001:0359c22": "足。",
    "X56n0929_001:0359c23": "迷厚薄故強分三惑義開六即名智淺深。",
    "X56n0929_001:0359c24": "惑豈非一厚薄分三理同事異豈非厚薄淺深之",
    "X56n0929_001:0360a01": "義歟。",
    "X56n0929_001:0360a02": "故如夢勤加空名惑絕。",
    "X56n0929_001:0360a03": "行雖如夢不可暫亡惑雖空名非行不絕勤加深",
    "X56n0929_001:0360a04": "薄相脩而成蓋由契理皆如幻也。",
    "X56n0929_001:0360a05": "幻因既滿鏡像果圓空像雖即義同而空虗像實。",
    "X56n0929_001:0360a06": "空名之惑鏡像之果義雖是同迷悟虗實情性相",
    "X56n0929_001:0360a07": "隔。",
    "X56n0929_001:0360a08": "像實故稱理本有空虗故迷轉成性。",
    "X56n0929_001:0360a09": "像現稱理全性具以無窮空虗本無隨智光而輪",
    "X56n0929_001:0360a10": "轉。",
    "X56n0929_001:0360a11": "是則不二而二立因果殊二而不二始終體一若謂",
    "X56n0929_001:0360a12": "因異果因亦非因曉果從因因方克果。",
    "X56n0929_001:0360a13": "非實相之因無以成圓極之果形端影直心也始",
    "X56n0929_001:0360a14": "然。",
    "X56n0929_001:0360a15": "所以三千在理同名無明三千果成咸稱常樂。",
    "X56n0929_001:0360a16": "剎那心起百界同作無明一念附根三千咸稱常",
    "X56n0929_001:0360a17": "樂經云凡夫賢聖人平等無高下但在心垢淨取",
    "X56n0929_001:0360a18": "證如反掌心念若存如掌不反。",
    "X56n0929_001:0360a19": "三千無改無明即明三千並常俱體俱用。",
    "X56n0929_001:0360a20": "金碑云而此三千性是中道不當有無有無自爾",
    "X56n0929_001:0360a21": "苟能見全上作無明之念俱為至明之體用不二",
    "X56n0929_001:0360a22": "理亦由斯上四節文皆云三千方見一而無二。",
    "X56n0929_001:0360a23": "此以修性不二門成。",
    "X56n0929_001:0360a24": "此上四門攝自行因果同一念心圓觀可了向下",
    "X56n0929_001:0360b01": "六門攝化他相準意可知。",
    "X56n0929_001:0360b02": "五染淨不二門者。",
    "X56n0929_001:0360b03": "染淨之相法豈然乎但由物機迷悟之耳故下文",
    "X56n0929_001:0360b04": "云三千未顯驗體仍迷此之謂歟迷情若除淨相",
    "X56n0929_001:0360b05": "自彰。",
    "X56n0929_001:0360b06": "若識無始即法性為無明故可了今即無明為法性。",
    "X56n0929_001:0360b07": "若知無始無明全法性是了今無明豈不然乎今",
    "X56n0929_001:0360b08": "無明在法性何夫病在不知無明得便或能了達",
    "X56n0929_001:0360b09": "全法界迷為我智體故染淨對機不羞毫末自爾",
    "X56n0929_001:0360b10": "而成。",
    "X56n0929_001:0360b11": "法性之與無明徧造諸法名之為染無明之與法性",
    "X56n0929_001:0360b12": "徧應眾緣號之為淨。",
    "X56n0929_001:0360b13": "染淨同體感應任緣故群生感心中諸佛諸佛應",
    "X56n0929_001:0360b14": "心內群生機應相對方得如聲答響者也。",
    "X56n0929_001:0360b15": "濁水清水波濕無殊清濁雖即由緣。",
    "X56n0929_001:0360b16": "以喻化之若了濕性清淨何殊濁即同清感焉異",
    "X56n0929_001:0360b17": "應道交之義識可見矣。",
    "X56n0929_001:0360b18": "而濁成本有。",
    "X56n0929_001:0360b19": "物機無始未曾離合。",
    "X56n0929_001:0360b20": "濁雖本有而全體是清以二波理通舉體是用。",
    "X56n0929_001:0360b21": "波理既通體用咸一安得不然。",
    "X56n0929_001:0360b22": "故三千因果俱名緣起迷悟緣起不離剎那。",
    "X56n0929_001:0360b23": "此舉法體合上二水顯性無殊剎那見性緣起咸",
    "X56n0929_001:0360b24": "同。",
    "X56n0929_001:0360c01": "剎那性常緣起理一。",
    "X56n0929_001:0360c02": "見性體一猶波理通合初後中可例知。",
    "X56n0929_001:0360c03": "一理之內而分淨穢。",
    "X56n0929_001:0360c04": "剎那即性分乎淨穢方見百界含心三千自己。",
    "X56n0929_001:0360c05": "別則六穢四淨通則十通淨穢。",
    "X56n0929_001:0360c06": "六穢四淨直約十界分十通淨穢互就百界弁雖",
    "X56n0929_001:0360c07": "此通別與剎那性平等無殊指歸妙境出自法華",
    "X56n0929_001:0360c08": "言顯於斯。",
    "X56n0929_001:0360c09": "故知剎那染體悉淨三千未顯驗仍迷故相似位成",
    "X56n0929_001:0360c10": "六根徧照照分十界各具灼然。",
    "X56n0929_001:0360c11": "以悟顯迷迷若未了由剎那在剎那見性染體方",
    "X56n0929_001:0360c12": "淨性淨若何淨三千性若了斯旨方合本經知法",
    "X56n0929_001:0360c13": "常無性也。",
    "X56n0929_001:0360c14": "豈六根淨人謂十定十分真迹垂十界亦然乃至果",
    "X56n0929_001:0360c15": "成等彼百界。",
    "X56n0929_001:0360c16": "成何所成成性百界應何所應應機彼群百界是",
    "X56n0929_001:0360c17": "己感他豈緣其心淨則佛土淨。",
    "X56n0929_001:0360c18": "故須初心而遮而照照故三千恒具遮故法爾空中。",
    "X56n0929_001:0360c19": "初心理觀遮照同時空中三千剎那具足。",
    "X56n0929_001:0360c20": "終日雙亡終日雙照。",
    "X56n0929_001:0360c21": "皆云終日是顯同時。",
    "X56n0929_001:0360c22": "不動此念徧應無方隨感而施淨穢斯泯。",
    "X56n0929_001:0360c23": "念全三千何動之有普應群機無心即徧應隨感",
    "X56n0929_001:0360c24": "施淨穢何局。",
    "X56n0929_001:0361a01": "亡淨穢故以空以中仍由空中轉染為淨。",
    "X56n0929_001:0361a02": "亡轉雖曰空中妙假纖塵不易。",
    "X56n0929_001:0361a03": "空中自亡。",
    "X56n0929_001:0361a04": "染淨即觀得名為了病者去藥亡一切俱蕩妙性",
    "X56n0929_001:0361a05": "之體法爾如然。",
    "X56n0929_001:0361a06": "此以因果不二門成。",
    "X56n0929_001:0361a07": "非上因果莫成此用承躡相由未甞少間。",
    "X56n0929_001:0361a08": "六依正不二門者已證遮那一體不二良由無始一",
    "X56n0929_001:0361a09": "念三千。",
    "X56n0929_001:0361a10": "遮那非徧徧生之局群生非局局彼之徧局徧局",
    "X56n0929_001:0361a11": "殊體自純一果證無證證彼局性以果驗因顯因",
    "X56n0929_001:0361a12": "本有徧非因有證復何從。",
    "X56n0929_001:0361a13": "以三千中生陰二千為正國土一千屬依依正既居",
    "X56n0929_001:0361a14": "一心一心豈分能所雖無能所依正宛然。",
    "X56n0929_001:0361a15": "遮那極證依正妙融妙融之相全由性具之徧不",
    "X56n0929_001:0361a16": "出三千三千依正全三諦理理實何在在迷剎那",
    "X56n0929_001:0361a17": "剎那性顯依正宛然能所俱絕。",
    "X56n0929_001:0361a18": "是則理性名字觀行已有不二依正之相故使自他",
    "X56n0929_001:0361a19": "因果相攝但眾生在理果雖未辨一切莫非遮那妙",
    "X56n0929_001:0361a20": "境。",
    "X56n0929_001:0361a21": "三即俱有意亦不同理即全迷名字觀行解行論",
    "X56n0929_001:0361a22": "有有雖不同俱皆未顯但遮那妙體依妙常融雖",
    "X56n0929_001:0361a23": "復俱融不可混同順此區別。",
    "X56n0929_001:0361a24": "然應復了諸佛法體非徧而徧眾生理性非局而局",
    "X56n0929_001:0361b01": "始終不改大小無妨因果理同依正何別(已見上注)",
    "X56n0929_001:0361b02": "故淨穢之土勝劣之身塵身與法身量同塵國與寂",
    "X56n0929_001:0361b03": "光無異是則一一塵剎一切剎一一塵身一切身廣",
    "X56n0929_001:0361b04": "狡勝劣難思議淨穢方所無窮盡。",
    "X56n0929_001:0361b05": "三諦妙境空假中觀契性應變安局方所塵身至",
    "X56n0929_001:0361b06": "細非法體而何興塵剎雖微非理土而何有應本",
    "X56n0929_001:0361b07": "如此修成乃彰所以一多相入身剎重重符空假",
    "X56n0929_001:0361b08": "中之妙觀合無差別之果理法華大教不二之門",
    "X56n0929_001:0361b09": "成則稱性妙矣。",
    "X56n0929_001:0361b10": "若非三千空假中安能成茲自在用如是方知生佛",
    "X56n0929_001:0361b11": "等彼此事理互相收。",
    "X56n0929_001:0361b12": "若非三千攝境不徧不空假中境不是性故須三",
    "X56n0929_001:0361b13": "千咸空假中方見諸法實相因佛體性生心均一",
    "X56n0929_001:0361b14": "絕待妙融俱成佛道乃得一攝一切一切攝一是",
    "X56n0929_001:0361b15": "以法華大事純顯斯旨振古少如獨　今家解由",
    "X56n0929_001:0361b16": "妙旨並以三千而為指南可謂盡開權顯實之旨",
    "X56n0929_001:0361b17": "極三無差別之理經題妙法敘之妙名不可思議",
    "X56n0929_001:0361b18": "法則略舉界如具攝三千妙歎於法法祇是妙故",
    "X56n0929_001:0361b19": "記釋妙境云三千即空性了因等其文分明上文",
    "X56n0929_001:0361b20": "又云不出一念三千世間即空假中及斯點示節",
    "X56n0929_001:0361b21": "節如此學者不見覧執三千有無相攻違祖背宗",
    "X56n0929_001:0361b22": "及成法怨為之柰何。",
    "X56n0929_001:0361b23": "此以染淨不二門成。",
    "X56n0929_001:0361b24": "眾聖淨用既曰由生具故得初心觀已一念隨位",
    "X56n0929_001:0361c01": "彰顯方乃染淨依正融攝相成。",
    "X56n0929_001:0361c02": "七自他不二門者隨機利他事乃憑本本謂一性具",
    "X56n0929_001:0361c03": "足自他方至果位自即益他。",
    "X56n0929_001:0361c04": "一性自他本自常存本既我心自他豈別纔有感",
    "X56n0929_001:0361c05": "即應未始毫差非修成而方爾實一本之天然。",
    "X56n0929_001:0361c06": "如理性三德三諦三千。",
    "X56n0929_001:0361c07": "理性三德示其性體三諦三千顯其圓具一一圓",
    "X56n0929_001:0361c08": "具三千性體方得果證稱性施為以自益他豈有",
    "X56n0929_001:0361c09": "二別。",
    "X56n0929_001:0361c10": "自行唯在空中利他三千趣物。",
    "X56n0929_001:0361c11": "三諦既其一心自他豈應有異莫以情見逐語分",
    "X56n0929_001:0361c12": "張違不二旨。",
    "X56n0929_001:0361c13": "物機無量不出三千能應雖多不出十界轉現不出",
    "X56n0929_001:0361c14": "一念土土互生不出寂光。",
    "X56n0929_001:0361c15": "三千而攝物機十界而統應化語辭之異感應咸",
    "X56n0929_001:0361c16": "均轉現不離一念土互不出寂光豈非全性全同",
    "X56n0929_001:0361c17": "理性以此鑑照自他之相豈存而乎門門合於題",
    "X56n0929_001:0361c18": "旨。",
    "X56n0929_001:0361c19": "眾生由理具三千故能感諸佛由三千理滿故能應",
    "X56n0929_001:0361c20": "應遍機徧欣赴不差不然豈能如鏡現像鏡有現像",
    "X56n0929_001:0361c21": "之理形有生像之性。",
    "X56n0929_001:0361c22": "生理同佛而感佛證齊生而應纔欣即赴如影隨",
    "X56n0929_001:0361c23": "形或謂不然鏡像之喻經論所陳為何法設耶鏡",
    "X56n0929_001:0361c24": "有現像之理猶佛三千理滿形有生像之性喻生",
    "X56n0929_001:0362a01": "三千理感感應道交欣赴不差法喻相符如函合",
    "X56n0929_001:0362a02": "蓋焉不信哉。",
    "X56n0929_001:0362a03": "若一形對不能現像則鏡理有窮形事未通若與鏡",
    "X56n0929_001:0362a04": "隔則容有是理無有形對而不像者。",
    "X56n0929_001:0362a05": "若一機興感應而不赴則應體有窮形事不通若",
    "X56n0929_001:0362a06": "與鏡隔容有是理既其形對無不像者反此乃知",
    "X56n0929_001:0362a07": "應無不徧法無不通然今家所明感應不差由生",
    "X56n0929_001:0362a08": "理與應體一不同諸論黎耶熏變彼權此實輔行",
    "X56n0929_001:0362a09": "弁之矣。",
    "X56n0929_001:0362a10": "若鏡未現像由塵所遮去塵由人磨現像非關磨者。",
    "X56n0929_001:0362a11": "鏡未現像由塵所遮理未趣應為惑所覆磨塵雖",
    "X56n0929_001:0362a12": "假於功現像全由於內名字觀行雖常感應見思",
    "X56n0929_001:0362a13": "當存顯應未彰須藉功成應方內啟然今家所談",
    "X56n0929_001:0362a14": "感交互成三十六句有何一法而非應耶但顯應",
    "X56n0929_001:0362a15": "妙能在功成耳。",
    "X56n0929_001:0362a16": "以喻觀法。",
    "X56n0929_001:0362a17": "觀字平聲。",
    "X56n0929_001:0362a18": "大旨可知應知理雖自他具足必藉緣了為利他功。",
    "X56n0929_001:0362a19": "緣了無功性何由發性德緣了發性利他功莫大",
    "X56n0929_001:0362a20": "矣。",
    "X56n0929_001:0362a21": "復由緣了與性一合方能稱性施設萬端則不起自",
    "X56n0929_001:0362a22": "性應無方所。",
    "X56n0929_001:0362a23": "性雖備足未契同凡順性緣了而合性者方能普",
    "X56n0929_001:0362a24": "應施設萬端分證之位雅斯符旨。",
    "X56n0929_001:0362b01": "此由依正不二門成八三業不二門者於化他門事",
    "X56n0929_001:0362b02": "分三密隨順物理得名不同。",
    "X56n0929_001:0362b03": "三密一際豈可分張對機事別故此異陳了應同",
    "X56n0929_001:0362b04": "法一體無殊不二之門允斯而成。",
    "X56n0929_001:0362b05": "心輪鑒機二輪設化現身說法未曾毫差在身分於",
    "X56n0929_001:0362b06": "真應在法分於權實。",
    "X56n0929_001:0362b07": "身分真應法開權實在昔施權身法未合故此離",
    "X56n0929_001:0362b08": "合明來至今經即三而一身法俱融次文明矣。",
    "X56n0929_001:0362b09": "二身若異何故乃云即是法身二說若乖何故乃云",
    "X56n0929_001:0362b10": "皆成佛道若唯法身應無垂世若唯佛道誰施三乘。",
    "X56n0929_001:0362b11": "垂世施權雖屬為機而於理性妙體常融今經談",
    "X56n0929_001:0362b12": "性權實正軌一體平等三業身法豈違不二。",
    "X56n0929_001:0362b13": "身尚無身說必非說身口平等等彼意輪色心一如",
    "X56n0929_001:0362b14": "不謀而化常冥至極稱物施為。",
    "X56n0929_001:0362b15": "冥極施為不動此念徧應無方無記化他出生何",
    "X56n0929_001:0362b16": "盡。",
    "X56n0929_001:0362b17": "豈非百界一心界界無非三業界尚一念三業豈殊。",
    "X56n0929_001:0362b18": "百界三業既居一念妙豈過此非開顯至教曷此",
    "X56n0929_001:0362b19": "宜揚。",
    "X56n0929_001:0362b20": "果用無虧因必稱果若信因果方知三密有本百界",
    "X56n0929_001:0362b21": "三業俱空假中故使稱宜徧赴為果。",
    "X56n0929_001:0362b22": "不談百界俱空假中未見成佛稱性之相。",
    "X56n0929_001:0362b23": "一一應色一一言音無不百界三業具足化復作化",
    "X56n0929_001:0362b24": "斯之謂歟。",
    "X56n0929_001:0362c01": "應色言音咸皆百界同生念性至果顯發以斯應",
    "X56n0929_001:0362c02": "用豈有窮乎。",
    "X56n0929_001:0362c03": "故一念凡心已有理性三密相海一塵報色同在本",
    "X56n0929_001:0362c04": "理毗盧遮那方乃名為三無差別。",
    "X56n0929_001:0362c05": "三密相海妙性遮那並指下凡心色本具乃合經",
    "X56n0929_001:0362c06": "文三無差別是知無差妙旨須符念性色心不二",
    "X56n0929_001:0362c07": "妙境可觀故本文云一切諸法中悉有安樂性記",
    "X56n0929_001:0362c08": "至云結束開意以諸法中有妙理故方可論開點",
    "X56n0929_001:0362c09": "示眾生本有覺藏心佛眾生無差別既云諸法豈",
    "X56n0929_001:0362c10": "非九界色心耶有安樂性豈非遮那妙境耶今依",
    "X56n0929_001:0362c11": "妙解直示斯旨令成初心圓觀體相用此觀察見",
    "X56n0929_001:0362c12": "遮那性與果無別故輔行云心造一切三無差別",
    "X56n0929_001:0362c13": "文理分明此旨焉可別生穿鑿耶。",
    "X56n0929_001:0362c14": "此以自他不二門成。",
    "X56n0929_001:0362c15": "九權實不二門者平等大慧常鑒法界亦由理性九",
    "X56n0929_001:0362c16": "權一實實復九界權亦復然。",
    "X56n0929_001:0362c17": "實不可二故唯一也權不可一故言九也此直示",
    "X56n0929_001:0362c18": "其相若圓互具百界常然名雖百界一性無差群",
    "X56n0929_001:0362c19": "情隔礙權實乃乖若依今經顯斯至理同一佛乘",
    "X56n0929_001:0362c20": "空假中妙所以調達悟此而受記龍女了此而作",
    "X56n0929_001:0362c21": "佛並由大慧契合法界權實正軌。",
    "X56n0929_001:0362c22": "權實相冥百界一念不可分別任運常然。",
    "X56n0929_001:0362c23": "分別若生此旨全失任運之然唯在絕念。",
    "X56n0929_001:0362c24": "至果乃由契本一理非權非實而權而實此即如前",
    "X56n0929_001:0363a01": "心輪自在致令身口赴權實機三業一念無乖權實",
    "X56n0929_001:0363a02": "不動而施豈應隔異。",
    "X56n0929_001:0363a03": "雙非之理不異權實權實之應全雙非是。",
    "X56n0929_001:0363a04": "對說即以權實立稱在身即以真應為名三業理同",
    "X56n0929_001:0363a05": "權實冥合此以三業不二門成。",
    "X56n0929_001:0363a06": "十受潤不二門者物理本來性具權實。",
    "X56n0929_001:0363a07": "性具權實與性無殊故其熏發全性而興。",
    "X56n0929_001:0363a08": "無始熏習或實或權權實由熏理常平等。",
    "X56n0929_001:0363a09": "性雖本具不熏無發熏何所熏還熏一性合性熏",
    "X56n0929_001:0363a10": "發在昔猶昧於今猶明群生佛種從因緣起師教",
    "X56n0929_001:0363a11": "為緣全表理性立修發名不稟妙教發性無從縱",
    "X56n0929_001:0363a12": "有發生乃成權隔六道三乘沈迷可復。",
    "X56n0929_001:0363a13": "遇時成習行願所資若無本因熏亦徒設遇熏自異",
    "X56n0929_001:0363a14": "非由性殊。",
    "X56n0929_001:0363a15": "成習若異三草二木能為事殊能潤教兩權乘亦",
    "X56n0929_001:0363a16": "別至今經開成一地而受潤俱同理歸一致故依",
    "X56n0929_001:0363a17": "今經無一善根不性佛道低頭舉手童子戲沙並",
    "X56n0929_001:0363a18": "在斯典照然可鑒。",
    "X56n0929_001:0363a19": "性雖無殊必藉幻發幻機幻感幻應幻赴能應所化",
    "X56n0929_001:0363a20": "並非權實。",
    "X56n0929_001:0363a21": "機感應赴皆如幻者修全在性理必如幻雖即如",
    "X56n0929_001:0363a22": "幻感應益彰故使物機應契僉同寂光無非法顯。",
    "X56n0929_001:0363a23": "然由生具非權非實成權實機佛亦果具非權非實",
    "X56n0929_001:0363a24": "為權實應物機應契身土無偏同常寂光無非法界。",
    "X56n0929_001:0363b01": "文理分明解不合旨徒目云云無由顯發如水至",
    "X56n0929_001:0363b02": "冷飲者方知此須明解執言奚為。",
    "X56n0929_001:0363b03": "故知三千同在心地與佛心地三千不殊四微體同",
    "X56n0929_001:0363b04": "權實益等。",
    "X56n0929_001:0363b05": "受益之權了斯經旨達己心地三千妙性與佛果",
    "X56n0929_001:0363b06": "證妙性豈殊方合四微同體皆一地之所生三草",
    "X56n0929_001:0363b07": "二木感一雨之所潤實纖塵而無爽何一法而非",
    "X56n0929_001:0363b08": "真普使一切感成佛道豈虗也哉故復經云無有",
    "X56n0929_001:0363b09": "一人獨得滅度皆以如來滅度而滅度之大哉至",
    "X56n0929_001:0363b10": "教潤物成功也如此。",
    "X56n0929_001:0363b11": "此以權實不二門成是故十門門門通入色心乃至",
    "X56n0929_001:0363b12": "受潤咸然故使十妙始終理一。",
    "X56n0929_001:0363b13": "本文為解妙字不設十相妙無始終不語三千性",
    "X56n0929_001:0363b14": "體不圓既圓且妙方乃因果自他咸同一本十門",
    "X56n0929_001:0363b15": "交通一一相入豈是作意理自當然。",
    "X56n0929_001:0363b16": "如境本來具三依理生解故名為智智解導行行解",
    "X56n0929_001:0363b17": "契理三法相符不異而異假立淺深設位簡濫三法",
    "X56n0929_001:0363b18": "祇是證彼三理。",
    "X56n0929_001:0363b19": "自行因果五章已立一妙無殊化他全此始末分",
    "X56n0929_001:0363b20": "明鏡智行位一而無爽不二之門昭然在目。",
    "X56n0929_001:0363b21": "下之五章三法起用三法既是一念三千既空假中",
    "X56n0929_001:0363b22": "成故有用若了一念十方三世諸佛之法本迹非遙",
    "X56n0929_001:0363b23": "故重述十門令觀行可識。",
    "X56n0929_001:0363b24": "大式妙解開佛知見苟不如此出世妙旨其何以",
    "X56n0929_001:0363c01": "宣然雖至歎不離一念若依今經而了念者則一",
    "X56n0929_001:0363c02": "部妙旨皎然自心十方佛體全我本性誠堪信矣",
    "X56n0929_001:0363c03": "摩訶止觀一念三千而為妙境直指介爾全三千",
    "X56n0929_001:0363c04": "性而立佛乘明不思議文理顯然也噫世之輪扁",
    "X56n0929_001:0363c05": "賤藝妙尚子不能傳況出世至道豈易了之然上",
    "X56n0929_001:0363c06": "所言蓋筌罤也苟不體道如闕魚免焉妄執滯耶",
    "X56n0929_001:0363c07": "故大意云若欲修習並須口決今此亦爾若欲解",
    "X56n0929_001:0363c08": "乎妙旨非口決而難通苟無妙解其何以行重述",
    "X56n0929_001:0363c09": "十門令觀行可識言在此焉不信哉。",
    "X56n0929_001:0363c10": "首題既爾攬別為總符文可知。",
    "X56n0929_001:0363c11": "釋題是總釋文是別總別相貫妙旨一如也。",
    "X56n0929_001:0363c13": "法華玄記十不二門顯妙(終)"
}