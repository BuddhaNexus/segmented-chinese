{
    "T21n1272_004:0318a15": "金剛薩埵說頻那夜迦天成就儀",
    "T21n1272_004:0318a16": "軌經卷第四",
    "T21n1272_004:0318a18": "西天譯經三藏朝散大夫試光祿卿",
    "T21n1272_004:0318a19": "明教大師臣法賢奉　詔譯",
    "T21n1272_004:0318a20": "復次成就法。持明者用牛肉人肉。同和為第",
    "T21n1272_004:0318a21": "一分。雞肉羖羊猫兒馲駝等肉為第二分。象",
    "T21n1272_004:0318a22": "馬驢狗鷲狐狼鼠牛肉等為第三分。弩摩贊",
    "T21n1272_004:0318a23": "拏拶哩摩迦羅肉等為第四分。如是等肉得",
    "T21n1272_004:0318a24": "周備已。持明者觀想。自身即作五如來之體。",
    "T21n1272_004:0318a25": "或四親近菩薩身。若依頻那夜迦天法。我身",
    "T21n1272_004:0318a26": "即是一切如來之體。心離二相如虛空界。持",
    "T21n1272_004:0318a27": "明者無復疑惑。如是觀想真實空法。人法俱",
    "T21n1272_004:0318a28": "無絕諸戲論。是名善作法者。若持明人樂大",
    "T21n1272_004:0318a29": "乘法心身寂靜。三業相應無二智相。所作之",
    "T21n1272_004:0318b01": "法無不成就。依諸佛如來大智教相。用前四",
    "T21n1272_004:0318b02": "分藥及吠嚕左曩藥。同作頻那夜迦天像為",
    "T21n1272_004:0318b03": "四面。以酥煎。持明者著白衣。於其舍內就",
    "T21n1272_004:0318b04": "一隅坐。食此天像。當稱名者速得息災。若用",
    "T21n1272_004:0318b05": "前藥作一人形長一磔手。於舍內經行之次。",
    "T21n1272_004:0318b06": "即食彼像。當稱名者速得增益。復用前藥別",
    "T21n1272_004:0318b07": "入一分金剛水。作於天像用麻油三辣藥。同",
    "T21n1272_004:0318b08": "和塗彼天像。復用三辣油煎。持明者當稱國",
    "T21n1272_004:0318b09": "城聚落人民婆羅門等名已。持明者作是念",
    "T21n1272_004:0318b10": "云。我今當食噉彼等。作是念已。以右顋牙嚼",
    "T21n1272_004:0318b11": "噉天像。如是一切所欲隨持明人意。",
    "T21n1272_004:0318b12": "復次用前藥。別入一分血同作天像如雞形。",
    "T21n1272_004:0318b13": "後用乾薑及蓽茇粖填於像腹。用芥子油煎。",
    "T21n1272_004:0318b14": "持明者對佛像前。食彼天像及飲酒。所稱名",
    "T21n1272_004:0318b15": "者得阿波娑摩囉病。若欲止息。令童男童女",
    "T21n1272_004:0318b16": "飲此乳。即得如故。",
    "T21n1272_004:0318b17": "復次用前藥及甘露藥。同和作男子女人二",
    "T21n1272_004:0318b18": "像。長一磔手。一像用酥煎。一像用辣油。煎持",
    "T21n1272_004:0318b19": "明者作念云。我今於某甲二人作愛別離苦。",
    "T21n1272_004:0318b20": "作是念已。從頭食噉彼像。未食一半即得愛",
    "T21n1272_004:0318b21": "別離苦。",
    "T21n1272_004:0318b22": "復次成就法。持明者先作觀想。觀自心為匹",
    "T21n1272_004:0318b23": "帛想。帛為八輻輪。於輪中間有毘盧遮那如",
    "T21n1272_004:0318b24": "來及八大明。能作一切事。如是想已。然後依",
    "T21n1272_004:0318b25": "觀畫輪幀像。持明者用街道中人棄故帛。及",
    "T21n1272_004:0318b26": "生產衣。或尸陀林中依。得此衣已作八輻輪。",
    "T21n1272_004:0318b27": "同囉惹娑嚩[口*(隸-木+士)]囉訖多。用吠嚕左曩及甘露。",
    "T21n1272_004:0318b28": "於前帛上畫毘盧遮那如來及八大明。如是",
    "T21n1272_004:0318b29": "畫已。能作一切事。若用此幀安曼拏羅南方",
    "T21n1272_004:0318c01": "作法。能除設咄嚕。若安西方能作息災。若安",
    "T21n1272_004:0318c02": "北方能發遣設咄嚕。若安東方能作愛別離",
    "T21n1272_004:0318c03": "苦。若安東南隅能作一切事。若安西南隅能",
    "T21n1272_004:0318c04": "作魑魅於此曼拏羅方隅等。安前輪像。持明",
    "T21n1272_004:0318c05": "者所作之法決定成就。諸持明者隨儀作法。",
    "T21n1272_004:0318c06": "須要了知二種曼拏羅。內心觀空為出世法。",
    "T21n1272_004:0318c07": "外畫作法即世間法。如是二諦真俗等觀。是",
    "T21n1272_004:0318c08": "則善解如來最上大乘儀軌。能作一切方便",
    "T21n1272_004:0318c09": "利益之事。",
    "T21n1272_004:0318c10": "復次成就法。持明者用摩蹬伽女屍。行人於",
    "T21n1272_004:0318c11": "黑月十四日。往尸陀林中作八箇佉儞囉木",
    "T21n1272_004:0318c12": "橛。以油及牛皮裹於木橛。打於八方。用屍坑",
    "T21n1272_004:0318c13": "內瓦礫屍灰屍炭。作三角曼拏羅。每角上畫",
    "T21n1272_004:0318c14": "一三叉竪立。於曼拏羅中間畫必[口*(隸-木+士)]多主。三",
    "T21n1272_004:0318c15": "面六臂眉赤黃色。眼目瑩淨利牙齩脣。作驚",
    "T21n1272_004:0318c16": "畏十方相。復於曼拏羅中。依法安前摩蹬伽",
    "T21n1272_004:0318c17": "女已。持明者以五如來三昧藥。及吠嚕左曩",
    "T21n1272_004:0318c18": "等藥塗自身已。起首作成就法。持明者用五",
    "T21n1272_004:0318c19": "箇魚羖羊肉人肉。於曼拏羅前安坐。食魚肉",
    "T21n1272_004:0318c20": "等及飲酒已。即誦大明求隨意成就法。時摩",
    "T21n1272_004:0318c21": "蹬伽女經一時間作於大笑。時有鬼等所化",
    "T21n1272_004:0318c22": "鷲鳥野狐獯狐及鼠等。圍遶曼拏羅作種種",
    "T21n1272_004:0318c23": "惡聲持明者。見聞如是大惡祥瑞。不得怖畏",
    "T21n1272_004:0318c24": "即告彼言。善來汝女。持明者用五種三昧藥",
    "T21n1272_004:0318c25": "及五甘露。獻閼伽。彼女受閼伽已。現本相而",
    "T21n1272_004:0318c26": "住。持明者告彼女言。施我一切成就。所有",
    "T21n1272_004:0318c27": "聖劍聖鉞斧。羂索骨朵頻尼波羅輪。羯拏野",
    "T21n1272_004:0318c28": "槍擣杵旗幡。華鬘聖藥眼藥吠嚕左曩藥塗",
    "T21n1272_004:0318c29": "足藥及囉惹位。乃至降伏夜叉夜叉女。部多",
    "T21n1272_004:0319a01": "部多女巘馱哩嚩女。天女龍女及羅剎女等。",
    "T21n1272_004:0319a02": "如是一切願得成就。",
    "T21n1272_004:0319a03": "爾時持明者復獻閼伽已。所欲之事悉得隨",
    "T21n1272_004:0319a04": "意。諸持明人得成就已。勿為自身利益安樂",
    "T21n1272_004:0319a05": "一切眾生。如是持明者清淨勇猛心無畏者。",
    "T21n1272_004:0319a06": "於諸佛前安慰稱讚唯發菩提心。諸佛見已",
    "T21n1272_004:0319a07": "讚美行人。善哉善哉汝能得於最上成就之",
    "T21n1272_004:0319a08": "法世間無有能破汝者。",
    "T21n1272_004:0319a09": "復次成就法。持明者先收一端正福相不捐",
    "T21n1272_004:0319a10": "壞者人屍。然後於黑月八日。或十四日。往尸",
    "T21n1272_004:0319a11": "陀林中或寺院內。用屍炭屍灰瓦礫人骨同",
    "T21n1272_004:0319a12": "為粉畫一曼拏羅。作四方四隅安四門樓用",
    "T21n1272_004:0319a13": "必[口*(隸-木+士)]多鬘為嚴飾。以人肉為幢。安前人屍以",
    "T21n1272_004:0319a14": "紅色華供養。然後求最上成就。持明者於黑",
    "T21n1272_004:0319a15": "月八日或十四日。裸形被髮。用油及前藥等",
    "T21n1272_004:0319a16": "塗於自身。即內觀空智。不生不滅離於取捨。",
    "T21n1272_004:0319a17": "外觀儀軌依法具足。如是於黑月八日或十",
    "T21n1272_004:0319a18": "四日起首作法。持明者手執利劍作大無畏",
    "T21n1272_004:0319a19": "相。以左足蹋前屍脅上專心顧視。如前持誦",
    "T21n1272_004:0319a20": "已食於酒肉。內心志求成就或半時一時二",
    "T21n1272_004:0319a21": "時中。於曼拏羅四門次第出現。必隷多及必",
    "T21n1272_004:0319a22": "隷多鬘內。亦有諸必隷多各各現自本形。作",
    "T21n1272_004:0319a23": "大惡賀賀等聲。白持明者言。汝於此處求何",
    "T21n1272_004:0319a24": "成就當為我說時。持明者聞是語已作念。所",
    "T21n1272_004:0319a25": "求中間時諸必隷多悉皆起立。身長百千多",
    "T21n1272_004:0319a26": "羅樹高作大惡相。持明者見此惡相不得恐",
    "T21n1272_004:0319a27": "怖。但依三時而住告彼頻那夜迦天言。汝今",
    "T21n1272_004:0319a28": "善來依我所願當施成就。所有十方夜叉羅",
    "T21n1272_004:0319a29": "剎鬼神等。降伏承事皆隨我意。乃至囉惹之",
    "T21n1272_004:0319b01": "位。及彼聖劍寶棒箭鉤種種聖藥隱身。通入",
    "T21n1272_004:0319b02": "大龍宮降阿蘇囉女。巘馱哩嚩女夜叉女天",
    "T21n1272_004:0319b03": "女持明天女等。種種所求之事與我成就。作",
    "T21n1272_004:0319b04": "是語已。時持明者所願圓滿。悉能句召降伏。",
    "T21n1272_004:0319b05": "阿蘇囉等一切鬼神。一切天女及聖藥等。皆",
    "T21n1272_004:0319b06": "得自在無有難作。如金剛薩埵而無有異。",
    "T21n1272_004:0319b07": "復次成就法持明者先擇作法成就之地。或",
    "T21n1272_004:0319b08": "尸陀林中鬪戰之地。或努摩舍旃陀羅舍。或",
    "T21n1272_004:0319b09": "四衢道三衢道。或大自在天神祠內。如是等",
    "T21n1272_004:0319b10": "處當須寂靜。持明者畫一最上曼拏羅已。求",
    "T21n1272_004:0319b11": "一無損壞摩蹬伽女屍。裝嚴其身。用尾目怛",
    "T21n1272_004:0319b12": "囉塗彼女屍。安於曼拏羅中心。於曼拏羅",
    "T21n1272_004:0319b13": "東西二方安拶嚕迦。南北二方安賀娑多。周",
    "T21n1272_004:0319b14": "匝安烏那囉鬘。外畫金剛界。圍四隅安立四",
    "T21n1272_004:0319b15": "箭。持明者如是作曼拏羅已。食五種三昧藥",
    "T21n1272_004:0319b16": "及飲酒已。獨自作法。若用同伴人依法揀擇。",
    "T21n1272_004:0319b17": "心無怖畏斷除疑惑言行真實。樂行布施堅",
    "T21n1272_004:0319b18": "固不退。具大智慧明了祕密。先受灌頂住此",
    "T21n1272_004:0319b19": "三昧者。可得同作成就之法。若不具前行非",
    "T21n1272_004:0319b20": "三昧住者終不成就。譬如食風而無所濟。因",
    "T21n1272_004:0319b21": "行既虧。果報寧有。是故持明者依此軌儀。",
    "T21n1272_004:0319b22": "持法精熟必得成就。時持明人於摩蹬伽女",
    "T21n1272_004:0319b23": "前起首作法。先用葷辛飲食。為十方鬼神出",
    "T21n1272_004:0319b24": "生已。即用毘盧遮那五如來等五種三昧藥。",
    "T21n1272_004:0319b25": "以為飲食及塗自身已。發清淨心勇猛無畏",
    "T21n1272_004:0319b26": "裸形被髮。於摩蹬伽女左邊而坐。食人肉羖",
    "T21n1272_004:0319b27": "羊肉飲酒。持明者於此飲食。心無二相離妄",
    "T21n1272_004:0319b28": "分別。食如非食作成就法。彼摩蹬伽女心思",
    "T21n1272_004:0319b29": "馳走。時持明者知此法成復作儀法。彼摩蹬",
    "T21n1272_004:0319c01": "伽女忽然而立。告持明者言。善哉善哉善解",
    "T21n1272_004:0319c02": "妙法。持明者聞已不得共語。時同作法人作",
    "T21n1272_004:0319c03": "大無畏相。問彼女言汝作何事。彼女答言持",
    "T21n1272_004:0319c04": "明者未有教旨我無所作。時摩蹬伽女。見彼",
    "T21n1272_004:0319c05": "默然作大戲笑。所有十方必隷多鬘一切亦",
    "T21n1272_004:0319c06": "作大笑。告持明者言。何不與意旨。如是言",
    "T21n1272_004:0319c07": "時同伴作法者。手執人骨劍亦作大笑。作金",
    "T21n1272_004:0319c08": "剛步經行十方。以劍盤旋。時一切鬼神等見",
    "T21n1272_004:0319c09": "大聖劍。滿虛空界從空來下。各斷本身作大",
    "T21n1272_004:0319c10": "怖畏。時持明者即誦發吒。當食人肉及羖",
    "T21n1272_004:0319c11": "羊肉飲酒。已前一切鬼神等告持明者言。救",
    "T21n1272_004:0319c12": "護我等。時持明者面向鬼神。以左手撫背而",
    "T21n1272_004:0319c13": "作安慰。如前復食。時摩蹬伽女言。汝得成就",
    "T21n1272_004:0319c14": "法。一切所欲隨行人意。持明者即誦三吽字",
    "T21n1272_004:0319c15": "已。復食如前。時摩蹬伽女歡喜親近推拓行",
    "T21n1272_004:0319c16": "人。持明者發菩提心。安住三昧心無二相。作",
    "T21n1272_004:0319c17": "此法已告同伴人言。汝持座來。彼人聞已誦",
    "T21n1272_004:0319c18": "紇哩紇哩字。而作歡喜之間。現自本身帶甲",
    "T21n1272_004:0319c19": "騎馬以手執劍。即取劍出鞘。作大忿怒利牙",
    "T21n1272_004:0319c20": "齩脣。誦三吽字時。持明者即舒右手向前接",
    "T21n1272_004:0319c21": "劍劍既入手具大神通。騰空往復一切自在。",
    "T21n1272_004:0319c22": "所有眷屬及同伴人俱得神通。隨持明者往",
    "T21n1272_004:0319c23": "諸天界。入彼八十俱胝持明天女宮中。彼諸",
    "T21n1272_004:0319c24": "天女與同伴人為眷屬承事。當得灌頂王位。",
    "T21n1272_004:0319c25": "及其眷屬當受快樂。騰空自在。於瞬息間從",
    "T21n1272_004:0319c26": "閻浮提界。往西瞿耶尼北俱盧洲東勝身洲",
    "T21n1272_004:0319c27": "已。復過七重大海及七金山。日宮月宮至妙",
    "T21n1272_004:0319c28": "高山上。乃至他化自在天那羅延天。如是復",
    "T21n1272_004:0319c29": "至崑崙山中。入補陀落迦山。見觀自在菩薩。",
    "T21n1272_004:0320a01": "於菩薩處聽聞妙法因緣成熟。得於世間最",
    "T21n1272_004:0320a02": "上成就。所有世間虛空界內聖劍持明天中。",
    "T21n1272_004:0320a03": "此持明人得為彼主。",
    "T21n1272_004:0320a04": "復次成就法。持明者用佉儞囉木為劍。或人",
    "T21n1272_004:0320a05": "骨為劍。以手執劍及婆哩也同三布吒已。於",
    "T21n1272_004:0320a06": "黑月八日或十四日。選風雨日作成就法。令",
    "T21n1272_004:0320a07": "持明者速得成就。若復有人殺十婆羅門。及",
    "T21n1272_004:0320a08": "屠殺牛羊等。乃至獵師種種殺害。如是罪惡",
    "T21n1272_004:0320a09": "之人。或遇善緣見聞佛教迴心向善。依法儀",
    "T21n1272_004:0320a10": "軌作成就者。於半時中即得成就。除小根眾",
    "T21n1272_004:0320a11": "生。不見佛不聞法。邪魔外道少智寡聞。不受",
    "T21n1272_004:0320a12": "佛勅不受灌頂。妄言我受灌頂及得師旨。不",
    "T21n1272_004:0320a13": "樂大乘毀謗真理。如是等人於此一切智智",
    "T21n1272_004:0320a14": "甚深祕密成就之法。不得見聞及隨喜等。",
    "T21n1272_004:0320a15": "復次說成就法。持明者於黑月八日或十四",
    "T21n1272_004:0320a16": "日。起首作法。用染家女或皮作家女。或旃陀",
    "T21n1272_004:0320a17": "羅家女或拏摩等女。所用皆得。持明者往摩",
    "T21n1272_004:0320a18": "蹬伽舍中。用吠嚕左曩等五種藥。及酒人肉",
    "T21n1272_004:0320a19": "狗肉猪雞等肉。復用囉惹莎隷囉訖多。如是",
    "T21n1272_004:0320a20": "同和作曼拏羅。闊五弓量形如圓月。用前具",
    "T21n1272_004:0320a21": "相摩蹬伽女。安曼拏羅中。令彼女手執利刀。",
    "T21n1272_004:0320a22": "及滿髑髏血。於曼拏羅周匝作人肉幢。於四",
    "T21n1272_004:0320a23": "方各安一酒瓶。復用前肉安曼拏羅五處。持",
    "T21n1272_004:0320a24": "明者裸形被髮。誦於吽字繞曼拏羅。次食於",
    "T21n1272_004:0320a25": "前肉。及飲酒潠彼女口。高聲唱言。此地國",
    "T21n1272_004:0320a26": "城聚落所住鬼神等。我今請召飲食供養。如",
    "T21n1272_004:0320a27": "是三召已。持明者作舞時國城聚落所有部",
    "T21n1272_004:0320a28": "多及部多女。唧吒唧致羅剎羅剎女。剛冒[口*爾]",
    "T21n1272_004:0320a29": "儞必舍唧夜叉女等。悉來告言。童女汝今速",
    "T21n1272_004:0320b01": "起食此飲食。如是言已。童女即起與彼眾會。",
    "T21n1272_004:0320b02": "同食飲饌皆生歡喜。告持明人言。呼我何作。",
    "T21n1272_004:0320b03": "復言汝為驚怖耶。求童女耶。汝即小根。無上",
    "T21n1272_004:0320b04": "品成就法。即得下品法。時持明者即作是念。",
    "T21n1272_004:0320b05": "我身即是頻那夜迦天。依法承事作成就法。",
    "T21n1272_004:0320b06": "云何與我下品法。作是念已即誦吽字。獻彼",
    "T21n1272_004:0320b07": "閼伽即皆驚怖。所有夜叉女巘馱哩嚩女。部",
    "T21n1272_004:0320b08": "多及部多女。必舍左。如是鬼神等。悉皆施與",
    "T21n1272_004:0320b09": "持明行人成就之法。各還本位已。持明者發",
    "T21n1272_004:0320b10": "大無畏心。坐摩蹬伽女身上。食於酒肉。至",
    "T21n1272_004:0320b11": "須臾間聞空中言。當求何事。持明者聞已觀",
    "T21n1272_004:0320b12": "想所求之事。用左手小指按彼女身。時頻那",
    "T21n1272_004:0320b13": "夜迦天白持明者言。汝得成就法。時持明者",
    "T21n1272_004:0320b14": "聞是語已。用左手抱彼女身。即得騰空神通",
    "T21n1272_004:0320b15": "自在。往巘馱哩嚩城。彼有無數百千那由多",
    "T21n1272_004:0320b16": "巘馱哩嚩。持明者得為彼王。此成就法若有",
    "T21n1272_004:0320b17": "不持齋戒。福德尠薄作大罪業不得師教者。",
    "T21n1272_004:0320b18": "但能了知三昧通善儀軌者。作頻那夜迦天",
    "T21n1272_004:0320b19": "成就法所作皆成。何況受持禁戒達師教旨",
    "T21n1272_004:0320b20": "豈不成耶。",
    "T21n1272_004:0320b21": "復次成就法。持明者用產衣。於衣上畫頻那",
    "T21n1272_004:0320b22": "夜迦天像。八臂三目頂戴冠髮髻青潤。右第",
    "T21n1272_004:0320b23": "一手持金剛杵。第二手執金剛鎖。第三手執",
    "T21n1272_004:0320b24": "箭。第四手執鉤。左第一手執輸羅。第二手執",
    "T21n1272_004:0320b25": "弓。第三手執鉞斧。第四手執羂索及骨朵。坐",
    "T21n1272_004:0320b26": "必隷多身上。食於冤家作驚怖三界大惡相。",
    "T21n1272_004:0320b27": "能守護諸佛三昧。能施行人一切成就。除小",
    "T21n1272_004:0320b28": "根眾生不得成就。非此大乘儀軌之器。若持",
    "T21n1272_004:0320b29": "明者畫前像已。於此像前依本法儀軌。著紅",
    "T21n1272_004:0320c01": "色衣以紅香塗身。獻紅色花。先於內心作護",
    "T21n1272_004:0320c02": "摩。求降伏敬愛。然後用阿鉢摩哩誐木燒火",
    "T21n1272_004:0320c03": "用阿羅訖多迦葉八百。以酥搵過。作護摩八",
    "T21n1272_004:0320c04": "百遍。所稱名者至三日內。速得降伏敬愛。若",
    "T21n1272_004:0320c05": "用鉢羅舍木如前作護摩。所稱名者即得熱",
    "T21n1272_004:0320c06": "病。若要止息。用蜜作護摩速得如故。若用燒",
    "T21n1272_004:0320c07": "屍柴搵芥子油。作護摩八千遍。所稱名者速",
    "T21n1272_004:0320c08": "自馳走不久除滅復用酥作護摩復得如故。",
    "T21n1272_004:0320c09": "復次用[寧*頁]摩木燒火。以獯狐烏及曼陀羅子",
    "T21n1272_004:0320c10": "辣油。同和作護摩所稱名者。即得心風身分",
    "T21n1272_004:0320c11": "乾枯。東西馳走不久命終。",
    "T21n1272_004:0320c12": "復次用屍柴燒火。以酥滿杓作護摩一百遍。",
    "T21n1272_004:0320c13": "後用毒藥鹽芥子曼陀羅子[寧*頁]摩樹葉。同和",
    "T21n1272_004:0320c14": "作護摩至七日滿。所稱名者得愛別離苦。",
    "T21n1272_004:0320c15": "復次用骨搵芥子油作護摩。至七日內彼得",
    "T21n1272_004:0320c16": "命終。",
    "T21n1272_004:0320c17": "復次用阿說他木燒火。以油麻蕎麥。用毒藥",
    "T21n1272_004:0320c18": "水同和已。作護摩八百遍。彼設咄嚕速得惡",
    "T21n1272_004:0320c19": "瘡疾病。若用象皮為粖。以酪同和作護摩亦",
    "T21n1272_004:0320c20": "得前病。此護摩儀是中成就法。諸持明者欲",
    "T21n1272_004:0320c21": "作此法。以慈悲為本利樂為先。饒益有情方",
    "T21n1272_004:0320c22": "便攝化可作成就。若用冤親之見取捨之情",
    "T21n1272_004:0320c23": "而作此法。定不成就復招重罪。",
    "T21n1272_004:0320c24": "復次護摩成就法。為持明者出世之行。持明",
    "T21n1272_004:0320c25": "者先受五如來五種三昧藥。當自食及塗身",
    "T21n1272_004:0320c26": "已。用前藥於屍火內作護摩。所稱名者速來",
    "T21n1272_004:0320c27": "敬愛。若用羖羊肉。持明者自食及塗身已。復",
    "T21n1272_004:0320c28": "用餘肉作護摩。所稱名者乃至囉惹。與其眷",
    "T21n1272_004:0320c29": "屬及人民等。皆悉降伏尊重敬愛。復用人肉。",
    "T21n1272_004:0321a01": "持明者自食及塗身已。餘者為香燒及作護",
    "T21n1272_004:0321a02": "摩。所稱名者當得敬愛。",
    "T21n1272_004:0321a03": "復次持明者。食象肉及作護摩。所稱名者得",
    "T21n1272_004:0321a04": "於魑魅。家財墮散。人物別離都無顧視。",
    "T21n1272_004:0321a05": "復次持明者食於馬肉及塗身。餘為香燒及",
    "T21n1272_004:0321a06": "作護摩。所稱名者速得敬愛。如是作法若滿",
    "T21n1272_004:0321a07": "七日。得設咄嚕速離本國永不得還。",
    "T21n1272_004:0321a08": "復次持明者用驢牛等肉。自食塗身及作護",
    "T21n1272_004:0321a09": "摩。心所求願悉得滿足。",
    "T21n1272_004:0321a10": "復次持明者。用猪血雞肉及五種三昧藥。同",
    "T21n1272_004:0321a11": "和作護摩。所稱名者得大怖畏。來求意旨欲",
    "T21n1272_004:0321a12": "作何事。隨行人意。",
    "T21n1272_004:0321a13": "復次持明者。用孔雀雞鴿頭及指爪。及馬膽",
    "T21n1272_004:0321a14": "水牛舌。同以屍柴燒為灰當用塗身。得天人",
    "T21n1272_004:0321a15": "夜叉等降伏敬愛。",
    "T21n1272_004:0321a16": "復用松脂必哩焰虞香。雄黃娑哩惹囉娑香",
    "T21n1272_004:0321a17": "象脂酥。以羖羊尿和合。陰乾為香燒熏瘧病",
    "T21n1272_004:0321a18": "者。所有隔一日二日三日四日。乃至隔一月",
    "T21n1272_004:0321a19": "者瘧。及常發者瘧速得消除。如是等香。是頻",
    "T21n1272_004:0321a20": "那夜迦天祕密儀法作大利益。覩聞之者勿",
    "T21n1272_004:0321a21": "生疑惑。",
    "T21n1272_004:0321a22": "復次隱身成就法。用蘇嚕多惹曩藥。侃惹哩",
    "T21n1272_004:0321a23": "吒及頻婆果兔眼馬汗沫。同和為香用屍火",
    "T21n1272_004:0321a24": "燒。香煙初起而得隱身。乃至天眼亦不能見",
    "T21n1272_004:0321a25": "何況凡人。",
    "T21n1272_004:0321a26": "復次隱身法。於黑月內用黑水牛胎衣。黑沈",
    "T21n1272_004:0321a27": "香黑牛馬膽。用漿水和為香。以屍火燒。於黑",
    "T21n1272_004:0321a28": "月內遊行。即得隱身如前無異。",
    "T21n1272_004:0321a29": "復次白月內隱身法。於白月內用白水牛膽",
    "T21n1272_004:0321b01": "及衣。及白沈香。亦用漿水和為香。如前法燒。",
    "T21n1272_004:0321b02": "持明者於白月內。而自遊行速得隱身。",
    "T21n1272_004:0321b03": "復次成就法。用黃牛胎衣陰乾。以麻油和為",
    "T21n1272_004:0321b04": "五丸。復用五種三昧藥。搵彼五丸藥。後用旃",
    "T21n1272_004:0321b05": "陀羅迦儞也切鉢囉他摩布瑟波囉訖多。以",
    "T21n1272_004:0321b06": "燕脂搵過。復用三鐵裹前藥丸。持明者含藥",
    "T21n1272_004:0321b07": "一丸隨意遊行。所在之處而得隱身。無人能",
    "T21n1272_004:0321b08": "見唯聞語聲。若以藥丸戴在身邊。得囉惹心",
    "T21n1272_004:0321b09": "生敬愛。",
    "T21n1272_004:0321b10": "復次持明者。此頻那夜迦天成就之法。若人",
    "T21n1272_004:0321b11": "不依儀軌受持我法。自非了知而生謗毀。非",
    "T21n1272_004:0321b12": "是上法得不成就。此是愚癡寡學根器淺劣。",
    "T21n1272_004:0321b13": "非法器者。我於千界所說經法。種種性相皆",
    "T21n1272_004:0321b14": "歸一義。一義湛然入真實際。非世間心思量",
    "T21n1272_004:0321b15": "所及。是無上法與一切諸佛所說妙法。不增",
    "T21n1272_004:0321b16": "不減本來無二。是故佛說無上金剛薩埵頻",
    "T21n1272_004:0321b17": "那夜迦天成就儀軌。",
    "T21n1272_004:0321b18": "金剛薩埵說頻那夜迦天成就儀軌經卷第四"
}