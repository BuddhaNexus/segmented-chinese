{
    "X37n0662_020:0615b19": "涅槃經疏三德指歸卷第二十",
    "X37n0662_020:0615b21": "錢塘沙門釋　智圓　述",
    "X37n0662_020:0615b22": "陳如品之二",
    "X37n0662_020:0615b23": "愛是現在那忽言故者彼自立難也。",
    "X37n0662_020:0615b24": "乃強下恐被他難故有此釋。",
    "X37n0662_020:0615c01": "由行得愛者此愛即行已屬過去非現在愛義不符",
    "X37n0662_020:0615c02": "文名為強解。",
    "X37n0662_020:0615c03": "無明愛為新者此取始託胎時閏生無明及現在愛",
    "X37n0662_020:0615c04": "既俱今世所起故竝屬新此直據煩惱道說也而經",
    "X37n0662_020:0615c05": "云故者乃約業道望之則惑能閏業既在業前乃名",
    "X37n0662_020:0615c06": "為故。",
    "X37n0662_020:0615c07": "取有為故者直約業道能招苦果則因故果新而經",
    "X37n0662_020:0615c08": "云新者乃以煩惱望之業是後起所以名新此師解",
    "X37n0662_020:0615c09": "義極成迂曲然又不顧取是煩惱而謬判為業故招",
    "X37n0662_020:0615c10": "今破。",
    "X37n0662_020:0615c11": "那忽為新者忽應作不蓋字誤也此責古人汝若據",
    "X37n0662_020:0615c12": "煩惱無明愛為新且取亦煩惱何得為故故云那不",
    "X37n0662_020:0615c13": "為所。",
    "X37n0662_020:0615c14": "無明愛新下此竝破也無明愛取竝三煩惱二既為",
    "X37n0662_020:0615c15": "新取支那忽屬業為故耶此乃以惑為業抑新為故",
    "X37n0662_020:0615c16": "反違己說何謬如之故云最為不可。",
    "X37n0662_020:0615c17": "取從無明愛起者應云取有文逸有字。",
    "X37n0662_020:0615c18": "即是枝末者無明愛是根本即故取有乃枝末是新",
    "X37n0662_020:0615c19": "無前諸失者無上二師失也初師有以現為過失次",
    "X37n0662_020:0615c20": "師有以惑為業失。",
    "X37n0662_020:0615c21": "與觀師同者今家用觀師義也。",
    "X37n0662_020:0615c22": "經云取有名新者此二皆現在因故云新也問愛亦",
    "X37n0662_020:0615c23": "現因既以未來望現得名故者取有何故不爾答愛",
    "X37n0662_020:0615c24": "是現惑之始取是現惑之終乃以始惑別受故名有",
    "X37n0662_020:0616a01": "是現因之末新義自顯此新故義并前古師共有四",
    "X37n0662_020:0616a02": "解今師之美無得而稱今更私加一釋以顯經意多",
    "X37n0662_020:0616a03": "含言無明屬故其義可知愛雖現惑若望取有既在",
    "X37n0662_020:0616a04": "前起故亦屬故取有望愛悉名為新所以但舉惑業",
    "X37n0662_020:0616a05": "以明新故者此二為因能招苦果因滅果亡故約此",
    "X37n0662_020:0616a06": "二。",
    "X37n0662_020:0616a07": "經儒雅者儒仁也雅正也。",
    "X37n0662_020:0616a08": "經而來諮啟者左傳曰訪問於善為咨。",
    "X37n0662_020:0616a09": "乃開問端者即經云隨所疑問吾當答之。",
    "X37n0662_020:0616a10": "經三種即三毒十種即十惡三毒是惑十惡是業問",
    "X37n0662_020:0616a11": "十惡中意三豈非惑耶答與身口指應者屬業但在",
    "X37n0662_020:0616a12": "意地屬惑一切有即二十五有也。",
    "X37n0662_020:0616a13": "少分得度者那含欲惑方盡分證涅槃故云少分。",
    "X37n0662_020:0616a14": "優婆塞經明必四月者四分亦同律云有裸形外道",
    "X37n0662_020:0616a15": "名布薩與身子論義結舌歎云[豆*寸]小者尚爾況堂堂",
    "X37n0662_020:0616a16": "者乎至跋難陀所而求出家後問其義而不能答即",
    "X37n0662_020:0616a17": "生念言沙門釋子愚闇無知即便休道比丘白佛佛",
    "X37n0662_020:0616a18": "言若有異學來投出家四月共住。",
    "X37n0662_020:0616a19": "只是一時者佛法立三時謂春夏冬則一時有四月",
    "X37n0662_020:0616a20": "也。",
    "X37n0662_020:0616a21": "根性不同等者謂根利之人不必四月。",
    "X37n0662_020:0616a22": "或言止觀等者奢摩他此云止或云定毗婆舍那此",
    "X37n0662_020:0616a23": "云觀或云慧。",
    "X37n0662_020:0616a24": "麻襦杯度者並東晉時人而無名字但見常著麻襦",
    "X37n0662_020:0616b01": "及能乘杯度水世人因以立号事跡如梁傳襦者說",
    "X37n0662_020:0616b02": "文襦短衣也。",
    "X37n0662_020:0616b03": "但分文在人者經文節段非佛親分既屬人情理宣",
    "X37n0662_020:0616b04": "擇善故依觀師分為四段。",
    "X37n0662_020:0616b05": "弘廣問終者弘廣是下經第九外道古師皆謂與此",
    "X37n0662_020:0616b06": "納衣立義相關故徵下對辨。",
    "X37n0662_020:0616b07": "問始是問流來等者此用攝大乘師七種生死義以",
    "X37n0662_020:0616b08": "配此文言七種者一流來二反出三分段四方便五",
    "X37n0662_020:0616b09": "因緣六有後七無後流來是迷真之始反出是背妄",
    "X37n0662_020:0616b10": "之初而云問終是問反出者謂涅槃之始是生死之",
    "X37n0662_020:0616b11": "終也。",
    "X37n0662_020:0616b12": "佛常默然者如前所引十四難皆不答也。",
    "X37n0662_020:0616b13": "復何處來者如前疏文破識窟義。",
    "X37n0662_020:0616b14": "知答不去者以佛答文不去前難故知前問不難流",
    "X37n0662_020:0616b15": "來所以如來隨問解釋若問流來佛定不答。",
    "X37n0662_020:0616b16": "納衣下正示所問義也初立義徵文。",
    "X37n0662_020:0616b17": "解此下二師異解。",
    "X37n0662_020:0616b18": "於生陰前起愛者謂見地獄反更生愛正在中陰故",
    "X37n0662_020:0616b19": "云生陰前也。",
    "X37n0662_020:0616b20": "有身有惑皆約中有亦起愛心者亦起纔起也。",
    "X37n0662_020:0616b21": "即便得身者謂於中有身上起愛而得生陰之身。",
    "X37n0662_020:0616b22": "身前煩惱在後者於中有身起生陰愛故。",
    "X37n0662_020:0616b23": "於死陰後起愛潤生者此不論中有之身但約於死",
    "X37n0662_020:0616b24": "後起惑而受生陰故經云反更生愛即生其中也。",
    "X37n0662_020:0616c01": "此下牒佛等者經從何以故去。",
    "X37n0662_020:0616c02": "若煩惱在先全未有身等者此外道據眾生有始以",
    "X37n0662_020:0616c03": "難既元未有身此時煩惱從誰而起故下荊溪云諸",
    "X37n0662_020:0616c04": "大乘經云無始者不獨身不獨煩惱若一在前一則",
    "X37n0662_020:0616c05": "有始故知古人云問流來者非不一途但失始領無",
    "X37n0662_020:0616c06": "量世中作善不善等義故為今師所破應知此經正",
    "X37n0662_020:0616c07": "難佛說因緣潤生傍執外宗有始為難。",
    "X37n0662_020:0616c08": "若煩惱復因煩惱者若云未有身時有煩惱不從身",
    "X37n0662_020:0616c09": "生還從煩惱而起後起煩惱因先煩惱而有若然者",
    "X37n0662_020:0616c10": "煩惱不得為先以身前煩惱復更因前煩惱而有如",
    "X37n0662_020:0616c11": "是展轉相因至于無窮則身前煩惱不得為最先也",
    "X37n0662_020:0616c12": "總結三義者即經云先後一時也一惑先身後二身",
    "X37n0662_020:0616c13": "先惑後三身惑一時。",
    "X37n0662_020:0616c14": "如此土嚴具者鬘等類如此方冠弁鞶帶嚴身之具",
    "X37n0662_020:0616c15": "也。",
    "X37n0662_020:0616c16": "工匠揆木者揆度也左傳曰山有木工則度之。",
    "X37n0662_020:0616c17": "經車輿與諸反說文車輿也。",
    "X37n0662_020:0616c18": "誰之刻畫者蚶形誰刻蛤文誰畫引此助證自性之",
    "X37n0662_020:0616c19": "說經中但言龜等不云蚶蛤然此外道與此方蒙莊",
    "X37n0662_020:0616c20": "所計其義頗齊故莊子云鵠不日浴而白烏不日黔",
    "X37n0662_020:0616c21": "而黑又曰雨為雲乎雲為雨乎孰降施是皆其自然",
    "X37n0662_020:0616c22": "也。",
    "X37n0662_020:0616c23": "經釣餌服虔云釣魚曰餌。",
    "X37n0662_020:0616c24": "性是其宗者自性義是其宗計故。",
    "X37n0662_020:0617a01": "佛逐破等者以此外道但計五大為常諸法悉是無",
    "X37n0662_020:0617a02": "常而云俱無因緣故招並破。",
    "X37n0662_020:0617a03": "不應祠祀者爾雅春祭曰祠註云祠之言食禮曰禱",
    "X37n0662_020:0617a04": "祠祭祀供給鬼神。",
    "X37n0662_020:0617a05": "縱則應定者經云當知諸法各有定性即是縱也。",
    "X37n0662_020:0617a06": "經若有下縱而復難也。",
    "X37n0662_020:0617a07": "甘蔗只合常守自性何故作漿作蜜等驗知皆從因",
    "X37n0662_020:0617a08": "緣生也。",
    "X37n0662_020:0617a09": "經酒時不飲者謂漿蜜經停變成酒也飲則犯提。",
    "X37n0662_020:0617a10": "後為苦酒者苦酒醋也謂酒變為醋飲之無罪。",
    "X37n0662_020:0617a11": "別難中即無者雙難中但難先後別難但難一時不",
    "X37n0662_020:0617a12": "具三意故云即無。",
    "X37n0662_020:0617a13": "結難中有之者即經云先後一時義皆不可即具三",
    "X37n0662_020:0617a14": "意也。",
    "X37n0662_020:0617a15": "次正答三難者文誤應云次答正難。",
    "X37n0662_020:0617a16": "相對而來等者此明外道正難煩惱在先難身在先",
    "X37n0662_020:0617a17": "者相對傍難故云非其本意。",
    "X37n0662_020:0617a18": "還成我義者明佛不曾說身在先若云在先是汝自",
    "X37n0662_020:0617a19": "立還為我破則成我所立煩惱為身因之義也。",
    "X37n0662_020:0617a20": "除彼所計之一時者非外人定計因中有果果中有",
    "X37n0662_020:0617a21": "因之一時也。",
    "X37n0662_020:0617a22": "若是下彼明一時乃是邪計故云此則不可。",
    "X37n0662_020:0617a23": "此是前後之一時者雖煩惱為因以身為果則因前",
    "X37n0662_020:0617a24": "果後而煩惱與身一時而有故云前後而一時。",
    "X37n0662_020:0617b01": "亦是下雖一時有要因煩惱而得有身則似因前果",
    "X37n0662_020:0617b02": "後故知約理則一時就事則前後次文自顯故註云",
    "X37n0662_020:0617b03": "云。",
    "X37n0662_020:0617b04": "緣成由果者中論第一觀因緣品云緣成由於果以",
    "X37n0662_020:0617b05": "果復緣先故名未有果何名為緣故論偈云果先於",
    "X37n0662_020:0617b06": "緣中有無俱不可先無誰能緣先有何用緣此即總",
    "X37n0662_020:0617b07": "破一切因緣也今經明一時前後以山因果彼破此",
    "X37n0662_020:0617b08": "立其義不同故云此別有意。",
    "X37n0662_020:0617b09": "不獨云身不獨煩惱者以眾生無始故則煩惱及身",
    "X37n0662_020:0617b10": "俱無始也此則實教所談。",
    "X37n0662_020:0617b11": "今經下以機緣宜聞權說意令對治破惑故說煩惱",
    "X37n0662_020:0617b12": "為先。",
    "X37n0662_020:0617b13": "仍帶理說者理無前後事有前後故云雖也。",
    "X37n0662_020:0617b14": "故知實理等者實不稱機却成餘法。",
    "X37n0662_020:0617b15": "實而下約實理明之則因果唯心孰分前後豈但過",
    "X37n0662_020:0617b16": "去現在亦然並由理具三千故使同歸不二。",
    "X37n0662_020:0617b17": "何以故下徵釋無前後義也。",
    "X37n0662_020:0617b18": "因果無二者因果之事豈離十如界界十如同在一",
    "X37n0662_020:0617b19": "念一念無別豈有兩殊故云無二。",
    "X37n0662_020:0617b20": "色心體一者若因若果不出色心色由心造當體即",
    "X37n0662_020:0617b21": "心色即是心色外無法心即是色心外無法故云體",
    "X37n0662_020:0617b22": "一。",
    "X37n0662_020:0617b23": "三道(至)無乖者苦道即法身煩惱道即般若業道即",
    "X37n0662_020:0617b24": "解脫若道即果二道是因百界三道咸即三德不縱",
    "X37n0662_020:0617c01": "不橫剎那理等故云一念無乖。",
    "X37n0662_020:0617c02": "五陰(至)理等者色解脫乃至識解脫百界五陰咸即",
    "X37n0662_020:0617c03": "解脫此五解脫五一互融一念無乖故云剎那理等",
    "X37n0662_020:0617c04": "舉要言之一念三千攝無不徧因果同時何須致惑。",
    "X37n0662_020:0617c05": "貴在下結示經意實理本無前後只由外道執無因",
    "X37n0662_020:0617c06": "果故明前因後果以破其執邪執既破了一實性同",
    "X37n0662_020:0617c07": "太虗空豈有前因後果之殊亦無內惑外身之別故",
    "X37n0662_020:0617c08": "云空無前後內外誰施。",
    "X37n0662_020:0617c09": "三十下總顯一經咸同此性當知卷卷品品名相雖",
    "X37n0662_020:0617c10": "異要其所歸不出三德故使攬別成總以立首題故",
    "X37n0662_020:0617c11": "云三十六軸唯從涅槃從順也唯順所詮三德以立",
    "X37n0662_020:0617c12": "涅槃之稱。",
    "X37n0662_020:0617c13": "五十二下三十六軸即能詮之教五十二眾即稟教",
    "X37n0662_020:0617c14": "之人教詮人證豈出斯理上云涅槃此云佛性名字",
    "X37n0662_020:0617c15": "兩異理體一同三滅三因即是三德納衣了解成當",
    "X37n0662_020:0617c16": "機人守株尚迷乃結緣眾。",
    "X37n0662_020:0617c17": "兩段者即初一時二前後共有二行文也一時則正",
    "X37n0662_020:0617c18": "明實理前後則兼帶權說執破權亡一理彌頻釋疑",
    "X37n0662_020:0617c19": "之要豈虗言哉。",
    "X37n0662_020:0617c20": "舊說下意謂須約眾生之始乃得因果同時自餘但",
    "X37n0662_020:0617c21": "是因前果後。",
    "X37n0662_020:0617c22": "用業得身必由煩惱者既由煩惱潤業復由煩惱潤",
    "X37n0662_020:0617c23": "生潤業故牽果潤生故受身故云必由也故於文中",
    "X37n0662_020:0617c24": "列出二種言潤業者由煩惱故造作三業如因水潤",
    "X37n0662_020:0618a01": "牙乃能滋長故曰潤業煩惱潤生者即初託胎時於",
    "X37n0662_020:0618a02": "母起愛於父起嗔乘此煩惱遂受識名色等報故曰",
    "X37n0662_020:0618a03": "潤生煩惱此惑正在生陰之初也。",
    "X37n0662_020:0618a04": "身果為奢者潤過去業感現在報潤現在業感來世",
    "X37n0662_020:0618a05": "報隔生賖遠則非同時。",
    "X37n0662_020:0618a06": "今之下即經云要因煩惱而得有身者正明潤生煩",
    "X37n0662_020:0618a07": "惱如前疏云惡因緣元見地獄時反生愛等即此類",
    "X37n0662_020:0618a08": "也。",
    "X37n0662_020:0618a09": "若依下引諸師明起潤生煩惱之處數人及靈味皆",
    "X37n0662_020:0618a10": "約生陰之初起潤生惑則得因果一時之義其餘諸",
    "X37n0662_020:0618a11": "師並約死陰起惑以潤來生非一時義今所不用。",
    "X37n0662_020:0618a12": "但今依後解者依靈味解也故下結云微採靈味之",
    "X37n0662_020:0618a13": "說。",
    "X37n0662_020:0618a14": "得言下示今義也凡引三文初引迦葉品次引十地",
    "X37n0662_020:0618a15": "經後引漸俻經皆證潤生煩惱與識同時即是因果",
    "X37n0662_020:0618a16": "一時義也文中先引文次潤生下釋義初引文中愛",
    "X37n0662_020:0618a17": "無明等者由於父母有憎愛心故所以託胎故云得",
    "X37n0662_020:0618a18": "住壽命。",
    "X37n0662_020:0618a19": "有漏有取心即是識也熱惱種子即潤生惑也由中",
    "X37n0662_020:0618a20": "陰識心起惑故使現識託胎故云生熱惱種子及有",
    "X37n0662_020:0618a21": "漏種子也。",
    "X37n0662_020:0618a22": "潤生下釋十地及漸俻義也。",
    "X37n0662_020:0618a23": "之異者異應作惑字誤也謂潤生之惑雖在現識前",
    "X37n0662_020:0618a24": "起而正由中陰妄識是有漏故所以起惑令現識託",
    "X37n0662_020:0618b01": "胎故云是潤生至結之也。",
    "X37n0662_020:0618b02": "是為下結顯二經明由識起惑令識託胎故云有漏",
    "X37n0662_020:0618b03": "有取心生熱惱種子也。",
    "X37n0662_020:0618b04": "已有下即顯三經所明皆是生陰之初有染汙識即",
    "X37n0662_020:0618b05": "結果報豈非身惑一時有耶故云即是至之義也有",
    "X37n0662_020:0618b06": "本作三義者字誤也。",
    "X37n0662_020:0618b07": "微採靈味之說者結示前文稍依靈味彼前至亦不",
    "X37n0662_020:0618b08": "可牒前納衣難問。",
    "X37n0662_020:0618b09": "今答一時而有此義者雖因果同時而有因前果後",
    "X37n0662_020:0618b10": "之義豈同外道自性之計故云殊堪反於邪難。",
    "X37n0662_020:0618b11": "實有相因之義者相因即前後也。",
    "X37n0662_020:0618b12": "還明一切法實有因緣者此即佛法明正因緣。",
    "X37n0662_020:0618b13": "直云下即是外人邪因緣此乃佛反破之汝既不許",
    "X37n0662_020:0618b14": "我說正因緣汝亦不應說邪因緣也。",
    "X37n0662_020:0618b15": "三師外道者即迦毗羅僧佉勒沙婆如前說。",
    "X37n0662_020:0618b16": "彼家者諸外道也。",
    "X37n0662_020:0618b17": "現在一世相生者外人但計二十五諦從性生大等",
    "X37n0662_020:0618b18": "有主有依以為因緣不云從過去業力因緣為此義",
    "X37n0662_020:0618b19": "故與佛因緣異也。",
    "X37n0662_020:0618b20": "主諦依諦者梵云陀羅驃此云主諦求那此云依諦",
    "X37n0662_020:0618b21": "色是火家求那者即展轉相望以為主依也如五大",
    "X37n0662_020:0618b22": "為主五根為依由根取塵則五根為主五塵為依故",
    "X37n0662_020:0618b23": "云色是火家求那也。",
    "X37n0662_020:0618b24": "云云者謂風大造鼻水大造舌地大造身主依亦然",
    "X37n0662_020:0618c01": "主則是因依則是緣故一世相生有因緣義。",
    "X37n0662_020:0618c02": "破五大性者彼執地性堅乃至空性無礙體性自爾",
    "X37n0662_020:0618c03": "非因緣成五大既爾一切亦然以成自性之義今佛",
    "X37n0662_020:0618c04": "以五大隨緣不守自性以破邪執。",
    "X37n0662_020:0618c05": "是彼家地者外道計酥臘等是地大也故佛約此破",
    "X37n0662_020:0618c06": "自性之執。",
    "X37n0662_020:0618c07": "或時為水等者遇火則融為水冷時則凝為地。",
    "X37n0662_020:0618c08": "舉為五大者佛廣破地火二大二大既無自性餘三",
    "X37n0662_020:0618c09": "可例。",
    "X37n0662_020:0618c10": "不言三大等者即釋經是五大性即是因緣義也若",
    "X37n0662_020:0618c11": "無因緣汝何不說三大四大既須定說五大豈非因",
    "X37n0662_020:0618c12": "緣。",
    "X37n0662_020:0618c13": "經如世人等者舉事類責汝將五大類一切法者何",
    "X37n0662_020:0618c14": "異世人說出家之人持戒精進便謂旃陀羅亦精進",
    "X37n0662_020:0618c15": "持戒也。",
    "X37n0662_020:0618c16": "此中兩雙者此用成論中外道義以消此文。",
    "X37n0662_020:0618c17": "香相品者成論第五香相品初問曰多摩羅跋等眾",
    "X37n0662_020:0618c18": "香合故其香異本為即此等眾香更生異香否答曰",
    "X37n0662_020:0618c19": "因香和合更生異香如青黃色雜更生綠色有以種",
    "X37n0662_020:0618c20": "種業因緣故生種種香又衛世師人謂白[金*葛]鈆鍚金",
    "X37n0662_020:0618c21": "銀銅等皆是火物而是中有香故知非唯地有故云",
    "X37n0662_020:0618c22": "說香為地。",
    "X37n0662_020:0618c23": "從後雙者下全是彼論第三四大相品文。",
    "X37n0662_020:0618c24": "不隨寒緣是地者汝謂本是水故所以不云是地豈",
    "X37n0662_020:0619a01": "非有因緣耶。",
    "X37n0662_020:0619a02": "此是芰角難者謂菱角斜難也以風之初動難水之",
    "X37n0662_020:0619a03": "後凍以此初難彼後名芰角也。",
    "X37n0662_020:0619a04": "若例難者即橫並齊難謂以此初難彼初以此後難",
    "X37n0662_020:0619a05": "彼後名例難只為經文義通兩句故此從容釋之。",
    "X37n0662_020:0619a06": "應有物不動尚不為風者不字誤應作名字如物不",
    "X37n0662_020:0619a07": "動則不名風何故不流者猶得名水此橫例以難。",
    "X37n0662_020:0619a08": "而今下作芰角釋義甚符經文。",
    "X37n0662_020:0619a09": "水本下只是以風之初動難水之後凍耳。",
    "X37n0662_020:0619a10": "又解下約例並尋文可見。",
    "X37n0662_020:0619a11": "凍時名凍者但云凍水不云是地也。",
    "X37n0662_020:0619a12": "善惡覺觀即生貪嗔者應云即生貪嗔解脫疏闕文。",
    "X37n0662_020:0619a13": "經外因緣故則能增長者外能助內故內有善覺縱",
    "X37n0662_020:0619a14": "對惡境亦皆增長解脫也如內修忍辱外逢逼惱內",
    "X37n0662_020:0619a15": "忍轉增猪揩金山喻意可識內有惡覺縱值三寶善",
    "X37n0662_020:0619a16": "境亦只增惡以毀謗不信故。",
    "X37n0662_020:0619a17": "果報參差者應知或時根具是後報貧窮是生報貧",
    "X37n0662_020:0619a18": "窮是後報根具是生報今雖殘缺後或根具今雖貧",
    "X37n0662_020:0619a19": "窮後或富貴此乃順經三報以釋謂因或並具但受",
    "X37n0662_020:0619a20": "報參差故有根具貧窮等異若約修因有偏以說者",
    "X37n0662_020:0619a21": "富貴由行布施根具由不嗔害因中多施而嗔害故",
    "X37n0662_020:0619a22": "果上根缺而饒富餘皆例爾。",
    "X37n0662_020:0619a23": "二種無法者前計虗空兔角二法也。",
    "X37n0662_020:0619a24": "棄通從別者隨機授法大小適宜徧乎一代故曰通",
    "X37n0662_020:0619b01": "五時次第前小後大故曰別。",
    "X37n0662_020:0619b02": "初起下示一期用法次第文中且指小初故云初起",
    "X37n0662_020:0619b03": "道樹也。",
    "X37n0662_020:0619b04": "多用因緣破性者如為提謂說五戒等即人天因名",
    "X37n0662_020:0619b05": "正因緣以破外道自性之執。",
    "X37n0662_020:0619b06": "次用無常者自執雖破仍滯人天生死故說無常令",
    "X37n0662_020:0619b07": "他出離此皆鹿苑時也。",
    "X37n0662_020:0619b08": "用體破析者方等雖四教並談意在轉藏成通故。",
    "X37n0662_020:0619b09": "用分別破析體者般若意在轉通成別故。",
    "X37n0662_020:0619b10": "中道破二者法華一實廢三教故廢析體是破空邊",
    "X37n0662_020:0619b11": "廢分別是破有邊。",
    "X37n0662_020:0619b12": "圓常破偏漸者涅槃談圓常破三教之偏漸也圓常",
    "X37n0662_020:0619b13": "即中道偏漸即二邊名異義同法華涅槃所以同味",
    "X37n0662_020:0619b14": "徧乎經論者以五時經各有其論菩薩造論通經各",
    "X37n0662_020:0619b15": "依本部申義。",
    "X37n0662_020:0619b16": "今大下示今經隨機不定若依次第則今經但合談",
    "X37n0662_020:0619b17": "圓常破偏漸既有外計還用初教因緣以破之故云",
    "X37n0662_020:0619b18": "葢隨其病等此乃今經重施之意也。",
    "X37n0662_020:0619b19": "初後既然者後教既用初藥例知初教亦用圓常但",
    "X37n0662_020:0619b20": "此顯彼密耳。",
    "X37n0662_020:0619b21": "中間亦爾者謂方等般若唯除法華以法華唯是一",
    "X37n0662_020:0619b22": "圓仍無秘密故也。",
    "X37n0662_020:0619b23": "於一切下明五時化物隨四悉機或顯或密常用四",
    "X37n0662_020:0619b24": "教。",
    "X37n0662_020:0619c01": "而次第宛然者約一分先小後大之機則不失五時",
    "X37n0662_020:0619c02": "次第但諸味中有新入者故須互用。",
    "X37n0662_020:0619c03": "更須懸作等者此段雖無前後已有故須於此准義",
    "X37n0662_020:0619c04": "懸作如哀歎品中比丘說劣三修即是以無常析空",
    "X37n0662_020:0619c05": "破正因緣如諸品中說如幻如化等即是以體破析",
    "X37n0662_020:0619c06": "說次第五行菩薩法門即是以分別破體析復有一",
    "X37n0662_020:0619c07": "行名如來行即是以圓常破偏漸諸如此例覽經思",
    "X37n0662_020:0619c08": "義皆可意得不暇煩文。",
    "X37n0662_020:0619c09": "內道正教正義者即人天教正因緣義。",
    "X37n0662_020:0619c10": "小乘賢聖等者即柝法也教謂三藏教行謂柝色行",
    "X37n0662_020:0619c11": "位即七賢七聖理即偏真涅槃。",
    "X37n0662_020:0619c12": "大乘下即體法及分別也以通別二教俱名大故教",
    "X37n0662_020:0619c13": "行等約二教說之。",
    "X37n0662_020:0619c14": "包括下舉況謂展轉相破或依五時次第而施或於",
    "X37n0662_020:0619c15": "諸味隨病互用尚至破別何況破外故云況復執性",
    "X37n0662_020:0619c16": "外道邪。",
    "X37n0662_020:0619c17": "一一須作者以十仙俱是外道新入如來悉用初教",
    "X37n0662_020:0619c18": "正因緣義破之諸段疏文悉合具敘不定次第二意",
    "X37n0662_020:0619c19": "但避煩文而於此中備述以例前七後二皆悉同然。",
    "X37n0662_020:0619c20": "復次應知雖用偏小而皆會圓則與前四味其旨永",
    "X37n0662_020:0619c21": "異。",
    "X37n0662_020:0619c22": "其本有四念者謂常無常曲直也。",
    "X37n0662_020:0619c23": "佛亦作四句者彼但默念淺事謂乞食等佛乃顯答",
    "X37n0662_020:0619c24": "深法謂涅槃等以淺形深欲令捨邪入正故也。",
    "X37n0662_020:0620a01": "與其名同者謂常等四名。",
    "X37n0662_020:0620a02": "而意則異者我謂乞食為常佛以涅槃為常即意異",
    "X37n0662_020:0620a03": "也。",
    "X37n0662_020:0620a04": "佛方為說者說彼邪執之意也。",
    "X37n0662_020:0620a05": "乃跨節者彼念世間民事佛答大乘深理故名跨節",
    "X37n0662_020:0620a06": "所表之理者謂外道所立常無常曲直之名密表佛",
    "X37n0662_020:0620a07": "法四義故佛因彼邪名示以正義此亦開邪示正之",
    "X37n0662_020:0620a08": "方軌也後世化物可以為規。",
    "X37n0662_020:0620a09": "函關下柱者方言云關東謂之鍵關西謂之[門@龠]函柱",
    "X37n0662_020:0620a10": "二字並誤說文[門@龠]關下牡也牡亡後反牡所以封固",
    "X37n0662_020:0620a11": "關令不可開也。",
    "X37n0662_020:0620a12": "至理中眾生無盡者以本具十界之性始終無減是",
    "X37n0662_020:0620a13": "以在凡不滅性善故四聖不減在聖不滅性惡故六",
    "X37n0662_020:0620a14": "凡不減凡聖常十生豈盡乎。",
    "X37n0662_020:0620a15": "私謂准文恐且約事者荊溪依准經文言眾生無盡",
    "X37n0662_020:0620a16": "者正是約事謂眾生無邊度不可盡非約理具也不",
    "X37n0662_020:0620a17": "敢頓違疏義故云恐且然亦不違以事無量者必由",
    "X37n0662_020:0620a18": "理無盡故所以疏主捨事從理置文示意若爾則章",
    "X37n0662_020:0620a19": "安荊溪兩義相濟。",
    "X37n0662_020:0620a20": "舊用下復是章安之語非私謂也。",
    "X37n0662_020:0620a21": "須跋自佷者俍戾不順佛化也。",
    "X37n0662_020:0620a22": "經世尊知已者如來已知阿難為魔所亂將欲發起",
    "X37n0662_020:0620a23": "付囑是以故問陳如問天魔何以但亂阿難答阿難",
    "X37n0662_020:0620a24": "是其傳法藏人恐佛付法令傳末代所以亂之。",
    "X37n0662_020:0620b01": "應是對敡者尚書說命云說拜稽首對揚天子之休",
    "X37n0662_020:0620b02": "命孔傳曰對答也答受美命而稱揚之。",
    "X37n0662_020:0620b03": "欲折阿難高心者恐阿難自忖是佛親侍過一切人",
    "X37n0662_020:0620b04": "故須此折。",
    "X37n0662_020:0620b05": "經入定見如來心在阿難者佛力所加故目連下位",
    "X37n0662_020:0620b06": "能知佛心。",
    "X37n0662_020:0620b07": "經如師子等者無畏如師子自在如龍威猛如火亦",
    "X37n0662_020:0620b08": "是表佛三品究竟也師子殺獸如戒防非龍能潛水",
    "X37n0662_020:0620b09": "如佛在定火能破暗如慧斷惑如來內證三品外有",
    "X37n0662_020:0620b10": "三德我之內外穢弱豈任為侍。",
    "X37n0662_020:0620b11": "經具足煩惱(至)不生欲心者阿難是初果人欲惑全",
    "X37n0662_020:0620b12": "在故問或云阿難已證三果雖具上界煩惱而欲惑",
    "X37n0662_020:0620b13": "已盡何故歎其不生欲心答慧解脫人遇好境多退",
    "X37n0662_020:0620b14": "為初果以至捨戒還家今阿難不退正可稱歎。",
    "X37n0662_020:0620b15": "脫有本有舍浮者謂毗字誤為有字也七佛名義如",
    "X37n0662_020:0620b16": "前記。",
    "X37n0662_020:0620b17": "各有重任者以慈悲化物為重任也。",
    "X37n0662_020:0620b18": "奪故不堪者以彼元是小乘故。",
    "X37n0662_020:0620b19": "與故言堪者今已開小入大故。",
    "X37n0662_020:0620b20": "此是從弟者即堂弟也。",
    "X37n0662_020:0620b21": "但欲論近者以親近故則凡有所說人必信受故隱",
    "X37n0662_020:0620b22": "從名但云吾弟猶己母弟也。",
    "X37n0662_020:0620b23": "既非外道者破第一解。",
    "X37n0662_020:0620b24": "又非通說者破第二解於三解中第二義長。",
    "X37n0662_020:0620c01": "文少不來者梵本未至也至唐麟德中後分適來而",
    "X37n0662_020:0620c02": "有遺教一品即其文也。",
    "X37n0662_020:0620c03": "以解阿難者阿難為魔罥繫以呪解之。",
    "X37n0662_020:0620c04": "梵音兼義者謂內有持慧外具辨才故名兼義。",
    "X37n0662_020:0620c05": "斷辛等者通俗眾故故斷辛等。",
    "X37n0662_020:0620c06": "名婆嵐彌者惑恐古本經婆字上有名字或恐字誤。",
    "X37n0662_020:0620c07": "此本携字者然作携音者字應作[山/(夙-歹+圭)]纂文云姓也與",
    "X37n0662_020:0620c08": "嵐字不同而下云山字有邪正等未詳所據此中字",
    "X37n0662_020:0620c09": "義恐是後人擅添非疏主親出荊溪從舊故且存之",
    "X37n0662_020:0620c10": "讀音為嵐者力含咸應法師云案諸字部無如此字",
    "X37n0662_020:0620c11": "惟應璩詩云嵐山寒折骨作此字。",
    "X37n0662_020:0620c12": "說文云夏德也者或作憂德並字誤應作厚繒切韻",
    "X37n0662_020:0620c13": "註釋分明知此字誤然此字音並是梵語何須訓釋",
    "X37n0662_020:0620c14": "然因示其音略指其義亦應無妨廣明呪義如前疏",
    "X37n0662_020:0620c15": "記。",
    "X37n0662_020:0620c16": "新金明者即指真諦所翻七卷為新經也。",
    "X37n0662_020:0620c17": "思之可見者久本始證亦有肉身故本中亦假呪護",
    "X37n0662_020:0620c18": "故云本迹何殊又雖已久證而無明未盡可指無明",
    "X37n0662_020:0620c19": "為狼虎畏等然今疏文不取此釋但約應迹以解故",
    "X37n0662_020:0620c20": "下疏云就應身為論此當示畏。",
    "X37n0662_020:0620c21": "故人多釋下先示難次而有下示義。",
    "X37n0662_020:0620c22": "皆依前釋者作應迹釋也。",
    "X37n0662_020:0620c23": "但古來下追示呪義。",
    "X37n0662_020:0620c24": "但三寶名種種不同者諸陀羅尼雖種種密語不同",
    "X37n0662_020:0621a01": "三寶攝盡葢密詮一體三寶也。",
    "X37n0662_020:0621a02": "魔竭大魚者大論第七云五百賈客入海採寶值須",
    "X37n0662_020:0621a03": "摩竭魚王開口舡去甚疾船師問樓上人何所見邪",
    "X37n0662_020:0621a04": "答言見三日及大白山水流奔趣如入大坑船師云",
    "X37n0662_020:0621a05": "三日者一是實日二是魚目白山是魚齒水奔是入",
    "X37n0662_020:0621a06": "魚口我曹了矣時船中各稱所事都無徵驗中有優",
    "X37n0662_020:0621a07": "婆塞語眾人言吾等當共稱佛名字佛為無上救苦",
    "X37n0662_020:0621a08": "厄者眾人一心共稱南無佛是魚先世曾受五戒得",
    "X37n0662_020:0621a09": "宿命智聞佛名字即自悔責魚便合口眾人命存。",
    "X37n0662_020:0621a10": "鸚鵡生天者賢愚經云須達長者敬信佛法一切所",
    "X37n0662_020:0621a11": "須悉皆供給時諸比丘日日往來說法教誨須達家",
    "X37n0662_020:0621a12": "內有二鸚鵡一名律提二名賖律提稟性黠慧能知",
    "X37n0662_020:0621a13": "人語諸比丘往來每先告家內聞知整理敷具後時。",
    "X37n0662_020:0621a14": "阿難往到其家見鳥聰黠愛之在心而語之言欲教",
    "X37n0662_020:0621a15": "汝法二鳥歡喜授四諦法偈言豆佉(苦)三牟提耶(集)",
    "X37n0662_020:0621a16": "尼樓陀(滅)末伽(道)其家門前有樹二鳥聞法歡悅樹",
    "X37n0662_020:0621a17": "上次第上下七反誦習其暮宿樹為狸所食緣此善",
    "X37n0662_020:0621a18": "心即生四王天阿難明日遂到其舍聞二鸚鵡為狸",
    "X37n0662_020:0621a19": "所殺還白佛言須達家內有二鸚鵡昨教誦四諦法",
    "X37n0662_020:0621a20": "其夜命終不審識神生於阿折佛告阿難緣汝授法",
    "X37n0662_020:0621a21": "生四王天乃至第六天七反生天無有中夭阿難又",
    "X37n0662_020:0621a22": "問六天壽盡當生何處佛言下閻浮提出家成辟支",
    "X37n0662_020:0621a23": "佛一名曇摩二修曇摩。",
    "X37n0662_020:0621a24": "真境無名等者理本無名因名會理故依一理立種",
    "X37n0662_020:0621b01": "種名。",
    "X37n0662_020:0621b02": "大品下彼經第九大明品云復次憍尸迦是善男子",
    "X37n0662_020:0621b03": "善女人聞是深般若波羅蜜受持親近讀誦正憶念",
    "X37n0662_020:0621b04": "不離薩婆若心若以毒藥燻若以蠱道若以火坑若",
    "X37n0662_020:0621b05": "以深水若欲刀殺等皆不能傷何以故般若波羅蜜",
    "X37n0662_020:0621b06": "是大明呪是無上呪此即一心三智之般若尚能徧",
    "X37n0662_020:0621b07": "蕩三惑二死之毒何況世間之毒而能傷耶照理不",
    "X37n0662_020:0621b08": "虗名曰大明更無加過故稱無上。",
    "X37n0662_020:0621b09": "一數二隨等者以彼經說三呪其第三者名六字章",
    "X37n0662_020:0621b10": "句而於呪後廣說六道六根六玅乃知前呪只是密",
    "X37n0662_020:0621b11": "說三種六法故名六字然六道是所破生死六根是",
    "X37n0662_020:0621b12": "所破煩惱以經明六根與六塵相應各起三毒故六",
    "X37n0662_020:0621b13": "玅是能破之行今文略舉行義以攝餘二安痒數息",
    "X37n0662_020:0621b14": "從一至十名數門攝心在緣隨息出入名隨門不念",
    "X37n0662_020:0621b15": "數隨凝寂其心名止門於定心中以慧分別名觀門",
    "X37n0662_020:0621b16": "反觀觀心境觀俱寂名還門不起諸垢心如本淨名",
    "X37n0662_020:0621b17": "淨門玅是涅槃之理六是能入之門能所合標名六",
    "X37n0662_020:0621b18": "玅門廣如別說。",
    "X37n0662_020:0621b19": "鬼神王名者稱其王名部落敬主不能為害今此神",
    "X37n0662_020:0621b20": "呪乃是密談三德則應徧有五能如阿伽陀藥徧療",
    "X37n0662_020:0621b21": "眾病若不爾者豈魔眾暫聞而能發菩提心耶。",
    "X37n0662_020:0621b22": "彼既得非想定等者即釋背上起義也得非想定而",
    "X37n0662_020:0621b23": "計為涅槃即是非果計果名為見取自恃所證輕他",
    "X37n0662_020:0621b24": "得下定者故知此慢從見取背上起也以外人但伏",
    "X37n0662_020:0621c01": "思惑見惑全在故。",
    "X37n0662_020:0621c02": "昔非想地等者指須跋舊習故云昔也非想地自有",
    "X37n0662_020:0621c03": "慢心非前散心之慢故云猶有慢在。",
    "X37n0662_020:0621c04": "而彼得下定者即是他人得下八地定也。",
    "X37n0662_020:0621c05": "我心殊多者謂我已得非想故輕慢於他。",
    "X37n0662_020:0621c06": "但無現在因緣者以不知眾生雖有過去壽業要賴",
    "X37n0662_020:0621c07": "現在飲食因緣及現作苦樂因現受苦樂報等但云",
    "X37n0662_020:0621c08": "過業以感現果所以成邪。",
    "X37n0662_020:0621c09": "現在無因等者經云本業既盡即現在無因也眾苦",
    "X37n0662_020:0621c10": "盡滅即未來無果也。",
    "X37n0662_020:0621c11": "其人邪見撥無者謂蘭那撥三世因果亦不許過業",
    "X37n0662_020:0621c12": "感今現果故云不說業行。",
    "X37n0662_020:0621c13": "正謂無定之報者謂不定果也。",
    "X37n0662_020:0621c14": "經若以斷業因緣(至)不得解脫者斥彼顯過也以造",
    "X37n0662_020:0621c15": "業由心必斷惑心乃得解脫。",
    "X37n0662_020:0621c16": "多作六行等者謂猒下苦麤障忻上止玅離亦曰勝",
    "X37n0662_020:0621c17": "玅出。",
    "X37n0662_020:0621c18": "作八行觀者亦名八聖種觀然此八觀有總有別總",
    "X37n0662_020:0621c19": "者總以八觀觀彼四陰和合不實別者以無常等治",
    "X37n0662_020:0621c20": "四陰理無常觀識若觀於受空觀於想無我觀行以",
    "X37n0662_020:0621c21": "癕瘡等治四陰事謂觀受如癕觀想如瘡觀行如毒",
    "X37n0662_020:0621c22": "觀識如箭若止觀中引用即云受如病想如癕行如",
    "X37n0662_020:0621c23": "瘡識如刺又觀空處如病識處如癕無所有處如瘡",
    "X37n0662_020:0621c24": "非想處如刺其名雖異其治大同以有此八心易生",
    "X37n0662_020:0622a01": "猒疾能捨離修習無漏問四禪但以苦麤障三而為",
    "X37n0662_020:0622a02": "方便空等四處何須用八答空處定細不說八過過",
    "X37n0662_020:0622a03": "患難識凡夫亦有依六行者不及聖種之速疾。",
    "X37n0662_020:0622a04": "今此須跋等者此之經文即外道修八觀之顯據也",
    "X37n0662_020:0622a05": "但例等者若例佛教應須具八而今但七闕無我故",
    "X37n0662_020:0622a06": "以外道下釋闕無我之意然又佛教八觀但破無色",
    "X37n0662_020:0622a07": "今外用之通於色界。",
    "X37n0662_020:0622a08": "涅槃無想者真實涅槃實無想心汝今妄計非想以",
    "X37n0662_020:0622a09": "為涅槃是故存於細想後墮無間。",
    "X37n0662_020:0622a10": "受是惡身者從地獄出受飛狸身此乃如來懸記其",
    "X37n0662_020:0622a11": "事。",
    "X37n0662_020:0622a12": "經況其餘者況劣藍弗外道也。",
    "X37n0662_020:0622a13": "歸伏文為三者後分未來故只三段今有後分乃有",
    "X37n0662_020:0622a14": "第四須跋出家也。",
    "X37n0662_020:0622a15": "想是智名等者智即能觀三觀境即所觀三諦三諦",
    "X37n0662_020:0622a16": "分顯則斷分段變易兩種三有故經云能斷一切諸",
    "X37n0662_020:0622a17": "有也。",
    "X37n0662_020:0622a18": "經一切法無自相等用衍門四句推撿令入畢竟實",
    "X37n0662_020:0622a19": "相空理也。",
    "X37n0662_020:0622a20": "此空遣於俗有者以畢竟空蕩二死有。",
    "X37n0662_020:0622a21": "三乘異觀者乃是今家析法三乘耳。",
    "X37n0662_020:0622a22": "三乘同觀者即衍門體法三乘也故引大品三獸度",
    "X37n0662_020:0622a23": "河為例。",
    "X37n0662_020:0622a24": "同觀中道者以今經同了圓常故同觀中道則是行",
    "X37n0662_020:0622b01": "漸解圓若以圓位收之則聲聞菩提當七信位支佛",
    "X37n0662_020:0622b02": "菩提當八信位菩薩菩提是初住已上雖同觀中道",
    "X37n0662_020:0622b03": "而隨根利鈍證入淺深此與前四智觀因緣不得相",
    "X37n0662_020:0622b04": "類前四偏圓解脫以成四教今三則行漸解圓同歸",
    "X37n0662_020:0622b05": "一實是知前四今三不無所以。",
    "X37n0662_020:0622b06": "如法華經損生者即分別品中一生至八世界微塵",
    "X37n0662_020:0622b07": "一一配位以說而今經有發二乘心者以重施故然",
    "X37n0662_020:0622b08": "雖發小心與前三味不同今此乃是解圓行漸但寄",
    "X37n0662_020:0622b09": "二乘法中修行云發聲聞等心耳亦可作大乘聲聞",
    "X37n0662_020:0622b10": "釋之即法華云以佛道聲令一切聞也。",
    "X37n0662_020:0622b11": "須跋悟道者北凉梵本未足故此得道之文方有九",
    "X37n0662_020:0622b12": "字今後分既來此之九字合在後卷出家文後安之",
    "X37n0662_020:0622b13": "開善下開善哀幸也謂如來最後度須跋一人而便",
    "X37n0662_020:0622b14": "入滅故云自斯至哀傷也。",
    "X37n0662_020:0622b15": "然皆下其餘雖未得度而幸聞法結緣故佛滅後四",
    "X37n0662_020:0622b16": "依傳法得聖道者其人甚眾斯皆此會下種結緣之",
    "X37n0662_020:0622b17": "人也。",
    "X37n0662_020:0622b18": "今經下今師勸勉涅槃五分其文已周所闕其餘但",
    "X37n0662_020:0622b19": "是用章少分而已故云經教滿足故誡後人逢斯至",
    "X37n0662_020:0622b20": "典唯宜勉力自行他化雖曰未證必謂之近。",
    "X37n0662_020:0622b21": "脫復下其有不遇斯典不達圓常則三惑浩然二死",
    "X37n0662_020:0622b22": "重積方將沒溺苦海如何可出故云沒苦如何。",
    "X37n0662_020:0622b23": "居士下引經證闕據彼經所談知此猶闕三品然",
    "X37n0662_020:0622b24": "今後分乃有四品遺教還源二品則當囑累茶毗廓",
    "X37n0662_020:0622c01": "潤二品則當燒身起塔之文尚未至此抑又今後分",
    "X37n0662_020:0622c02": "四品與此所指三品數既不等前却亦殊將非譯人",
    "X37n0662_020:0622c03": "隨情安置故有不同或恐天竺梵文由來自異例如",
    "X37n0662_020:0622c04": "仲尼之教出自此方尚有齊論魯論開章各別況彼",
    "X37n0662_020:0622c05": "佛滅時賖結集兩異傳來梵天豈得皆同凡諸經翻",
    "X37n0662_020:0622c06": "譯前後不同者皆如此例也嗚呼章安祖師未逢後",
    "X37n0662_020:0622c07": "分顧我眇劣而覩全文隨力讚揚幸莫大矣。",
    "X37n0662_020:0622c08": "陳如品末",
    "X37n0662_020:0622c09": "此後分經者案譯經圖紀云沙門若那跋陀羅唐言",
    "X37n0662_020:0622c10": "智賢南海波凌國人麟德年中益府城都沙門會寧",
    "X37n0662_020:0622c11": "故遊天竺觀禮聖跡汎舶西遊路經波凌國遂共智",
    "X37n0662_020:0622c12": "賢譯大般涅槃茶毗分一部二卷寄經達交州會寧",
    "X37n0662_020:0622c13": "方之天竺後儀鳳年初交州都督梁難敵遣使附經",
    "X37n0662_020:0622c14": "入京三年戊寅大慈恩寺僧靈會於東宮啟請施行",
    "X37n0662_020:0622c15": "此經批文云婆羅門師者即智賢三藏以四姓中婆",
    "X37n0662_020:0622c16": "羅門取為清貴故天竺通稱婆羅門國其僧亦曰婆",
    "X37n0662_020:0622c17": "羅門僧出西域記古來講者遂以此分二卷續前大",
    "X37n0662_020:0622c18": "部為三十七三十八也此文猶是第五用章初陳如",
    "X37n0662_020:0622c19": "半品即歸伏中第四須跋出家也。",
    "X37n0662_020:0622c20": "甚深玅法者聞上佛說無想之法乃是實智實境境",
    "X37n0662_020:0622c21": "智名別其體元同境智相冥三一互攝故云甚深玅",
    "X37n0662_020:0622c22": "法也。",
    "X37n0662_020:0622c23": "而得法眼即初果初聖果現證中初經家敘事法性",
    "X37n0662_020:0622c24": "智水下經家歎德初三句正歎智斷初二句歎智德",
    "X37n0662_020:0623a01": "中先歎境能發智如源出水則是法性之源出智慧",
    "X37n0662_020:0623a02": "水故云法性智水次句歎智能照境如水從源出還",
    "X37n0662_020:0623a03": "溢於源如智從境發還照於境故云灌注心源後一",
    "X37n0662_020:0623a04": "句歎斷德即是境智冥合能斷三惑二死之縛故云",
    "X37n0662_020:0623a05": "無復縛著。",
    "X37n0662_020:0623a06": "漏盡下結歎智斷漏盡結斷德意解結智德二德具",
    "X37n0662_020:0623a07": "故名阿羅漢行漸解圓意如前示。",
    "X37n0662_020:0623a08": "蒙如來恩者佛令阿難召我殷勤教誨令我捨邪故",
    "X37n0662_020:0623a09": "云恩也。",
    "X37n0662_020:0623a10": "世尊下歎佛悲智之德由大智故自出生死故云智",
    "X37n0662_020:0623a11": "慧大海由大悲故令我捨邪故云慈愍無量。",
    "X37n0662_020:0623a12": "行苦遷逼者以苦依身在未免遷逼。",
    "X37n0662_020:0623a13": "坏器毒身者四大無堅如坏易壞身如虵篋故曰毒",
    "X37n0662_020:0623a14": "身。",
    "X37n0662_020:0623a15": "無歸無依無趣者以佛喻君父師佛今既滅則臣無",
    "X37n0662_020:0623a16": "主可歸子無父可依資無師可趣上略標無主下具",
    "X37n0662_020:0623a17": "釋三義若具標者應云無主無父無師也。",
    "X37n0662_020:0623a18": "八種聲者一極好二柔耎三和適四尊慧五不女六",
    "X37n0662_020:0623a19": "不誤七深遠八不竭。",
    "X37n0662_020:0623a20": "徧緣境界等者緣六塵境起三種惑謂於好色起貪",
    "X37n0662_020:0623a21": "惡色起恚中庸起癡聲等皆然以惑潤業能感生死",
    "X37n0662_020:0623a22": "名造生死業。",
    "X37n0662_020:0623a23": "法應如是者欲令眾生修善斷惡故方便示滅也。",
    "X37n0662_020:0623a24": "如來涅槃甚深等者以滅即不滅不滅即滅亦即非",
    "X37n0662_020:0623b01": "滅非不滅故重言甚深所以如來示滅上達其本下",
    "X37n0662_020:0623b02": "悲其迹中根處悲達之間二乘皆在下悲之限現病",
    "X37n0662_020:0623b03": "品云下愚凡見言必涅槃唯諸菩薩文殊師利等能",
    "X37n0662_020:0623b04": "知如來常住不變。",
    "X37n0662_020:0623b05": "即噓長歎者噓吹也歎平聲無緣者耻躬不逮所以",
    "X37n0662_020:0623b06": "長歎。",
    "X37n0662_020:0623b07": "唱言下有機者能見賢思齊所以稱善。",
    "X37n0662_020:0623b08": "疏云亦應生起四品者須跋既得道入滅則如來化",
    "X37n0662_020:0623b09": "事已周故以教法遺囑時眾故有遺教品既囑累已",
    "X37n0662_020:0623b10": "畢則聖心無慮宣入秘藏故次有還源品既已還源",
    "X37n0662_020:0623b11": "須焚應質故次有茶毗品火葬既訖靈骨猶存故散",
    "X37n0662_020:0623b12": "及人天令供養獲益故有廓潤品。",
    "X37n0662_020:0623b13": "遺教品",
    "X37n0662_020:0623b14": "此下四品即第五用章中次明化周掩迹用也疏云",
    "X37n0662_020:0623b15": "亦可稱為第六意如前記然此四品總成一對初品",
    "X37n0662_020:0623b16": "即聲益以遺教利物故後三即形益皆遺身利物故",
    "X37n0662_020:0623b17": "釋品題者急就章云遺者有餘也法華玄義云教者",
    "X37n0662_020:0623b18": "聖人被下之言也遺餘言教付囑群機故云遺教品",
    "X37n0662_020:0623b19": "問此與遺教經同異耶答不同彼小此大故法華玄",
    "X37n0662_020:0623b20": "義明遺教經結阿含部是小乘也問馬鳴遺教論何",
    "X37n0662_020:0623b21": "故判為大乘耶答馬鳴據小中之大判為大乘即三",
    "X37n0662_020:0623b22": "藏教中聲聞為小乘支佛為中乘菩薩為大乘也而",
    "X37n0662_020:0623b23": "此大乘猶是小教故知馬鳴天台其義無爽得四教",
    "X37n0662_020:0623b24": "意必無乖諍應知遺教經中不談常辨性驗是初教",
    "X37n0662_020:0623c01": "耳。",
    "X37n0662_020:0623c02": "爾時佛告至我大涅槃是標大涅槃難思法體勸令",
    "X37n0662_020:0623c03": "護持我於下釋其難得以勸修習利益自他。",
    "X37n0662_020:0623c04": "今已顯說者自法華前以權覆實不名顯說來至法",
    "X37n0662_020:0623c05": "華及以今經彰灼開權同入秘藏故云今已顯說。",
    "X37n0662_020:0623c06": "十方三世一切諸佛者亦如法華開權顯實引五佛",
    "X37n0662_020:0623c07": "化同所以十方三世諸佛一一皆為令眾生至一切",
    "X37n0662_020:0623c08": "種智今亦如是皆同諸佛住大涅槃。",
    "X37n0662_020:0623c09": "言周圓者生滅一如聖凡互具故曰周圓。",
    "X37n0662_020:0623c10": "放捨身命者放捨應迹遺軀也此滅即不滅亦即非",
    "X37n0662_020:0623c11": "滅非不滅故名涅槃。",
    "X37n0662_020:0623c12": "諸佛摩頂者若依經修習則法身如來以權實不二",
    "X37n0662_020:0623c13": "之手摩我一心三諦之頂不起二邊之著名不失正",
    "X37n0662_020:0623c14": "念若能如是諸佛法體常現其前示入外道法中是",
    "X37n0662_020:0623c15": "外學也諸佛化邪皆先同後異故先在外。",
    "X37n0662_020:0623c16": "如乾草葉者須跋於外道眾中為最上首一化便歸",
    "X37n0662_020:0623c17": "猶如乾草投大火燄況餘劣者耶。",
    "X37n0662_020:0623c18": "入諸境界者不出六師故云受行邪法。",
    "X37n0662_020:0623c19": "喑咽者上於金反切韻啼無聲也下嗚結反。",
    "X37n0662_020:0623c20": "六群者難陀跋難陀二人善閑算數陰陽說法而性",
    "X37n0662_020:0623c21": "多嗔迦留陀夷闡陀二人深曲財道善解毗曇而性",
    "X37n0662_020:0623c22": "多癡馬師滿宿二人善閑音樂戲笑而性多嗔迦留",
    "X37n0662_020:0623c23": "陀夷是婆羅門種餘並王種此六常為群黨故號六",
    "X37n0662_020:0623c24": "群。",
    "X37n0662_020:0624a01": "唯然者禮曰父召無諾先生召無諾唯而起鄭玄曰",
    "X37n0662_020:0624a02": "應辭唯恭於諾。",
    "X37n0662_020:0624a03": "今經明車匿與大論文異意同彼云惡口車匿依梵",
    "X37n0662_020:0624a04": "壇法治若其心耎伏教那陀迦旃延經即得入道此",
    "X37n0662_020:0624a05": "文異也今云漸當調伏即用梵壇法令觀十二因緣",
    "X37n0662_020:0624a06": "方得入道彼舉能詮教此示所詮行此但言調伏彼",
    "X37n0662_020:0624a07": "出調伏之法即意同也梵壇謂默擯。",
    "X37n0662_020:0624a08": "觀十二因緣者達三道即三德也。",
    "X37n0662_020:0624a09": "尸波羅蜜者達止作法界也。",
    "X37n0662_020:0624a10": "依四念處者圓四念處即是用十乘觀觀於陰境名",
    "X37n0662_020:0624a11": "依念處嚴心而住若無十乘何以至道。",
    "X37n0662_020:0624a12": "犯盜佛物罪者南山云盜佛物者正望佛邊無盜罪",
    "X37n0662_020:0624a13": "由佛於物無我所心無惱害故但得偷蘭以同非人",
    "X37n0662_020:0624a14": "物攝十誦盜天神像衣結偷蘭涅槃亦云造立佛寺",
    "X37n0662_020:0624a15": "用珠華鬘供養不問輙取若知不知皆犯偷蘭若有",
    "X37n0662_020:0624a16": "守護主者三寶物邊皆結重罪無守護主望斷施主",
    "X37n0662_020:0624a17": "福邊結罪。",
    "X37n0662_020:0624a18": "疏云後一結難者謂滅後供芥子許舍利尚與現在",
    "X37n0662_020:0624a19": "供佛無異況供其多故不應以優劣差別為難也。",
    "X37n0662_020:0624a20": "其轉輪王以少福德下是歎輪王也。",
    "X37n0662_020:0624a21": "於世間法已作霜雹者世間苦集因果如禾苗聖道",
    "X37n0662_020:0624a22": "對治喻以霜雹。",
    "X37n0662_020:0624a23": "其轉輪王雖未解脫者文中不云次羅漢者以未斷",
    "X37n0662_020:0624a24": "煩惱故。",
    "X37n0662_020:0624b01": "皆紹王位者以於城中茶毗故受是福悉當為王既",
    "X37n0662_020:0624b02": "各為王必相討伐則民受其苦一不可也。",
    "X37n0662_020:0624b03": "亦令一切下若於城中茶毗則福但厚於此城而薄",
    "X37n0662_020:0624b04": "於諸國遂令如來利益不等二不可也。",
    "X37n0662_020:0624b05": "阿難下但可城外福及四方。",
    "X37n0662_020:0624b06": "言討伐者禮記叛者君討鄭注曰討誅伐也左傳有",
    "X37n0662_020:0624b07": "鐘皷曰伐。",
    "X37n0662_020:0624b08": "阿羅塔成以四層者下三果次第降殺。",
    "X37n0662_020:0624b09": "疏云四佛止請半身者四應作下即預指下文四字",
    "X37n0662_020:0624b10": "誤也。",
    "X37n0662_020:0624b11": "疏云許少者天帝是佛檀越得佛一牙有殊餘眾但",
    "X37n0662_020:0624b12": "對半身故稱許少。",
    "X37n0662_020:0624b13": "修多羅亦云修妬路義翻為線取貫穿攝持義故毗",
    "X37n0662_020:0624b14": "那耶亦云毗奈耶亦云毗尼此翻為律摩達磨亦阿",
    "X37n0662_020:0624b15": "毗達磨亦阿毗曇此翻無比法謂無漏之法慧為最",
    "X37n0662_020:0624b16": "勝故即是論藏詮慧學也。愁毒者毒苦也。",
    "X37n0662_020:0624b17": "疏云前滅身益者前二段皆明滅後利益故此一文",
    "X37n0662_020:0624b18": "放光現相益時眾故入第三禪。",
    "X37n0662_020:0624b19": "難生是中者三禪最難得生故。",
    "X37n0662_020:0624b20": "大涅槃光者由內證涅槃故外有大用又令眾生蒙",
    "X37n0662_020:0624b21": "光所照咸悟涅槃故曰涅槃光也例如思益云又如",
    "X37n0662_020:0624b22": "來光名曰能捨佛以此光能破眾生慳貪之心能令",
    "X37n0662_020:0624b23": "行施等又臨涅槃時所放之光名涅槃光總成三釋",
    "X37n0662_020:0624b24": "各有意趣思之。",
    "X37n0662_020:0624c01": "還源品",
    "X37n0662_020:0624c02": "二期化畢故曰應盡入秘密藏故曰還源即是攝應",
    "X37n0662_020:0624c03": "身之指歸法身之本也然法身常徧豈始還源神化",
    "X37n0662_020:0624c04": "無方寧論應盡特是機緣宜聞示滅故此施為。",
    "X37n0662_020:0624c05": "從初禪出入第二禪等者但是已離初禪未入第二",
    "X37n0662_020:0624c06": "故名為出非是出散心中也從三禪出等例爾准摩",
    "X37n0662_020:0624c07": "耶經此即無間三昧亦名練禪即九次第定此乃如",
    "X37n0662_020:0624c08": "來以大涅槃心達禪法界尚非別教次第況同兩教",
    "X37n0662_020:0624c09": "二乘。",
    "X37n0662_020:0624c10": "次間入出者此即薰禪亦名師子奮迅三昧猶如師",
    "X37n0662_020:0624c11": "子奮諸塵上謂奮迅入出為熟靜散心故。",
    "X37n0662_020:0624c12": "順入者其入九定從初禪以至滅定逆者從滅定起",
    "X37n0662_020:0624c13": "復入非想如是次第復至初禪如是逆順皆經入一",
    "X37n0662_020:0624c14": "散心。",
    "X37n0662_020:0624c15": "三超入出者此入修禪即超越三昧從初禪起已入",
    "X37n0662_020:0624c16": "非想悲想起入滅定滅定起入二禪二禪起入滅定",
    "X37n0662_020:0624c17": "上界皆須滅定為主下則漸漸滅入三四空識不用",
    "X37n0662_020:0624c18": "處非想至悲想已還入滅定此即順入也逆者從滅",
    "X37n0662_020:0624c19": "定起入初禪初禪起入非想非想起入初禪此即初",
    "X37n0662_020:0624c20": "禪為主則上漸漸滅至二種已還入初禪復有逆順",
    "X37n0662_020:0624c21": "相對交過者從滅定起入初禪初禪起入非想非想",
    "X37n0662_020:0624c22": "起入二禪二禪起入不用處不用處起入三禪三禪",
    "X37n0662_020:0624c23": "起入識處識處起入四禪四禪起入空處空處起更",
    "X37n0662_020:0624c24": "入四禪四禪起入識處識處起入三禪三禪起入無",
    "X37n0662_020:0625a01": "所有無所有起入二禪三禪起入非想非想起入初",
    "X37n0662_020:0625a02": "禪初禪起還入滅定入既有三出亦具三皆經散心",
    "X37n0662_020:0625a03": "為異也此依摩耶經略出其相然今經語略大體則",
    "X37n0662_020:0625a04": "同應如彼廣。",
    "X37n0662_020:0625a05": "三段說法初云甚深般若次云摩訶般若後云佛眼",
    "X37n0662_020:0625a06": "者前二約智後一約斷堅窮三諦故曰甚深橫周法",
    "X37n0662_020:0625a07": "界故曰摩訶既即智而斷故佛眼亦應具甚深摩訶",
    "X37n0662_020:0625a08": "二義是知三智圓明五眼具足從勝而說即種智佛",
    "X37n0662_020:0625a09": "眼徧照十界若依若正當體空中。",
    "X37n0662_020:0625a10": "於七寶床右脇而臥者左陰表實智右陽表權智床",
    "X37n0662_020:0625a11": "表寂光即權智化用已周究竟安住寂光之土故右",
    "X37n0662_020:0625a12": "脇而臥也。",
    "X37n0662_020:0625a13": "頭枕北方等者東集南苦西道北滅頭北足南表證",
    "X37n0662_020:0625a14": "滅離苦向西背東表修道斷集然此乃表如來所證",
    "X37n0662_020:0625a15": "究竟無作四諦四而不四所謂陰入皆如無苦可捨",
    "X37n0662_020:0625a16": "煩惱即菩提無集可斷邊邪皆中正無道可修生死",
    "X37n0662_020:0625a17": "即涅槃無滅可證欲令眾生同悟此理故枕北方等",
    "X37n0662_020:0625a18": "以表示之而此諦理雙非八倒故在八樹之間。",
    "X37n0662_020:0625a19": "即時慘然變白等者於集眾時林已變白如序品中",
    "X37n0662_020:0625a20": "云其林變白猶如白鶴而今又言變者前謂悲近召",
    "X37n0662_020:0625a21": "遠一期變白遠眾既至其樹還青故今既滅其樹永",
    "X37n0662_020:0625a22": "變而四方雙樹兩兩對合垂覆寶床表涅槃八用同",
    "X37n0662_020:0625a23": "冥一體用即兩亦體即雙非然四枯四榮咸皆變白",
    "X37n0662_020:0625a24": "即表榮非榮枯非枯。",
    "X37n0662_020:0625b01": "中間涅槃者表不生不滅而現生滅問前列眾中梵",
    "X37n0662_020:0625b02": "王帝釋悉皆在會何故今始飛下耶答前為請住献",
    "X37n0662_020:0625b03": "供故來已聞談常辨性卒度須跋故歸本宮今聞佛",
    "X37n0662_020:0625b04": "滅是故重至。",
    "X37n0662_020:0625b05": "普飲者飲去聲下文同眾劫即多劫也。",
    "X37n0662_020:0625b06": "茶毗品",
    "X37n0662_020:0625b07": "機感在生茶毗約佛覩佛神異誠由機感機應合辨",
    "X37n0662_020:0625b08": "以立品名又示生示滅說法現通無非機感今捨通",
    "X37n0662_020:0625b09": "從別別指茶毗茶毗或云闍維亦耶旬此云火葬。",
    "X37n0662_020:0625b10": "疏云初更為三者後二段乃是懸科無別經文次出",
    "X37n0662_020:0625b11": "棺現相即下正茶毗中恩深現足三入棺潛形即下",
    "X37n0662_020:0625b12": "化訖掩足也。",
    "X37n0662_020:0625b13": "不能勝者勝平聲。",
    "X37n0662_020:0625b14": "疏云餘城亦爾者十六城等皆爾也。",
    "X37n0662_020:0625b15": "餘時者亦爾者七日之中日日皆如是也。",
    "X37n0662_020:0625b16": "餘迹亦爾者百億閻浮悉同此相也。",
    "X37n0662_020:0625b17": "其地乃是(至)處者明三世諸佛化道悉同益物事等",
    "X37n0662_020:0625b18": "皆於此處而闍維之。",
    "X37n0662_020:0625b19": "疏云非今人天火也者以徧照世界故非常火。",
    "X37n0662_020:0625b20": "儵爾心驚者儵爾即忽爾也。",
    "X37n0662_020:0625b21": "擬示六親者父子夫婦兄弟為六親。",
    "X37n0662_020:0625b22": "唯有迦葉獨自聞之者迦葉於佛滅後住持佛法為",
    "X37n0662_020:0625b23": "此等人因是不令捨雜碎戒迦葉獨聞良在於此餘",
    "X37n0662_020:0625b24": "不令聞恐染惡故是知餘皆不聞為生善迦葉獨聞",
    "X37n0662_020:0625c01": "為破惡復持舊氎著新氎上而不除舊者使凡聖普",
    "X37n0662_020:0625c02": "受其福故不除之。",
    "X37n0662_020:0625c03": "心胸中火者以同體慈火焚權迹軀利樂眾生故下",
    "X37n0662_020:0625c04": "偈云自於心中出慈火也。",
    "X37n0662_020:0625c05": "廓潤品",
    "X37n0662_020:0625c06": "所遺靈骨名曰聖軀福霑群品故云廓潤廓猶廣也",
    "X37n0662_020:0625c07": "一牙舍利此云靈骨即所遺骨分通名舍利世人既",
    "X37n0662_020:0625c08": "爇唯尋碎粟而棄餘骨一何謬乎應知粟體大骨聖",
    "X37n0662_020:0625c09": "凡俱有但熏修優劣故堅壞不同神用有別非但以",
    "X37n0662_020:0625c10": "碎粟為奇也。",
    "X37n0662_020:0625c11": "千張火全不燒(至)除外一雙者中間皆燒表如來常",
    "X37n0662_020:0625c12": "行中道故。",
    "X37n0662_020:0625c13": "金壜者徒含反甒屬。",
    "X37n0662_020:0625c14": "雉毛纛者徒倒反爾雅纛翳也郭璞注云今之羽葆",
    "X37n0662_020:0625c15": "幢舞者所以自蔽翳。",
    "X37n0662_020:0625c16": "抄掠俱去聲奪取也。慨悼者謂糠慨悲悼也。",
    "X37n0662_020:0625c17": "疏云或是簡無緣如文所說者即八王不知佛滅俱",
    "X37n0662_020:0625c18": "不獲舍利而還也。",
    "X37n0662_020:0625c19": "其文未盡者謂今經無分舍利之文則梵本來尚未",
    "X37n0662_020:0625c20": "盡。",
    "X37n0662_020:0625c21": "釋為始者即迦毗羅王是釋種也波肩王當第八故",
    "X37n0662_020:0625c22": "云終訖。",
    "X37n0662_020:0625c23": "應是先已請者言私謂者准日本目錄云後分疏或",
    "X37n0662_020:0625c24": "云後分科是荊溪所撰何故又稱私謂耶答和會付",
    "X37n0662_020:0626a01": "法藏云是先請者此實無文說是先請但荊溪約義",
    "X37n0662_020:0626a02": "通之是故亦稱私謂。",
    "X37n0662_020:0626a03": "應是下謂傳中八王與此八王不同也謂此明八王",
    "X37n0662_020:0626a04": "不知佛滅非先請人付法藏傳明分舍利為三分天",
    "X37n0662_020:0626a05": "海人人中一分復分八國一拘尸國諸末羅眾二波",
    "X37n0662_020:0626a06": "波國諸末梨眾三遮羅國諸跋離眾四摩伽陀國拘",
    "X37n0662_020:0626a07": "利民眾五毗提國諸婆羅門眾六迦維羅國諸釋種",
    "X37n0662_020:0626a08": "眾七毗舍離國諸離車眾八摩竭國阿闍世王眾各",
    "X37n0662_020:0626a09": "云我當於彼求舍利分各嚴四兵即勑香姓婆羅門",
    "X37n0662_020:0626a10": "汝持我名問訊俱尸諸末羅眾起居輕利遊步強耶",
    "X37n0662_020:0626a11": "吾於諸賢每相宗敬隣國敦義曾無諍言我聞如來",
    "X37n0662_020:0626a12": "於君國中而入涅槃唯無上尊實我所天故從遠來",
    "X37n0662_020:0626a13": "請求骨分冀還本國起塔供養香姓受教白諸末羅",
    "X37n0662_020:0626a14": "誠如君言佛此滅度國內人民自當供養遠勞諸君",
    "X37n0662_020:0626a15": "求舍利分終不可得時諸國王即集諸臣若不見與",
    "X37n0662_020:0626a16": "四兵現在當以力取時拘尸國即集諸臣共以偈答",
    "X37n0662_020:0626a17": "如來遺形不敢相許彼言舉兵吾斯亦有是時香姓",
    "X37n0662_020:0626a18": "喻眾人曰諸賢長者受佛教勑口誦法言心服仁化",
    "X37n0662_020:0626a19": "豈諍舍利共相殺害舍利現在但當分取眾咸稱善",
    "X37n0662_020:0626a20": "尋復語言誰能分者眾舉香姓仁智均平可分舍利",
    "X37n0662_020:0626a21": "即分舍利以為八分瓶塔第九灰塔第十五存時髮",
    "X37n0662_020:0626a22": "天持上天起塔供養明星出時分舍利訖有餘灰者",
    "X37n0662_020:0626a23": "畢鉢村人白眾人言乞地餘灰起塔供養皆云與之",
    "X37n0662_020:0626a24": "諸國各於本處起塔供養。",
    "X37n0662_020:0626b01": "若從下約所表釋當知行人若能達三諦唯心修無",
    "X37n0662_020:0626b02": "作八正觀行已上位位進入則是常分如來法身舍",
    "X37n0662_020:0626b03": "利是則遺教遺形何須遠覔故一家釋義唯開五章",
    "X37n0662_020:0626b04": "眾即證性之人施即詮性之教行即能觀之觀義即",
    "X37n0662_020:0626b05": "所觀之理理顯有用折惡攝邪化周掩迹結括五章",
    "X37n0662_020:0626b06": "不離三德施即解脫行即般若義即法身即一而三",
    "X37n0662_020:0626b07": "咸具三德即三而一各守本章眾則自證三德用乃",
    "X37n0662_020:0626b08": "三德化他五章既即三德三德即我一心心性徧融",
    "X37n0662_020:0626b09": "生佛齊貫三無差別其斯謂歟如此了知方名開解",
    "X37n0662_020:0626b10": "若欲修行必依十乘委明十乘在乎止觀故知摩訶",
    "X37n0662_020:0626b11": "止觀通為一切圓頓大乘經教之行門也四種三昧",
    "X37n0662_020:0626b12": "何經不攝十乘十境何教不用教行相濟方有所歸",
    "X37n0662_020:0626b13": "自非一家未聞斯說幸哉鄙末偶此極唱輙以宵燭",
    "X37n0662_020:0626b14": "增暉耀靈辭既不文義亦無取唯願一切諸佛涅槃",
    "X37n0662_020:0626b15": "真法三乘聖賢攝我以慈悲加我以福慧往還五道",
    "X37n0662_020:0626b16": "周旋十方常闡斯經以導含識同歸秘藏共了圓伊",
    "X37n0662_020:0626b17": "虗空有窮我願無盡。",
    "X37n0662_020:0626b19": "涅槃經疏三德指歸卷第二十(終)"
}