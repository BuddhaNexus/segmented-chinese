{
    "T46n1912_03b:0224c23": "folio_3b 止觀輔行傳弘決卷第三之二",
    "T46n1912_03b:0224c25": "唐毘陵沙門湛然述",
    "T46n1912_03b:0224c26": "次明巧度。先列即次第三觀通名為巧望",
    "T46n1912_03b:0224c27": "拙得名。若大論中引喜根等名巧度者。",
    "T46n1912_03b:0224c28": "即指三教。是則次第與不次第。俱名為巧。",
    "T46n1912_03b:0224c29": "今從初說故亦名巧。次正釋。初次第中先止",
    "T46n1912_03b:0225a01": "後觀。初明止中初體真止。案文解釋其文",
    "T46n1912_03b:0225a02": "尚略。具起應以四性推檢。破性計已具二",
    "T46n1912_03b:0225a03": "空故方名得空。次第二止者。初且通語三",
    "T46n1912_03b:0225a04": "乘所證。而大同小異。若二乘下釋不須方",
    "T46n1912_03b:0225a05": "便。次引經云動止心常一者。止即是空動",
    "T46n1912_03b:0225a06": "即入假。空心入假故云常一。次第三止中",
    "T46n1912_03b:0225a07": "云偏行等者。斥前二止故也。意之所趣曰",
    "T46n1912_03b:0225a08": "行意之所依曰用。初體真止俱觀二諦。偏",
    "T46n1912_03b:0225a09": "趣於真依真起行故。次方便止亦俱觀二",
    "T46n1912_03b:0225a10": "諦。偏趣於俗。雖依俗起行未觀中道故",
    "T46n1912_03b:0225a11": "並名偏。故今斥之不會中道。又涅槃住空",
    "T46n1912_03b:0225a12": "名為偏行。出假流動名為偏用。又知俗非",
    "T46n1912_03b:0225a13": "俗義通二種。緣生之俗及出假俗。二俗俱寂",
    "T46n1912_03b:0225a14": "故云寂然。此三止名等者釋疑。此是大師謙",
    "T46n1912_03b:0225a15": "退之辭。次釋論下。證三止意。何但映望三",
    "T46n1912_03b:0225a16": "觀使名有憑。大論亦許隨義立名。言依",
    "T46n1912_03b:0225a17": "三觀立三止者。大小乘經止觀二名皆悉",
    "T46n1912_03b:0225a18": "並立。況止觀秖是定慧異名。既定慧之名處",
    "T46n1912_03b:0225a19": "處並列。故今望觀以立止名。所以瓔珞三觀",
    "T46n1912_03b:0225a20": "義必兼止。故成論中有止觀品。四阿含中凡",
    "T46n1912_03b:0225a21": "有佛教令修二法。即是止觀。又婆沙十七",
    "T46n1912_03b:0225a22": "云。諸比丘問上座云。樹下閑房為修何法。",
    "T46n1912_03b:0225a23": "上座答言。當修二法。所謂止觀。又問。多修",
    "T46n1912_03b:0225a24": "止觀為何所得。答。得初果乃至阿羅漢果。",
    "T46n1912_03b:0225a25": "如是次第問五百比丘。皆云修止觀二法。",
    "T46n1912_03b:0225a26": "阿難白佛。佛亦云修止觀二法。阿難歎",
    "T46n1912_03b:0225a27": "言。善哉善哉。如來與弟子所說皆同。句義",
    "T46n1912_03b:0225a28": "味同。又淨名云。法身者從止觀生。大瓔珞",
    "T46n1912_03b:0225a29": "云。若欲學諸法深入善本。當見菩薩力",
    "T46n1912_03b:0225b01": "修習止觀。大小經論一切皆爾。次詳此下。",
    "T46n1912_03b:0225b02": "與釋名中對辨同異。言髣髴者。上音彷下",
    "T46n1912_03b:0225b03": "音佛。非謂合同故云也。所言同者。前云止",
    "T46n1912_03b:0225b04": "息約煩惱息。今云體真體妄即真。前云停",
    "T46n1912_03b:0225b05": "止約心往理。今云隨緣心隨俗理。前不止",
    "T46n1912_03b:0225b06": "止約理不當止與不止。今息二邊。空邊如",
    "T46n1912_03b:0225b07": "止假如不止。中道不當空假二邊似不止",
    "T46n1912_03b:0225b08": "止。其相異者。前之三止共成一諦。今之三止",
    "T46n1912_03b:0225b09": "各成一諦。前三成次三等者。次之與後並",
    "T46n1912_03b:0225b10": "指體相。綺文互說是故不同。前釋名三成",
    "T46n1912_03b:0225b11": "體相三。故體相三一一皆假釋名三成。何",
    "T46n1912_03b:0225b12": "者。如體真止必息見思停心真諦。及見真",
    "T46n1912_03b:0225b13": "理非止不止。體真既爾。餘二例然。是故一一",
    "T46n1912_03b:0225b14": "皆具前三。下句云後一具前三者。複疎上",
    "T46n1912_03b:0225b15": "句云體相中一。皆具釋名中三故也。次明",
    "T46n1912_03b:0225b16": "三觀者。先依經列。彼本業瓔珞有兩處文。",
    "T46n1912_03b:0225b17": "明此三觀。下卷佛為普賢文殊等七菩薩",
    "T46n1912_03b:0225b18": "說。具如第一卷引。上卷明十迴向中一。一",
    "T46n1912_03b:0225b19": "迴向各各有十所緣境界。第十向中第十觀",
    "T46n1912_03b:0225b20": "者。名為無相第一義觀得入初地。初地已",
    "T46n1912_03b:0225b21": "上三觀一心。言三觀者。從假入空名二諦",
    "T46n1912_03b:0225b22": "觀。從空入假名平等觀。二觀為方便因是",
    "T46n1912_03b:0225b23": "二空觀。得入中道第一義諦觀。雙照二諦。",
    "T46n1912_03b:0225b24": "心心寂滅自然進入初地法流水中名摩訶",
    "T46n1912_03b:0225b25": "薩。今文依彼略三五字耳。從所言去。解",
    "T46n1912_03b:0225b26": "釋經意。初釋入空復名二諦。文有五重。初",
    "T46n1912_03b:0225b27": "通途約詮能所共論。何者。俗是能詮空是所",
    "T46n1912_03b:0225b28": "詮。若無能詮無以識所。是故須立二諦之",
    "T46n1912_03b:0225b29": "名。又會空下。第二約證況修說。先法次譬",
    "T46n1912_03b:0225c01": "後合。初法中云會空之日秖應見空。尚空",
    "T46n1912_03b:0225c02": "假俱見。況由觀假見真。而不得云二諦",
    "T46n1912_03b:0225c03": "觀耶。是故不得不立二諦。如雲除等者。次",
    "T46n1912_03b:0225c04": "舉譬也。雲即是障。障除名發。發即開也。如",
    "T46n1912_03b:0225c05": "雲除時上空一色顯。下萬象必明。上顯譬見",
    "T46n1912_03b:0225c06": "真。下明譬見俗。雲譬見思惑上顯必下明。",
    "T46n1912_03b:0225c07": "是故須二諦。由真下合譬。由真合上顯假",
    "T46n1912_03b:0225c08": "顯合下明。由見真故其假更顯。今由下況",
    "T46n1912_03b:0225c09": "釋。明證真時尚見二諦。今始修真由觀假",
    "T46n1912_03b:0225c10": "得。何意不名二諦觀耶。故云今由等也又",
    "T46n1912_03b:0225c11": "俗下。第三約破用說也。若有所破必有能",
    "T46n1912_03b:0225c12": "破。能破即是所用真諦。能所不孤是故俱立。",
    "T46n1912_03b:0225c13": "又分別下。第四約情智說。今家釋諦凡大",
    "T46n1912_03b:0225c14": "小乘皆對情智義方盡理。故以大經釋瓔",
    "T46n1912_03b:0225c15": "珞文。大經三十二云。隨自意者。如五百比丘",
    "T46n1912_03b:0225c16": "各說身因。五百皆問舍利弗言。佛說身因",
    "T46n1912_03b:0225c17": "何者是耶。舍利弗曰。汝等亦各得正解脫。自",
    "T46n1912_03b:0225c18": "應知之。何緣方更作如是問。有比丘言。",
    "T46n1912_03b:0225c19": "我等未得正解脫時。意謂無明以為身因。",
    "T46n1912_03b:0225c20": "作是觀時得阿羅漢。有說愛有說行。有說",
    "T46n1912_03b:0225c21": "飲食及五欲等。如是五百各各說已。共詣佛",
    "T46n1912_03b:0225c22": "所。右繞却坐各述己說。身子白佛誰為正",
    "T46n1912_03b:0225c23": "說。佛言。五百比丘無非正說。各說己證名",
    "T46n1912_03b:0225c24": "隨自意。亦名隨智。如已吒羅長者。稱佛",
    "T46n1912_03b:0225c25": "為幻人。佛因廣說一切幻法種種不同。隨",
    "T46n1912_03b:0225c26": "順物情名隨他意。亦名隨情。如云世人心",
    "T46n1912_03b:0225c27": "之所見者。名為世諦。出世人心之所見者",
    "T46n1912_03b:0225c28": "名第一義諦。世諦屬情第一義屬智。情智",
    "T46n1912_03b:0225c29": "共合得二諦名。名隨自他意。亦名隨情智。",
    "T46n1912_03b:0226a01": "此約藏通二教二諦。義當今文初觀意也。",
    "T46n1912_03b:0226a02": "後之二教準說可知。如說三德云。如來名",
    "T46n1912_03b:0226a03": "號十萬不同。般若一法說種種名。解脫亦爾。",
    "T46n1912_03b:0226a04": "多諸名字。是名隨情。安置諸子自亦住中。",
    "T46n1912_03b:0226a05": "是名隨智。修德性德名隨情智。今準初觀",
    "T46n1912_03b:0226a06": "尚具情等三種二諦。何況一種。問既未契",
    "T46n1912_03b:0226a07": "真只應隨情。何得餘二。答。通初後故故須",
    "T46n1912_03b:0226a08": "遍說。今文正以教行二種。以顯初修成二",
    "T46n1912_03b:0226a09": "諦義次問下料簡。有八重問答。初問者。",
    "T46n1912_03b:0226a10": "以前初觀第三釋意難第二觀。初觀破俗",
    "T46n1912_03b:0226a11": "用真。次觀破真用俗。二觀既俱破一用一。",
    "T46n1912_03b:0226a12": "亦應俱得名二諦觀。何故第二名平等耶。",
    "T46n1912_03b:0226a13": "答意者。俱名二諦觀於理實通。但前後名同",
    "T46n1912_03b:0226a14": "優劣混濫。是故第二從勝立名。所言勝者。",
    "T46n1912_03b:0226a15": "前但用真今能用俗。真唯自利俗則益他。",
    "T46n1912_03b:0226a16": "自行兼人故名為勝。次問者。以第三觀。難",
    "T46n1912_03b:0226a17": "第二觀。第二望初從勝受名。第三望初何",
    "T46n1912_03b:0226a18": "不從勝。第二偏用尚名平等。第三用等應",
    "T46n1912_03b:0226a19": "名平等。而但名為中道觀耶。答意者。前之",
    "T46n1912_03b:0226a20": "二觀俱有破用。當觀而論俱不平等。第二望",
    "T46n1912_03b:0226a21": "初初後合說。故至第二方名平等。此從破",
    "T46n1912_03b:0226a22": "用相對名等。今第三觀當觀而論。已自平",
    "T46n1912_03b:0226a23": "等。望前二觀翻為末等。是故但成更破更",
    "T46n1912_03b:0226a24": "用。今此俱照不對破用。是故但從能用立",
    "T46n1912_03b:0226a25": "稱。故此第三二俱無滯。縱在地前未入中",
    "T46n1912_03b:0226a26": "道。邊滯已破但用於中。又中道觀非不平",
    "T46n1912_03b:0226a27": "等更名平等。復成混濫。次問雙難前二俱",
    "T46n1912_03b:0226a28": "觀二諦。亦應俱入。何故初但入真次但入",
    "T46n1912_03b:0226a29": "俗。答中意者。但答初觀準知第二。初既俱",
    "T46n1912_03b:0226b01": "觀而不俱入。第二亦為破空用假。破用不",
    "T46n1912_03b:0226b02": "等入亦不同。次問者。前已難於真俗破用。",
    "T46n1912_03b:0226b03": "今以真中難於俗諦。三諦之中但舉真中",
    "T46n1912_03b:0226b04": "難一俗者。二俱名俗何須別難。真中即是",
    "T46n1912_03b:0226b05": "界內外真。即有所破界內外俗。真中是理容",
    "T46n1912_03b:0226b06": "可稱諦。所破非理何得稱諦。答意者。法性",
    "T46n1912_03b:0226b07": "是理理即是諦。既俱法性故俱稱諦。次問者。",
    "T46n1912_03b:0226b08": "諦故無惑故無生死。既俱稱諦俱涅槃耶。",
    "T46n1912_03b:0226b09": "答意者。真俗雖異俱得名諦。世出世異俱",
    "T46n1912_03b:0226b10": "名涅槃。涅槃即是出世安樂。故世安樂亦名",
    "T46n1912_03b:0226b11": "涅槃。次問者。涅槃即是無漏無為。二諦俱得",
    "T46n1912_03b:0226b12": "名為涅槃。亦應俱得名為無漏。答意者。夫",
    "T46n1912_03b:0226b13": "入無漏必須正見。既許世間亦有正見。即",
    "T46n1912_03b:0226b14": "名世間無所漏失。次問者。以無漏故即是",
    "T46n1912_03b:0226b15": "無生。既許真俗俱名無漏。亦應真俗俱名",
    "T46n1912_03b:0226b16": "無生。答意者。無生之名亦通二諦。故借大",
    "T46n1912_03b:0226b17": "經三十二文外道計答。猶如世間有四種",
    "T46n1912_03b:0226b18": "無。一者未生名無如泥無瓶。二者滅已名",
    "T46n1912_03b:0226b19": "無。如瓶破已。三者異相互無。如牛馬互無。",
    "T46n1912_03b:0226b20": "四者畢竟名無。如龜毛兔角。今借第三互",
    "T46n1912_03b:0226b21": "無為答。即是出世無世間生。世間亦無出",
    "T46n1912_03b:0226b22": "世之生。所言借者。雖非正義然約世諦。四",
    "T46n1912_03b:0226b23": "無非謬。權借以為適時之答。下去例爾。次",
    "T46n1912_03b:0226b24": "問者。從假之言為破不破。答中開為三十",
    "T46n1912_03b:0226b25": "六句。具如下文煩惱境中。今初且對文中四",
    "T46n1912_03b:0226b26": "句。破謂破假入謂入空。不破而入即體法",
    "T46n1912_03b:0226b27": "無學。破入即是析法無學。破不入謂得禪外",
    "T46n1912_03b:0226b28": "道。不破不入即一切凡夫。破與不破俱名",
    "T46n1912_03b:0226b29": "從假。亦俱入空即前二句。謂破不破俱名",
    "T46n1912_03b:0226c01": "從假。而不入空即後二句。次單釋第二觀",
    "T46n1912_03b:0226c02": "中。異時相望稱平等者。此第二觀得名平",
    "T46n1912_03b:0226c03": "等。非獨從此第二觀得。初觀用真而破於",
    "T46n1912_03b:0226c04": "俗。此復用俗而破於真。兼前乃成雙用雙",
    "T46n1912_03b:0226c05": "破。前後相望名為異時。至今第二方名平",
    "T46n1912_03b:0226c06": "等。次今當下。有兩重譬合。初譬入空次顯",
    "T46n1912_03b:0226c07": "入假。凡夫生盲真俗俱瞑。慧眼開已。見真諦",
    "T46n1912_03b:0226c08": "空亦見俗色。從假下。合入空譬。雖見二",
    "T46n1912_03b:0226c09": "諦但能用真。未能分別不能用俗。故譬",
    "T46n1912_03b:0226c10": "中云不能分別種種等也。四種四諦名為種",
    "T46n1912_03b:0226c11": "種。卉是草之都名都標三草。木是樹之總稱",
    "T46n1912_03b:0226c12": "總舉二木。根莖枝葉疏中譬於信戒定慧。四",
    "T46n1912_03b:0226c13": "教各具此四法故。四種道滅名之為藥。四",
    "T46n1912_03b:0226c14": "種苦集名之為毒四教區分故種類各別。故",
    "T46n1912_03b:0226c15": "初入空未能分別。是故名為不能用假。次",
    "T46n1912_03b:0226c16": "重譬者。慧眼開後即入假時。亦見二諦名",
    "T46n1912_03b:0226c17": "見空色。分別前來所破之色。洞見諸法",
    "T46n1912_03b:0226c18": "根等不同。了四四諦名識種類。達於藥病",
    "T46n1912_03b:0226c19": "因起不同。名解因緣。展轉相望互論麁細。",
    "T46n1912_03b:0226c20": "治苦集邊名之為藥。藥資法身故名為",
    "T46n1912_03b:0226c21": "食。識藥識病名為皆識。善能授藥名為皆",
    "T46n1912_03b:0226c22": "用。遍四四諦故並云皆。所被九界名為益",
    "T46n1912_03b:0226c23": "他。此譬下合也前後二觀俱觀真俗。此能",
    "T46n1912_03b:0226c24": "分別望前故等。次釋中道者。初正鎖瓔珞",
    "T46n1912_03b:0226c25": "經文。經中釋前二觀竟。即云。因是二空觀",
    "T46n1912_03b:0226c26": "為方便道。得入中道雙照二諦。心心寂滅",
    "T46n1912_03b:0226c27": "自然進入初地。今初釋方便者。有二種。一",
    "T46n1912_03b:0226c28": "者雙亡二者雙照。初言二空者。空假空空。",
    "T46n1912_03b:0226c29": "空即是遮遮即是亡。由前異時雙亡方便。今",
    "T46n1912_03b:0227a01": "入中道任運雙亡。亡即是中故云心心寂",
    "T46n1912_03b:0227a02": "滅。又初觀下。次釋雙照。初二觀時用空用",
    "T46n1912_03b:0227a03": "假。由前異時雙用方便。用即是照照即是中。",
    "T46n1912_03b:0227a04": "故引經云心若在定等也。生即是俗滅即",
    "T46n1912_03b:0227a05": "是真。故住中道能知生滅。知秖是照意在",
    "T46n1912_03b:0227a06": "於此。以皆中故故得任運。此之任運由前",
    "T46n1912_03b:0227a07": "作意。更互亡照而為方便。入中道時故能",
    "T46n1912_03b:0227a08": "爾也。次問者。引經釋妨以證今文。入初地",
    "T46n1912_03b:0227a09": "時方乃名等。是故先問偏相云何。答中意",
    "T46n1912_03b:0227a10": "者。所言偏多不見性者約次第義。次問者",
    "T46n1912_03b:0227a11": "難向答文。向答兩觀屬偏定慧。故不見性。",
    "T46n1912_03b:0227a12": "復引大經以難前答。慧眼在於法眼之前。",
    "T46n1912_03b:0227a13": "尚得云見。但言不了云何而言兩全不見。",
    "T46n1912_03b:0227a14": "此文是大經佛答師子吼云。慧眼見故而不",
    "T46n1912_03b:0227a15": "了了。佛以佛眼見則了了。菩薩行故見不",
    "T46n1912_03b:0227a16": "了了。若無行故見則了了。住十住故見不",
    "T46n1912_03b:0227a17": "了了。不住不去見則了了。云何而言行向",
    "T46n1912_03b:0227a18": "等位亦不見耶。答意者。所言兩眼俱不見",
    "T46n1912_03b:0227a19": "者。約次第義。兩觀既屬偏假偏空。則慧法",
    "T46n1912_03b:0227a20": "眼俱不見性。汝所引經慧眼見者。慧眼雖",
    "T46n1912_03b:0227a21": "為十住之位。借別名圓故云十住及慧眼",
    "T46n1912_03b:0227a22": "見。依圓為語。初住已去實是佛眼。故知此",
    "T46n1912_03b:0227a23": "借圓住。名為慧眼。非謂慧眼十住能見。次",
    "T46n1912_03b:0227a24": "引法華以證慧眼。世尊究竟尚名慧眼。豈",
    "T46n1912_03b:0227a25": "況十住不得名慧。佛慧眼者。見畢竟空空",
    "T46n1912_03b:0227a26": "即是中。慧眼即是佛眼故也。言如斯者。指",
    "T46n1912_03b:0227a27": "前住中慧眼不了。不及世尊慧眼究竟。如",
    "T46n1912_03b:0227a28": "無明夜見中道色。餘無明在故見不了。空中",
    "T46n1912_03b:0227a29": "鵝雁亦復如是。有餘無明與眼作障。故令",
    "T46n1912_03b:0227b01": "見中鵝雁不了。故大經第八云。譬如遠觀",
    "T46n1912_03b:0227b02": "空中鵝雁。為是虛空為是鵝雁。諦觀不已",
    "T46n1912_03b:0227b03": "髣髴見之。十住菩薩於如來性少分知見。",
    "T46n1912_03b:0227b04": "亦復如是。空如無明鵝等如性。不了之言",
    "T46n1912_03b:0227b05": "在彼十住慧眼菩薩。何關二乘偏空慧眼。是",
    "T46n1912_03b:0227b06": "則別教地前皆悉不見。況通菩薩及兩二",
    "T46n1912_03b:0227b07": "乘。復引法華穿鑿等喻。證第三觀圓住方",
    "T46n1912_03b:0227b08": "見。法華疏中為鎖經文。觀約四教教約五",
    "T46n1912_03b:0227b09": "時。當知教觀俱成約教。方顯彼部稱為獨",
    "T46n1912_03b:0227b10": "妙。彼寄四教以釋觀者。初三藏教以眾生",
    "T46n1912_03b:0227b11": "為高原。習觀為穿鑿。證理為清水。通觀",
    "T46n1912_03b:0227b12": "以乾慧為乾土。性地為濕土。見真為清",
    "T46n1912_03b:0227b13": "水。別觀以空觀為乾土。假觀為濕土。見中",
    "T46n1912_03b:0227b14": "為清水。圓觀以五品為乾土。六根為濕。初",
    "T46n1912_03b:0227b15": "住為清水。彼約教中。通約漸中四時教也。",
    "T46n1912_03b:0227b16": "三藏為乾土。方等般若為濕土。法華為泥。",
    "T46n1912_03b:0227b17": "見中為水。二義並以初住為水。令約修",
    "T46n1912_03b:0227b18": "觀但修頓觀。圓教初心並名清水。不同彼",
    "T46n1912_03b:0227b19": "疏剋取初住方名清水。判位雖殊初後不",
    "T46n1912_03b:0227b20": "二。故令即是依經起觀。二教下結前約",
    "T46n1912_03b:0227b21": "教。言二教者。藏通也。故彼二教如乾濕土",
    "T46n1912_03b:0227b22": "全未有水。別教如泥。教道雜故不名清水。",
    "T46n1912_03b:0227b23": "初心知中是故但云二教不詮。二行不到者。",
    "T46n1912_03b:0227b24": "行即是觀。結前約觀即空假二觀。謂兩二乘",
    "T46n1912_03b:0227b25": "通別入空。空行所攝。三藏菩薩通別出假。假",
    "T46n1912_03b:0227b26": "行所攝。是故總云二觀不到。次第觀中中道",
    "T46n1912_03b:0227b27": "雖非今文所用。證道同故。是故但云二行",
    "T46n1912_03b:0227b28": "不到。權教尚爾況復餘耶。故云遍空乃至無",
    "T46n1912_03b:0227b29": "有是處。次此三觀下。與前釋名三觀辨異。",
    "T46n1912_03b:0227c01": "準釋三止意亦可知。此依摩訶衍等者。判",
    "T46n1912_03b:0227c02": "前巧度次第三觀。雖有空假俱屬衍門。故",
    "T46n1912_03b:0227c03": "此三觀用昔教中相待名義。以為總詮。次第",
    "T46n1912_03b:0227c04": "教相以為能顯。次第三諦以為所顯。為是",
    "T46n1912_03b:0227c05": "義故非圓頓相。雖非圓頓本為顯圓。復",
    "T46n1912_03b:0227c06": "非別教但云依衍。故下結人位通大小。以",
    "T46n1912_03b:0227c07": "義等者。此依大品摩訶衍門。釋三觀相。既",
    "T46n1912_03b:0227c08": "未被會但成次第。以次第義隨次第相。三",
    "T46n1912_03b:0227c09": "觀條然一一各別。此總標別相。若論下。約",
    "T46n1912_03b:0227c10": "觀智人以釋別相。義即是教。教隨相別顯",
    "T46n1912_03b:0227c11": "體不同。故使觀等未能融即。前二觀權中",
    "T46n1912_03b:0227c12": "道觀實。三觀展轉遞為淺深。觀因智果。因既",
    "T46n1912_03b:0227c13": "差別。果亦如之。故使三智展轉優劣有前",
    "T46n1912_03b:0227c14": "有後。觀法雖通行人各別。故使三觀攝於",
    "T46n1912_03b:0227c15": "大小。一切諸位咸入其中。通含二教故云",
    "T46n1912_03b:0227c16": "諸位。旁挾聲聞故通於小。是故若言次第",
    "T46n1912_03b:0227c17": "則唯在於大。若論其人則通收大小。故觀",
    "T46n1912_03b:0227c18": "智後更論於人。故知空觀二乘唯小。通教菩",
    "T46n1912_03b:0227c19": "薩義通於大。別雖入空一向在大。通別並",
    "T46n1912_03b:0227c20": "有入假菩薩。亦一向大。通教利根後心有",
    "T46n1912_03b:0227c21": "分。謂被接者。別人初地方乃現前。是故諸",
    "T46n1912_03b:0227c22": "位大小不同。若論權門唯應廢藏。且從次",
    "T46n1912_03b:0227c23": "第故亦置圓。次明圓頓。用絕待名以為能",
    "T46n1912_03b:0227c24": "詮。一諦三諦以為所顯。上下文相對當分明。",
    "T46n1912_03b:0227c25": "於中初止次觀後明同時。初明止中有法",
    "T46n1912_03b:0227c26": "喻合。初法文中。止為能緣諦為所繫。是故",
    "T46n1912_03b:0227c27": "經云。繫緣法界法界不異能所一故。次譬",
    "T46n1912_03b:0227c28": "中。雙譬止諦三一不二。止諦下合。初法說",
    "T46n1912_03b:0227c29": "中。止之與諦並即一而三。譬中通譬三一",
    "T46n1912_03b:0228a01": "不二。合中諦則即一而三。止則即三而一。",
    "T46n1912_03b:0228a02": "文似不同意顯止諦三一不二。不二而二。",
    "T46n1912_03b:0228a03": "以觀下。明觀也。觀之與境雖復互作觀發",
    "T46n1912_03b:0228a04": "之名。以觀故發以發故觀。同時體遍能所皆",
    "T46n1912_03b:0228a05": "悉即一而三。次譬中。亦譬三一不二。合止",
    "T46n1912_03b:0228a06": "約諦即一而三。觀之與境亦即一而三。所",
    "T46n1912_03b:0228a07": "觀是境所發是觀。合觀與止文翻倒者。亦",
    "T46n1912_03b:0228a08": "秖明於三一體等。然止觀既一緣照不殊。諦",
    "T46n1912_03b:0228a09": "境名異本是一法。法於止觀使無差別。仍",
    "T46n1912_03b:0228a10": "分能所而一而三。是故不須前後定執。譬",
    "T46n1912_03b:0228a11": "中言摩醯首羅者。色頂天主一面三目。嚴",
    "T46n1912_03b:0228a12": "彼天顏而照大千。嚴天顏者。譬眾德備。",
    "T46n1912_03b:0228a13": "照大千者。譬於遍見。不權不實下。顯妙斥",
    "T46n1912_03b:0228a14": "麁。不權不實斥前三觀權實淺深。不優不劣",
    "T46n1912_03b:0228a15": "斥前三智優劣前後。不並不別寄伊字譬總",
    "T46n1912_03b:0228a16": "斥觀智。不大不小斥前三人諸位大小。次",
    "T46n1912_03b:0228a17": "引中論者。證三觀三止相即互融。次引金",
    "T46n1912_03b:0228a18": "剛。譬止觀與境其體不二。眼喻下合譬。可",
    "T46n1912_03b:0228a19": "見。然止觀諦境不二而二。義意似同不無",
    "T46n1912_03b:0228a20": "差別。止觀二法雖即不二寂照宛然。諦境二",
    "T46n1912_03b:0228a21": "法雖對止觀分於二名。然實無有二體之",
    "T46n1912_03b:0228a22": "別。故此喻文分於止觀以喻日眼。諦境一。",
    "T46n1912_03b:0228a23": "名同喻一色。眼日色三無前無後。若見下",
    "T46n1912_03b:0228a24": "結勸。勸曉文旨。何但下。總明開顯也。開",
    "T46n1912_03b:0228a25": "前諸名同一實相。此即舉況總標。何但此圓",
    "T46n1912_03b:0228a26": "三一相即。總前一切次第中名同開入實。",
    "T46n1912_03b:0228a27": "其相下。次示開相。初開顯體中次第三止三",
    "T46n1912_03b:0228a28": "觀。同成絕待一妙止觀。教既開已體無復",
    "T46n1912_03b:0228a29": "麁。次體真下。約顯體名。開釋名中相待麁",
    "T46n1912_03b:0228b01": "名。即成妙名。名既即妙體亦無麁。還於體",
    "T46n1912_03b:0228b02": "真具前釋名三止三觀。準例亦應隨緣方便",
    "T46n1912_03b:0228b03": "及息二邊。俱明三止三觀等妙。不更論者。",
    "T46n1912_03b:0228b04": "體真已妙即是後二。故不復論。世人多迷以",
    "T46n1912_03b:0228b05": "相待名顯相待體。豈復至此識開次第及",
    "T46n1912_03b:0228b06": "相待名悉成絕耶。若得此意以銷下文。諸",
    "T46n1912_03b:0228b07": "義自顯。如此下結也。既云諸義但一念心。當",
    "T46n1912_03b:0228b08": "知一理應一切名。亦是一理應一切理。故",
    "T46n1912_03b:0228b09": "云不動乃至差別。經云下。引淨名證。雖多",
    "T46n1912_03b:0228b10": "下。引般若證。眾名下結成也。既開前來一",
    "T46n1912_03b:0228b11": "切名義。圓外無法故云皆圓。用如此名顯",
    "T46n1912_03b:0228b12": "於妙體。是故名為教相顯體。相待絕待等者。",
    "T46n1912_03b:0228b13": "結歎。相待絕待結前釋名成不思議。對體",
    "T46n1912_03b:0228b14": "結前次第教相所顯成不思議。立名之法",
    "T46n1912_03b:0228b15": "各主所詮。故云對體。今開顯竟。名無別趣",
    "T46n1912_03b:0228b16": "體無別理。皆遍一切不障一切。故云無",
    "T46n1912_03b:0228b17": "礙。皆攝一切無所減少。故云具足無減。具",
    "T46n1912_03b:0228b18": "足故頓無減故圓。如此方能顯止觀體。○次",
    "T46n1912_03b:0228b19": "明眼智者。依教起行亦是以能而顯於所。",
    "T46n1912_03b:0228b20": "初且總釋亦名來意。初云體則非知非見等",
    "T46n1912_03b:0228b21": "者。所顯之體。實非眼智及以因果。所言非",
    "T46n1912_03b:0228b22": "者。非由能顯方始有所。以有所故令能",
    "T46n1912_03b:0228b23": "有功。還由於能令所可見。故云雖叵知",
    "T46n1912_03b:0228b24": "見由於眼智則可知見。故云眼見智知。此",
    "T46n1912_03b:0228b25": "以佛眼一切種智。為能知見。如此妙體依",
    "T46n1912_03b:0228b26": "名而說。尚已是難。況名下體而可示人。雖",
    "T46n1912_03b:0228b27": "叵下。總明能顯。理雖若是。約事必須眼智",
    "T46n1912_03b:0228b28": "止觀以為能顯。止觀為因下。別判也。由於",
    "T46n1912_03b:0228b29": "止觀方得智眼。由於智眼方能顯體。是故",
    "T46n1912_03b:0228c01": "止觀名為遠因智眼名近。其體冥妙下。釋",
    "T46n1912_03b:0228c02": "能顯意。其體既妙何可分別。然寄眼智使",
    "T46n1912_03b:0228c03": "體可見。三止者下。正釋也。初釋次第近遠",
    "T46n1912_03b:0228c04": "二因。即三止三觀以對三諦。成於三眼三",
    "T46n1912_03b:0228c05": "智故也。初明三止者。隨緣止中言陀羅尼",
    "T46n1912_03b:0228c06": "者。總持諸法圓頓三止。俱得名為陀羅尼",
    "T46n1912_03b:0228c07": "也。今明次第故約出假持法義便。故云分",
    "T46n1912_03b:0228c08": "別藥病。又大論明陀羅尼者。屬慧性故宜",
    "T46n1912_03b:0228c09": "對出假。若言五百陀羅尼。一一皆是中道",
    "T46n1912_03b:0228c10": "正慧則非此中意也。法眼豁開破障通無知",
    "T46n1912_03b:0228c11": "者。具能知病識藥及以授藥。能破事中障",
    "T46n1912_03b:0228c12": "於神通化道無知。不以二相見諸佛土者。雖",
    "T46n1912_03b:0228c13": "引彼文用義稍別。彼以如來發得天眼。對",
    "T46n1912_03b:0228c14": "斥小宗修得天眼。即顯大乘住不思議。名",
    "T46n1912_03b:0228c15": "不二相而亦能見三土不同。今方便隨緣常",
    "T46n1912_03b:0228c16": "在俗諦。不同凡夫之有。不同二乘之無。",
    "T46n1912_03b:0228c17": "名不二相。出假分別淨土因果。名見諸佛",
    "T46n1912_03b:0228c18": "土。是則下。結成次第意也。問下料簡也。初",
    "T46n1912_03b:0228c19": "約慧眼一切智廣辨。次餘二眼二智略例。初",
    "T46n1912_03b:0228c20": "問可見。次答中。先約四句依大經文。彼經",
    "T46n1912_03b:0228c21": "十五廣釋四句。今但借彼知見之名。非全",
    "T46n1912_03b:0228c22": "用意。問。前文因觀發者為智。今此以因",
    "T46n1912_03b:0228c23": "聞生者為知。文既不同云何用此而釋於",
    "T46n1912_03b:0228c24": "彼。答。名異義同。聞是慧性觀亦慧性。問。亦",
    "T46n1912_03b:0228c25": "知亦見對二乘竟。見而非知。何得重對辟",
    "T46n1912_03b:0228c26": "支佛耶。答。前據佛世聞教二乘。二人俱是",
    "T46n1912_03b:0228c27": "亦知亦見。見而非知。據無佛世獨覺辟支",
    "T46n1912_03b:0228c28": "佛。是故重以支佛別對。復次下重約信法",
    "T46n1912_03b:0228c29": "以對知見。問。前明眼智止觀為因。今何得",
    "T46n1912_03b:0229a01": "以信法為因。答。聞同於觀思同於止。義",
    "T46n1912_03b:0229a02": "類相似故得對之。次明不次第者。初總斥。",
    "T46n1912_03b:0229a03": "云不如此者。一心不同次第故也。如前下",
    "T46n1912_03b:0229a04": "開前遠由成不次第。次得體下。開前近由",
    "T46n1912_03b:0229a05": "成不次第。次眼故下。明近由體同。遠由既",
    "T46n1912_03b:0229a06": "其止觀相即。近由亦應眼智不二。因果相順",
    "T46n1912_03b:0229a07": "故也佛眼下。釋眼智也。王三昧去引證佛",
    "T46n1912_03b:0229a08": "眼具五眼。故云一切悉入其中。大品下引",
    "T46n1912_03b:0229a09": "證佛智具三智。故皆云學。三智四智至下",
    "T46n1912_03b:0229a10": "當釋。問下料簡智眼。初問者。言欲得者。或",
    "T46n1912_03b:0229a11": "是一人前後欲得。或是多人各各欲得。但",
    "T46n1912_03b:0229a12": "云當學豈名一心。答意者。法在一心說必",
    "T46n1912_03b:0229a13": "次第。豈說次第。令法縱橫。金剛下。明五眼",
    "T46n1912_03b:0229a14": "者。皆云佛有故在一心。秖約一眼有五用",
    "T46n1912_03b:0229a15": "者。應云佛眼而有四用。云何言五。答。此",
    "T46n1912_03b:0229a16": "約五眼而論體用。故佛眼為體四眼為用。",
    "T46n1912_03b:0229a17": "若作總別者。如涅槃是總三德是別。五眼",
    "T46n1912_03b:0229a18": "亦爾。秖是圓常不思議眼。名為佛眼。而有",
    "T46n1912_03b:0229a19": "見中乃至見於色等五用。故得五名。是則",
    "T46n1912_03b:0229a20": "佛己一體五眼開發。非為本無至佛方有。",
    "T46n1912_03b:0229a21": "所以者何下釋。然此五眼天親無著非不解",
    "T46n1912_03b:0229a22": "釋。未若智論最為委悉。三十九云。佛肉眼",
    "T46n1912_03b:0229a23": "者。見因緣麁色。乃至亦過人所見名肉眼",
    "T46n1912_03b:0229a24": "者。見形顯色不異於人。人見不遠所見又",
    "T46n1912_03b:0229a25": "倒。如近看小則大。遠看大則小。乃至諸色",
    "T46n1912_03b:0229a26": "若遠觀者。則但見於空一顯色。大品云。如來",
    "T46n1912_03b:0229a27": "肉眼見於大千。論問曰。如來何故但見大",
    "T46n1912_03b:0229a28": "千。答。若佛肉眼應過大千。但以風輪為隔",
    "T46n1912_03b:0229a29": "障故不見異界。又有菩薩住大千上。據",
    "T46n1912_03b:0229b01": "理亦合見大千外。問。何不修肉眼令見",
    "T46n1912_03b:0229b02": "遠耶。答。若無天眼則彊修肉眼。令見於",
    "T46n1912_03b:0229b03": "遠。又云。佛法難思。佛肉眼或能遠見故也。",
    "T46n1912_03b:0229b04": "若不及佛者。漸漸減之。二千一千乃至一",
    "T46n1912_03b:0229b05": "洲。是名肉眼小淨。故據理盡說。佛肉眼見",
    "T46n1912_03b:0229b06": "法界麁色。論依教道附近小宗。是故但云",
    "T46n1912_03b:0229b07": "見於大千。若但以先世施燈明等。及以輪",
    "T46n1912_03b:0229b08": "王終不能見至百由旬。若小菩薩亦不過",
    "T46n1912_03b:0229b09": "此。問。日月去地四萬二千由旬。人皆見之",
    "T46n1912_03b:0229b10": "見百由旬何足為奇。答。日月有光令人",
    "T46n1912_03b:0229b11": "得見。餘色不爾。天眼乃見。人雖云見所見",
    "T46n1912_03b:0229b12": "猶倒。日月方圓五十由旬。所見不過如扇",
    "T46n1912_03b:0229b13": "許大。菩薩不爾。問。見何等色。答。見可見",
    "T46n1912_03b:0229b14": "色名為肉眼。論中不明修肉眼法。若欲",
    "T46n1912_03b:0229b15": "比知施燈明等下因也。菩薩更加慈心伏",
    "T46n1912_03b:0229b16": "惑。故所見漸廣乃至大千。亦能照細色下",
    "T46n1912_03b:0229b17": "明天眼者。如微塵名為細色。諸天天眼",
    "T46n1912_03b:0229b18": "下不見上。梵王不過見於大千。佛見過此",
    "T46n1912_03b:0229b19": "名佛天眼。大品云。佛告須菩提。佛天眼見",
    "T46n1912_03b:0229b20": "於尼吒。亦見十方恒沙世界。死此生彼及",
    "T46n1912_03b:0229b21": "善惡等。論無修相。如那律緣亦是其事。言",
    "T46n1912_03b:0229b22": "過天者。諸天報得極如梵王。今見十方尚",
    "T46n1912_03b:0229b23": "過那律。何況梵王。是故淨名正呵那律旁",
    "T46n1912_03b:0229b24": "折梵王。達麁細色下明慧眼者。言如二乘",
    "T46n1912_03b:0229b25": "所見者。且約次第一往而說。據理亦應云",
    "T46n1912_03b:0229b26": "過二乘。二乘但見大千之內麁細色空。佛",
    "T46n1912_03b:0229b27": "見法界假中俱空。大品云。云何名菩薩摩訶",
    "T46n1912_03b:0229b28": "薩慧眼淨。佛告舍利弗。慧眼菩薩不作是",
    "T46n1912_03b:0229b29": "念。有為無為世出世。漏無漏一切知見。論云。",
    "T46n1912_03b:0229c01": "肉眼見不遠。故修天眼。天眼虛誑故求慧",
    "T46n1912_03b:0229c02": "眼。論文既云一切知見。是故即是過二乘",
    "T46n1912_03b:0229c03": "也。修相者何。有人云。八道中正見是。能觀",
    "T46n1912_03b:0229c04": "五陰倒故。有云。能緣涅槃。有云。三脫門相",
    "T46n1912_03b:0229c05": "應慧能開涅槃門。有云。能觀實際通達悉",
    "T46n1912_03b:0229c06": "知。有言。定心知諸相。有云。空是。有云。十八",
    "T46n1912_03b:0229c07": "空是。有云。世出世是。是則名為慧眼修相。",
    "T46n1912_03b:0229c08": "復有說言行於中道。問。二乘亦有慧眼。何",
    "T46n1912_03b:0229c09": "不云無法不見。答。二乘但能總相而見又",
    "T46n1912_03b:0229c10": "是有量。佛見無量無有邊底。佛與二乘既",
    "T46n1912_03b:0229c11": "二相不同。驗知修法二因各別。是故文中所",
    "T46n1912_03b:0229c12": "有眾釋不出空中。空屬二乘中屬於佛。彌",
    "T46n1912_03b:0229c13": "顯修發二義不同。如初三釋及第五下三",
    "T46n1912_03b:0229c14": "釋。是共二乘修相。仍是通教依即空慧。若",
    "T46n1912_03b:0229c15": "三藏二乘多依根本。與此不同。前第四釋",
    "T46n1912_03b:0229c16": "及最後釋。即是圓修。圓修實際後時發得方",
    "T46n1912_03b:0229c17": "名慧眼。是故亦應云過二乘。照達假名不",
    "T46n1912_03b:0229c18": "謬等。名法眼者。但云如菩薩所見者。如",
    "T46n1912_03b:0229c19": "別菩薩行向位中所見者是。亦寄次第故",
    "T46n1912_03b:0229c20": "云假名。假名即是十六門法。據理亦應云",
    "T46n1912_03b:0229c21": "過菩薩。任運真化究竟藥病。名佛法眼。大",
    "T46n1912_03b:0229c22": "品云。云何名菩薩摩訶薩法眼。佛告舍利",
    "T46n1912_03b:0229c23": "弗。法眼人者。隨信隨法三空五根。此業此果",
    "T46n1912_03b:0229c24": "受某身生某處。某菩薩退不退得記不",
    "T46n1912_03b:0229c25": "得記等。皆當知之。論云。菩薩摩訶薩初發",
    "T46n1912_03b:0229c26": "心時。雖得肉天慧眼等。以見眾生種種不",
    "T46n1912_03b:0229c27": "同。云何能得如是實法。故求法眼引導令",
    "T46n1912_03b:0229c28": "入。故名法眼。又法眼有二。一分別二乘。二",
    "T46n1912_03b:0229c29": "分別菩薩。分別二乘處處有文。分別菩薩",
    "T46n1912_03b:0230a01": "即此文是。廣列一切因果行相。一切種種諸",
    "T46n1912_03b:0230a02": "方便門。令眾生入是名法眼。既云一切因",
    "T46n1912_03b:0230a03": "果。復云分別菩薩。是故當知亦過菩薩。於",
    "T46n1912_03b:0230a04": "諸法中下。名佛眼者。但云見法實相從勝",
    "T46n1912_03b:0230a05": "為名。大品云。云何佛眼。佛告舍利弗。菩薩",
    "T46n1912_03b:0230a06": "摩訶薩求佛道時。入金剛三昧得一切種",
    "T46n1912_03b:0230a07": "智。成就力無所畏十八不共知一切法云云。",
    "T46n1912_03b:0230a08": "是名菩薩摩訶薩得菩提時佛眼淨相。論",
    "T46n1912_03b:0230a09": "云。有人言。十住菩薩得佛眼與佛無別。如",
    "T46n1912_03b:0230a10": "遍吉文殊具佛功德。而不作佛廣度眾生。",
    "T46n1912_03b:0230a11": "是故生疑。故說佛眼遍見十方。是菩薩於",
    "T46n1912_03b:0230a12": "餘菩薩名大。於佛猶不遍知遍聞等也。",
    "T46n1912_03b:0230a13": "問。眼應云見云何言聞。答。眾生智慧從",
    "T46n1912_03b:0230a14": "六情入。能知六塵。人謂佛眼有所不聞。",
    "T46n1912_03b:0230a15": "然諸經論皆云佛及菩薩俱得五眼。故知並",
    "T46n1912_03b:0230a16": "作非張眼也。故今文中雖云佛有。理論眾",
    "T46n1912_03b:0230a17": "生一切具足。何者。眼智既以止觀為因。止",
    "T46n1912_03b:0230a18": "觀圓融眼智亦爾。論欲遍說。是故委論深淺",
    "T46n1912_03b:0230a19": "不同。故經云下。引請觀音以證金剛。佛菩",
    "T46n1912_03b:0230a20": "提滿權實智足。以此二智。能生三有菩提佛",
    "T46n1912_03b:0230a21": "子。復云父母。而獨稱下。佛眼之意。故論四",
    "T46n1912_03b:0230a22": "十五料簡云。佛見一切非是慧眼。云何而",
    "T46n1912_03b:0230a23": "言慧眼見耶。答。慧眼成時轉名佛眼。乃至",
    "T46n1912_03b:0230a24": "四眼失本名字。如河入海失本河名。何以",
    "T46n1912_03b:0230a25": "故。肉天二眼有漏因緣。慧法二眼習氣未盡。",
    "T46n1912_03b:0230a26": "故捨本位入佛眼中。此仍寄於廢麁而說。",
    "T46n1912_03b:0230a27": "佛智下。釋一心三智。故知下結得名之由。",
    "T46n1912_03b:0230a28": "境之與諦下。明止觀不二。初以左右眼目",
    "T46n1912_03b:0230a29": "為譬。諦之與境。猶如一物而得左右兩名",
    "T46n1912_03b:0230b01": "不同。一人在物左謂物為右。一人在物",
    "T46n1912_03b:0230b02": "右謂物為左。由人所在左右名生。而此一",
    "T46n1912_03b:0230b03": "物本未曾異。諦境亦爾。對止名諦對觀名",
    "T46n1912_03b:0230b04": "境。眼智二法以譬眼目者。秖是一物立二",
    "T46n1912_03b:0230b05": "種名。眼見智知亦復如是。秖是一法。雖從",
    "T46n1912_03b:0230b06": "止觀二法得名。圓頓止觀本來不二。故所",
    "T46n1912_03b:0230b07": "成眼智一體無殊。是故知見但從當體而",
    "T46n1912_03b:0230b08": "立二名。猶如眼目。諦境雖從所對立二。",
    "T46n1912_03b:0230b09": "則成所對體亦無殊。致使能對諦境無別。",
    "T46n1912_03b:0230b10": "今將下。立異顯體。體本不二。暫寄異名顯",
    "T46n1912_03b:0230b11": "不二體。何者。諦境眼智體雖不二。然智由",
    "T46n1912_03b:0230b12": "觀成。觀本對境。今還將境以顯於智。令觀",
    "T46n1912_03b:0230b13": "易明。觀明即智成。智成即體顯。眼由止成。",
    "T46n1912_03b:0230b14": "止本對諦。今還將諦以目於眼。今止可",
    "T46n1912_03b:0230b15": "解。止解即眼開。眼開即體顯。雖寄因顯法",
    "T46n1912_03b:0230b16": "不分張。故云雖作三說實是一法。用此下",
    "T46n1912_03b:0230b17": "結也。以能顯所。正用如向一法眼智。顯於",
    "T46n1912_03b:0230b18": "圓頓止觀體也。如此下。結歸師資所傳之",
    "T46n1912_03b:0230b19": "法。結上諸文歸於正行。正行有在出自本",
    "T46n1912_03b:0230b20": "師。言實非讀經安置等者。如空假中觀。先",
    "T46n1912_03b:0230b21": "明次第後不次第。引諸大乘證成門戶。乃",
    "T46n1912_03b:0230b22": "至止觀為因眼智為果。即一而三即三而",
    "T46n1912_03b:0230b23": "一。如是等相豈由經文而安布耶但避嫌",
    "T46n1912_03b:0230b24": "疑幸須引證。意外之事故云幸也。○三明",
    "T46n1912_03b:0230b25": "境界者。秖是教相眼智所顯。前既已明教",
    "T46n1912_03b:0230b26": "相眼智。足顯所詮所知所見。無俟更說此",
    "T46n1912_03b:0230b27": "之一科。鈍根之人雖明前二。猶尚不了。更",
    "T46n1912_03b:0230b28": "此一科重明所顯。故知此則親明所顯。今初",
    "T46n1912_03b:0230b29": "明來意。不云教相但云眼智者。教相雖",
    "T46n1912_03b:0230c01": "復同是能顯。然教望於行則行親教疎。從",
    "T46n1912_03b:0230c02": "親而說。故但云眼智。通而言之並能顯體。",
    "T46n1912_03b:0230c03": "夫信行下。牒前兩章以明來意。信行牒前",
    "T46n1912_03b:0230c04": "教相宜在教相。名尚多聞。圓妙即是今妙",
    "T46n1912_03b:0230c05": "境界。法行牒前眼智。宜在定慧名宗深",
    "T46n1912_03b:0230c06": "觀。正境亦是今妙境界。綺文飾句故立兩",
    "T46n1912_03b:0230c07": "名。正為前二辨所取境。是故更論。經云下。",
    "T46n1912_03b:0230c08": "正明境意者。何事說境。為令自行識於三",
    "T46n1912_03b:0230c09": "眼及以三智所知所見。識所知見則令能",
    "T46n1912_03b:0230c10": "越依於教相。修止觀因得眼智果。是故應",
    "T46n1912_03b:0230c11": "須明境界也。若為下化他意者。為化他故",
    "T46n1912_03b:0230c12": "應須說境。若不說境。將何以為說法之本。",
    "T46n1912_03b:0230c13": "本即境也。雖有境本必須隨情。故列隨情",
    "T46n1912_03b:0230c14": "隨智等三。令化物者依境而說。說於妙境",
    "T46n1912_03b:0230c15": "意在於此。先大師意次章安意。初文先列。",
    "T46n1912_03b:0230c16": "次釋。初譬聞者執門迷教。此中四譬譬執",
    "T46n1912_03b:0230c17": "者迷名。經文本譬外計邪常。諸文引用並",
    "T46n1912_03b:0230c18": "同經意。此文借用其意稍異。雖異彼文理",
    "T46n1912_03b:0230c19": "亦無失。依義不依語是故轉用。何者。貝聲",
    "T46n1912_03b:0230c20": "雖虛貝體是實。故喻有門。米秣柔軟可喻",
    "T46n1912_03b:0230c21": "空門。雪有非有。是故可喻亦空亦有。鶴飛",
    "T46n1912_03b:0230c22": "在空而不住空。是故可喻非空非有。凡情",
    "T46n1912_03b:0230c23": "下合。又三。初明大悲為說。次雖聞下。明凡",
    "T46n1912_03b:0230c24": "情各執。三是諸等者結過。凡夫各執能通之",
    "T46n1912_03b:0230c25": "門。迷於所趣故不能見常樂我淨真乳之",
    "T46n1912_03b:0230c26": "色。此則還依大經。如諸外道執常樂等失",
    "T46n1912_03b:0230c27": "能通門。是故還失所通之理。所以常途下。",
    "T46n1912_03b:0230c28": "明說者迷教。初明凡師迷教。執教之類其",
    "T46n1912_03b:0230c29": "流非一。如梁昭明所序諸師明二諦義。有",
    "T46n1912_03b:0231a01": "二十九人各釋不同。在廣弘明集。並不",
    "T46n1912_03b:0231a02": "達隨情咸乖佛旨。故知但是赴情名異。二",
    "T46n1912_03b:0231a03": "諦不殊故不可各執失佛方便。各執別名",
    "T46n1912_03b:0231a04": "而失一理。須曉一理而赴眾名。如婆沙中",
    "T46n1912_03b:0231a05": "何曾不明世諦及第一義諦。雖名同大乘",
    "T46n1912_03b:0231a06": "義終歸小。況大小乘諦各有赴情。故知二",
    "T46n1912_03b:0231a07": "十三家尚昧隨情之文。況復能知情智等",
    "T46n1912_03b:0231a08": "耶。雖服甘露等者。說文云。未冠而死曰殤。",
    "T46n1912_03b:0231a09": "禮云。十九已下曰長殤。十五已下曰中殤。",
    "T46n1912_03b:0231a10": "十一已下為下殤。七歲已下為無服之殤。是",
    "T46n1912_03b:0231a11": "故名殤以為早夭。夭者中死也。甘露者即是",
    "T46n1912_03b:0231a12": "諸天不死之藥。故喻常住。如不死藥。雖各",
    "T46n1912_03b:0231a13": "執二諦甘露之名。喪於佛旨常住慧命。經稱",
    "T46n1912_03b:0231a14": "下。明二聖往因。以驗不了隨情之說。妙勝",
    "T46n1912_03b:0231a15": "定經云。佛告阿難。自我往昔作多聞士。共",
    "T46n1912_03b:0231a16": "文殊師利諍二諦義。死墮三途。文云彌勒",
    "T46n1912_03b:0231a17": "恐是文誤。故玄文所引即如彼經。諍於二",
    "T46n1912_03b:0231a18": "諦。經無量劫吞熱鐵丸。從地獄出值迦葉",
    "T46n1912_03b:0231a19": "佛。為我解釋有無二諦。迦葉佛言。一切諸",
    "T46n1912_03b:0231a20": "法皆無定性。汝言有無是義不然。一切萬",
    "T46n1912_03b:0231a21": "法皆悉空寂。此二諦者亦有亦無。汝但知文",
    "T46n1912_03b:0231a22": "不解其義。汝於是義如聾如瘂。云何解",
    "T46n1912_03b:0231a23": "此甚深之義。我聞是已入於禪定。即見萬",
    "T46n1912_03b:0231a24": "法皆悉空寂。故知不見空寂之理。各各執",
    "T46n1912_03b:0231a25": "於隨情之文。尚墜三途。何能見諦。若得今",
    "T46n1912_03b:0231a26": "判隨情之意。諸釋妙融。今世下。明近代凡",
    "T46n1912_03b:0231a27": "夫不了隨情。鏗者堅也。如是下結。如文。若",
    "T46n1912_03b:0231a28": "識下。明識者達教。識佛赴緣不迷異說。",
    "T46n1912_03b:0231a29": "俯者下接也。隨情智下。釋隨情智。初正立。",
    "T46n1912_03b:0231b01": "一情一智共為三諦。故名情智。言不得一",
    "T46n1912_03b:0231b02": "所論三者。圓修雖即始終並三。既約情智",
    "T46n1912_03b:0231b03": "以論三諦。須約諸位相望而說。次如相似",
    "T46n1912_03b:0231b04": "下。約位以判。故分真俗以屬於情。位在六",
    "T46n1912_03b:0231b05": "根。讓於中道以屬於智。位在初住。則七信",
    "T46n1912_03b:0231b06": "已前為真所攝。八信已去為俗所攝。是則",
    "T46n1912_03b:0231b07": "初住已上中道。亦有同體真俗。六根清淨亦",
    "T46n1912_03b:0231b08": "有相似中道。故下章安作與奪釋。即是六根",
    "T46n1912_03b:0231b09": "奪其相似中道。與其相似真俗。隨智下。次",
    "T46n1912_03b:0231b10": "明隨智中三諦。初約位判。皆屬聖者所證。",
    "T46n1912_03b:0231b11": "故從初住已上仍是分得。當知對情情非",
    "T46n1912_03b:0231b12": "不得相似三諦。但奪其中道推與初住",
    "T46n1912_03b:0231b13": "耳。非但等者況也。隨智三諦唯在聖心。如",
    "T46n1912_03b:0231b14": "淨名中不思議品。此並菩薩不思議俗。豈是",
    "T46n1912_03b:0231b15": "下地所能聞見。俗既如是真亦復然。初住菩",
    "T46n1912_03b:0231b16": "薩所空色聲。故非凡小所能聞見也。三諦",
    "T46n1912_03b:0231b17": "下。歎釋三諦。從勝而說故但語雙非。能非",
    "T46n1912_03b:0231b18": "即中所非即二。不二而二以為能所。第十九",
    "T46n1912_03b:0231b19": "中。釋十事功德初云不與二乘共。不可",
    "T46n1912_03b:0231b20": "思議。聞者驚怪。乃至無有相貌。世間所無。",
    "T46n1912_03b:0231b21": "今文義言百非四句。經文正歎初地已上",
    "T46n1912_03b:0231b22": "正同初住。是故引證隨智三諦。章安釋此",
    "T46n1912_03b:0231b23": "云。聞深無底故驚。聞廣無邊故怪。性不自",
    "T46n1912_03b:0231b24": "顯故非內。性不他顯故非外。此之內外通",
    "T46n1912_03b:0231b25": "界內外。眾生即是故非難。七方便不測故",
    "T46n1912_03b:0231b26": "非易。非色法故非相。非心法故非非相。",
    "T46n1912_03b:0231b27": "又非界如故非相。非離界如故非非相。",
    "T46n1912_03b:0231b28": "非三世故非是世法。無邊無中故無相貌。",
    "T46n1912_03b:0231b29": "絕四離百故世間所無。諸非咸遣故總云",
    "T46n1912_03b:0231c01": "百。是句皆亡故略云四。四攝諸四。故且云",
    "T46n1912_03b:0231c02": "四。問。章安釋句不似雙非。何得為證。答。",
    "T46n1912_03b:0231c03": "正明中道非於二邊。般若深故。解脫廣故。",
    "T46n1912_03b:0231c04": "二德即是真俗二諦。自謂內照他謂隨緣。",
    "T46n1912_03b:0231c05": "此亦真俗異名而已。眾生即是約理而說。方",
    "T46n1912_03b:0231c06": "便不測約事而說。事理亦是真俗異名。百界",
    "T46n1912_03b:0231c07": "之色一念之心亦是真俗。下之二句。復作複",
    "T46n1912_03b:0231c08": "疎三諦而說。唯佛下引法華者。亦證隨智。",
    "T46n1912_03b:0231c09": "前約初住今唯在佛。唯佛謂釋迦也。與佛",
    "T46n1912_03b:0231c10": "謂十方三世。雖有初後同見三諦。不可下",
    "T46n1912_03b:0231c11": "斥奪。有法譬合。初住之中法性之一三諦之",
    "T46n1912_03b:0231c12": "三。尚非六根凡位所測。況復世情圖想能",
    "T46n1912_03b:0231c13": "知三諦之乳真善妙色。五眼洞開方見諦境。",
    "T46n1912_03b:0231c14": "是則相似猶屬於盲。障中無明未破故也若",
    "T46n1912_03b:0231c15": "準法華。應約三教明不知之人。如是下",
    "T46n1912_03b:0231c16": "結。如文。今更下。引經中二諦釋成今文三",
    "T46n1912_03b:0231c17": "諦之義。初文略示二諦以顯三諦。二之與",
    "T46n1912_03b:0231c18": "三教門開合。故得以二用顯於三。二既有",
    "T46n1912_03b:0231c19": "二。三豈無三。前約三諦粗論綱紀。今約",
    "T46n1912_03b:0231c20": "二諦委作相狀。疑者下釋疑。先立疑云。諸",
    "T46n1912_03b:0231c21": "佛但依二諦說法故有三番。如何得例令",
    "T46n1912_03b:0231c22": "說三諦。亦有三番。令亦例下釋。若二若三",
    "T46n1912_03b:0231c23": "但是開合。前明二諦義已含三。今別說中",
    "T46n1912_03b:0231c24": "例於二諦亦作三者。謂常好中道等。大論",
    "T46n1912_03b:0231c25": "第五云。問。佛何故生兜率天。答。佛常居中。",
    "T46n1912_03b:0231c26": "彼兜率天在於六欲及梵天中。從彼天下",
    "T46n1912_03b:0231c27": "生於中國。中日降神中夜出城得菩提時",
    "T46n1912_03b:0231c28": "亦證中道。為人說中中夜入滅。大品亦云。",
    "T46n1912_03b:0231c29": "一色一香無非中道此中加前復成三番。",
    "T46n1912_03b:0232a01": "何者。中天中國中夜中日並是隨他行中說",
    "T46n1912_03b:0232a02": "中是隨自他。中夜入滅及得中道即是隨",
    "T46n1912_03b:0232a03": "自。又此諸中皆是隨他。自證冥寂名為隨自。",
    "T46n1912_03b:0232a04": "自他相對名為自他。又一一下。更約隨情等",
    "T46n1912_03b:0232a05": "三明四悉相。若無四悉將何以曉自行化",
    "T46n1912_03b:0232a06": "他。初隨情廣餘二文略。初文先教次觀。即信",
    "T46n1912_03b:0232a07": "法二行也。初文從歡喜乃至發徹。須細約",
    "T46n1912_03b:0232a08": "三諦立四悉義。勿令混濫不能具記。乃",
    "T46n1912_03b:0232a09": "至觀心下。約觀也。文略前三故云乃至。約",
    "T46n1912_03b:0232a10": "第一義明三諦相也。如是等下。明教觀二",
    "T46n1912_03b:0232a11": "種得益之相。言應在一不在二等者。一謂",
    "T46n1912_03b:0232a12": "三中隨一。二謂三中隨二。逐語便故不",
    "T46n1912_03b:0232a13": "云真等。遞互相望得益不同。應作七句。謂",
    "T46n1912_03b:0232a14": "應在俗不在真中。應在真不在中俗。應",
    "T46n1912_03b:0232a15": "在中不在真俗。此是應在一不在二。以",
    "T46n1912_03b:0232a16": "成三句。應在二不在一亦為三句。應具",
    "T46n1912_03b:0232a17": "在三以為一句。一一悉中三諦皆爾。文中總",
    "T46n1912_03b:0232a18": "舉單益複益兩三之式。合三一句文略不論。",
    "T46n1912_03b:0232a19": "並約初門取益不同。如是七句莫不依",
    "T46n1912_03b:0232a20": "圓。宜樂既殊赴機各異故也。佛說生法等者。",
    "T46n1912_03b:0232a21": "複釋上文不同之相。生謂二諦無生謂中。",
    "T46n1912_03b:0232a22": "此且寄於中道之一二諦之二。餘有兩二兩",
    "T46n1912_03b:0232a23": "一及以具三。準向說之。若作二諦。生即是",
    "T46n1912_03b:0232a24": "俗無生是真若作四諦。生是三諦無生是滅。",
    "T46n1912_03b:0232a25": "一切諸法比說可知。隨得益位名為得",
    "T46n1912_03b:0232a26": "度。問。佛說生法。於無生法而得度者。乃是",
    "T46n1912_03b:0232a27": "眾生自度何關於佛。答。正由說生悟無生",
    "T46n1912_03b:0232a28": "法。乃是鑒機。知因說生而悟無生。功在",
    "T46n1912_03b:0232a29": "於佛何名自度。約第一義故云得度。若約",
    "T46n1912_03b:0232b01": "三悉亦可應云佛說生法。於無生法而生",
    "T46n1912_03b:0232b02": "歡喜生善破惡。故法華下。引證四悉。一一",
    "T46n1912_03b:0232b03": "悉中皆云種種者。一一悉檀所被無量。今",
    "T46n1912_03b:0232b04": "約修觀且以三諦二諦。名為種種。若論經",
    "T46n1912_03b:0232b05": "意八教四味。方名種種。何故爾下釋經。先",
    "T46n1912_03b:0232b06": "對四悉。次何故性屬生善等者。重更料簡中",
    "T46n1912_03b:0232b07": "間二悉。初文是問。問意者。性之與行俱通",
    "T46n1912_03b:0232b08": "善惡。何故對經。性屬為人行屬對治耶。若",
    "T46n1912_03b:0232b09": "通論下答也。性者不改為義。宿善不改從",
    "T46n1912_03b:0232b10": "昔至今有可生義。今生其善故屬生善。",
    "T46n1912_03b:0232b11": "行謂為作現作惡故。今斷其惡故屬對治。",
    "T46n1912_03b:0232b12": "言通論者且作通解。性雖在往於今亦成",
    "T46n1912_03b:0232b13": "有冥有顯。身口現作為顯。潛伏在心為冥。",
    "T46n1912_03b:0232b14": "行雖在現冥顯亦爾。今從四悉義便。是故",
    "T46n1912_03b:0232b15": "從別捨通。為人生其冥伏之善。對治治其",
    "T46n1912_03b:0232b16": "彰露之惡。若顯善已生冥惡未起。則非今文",
    "T46n1912_03b:0232b17": "聖人隨情逗物之相。如佛未出下。約佛化",
    "T46n1912_03b:0232b18": "儀。以例性善行惡之相。三乘善根冥伏不",
    "T46n1912_03b:0232b19": "現。佛助生之名為生善。凡夫外道惡行彰",
    "T46n1912_03b:0232b20": "露。佛對治之名為治惡。種種憶想是第一",
    "T46n1912_03b:0232b21": "義者。更釋第一義也。未見理來無非憶",
    "T46n1912_03b:0232b22": "想。若遇佛法想皆成慧。三倒之中想倒居",
    "T46n1912_03b:0232b23": "中。以想正故心見自正。此約第一義釋三",
    "T46n1912_03b:0232b24": "諦也。如此四悉皆隨情也。餘二準例亦應",
    "T46n1912_03b:0232b25": "可見。是則三四下。以此合數責彼謬執。勸",
    "T46n1912_03b:0232b26": "令順教捨慢息諍。研心修觀觀成見諦。",
    "T46n1912_03b:0232b27": "乃可彰言決定而說。如雲除等者。三惑障",
    "T46n1912_03b:0232b28": "除。上顯即見中。下明見二諦。師子吼者。大",
    "T46n1912_03b:0232b29": "經云。師子吼者。名決定說。說諸眾生悉有",
    "T46n1912_03b:0232c01": "佛性。佛性即中道。私謂下。章安私釋。私者。",
    "T46n1912_03b:0232c02": "蒼頡云。不公也。既非大師當眾所說。又非",
    "T46n1912_03b:0232c03": "親對大師印述。故名為私。若論二諦證雖",
    "T46n1912_03b:0232c04": "在聖本教凡夫。雖教凡夫實未證得。語",
    "T46n1912_03b:0232c05": "證則奪凡夫無分。故云併奪。論教則與凡",
    "T46n1912_03b:0232c06": "夫俱得。故云併與。若於凡邊奪真而與其",
    "T46n1912_03b:0232c07": "俗。故云半與半奪。",
    "T46n1912_03b:0232c08": "止觀輔行傳弘決卷第三之二"
}