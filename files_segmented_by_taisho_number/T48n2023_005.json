{
    "T48n2023_005:1065c11": "緇門警訓卷第五",
    "T48n2023_005:1065c13": "終南山宣律師賓主序",
    "T48n2023_005:1065c14": "夫損己利他者。蓋是僧家之義也。害物安身",
    "T48n2023_005:1065c15": "者。非為釋子之理也。有賞善罰惡之能。斷是",
    "T48n2023_005:1065c16": "非不平之事。若是先人後己契諸佛之慈心。",
    "T48n2023_005:1065c17": "如或爾死我活乖六和之妙行。為主者倘存",
    "T48n2023_005:1065c18": "仁義。感十方衲子之雲臻。若乃私受人情。招",
    "T48n2023_005:1065c19": "千里惡名之遠播。為賓者懷恭執禮有義。而",
    "T48n2023_005:1065c20": "到處安身。苟取狂圖無義。而隨方惹怨。今者",
    "T48n2023_005:1065c21": "幸生中國。得賴空門脫萬丈之火坑。拋千重",
    "T48n2023_005:1065c22": "之覊網如囚出獄似鳥開籠。履布金積善之",
    "T48n2023_005:1065c23": "場。住七寶無殃之地。天龍恭敬神鬼欽崇。非",
    "T48n2023_005:1065c24": "桑蠶而著好衣。不耕田而飡美饌。何須結怨",
    "T48n2023_005:1065c25": "饕利非理。圖財求蝸角之虛名。閉人天之坦",
    "T48n2023_005:1065c26": "路。取龜毛之小利。穿地獄之深坑。積恨結於",
    "T48n2023_005:1065c27": "今生。受波吒於後世。縱使滿堂金玉牽纏自",
    "T48n2023_005:1065c28": "己愚身。直饒羅綺盈箱鬪亂子孫。業重少求。",
    "T48n2023_005:1065c29": "儉用免逼迫於心田。知足除貪。播馨香於意",
    "T48n2023_005:1066a01": "地。或住梵剎。或挂雲堂。莫論他非但省己過。",
    "T48n2023_005:1066a02": "若有才高之者。把三藏以研窮。志淺之流。覽",
    "T48n2023_005:1066a03": "五乘而課誦。切莫口行慈善肚裡刀鎗。面帶",
    "T48n2023_005:1066a04": "笑容心藏劍戟。貧者不恤老者不憐。忘慈親",
    "T48n2023_005:1066a05": "鞠養之深恩。乖師長提携之厚德。如斯用意",
    "T48n2023_005:1066a06": "退十方檀越之信心執假迷真。惹四海英賢之",
    "T48n2023_005:1066a07": "譏誚。是以丁寧勸諭仔細精專。聞之者破我",
    "T48n2023_005:1066a08": "慢之高山。覽之者塞昏迷之巨海。皆希稟信",
    "T48n2023_005:1066a09": "普願回心。只宜來世勝今生。莫遣今生勝來",
    "T48n2023_005:1066a10": "世。奉勸大眾疾須覺知。大限臨頭悔之莫及。",
    "T48n2023_005:1066a11": "東山演禪師送徒弟行脚",
    "T48n2023_005:1066a12": "大凡行脚須以道心為重。不可受現成供養。",
    "T48n2023_005:1066a13": "等閑過日。須將生死二字貼在額頭上。每日",
    "T48n2023_005:1066a14": "十二時中裂轉面皮。討箇分曉始得。若只隨",
    "T48n2023_005:1066a15": "群逐隊打鬨過日。忽然死了。閻羅老子打算",
    "T48n2023_005:1066a16": "飯錢。莫道我不曾說與爾來。若是做工夫。須",
    "T48n2023_005:1066a17": "要時時檢點刻刻提撕。那裏是得力處。那裏",
    "T48n2023_005:1066a18": "是不得力處。那裏是打失處。那裏是不打失",
    "T48n2023_005:1066a19": "處。若如此檢點做工夫時。定有到家時候。有",
    "T48n2023_005:1066a20": "一等辦道人。經又不看佛又不禮。纔上蒲團",
    "T48n2023_005:1066a21": "便打瞌睡。及至醒來胡思亂想。纔下蒲團便",
    "T48n2023_005:1066a22": "與人說雜話。若是如此辦道。至彌勒佛下生",
    "T48n2023_005:1066a23": "時。也未有入手底時節。須是猛著精采。提一",
    "T48n2023_005:1066a24": "箇無字。晝參夜參與他廝睚。不可坐在無事",
    "T48n2023_005:1066a25": "甲裏。又不可在蒲團上死坐。須要活弄。恐雜",
    "T48n2023_005:1066a26": "念紛飛起時。千萬不可與他廝睚轉鬪轉多。",
    "T48n2023_005:1066a27": "有人到這裡不識進退。解免不下成風成顛。",
    "T48n2023_005:1066a28": "壞了一生。宜向紛飛起處輕輕放下。轉身下",
    "T48n2023_005:1066a29": "地行一遭。又上蒲團。開兩眼揑兩拳。竪起脊",
    "T48n2023_005:1066b01": "梁。依前提起所參話頭。便覺清涼。如一鍋沸",
    "T48n2023_005:1066b02": "湯攙一杓冷水相似。若如此做工夫。日久歲",
    "T48n2023_005:1066b03": "深自有到家時節。工夫未入手不可生煩惱。",
    "T48n2023_005:1066b04": "恐煩惱魔入心。若覺得力不可生歡喜。恐歡",
    "T48n2023_005:1066b05": "喜魔入心。種種禪病說之不盡。如眾中有老",
    "T48n2023_005:1066b06": "成道伴。千萬時時請益。若無將前輩。祖師教",
    "T48n2023_005:1066b07": "人做工夫語言看一遍。如親見相似。如今向",
    "T48n2023_005:1066b08": "此道者難得其人。千萬努力。向前望汝早早",
    "T48n2023_005:1066b09": "打破漆桶歸來。與老僧揩背。偈曰。瞻風撥草",
    "T48n2023_005:1066b10": "離家時。一念途中善護持。近日叢林風味別。",
    "T48n2023_005:1066b11": "脚頭到處著便宜。",
    "T48n2023_005:1066b12": "石屋珙禪師送慶侍者回里省師",
    "T48n2023_005:1066b13": "汝師年老中山寺。朝暮無人可瞻侍。不歸掃",
    "T48n2023_005:1066b14": "洒執巾瓶。師資禮法合也未。汝母兼又年紀",
    "T48n2023_005:1066b15": "高。除汝一人更無二。望斷秋風未見歸。倚門",
    "T48n2023_005:1066b16": "日日長垂淚。離師棄母入山來。所圖畢竟成",
    "T48n2023_005:1066b17": "何事。安貧樂道固所難。住箇茅菴豈容易。也",
    "T48n2023_005:1066b18": "要種竹栽松。也要鉏山掘地。也要運水搬柴。",
    "T48n2023_005:1066b19": "也要澆蔬灌芋。也要行道諷經。也要攝心除",
    "T48n2023_005:1066b20": "睡。藜羹黍飯塞飢瘡。淡虀薄粥通腸胃。人生",
    "T48n2023_005:1066b21": "皆為口體忙。我亦未免形骸累。自家心地如",
    "T48n2023_005:1066b22": "未明。業識茫茫無本據。水邊林下暫經過。吾",
    "T48n2023_005:1066b23": "汝皆非久居計。月江和尚有書來。勉汝歸寧",
    "T48n2023_005:1066b24": "有深意。開緘未讀便抽身。不負來音全孝義。",
    "T48n2023_005:1066b25": "有言孝為百行先。在俗在僧誰不然。侍師奉",
    "T48n2023_005:1066b26": "母名敬田。何須入眾并參禪。忽然思靜又嫌",
    "T48n2023_005:1066b27": "喧。短策不妨閑往還。",
    "T48n2023_005:1066b28": "結制小參",
    "T48n2023_005:1066b29": "佛祖門風將委地。說著令人心膽碎。扶持全",
    "T48n2023_005:1066c01": "在我兒孫。不料兒孫先作弊。紛紛走北向奔",
    "T48n2023_005:1066c02": "南。昧却正因營雜事。滿目風埃滿面塵。業識",
    "T48n2023_005:1066c03": "茫茫無本據。縱饒挂搭在僧堂。直待版鳴歸",
    "T48n2023_005:1066c04": "被位。聚頭寮舍鼓是非。收足蒲團便瞌睡。癡",
    "T48n2023_005:1066c05": "雲靉靆性天昏。石火交煎心鼎沸。暫時寂寂",
    "T48n2023_005:1066c06": "滯輕安。一向冥冥墮無記。百丈清規不肯行。",
    "T48n2023_005:1066c07": "外道經書勤講義。因果分明當等閒。罪福昭",
    "T48n2023_005:1066c08": "然渾不懼。或遷一榻一間房。放逸總由身口",
    "T48n2023_005:1066c09": "意。頭上瓦脚下磚。身上衣口中味。一一皆出",
    "T48n2023_005:1066c10": "信心檀越人家施。未成道業若為消。捫心幾",
    "T48n2023_005:1066c11": "箇知慚愧。今日三明日四。閒處光陰盡虛棄。",
    "T48n2023_005:1066c12": "一朝老病來相尋。閻翁催請死符至。從前所",
    "T48n2023_005:1066c13": "作業不忘。三塗七趣從茲墜。袈裟失却復再",
    "T48n2023_005:1066c14": "難。鱗甲羽毛披則易。看他古之學道流。直忘",
    "T48n2023_005:1066c15": "人世輕名利。煮黃精煨紫芋。飯一摶水一器。",
    "T48n2023_005:1066c16": "為療形枯聊接氣。石爛松枯竟不知。洗心便",
    "T48n2023_005:1066c17": "作累生計。物外清閑一味高。世上黃金何足",
    "T48n2023_005:1066c18": "貴。劫空田地佛花開。香風觸破娘生鼻。選佛",
    "T48n2023_005:1066c19": "場中及第歸。圓覺伽藍恣游戲。茲因結制夜",
    "T48n2023_005:1066c20": "小參。不覺所言成此偈。",
    "T48n2023_005:1066c21": "上堂",
    "T48n2023_005:1066c22": "六月七月天不雨。農家曉夜忙車水。背皮焦",
    "T48n2023_005:1066c23": "裂脚底疼。眼花無力欲悶死。公人又來逼夏",
    "T48n2023_005:1066c24": "稅。稅絲納了要盤費。大麥小麥盡量還。一日",
    "T48n2023_005:1066c25": "三飡不周備。思量我輩出家兒。現成受用都",
    "T48n2023_005:1066c26": "不知。進道身心無一點。東邊浪宕西邊嬉。三",
    "T48n2023_005:1066c27": "箇五箇聚頭坐。開口便說他人過。及乎歸到",
    "T48n2023_005:1066c28": "暗室中。背理虧心無不做。莫言墮在異類中。",
    "T48n2023_005:1066c29": "來生定作栽田翁。前來所說苦如此。那時難",
    "T48n2023_005:1067a01": "與今時同。古德訓徒有一語。對人天眾拈來",
    "T48n2023_005:1067a02": "舉。緇田無一簣之功。鐵圍陷百刑之苦。",
    "T48n2023_005:1067a03": "中峯和尚遺誡門人",
    "T48n2023_005:1067a04": "佛法無爾會處。生死無爾脫處。一報之身如",
    "T48n2023_005:1067a05": "風燈。石火念念。如救頭然。尚無爾了辦處。著",
    "T48n2023_005:1067a06": "甚死急。平地上討許多忙亂。眨得眼來。早已",
    "T48n2023_005:1067a07": "四五十歲了也。爾喚甚麼作佛法。任爾以百",
    "T48n2023_005:1067a08": "千聰明。一一把他三乘十二分教。乃至一千",
    "T48n2023_005:1067a09": "七百則陳爛葛藤。及與百氏諸子。從頭解註",
    "T48n2023_005:1067a10": "得盛水不漏。總是門外打之。遶說時似悟對",
    "T48n2023_005:1067a11": "境還迷。此事向道無爾會處。爾轉要會轉不",
    "T48n2023_005:1067a12": "相應。爾莫見與麼說。便擬別生知解。直饒向",
    "T48n2023_005:1067a13": "千人萬人拶不入處。別有生機。總不出箇要",
    "T48n2023_005:1067a14": "會的妄念。惟有具大信根。向己躬下真參實",
    "T48n2023_005:1067a15": "悟。乃能荷負爾若作荷負想。依舊沒交涉。故",
    "T48n2023_005:1067a16": "古教謂。假使滿世間。皆如舍利弗。盡思共度",
    "T48n2023_005:1067a17": "量。不能測佛智。如今有等人拾得橘皮。自認",
    "T48n2023_005:1067a18": "為火。到處高談闊論主張。一路道我會佛法",
    "T48n2023_005:1067a19": "要人恭敬有甚得便宜處。幻者三四十年。向",
    "T48n2023_005:1067a20": "此事上著到展轉。於佛法二字尚不相應。所",
    "T48n2023_005:1067a21": "以日夜懷慚。安敢濫膺師位。尋常遇甘言厚",
    "T48n2023_005:1067a22": "幣。不啻毒箭入心累。避之而不可。此蓋多生",
    "T48n2023_005:1067a23": "緣業所致。乃虛妄本非道力使之然也。每見",
    "T48n2023_005:1067a24": "道流沒要緊。遇些子不順意事。一點無明恣",
    "T48n2023_005:1067a25": "縱業識。狂心毒行。平地上桍陷人。喚作我持",
    "T48n2023_005:1067a26": "公論。殊不知從無量劫來。被此等公論結縛",
    "T48n2023_005:1067a27": "無明。未曾有一事以公論而會道念。且今日",
    "T48n2023_005:1067a28": "所持底公論。爾還知多少人在爾背後。掩鼻",
    "T48n2023_005:1067a29": "之不暇。生死無爾脫處。自家一箇生死大事。",
    "T48n2023_005:1067b01": "粘皮綴骨念念無間。無量劫來百千伎倆。一",
    "T48n2023_005:1067b02": "齊弄盡。只是此心不肯休歇。徒向千佛萬祖。",
    "T48n2023_005:1067b03": "累發重誓逗到今日。撞在三衣下喚作道流。",
    "T48n2023_005:1067b04": "奈何依舊識它。目前不破動便生心起念。莫",
    "T48n2023_005:1067b05": "非滋長生死結縛。忘却最初出家本志。似與",
    "T48n2023_005:1067b06": "麼熱亂。得千生萬生。徒長業輪於理何益。好",
    "T48n2023_005:1067b07": "教爾知眾生結縛濃厚。無爾奈何處。爾若無",
    "T48n2023_005:1067b08": "力。處眾但只全身放下。向半間草屋冷淡枯",
    "T48n2023_005:1067b09": "寂。丐食鶉衣且圖自度。亦免犯人苗稼作無",
    "T48n2023_005:1067b10": "慚人。所以知佛法無爾會處。生死無爾脫處。",
    "T48n2023_005:1067b11": "既會不得。又脫不得。但向不得處。一捱捱住。",
    "T48n2023_005:1067b12": "亦莫問三十年二十年。忽向不得處。驀爾援",
    "T48n2023_005:1067b13": "透。始信余言之不相誣矣。",
    "T48n2023_005:1067b14": "誡閑",
    "T48n2023_005:1067b15": "世人未有不以閑散為樂。而共趣之逆問其",
    "T48n2023_005:1067b16": "故。乃曰。昔嘗以榮辱是非。累日與事物相交",
    "T48n2023_005:1067b17": "馳。心志勞而形體憊。以至結於情想接於夢",
    "T48n2023_005:1067b18": "寐。靜而思之人生幾何。不得一日之安。雖富",
    "T48n2023_005:1067b19": "貴奚益也。由是一切棄之。思欲行歌坐忘觀",
    "T48n2023_005:1067b20": "青天白雲。以自放浪於事物之表。或有避父",
    "T48n2023_005:1067b21": "師之訓。厭身世之勞望治生。如避水火。必欲",
    "T48n2023_005:1067b22": "拔塵遠俗以遂其間。余曰。忙固勞形役慮也。",
    "T48n2023_005:1067b23": "閑則坐消白日又何益於理哉。二者皆欣厭",
    "T48n2023_005:1067b24": "之情妄耳。故聖人有動靜二相。了然不生之",
    "T48n2023_005:1067b25": "旨。正不必厭此忙而欣彼之閑也。余將直言",
    "T48n2023_005:1067b26": "之。夫人欲學入世間之道。苟不服勤勞役。則",
    "T48n2023_005:1067b27": "事無貴賤皆無由成。然悟世間虛妄。欲究聖",
    "T48n2023_005:1067b28": "賢出世之道。倘不忘飡廢寢。則根無利鈍。又",
    "T48n2023_005:1067b29": "何從而得之。故雪山大士捨身命如微塵數。",
    "T48n2023_005:1067c01": "事知識如恒河沙。積劫迨今歷試諸難。蓋欲",
    "T48n2023_005:1067c02": "示後學者知道之不易聞也。故入世間則忠",
    "T48n2023_005:1067c03": "於君孝於親。悉盡其義不可不忙。出世間則",
    "T48n2023_005:1067c04": "親師擇友。朝參暮扣以盡其道。又不可不忙。",
    "T48n2023_005:1067c05": "既盡其義。又盡其道。將見體如泰山之不動。",
    "T48n2023_005:1067c06": "心等太虛之無為豈一閑字可與同日語哉。",
    "T48n2023_005:1067c07": "或入世不能盡其義。出世不能盡其道。惟孜",
    "T48n2023_005:1067c08": "孜以安閑不擾為務。而不肯斯須就勞者。故",
    "T48n2023_005:1067c09": "聖人斥之為無慚人。凡有識者安肯負此無",
    "T48n2023_005:1067c10": "慚。而復嗜閑於疎散之域也。余故書此。以為",
    "T48n2023_005:1067c11": "投閑者之誡。",
    "T48n2023_005:1067c12": "千嵓長禪師示眾",
    "T48n2023_005:1067c13": "參禪為第一。持戒為第二。作福為第三。禮誦",
    "T48n2023_005:1067c14": "為第四。既作出家兒。須行四種事。不可縱汝",
    "T48n2023_005:1067c15": "心。不可恣汝意。不可懶汝身。不可昏汝智。",
    "T48n2023_005:1067c16": "諦觀苦與樂。痛念生與死。莫憂衣與食。莫貪",
    "T48n2023_005:1067c17": "名與利。時中惺惺著。胸中蕩蕩地。行坐合清",
    "T48n2023_005:1067c18": "規。動靜依先制。常近善知識。常遠惡朋輩。若",
    "T48n2023_005:1067c19": "能信我言。成佛極容易。若不信我言。出家徒",
    "T48n2023_005:1067c20": "勞耳。是百姓光頭。是脩羅聚會。是地獄抽芽。",
    "T48n2023_005:1067c21": "是畜生群隊。快脫袈裟來。快出山門去。且自",
    "T48n2023_005:1067c22": "做俗人。莫與我同住。",
    "T48n2023_005:1067c23": "天衣懷禪師室中以淨土問學者",
    "T48n2023_005:1067c24": "若言舍穢取淨厭此欣彼。則是取舍之情眾",
    "T48n2023_005:1067c25": "生妄想。若言無淨土。則違佛語。修淨土者當",
    "T48n2023_005:1067c26": "如何脩。眾無語。復自答云。生則決定生。去則",
    "T48n2023_005:1067c27": "實不去。又云。譬如雁過長空。影沈寒水。雁絕",
    "T48n2023_005:1067c28": "遺踪之意。水無留影之心。",
    "T48n2023_005:1067c29": "大智律師警自甘塗炭者",
    "T48n2023_005:1068a01": "世之學佛者。其始莫不皆曰為生死事大。及",
    "T48n2023_005:1068a02": "乎聲利所動世緣所汩。則生死大事置而弗",
    "T48n2023_005:1068a03": "論。或為人扣擊。則它辭託跋不能自決。或云。",
    "T48n2023_005:1068a04": "此不須問。或云。不必用知。或云。符到奉行莫",
    "T48n2023_005:1068a05": "作計較。或云。隨處受生出入自在。或云。且生",
    "T48n2023_005:1068a06": "不高不下之家復男子身。或云。把定精神見",
    "T48n2023_005:1068a07": "善惡相不得隨去。或令預候之時。或教臨終",
    "T48n2023_005:1068a08": "奪陰。或云。百骸潰散一物長靈。或云。形散氣",
    "T48n2023_005:1068a09": "消歸於寂滅。如是種種臆度矯亂。皆不出凡",
    "T48n2023_005:1068a10": "夫外道斷常二見。逮乎四大解分病苦所道。",
    "T48n2023_005:1068a11": "識神無主隨業輪迴。決無疑矣。假令定日剋",
    "T48n2023_005:1068a12": "時坐脫立化。世德可致未足為奇。斯由不見",
    "T48n2023_005:1068a13": "十六觀經。不知九品生相。不信彌陀願力。而",
    "T48n2023_005:1068a14": "堅侍所具自甘塗炭。豈不為之悲哉。",
    "T48n2023_005:1068a15": "永明壽禪師戒無證悟人勿輕淨土",
    "T48n2023_005:1068a16": "問曰。但見性悟道便超生死。何用繫念彼佛",
    "T48n2023_005:1068a17": "求生他方。答曰。真修行人應自審察。如人飲",
    "T48n2023_005:1068a18": "水冷煖自知。今存龜鑑以破多惑。諸仁者當",
    "T48n2023_005:1068a19": "觀。自己行從見性悟道受如來記。紹祖師位。",
    "T48n2023_005:1068a20": "能如馬鳴龍樹否。得無礙辯才證法華三昧。",
    "T48n2023_005:1068a21": "能如天台智者否。宗說皆通行解兼脩。能如",
    "T48n2023_005:1068a22": "忠國師否。此諸大士皆明垂言教深勸往生。",
    "T48n2023_005:1068a23": "蓋是自利利他。豈肯誤人自誤。況大雄讚嘆",
    "T48n2023_005:1068a24": "金口丁寧。希從昔賢恭稟佛勅。定不謬誤也。",
    "T48n2023_005:1068a25": "仍往生傳所載。古今高士事跡顯著非一。宜",
    "T48n2023_005:1068a26": "勤觀覽以自照知。又當自度臨命終時。生死",
    "T48n2023_005:1068a27": "去住定得自在否。自無始來惡業重障定不",
    "T48n2023_005:1068a28": "現前。此一報身定脫輪迴否。三途惡道異類",
    "T48n2023_005:1068a29": "中行。出沒自由定無苦惱否。天上人間十方",
    "T48n2023_005:1068b01": "世界。隨意寄託定無滯礙否。若也了了自信",
    "T48n2023_005:1068b02": "得及。何善如之。若其未也莫以一時貢高。却",
    "T48n2023_005:1068b03": "致永劫沈淪。自失善利將復尤誰。嗚呼哀哉。",
    "T48n2023_005:1068b04": "何嗟及矣。",
    "T48n2023_005:1068b05": "慈雲式懺主三衣辯惑篇",
    "T48n2023_005:1068b06": "佛制法衣但三。一曰。安陀會。二曰。欝多羅",
    "T48n2023_005:1068b07": "僧。三曰。僧伽梨。此三法衣定是出家之服。非",
    "T48n2023_005:1068b08": "在家者所披。僧祇云。三衣者賢聖沙門標識。",
    "T48n2023_005:1068b09": "非俗人所為。智論云。佛聖弟子住於中道故。",
    "T48n2023_005:1068b10": "著三衣。外道裸形無恥。白衣多貪重著。雜阿",
    "T48n2023_005:1068b11": "含云。修四無量者。並剃髮服三法衣。而出家",
    "T48n2023_005:1068b12": "也。據斯以知定非俗服。世云。梵網經有通俗",
    "T48n2023_005:1068b13": "著者。人見彼經廣列王臣道俗。盡得受戒。應",
    "T48n2023_005:1068b14": "教身所著袈裟等言。便令士女受菩薩戒者",
    "T48n2023_005:1068b15": "著七條衣。觀彼經文。未必全爾。袈裟正翻為",
    "T48n2023_005:1068b16": "染。或翻臥具。據翻染者秖是通制。道俗受戒",
    "T48n2023_005:1068b17": "須服壞色。恐其染同特艶。乖於法制。乃云。應",
    "T48n2023_005:1068b18": "教身所著染。皆使壞色。或有風俗不可盡制。",
    "T48n2023_005:1068b19": "而出家菩薩必須染壞故。復文云。比丘應與",
    "T48n2023_005:1068b20": "俗服有異。何曾通俗著七條衣。或翻臥具者。",
    "T48n2023_005:1068b21": "南山云。三衣總名。梵網經云。披九條七條五",
    "T48n2023_005:1068b22": "條袈裟。即其文也。若爾者。又何妨袈裟之語",
    "T48n2023_005:1068b23": "別在出家。亦即文云。比丘皆應與俗服有異。",
    "T48n2023_005:1068b24": "尋天台及藏法師章疏。俱作染壞義釋。並無",
    "T48n2023_005:1068b25": "通俗三衣之說。雖方等經中通俗脩懺入道",
    "T48n2023_005:1068b26": "場時許著三衣。但是單縫不許却刺。佛言。此",
    "T48n2023_005:1068b27": "三衣者一名單縫。二名俗服。荊溪師云。若却",
    "T48n2023_005:1068b28": "刺者即是大僧受持之衣。是故此衣應須別",
    "T48n2023_005:1068b29": "造。世有借出家人衣。深為未可。故知雖三衣",
    "T48n2023_005:1068c01": "非出家服(出輔行記)信其梵網若已許著。方等何故",
    "T48n2023_005:1068c02": "要須單縫。乃至阿含佛令取阿難欝多羅僧。",
    "T48n2023_005:1068c03": "與婆四吒女著等。此出自聖意暫爾赴機。滅",
    "T48n2023_005:1068c04": "後下凡須依定制。一切戒律涅槃重宣最後",
    "T48n2023_005:1068c05": "之言。方為揩定。三衣許俗彼經無文餘。或云。",
    "T48n2023_005:1068c06": "攘災免厄許與小片。至如戲女暫挂獵師假",
    "T48n2023_005:1068c07": "披。或云。得四寸而飲食斯充。挂一片而羅剎",
    "T48n2023_005:1068c08": "不噉。蓋顯三衣之功用。非許四民之受持。出",
    "T48n2023_005:1068c09": "家閑邪之人尚昧持衣之軌。在塵煩雜之眾。",
    "T48n2023_005:1068c10": "寧知奉法之儀。南山云。若受用有方則不生",
    "T48n2023_005:1068c11": "罪戾。必領納乖式。便自陷深愆。一生無衣覆",
    "T48n2023_005:1068c12": "身一死。自負聖責何慮無惡道分。觀斯之言",
    "T48n2023_005:1068c13": "自坐深過。忍將非法誤累在家。更有愆妄不",
    "T48n2023_005:1068c14": "能緘默。多見道俗競挂絡子。濫觴久矣。滋",
    "T48n2023_005:1068c15": "彰近矣。且三衣五納制聽二典。絡子名狀出",
    "T48n2023_005:1068c16": "自何文。誤以三衣破片而迴作者。比丘衣損",
    "T48n2023_005:1068c17": "秖合補治。令不失受持。豈容披其破片。更立",
    "T48n2023_005:1068c18": "異名。何殊遭賊失衣比丘乎。或云。院內執作",
    "T48n2023_005:1068c19": "暫挂無妨者。安陀會。正是院內之衣。何不著",
    "T48n2023_005:1068c20": "耶。至於俗家弟子。若免災厄不應常挂袈裟",
    "T48n2023_005:1068c21": "之片。若許常挂。何不全許三衣。而但許一片",
    "T48n2023_005:1068c22": "耶。南山引僧祇龍著袈裟免金翅難。乃云。必",
    "T48n2023_005:1068c23": "不順教則所被無力。袈裟違教尚云無力。況",
    "T48n2023_005:1068c24": "今絡子特新裁染。公然製造。若名若體。全是",
    "T48n2023_005:1068c25": "非法。驗知披挂得罪無福。今略書三種違教",
    "T48n2023_005:1068c26": "之咎。庶幾讀之。宥過無大必改為善。一者絡",
    "T48n2023_005:1068c27": "子名體都無所載。制聽二教一切所無。既乏",
    "T48n2023_005:1068c28": "五功濫參三賤。違教之責冥報非虛。二者制",
    "T48n2023_005:1068c29": "聽二教。唯佛一人。自菩薩聲聞述而不作。今",
    "T48n2023_005:1069a01": "既自制絡子。仁者便是佛耶。三者隋外道輩",
    "T48n2023_005:1069a02": "非佛者流。南山云。以雜色線縫於衣上作條",
    "T48n2023_005:1069a03": "幅者。是外道法。結偷蘭遮。況乎造非法衣。殊",
    "T48n2023_005:1069a04": "乖先制。非外道輩斯何人哉。幸願四方道人",
    "T48n2023_005:1069a05": "行大乘者。讀文尋竟莫守己情。擔麻棄金殊",
    "T48n2023_005:1069a06": "非智者。革弊從正斯則達人。應知無上佛乘",
    "T48n2023_005:1069a07": "解無道俗。傳持之軌誠在律儀。涅槃扶律談",
    "T48n2023_005:1069a08": "常。正在於此。律範若壞。法假誰傳。豈生為人",
    "T48n2023_005:1069a09": "不護眼目。斷常住命。非旃陀羅耶。昔靜靄法",
    "T48n2023_005:1069a10": "師值周武行虐。自恨不能護法出家奚為。乃",
    "T48n2023_005:1069a11": "坐石奮刀遍身剖肉引腸挂樹。以手捧心而",
    "T48n2023_005:1069a12": "卒。嗚呼古賢護法其若是乎。我等既學未能。",
    "T48n2023_005:1069a13": "宜法制莫致毀損。殃墜自他矣。",
    "T48n2023_005:1069a14": "緇門警訓卷第五終"
}