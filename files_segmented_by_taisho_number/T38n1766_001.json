{
    "T38n1766_001:0015c02": "涅槃玄義發源機要卷第一",
    "T38n1766_001:0015c04": "宋錢塘沙門釋智圓述",
    "T38n1766_001:0015c05": "此《玄義》即章安舊文，既辭旨盡善，故荊溪不",
    "T38n1766_001:0015c06": "更修治。或曰：下文有「此中遺一章」之語，即知",
    "T38n1766_001:0015c07": "亦經再治。今謂不爾，遺章之語蓋後人籤注，",
    "T38n1766_001:0015c08": "書者謬寫。此乃鄙語常談，豈是荊溪再治之",
    "T38n1766_001:0015c09": "例？若再治者，應書云：四明不生不生，下注闕",
    "T38n1766_001:0015c10": "字。如梁氏刪止觀書三大章，皆注闕字。今以",
    "T38n1766_001:0015c11": "七義驗之，知不再治。一者、疏文再治，則於總",
    "T38n1766_001:0015c12": "題削「大般」二字。今此備有，知非再治。二者、題",
    "T38n1766_001:0015c13": "下無再治之人號故。三者、或謂闕逸借使闕",
    "T38n1766_001:0015c14": "逸治者之號，則不合顯書疏主之名。例下疏",
    "T38n1766_001:0015c15": "中，只合云頂法師撰。今既顯書名諱，知非再",
    "T38n1766_001:0015c16": "治。四者、文中全無私謂之語，知非再治。五者、",
    "T38n1766_001:0015c17": "準淨名部，荊溪亦但刪略疏文，而不再治《玄",
    "T38n1766_001:0015c18": "義》。以此例彼，知非再治。六者、疏文舊本再治",
    "T38n1766_001:0015c19": "二俱在世，而此《玄義》唯有一本，知非再治。七",
    "T38n1766_001:0015c20": "者、準下疏文釋義有闕，則荊溪私加補助。今",
    "T38n1766_001:0015c21": "既再治，何故不生一章，闕遺無釋；然義非難",
    "T38n1766_001:0015c22": "見，但恐後學穿鑿，故此評之。初、題目，二：初、標",
    "T38n1766_001:0015c23": "法。題玄義者，五章釋題妙盡經旨，故稱玄義。",
    "T38n1766_001:0015c24": "二、顯作者。沙門者，此翻勤息，謂勤勞息斷煩",
    "T38n1766_001:0015c25": "惱故。《瑞應經》云「息心達本源，故號為沙門。」若",
    "T38n1766_001:0015c26": "乃息見思之妄心，達真諦之本源，藏通沙門",
    "T38n1766_001:0015c27": "也。息塵沙之妄心，達俗諦之本源，別教沙門",
    "T38n1766_001:0015c28": "也。息無明之妄心，達中道之本源，圓融沙門",
    "T38n1766_001:0015c29": "也。又次第息三惑達三本者，是別沙門。一心",
    "T38n1766_001:0016a01": "中息三惑者，是圓沙門。今疏主，即圓人也。然",
    "T38n1766_001:0016a02": "沙門之名，於諸教中復通因果。今約疏主迹",
    "T38n1766_001:0016a03": "說，乃住前因中沙門也。灌頂，即名諱。華嚴第",
    "T38n1766_001:0016a04": "十法雲地，名灌頂位菩薩也。經云「諸佛智水灌",
    "T38n1766_001:0016a05": "其頂故，名為受職，故名灌頂。」字法雲，小字非",
    "T38n1766_001:0016a06": "凡。蓋言十地之聖，非三賢之凡也。俗姓吳氏，",
    "T38n1766_001:0016a07": "常州義興人，祖避地東甌，因而不返，今為臨",
    "T38n1766_001:0016a08": "海章安人也。父夭早亡，母親鞠養。生甫三月，",
    "T38n1766_001:0016a09": "孩而欲名，思審物類未知所目。母夜稱佛法",
    "T38n1766_001:0016a10": "僧名，師乃口効音句清辯，時共驚異，因告",
    "T38n1766_001:0016a11": "攝靜寺惠拯。法師聞而笑曰：「此子非凡。」即以",
    "T38n1766_001:0016a12": "非凡為字。及年七歲，還為拯公弟子，才業日",
    "T38n1766_001:0016a13": "新玄儒並騖，弱冠之歲進具律儀。洎拯師厭",
    "T38n1766_001:0016a14": "世，沐道天台，即陳至德元年，時俗壽二十七",
    "T38n1766_001:0016a15": "也。智者辯才雲行雨施，能領能記唯師一人，",
    "T38n1766_001:0016a16": "故方集奔隨為法上將。後於隋大業十年十",
    "T38n1766_001:0016a17": "月，廬于天台之南，撰此疏文。越五年，於安洲",
    "T38n1766_001:0016a18": "絕筆，即唐武德元年也。常於章安攝靜寺講",
    "T38n1766_001:0016a19": "說此經，值海賊抄掠，道俗奔委師，撾鐘就講",
    "T38n1766_001:0016a20": "顏無懾懼。賊徒麾旛詣寺，忽見兵旗曜日，持",
    "T38n1766_001:0016a21": "弓執戟人皆丈餘，雄悍奮發，群賊驚散。其感",
    "T38n1766_001:0016a22": "通有如是者。事蹟見唐《續高僧傳．習禪科》。若",
    "T38n1766_001:0016a23": "乃撰疏之休徵、為法之難苦，則下文詳悉。以",
    "T38n1766_001:0016a24": "唐貞觀六年八月七日終國清寺，春秋七十",
    "T38n1766_001:0016a25": "二。將終之際身現微疾，室有異香，命弟子曰：",
    "T38n1766_001:0016a26": "「《彌勒經》說『佛入城日，香煙若雲。』汝多燒香，吾",
    "T38n1766_001:0016a27": "將去矣。」有同學智晞，智者親度，於貞觀元年",
    "T38n1766_001:0016a28": "卒。臨終云：「吾生兜率矣。見先師智者寶座行",
    "T38n1766_001:0016a29": "列，皆悉有人，唯一座獨空，云：却後六年灌頂",
    "T38n1766_001:0016b01": "法師陞此說法。」焚香驗意，即慈氏降靈；計歲",
    "T38n1766_001:0016b02": "論期，審晞言不謬。是故灌頂之名、法雲之字，",
    "T38n1766_001:0016b03": "豈有過實之畏哉。撰者，鳩集文義解釋之也。",
    "T38n1766_001:0016b04": "本文二：初、總序玄旨，二：初、標。題大般涅槃經",
    "T38n1766_001:0016b05": "序者，以此序是開題序王，故別標之。如《法華",
    "T38n1766_001:0016b06": "玄》別行經序，亦標云序王。或除削此題者，非",
    "T38n1766_001:0016b07": "也。二、「夫正」下，正序，二：初、總歎三德宗歸，二：初、",
    "T38n1766_001:0016b08": "嘆所詮宗極，三：初、雙嘆事理，二：初、正嘆事理",
    "T38n1766_001:0016b09": "融即，二：初、嘆即事之理；二、嘆即理之事。理即",
    "T38n1766_001:0016b10": "三千三諦之理，生佛一貫，因果無殊。事即十",
    "T38n1766_001:0016b11": "界迷悟之事，始終兩異，新故有別。然而即事",
    "T38n1766_001:0016b12": "而理，波即水也；即理而事，水即波也。故此",
    "T38n1766_001:0016b13": "事理是今經之所詮，斯教之極致，故於文首",
    "T38n1766_001:0016b14": "舉而嘆之。初文者，正道即妙理，綺互其文，正",
    "T38n1766_001:0016b15": "以簡邪道。約能通，謂涅槃佛性之理，無二邊",
    "T38n1766_001:0016b16": "邪而遍通一切，故名正道。妙則不縱不橫，理",
    "T38n1766_001:0016b17": "乃無所不統，無始終之喧動，故稱幽寂。無",
    "T38n1766_001:0016b18": "新故之滯礙，故稱虛玄。又幽寂即妙理寂",
    "T38n1766_001:0016b19": "絕，虛玄即正道虛通。而言正道幽寂者，蓋",
    "T38n1766_001:0016b20": "言正道即妙理故。妙理虛玄者，蓋言妙理即",
    "T38n1766_001:0016b21": "正道，故雖有二名而無兩體，然則約理乃無",
    "T38n1766_001:0016b22": "始終新故之異，約事則始終新故宛然。今談",
    "T38n1766_001:0016b23": "於理實不離事，即始終而無始終、即新故而",
    "T38n1766_001:0016b24": "無新故，其猶指波即水也。二、「無始」下，嘆即理",
    "T38n1766_001:0016b25": "之事。即無始終而有始終、即無新故而有新",
    "T38n1766_001:0016b26": "故，其猶指水即波也。波水融一，理事誰分？",
    "T38n1766_001:0016b27": "無明生死等者，無明對種智為始終、生死對",
    "T38n1766_001:0016b28": "涅槃為始終，翻無明為種智，即生死證涅槃",
    "T38n1766_001:0016b29": "故。本自有之者，無始本迷故。修因方克者，由",
    "T38n1766_001:0016c01": "緣了因得智斷果故。二、「此經」下，結為今經所",
    "T38n1766_001:0016c02": "詮。非始之始等者，問：向以無明生死為始，今",
    "T38n1766_001:0016c03": "何故以佛性三因為始耶？答：無明生死，體即",
    "T38n1766_001:0016c04": "三因。二、「若佛」下，複疎釋成，三：初、按定。「是則」下，",
    "T38n1766_001:0016c05": "釋上二句義。如即理事也，因理即果理，故佛",
    "T38n1766_001:0016c06": "性非因。「果如」下，果理即因理，故涅槃非果。二、",
    "T38n1766_001:0016c07": "「若因」下，複釋上文。既顯因果理同，則非但極",
    "T38n1766_001:0016c08": "果所證之理非新非故，下凡所具之理亦非",
    "T38n1766_001:0016c09": "新非故也。文中反覆釋成，故云因如不異果",
    "T38n1766_001:0016c10": "如、果如不異因如，大抵只顯因果理一耳。問：",
    "T38n1766_001:0016c11": "據前所釋，乃以涅槃為新、佛性為故。此中合",
    "T38n1766_001:0016c12": "云非止涅槃之如非故，何以却云非新耶？答：",
    "T38n1766_001:0016c13": "若因果對明，誠如所責。今雖分句釋義，但顯",
    "T38n1766_001:0016c14": "因果理同，並非新故耳。故下結云：是則佛性",
    "T38n1766_001:0016c15": "涅槃因果之如皆是非新非故也。三、「是則」下，",
    "T38n1766_001:0016c16": "結成。三、「非新」下，結歸三德。以理事對，一性二",
    "T38n1766_001:0016c17": "修共成三德。一性是理，以配法身。雖理本具",
    "T38n1766_001:0016c18": "三，今對修成一。二修是事，雖智斷俱冥於理，",
    "T38n1766_001:0016c19": "今對性但二。此即合性為一、合修為二。若約",
    "T38n1766_001:0016c20": "開說則修性各三，理具三法身、智即三般若、",
    "T38n1766_001:0016c21": "斷即三解脫。開雖成九，九只是三，三九互融",
    "T38n1766_001:0016c22": "展轉無礙。下明體宗用三各各互具，即此意",
    "T38n1766_001:0016c23": "也。即理成解，故曰非新而新。即理成惑，故曰",
    "T38n1766_001:0016c24": "非故而故。既惑解即理，故種智不發，無明不",
    "T38n1766_001:0016c25": "斷而斷。即一而三故，非點水之縱；即三而一",
    "T38n1766_001:0016c26": "故，非烈火之橫。不縱不橫，如新伊字。凡論修",
    "T38n1766_001:0016c27": "性進否非一，《顯性錄》備明之。二、辨能詮興由，",
    "T38n1766_001:0016c28": "二：初、通舉一化。利鈍不同者，一切眾生無不",
    "T38n1766_001:0016c29": "本具三德平等無殊，但由熏習淺深，故成利",
    "T38n1766_001:0017a01": "鈍差別。利根者，於華嚴座席即悟圓常，故《法",
    "T38n1766_001:0017a02": "華》云「始見我身、聞我所說，悉皆信受，入如來",
    "T38n1766_001:0017a03": "慧。」其鈍根者，如聾如啞，全生如乳，故須三味",
    "T38n1766_001:0017a04": "次第調熟，來至今經方歸祕藏。故《法華》云「除",
    "T38n1766_001:0017a05": "先修習學小乘者，如是之人，我今亦令得聞",
    "T38n1766_001:0017a06": "是經入於佛慧。」其有不定根性，則於三味得",
    "T38n1766_001:0017a07": "悟妙理，對前名鈍、對後名利。由此根機不等，",
    "T38n1766_001:0017a08": "故有五時之教差別，故云是以大聖赴緣等",
    "T38n1766_001:0017a09": "也。頓即華嚴、漸即三味，鹿苑漸始、方等漸",
    "T38n1766_001:0017a10": "中、般若漸終，法華、涅槃會前頓漸歸非頓非",
    "T38n1766_001:0017a11": "漸。「頓則」下，徵下經文證成其義。忍草等者，第",
    "T38n1766_001:0017a12": "二十五云「雪山有草，名曰忍辱。牛若食者，即",
    "T38n1766_001:0017a13": "得醍醐。」雪山譬佛，忍草譬教，牛譬機緣，食",
    "T38n1766_001:0017a14": "譬修行，得譬入位。頓機扣佛說圓頓教，聞",
    "T38n1766_001:0017a15": "教修行解發入住，此證利根於華嚴會悟三",
    "T38n1766_001:0017a16": "德理。彼雖兼別，且約圓說。「漸則」下，第十三云",
    "T38n1766_001:0017a17": "「從牛出乳」，譬從佛出十二部經，即《華嚴》也。「從",
    "T38n1766_001:0017a18": "乳出酪」，譬從十二部出九部，即《阿含》也。「從酪",
    "T38n1766_001:0017a19": "出生酥」，譬從九部出《方等》。「從生酥出熟酥」，譬",
    "T38n1766_001:0017a20": "從方等出《般若》。「從熟酥出醍醐」，譬從般若出",
    "T38n1766_001:0017a21": "《大涅槃》。《法華》與《涅槃》開顯義同，故經省之。此",
    "T38n1766_001:0017a22": "證鈍根。既於《華嚴》全生如乳，故須歷三味漸",
    "T38n1766_001:0017a23": "次調熟，至于今經方悟三德，故云次第圓滿。",
    "T38n1766_001:0017a24": "因前四味次第，得至今經三德圓滿，故云次",
    "T38n1766_001:0017a25": "第圓滿。「喻之」下，二十七云「置毒乳中，乳即殺",
    "T38n1766_001:0017a26": "人。」酪及二酥，置毒亦爾。宿習了因名為置毒，",
    "T38n1766_001:0017a27": "藉今聞教毒發不同。若昔於二酥下圓乘種，",
    "T38n1766_001:0017a28": "故今再聞無明即滅，名為殺人。此證不定根",
    "T38n1766_001:0017a29": "性味味得入也。「皆是」下，總結也。釋迦，此云能",
    "T38n1766_001:0017b01": "仁。妙窮權實者，五時增減不出四教，教教所",
    "T38n1766_001:0017b02": "詮豈離十界？藏通詮六、別圓詮十，由即不即",
    "T38n1766_001:0017b03": "故分四殊。今能仁究竟顯理，十界唯心、九權",
    "T38n1766_001:0017b04": "一實，權實理等，故云妙窮。「巧赴」下，亦由眾生",
    "T38n1766_001:0017b05": "理具權實，故感如來施權實教。權實雖異，理",
    "T38n1766_001:0017b06": "常平等，故不二門云：由眾生理具非權非實",
    "T38n1766_001:0017b07": "為權實機，佛亦果具非權非實為權實應。罄，",
    "T38n1766_001:0017b08": "盡也。爽，失也。二、「今此」下，別彰。此經開通往昔",
    "T38n1766_001:0017b09": "等者，開諸權門顯今實義。故《法華》云「開方便",
    "T38n1766_001:0017b10": "門，示真實相」也。密義者，佛若不說，偏小不知，",
    "T38n1766_001:0017b11": "故名密義。又已前顯施方便而密意在圓，今",
    "T38n1766_001:0017b12": "談此意，故云顯發如來方便密義也。畢竟不",
    "T38n1766_001:0017b13": "入涅槃者，偏小之機謂佛灰滅，圓頓之機知",
    "T38n1766_001:0017b14": "佛常住。二、「此經」下，別序五章玄義。初、序，二：初、",
    "T38n1766_001:0017b15": "廣序釋名，二：初、翻名釋義，二：初、約三德釋，二：",
    "T38n1766_001:0017b16": "初、通舉梵文；二、隨文翻譯，二：初、釋別名，三：初、",
    "T38n1766_001:0017b17": "翻對開章；二、依章正釋。二種煩惱生死者，界",
    "T38n1766_001:0017b18": "內見思煩惱感分段生死，界外無明煩惱感",
    "T38n1766_001:0017b19": "變易生死。免斯因果者，因謂煩惱，果謂生死。",
    "T38n1766_001:0017b20": "「通釋」下，包廣曰大。三德圓融，包括百界，故俱",
    "T38n1766_001:0017b21": "受大名；圓融故，俱無二邊之喧動，故皆稱寂",
    "T38n1766_001:0017b22": "滅；圓融故，俱超二死之暴流，故悉名究竟。三、",
    "T38n1766_001:0017b23": "「別通」下，結意顯題。無上至極果者，即約究竟",
    "T38n1766_001:0017b24": "所顯涅槃以立題也。二、指通名。聖教之總名",
    "T38n1766_001:0017b25": "者，大小偏圓總名經故。事在別釋者，如《法華",
    "T38n1766_001:0017b26": "玄義》中約有翻無翻各有五義也。無翻五者，",
    "T38n1766_001:0017b27": "以彼語多含、此方單淺，不可以單翻複，應留",
    "T38n1766_001:0017b28": "本音。既不可翻，而含五義：一、法本；二、微發，亦",
    "T38n1766_001:0017b29": "云顯示；三、涌泉；四、繩墨；五、結鬘。有翻五者，",
    "T38n1766_001:0017c01": "一翻為經、二翻為契、三翻法本、四翻線、五翻",
    "T38n1766_001:0017c02": "善語教。昔佛法初度梵漢未明，故有無翻之",
    "T38n1766_001:0017c03": "說，乃是河西群學所傳，晚人承用耳。有翻之",
    "T38n1766_001:0017c04": "家雖具五義，以經為正，以此方先聖之語悉",
    "T38n1766_001:0017c05": "名經，故以佛語為經。此義翻也。是以三藏中",
    "T38n1766_001:0017c06": "但有經藏，十二部中但有經部而無線藏線",
    "T38n1766_001:0017c07": "部等名。二、「若具」下，約三諦釋。然三德三諦同",
    "T38n1766_001:0017c08": "體異名，故前約三德、次約三諦。文分為二：初、",
    "T38n1766_001:0017c09": "重翻別名；二、再釋三字。初約真俗中俱名大",
    "T38n1766_001:0017c10": "也。初明真諦，遍蕩相著故大，故云大若虛",
    "T38n1766_001:0017c11": "空。次明俗諦，體具三千故大，故云其性廣博。",
    "T38n1766_001:0017c12": "後名中諦，遮照不二故大，故云又名不思議",
    "T38n1766_001:0017c13": "等。不因小相者，虛空絕待，非對小名大也。二、",
    "T38n1766_001:0017c14": "約真俗中俱名滅也。初約真諦自行名滅。滅",
    "T38n1766_001:0017c15": "凡夫生死故云滅。二十五有滅，二乘涅槃，故",
    "T38n1766_001:0017c16": "云及虛偽物。次約俗諦化他明滅。則隨類現",
    "T38n1766_001:0017c17": "形滅彼三惑，故云得二十五三昧也。二十五",
    "T38n1766_001:0017c18": "三昧，如〈聖行品〉說。後明中諦滅真滅俗，故云",
    "T38n1766_001:0017c19": "生滅滅已。生即是俗、滅即是真，二邊俱滅，故",
    "T38n1766_001:0017c20": "云滅已。是則中諦名寂滅樂。三、約真俗中俱",
    "T38n1766_001:0017c21": "名度者，度以過越為義。三諦無著悉是過越，",
    "T38n1766_001:0017c22": "咸得度名。不著於俗，故云度於不度。不著於",
    "T38n1766_001:0017c23": "真，故云又度於度。「又度此彼」下，約中諦明度",
    "T38n1766_001:0017c24": "也。不著雙照故云度。此彼之彼岸不著雙遮，",
    "T38n1766_001:0017c25": "故云亦度非彼非此等，此即生死俗，彼即涅",
    "T38n1766_001:0017c26": "槃真。神龜者，《中華古今注》云「靈龜者，玄文五",
    "T38n1766_001:0017c27": "色，神龜之精也。上隆法天、下平法地，能見存",
    "T38n1766_001:0017c28": "亡、明於吉凶。」水陸俱度者，譬中道度於二邊",
    "T38n1766_001:0017c29": "也。水喻生死，陸喻涅槃。二、總攬。結歸三法等",
    "T38n1766_001:0018a01": "者，〈哀嘆品〉云「何等名為祕密之藏？猶如伊字",
    "T38n1766_001:0018a02": "三點，若並則不成伊、縱亦不成，如摩醯首羅",
    "T38n1766_001:0018a03": "面上三目乃得成伊。我亦如是，解脫之法亦",
    "T38n1766_001:0018a04": "非涅槃、如來之身亦非涅槃、摩訶般若亦非",
    "T38n1766_001:0018a05": "涅槃，三法各異亦非涅槃。」故知即一而三、即",
    "T38n1766_001:0018a06": "三而一方是涅槃也。二、「金剛」下，略序餘四。然",
    "T38n1766_001:0018a07": "釋名總論三法體宗用，別論三法。總既含別、",
    "T38n1766_001:0018a08": "別不離總，故體即是大，宗即是度，用即是滅，",
    "T38n1766_001:0018a09": "教相分別總別之三法耳，是故五章不出三",
    "T38n1766_001:0018a10": "法。金剛寶藏等者，二十一經云「譬如寶藏，多",
    "T38n1766_001:0018a11": "諸珍異種種具足。佛道甚深奧藏亦復如是，",
    "T38n1766_001:0018a12": "多諸奇異具足無缺，名大涅槃。」二邊不壞故",
    "T38n1766_001:0018a13": "曰金剛，含攝三千故名寶藏，無二死遷變故",
    "T38n1766_001:0018a14": "曰恒安，無三惑熱惱故曰清涼，不老不死即",
    "T38n1766_001:0018a15": "常住不變也。置毒佛性者，毒喻佛性，五味喻",
    "T38n1766_001:0018a16": "五道。二十七經云「譬如有人置毒乳中，乃至",
    "T38n1766_001:0018a17": "醍醐皆悉有毒。名字雖變毒性不失，若服醍",
    "T38n1766_001:0018a18": "醐亦能殺人。眾生佛性亦爾，雖處五道受別",
    "T38n1766_001:0018a19": "異身，而是佛性常一無變。」應以見性破惑名",
    "T38n1766_001:0018a20": "為殺人，即是今經大力用也。前引置毒喻五",
    "T38n1766_001:0018a21": "時教，此引置毒喻五道機同，引一文而用意",
    "T38n1766_001:0018a22": "各別。毒鼓，如第九經「譬如有人以新毒塗鼓，",
    "T38n1766_001:0018a23": "於眾人中擊。雖無心欲聞，聞之皆死，唯除不",
    "T38n1766_001:0018a24": "橫死者。是經亦爾，於諸行眾中有聞聲者，所",
    "T38n1766_001:0018a25": "有三毒悉皆滅盡。雖無心思念，是經力故，能",
    "T38n1766_001:0018a26": "滅煩惱犯重造逆，聞已亦作菩提因緣漸斷",
    "T38n1766_001:0018a27": "煩惱，除不橫死一闡提輩。」八自在我者，一、一",
    "T38n1766_001:0018a28": "多。示一身以為多身，身數大小如微塵充滿",
    "T38n1766_001:0018a29": "十方。如來身實非塵，以自在故現微塵身。二、",
    "T38n1766_001:0018b01": "大小。示一塵身滿大千界。三、輕重。以滿大千",
    "T38n1766_001:0018b02": "之身輕舉飛空，實無輕重。四、色心。如來一心",
    "T38n1766_001:0018b03": "安住不動，所可示化無量形類。五、根。六根互",
    "T38n1766_001:0018b04": "用。六、得。得一切法，亦無得想。七、說。演一偈，經",
    "T38n1766_001:0018b05": "無量劫，義亦不盡。八、見。如來遍滿一切處，如",
    "T38n1766_001:0018b06": "虛空不可得見，具如第二十一經。常住二字",
    "T38n1766_001:0018b07": "者，〈壽命品〉云「常當繫心修此二字，佛是常住。",
    "T38n1766_001:0018b08": "若有修此二字，當知是人隨我所行、至我至",
    "T38n1766_001:0018b09": "處。」〈四諦品〉云「或聞常住二字音聲，若一經耳，",
    "T38n1766_001:0018b10": "即生天上。」無上醍醐者，即經云「從熟酥出醍",
    "T38n1766_001:0018b11": "醐，如從《摩訶般若》出《大涅槃》」也。二、「名含」下，結。",
    "T38n1766_001:0018b12": "極教之相也者，聖人被下之言曰教，分別同",
    "T38n1766_001:0018b13": "異曰相。謂分別今經三德圓融，異偏小縱橫",
    "T38n1766_001:0018b14": "也。又望前諸部，明圓雖同，兼等則異。今雖重",
    "T38n1766_001:0018b15": "施，同知佛性，故與兼等，其義永殊。天竺五處",
    "T38n1766_001:0018b16": "不同者，五國咸名天竺，而言音各異。天竺或",
    "T38n1766_001:0018b17": "言身毒、或言賢豆，皆訛也。正言印度，印度月",
    "T38n1766_001:0018b18": "名，月有千名，斯一稱也。良以彼土賢聖相繼，",
    "T38n1766_001:0018b19": "開悟群生照臨如月，因以名也。奢切小殊者，",
    "T38n1766_001:0018b20": "謂言音大同，但奢緩親切小異。如中國云摩",
    "T38n1766_001:0018b21": "訶，東南稱摩醯也。此間楚夏者，此則言音大",
    "T38n1766_001:0018b22": "異，如中國云般涅，西北稱涅隷。淮南曰楚，中",
    "T38n1766_001:0018b23": "原曰夏，楚即蠻夷也。中原語正，類彼中天；淮",
    "T38n1766_001:0018b24": "楚語訛，類彼西北。《春秋後語》曰「楚之先季連",
    "T38n1766_001:0018b25": "苗裔曰鬻熊，其子事周文王，早卒。子熊任，任",
    "T38n1766_001:0018b26": "生熊繹，成王舉文武之勤，而封於楚蠻也。」孔",
    "T38n1766_001:0018b27": "安國曰：「大國曰夏。」雙卷者，自有二經：一在",
    "T38n1766_001:0018b28": "王舍城鷂山中說，名佛般泥洹經，上下兩卷，",
    "T38n1766_001:0018b29": "即西晉帛法祖譯。一在毘舍離國大林中重",
    "T38n1766_001:0018c01": "閣講堂說，名大般涅槃經，亦上下兩卷，即東",
    "T38n1766_001:0018c02": "晉釋法顯譯。而此二本皆是小乘。六卷名大",
    "T38n1766_001:0018c03": "般泥洹經，亦法顯所譯。大本即無讖所翻六",
    "T38n1766_001:0018c04": "卷，乃是大本前分耳。是義下，斥古非也。肇論",
    "T38n1766_001:0018c05": "下，彼《涅槃無名論》云「泥洹、泥曰、涅槃，此三名",
    "T38n1766_001:0018c06": "前後異出，蓋是楚夏不同耳，涅槃者正也。」故",
    "T38n1766_001:0018c07": "今云為彼土正音。「如言大者」下，以此方大含",
    "T38n1766_001:0018c08": "多義，以例涅槃不偏翻。一切至於此者，此即",
    "T38n1766_001:0018c09": "涅槃。《大品》云「一切法中涅槃為第一。」「又大」下，",
    "T38n1766_001:0018c10": "〈名字功德品〉云「所言大者，名之為常。」神通者，",
    "T38n1766_001:0018c11": "《瓔珞經》云「神名天心，通名慧性。」天心慧性究",
    "T38n1766_001:0018c12": "竟開發，名之為大，故曰極號。「常樂」下，總包四",
    "T38n1766_001:0018c13": "德故名為大，故曰都名。故不可翻也者，以涅",
    "T38n1766_001:0018c14": "槃多含，故存梵語。是色聲之法者，手書故屬",
    "T38n1766_001:0018c15": "色，口說故屬聲。「不可」下，累書是色，疊說是聲。",
    "T38n1766_001:0018c16": "意云：既書梵名，不可更書華名也。又一梵名",
    "T38n1766_001:0018c17": "具含多義，不可累說，由是不翻。義豈可多者，",
    "T38n1766_001:0018c18": "此師不許一名含多義也。「但一」下，正示己義，",
    "T38n1766_001:0018c19": "還引此方息字為例。問：多訓與多義，豈不同",
    "T38n1766_001:0018c20": "耶？答：不同。如訓子息時，但有子息一義，故子",
    "T38n1766_001:0018c21": "息名下更無多義。此皆人師情見如此，蓋匪",
    "T38n1766_001:0018c22": "通方。或訓長息者，以生長訓息也。暫時消息",
    "T38n1766_001:0018c23": "者，此以調養為消息。報示消息者，此以音信",
    "T38n1766_001:0018c24": "為消息。一名四實者，先陀婆一名，而有鹽器",
    "T38n1766_001:0018c25": "水馬之四實。智臣善解者，〈菩薩品〉云「如是四",
    "T38n1766_001:0018c26": "物共同一名，有智之臣善知此名。若王洗時",
    "T38n1766_001:0018c27": "索先陀婆即便奉水，若王食時索先陀婆即",
    "T38n1766_001:0018c28": "便奉鹽，欲飲奉器，欲行奉馬。」經喻如來密語，",
    "T38n1766_001:0018c29": "唯大乘智臣應當善知。四等者，謂慈悲喜捨",
    "T38n1766_001:0019a01": "也。亦曰四無量，無量從境，四等從心。境雖無",
    "T38n1766_001:0019a02": "量，我心常等。以輕代重者，以智慧翻般若也。",
    "T38n1766_001:0019a03": "真丹者，或云震旦、旃丹、指那、指難，皆梵音賖",
    "T38n1766_001:0019a04": "切也。若準《華嚴》，翻為漢地。又《婆沙論》中有二",
    "T38n1766_001:0019a05": "音：一云指那，此云文物國，即讚美此方是衣",
    "T38n1766_001:0019a06": "冠文物之地也。二云指難，此云邊鄙，即貶挫",
    "T38n1766_001:0019a07": "此方非中國也。《西域記》翻摩訶支那為大漢",
    "T38n1766_001:0019a08": "國。或謂日出東隅其色如丹。故云震旦、真丹",
    "T38n1766_001:0019a09": "者，此皆訛也。竺道生者，竺姓也，道生名也。",
    "T38n1766_001:0019a10": "本姓魏，鉅鹿人，幼而穎悟，聰哲若神。後值沙",
    "T38n1766_001:0019a11": "門竺法汰，遂改俗受業，因姓竺也。言涅槃聖",
    "T38n1766_001:0019a12": "者，初生遊長安，從羅什請法，關中僧眾咸謂",
    "T38n1766_001:0019a13": "神悟。後還建康住青園寺，寺即晉恭思皇后",
    "T38n1766_001:0019a14": "褚氏種青之處，因以為名。以六卷泥洹先至",
    "T38n1766_001:0019a15": "京都，生剖析經理洞入幽微，乃說闡提皆得",
    "T38n1766_001:0019a16": "成佛，遂撰十四科。其第十眾生有佛性義云",
    "T38n1766_001:0019a17": "「經言闡提無者，欲擊勵惡行之人，非實無也。」",
    "T38n1766_001:0019a18": "以其見惡明無、無惡必有，抑揚當時。誘物之",
    "T38n1766_001:0019a19": "妙，豈可守文哉。于時大本未傳，孤明先發，獨",
    "T38n1766_001:0019a20": "見忤眾。於是舊學以為邪說譏憤滋甚，遂顯",
    "T38n1766_001:0019a21": "大眾擯而遣之。生於大眾中正容誓曰：「若我",
    "T38n1766_001:0019a22": "所說反於經義者，請於現身即表癘疾。若與",
    "T38n1766_001:0019a23": "實相不相違背者，願捨壽之時踞師子座。」言",
    "T38n1766_001:0019a24": "竟拂衣而遊。初投吳虎丘山，旬日之中學徒",
    "T38n1766_001:0019a25": "數百。其年夏雷震青園佛殿，龍升于天，光影",
    "T38n1766_001:0019a26": "西壁，因改寺名龍光。時人嘆曰：「龍既去已，生",
    "T38n1766_001:0019a27": "必行矣。」俄而投迹廬山，銷影巖岫之中，僧眾",
    "T38n1766_001:0019a28": "咸共敬服。後涅槃大本至于南京，果稱闡提",
    "T38n1766_001:0019a29": "悉有佛性，與前所說合若符契。既獲斯經，尋",
    "T38n1766_001:0019b01": "即講說，以宋元嘉十一年冬十一月庚子，於",
    "T38n1766_001:0019b02": "廬山精舍升于法座，神色開明德音俊發。論",
    "T38n1766_001:0019b03": "議數番窮理盡妙，觀聽之眾莫不悟悅。法席",
    "T38n1766_001:0019b04": "將畢，忽見麈尾紛然而墜，端坐正容隱几而",
    "T38n1766_001:0019b05": "卒，顏色不異似若入定。於是京邑諸僧內慚",
    "T38n1766_001:0019b06": "自疾，追而信伏。其人鑒之至，徵瑞如此。甞著",
    "T38n1766_001:0019b07": "《涅槃記》，事跡委如梁傳第九。其於涅槃獨見",
    "T38n1766_001:0019b08": "若此，故時人美之為聖。「引」下，文引唱滅速滅，",
    "T38n1766_001:0019b09": "即是譯人翻涅槃為滅也。「前家」下，今師判也。前",
    "T38n1766_001:0019b10": "謂生公，後指莊嚴唱滅速滅，但約生身，故云止",
    "T38n1766_001:0019b11": "滅。於生復滅滅者，亦滅涅槃也。二邊俱滅，故",
    "T38n1766_001:0019b12": "稱寂滅。白馬引第二文，長干引第十五文，定",
    "T38n1766_001:0019b13": "林引第五文。瘡疣，即二死也。梁武引二十三文，",
    "T38n1766_001:0019b14": "因中用智名斷，果上惑盡名不生。「叡師」下，叡",
    "T38n1766_001:0019b15": "公釋論序也。秦言者，秦有亡秦、符秦、姚秦、乞",
    "T38n1766_001:0019b16": "伏秦，今云秦者姚秦，亦曰德秦，以符秦為前",
    "T38n1766_001:0019b17": "秦也。叡乃什公門人，即姚秦時也。方冊者，即",
    "T38n1766_001:0019b18": "此土經籍也。《禮記．中庸篇》曰「文武之政布在方",
    "T38n1766_001:0019b19": "冊」，鄭玄注云「方，版；策，簡也。」或曰：一扎曰簡，連",
    "T38n1766_001:0019b20": "編諸簡曰冊。故《左傳．序》曰「大事書之於冊，小",
    "T38n1766_001:0019b21": "事簡牘而已。」梵音不可變者，謂不可翻也。唐",
    "T38n1766_001:0019b22": "三藏明不可翻，凡有五例：一祕密，如陀羅尼。",
    "T38n1766_001:0019b23": "二多含，如薄伽梵。三此方無，如閻浮樹。四順",
    "T38n1766_001:0019b24": "古，如阿耨菩提。五生善，如般若。今涅槃不",
    "T38n1766_001:0019b25": "翻，應在生善、多含之例。即時書之者，即，就也。",
    "T38n1766_001:0019b26": "匠者，謂師，謂什公也。受者，謂資，謂筆受之人",
    "T38n1766_001:0019b27": "也。謹，敬也。「四云」下，約所詮之理不可思議故，",
    "T38n1766_001:0019b28": "雙非華梵。又理難思，故不可翻。而摩訶亦可",
    "T38n1766_001:0019b29": "翻大，故非不可翻。「滅據」下，法即五陰，人即假",
    "T38n1766_001:0019c01": "名。「生死」下，滅生死妄法，證涅槃真法。轉凡夫",
    "T38n1766_001:0019c02": "因人為極聖果人，以轉釋度義也。滅名目無",
    "T38n1766_001:0019c03": "者，目謂題目，以滅名題目其無，以度名題目",
    "T38n1766_001:0019c04": "其有也。實法即第一義諦，假人五陰俱不可",
    "T38n1766_001:0019c05": "得，故云俱滅。相續即世諦，從因至果、革凡成",
    "T38n1766_001:0019c06": "聖，故去俱度。「三云」下，苦依身在名有餘，身智",
    "T38n1766_001:0019c07": "俱滅名無餘。而非永免者，謂死已還生，故但",
    "T38n1766_001:0019c08": "名滅。佛於三界更不受生，方得名度。「觀師」下，",
    "T38n1766_001:0019c09": "難開善初解也。生死之人附何而度者，且人",
    "T38n1766_001:0019c10": "之與法豈得相離，由五陰實法有眾生假人，",
    "T38n1766_001:0019c11": "如攬指成拳，故無異體。其法既已先滅，其人",
    "T38n1766_001:0019c12": "附何而度？此難彼釋滅義也。「若生」下，人既可",
    "T38n1766_001:0019c13": "轉，例知法亦可轉，以人法無異體故，何得云",
    "T38n1766_001:0019c14": "生死法滅耶？此難彼釋度義也。「今研」下，今師",
    "T38n1766_001:0019c15": "以四教望之，次第破彼四解。三果生死未併",
    "T38n1766_001:0019c16": "滅者，初果雖滅四趣生死，而有欲界人天七",
    "T38n1766_001:0019c17": "生，二果尚有一生；三果雖無欲界生死，尚有",
    "T38n1766_001:0019c18": "色無色生死，故前三果未併滅也。「凡法」下，約",
    "T38n1766_001:0019c19": "有餘解脫難。子縛已斷名因滅，苦依身在名",
    "T38n1766_001:0019c20": "果未滅。「若灰」下，約無餘難假法俱寂者，謂假",
    "T38n1766_001:0019c21": "人寶法也。寂則不論度者，人既寂滅，約誰論",
    "T38n1766_001:0019c22": "度？「又下」下，小教所談二乘取證無餘，無作佛",
    "T38n1766_001:0019c23": "義。凡法都不滅等者，以三藏菩薩不斷惑，故",
    "T38n1766_001:0019c24": "不論滅與不滅。度與不度者，以本自不生今",
    "T38n1766_001:0019c25": "則無滅，若法若人俱如幻化故。「非但」下，滅偽",
    "T38n1766_001:0019c26": "法在十住，滅真法在十行。滅偽法故度凡人，",
    "T38n1766_001:0019c27": "滅涅槃故度聖人。言不涉真法者，彼釋滅但",
    "T38n1766_001:0019c28": "云生死之法滅。「語不」下，釋度但云生死之人",
    "T38n1766_001:0019c29": "轉，故云不涉真、不論聖也。滅之與度不縱不",
    "T38n1766_001:0020a01": "橫者，滅即三解脫、度即三般若，而體同名異，",
    "T38n1766_001:0020a02": "三一相即不縱不橫。「既非」下，小即三藏、共即",
    "T38n1766_001:0020a03": "通教、菩薩別教、佛即圓教，先聖法言唯茲四",
    "T38n1766_001:0020a04": "教。彼既並非，故不敢道。受此有無猶是苦等",
    "T38n1766_001:0020a05": "者，領受二見故逼迫為苦，執此起惑故成集，",
    "T38n1766_001:0020a06": "修行對治故是道，斷常俱離故是滅。此斥開",
    "T38n1766_001:0020a07": "善有無之義全同斷常。言猶是滅諦者，謂縱",
    "T38n1766_001:0020a08": "滅斷常未出三藏小乘，意未涉大，故云猶是。",
    "T38n1766_001:0020a09": "「滅諦之真」下，開善所說尚非小乘滅義，云何",
    "T38n1766_001:0020a10": "釋今圓頓涅槃？若以至目有者，牒義。「若雙」下，",
    "T38n1766_001:0020a11": "按定雙目。生死者，謂以滅度俱約生死以說",
    "T38n1766_001:0020a12": "也。「生死本自」下，正難。則無度法等者，實法既",
    "T38n1766_001:0020a13": "無，假人亦無，故云亦無度者。「既不可」下，以生",
    "T38n1766_001:0020a14": "死本空如幻化故。「云何」下，生死尚不可，何況",
    "T38n1766_001:0020a15": "涅槃耶？疣贅者，上音尤，下之汭切。《說文》曰「疣，",
    "T38n1766_001:0020a16": "贅也。小曰疣，大曰贅。」《釋名》云「疣者，丘也。出",
    "T38n1766_001:0020a17": "於皮上，如地有丘。」今以滅度之義如彼疣贅，",
    "T38n1766_001:0020a18": "通真之理喻之虛空。「若以」下，約別教破。且以",
    "T38n1766_001:0020a19": "初地中道為涅槃。文中先邪、次小，約二邊次",
    "T38n1766_001:0020a20": "第縱破也。縱非邪執乃是小義，縱非小義乃",
    "T38n1766_001:0020a21": "是教道，二邊定非中道。涅槃以名召法等者，",
    "T38n1766_001:0020a22": "以滅度名召有無法，以有無法應滅度名。名",
    "T38n1766_001:0020a23": "物尚存者，物即法也。能通拙者，且據三藏二",
    "T38n1766_001:0020a24": "乘為破析色故拙。所通偽者，所證偏真，非是",
    "T38n1766_001:0020a25": "真實故。貧住化城者，乏大乘財食，猶如貧子",
    "T38n1766_001:0020a26": "止住草菴。患佛道長遠，譬之疲商權息化城。",
    "T38n1766_001:0020a27": "《法華》開顯，破草菴之滯情、蕩化城之執教，故",
    "T38n1766_001:0020a28": "云久已被棄。「云何」下，安用《法華》已棄之義，用",
    "T38n1766_001:0020a29": "釋今經圓常之名。偏邪二邊者，望當教但中理，",
    "T38n1766_001:0020b01": "故二邊悉是偏邪。有不關無等者，有無不融",
    "T38n1766_001:0020b02": "故非圓義。縱橫狼籍者，各體故縱，並得故橫。",
    "T38n1766_001:0020b03": "劫掠下，掠，力尚反，奪取也。經喻外道竊佛常",
    "T38n1766_001:0020b04": "樂之名，喻以劫牛。今斥開善但得滅度之名，",
    "T38n1766_001:0020b05": "如掠劫群牛。不知其義，如不解鑽搖。三藏酪",
    "T38n1766_001:0020b06": "漿尚猶難得，況通別二酥、圓醍醐耶。又滅度",
    "T38n1766_001:0020b07": "無明亦非究竟者，以破無明通分真故。滅度",
    "T38n1766_001:0020b08": "究竟者，破惑究竟唯妙覺故。「方得」字上或有",
    "T38n1766_001:0020b09": "「滅度」二字者，文誤。「以後」下，後謂妙覺，前謂分",
    "T38n1766_001:0020b10": "真。第二第三者，文亦誤，應云第三第二也，第",
    "T38n1766_001:0020b11": "三約塵沙無明，第二約四住塵沙。初番即有",
    "T38n1766_001:0020b12": "餘無餘尚不可。以第四番中分破釋涅槃，況",
    "T38n1766_001:0020b13": "用第三第二，尚不可以第三第二，況用初番",
    "T38n1766_001:0020b14": "小乘義以釋圓頓極果涅槃耶？亦應凡夫從",
    "T38n1766_001:0020b15": "此至彼便應是度者，準前開善立義，乃云度",
    "T38n1766_001:0020b16": "者永免之名。不云從此至彼，今此例難也。既",
    "T38n1766_001:0020b17": "得以已有、還無釋滅，例應以凡夫死此生彼",
    "T38n1766_001:0020b18": "釋度也。文中初難凡夫展轉複並，意云：既許",
    "T38n1766_001:0020b19": "是滅，即應是度；若不是度，亦應非滅。何得云",
    "T38n1766_001:0020b20": "滅通凡夫、度唯聖人耶？「若聖」下，次難聖人既",
    "T38n1766_001:0020b21": "許滅義同凡，例應度義亦同，故云聖人從此",
    "T38n1766_001:0020b22": "至彼等。「若同」下，結難也。若同小乘凡聖，則近",
    "T38n1766_001:0020b23": "同小果，非至圓極之高；狹唯六道，非包十界",
    "T38n1766_001:0020b24": "之廣。「若異」下，借使異小凡聖，但是通別，是故",
    "T38n1766_001:0020b25": "亦非高廣。「云何」下，結斥。應作四四十六番者，",
    "T38n1766_001:0020b26": "難第三第四解，亦應例前二解作四教難之，",
    "T38n1766_001:0020b27": "故有十六。今文存略，前二解各約四教則成",
    "T38n1766_001:0020b28": "八，後二解各合為一，故但十番。然後二解文",
    "T38n1766_001:0020b29": "雖但一，義各含四。第三約有餘無餘及以三",
    "T38n1766_001:0020c01": "惑，則已該四教。第四既約近狹非高廣以斥",
    "T38n1766_001:0020c02": "之，則高廣在圓。近狹收三，義各含四，其旨煥",
    "T38n1766_001:0020c03": "若。「明哲」下，示存略意。哲，智也。「時人」下，示研難",
    "T38n1766_001:0020c04": "意。薳，音偉，遠也。已如前說者，如前依開善翻",
    "T38n1766_001:0020c05": "名也。「釋其」下，依翻釋義。於中分二：初、且寄歷",
    "T38n1766_001:0020c06": "別為釋義故；次、正約圓融為顯理故。非前歷",
    "T38n1766_001:0020c07": "別無以顯後圓融，非後圓融無以會前歷別，",
    "T38n1766_001:0020c08": "故知圓融更無別法，但是達前三九互攝耳。",
    "T38n1766_001:0020c09": "復於二文皆徵下〈哀嘆品〉中祕藏之說以顯",
    "T38n1766_001:0020c10": "其義，於次第中引法說文用結三身，故云祕",
    "T38n1766_001:0020c11": "密藏者名大涅槃，伊字三點、首羅三目只是",
    "T38n1766_001:0020c12": "譬說，還譬三德，故無別途。今就義便，點是文",
    "T38n1766_001:0020c13": "字宜結解脫，目能照了宜結般若，至圓融釋",
    "T38n1766_001:0020c14": "乃取合譬之文以結其義，故云法身亦非等。",
    "T38n1766_001:0020c15": "故〈哀嘆〉所談祕藏，法譬合三義無別趣。既用",
    "T38n1766_001:0020c16": "法譬以證歷別、合文以證圓融，乃知二文義",
    "T38n1766_001:0020c17": "歸一揆。「不可見」下，斥云未是今經正意，便棄",
    "T38n1766_001:0020c18": "歷別別覓圓融。「若得此意至」下，釋經用別用",
    "T38n1766_001:0020c19": "圓處處多爾。秀出者，秀亦出也，又榮也。智境",
    "T38n1766_001:0020c20": "照發相應者，以智照境、由境發智，境大智大",
    "T38n1766_001:0020c21": "故曰相應。境即法身，智即報身。應身自在者，",
    "T38n1766_001:0020c22": "應遍法界如鏡現像。形對像現，故曰無能遏",
    "T38n1766_001:0020c23": "絕。非生非起者，前生即因，後起即果。「照無」下，",
    "T38n1766_001:0020c24": "以遍以足釋其圓義。照無不遍者，圓滅周遍，",
    "T38n1766_001:0020c25": "照三諦故。發無不足者，性滅具足，發三智故。",
    "T38n1766_001:0020c26": "雖境智雙舉，正顯報智圓滅耳。照遍故明窮，",
    "T38n1766_001:0020c27": "發足故境極。逗必會者，以四教法逗權實機，",
    "T38n1766_001:0020c28": "隨自隨他示生示滅，稱機無乖故曰必會。取",
    "T38n1766_001:0020c29": "必克者，義同上句。克，勝也。諸佛之師也者，諸",
    "T38n1766_001:0021a01": "佛即智，師即是境。境能發智，故稱佛師。非四",
    "T38n1766_001:0021a02": "即之此岸、非究竟之彼岸、非分真之中流，非",
    "T38n1766_001:0021a03": "能契智、非所契理，無始因、無終果，實相絕待",
    "T38n1766_001:0021a04": "故並非之，故云故名實相度。佛師度故諸佛",
    "T38n1766_001:0021a05": "亦度者，境既絕待，智亦絕待也，以境智不二",
    "T38n1766_001:0021a06": "故。此雖明智，正在示境。「論云」下，《釋論》讚般若",
    "T38n1766_001:0021a07": "偈也。境發智故，名佛善來。智照境故，名佛窮",
    "T38n1766_001:0021a08": "底。如如智等者，全境如為智如，故曰如如智；",
    "T38n1766_001:0021a09": "全智如為境如，故曰如如境。佛無礙者，即大",
    "T38n1766_001:0021a10": "義。自度度他者，自既出二死，亦令他出二死",
    "T38n1766_001:0021a11": "也。度他故彼利益，自度故我利益。一切周悉",
    "T38n1766_001:0021a12": "者，等彼十界故名周悉。淺深別異者，於三番",
    "T38n1766_001:0021a13": "中各有深淺也。法身則深、二身則淺；性淨涅",
    "T38n1766_001:0021a14": "槃一切種智則深，二淨二智則淺。身智脫不",
    "T38n1766_001:0021a15": "同，故別異。未是今經正意者，意本圓融，說有",
    "T38n1766_001:0021a16": "次第，今據所說故非經意。「意者」下，正約圓融",
    "T38n1766_001:0021a17": "三法。即三智等者，三法謂三法身也。以理智",
    "T38n1766_001:0021a18": "用皆可軌故，同受法名。三智即三般若，三點",
    "T38n1766_001:0021a19": "即三解脫，法身即一切種智性淨涅槃，報身",
    "T38n1766_001:0021a20": "即一切智圓淨涅槃，應身即道種智方便淨",
    "T38n1766_001:0021a21": "涅槃。「三法」下，兩番融即，初明九三相即、次",
    "T38n1766_001:0021a22": "明三一相即，良由九只是三、三只是一故也。",
    "T38n1766_001:0021a23": "三法即九法者，以身智脫各開三故。九法即",
    "T38n1766_001:0021a24": "三法者，以合三身為法身、合三智為般若、合",
    "T38n1766_001:0021a25": "三脫為解脫故。「不三而三」下，明三一互融。不",
    "T38n1766_001:0021a26": "得相離者，即三而一故。不得相混者，即一而",
    "T38n1766_001:0021a27": "三故。涅槃之名遍布諸處者，涅槃是安樂法，",
    "T38n1766_001:0021a28": "諸處即十法界，此乃約事以辨，故有十界淺",
    "T38n1766_001:0021a29": "深之殊。獼猴者，《毛詩草蟲經》曰「猱，獼猴也。楚",
    "T38n1766_001:0021b01": "人謂之沐猴。」騰枝躍樹者，後漢王延壽《王孫",
    "T38n1766_001:0021b02": "賦》曰「緣百仞之高木，攀窈褭之長枝。」河伯者，",
    "T38n1766_001:0021b03": "水神也，名天吳。《山海經》云「天吳，八首十八尾。」",
    "T38n1766_001:0021b04": "亦曰水伯，《援神契》曰「河者水之伯，上應天漢。」",
    "T38n1766_001:0021b05": "噞喁，上音驗，下牛凶切。《說文》云「眾口上見也。」",
    "T38n1766_001:0021b06": "《淮南子》曰「天且雨也，魚已噞噞。」修羅怖畏得",
    "T38n1766_001:0021b07": "歸依處者，謂與天主鬪戰奔北，故怖入藕絲",
    "T38n1766_001:0021b08": "中，即歸依處也。欲界報法等者，即人中飽足",
    "T38n1766_001:0021b09": "為樂，是報法也。斷欲界結等者，即第二十一",
    "T38n1766_001:0021b10": "文。多用善因者，謂斷結之言皆在人中，懸發",
    "T38n1766_001:0021b11": "上二界定，故云善因。「若三」下，〈嬰兒行品〉文也。",
    "T38n1766_001:0021b12": "八萬等者，初果八萬劫成菩提。六四二及十",
    "T38n1766_001:0021b13": "千，如次對二三四果及支佛。以由界內經生",
    "T38n1766_001:0021b14": "多少，故成菩提賖促有差。經有三文，第十云",
    "T38n1766_001:0021b15": "成菩提、十九云至大涅槃、二十云得阿耨菩",
    "T38n1766_001:0021b16": "提心。委釋如疏記。「釋論」下諸文，明菩薩法界，",
    "T38n1766_001:0021b17": "多明三教菩薩，或但取別教；今此乃以圓教",
    "T38n1766_001:0021b18": "分真名菩薩界。故知從初發心，即指初住，故",
    "T38n1766_001:0021b19": "引此經十住見不了了，證成其義唯取極果",
    "T38n1766_001:0021b20": "為佛界。問：三教菩薩及圓住前，何不明之？答：",
    "T38n1766_001:0021b21": "欲顯極果住大涅槃，是經正意，故且以真因",
    "T38n1766_001:0021b22": "為菩薩界。餘可準知，各有涅槃義也。隨情逐",
    "T38n1766_001:0021b23": "事者，十界事別各謂涅槃。此翻法勝者，亦法",
    "T38n1766_001:0021b24": "尚，是阿羅漢。佛滅度後八百年中，於《婆沙》中",
    "T38n1766_001:0021b25": "取三百偈以為一部，名雜阿毘曇。又撰《增一",
    "T38n1766_001:0021b26": "集》，文中解二涅槃，皆先立義、次引證，悉是今",
    "T38n1766_001:0021b27": "經第二十一文也。滅煩惱，即子縛斷。離諸有，",
    "T38n1766_001:0021b28": "即果縛斷。皆是有餘者，二乘雖斷果縛，無明",
    "T38n1766_001:0021b29": "全在，是故望佛仍是有餘，故引《勝鬘》證成其",
    "T38n1766_001:0021c01": "義。昔滅下，昔教小乘以灰斷為涅槃，故云是",
    "T38n1766_001:0021c02": "盡；今經大乘以常住為涅槃，故云非盡。「若依」",
    "T38n1766_001:0021c03": "下，約別義正斥。今昔相對者，昔小今大俱有",
    "T38n1766_001:0021c04": "涅槃，正是通途之義，非別顯今經圓極涅槃",
    "T38n1766_001:0021c05": "也。「若擘」下，蓋約別義以彈剝之也，故云義則",
    "T38n1766_001:0021c06": "不然。肌謂肌肉，理謂湊理。張平子《西京賦》曰",
    "T38n1766_001:0021c07": "「街談巷議彈射臧否，剖析毫釐擘肌分理。」注",
    "T38n1766_001:0021c08": "云「言此人彈剝善惡，雖毫釐肌理之間亦能",
    "T38n1766_001:0021c09": "分擘。」「何者」下，牒彼立義。所滅則異者，彼以滅",
    "T38n1766_001:0021c10": "煩惱為有餘，滅生死為無餘。「若爾」下，今師正",
    "T38n1766_001:0021c11": "難也。法尚既於小乘以斷見師子縛為有餘，",
    "T38n1766_001:0021c12": "斷生死果縛為無餘；若例大乘，亦應以破根",
    "T38n1766_001:0021c13": "本無明為有餘，破變易生死為無餘。此則大",
    "T38n1766_001:0021c14": "小兩教各有二種涅槃，高下碩異。小既未破",
    "T38n1766_001:0021c15": "無明，豈得以小所得二種為大乘有餘耶？汝",
    "T38n1766_001:0021c16": "今既以小乘二涅槃為大有餘，則應小乘已",
    "T38n1766_001:0021c17": "破無明入菩薩位也，故云若爾至同佛入無",
    "T38n1766_001:0021c18": "餘涅槃也。「何事」下，既若二乘已破無明入菩",
    "T38n1766_001:0021c19": "薩位，何故復被彈訶言非大乘耶？故云被訶",
    "T38n1766_001:0021c20": "言非也。「不斷」下，出訶小之文，不斷根本無明",
    "T38n1766_001:0021c21": "故、不到三德彼岸故、門外草菴非長者宅內",
    "T38n1766_001:0021c22": "故。「云何」下，結責也。此約別義，則大乘二種涅",
    "T38n1766_001:0021c23": "槃唯佛及證，不應對佛云小是有餘也。「又若」",
    "T38n1766_001:0021c24": "下，約通義例斥。通則九界皆應對佛稱為有",
    "T38n1766_001:0021c25": "餘，何但二乘？皆不得然者，然，是也。謂皆不是",
    "T38n1766_001:0021c26": "大乘有餘也。豈非佛性通耶者，安樂性即佛",
    "T38n1766_001:0021c27": "性也。前明涅槃，約事通於十界，如云寒獄以",
    "T38n1766_001:0021c28": "熱為樂等；今明佛性，約理通於十界，且取通",
    "T38n1766_001:0021c29": "義，故得例答。",
    "T38n1766_001:0021c30": "涅槃玄義發源機要卷第一"
}