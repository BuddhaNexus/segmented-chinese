{
    "X61n1145_002:0108a04": "西方要決科註卷下",
    "X61n1145_002:0108a06": "第八無量壽經云。生彼國者。住正定聚。彌陀經云。極",
    "X61n1145_002:0108a07": "樂國土。眾生生者。皆是阿鞞跋致。",
    "X61n1145_002:0108a08": "決定流轉。名邪定聚。隨緣不定。名不定聚。決定不",
    "X61n1145_002:0108a09": "退。名正定聚。淨土無前二。故住正定也。蓋是乘願",
    "X61n1145_002:0108a10": "力。居純正土也。",
    "X61n1145_002:0108a11": "疑曰。汎論不退之位。要說萬劫修功。如何念佛一生。",
    "X61n1145_002:0108a12": "下至臨終十念。並蒙彌陀接引。生彼得不退。",
    "X61n1145_002:0108a13": "十信。經一萬劫方入三賢。今即一生等行。順次獲",
    "X61n1145_002:0108a14": "得。疑也宜哉。",
    "X61n1145_002:0108a15": "論功行有差別。若為符契。",
    "X61n1145_002:0108a16": "符契。漢制以竹長六寸。分而相合。兩不相差也。",
    "X61n1145_002:0108a17": "通曰。不退正定。名異義同。修行之人。凡有兩種。一居",
    "X61n1145_002:0108a18": "穢土。二處淨方。穢土修因。要資萬劫。淨方起行。自有",
    "X61n1145_002:0108a19": "多途。",
    "X61n1145_002:0108a20": "淨土論註曰。正定。即是阿鞞跋致。今此言之者。論",
    "X61n1145_002:0108a21": "定聚義。經論說殊。人師解區。故預判之。使無相濫",
    "X61n1145_002:0108a22": "也。九品證異。故有多途。或有被弘誓鎧。居下位。或",
    "X61n1145_002:0108a23": "有速疾證不退。住補處之位。亦成多途也。雖同居",
    "X61n1145_002:0108a24": "不退。而證有淺深。故作此釋。",
    "X61n1145_002:0108b01": "今明不退。有其四種。",
    "X61n1145_002:0108b02": "諸經論中。明不退義。未必一准。以其名異。數別位",
    "X61n1145_002:0108b03": "殊。勿迷其途矣。",
    "X61n1145_002:0108b04": "十住毗婆娑論云。一位不退。即修因萬劫。意言。唯識",
    "X61n1145_002:0108b05": "觀成。不復退墮惡律儀行。流轉生死。二者行不退。已",
    "X61n1145_002:0108b06": "得初地。真唯識觀。捨二乘心。於利他行得不退也。三",
    "X61n1145_002:0108b07": "者。念不退。入八地以。去。真得任運無功用智於定散",
    "X61n1145_002:0108b08": "中。得自在故。無念退也。",
    "X61n1145_002:0108b09": "十住論。普考未得此文。意言者。相似義也。言第六",
    "X61n1145_002:0108b10": "分別觀慧。取相似之境也。惡律儀行者。旃陀羅及",
    "X61n1145_002:0108b11": "畜猪羊等。畋獵漁捕之類是也。准瑜伽等。一期活",
    "X61n1145_002:0108b12": "命意樂。起殺等等。成不律儀也。廣如諸文。三賢菩",
    "X61n1145_002:0108b13": "薩。伏滅二取。令彼不起了二取空。得相似智。常生",
    "X61n1145_002:0108b14": "貴家。及善趣中。不墮惡行。及不善趣。前文所謂。皆",
    "X61n1145_002:0108b15": "比知二無我。不隨生死凡流。亦斯謂矣。始入初地。",
    "X61n1145_002:0108b16": "實證真如境智平等。離二取相謂之真唯識觀成",
    "X61n1145_002:0108b17": "也。於初地中。斷異生性障。永不轉變為邪見等。能",
    "X61n1145_002:0108b18": "相續不起異類見。及異類業。豈起小心。此中一行",
    "X61n1145_002:0108b19": "之中。修一切行。故不廢利他。第八地中。斷無相中",
    "X61n1145_002:0108b20": "作加行障。故任運道空中能起有之勝行於定散",
    "X61n1145_002:0108b21": "中。方得自在矣。",
    "X61n1145_002:0108b22": "四處不退者。雖無文證。約理以成。何者。如婆娑論說。",
    "X61n1145_002:0108b23": "退根羅漢。欲界人中得果。遇五緣退具。恐失聖果。起",
    "X61n1145_002:0108b24": "修道惑。謂遠行多病。樂誦經典。樂和諍訟。樂營僧事。",
    "X61n1145_002:0108c01": "若天中得果。不逢退具。即得不退。入般無餘。行者亦",
    "X61n1145_002:0108c02": "爾。前三不退。未得人中。若在娑婆流浪生死。是其常",
    "X61n1145_002:0108c03": "處。由此染界。遇五退緣。一者短命多病。二者大惡緣",
    "X61n1145_002:0108c04": "伴。爼壞淨心。三者外道雜善。亂真正行。四者六塵境",
    "X61n1145_002:0108c05": "界。嬈動淨心。五者不常見佛。竭逢聖化。若常住此。遭",
    "X61n1145_002:0108c06": "五退緣。但生淨土。逢五勝事。一者長命無病。二者勝",
    "X61n1145_002:0108c07": "侶提擕。三者純正無邪。四者唯淨無染。五者恒事聖",
    "X61n1145_002:0108c08": "尊。由此五緣。故得不退。",
    "X61n1145_002:0108c09": "婆娑論第七卷。說六種羅漢。前五皆退。後一無退",
    "X61n1145_002:0108c10": "廣如彼論。及俱舍對法等說。五退具等。光記引大",
    "X61n1145_002:0108c11": "毗婆娑論。第六十卷。文與今同。考論未得全文。蓋",
    "X61n1145_002:0108c12": "取意而已。見所斷惑。迷諦理起。修所斷惑。迷麤事",
    "X61n1145_002:0108c13": "生。迷理已斷。迷事未盡。故麤事境。失念惑生。是故",
    "X61n1145_002:0108c14": "生修道惑。所謂五事。皆令心倦。實為退緣也。短命",
    "X61n1145_002:0108c15": "多病等。鸞師同述。天台亦言。原出於十住論中。大",
    "X61n1145_002:0108c16": "槩雖同。各有少異。惡緣伴者。無顧惡人。破他勝德",
    "X61n1145_002:0108c17": "等。即其事也。其相似善。亂真正行。謂之雜善。淺行",
    "X61n1145_002:0108c18": "之人。苟不甄別。深成障道。當遠離焉。五勝事者。天",
    "X61n1145_002:0109a01": "台亦言。通贊同舉。並與今少異。又今師觀經疏。舉",
    "X61n1145_002:0109a02": "七種勝事。其中五種。便解今文。謂壽命無量。而得",
    "X61n1145_002:0109a03": "金剛那羅延身。是一勝也。諸上善人俱會一處。補",
    "X61n1145_002:0109a04": "處菩薩。常為法友。是二勝也。常修梵行。無不善事",
    "X61n1145_002:0109a05": "不聞惡聲。不見惡人。無邪法而可亂正行是三勝",
    "X61n1145_002:0109a06": "也。無女人故。無欲愛心。見聞觸者。令心不染。是四",
    "X61n1145_002:0109a07": "勝也。常見諸佛。即補處故。恭敬供養。是五勝也。",
    "X61n1145_002:0109a08": "據其行位。未可輙齊。地勝緣強。更無退具也。譬如惡",
    "X61n1145_002:0109a09": "人。常行不善。遇逢勝友。哀憫提獎。絕惡交友。恒隨長",
    "X61n1145_002:0109a10": "伴。至于一代無起過緣也。",
    "X61n1145_002:0109a11": "第九彌陀經云。不可以少善根福德因緣。得生彼國。",
    "X61n1145_002:0109a12": "疑曰。淨土往生。要須大善。具行諸業。方可往生。但空",
    "X61n1145_002:0109a13": "念佛。如何生彼。",
    "X61n1145_002:0109a14": "六度四攝等。名為諸業也。",
    "X61n1145_002:0109a15": "通曰。夫論善根多少。只約念佛。以明過去無宿善緣",
    "X61n1145_002:0109a16": "今生不聞佛號。但今得聞淨土。專心念佛。即是過去",
    "X61n1145_002:0109a17": "善因。想念西方。方能決至。此為大善根也。雖聞彌陀",
    "X61n1145_002:0109a18": "淨土。發意願生。進退未恒。心不決定。判為少善。不生",
    "X61n1145_002:0109a19": "淨土也。",
    "X61n1145_002:0109a20": "大本曰。若人無善本。不得聞此經。清淨有戒者。乃",
    "X61n1145_002:0109a21": "獲聞正法。曾更見世尊。則能信此事。謙敬聞奉行。",
    "X61n1145_002:0109a22": "踊躍大歡喜。當知今生至心。過去有因也。廣說宿",
    "X61n1145_002:0109a23": "善。出在賢護觀佛。稱讚平等覺等諸文也。按立多",
    "X61n1145_002:0109a24": "少名目。諸師異解。未必一准也。",
    "X61n1145_002:0109b01": "又疑曰。據其念佛。只念佛名。設使心專。未為大善。縱",
    "X61n1145_002:0109b02": "稱佛號。那得往生。",
    "X61n1145_002:0109b03": "答曰。今明念佛。此辨總修。良為群機受益不等。諸佛",
    "X61n1145_002:0109b04": "願行。成此果名。但能念號。具包眾德。故成大善。不廢",
    "X61n1145_002:0109b05": "往生。",
    "X61n1145_002:0109b06": "上智下機。俱能修習。謂之總修也。或修此一行。都",
    "X61n1145_002:0109b07": "含諸德。是名總修也。",
    "X61n1145_002:0109b08": "故維摩經云。佛初三號。佛若廣說。阿難經劫不能領",
    "X61n1145_002:0109b09": "受。成實論。釋佛之號。前之九號。皆從別義。總前九號",
    "X61n1145_002:0109b10": "名義功德。為佛世尊。說初三號。歷劫難周。阿難領悟",
    "X61n1145_002:0109b11": "莫能具悉。更加六號。以制佛名。勝德既圓。念其大善",
    "X61n1145_002:0109b12": "也。",
    "X61n1145_002:0109b13": "經下卷也。論出十號品焉。夫論十號開合有異。今",
    "X61n1145_002:0109b14": "文准開無上士。調御丈夫。合佛世尊之說而解之",
    "X61n1145_002:0109b15": "則其意明矣。所謂初三號者。如來應供正徧知也。",
    "X61n1145_002:0109b16": "此之三號。其德最勝。故諸文中多舉此三。然桉彼",
    "X61n1145_002:0109b17": "經。列初二號。與終總德。今言初三。蓋約通途而言",
    "X61n1145_002:0109b18": "之耳。一曰。經舉十中初二。故有初言。是從初從多",
    "X61n1145_002:0109b19": "而言焉。今按通說之三。加總為四加之以六。十號",
    "X61n1145_002:0109b20": "方滿足。而更加六號之言易見焉。",
    "X61n1145_002:0109b21": "第十彌陀經。又云。善男子。善女人。念佛生彼。聲聞之",
    "X61n1145_002:0109b22": "眾數。無量無邊。淨土論云。大乘善根界。等無譏嫌名。",
    "X61n1145_002:0109b23": "女人及根缺。二乘種不生。",
    "X61n1145_002:0109b24": "疑曰。如淨土論。女人根缺。小聖不生。彌陀經皆說生",
    "X61n1145_002:0109c01": "彼。二俱聖教。何以各殊。",
    "X61n1145_002:0109c02": "通曰。勘尋經論。各順一緣。審而察之。並無差殊。",
    "X61n1145_002:0109c03": "言女人生者。志性妙決。深厭女身。專念佛名。求生淨。",
    "X61n1145_002:0109c04": "土。娑婆報盡。轉作丈夫處妙華臺。即生淨國也。",
    "X61n1145_002:0109c05": "根雖是女。能求菩提。深信平等廣大誓願。故曰妙",
    "X61n1145_002:0109c06": "決也。願文曰。其有女人。發菩提心。厭惡女身。壽終",
    "X61n1145_002:0109c07": "之後復為女像。不取正覺。善導釋曰。正命終時。即",
    "X61n1145_002:0109c08": "轉女身。得成男子。坐寶華上。隨佛往生。入佛大會。",
    "X61n1145_002:0109c09": "十住論曰。隨諸佛之本願因緣。女人見者。若聞名",
    "X61n1145_002:0109c10": "者即成男身。",
    "X61n1145_002:0109c11": "言報缺者。有五種。一生。二犍。三半月。四妬。五二形。如",
    "X61n1145_002:0109c12": "此根缺。志性無恒。但能發心。決意勇猛。捨殘缺根。感",
    "X61n1145_002:0109c13": "具根身。即生彼國也。",
    "X61n1145_002:0109c14": "天然不具。謂之生也。以力去勢。名為犍也。因見他",
    "X61n1145_002:0109c15": "婬。妬心起婬。謂之妬也。半月能婬。半月不能。名為",
    "X61n1145_002:0109c16": "半月也。一身挾二根。是名二形焉。准律中言。若此",
    "X61n1145_002:0109c17": "之類。其性軟弱。不堪法器。今文無恒。即斯謂也。聲",
    "X61n1145_002:0109c18": "盲瘖瘂。躃足孑臂之類。復不全器。但言五種者。蓋",
    "X61n1145_002:0110a01": "舉重而已。",
    "X61n1145_002:0110a02": "二乘者。",
    "X61n1145_002:0110a03": "一謂愚法。證人空理。已得小果。不達法空。故云愚法。",
    "X61n1145_002:0110a04": "唯求自益。不能利他。不可得生淨土。",
    "X61n1145_002:0110a05": "二謂不愚法。",
    "X61n1145_002:0110a06": "雖得羅漢。不住小果。隨諸菩薩。起大乘心。順生佛前。",
    "X61n1145_002:0110a07": "發利他行。故生彼國也。",
    "X61n1145_002:0110a08": "又觀經云。中生之人。至彼方證小果。",
    "X61n1145_002:0110a09": "中三品云證阿羅漢。及須陀洹。",
    "X61n1145_002:0110a10": "疑曰。淨土論云。二乘種不生。何因生彼。然得小果。答",
    "X61n1145_002:0110a11": "曰。此人先有小乘種子。遇善知識。發大乘心。即因前",
    "X61n1145_002:0110a12": "小習。悟四非常。發起宿因。即證小果。大乘善友。力所",
    "X61n1145_002:0110a13": "擕獎。不住小乘。還興大念。故非小乘也。",
    "X61n1145_002:0110a14": "經中上品云。聞眾音聲。讚歎四諦。應時即得阿羅",
    "X61n1145_002:0110a15": "漢道。大乘善友。二菩薩等是也。經曰。觀音勢至。為",
    "X61n1145_002:0110a16": "其勝友。當坐道場。生諸佛家。亦此意也。",
    "X61n1145_002:0110a17": "根雖是女。能求菩提。深信自他佛性平等。即弘大願。",
    "X61n1145_002:0110a18": "誓當成佛。廣度眾生。念捨女身。即生淨土。臨當報盡",
    "X61n1145_002:0110a19": "化佛來迎。成大丈夫。入蓮華座。即生彼國。佛令安神",
    "X61n1145_002:0110a20": "經約此門。故云皆往。論據不能若此。故說不生也。",
    "X61n1145_002:0110a21": "涅槃經云。若能自知有佛性者。我說是人為大丈",
    "X61n1145_002:0110a22": "夫。即此中意也。",
    "X61n1145_002:0110a23": "小乘之人要生大志。乘此為業。即得往生。從彼舊名。",
    "X61n1145_002:0110a24": "號聲聞也。",
    "X61n1145_002:0110b01": "淨土論註云。如言聲聞者。是他方聲聞來生。仍本",
    "X61n1145_002:0110b02": "名故。稱為聲聞。如佛與帝釋語時。猶稱憍尸迦是",
    "X61n1145_002:0110b03": "其類也。上四句會論。下二句通經○按古德解之",
    "X61n1145_002:0110b04": "以多釋義。天台所判。粗似同之。千福解之。亦舉釋。",
    "X61n1145_002:0110b05": "尋可知焉。",
    "X61n1145_002:0110b06": "疑曰。小乘之目。判作譏嫌。何因彼方。必稱斯號。",
    "X61n1145_002:0110b07": "論註曰。軟心菩薩。不甚勇猛。譏言聲聞。今指之而",
    "X61n1145_002:0110b08": "曰判作也。或謂是無。必所別指。亦得焉。",
    "X61n1145_002:0110b09": "答曰。聲聞愚法。自利過深。不能益他。謂譏嫌耳。",
    "X61n1145_002:0110b10": "雖存古號。即大聲聞。益物既弘。乃為良稱。",
    "X61n1145_002:0110b11": "令聲普聞。寧為小乎。",
    "X61n1145_002:0110b12": "故法華經云。我等今者。真是聲聞。以佛道聲。令一切",
    "X61n1145_002:0110b13": "聞。",
    "X61n1145_002:0110b14": "文出信解品也。",
    "X61n1145_002:0110b15": "西方亦爾。雖有小乘。並真聲聞。故無譏嫌等過也。",
    "X61n1145_002:0110b16": "願文曰。國中人天。乃至聞有不善名者不取正覺。",
    "X61n1145_002:0110b17": "不善名已無。況有體乎。故有等之言也。",
    "X61n1145_002:0110b18": "第十一會。釋三階行者。五種小疑。",
    "X61n1145_002:0110b19": "三階佛法。信行禪師之所立。集錄所述也。斯乃主",
    "X61n1145_002:0110b20": "於佛宗。亦萬衢之一術焉耳。隋之初。佛滅後。一千",
    "X61n1145_002:0110b21": "五百三十四年。盛行於世。開皇未歲。勑斷不行。事",
    "X61n1145_002:0110b22": "見于續高僧傳。凡立三階佛法。成其三義。一依時。",
    "X61n1145_002:0110b23": "二約處。三准人。依時者。滅後一千年前。猶用一二",
    "X61n1145_002:0110b24": "階法。於中五百已前。屬第一階。一千年間。屬第二",
    "X61n1145_002:0110c01": "階。一千已後。總屬第三。然以正像末三時。經論有",
    "X61n1145_002:0110c02": "異說。而建立三階。亦自異說。詳按彼錄。多千年後。",
    "X61n1145_002:0110c03": "以為第三。是准正法千年之說。而像法已後。以為",
    "X61n1145_002:0110c04": "第三階之時也。或復一千五百年後。以為第三。是",
    "X61n1145_002:0110c05": "據正法五百說。而末法已後。為第三階也。或單五",
    "X61n1145_002:0110c06": "百後。即為第三是依正法五百年說。像法已後。為",
    "X61n1145_002:0110c07": "第三階也。約處者。淨土即是第一階。一乘世界國",
    "X61n1145_002:0110c08": "無濁故。純說一乘。一乘即是第一階法。故以為第",
    "X61n1145_002:0110c09": "一階處。娑婆穢土。即第二階。三乘世界。有是五濁。",
    "X61n1145_002:0110c10": "分一說三。三乘即是第二階法。故以為第二階處。",
    "X61n1145_002:0110c11": "亦是破戒壞見之處。戒見俱破第三階相。故亦為",
    "X61n1145_002:0110c12": "第三階處。准人者。第一階人。有其兩種。一者。莫問",
    "X61n1145_002:0110c13": "一切凡聖。戒見俱具。正見成就。一切利根。一乘機",
    "X61n1145_002:0110c14": "根。諸佛菩薩。二者。莫問一切破戒。一種皆悉不壞",
    "X61n1145_002:0110c15": "正見。利根凡夫。一切一乘根機菩薩。雖有兩種。而",
    "X61n1145_002:0110c16": "唯最上利根。一乘根機而已。第二階中。雖亦有名",
    "X61n1145_002:0110c17": "一乘者。而猶是不出三乘之中也。第二階機。亦有",
    "X61n1145_002:0110c18": "二類。一者。莫問一切凡聖大乘小乘。皆悉一種戒",
    "X61n1145_002:0111a01": "見不破。正見成就之眾生也。二者。莫問大乘小乘。",
    "X61n1145_002:0111a02": "皆悉破戒不破見之凡夫。眾生雖有二類。而並利",
    "X61n1145_002:0111a03": "根正見。成就三乘機類也。第三階者。集錄之中。引",
    "X61n1145_002:0111a04": "文極廣。詳察。唯是有彼戒見俱破。顛倒一切一種",
    "X61n1145_002:0111a05": "眾生。屬第三階之機矣。若約時論。則雖如此。而就",
    "X61n1145_002:0111a06": "人論。則在世及五百年前。亦容通有第三階機。一",
    "X61n1145_002:0111a07": "千年後。亦容通有一二階機。又娑婆機雖是第三。",
    "X61n1145_002:0111a08": "而就人論。則亦有二。餘之通局。准之知焉。廣如集。",
    "X61n1145_002:0111a09": "錄說也。",
    "X61n1145_002:0111a10": "第一疑曰。眾生流浪。苦事悉經。推究此因。皆由起邪",
    "X61n1145_002:0111a11": "三毒。今者專心念佛。願往西方。邪毒轉增。豈非倒見。",
    "X61n1145_002:0111a12": "大論曰。或色界死。生阿鼻獄。乃至展轉餓鬼中死。",
    "X61n1145_002:0111a13": "或生人天。如是輪轉六道。受苦無窮矣。無方執境。",
    "X61n1145_002:0111a14": "故名為邪。能害慧命。是故名毒。依毒邪起。故曰邪",
    "X61n1145_002:0111a15": "毒。從果得名。然立邪名。有二解釋。一曰。聖人所有",
    "X61n1145_002:0111a16": "名正。凡夫所有名邪。是解准止觀意也。一曰。大論",
    "X61n1145_002:0111a17": "說二種三毒。謂一者。邪貪欲。二者。貪欲等矣。斯乃",
    "X61n1145_002:0111a18": "凡夫備有二說也。",
    "X61n1145_002:0111a19": "何者。",
    "X61n1145_002:0111a20": "娑婆濁界。理合常居。特生厭捨。即邪瞋矣。西方淨土。",
    "X61n1145_002:0111a21": "聖者堪遊。不揆下凡。發願生彼。即邪貪也。所以然者。",
    "X61n1145_002:0111a22": "皆為無明。即邪癡障也。",
    "X61n1145_002:0111a23": "濁惡凡夫。未斷一惑。焉能得出三界。常居此界。理",
    "X61n1145_002:0111a24": "當然也。瞋。即慼行轉也。妄憂苦境。嗔慧斯長矣。三",
    "X61n1145_002:0111b01": "界惑盡。方居淨土。同事於聖。不知己分。妄求彼方。",
    "X61n1145_002:0111b02": "即為僥倖。非是邪貪。而何乎。揆。度也。無明不了。而",
    "X61n1145_002:0111b03": "使之然。癡之為根也深哉。為猶是也。",
    "X61n1145_002:0111b04": "此之三毒。內積心田。設令念佛。感神鬼魔。如何得往",
    "X61n1145_002:0111b05": "淨土受生。",
    "X61n1145_002:0111b06": "田能生為義也。大品經云。有煩惱魔。外感鬼神。魔。",
    "X61n1145_002:0111b07": "疑也。良有由矣。",
    "X61n1145_002:0111b08": "通曰。教旨殊倫。僉悕益物。善知取捨。各隨機緣。",
    "X61n1145_002:0111b09": "何者。",
    "X61n1145_002:0111b10": "若也道悟無生。理可娑婆久住。未登不退。穢土難居。",
    "X61n1145_002:0111b11": "若契無生。極樂與娑婆不二。未假厭茲雜界。別仰淨",
    "X61n1145_002:0111b12": "方。位處輪迴。要須生彼。穢土大士所居。理解恒遊莫",
    "X61n1145_002:0111b13": "隔。下凡未成勝觀。暫止還長苦流。",
    "X61n1145_002:0111b14": "凡此一節意。但隨行淺深。且處分淨穢而已其實",
    "X61n1145_002:0111b15": "不妨聖人亦生彼方。故有多許不退菩薩。而生彼",
    "X61n1145_002:0111b16": "國。如經說焉。",
    "X61n1145_002:0111b17": "所以捨染土。不長邪瞋樂西方。邪貪不起。同時分別。",
    "X61n1145_002:0111b18": "慧所相應。內積三善根。外招眾聖助。此方後報謝。妙",
    "X61n1145_002:0111b19": "剎淨華迎。",
    "X61n1145_002:0111b20": "捨染取淨。揀擇之善慧也。第六心王。與此相應。無",
    "X61n1145_002:0111b21": "明斯伏。貪瞋之可起更無由。故三善內積。眾聖因",
    "X61n1145_002:0111b22": "之助。三垢消滅心意柔軟。善心生焉。斯光益寧虗",
    "X61n1145_002:0111b23": "乎。",
    "X61n1145_002:0111b24": "勿懼神鬼魔。不勤修正業。",
    "X61n1145_002:0111c01": "第二疑曰。業道如秤。善惡必酬。感生已來。造惡非一",
    "X61n1145_002:0111c02": "如何不受。直往西方。設欲往生。豈不為障。",
    "X61n1145_002:0111c03": "業道如秤。鸞大師指云。業道經考。未得此文焉。",
    "X61n1145_002:0111c04": "通曰。夫造業者。苦樂之報定生。既同凡愚。久積罪因。",
    "X61n1145_002:0111c05": "非謬不委。",
    "X61n1145_002:0111c06": "無始以來。常為凡愚。故云同也。",
    "X61n1145_002:0111c07": "感今人報惡業。為斷不耶。若言已斷。今即無惡可除。",
    "X61n1145_002:0111c08": "如其未滅。受生因何不障。",
    "X61n1145_002:0111c09": "三階行者。憫然而言。受此生時。諸惡未斷。由人業勝。",
    "X61n1145_002:0111c10": "惡不能遮。善報既終。苦果當受也。",
    "X61n1145_002:0111c11": "更應示云。惡雖未斷。人業勝故。不廢招生。淨業轉強。",
    "X61n1145_002:0111c12": "焉能起礙。",
    "X61n1145_002:0111c13": "何者三歸五戒。有漏善因。倒想所牽。入母胎藏。此之",
    "X61n1145_002:0111c14": "劣行。惡所不遮。故得人身。罪已無力。無始正行。及今",
    "X61n1145_002:0111c15": "發心。誓盡苦原。當來作佛。精勤尅念。願生西方。報盡",
    "X61n1145_002:0111c16": "之期。慈悲善友。哀矜護念。使住正心。聖眾現前。特生",
    "X61n1145_002:0111c17": "渴仰。乘茲勝因。往彼豈難。勿得懷疑。不修淨業。",
    "X61n1145_002:0111c18": "瑜伽等論說將受生時。父母不淨。謂為己有。而生",
    "X61n1145_002:0112a01": "貪愛。於男於女。若愛若恚。以潤當生。入母胎中。識",
    "X61n1145_002:0112a02": "羯羅灆。更相和合。故云。倒想所牽等也。勝己之私",
    "X61n1145_002:0112a03": "之謂尅矣。",
    "X61n1145_002:0112a04": "第三疑曰。准今修行。學普為宗。別念彌陀。乃成曲見。",
    "X61n1145_002:0112a05": "翻為障道。不免輪迴。何不捨別行。以隨修其普。",
    "X61n1145_002:0112a06": "准集錄意。彼建二法。曰普曰別。普歸普信。是名普",
    "X61n1145_002:0112a07": "法。言法及人中。不分大小。不辨凡聖。俱信敬之也",
    "X61n1145_002:0112a08": "第三階機偏見成就。偏學一二。則互憎愛。而成誹",
    "X61n1145_002:0112a09": "謗。故開普信普正佛法。以化第三階也。別學別行。",
    "X61n1145_002:0112a10": "謂之別法。言一二兩階。如次一乘三乘之法。各別",
    "X61n1145_002:0112a11": "修之也。兩階根機。正見成就。更無憎愛。隨修隨行",
    "X61n1145_002:0112a12": "各有巨益。病藥相當。治道無違。廣如彼錄說焉。",
    "X61n1145_002:0112a13": "通曰。仰尋普行。為益極深。大智通賢。方能措意。力微",
    "X61n1145_002:0112a14": "智淺。難以輙行。大聖隨機。遣修別行。稱根性故。於理",
    "X61n1145_002:0112a15": "無傷。假別為因。修成普業。",
    "X61n1145_002:0112a16": "一解八地以上諸行之中。修諸行等。為通賢所修",
    "X61n1145_002:0112a17": "之普行。按彼所謂普行。未必若此。故顯智力微淺",
    "X61n1145_002:0112a18": "之人。未堪廣業。可以為此中之意義也○凡此節",
    "X61n1145_002:0112a19": "意備。彼所立成。此宗實義矣。",
    "X61n1145_002:0112a20": "第四疑曰。夫欲修道。先識苦因。尋苦之原。皆由惡業。",
    "X61n1145_002:0112a21": "起惡之境。在此娑婆。不逢眾聖性相之理。造諸惡業。",
    "X61n1145_002:0112a22": "數量無邊。",
    "X61n1145_002:0112a23": "一切眾生。凡有二種。一者實報。二者應形。",
    "X61n1145_002:0112a24": "言實報者。體唯佛性。相即普親。由迷體故。妄生貪恚。",
    "X61n1145_002:0112b01": "如來藏上。橫起癡心。約相雖殊。普親無別。隔生不識。",
    "X61n1145_002:0112b02": "妄起愛憎。恒於佛性父母。緣行殺盜婬等。",
    "X61n1145_002:0112b03": "體唯佛性。是一切法平等實性。以為眾生之體本",
    "X61n1145_002:0112b04": "矣。楞伽及梵網等經曰。一切眾生。皆是我父母等。",
    "X61n1145_002:0112b05": "故云相即普親也。非理而生三毒。故有妄橫言也。",
    "X61n1145_002:0112b06": "形異類別。是故云殊也。生生世世。互相有恩。故言",
    "X61n1145_002:0112b07": "無別也。體相俱失。而遂行惡。哀哉。",
    "X61n1145_002:0112b08": "三乘聖眾。愍念眾生。應體同凡。生盲不識。遂懷輕抑。",
    "X61n1145_002:0112b09": "增長惡緣。",
    "X61n1145_002:0112b10": "由昔不知。乃生倒想。今得啟悟。對境思愆。已作惡除。",
    "X61n1145_002:0112b11": "當過不起。但於此方懺謝。罪盡可除。厭此欣西。豈亡",
    "X61n1145_002:0112b12": "怨結。",
    "X61n1145_002:0112b13": "啟。開也。愆。過也。對境謝罪。彼即領受。捨往他方。怨",
    "X61n1145_002:0112b14": "嫌益深。理應在此。先解怨也。",
    "X61n1145_002:0112b15": "通曰。將尋至道。要絕苦原。息苦之因。無過斷惡。造愆",
    "X61n1145_002:0112b16": "之境。實在娑婆。積此怨嫌。已成愛結。今日審察。倒想",
    "X61n1145_002:0112b17": "所纏。若欲具了眾生體唯佛性。相即普親。諸佛大悲",
    "X61n1145_002:0112b18": "權應。隨形六道。跡示同凡。作此解心。人皆共委。如論",
    "X61n1145_002:0112b19": "起行。實驗全無。知之非難。行者難矣。",
    "X61n1145_002:0112b20": "只可想此法。仰歎非虗。已作之愆。特生重悔。當生過",
    "X61n1145_002:0112b21": "惡。誓不更為。專念佛名。及修諸行。迴生淨土。如救頭",
    "X61n1145_002:0112b22": "然。此界沉淪。吟嗟失路。且安神極樂。果證無生。自行",
    "X61n1145_002:0112b23": "既成。翻歸五濁。大悲化物。等濟羣機。",
    "X61n1145_002:0112b24": "論解。則不出念自身罪惡。談行。則一聲等並皆往",
    "X61n1145_002:0112c01": "生。信行心具。十即十生。百即百生。故言非虗也。頭",
    "X61n1145_002:0112c02": "然。頭上火然也。吟嗟。傷歎之聲也。",
    "X61n1145_002:0112c03": "勿停一途。不進別徑。但須運心動念。先為業對怨酬。",
    "X61n1145_002:0112c04": "徑。直道也。所修妙業。先絕怨結。蓋擬償其罪因也。",
    "X61n1145_002:0112c05": "願捨苦因。同生妙樂。彼皆領受。遂捨怨嫌。不可緣茲",
    "X61n1145_002:0112c06": "乃懷疑難。",
    "X61n1145_002:0112c07": "願生淨土。橫截五惡。故言捨苦因也。自業既威。亦",
    "X61n1145_002:0112c08": "施怨結。故俱成因。同生彼也。一味國界。何怨之有。",
    "X61n1145_002:0112c09": "故言遂捨。",
    "X61n1145_002:0112c10": "第五疑曰。方今之際。去聖時遙。下品凡愚。正合禮懺",
    "X61n1145_002:0112c11": "地藏菩薩。當今有緣。理可專稱。並念三寶。",
    "X61n1145_002:0112c12": "依地藏十輪經。及本願經。所有悲願。超餘大士。若",
    "X61n1145_002:0112c13": "未來世。有諸下賤等人或奴或婢。乃至諸不自由",
    "X61n1145_002:0112c14": "之人。覺知宿業。要懺悔者。志心瞻禮地藏菩薩形",
    "X61n1145_002:0112c15": "像。更不經三惡道苦。蒙佛付屬。至阿逸多。成佛以",
    "X61n1145_002:0112c16": "來。六道眾生。遣令度脫。若人一日稱菩薩名。勝俱",
    "X61n1145_002:0112c17": "底劫中。稱餘智者德。又聞其名。一聲歷耳。永不經",
    "X61n1145_002:0112c18": "歷三惡道苦。其諸分身。遍滿諸界。一身度于萬億",
    "X61n1145_002:0113a01": "眾生。令歸敬三寶。永離生死。至涅槃。廣如經中說",
    "X61n1145_002:0113a02": "焉。",
    "X61n1145_002:0113a03": "彌陀淨土。上行人修。第二階根。能得生念。今既時當",
    "X61n1145_002:0113a04": "濁惡。性欲卑微。那得輙行上人之法。上學下法。迂會",
    "X61n1145_002:0113a05": "稽留。下起上修。障道受苦。法根不會。豈得成功。",
    "X61n1145_002:0113a06": "迂。遠也。會。合也。稽留。疑滯不通也。",
    "X61n1145_002:0113a07": "通曰。仁者所言。非無教旨。習而未久。乃發斯疑。停想",
    "X61n1145_002:0113a08": "為通。定開近修。",
    "X61n1145_002:0113a09": "何者。",
    "X61n1145_002:0113a10": "一引聖教。二辨義門。",
    "X61n1145_002:0113a11": "言聖教者。部類既繁。備抄難究。略陳五要。以啟創聞。",
    "X61n1145_002:0113a12": "抄。寫錄之名也。啟。開也。教道之也。創。始也。",
    "X61n1145_002:0113a13": "一者。大集賢護經云。佛告賢護。我涅槃後。諸弟子等。",
    "X61n1145_002:0113a14": "傳此三昧。諸惡比丘。不能信受。傍言魔說。又告賢護。",
    "X61n1145_002:0113a15": "比丘行惡時。諸國相伐時。更相毀謗時。眾生濁惡時",
    "X61n1145_002:0113a16": "有四眾弟子。能傳此法。利益眾生。",
    "X61n1145_002:0113a17": "見經第二第三卷也。",
    "X61n1145_002:0113a18": "二者。藥師經云。文殊菩薩。為像法眾生請云。四眾弟",
    "X61n1145_002:0113a19": "子。求往生西方不定者。念藥師名。即斷疑網。臨命終",
    "X61n1145_002:0113a20": "時。八大菩薩。示往生路。",
    "X61n1145_002:0113a21": "此經前後有四代譯。今文唐玄奘之所譯也。列八",
    "X61n1145_002:0113a22": "聖名。在隨達多笈多。及唐義淨經本。標示其名。二",
    "X61n1145_002:0113a23": "文大意焉。",
    "X61n1145_002:0113a24": "三者。彌陀經云。他方諸佛。共讚釋迦。能於五濁。說難",
    "X61n1145_002:0113b01": "信之法。六方諸佛。舒舌證誠。",
    "X61n1145_002:0113b02": "四者。觀經云。韋提希夫人。為五濁惡不善。五苦所逼",
    "X61n1145_002:0113b03": "眾生。請生淨土。又下輩三品。具造惡業。皆得往生也。",
    "X61n1145_002:0113b04": "五者。無量壽經云。釋迦如來。為五濁眾生說法。令離",
    "X61n1145_002:0113b05": "五惡。除五痛。滅五燒。又當來之世。經道滅盡。我以慈",
    "X61n1145_002:0113b06": "悲哀愍特留此經。止住百年。爾時眾生。起一念信。即",
    "X61n1145_002:0113b07": "生彼國。",
    "X61n1145_002:0113b08": "疑時濁惡。害今所修。故所引文。皆取被於濁世者",
    "X61n1145_002:0113b09": "也。",
    "X61n1145_002:0113b10": "疑曰。所引經教。佛說不虗。未知方便之門。為當盡理",
    "X61n1145_002:0113b11": "之說。通曰。大人之言。必合真趣。向援經教。皆究竟門",
    "X61n1145_002:0113b12": "所以知之。不了之教。涅槃之會釋通。淨土一門。雙林",
    "X61n1145_002:0113b13": "更無疑決。十方諸佛。舒舌印成。據斯二義。故非方便",
    "X61n1145_002:0113b14": "也。",
    "X61n1145_002:0113b15": "一切如來。三業清淨。諸佛所言。無復有異。故皆合",
    "X61n1145_002:0113b16": "真。依像法決疑經。佛告大眾。我將涅槃。若有疑者",
    "X61n1145_002:0113b17": "可速問之。常施菩薩問種種事。於淨土一門也。菩",
    "X61n1145_002:0113b18": "薩不問。則佛亦不決焉。其說丁寧。蓋無可疑也。當",
    "X61n1145_002:0113b19": "知決定顯了之說焉。小經云。六方諸佛。證誠稱讚",
    "X61n1145_002:0113b20": "經言十方。開合之意耳。",
    "X61n1145_002:0113b21": "上來略引聖教。以示說因。自下粗釋義門。用袪疑停。",
    "X61n1145_002:0113b22": "一音演唱各解。萬殊無不並契。地藏弘願。惡趣救生",
    "X61n1145_002:0113b23": "彌陀大悲。十念濟物。不求淨土。恐落三塗。念地藏名。",
    "X61n1145_002:0113b24": "苦苦望救。",
    "X61n1145_002:0113c01": "維摩經云。佛以一音演說法。眾生隨類各得解。故",
    "X61n1145_002:0113c02": "曰一音各解。萬機差殊。一雨冥潤。故云萬殊並契。",
    "X61n1145_002:0113c03": "彌陀本願。誓度娑婆。地藏弘願。意本惡趣。若乖本",
    "X61n1145_002:0113c04": "意。焉得解脫。",
    "X61n1145_002:0113c05": "今勸專心念佛。誓往西方。大命將終。諸佛來應。既生",
    "X61n1145_002:0113c06": "淨國。永絕三塗。苦事不經。無勞請救也。",
    "X61n1145_002:0113c07": "大本曰。大命將終。解有二義。義寂云。死生。為大命。",
    "X61n1145_002:0113c08": "窮通。為小命。憬奧云。命是天地壽三大中之一。故",
    "X61n1145_002:0113c09": "云大。",
    "X61n1145_002:0113c10": "三階宗要。約時機說。千五百年後。不修淨業。設有修",
    "X61n1145_002:0113c11": "者。眾行具成。即第二階。非下凡業也。今觀此意。說上",
    "X61n1145_002:0113c12": "行人。三輩之中。獨明上中生人也。",
    "X61n1145_002:0113c13": "按彼宗意。分別三時。自有異說。今從一說。故云千",
    "X61n1145_002:0113c14": "五百也。三福九品等。謂之眾行也。據今宗而辨之",
    "X61n1145_002:0113c15": "彼之所謂上行。即三中之二類生也。",
    "X61n1145_002:0113c16": "淨土之法。定散俱通。作業淺深。同生極樂。",
    "X61n1145_002:0113c17": "出家清眾。在俗尊賢。屏慮幽居。恬神息亂。能修觀業。",
    "X61n1145_002:0113c18": "定善往生。",
    "X61n1145_002:0114a01": "越世欲染。故曰清眾也。尊賢名德。十住論云。生佛",
    "X61n1145_002:0114a02": "法中。名為貴族。好家中生。",
    "X61n1145_002:0114a03": "志絕榮華。公私事外。不貪俗務。問道勤修。能具三福",
    "X61n1145_002:0114a04": "散因。定生彼國。家資匱乏。事務牽纏。一行能隨。亦生",
    "X61n1145_002:0114a05": "寶界。",
    "X61n1145_002:0114a06": "匱。亦乏也。牽纏。皆曰縛也。",
    "X61n1145_002:0114a07": "今生作罪。乃至闡提。大命將終。苦具來逼。忽逢善友。",
    "X61n1145_002:0114a08": "教念佛名。惡相既除。即生妙剎。",
    "X61n1145_002:0114a09": "此一節忽述觀經下三品意也。",
    "X61n1145_002:0114a10": "大乘善根。下至從生無過。上至迴向終心。約作業淺",
    "X61n1145_002:0114a11": "深。分為上輩三品。小乘之根。初從善趣。上至世第一",
    "X61n1145_002:0114a12": "法。分為中輩三生。大小乘根機。約過輕重。分為下輩",
    "X61n1145_002:0114a13": "三位。",
    "X61n1145_002:0114a14": "簡下三惡。故言善根。初一之至字。恐是衍文。或當",
    "X61n1145_002:0114a15": "改作從也。准經至彼。始得初地。及初果等。所以此",
    "X61n1145_002:0114a16": "取齊迴向終。及世第一以下也○按判三輩機。諸",
    "X61n1145_002:0114a17": "師異解。廣如群疑論等說焉。",
    "X61n1145_002:0114a18": "此即行道淺深。造惡重輕。俱發菩提。願生淨土。隨業",
    "X61n1145_002:0114a19": "多小。皆得往生。",
    "X61n1145_002:0114a20": "不可偏執一隅。謗疑淨業。",
    "X61n1145_002:0114a21": "又言今時濁惡。不合念佛願生西方者。此非博見。",
    "X61n1145_002:0114a22": "大無量壽經云。經道滅盡。佛以慈悲哀愍。特留此經。",
    "X61n1145_002:0114a23": "止住百年。爾時眾生聞名生信。皆生彼國。",
    "X61n1145_002:0114a24": "經文但云聞經意。名經之所詮。而一部之宗致。故",
    "X61n1145_002:0114b01": "云聞名也。黑谷判曰。特留念佛。即斯謂也。或謂經",
    "X61n1145_002:0114b02": "名亦得焉。",
    "X61n1145_002:0114b03": "義云。如來說教。潤益有時。末法萬年。餘經悉滅。彌陀",
    "X61n1145_002:0114b04": "一教。利物偏增。大聖特留百歲。",
    "X61n1145_002:0114b05": "判法滅時。諸師解異。道綽善導。淨影義寂。及法位",
    "X61n1145_002:0114b06": "等皆同。今說如憬興者。依法住記。指於增劫七萬",
    "X61n1145_002:0114b07": "歲後。各據一義。並不相違。二家釋義。出在群疑論",
    "X61n1145_002:0114b08": "矣。",
    "X61n1145_002:0114b09": "時經末法。滿一萬年。一切諸經。並從滅沒。釋迦恩重",
    "X61n1145_002:0114b10": "留教百年。爾時修因。上生妙土。何為預判。不令願生。",
    "X61n1145_002:0114b11": "設疑萬年後。而尚未足許。何預判之。為不願時哉。",
    "X61n1145_002:0114b12": "詳此經文。足除憂悔。勿懷管見。不達通經。",
    "X61n1145_002:0114b13": "晉王獻之傳曰。管中窺豹。時見一班。通經。眾機通",
    "X61n1145_002:0114b14": "信之經。",
    "X61n1145_002:0114b15": "第十二依攝大乘論。會釋別時義者。論云。唯由發願。",
    "X61n1145_002:0114b16": "即得往生安樂者。是別時意。",
    "X61n1145_002:0114b17": "此論本末。譯有四代。今文相似隋唐二論。陳隋二",
    "X61n1145_002:0114b18": "論。名別時意。唐論之中。加一趣字。魏論名曰時節",
    "X61n1145_002:0114b19": "意趣。世親攝論云。言說與意。時分有異。為別時矣。",
    "X61n1145_002:0114b20": "疑曰。准依攝論。判作別時。今教念佛。如何即往。",
    "X61n1145_002:0114b21": "即言一節之骨子也。",
    "X61n1145_002:0114b22": "通曰。今依攝論。判釋別時。與淨土門。一無差殊。",
    "X61n1145_002:0114b23": "何者。",
    "X61n1145_002:0114b24": "由但發願。未可即生。依願念佛。乃成淨業。願行前後。",
    "X61n1145_002:0114c01": "故說別時。非謂念佛不即生也。",
    "X61n1145_002:0114c02": "上古碩德。盛通此義。蓋自損損他。而害於時也。群",
    "X61n1145_002:0114c03": "疑論云。自攝論至此百有餘年。諸德咸見此論文。",
    "X61n1145_002:0114c04": "不修西方淨業矣。",
    "X61n1145_002:0114c05": "第十三會。釋法華經云。若人散亂心。入於塔廟中。一",
    "X61n1145_002:0114c06": "稱南無佛。皆已成佛道。",
    "X61n1145_002:0114c07": "文出于方便品也。",
    "X61n1145_002:0114c08": "疑曰。散心一稱佛。佛果未即成。一生念佛名。何生淨",
    "X61n1145_002:0114c09": "國。",
    "X61n1145_002:0114c10": "通曰。散稱成佛道。道是因不虗。念佛生淨土。報盡生",
    "X61n1145_002:0114c11": "非謬。",
    "X61n1145_002:0114c12": "既植佛種。當生果也。方行正業。乘願得生。佛因不",
    "X61n1145_002:0114c13": "朽。淨業足成。豈虗謬乎。",
    "X61n1145_002:0114c14": "第十四。略明作業方軌。",
    "X61n1145_002:0114c15": "疑曰。宗明念佛。作往生因。未知心慮。作何等解。念佛",
    "X61n1145_002:0114c16": "方軌。其狀若為。",
    "X61n1145_002:0114c17": "通曰。却尋無際。數劫施旋。設使修因。多虗少實。但求",
    "X61n1145_002:0114c18": "名利。妄計我人。廣作善緣。不為正理。沈淪惡趣。受苦",
    "X61n1145_002:0115a01": "無窮。",
    "X61n1145_002:0115a02": "聖主彌陀。流名攝化。果成為佛。十劫已經。我等愚癡。",
    "X61n1145_002:0115a03": "唯貪造惡。雖學佛法。現世求名。自是非他。恒生慠慢。",
    "X61n1145_002:0115a04": "追求衣食。日夜勞勤。設有餘功。用隨惡儻。",
    "X61n1145_002:0115a05": "造惡難捨。如悋惜物。故曰貪也。慠與傲同。慢也。",
    "X61n1145_002:0115a06": "若也不逢善友。淨土豈聞。一旦無常。還歸惡道。今逢",
    "X61n1145_002:0115a07": "大善知識。共我有緣。教我思維。捨諸惡行。得聞阿彌",
    "X61n1145_002:0115a08": "陀佛。本願慈悲。",
    "X61n1145_002:0115a09": "老少男女。能說此法。謂之善知識也。令人出離。大",
    "X61n1145_002:0115a10": "哉德也。",
    "X61n1145_002:0115a11": "十劫已來。恒流正法。我由障故。今日始聞。五內悲傷。",
    "X61n1145_002:0115a12": "特生恥恨。瞋起貪行癡生。",
    "X61n1145_002:0115a13": "五內。五情也。一曰五臟也。文選云。轅馬悲且鳴。哀",
    "X61n1145_002:0115a14": "鬱傷五內。",
    "X61n1145_002:0115a15": "但修四修。以為正業。",
    "X61n1145_002:0115a16": "俱舍及攝論。並明四修。是雖聖道修行相貌。而淨",
    "X61n1145_002:0115a17": "教中。此業亦要。故善導等。同勸進焉。隨義轉用而",
    "X61n1145_002:0115a18": "已。",
    "X61n1145_002:0115a19": "一者。長時修。首從初發心。乃至菩提。恒作淨因。終無",
    "X61n1145_002:0115a20": "退轉。",
    "X61n1145_002:0115a21": "二者。若恭敬修。此復有五。一恭敬有緣聖人。謂行住",
    "X61n1145_002:0115a22": "坐臥。不背西方。涕唾便利。不向西方也。二敬有緣像",
    "X61n1145_002:0115a23": "教。謂造西方彌陀像變。不能廣作。但作一佛二菩薩。",
    "X61n1145_002:0115a24": "亦得。教者。彌陀經等。五色袋盛。自讀教他。此之經像。",
    "X61n1145_002:0115b01": "安置室中。六時禮懺。華香供養。特生尊重。三者。敬有",
    "X61n1145_002:0115b02": "緣善知識。謂宣淨土教者。若千由旬。十由旬以來。並",
    "X61n1145_002:0115b03": "須敬重。親近供養。別學之者。總起敬心。與己不同。但",
    "X61n1145_002:0115b04": "知深敬也。若生輕慢。得罪無窮。故須總敬。即除行障。",
    "X61n1145_002:0115b05": "四敬同緣伴。謂同修業者。自雖障重獨業不成。要藉",
    "X61n1145_002:0115b06": "良朋。方能作行。扶危救厄。助力相資。同伴善緣。深相",
    "X61n1145_002:0115b07": "保重。五敬三寶。同體別相。並合深敬。不能具錄。為淺",
    "X61n1145_002:0115b08": "行者。不果依修。住持三寶者。與今淺識人。作大因緣。",
    "X61n1145_002:0115b09": "今粗料簡。言佛寶者。謂雕檀繡綺。素質金容。鏤玉圖",
    "X61n1145_002:0115b10": "繒。磨石削土。此之靈像。特可尊奉。暫爾觀形。罪消增",
    "X61n1145_002:0115b11": "福。若生少慢。長惡善亡。但想尊容。當見真佛。言法寶",
    "X61n1145_002:0115b12": "者。三乘教旨。法界所流。名句所詮。能生解緣。故須珍",
    "X61n1145_002:0115b13": "仰。以發慧基。抄寫尊經。恒安淨室。箱函盛貯。並合嚴",
    "X61n1145_002:0115b14": "敬。讀誦之時。身手清潔。言僧寶者。聖僧菩薩。破戒之",
    "X61n1145_002:0115b15": "流。等心起敬。勿生慢想。",
    "X61n1145_002:0115b16": "有緣聖人。淨土聖眾也。往生禮讚曰。恭敬禮拜彼",
    "X61n1145_002:0115b17": "佛。及彼一切聖眾等矣。造像變者。通雕盡依正二",
    "X61n1145_002:0115b18": "報也。異學異見之徒。動妨行者。若慢若諍。實為障",
    "X61n1145_002:0115b19": "緣。吾高祖制曰。諍論之場。諸煩惱競起。智者去之",
    "X61n1145_002:0115b20": "百由旬矣。可不慎乎。檀。栴檀也。綺。綢綾也。拜像尊",
    "X61n1145_002:0115b21": "而作真佛想。故曰當見等也。或可由想形像。而終",
    "X61n1145_002:0115b22": "感真佛也。經佛身觀。以次像觀者。可復思焉。法界",
    "X61n1145_002:0115b23": "所流等。者梁攝論云。無分別智。真如所流。因斯智",
    "X61n1145_002:0115b24": "流。分別後得。所生大悲。因此大悲。安立正法。此之",
    "X61n1145_002:0115c01": "法是大悲所流矣。聖僧即名二乘。本業經曰。有而",
    "X61n1145_002:0115c02": "犯者。勝無不犯。故云等敬也。",
    "X61n1145_002:0115c03": "三者。無間修。謂常念佛。作往生心。於一切時。心恒想",
    "X61n1145_002:0115c04": "巧。譬若有人被他抄掠。身為下賤。備受艱辛。忽思父",
    "X61n1145_002:0115c05": "母。欲走歸國。行裝未辦。猶在他鄉。日夜思惟。苦不堪",
    "X61n1145_002:0115c06": "忍。無時暫捨。不念爺孃。為計既成。便歸得達。親近父",
    "X61n1145_002:0115c07": "母。縱任歡娛。行者亦然。往因煩惱。壞亂善心。福智珍",
    "X61n1145_002:0115c08": "財。並皆散失。久流生死。制不自由。恒與魔王。而作僕",
    "X61n1145_002:0115c09": "使。驅馳六道。苦切身心。今遇善緣。忽聞彌陀慈父。不",
    "X61n1145_002:0115c10": "違弘願。濟拔群生。日夜驚忙。發心願往。所以精勤不",
    "X61n1145_002:0115c11": "倦。當念佛恩。報盡為期。心恒計念。",
    "X61n1145_002:0115c12": "元曉師云。心是業主。受生之本。心若西逝。業亦隨",
    "X61n1145_002:0115c13": "之。法鼓經云。但知彼方有佛。作往生意。亦得往生。",
    "X61n1145_002:0115c14": "故勸使想巧也。",
    "X61n1145_002:0115c15": "四者。無餘修。謂專求極樂。禮念彌陀。但諸餘業行。不",
    "X61n1145_002:0115c16": "令雜起。所作之業。日別須修。念佛讀經。不留餘課耳。",
    "X61n1145_002:0115c17": "念佛通觀及稱也○宗明五行。何局二種也。謂念",
    "X61n1145_002:0115c18": "佛本願。正定之業。五中為要。經能詮之。故兼讀焉。",
    "X61n1145_002:0116a01": "廣略得中。便於正行也。",
    "X61n1145_002:0116a02": "夫以生居像季。去聖斯遙。道預三乘。無方契悟。人天",
    "X61n1145_002:0116a03": "兩位。躁動不安。智博情弘。能堪久處。若也識癡行淺。",
    "X61n1145_002:0116a04": "恐溺幽塗。",
    "X61n1145_002:0116a05": "大集月藏分云。我正法住五百年。像法住千年。依",
    "X61n1145_002:0116a06": "魯春秋。當周匡王班。四年壬子。佛般涅槃。從彼壬",
    "X61n1145_002:0116a07": "子。凡歷一千二百四十有餘年。今師傳法。故云生",
    "X61n1145_002:0116a08": "居像季等也。躁。動也。",
    "X61n1145_002:0116a09": "必須遠跡娑婆。棲神淨域。",
    "X61n1145_002:0116a10": "仰願同緣正事。敬發身心。依此一宗。定為拒割。",
    "X61n1145_002:0116a11": "幸勿縈心世利。牢懼非常。聲追安遠之風。奚殊電影。",
    "X61n1145_002:0116a12": "德過肇生之節。詎謝乾城。",
    "X61n1145_002:0116a13": "智論曰。日初出時。在大海邊。見城門樓櫓宮殿。行",
    "X61n1145_002:0116a14": "人出入。日轉高轉滅。可眼眂見而無有實。名乾闥",
    "X61n1145_002:0116a15": "婆城。道安慧遠。同世於晉朝。名流於四方。僧肇道",
    "X61n1145_002:0116a16": "生。師事於羅什。德溢乎海內。一旦魂斷。事等幻夢",
    "X61n1145_002:0116a17": "矣。",
    "X61n1145_002:0116a18": "三空九斷之文。理幽言博。十地五修之教。義奧詞繁。",
    "X61n1145_002:0116a19": "功非一簣之能。業成數載之慮。豈剎那之分。念積塵",
    "X61n1145_002:0116a20": "沙。方宣九有之奇。心恒造境。境述二無之妙。識戀邪",
    "X61n1145_002:0116a21": "魔。將崇達妄之由。生期分促。待植會真之智。死路非",
    "X61n1145_002:0116a22": "運。",
    "X61n1145_002:0116a23": "人法俱空。謂之三空。九無得之道斷九惑。是為九",
    "X61n1145_002:0116a24": "斷。五重唯識。名曰五修。或般若禪。攝為五度者是",
    "X61n1145_002:0116b01": "也。簣。土籠也。書曰。為山九仞。功虧一簣。九有。九有",
    "X61n1145_002:0116b02": "情居。如俱舍論說焉。心如工畵師。能造種種境。識",
    "X61n1145_002:0116b03": "如颺野馬。常逐彼彼妄。故曰。造境戀邪也○凡此",
    "X61n1145_002:0116b04": "一節。顯穢土行難成。欲使人捨聖道而歸淨土也。",
    "X61n1145_002:0116b05": "未若屏慮持齋。息多聞之廣業。安神慧浦。興少學之",
    "X61n1145_002:0116b06": "軍修。",
    "X61n1145_002:0116b07": "慧浦。念佛之行也。觀稱雖異。而慧為基。浦。水濵也。",
    "X61n1145_002:0116b08": "遺教經。智慧水。即其義也。軍。當改作單也。",
    "X61n1145_002:0116b09": "運竭穢方。涉遙邦之上苑。靈居淨國。託妙質於金臺。",
    "X61n1145_002:0116b10": "同至道於慈顏。折疑何停。感悲音於聖德。解證無生。",
    "X61n1145_002:0116b11": "弘益滋繁。可略云爾。粗陳蠡酌。以簡良水。",
    "X61n1145_002:0116b12": "過十萬億土。有七寶樹林。故云遙邦上苑。虗無之",
    "X61n1145_002:0116b13": "身。無極之體。故云妙質也。至道名所證理。分得果",
    "X61n1145_002:0116b14": "德。是云同慈顏也。觀世音。大勢至。以大悲音聲為",
    "X61n1145_002:0116b15": "說甚深法。故云感等也。滋繁。言多也。文選云。以蠡",
    "X61n1145_002:0116b16": "測海。",
    "X61n1145_002:0116b17": "起行全功。莫能府就也。",
    "X61n1145_002:0116b18": "府與俯同。禮記云。過之者。俯而就之。不至焉者。跂",
    "X61n1145_002:0116b19": "而及之。",
    "X61n1145_002:0116b20": "西方要決釋難通規。",
    "X61n1145_002:0116b21": "首題稱云釋疑。言之左右焉耳。",
    "X61n1145_002:0116b22": "西方要決科註卷下(終)"
}