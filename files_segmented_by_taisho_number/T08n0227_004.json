{
    "T08n0227_004:0551c03": "小品般若波羅蜜經卷第四",
    "T08n0227_004:0551c05": "後秦龜茲國三藏鳩摩羅什譯",
    "T08n0227_004:0551c06": "9 歎淨品歎淨品第九",
    "T08n0227_004:0551c07": "爾時舍利弗白佛言：「世尊！是淨甚深。」佛言：「淨",
    "T08n0227_004:0551c08": "故。」「世尊！是淨明。」佛言：「淨故。」「世尊！是淨不生欲",
    "T08n0227_004:0551c09": "界，不生色界，不生無色界。」佛言：「淨故。」「世尊！是",
    "T08n0227_004:0551c10": "淨無垢無淨。」佛言：「淨故。」「世尊！是淨無得無果。」",
    "T08n0227_004:0551c11": "佛言：「淨故。」「世尊！是淨不作不起。」佛言：「淨故。」「世",
    "T08n0227_004:0551c12": "尊！是淨無知。」佛言：「淨故。」「世尊！是淨不知色，",
    "T08n0227_004:0551c13": "不知受、想、行、識。」佛言：「淨故。」「世尊！般若波羅蜜",
    "T08n0227_004:0551c14": "於薩婆若不增不減。」佛言：「淨故。」「世尊！般若波",
    "T08n0227_004:0551c15": "羅蜜淨故，於法無所取。」佛言：「淨故。」爾時須菩",
    "T08n0227_004:0551c16": "提白佛言：「世尊！我淨故，色淨。」佛言：「畢竟淨故。」",
    "T08n0227_004:0551c17": "「世尊！我淨故，受、想、行、識淨。」佛言：「畢竟淨故。」「世",
    "T08n0227_004:0551c18": "尊！我淨故，果淨。」佛言：「畢竟淨故。」「世尊！我淨故，",
    "T08n0227_004:0551c19": "薩婆若淨。」佛言：「畢竟淨故。」「世尊！我淨故，無得",
    "T08n0227_004:0551c20": "無果。」佛言：「畢竟淨故。」「世尊！我無邊故，色無邊。」",
    "T08n0227_004:0551c21": "佛言：「畢竟淨故。」「世尊！我無邊故，受、想、行、識無",
    "T08n0227_004:0551c22": "邊。」佛言：「畢竟淨故。」「世尊！如是，如是，名菩薩般",
    "T08n0227_004:0551c23": "若波羅蜜耶？」「須菩提！畢竟淨故。」「世尊！般若波",
    "T08n0227_004:0551c24": "羅蜜非此岸，非彼岸，非中流。」佛言：「畢竟淨故。」",
    "T08n0227_004:0551c25": "「世尊！菩薩若如是亦分別，即失般若波羅蜜，",
    "T08n0227_004:0551c26": "即遠般若波羅蜜。」佛言：「善哉，善哉！須菩提！從",
    "T08n0227_004:0551c27": "名相故生著。」「希有，世尊！善說般若波羅蜜中",
    "T08n0227_004:0551c28": "著。」爾時舍利弗語須菩提：「何因緣故，名為著？」",
    "T08n0227_004:0551c29": "「舍利弗！若善男子、善女人，分別色空，即名為",
    "T08n0227_004:0552a01": "著；分別受、想、行、識空，即名為著；分別過去法、",
    "T08n0227_004:0552a02": "未來法、現在法，即名為著。初發心菩薩，得若",
    "T08n0227_004:0552a03": "干福德，即名為著。」釋提桓因問須菩提言：「何",
    "T08n0227_004:0552a04": "因緣，是事名為著？」「憍尸迦！是人分別是心，以",
    "T08n0227_004:0552a05": "是心迴向阿耨多羅三藐三菩提。憍尸迦！心性",
    "T08n0227_004:0552a06": "不可迴向。是故，菩薩若欲教他化人阿耨",
    "T08n0227_004:0552a07": "多羅三藐三菩提，應如諸法實相，示教利喜。",
    "T08n0227_004:0552a08": "如是則不自傷，是佛所許，是佛所教。善男子、",
    "T08n0227_004:0552a09": "善女人，亦離諸著。」爾時佛讚須菩提言：「善哉，",
    "T08n0227_004:0552a10": "善哉！汝能示諸菩薩著法。須菩提！我當更說",
    "T08n0227_004:0552a11": "微細著法。汝今善聽！」須菩提言：「唯然受教。」佛",
    "T08n0227_004:0552a12": "言：「若善男子、善女人，取相念諸佛，隨所取相，",
    "T08n0227_004:0552a13": "皆名為著。過去、未來、現在諸佛所有無漏法，",
    "T08n0227_004:0552a14": "皆隨喜。隨喜已，迴向阿耨多羅三藐三菩提，",
    "T08n0227_004:0552a15": "即亦是著。何以故？須菩提！諸法性，非過去，非",
    "T08n0227_004:0552a16": "未來，非現在，不可取相，不可緣，不可見，不可",
    "T08n0227_004:0552a17": "聞，不可覺，不可知，不可迴向。」「世尊！是諸法",
    "T08n0227_004:0552a18": "性甚深。」佛言：「畢竟離故。」「世尊！我敬禮般若波",
    "T08n0227_004:0552a19": "羅蜜。」佛言：「佛得是無作法故。」「世尊！佛得一切",
    "T08n0227_004:0552a20": "法如是。」「須菩提！如來得一切法。須菩提！法性",
    "T08n0227_004:0552a21": "唯一，無二無三，是性亦非性非作。須菩提！菩",
    "T08n0227_004:0552a22": "薩能如是知，則離諸著。」「世尊！般若波羅蜜甚",
    "T08n0227_004:0552a23": "為難知。」「須菩提！無有知者故。」「世尊！般若波羅",
    "T08n0227_004:0552a24": "蜜不可思議。」「須菩提！般若波羅蜜不可以心",
    "T08n0227_004:0552a25": "知故。」「世尊！般若波羅蜜無所作。」「須菩提！作者",
    "T08n0227_004:0552a26": "不可得故。」「世尊！菩薩當云何行般若波羅蜜？」",
    "T08n0227_004:0552a27": "「須菩提！若菩薩不行色，即行般若波羅蜜。不",
    "T08n0227_004:0552a28": "行受、想、行、識，即行般若波羅蜜。若不行色不",
    "T08n0227_004:0552a29": "滿足，即行般若波羅蜜。不行受、想、行、識不滿",
    "T08n0227_004:0552b01": "足，即行般若波羅蜜。何以故？色不滿足則",
    "T08n0227_004:0552b02": "非色，受、想、行、識不滿足，則非識。若能如是行",
    "T08n0227_004:0552b03": "不滿足相，即行般若波羅蜜。」須菩提言：「希有，",
    "T08n0227_004:0552b04": "世尊！於諸著中，說無所著。」「須菩提！若菩薩不",
    "T08n0227_004:0552b05": "行色，不著相，即行般若波羅蜜。不行受、想、行、",
    "T08n0227_004:0552b06": "識，不著相，即行般若波羅蜜。菩薩如是行於",
    "T08n0227_004:0552b07": "色不生著，於受、想、行、識不生著，於須陀洹果、",
    "T08n0227_004:0552b08": "斯陀含果、阿那含果、阿羅漢果、辟支佛道不生",
    "T08n0227_004:0552b09": "著，乃至薩婆若亦不生著。何以故？過諸著故，",
    "T08n0227_004:0552b10": "名無礙薩婆若。須菩提！菩薩欲過諸著，應如",
    "T08n0227_004:0552b11": "是思惟般若波羅蜜。」須菩提白佛言：「希有，世",
    "T08n0227_004:0552b12": "尊！是法甚深。若說不減，不說亦不減。若說不",
    "T08n0227_004:0552b13": "增，不說亦不增。」佛言：「如是，如是！須菩提！如佛",
    "T08n0227_004:0552b14": "盡壽稱讚虛空。虛空不減，不稱讚亦不減；稱",
    "T08n0227_004:0552b15": "讚不增，不稱讚亦不增。須菩提！譬如稱讚幻",
    "T08n0227_004:0552b16": "所化人亦不喜，不稱讚亦不瞋。須菩提！諸法",
    "T08n0227_004:0552b17": "性亦如是。若說亦不增，不說亦不減。」「世尊！菩",
    "T08n0227_004:0552b18": "薩所為甚難。修行般若波羅蜜時，心無增減，",
    "T08n0227_004:0552b19": "亦不退不轉。世尊！修習般若波羅蜜，如修習",
    "T08n0227_004:0552b20": "虛空。世尊！菩薩為度一切眾生故，發大莊嚴，",
    "T08n0227_004:0552b21": "應當敬禮。世尊！菩薩為眾生故，發大莊嚴，如",
    "T08n0227_004:0552b22": "人與虛空共鬪。世尊！菩薩為眾生故，發大莊",
    "T08n0227_004:0552b23": "嚴，如人與虛空諍訟。世尊！是菩薩名為發大",
    "T08n0227_004:0552b24": "莊嚴。世尊！菩薩為眾生故，發大莊嚴，如人欲",
    "T08n0227_004:0552b25": "舉虛空。世尊！是菩薩名為度精進彼岸，名為",
    "T08n0227_004:0552b26": "勇健，名為同虛空諸法，故發阿耨多羅三藐",
    "T08n0227_004:0552b27": "三菩提。」爾時會中有一比丘作是念：「我敬禮",
    "T08n0227_004:0552b28": "般若波羅蜜。般若波羅蜜中，無有法生，無有",
    "T08n0227_004:0552b29": "法滅。」爾時釋提桓因語須菩提：「若菩薩修習",
    "T08n0227_004:0552c01": "深般若波羅蜜，為修習何法？」「憍尸迦！若菩薩",
    "T08n0227_004:0552c02": "修習深般若波羅蜜，即是修習虛空。」釋提桓",
    "T08n0227_004:0552c03": "因白佛言：「世尊！若人能受持讀誦般若波羅",
    "T08n0227_004:0552c04": "蜜，我當守護。」須菩提語釋提桓因：「汝見是法可",
    "T08n0227_004:0552c05": "守護耶？」釋提桓因言：「不見也。」「憍尸迦！若菩薩",
    "T08n0227_004:0552c06": "如般若波羅蜜所說行，即是守護。若菩薩或",
    "T08n0227_004:0552c07": "時遠離般若波羅蜜，人若非人則得其便。憍",
    "T08n0227_004:0552c08": "尸迦！若人欲守護行般若波羅蜜者，則為欲",
    "T08n0227_004:0552c09": "守護虛空。憍尸迦！於意云何？汝能守護響不？」",
    "T08n0227_004:0552c10": "釋提桓因言：「不能也。」「憍尸迦！菩薩亦如是行",
    "T08n0227_004:0552c11": "般若波羅蜜，知一切法空如響，如是亦不分",
    "T08n0227_004:0552c12": "別，當知是為行般若波羅蜜。」爾時佛以神力，",
    "T08n0227_004:0552c13": "令三千大千世界所有四天王天，及諸釋提桓",
    "T08n0227_004:0552c14": "因、娑婆世界主、諸梵天王，皆來至佛所，頭面",
    "T08n0227_004:0552c15": "禮佛足，却住一面。四天王、諸釋提桓因、諸梵",
    "T08n0227_004:0552c16": "天王等，以佛神力，得見千佛，如是相，如是名，",
    "T08n0227_004:0552c17": "說般若波羅蜜品者，皆名須菩提。難問者亦",
    "T08n0227_004:0552c18": "如釋提桓因、彌勒菩薩，當成阿耨多羅三藐",
    "T08n0227_004:0552c19": "三菩提。亦於此土，說般若波羅蜜。爾時須菩",
    "T08n0227_004:0552c20": "提白佛言：「世尊！彌勒菩薩成阿耨多羅三藐",
    "T08n0227_004:0552c21": "三菩提時，於是處云何說般若波羅蜜？」「須菩",
    "T08n0227_004:0552c22": "提！彌勒菩薩成阿耨多羅三藐三菩提時，說",
    "T08n0227_004:0552c23": "般若波羅蜜，不說色空，不說受、想、行、識空；不",
    "T08n0227_004:0552c24": "說色縛，不說色解；不說受、想、行、識縛，不說受、",
    "T08n0227_004:0552c25": "想、行、識解。」須菩提言：「世尊！般若波羅蜜清淨？」",
    "T08n0227_004:0552c26": "佛言：「色淨故，般若波羅蜜清淨。」「受、想、行、識淨",
    "T08n0227_004:0552c27": "故，般若波羅蜜清淨？」佛言：「虛空淨故，般若波",
    "T08n0227_004:0552c28": "羅蜜清淨；色無染故，般若波羅蜜清淨；受、想、",
    "T08n0227_004:0552c29": "行、識無染故，般若波羅蜜清淨。須菩提！虛空",
    "T08n0227_004:0553a01": "無染故，般若波羅蜜清淨。」「世尊！若有善男子、",
    "T08n0227_004:0553a02": "善女人，能受持讀誦般若波羅蜜者，終不橫",
    "T08n0227_004:0553a03": "死。若干百千諸天，皆共隨從。若月八日、十四",
    "T08n0227_004:0553a04": "日、十五日、二十三日、二十九日、三十日，在在",
    "T08n0227_004:0553a05": "處處，說般若波羅蜜，其福甚多。」佛言：「如是，如",
    "T08n0227_004:0553a06": "是！須菩提！是人說般若波羅蜜，得福甚多。須",
    "T08n0227_004:0553a07": "菩提！般若波羅蜜多有留難。何以故？般若波",
    "T08n0227_004:0553a08": "羅蜜是大珍寶，於法無所著，無所取。所以者",
    "T08n0227_004:0553a09": "何？謂諸法無所有，不可得故。須菩提！般若波",
    "T08n0227_004:0553a10": "羅蜜無所得故，無能染污。何以故？般若波羅",
    "T08n0227_004:0553a11": "蜜以無法故，名為無染般若波羅蜜。般若波",
    "T08n0227_004:0553a12": "羅蜜無污故，諸法亦無污。若如是，亦不分",
    "T08n0227_004:0553a13": "別。名為行般若波羅蜜。須菩提！般若波羅蜜",
    "T08n0227_004:0553a14": "無有法，若見若不見，無有法若取若捨。」是時",
    "T08n0227_004:0553a15": "若干百千諸天子，踊躍歡喜，於虛空中同聲",
    "T08n0227_004:0553a16": "唱言：「我於閻浮提，再見法輪轉。」須菩提語諸",
    "T08n0227_004:0553a17": "天子：「非初轉，非二轉。何以故？般若波羅蜜法",
    "T08n0227_004:0553a18": "中，無轉無還。」佛告須菩提：「摩訶波羅蜜是菩",
    "T08n0227_004:0553a19": "薩般若波羅蜜，所謂於一切法無轉無著。得",
    "T08n0227_004:0553a20": "阿耨多羅三藐三菩提，亦無所得。轉法輪時，亦",
    "T08n0227_004:0553a21": "無所轉，無法可還，無法可示，無法可見。是法",
    "T08n0227_004:0553a22": "不可得故。何以故？須菩提！空不轉不還，無相",
    "T08n0227_004:0553a23": "無作，無起無生，無所有，不轉不還，如是說名",
    "T08n0227_004:0553a24": "為說般若波羅蜜。無聽者，無受者，無證者，亦",
    "T08n0227_004:0553a25": "無以法作福田者。」須菩提白佛言：「世尊！無邊",
    "T08n0227_004:0553a26": "波羅蜜是般若波羅蜜，虛空無邊故。世尊！正",
    "T08n0227_004:0553a27": "波羅蜜是般若波羅蜜，諸法平等故。世尊！離",
    "T08n0227_004:0553a28": "波羅蜜是般若波羅蜜，諸法性離故。世尊！不",
    "T08n0227_004:0553a29": "可破波羅蜜是般若波羅蜜，諸法不可得故。",
    "T08n0227_004:0553b01": "世尊！無處波羅蜜是般若波羅蜜，諸法無形",
    "T08n0227_004:0553b02": "無名故。世尊！無去波羅蜜是般若波羅蜜，諸",
    "T08n0227_004:0553b03": "法無來故。世尊！無奪波羅蜜是般若波羅蜜，",
    "T08n0227_004:0553b04": "諸法不可取故。世尊！盡波羅蜜是般若波羅",
    "T08n0227_004:0553b05": "蜜，諸法無盡故。世尊！無生波羅蜜是般若波",
    "T08n0227_004:0553b06": "羅蜜，諸法無生故。世尊！無作波羅蜜是般若",
    "T08n0227_004:0553b07": "波羅蜜，作者不可得故。世尊！不出波羅蜜是",
    "T08n0227_004:0553b08": "般若波羅蜜，出者不可得故。世尊！不至波羅",
    "T08n0227_004:0553b09": "蜜是般若波羅蜜，無退沒故。世尊！無垢波羅",
    "T08n0227_004:0553b10": "蜜是般若波羅蜜，諸煩惱清淨故。世尊！無污",
    "T08n0227_004:0553b11": "波羅蜜是般若波羅蜜，處不污故。世尊！不滅",
    "T08n0227_004:0553b12": "波羅蜜是般若波羅蜜，諸法離前際故。世尊！",
    "T08n0227_004:0553b13": "幻波羅蜜是般若波羅蜜，諸法不生故。世尊！",
    "T08n0227_004:0553b14": "夢波羅蜜是般若波羅蜜，意識平等故。世尊！",
    "T08n0227_004:0553b15": "不戲波羅蜜是般若波羅蜜，諸戲平等故。世",
    "T08n0227_004:0553b16": "尊！不念波羅蜜是般若波羅蜜，諸念不生故。",
    "T08n0227_004:0553b17": "世尊！不動波羅蜜是般若波羅蜜，法性常住",
    "T08n0227_004:0553b18": "故。世尊！離欲波羅蜜是般若波羅蜜，諸法不",
    "T08n0227_004:0553b19": "虛誑故。世尊！不起波羅蜜是般若波羅蜜，諸",
    "T08n0227_004:0553b20": "法無分別故。世尊！寂滅波羅蜜是般若波羅",
    "T08n0227_004:0553b21": "蜜，諸法相不可得故。世尊！無煩惱波羅蜜是",
    "T08n0227_004:0553b22": "般若波羅蜜，諸法無過咎故。世尊！無眾生波",
    "T08n0227_004:0553b23": "羅蜜是般若波羅蜜，眾生際不可得故。世尊！",
    "T08n0227_004:0553b24": "不斷波羅蜜是般若波羅蜜，諸法不起故。世",
    "T08n0227_004:0553b25": "尊！無二邊波羅蜜是般若波羅蜜，諸法無著",
    "T08n0227_004:0553b26": "故。世尊！不異波羅蜜是般若波羅蜜，諸法不",
    "T08n0227_004:0553b27": "和合故。世尊！不著波羅蜜是般若波羅蜜，不",
    "T08n0227_004:0553b28": "分別聲聞、辟支佛地故。世尊！不分別波羅蜜",
    "T08n0227_004:0553b29": "是般若波羅蜜，諸分別平等故。世尊！無量波",
    "T08n0227_004:0553c01": "羅蜜是般若波羅蜜，量法不生故。世尊！虛空",
    "T08n0227_004:0553c02": "波羅蜜是般若波羅蜜，諸法無障礙故。世尊！",
    "T08n0227_004:0553c03": "不生波羅蜜是般若波羅蜜，諸法不起故。世",
    "T08n0227_004:0553c04": "尊！無常波羅蜜是般若波羅蜜，諸法不失故。",
    "T08n0227_004:0553c05": "世尊！苦波羅蜜是般若波羅蜜，諸法無苦惱",
    "T08n0227_004:0553c06": "故。世尊！無我波羅蜜是般若波羅蜜，諸法無",
    "T08n0227_004:0553c07": "所貪著故。世尊！空波羅蜜是般若波羅蜜，諸",
    "T08n0227_004:0553c08": "法無所得故。世尊！無相波羅蜜是般若波羅",
    "T08n0227_004:0553c09": "蜜，諸法相不可得故。世尊！無作波羅蜜是般",
    "T08n0227_004:0553c10": "若波羅蜜，諸法無所成故。世尊！力波羅蜜是",
    "T08n0227_004:0553c11": "般若波羅蜜，諸法不可破故。世尊！無量佛法",
    "T08n0227_004:0553c12": "波羅蜜是般若波羅蜜，過算數法故。世尊！無",
    "T08n0227_004:0553c13": "所畏波羅蜜是般若波羅蜜，心不沒故。世尊！",
    "T08n0227_004:0553c14": "如波羅蜜是般若波羅蜜，諸法不異故。世尊！",
    "T08n0227_004:0553c15": "自然波羅蜜是般若波羅蜜，諸法無性故。」",
    "T08n0227_004:0553c16": "10 不可思議品摩訶般若波羅蜜不可思議品第十",
    "T08n0227_004:0553c17": "爾時釋提桓因作是念：「若人得聞般若波羅",
    "T08n0227_004:0553c18": "蜜者，當知是人，已曾供養諸佛，何況受持讀",
    "T08n0227_004:0553c19": "誦，如所說學，如所說行。若人聞說深般若波",
    "T08n0227_004:0553c20": "羅蜜，受持讀誦，如所說行當知是人，已曾多",
    "T08n0227_004:0553c21": "供養佛，廣問其義，於過去諸佛，聞深般若波",
    "T08n0227_004:0553c22": "羅蜜，不驚不怖。」爾時舍利弗白佛言：「世尊！若",
    "T08n0227_004:0553c23": "菩薩摩訶薩，能信解深般若波羅蜜，當知是",
    "T08n0227_004:0553c24": "菩薩，如阿毘跋致。何以故？世尊！若人於過去",
    "T08n0227_004:0553c25": "世，不久行深般若波羅蜜，則不能信解。世尊！",
    "T08n0227_004:0553c26": "若有誹謗拒逆般若波羅蜜，當知是人，久已",
    "T08n0227_004:0553c27": "誹謗拒逆般若波羅蜜。何以故？是人於深般",
    "T08n0227_004:0553c28": "若波羅蜜無有信心，無清淨心，亦不問諸佛",
    "T08n0227_004:0553c29": "及諸佛弟子所疑。」爾時釋提桓因語舍利弗：",
    "T08n0227_004:0554a01": "「是般若波羅蜜甚深。若不久行菩薩道，不能",
    "T08n0227_004:0554a02": "信解，有何可怪。若人敬禮般若波羅蜜，即是",
    "T08n0227_004:0554a03": "敬禮薩婆若智。」舍利弗言：「如是，如是！憍尸迦！",
    "T08n0227_004:0554a04": "若人敬禮般若波羅蜜，即是敬禮薩婆若智。",
    "T08n0227_004:0554a05": "從般若波羅蜜生諸佛薩婆若智，從薩婆若",
    "T08n0227_004:0554a06": "智還生般若波羅蜜。菩薩應如是住般若波",
    "T08n0227_004:0554a07": "羅蜜，應如是習般若波羅蜜。」釋提桓因白佛",
    "T08n0227_004:0554a08": "言：「世尊！云何菩薩行般若波羅蜜，名為住般",
    "T08n0227_004:0554a09": "若波羅蜜，名為習般若波羅蜜？」佛告釋提桓",
    "T08n0227_004:0554a10": "因言：「善哉，善哉！憍尸迦！汝能問佛是義。汝所",
    "T08n0227_004:0554a11": "問者，皆是佛力。憍尸迦！若菩薩行般若波羅",
    "T08n0227_004:0554a12": "蜜，不住色。若不住色，即是習色，不住受、想、行、",
    "T08n0227_004:0554a13": "識。若不住識，即是習識。復次，憍尸迦！若菩薩",
    "T08n0227_004:0554a14": "不習色，若不習色，即不住色，不習受、想、行、識。",
    "T08n0227_004:0554a15": "若不習識，即不住識。如是，憍尸迦！是名菩薩",
    "T08n0227_004:0554a16": "習般若波羅蜜，住般若波羅蜜。」舍利弗白佛",
    "T08n0227_004:0554a17": "言：「世尊！般若波羅蜜甚深無量無底。」佛告舍",
    "T08n0227_004:0554a18": "利弗：「若菩薩摩訶薩不住色甚深，是為習色",
    "T08n0227_004:0554a19": "甚深；不住受、想、行、識甚深，是為習識甚深。復",
    "T08n0227_004:0554a20": "次，舍利弗！若菩薩摩訶薩不習色甚深，是為",
    "T08n0227_004:0554a21": "不住色甚深；不習受、想、行、識甚深，是為不住",
    "T08n0227_004:0554a22": "識甚深。」「世尊！深般若波羅蜜，應於阿毘跋",
    "T08n0227_004:0554a23": "致菩薩前說，是人聞是，不疑不悔。」爾時釋提",
    "T08n0227_004:0554a24": "桓因語舍利弗：「若於未受記菩薩前說，當有何",
    "T08n0227_004:0554a25": "咎？」「憍尸迦！若未受記菩薩得聞深般若波羅",
    "T08n0227_004:0554a26": "蜜，當知是菩薩久發大乘心，近於受記，不久",
    "T08n0227_004:0554a27": "必得受記。若過一佛二佛，當得受阿耨多羅",
    "T08n0227_004:0554a28": "三藐三菩提記。」佛言：「如是，如是！舍利弗！若未",
    "T08n0227_004:0554a29": "受記菩薩得聞深般若波羅蜜，當知是菩薩",
    "T08n0227_004:0554b01": "久發大乘心。」舍利弗白佛言：「世尊！我今當說",
    "T08n0227_004:0554b02": "譬喻。」佛言：「樂說便說。」「世尊！譬如求菩薩道者，",
    "T08n0227_004:0554b03": "夢坐道場，知是菩薩，當近阿耨多羅三藐三",
    "T08n0227_004:0554b04": "菩提。若求菩薩道者，得聞深般若波羅蜜，當",
    "T08n0227_004:0554b05": "知是菩薩，久發大乘心，善根成就，近於受記，",
    "T08n0227_004:0554b06": "不久必得受記。」佛言：「善哉，善哉！舍利弗！汝承",
    "T08n0227_004:0554b07": "佛神力，復更說之。」「世尊！譬如有人欲過險道，",
    "T08n0227_004:0554b08": "若百由旬，若二百、若三百、若四百、若五百由",
    "T08n0227_004:0554b09": "旬，欲出難時，先見諸相。若見放牛羊者，若見",
    "T08n0227_004:0554b10": "疆界，若見園林。見如是相故，當知此中，必有",
    "T08n0227_004:0554b11": "城邑聚落。見是相已，作是念：『如我所見之相，",
    "T08n0227_004:0554b12": "城邑聚落，去此不遠。』其心安隱，不復畏有怨",
    "T08n0227_004:0554b13": "家賊害。世尊！菩薩亦如是。若得聞深般若",
    "T08n0227_004:0554b14": "波羅蜜，當知是菩薩近於受記，不久必得受",
    "T08n0227_004:0554b15": "記，爾時不畏墮聲聞、辟支佛地。何以故？是菩",
    "T08n0227_004:0554b16": "薩得是本相，所謂得見深般若波羅蜜，得聞",
    "T08n0227_004:0554b17": "深般若波羅蜜。「世尊！譬如有人欲見大海，稍",
    "T08n0227_004:0554b18": "稍前行，若見樹若樹相，若見山若山相，當知",
    "T08n0227_004:0554b19": "是中去海尚遠。若不見樹無樹相，不見山無",
    "T08n0227_004:0554b20": "山相，當知大海去是不遠，大海深故，無有山",
    "T08n0227_004:0554b21": "樹，是人雖不見海，知必近之。世尊！菩薩亦如",
    "T08n0227_004:0554b22": "是，得聞深般若波羅蜜，雖未於現在諸佛前",
    "T08n0227_004:0554b23": "受記，自知必近阿耨多羅三藐三菩提。何以",
    "T08n0227_004:0554b24": "故？我得見聞供養深般若波羅蜜故。「世尊！譬",
    "T08n0227_004:0554b25": "如春時，樹葉零落，當知此樹，華葉果實，將生",
    "T08n0227_004:0554b26": "不久。何以故？本相現故。閻浮提人見樹本相，",
    "T08n0227_004:0554b27": "皆悉歡喜，作是念：『是樹不久當生華葉果實。』",
    "T08n0227_004:0554b28": "世尊！菩薩亦如是。若得見聞深般若波羅蜜，",
    "T08n0227_004:0554b29": "當知是菩薩善根成就，宿世善根因緣故，今",
    "T08n0227_004:0554c01": "得深般若波羅蜜。會中曾有見佛，諸天皆大",
    "T08n0227_004:0554c02": "歡喜，作是念：『先諸菩薩，亦有如是受記本相，",
    "T08n0227_004:0554c03": "是菩薩不久當得受阿耨多羅三藐三菩提",
    "T08n0227_004:0554c04": "記。』「世尊！譬如女人懷妊，轉轉不便，身體疲",
    "T08n0227_004:0554c05": "極，不樂事務，眠臥不安，食飲轉少，苦惱在身，",
    "T08n0227_004:0554c06": "不欲語言，厭本所習，不復憶樂，本相現故，當",
    "T08n0227_004:0554c07": "知是女，將產不久。菩薩善根成就，亦復如是。",
    "T08n0227_004:0554c08": "若得見聞，思惟深般若波羅蜜，當知是菩薩，",
    "T08n0227_004:0554c09": "不久得受阿耨多羅三藐三菩提記。」佛言：「善",
    "T08n0227_004:0554c10": "哉，善哉！舍利弗！汝所樂說者，皆佛神力。」爾時",
    "T08n0227_004:0554c11": "須菩提白佛言：「希有，世尊！如來善說諸菩薩",
    "T08n0227_004:0554c12": "事。」「須菩提！是諸菩薩摩訶薩，長夜多所利益，",
    "T08n0227_004:0554c13": "多所安隱，多所安樂，憐愍世間，得阿耨多羅",
    "T08n0227_004:0554c14": "三藐三菩提，為諸天人，演說法要。」須菩提白",
    "T08n0227_004:0554c15": "佛言：「世尊！菩薩摩訶薩云何得具足修習，行",
    "T08n0227_004:0554c16": "般若波羅蜜？」「須菩提！若菩薩摩訶薩行般若",
    "T08n0227_004:0554c17": "波羅蜜，不見色增，是為行般若波羅蜜；不見",
    "T08n0227_004:0554c18": "受、想、行、識增，是為行般若波羅蜜；不見色減，",
    "T08n0227_004:0554c19": "是為行般若波羅蜜；不見受、想、行、識減，是為",
    "T08n0227_004:0554c20": "行般若波羅蜜。乃至不見法，不見非法，是為",
    "T08n0227_004:0554c21": "行般若波羅蜜。」「世尊！如佛所說不可思議。」「須",
    "T08n0227_004:0554c22": "菩提！色不可思議，受、想、行、識不可思議。若菩",
    "T08n0227_004:0554c23": "薩不分別色，不可思議；不分別受、想、行、識，不",
    "T08n0227_004:0554c24": "可思議。是為行般若波羅蜜。」「世尊！般若波羅",
    "T08n0227_004:0554c25": "蜜如是，誰能信解？」「須菩提！若久行菩薩道者。」",
    "T08n0227_004:0554c26": "「世尊！云何菩薩得名久行？」「須菩提！若菩薩行",
    "T08n0227_004:0554c27": "般若波羅蜜，不分別佛十力、四無所畏，乃至",
    "T08n0227_004:0554c28": "不分別薩婆若，是名久行。何以故？佛十力不",
    "T08n0227_004:0554c29": "可思議，四無所畏、十八不共法不可思議，乃",
    "T08n0227_004:0555a01": "至薩婆若不可思議。色不可思議，受、想、行、識",
    "T08n0227_004:0555a02": "不可思議，一切法亦不可思議。菩薩如是行",
    "T08n0227_004:0555a03": "者，是名無處所行，而行般若波羅蜜，是故名",
    "T08n0227_004:0555a04": "為久行。」「世尊！般若波羅蜜甚深，般若波羅蜜",
    "T08n0227_004:0555a05": "是珍寶聚，如虛空清淨希有。世尊！般若波羅",
    "T08n0227_004:0555a06": "蜜多起留難，若欲書寫者，乃至一歲，當疾書",
    "T08n0227_004:0555a07": "成。」佛言：「如是，如是！須菩提！若善男子、善女",
    "T08n0227_004:0555a08": "人，欲書寫讀誦，如所說行般若波羅蜜，乃至",
    "T08n0227_004:0555a09": "一歲，當疾疾為之。須菩提！珍寶法，多有怨",
    "T08n0227_004:0555a10": "賊。」「世尊！般若波羅蜜惡魔常欲伺求斷絕。」「須",
    "T08n0227_004:0555a11": "菩提！惡魔雖欲伺求斷絕，亦不能得。」舍利弗",
    "T08n0227_004:0555a12": "白佛言：「世尊！誰神力故，惡魔不能留難般若",
    "T08n0227_004:0555a13": "波羅蜜？」「舍利弗！佛神力故，惡魔不能留難。舍",
    "T08n0227_004:0555a14": "利弗！亦是十方無量世界，現在諸佛神力故，",
    "T08n0227_004:0555a15": "惡魔不能留難，諸佛皆共護念是菩薩故，惡",
    "T08n0227_004:0555a16": "魔不能得便。何以故？舍利弗！菩薩為諸佛所",
    "T08n0227_004:0555a17": "護者法，應無有留難。何以故？舍利弗！若人書",
    "T08n0227_004:0555a18": "寫讀誦說般若波羅蜜，十方無量阿僧祇，現",
    "T08n0227_004:0555a19": "在諸佛，法應護念。若有誦般若波羅蜜，當知",
    "T08n0227_004:0555a20": "是菩薩佛護念故，能誦通利。」「世尊！善男子、善",
    "T08n0227_004:0555a21": "女人能受持讀誦般若波羅蜜，當知是人，佛",
    "T08n0227_004:0555a22": "眼所見。」「舍利弗！若善男子、善女人能受持讀",
    "T08n0227_004:0555a23": "誦般若波羅蜜，乃至書寫，當知是人，佛眼所",
    "T08n0227_004:0555a24": "見。舍利弗！若求佛道善男子、善女人，受持讀",
    "T08n0227_004:0555a25": "誦般若波羅蜜，則近阿耨多羅三藐三菩提。",
    "T08n0227_004:0555a26": "乃至自書，若使人書。書已，受持讀誦。以是因",
    "T08n0227_004:0555a27": "緣，其福甚多。舍利弗！如來滅後，般若波羅",
    "T08n0227_004:0555a28": "蜜當流布南方，從南方流布西方，從西方流",
    "T08n0227_004:0555a29": "布北方。舍利弗！我法盛時，無有滅相。北方若",
    "T08n0227_004:0555b01": "有乃至書寫受持供養般若波羅蜜者，是人",
    "T08n0227_004:0555b02": "亦為佛眼所見，所知所念。」舍利弗白佛言：「世",
    "T08n0227_004:0555b03": "尊！後五百歲時，般若波羅蜜當廣流布北方",
    "T08n0227_004:0555b04": "耶？」「舍利弗！後五百歲，當廣流布北方。其中善",
    "T08n0227_004:0555b05": "男子、善女人，聞般若波羅蜜，受持讀誦修習，",
    "T08n0227_004:0555b06": "當知久發阿耨多羅三藐三菩提心。」「世尊！北",
    "T08n0227_004:0555b07": "方當有幾所菩薩能受持讀誦修習般若波羅",
    "T08n0227_004:0555b08": "蜜？」「舍利弗！北方雖多有菩薩，能讀聽受般若",
    "T08n0227_004:0555b09": "波羅蜜，少能誦利修習行者。是人得聞，亦不",
    "T08n0227_004:0555b10": "驚不怖。是人曾已見佛，諮請問難。當知是人，",
    "T08n0227_004:0555b11": "為能具足行菩薩道，為阿耨多羅三藐三菩",
    "T08n0227_004:0555b12": "提故，能利益無量眾生。何以故？舍利弗！我為",
    "T08n0227_004:0555b13": "是善男子、善女人，說應薩婆若法，是人轉身，",
    "T08n0227_004:0555b14": "亦復樂說阿耨多羅三藐三菩提。一心和同，",
    "T08n0227_004:0555b15": "乃至魔王不能壞其阿耨多羅三藐三菩提",
    "T08n0227_004:0555b16": "心。是人聞般若波羅蜜，心大歡喜，心得清淨，",
    "T08n0227_004:0555b17": "令多眾生，種阿耨多羅三藐三菩提善根。是",
    "T08n0227_004:0555b18": "善男子、善女人，於我前作是言：『我等行菩薩",
    "T08n0227_004:0555b19": "道，常當以法，示教利喜無量百千萬眾生，令",
    "T08n0227_004:0555b20": "住阿耨多羅三藐三菩提。』舍利弗！我觀其心，",
    "T08n0227_004:0555b21": "則生隨喜，是人行菩薩道，當以法示教利喜",
    "T08n0227_004:0555b22": "無量百千萬眾生，令住阿耨多羅三藐三菩",
    "T08n0227_004:0555b23": "提。如是善男子、善女人，心樂大乘，願生他方",
    "T08n0227_004:0555b24": "現在佛前說法之處。於彼，續復廣聞，說般若",
    "T08n0227_004:0555b25": "波羅蜜。於彼佛土，亦復以法示教利喜無量",
    "T08n0227_004:0555b26": "百千萬眾生，令住阿耨多羅三藐三菩提。」舍",
    "T08n0227_004:0555b27": "利弗白佛言：「希有，世尊！如來於過去、未來、現",
    "T08n0227_004:0555b28": "在諸法，無法不知，無法不識。如來於未來世",
    "T08n0227_004:0555b29": "諸菩薩，以多欲多精進，勤求般若波羅蜜。是",
    "T08n0227_004:0555c01": "善男子、善女人，有求而得，有不求而得，如來",
    "T08n0227_004:0555c02": "悉知。」「舍利弗！多有善男子、善女人，精進不懈",
    "T08n0227_004:0555c03": "故，般若波羅蜜不求而得。」「世尊！是善男子、善",
    "T08n0227_004:0555c04": "女人，餘經應六波羅蜜者，亦不求而得耶？」「舍",
    "T08n0227_004:0555c05": "利弗！若有餘應諸波羅蜜深經，是善男子、善",
    "T08n0227_004:0555c06": "女人，亦不求而得。何以故？舍利弗！法應爾。",
    "T08n0227_004:0555c07": "若有菩薩為諸眾生，示教利喜阿耨多羅三",
    "T08n0227_004:0555c08": "藐三菩提，亦自於中學，是人轉身，應諸波羅",
    "T08n0227_004:0555c09": "蜜深經，亦不求而得。」",
    "T08n0227_004:0555c10": "小品般若經卷第四"
}