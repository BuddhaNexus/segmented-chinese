{
    "X14n0295_007:0656a15": "大佛頂如來密因修證了義諸菩薩萬行首楞嚴經",
    "X14n0295_007:0656a16": "卷第七",
    "X14n0295_007:0656a17": "淮海參佛弟子蘊空居士陵西星述旨",
    "X14n0295_007:0656a18": "廣陵後學　龔延庚　校定",
    "X14n0295_007:0656a19": "△攝持軌則第二十四",
    "X14n0295_007:0656a20": "承前卷阿難問攝持軌。則前示內攝。此示外攝。",
    "X14n0295_007:0656a21": "阿難汝問攝心我今先說(至)張於門側左右安置。",
    "X14n0295_007:0656a22": "當陽正位。寂場真主也。彌勒當來真主也。觀音上",
    "X14n0295_007:0656a23": "同下合真主也。金剛降魔斷障真主也。帝釋梵王",
    "X14n0295_007:0656a24": "有力外護也。烏芻火頭金剛。藍地青面金剛。軍茶",
    "X14n0295_007:0656b01": "利金剛之異名。毗俱胝三目持鬟髻者。頻那夜迦",
    "X14n0295_007:0656b02": "猪頭象鼻三使者。",
    "X14n0295_007:0656b03": "又取八鏡覆懸虗空(至)身心明淨猶如琉璃。",
    "X14n0295_007:0656b04": "毗奈耶。即毗尼願也。",
    "X14n0295_007:0656b05": "阿難若此比丘本受戒師(至)汝問道場建立如是。",
    "X14n0295_007:0656b06": "以上壇儀。多言表法。表者備物以見意。如執雉執",
    "X14n0295_007:0656b07": "騖下茶奠鴈之類。必先具是物。非空言也。溫陵之",
    "X14n0295_007:0656b08": "解亦佳。云所宗者。華嚴大論的非郢說。今不復贅。",
    "X14n0295_007:0656b09": "阿難頂禮佛足而白佛言(至)放光如來宣說神呪。",
    "X14n0295_007:0656b10": "南無薩怛他蘇伽多耶(至)娑婆訶(二十七)",
    "X14n0295_007:0656b11": "是名白傘蓋悉怛多六字。乃呪心也。溫陵謂。此呪",
    "X14n0295_007:0656b12": "四百十八已前。但是皈依三寶。及敘呪功力求願",
    "X14n0295_007:0656b13": "加被之事。至跢姪他以後九句。乃秘密心呪。前云",
    "X14n0295_007:0656b14": "一時常行一百八遍者。此而已矣。此諸佛密語。神",
    "X14n0295_007:0656b15": "智妙用。總無量義。持無量法。摧邪立正。殄惡生善。",
    "X14n0295_007:0656b16": "故曰陀囉尼。此云總持。時師傳誦。多有訛謬。少俟",
    "X14n0295_007:0656b17": "嚴加訂正。今具已後九句。",
    "X14n0295_007:0656b18": "摩訶悉怛多般怛囉跢姪(至)虎[合*牛]都嚧甕泮娑婆訶",
    "X14n0295_007:0656b19": "跢姪他。華即說呪曰。",
    "X14n0295_007:0656b20": "阿難是佛頂光聚悉怛多(至)悉皆滅除更無毫髮。",
    "X14n0295_007:0656b21": "四棄即前四重犯。尼加觸八覆隨為八。",
    "X14n0295_007:0656b22": "阿難若有眾生(至)一切災厄悉皆消滅。",
    "X14n0295_007:0656b23": "支提云可供養處。即淨剎之通稱。脫闍此云幢。",
    "X14n0295_007:0656b24": "阿難在在處處國土眾生(至)恒令此人所作如願。",
    "X14n0295_007:0656c01": "△修證三摩第二十五",
    "X14n0295_007:0656c02": "阿難即從座起頂禮佛足(至)佇佛慈音瞪瞢瞻仰。",
    "X14n0295_007:0656c03": "聖位極果曰涅槃。初因曰乾慧。入信住行向及四",
    "X14n0295_007:0656c04": "加行曰四十四心。(見華嚴經)即信解行住。目曰修行。復",
    "X14n0295_007:0656c05": "進十地。名入地中。是名初證。及到涅槃。名為妙覺。",
    "X14n0295_007:0656c06": "乃極證也。",
    "X14n0295_007:0656c07": "爾時世尊讚阿難言(至)及大涅槃二轉依號。",
    "X14n0295_007:0656c08": "妙性之中。本來圓離。由迷妄相因。故有修有證。於",
    "X14n0295_007:0656c09": "是轉大覺。而名菩提。轉生死而依涅槃。名二依號。",
    "X14n0295_007:0656c10": "生滅名妄。故下有十二種顛倒之因。滅妄名真。故",
    "X14n0295_007:0656c11": "下有修行漸次諸位。",
    "X14n0295_007:0656c12": "阿難汝今欲修真三摩地(至)建立世界及諸眾生。",
    "X14n0295_007:0656c13": "性明心。真如妙體也。即前所謂妙性圓明者。至於",
    "X14n0295_007:0656c14": "明圓。則因明發性。而生妄見。由是從畢竟無相之",
    "X14n0295_007:0656c15": "真。成究竟有相之妄。然此有之所有。皆非因之所",
    "X14n0295_007:0656c16": "因。何者。妙性圓明。離諸名相。本來無有住所住相。",
    "X14n0295_007:0656c17": "本此無住之中。熾然建立世界。得非妄乎。",
    "X14n0295_007:0656c18": "迷本圓明是生虗妄(至)由是故有眾生顛倒。",
    "X14n0295_007:0656c19": "修行之人。直下圓觀真性。將欲旋復。希冀之心。已",
    "X14n0295_007:0656c20": "非真真如性矣。何者。舉心即非。動念即乖。況非真",
    "X14n0295_007:0656c21": "以求復乎。非真求復。宛成非相。心而非心。法而非",
    "X14n0295_007:0656c22": "法。生而非生。住而非住。於諸有中。宛轉發生。生力",
    "X14n0295_007:0656c23": "發明。重以成業。同業相感。(相滅相生)因於殺盜婬三者。",
    "X14n0295_007:0656c24": "婬欲故相生。殺盜故相滅。以此業果相續故。有眾",
    "X14n0295_007:0657a01": "生顛倒。",
    "X14n0295_007:0657a02": "阿難如何名為世界顛倒(至)變化眾生成十二類。",
    "X14n0295_007:0657a03": "是有所有。即前之此有所有也。既有所有。則自然",
    "X14n0295_007:0657a04": "而成分段。有分段故有方位。有方位故有界限。由",
    "X14n0295_007:0657a05": "是而界立焉。界立則非因而成所因。無住而成所",
    "X14n0295_007:0657a06": "住。是以遷流不常。過去者不留。現在者尚存。未來",
    "X14n0295_007:0657a07": "者相續。因此而成三世。三世四方和合相涉。涉乎",
    "X14n0295_007:0657a08": "其間者。悉從其變。此世界顛倒之由也。",
    "X14n0295_007:0657a09": "是故世界因動有聲(至)窮十二變為一旋復。",
    "X14n0295_007:0657a10": "雷行雨施。品物流行。故動則有聲有色。香因色有。",
    "X14n0295_007:0657a11": "觸舌為味。意根之法。由是以生。六亂妄想。以成業",
    "X14n0295_007:0657a12": "性。三世四方和合相涉。十二區分。由此輪轉。窮十",
    "X14n0295_007:0657a13": "二變。葢自無明緣行。行緣識。以至老死。終而復始。",
    "X14n0295_007:0657a14": "故曰。窮十二變。為一旋復。",
    "X14n0295_007:0657a15": "乘此輪轉顛倒相故(至)若非有想若非無想。",
    "X14n0295_007:0657a16": "此十二類輪轉顛倒。下為別明。",
    "X14n0295_007:0657a17": "△一卵生",
    "X14n0295_007:0657a18": "由因世界虗妄輪迴動顛倒故和合氣成(至)魚鳥龜",
    "X14n0295_007:0657a19": "蛇其類充塞(羯羅藍此云凝滑胎卵未分之相)。",
    "X14n0295_007:0657a20": "卵惟想生。若龜鼈之類。則其想益明。想體輕舉。想",
    "X14n0295_007:0657a21": "多升沉。故曰。飛沉亂想。名動顛倒。卵以氣交。故曰。",
    "X14n0295_007:0657a22": "和合氣成。陰符云。禽之制在氣。",
    "X14n0295_007:0657a23": "△二胎生",
    "X14n0295_007:0657a24": "由因世界雜染輪迴欲顛倒故和合滋成(至)人畜龍",
    "X14n0295_007:0657b01": "仙其類充塞(遏蒲曇此云胞卵胎漸分之相也)。",
    "X14n0295_007:0657b02": "胎因情有。雜染即情也。情生於愛。名欲顛倒。胎以",
    "X14n0295_007:0657b03": "精交。名和合滋成。情有偏正。名橫竪亂想。橫則龍",
    "X14n0295_007:0657b04": "畜。竪指人仙。仙以胎成。乃身外之身。",
    "X14n0295_007:0657b05": "△三濕生",
    "X14n0295_007:0657b06": "由因世界執著輪迴趣顛倒故和合煖成(至)含蠢蝡",
    "X14n0295_007:0657b07": "動其類充塞(蔽尸此云軟肉濕生之初相也)。",
    "X14n0295_007:0657b08": "濕以合感。執著即合也。合以愛滯。觸境趨附。名趣",
    "X14n0295_007:0657b09": "顛倒。濕以陽生。名和合煖成。所趣無定。名翻復亂",
    "X14n0295_007:0657b10": "想。故感蠢蝡之類。十生皆本於淫欲。而起於情想。",
    "X14n0295_007:0657b11": "以迷情愈妄。故化理愈乖。以至蕩為空散。頑為木",
    "X14n0295_007:0657b12": "石。妄末雖殊。妄本則一。",
    "X14n0295_007:0657b13": "△四化生",
    "X14n0295_007:0657b14": "由因世界變易輪迴假顛倒故和合觸成(至)轉蛻飛",
    "X14n0295_007:0657b15": "行其類充塞(羯南名硬肉蛻即成體無軟相也)。",
    "X14n0295_007:0657b16": "化以離應。變易即離也。離謂離此托彼。名假顛倒。",
    "X14n0295_007:0657b17": "觸謂觸類而變。故名和合觸成。轉故趣新。名為新",
    "X14n0295_007:0657b18": "故亂想。蛻謂蛻故趨新也。如蟲為蝶。雀為蛤丸。以",
    "X14n0295_007:0657b19": "不同形。而相禪皆轉蛻也。自此以下皆稱羯南。乃",
    "X14n0295_007:0657b20": "諸類之通稱。",
    "X14n0295_007:0657b21": "釋子界澄疏。卵以想緣。合業妄動。名動顛倒。飛沉",
    "X14n0295_007:0657b22": "唯氣。即動業之力也。故感卵為緣。生為魚鳥。胎因",
    "X14n0295_007:0657b23": "情有。雜染欲情也。以滋液生。有橫有竪。故緣胎而",
    "X14n0295_007:0657b24": "成人畜。濕惟緣合。執著趣赴。所赴無定。故合濕為",
    "X14n0295_007:0657c01": "緣。生為蠢蝡。化以虗假。不待於緣。由業力強故。變",
    "X14n0295_007:0657c02": "易轉蛻。此四生者。以業緣俱勝。相合為類。而分四",
    "X14n0295_007:0657c03": "種。疏以滋作蔓解。今易之。",
    "X14n0295_007:0657c04": "△五有色",
    "X14n0295_007:0657c05": "由因世界留礙輪迴(至)休咎精明其類充塞。",
    "X14n0295_007:0657c06": "真性融湛。本無留礙。亦非光耀。由迷滯故。成留礙",
    "X14n0295_007:0657c07": "輪迴。障失融湛。妄合明著。粘湛發光。以成精耀。此",
    "X14n0295_007:0657c08": "一切精靈神物。有所依憑。而勒顯道者。皆其類也。",
    "X14n0295_007:0657c09": "△六無色",
    "X14n0295_007:0657c10": "由因世界銷散輪迴(至)空散銷沉其類充塞。",
    "X14n0295_007:0657c11": "厭有著空。滅身歸無。名銷散輪迴。迷漏無聞。名惑",
    "X14n0295_007:0657c12": "顛倒。厭有歸無。則依晦昧為空。故和合暗成。而名",
    "X14n0295_007:0657c13": "陰隱亂想。此有想無色。而不無業體。故亦稱羯南。",
    "X14n0295_007:0657c14": "體合空昧。識附陰隱。故稱空散銷沉。如鬼尸附體",
    "X14n0295_007:0657c15": "之類。倐有倐無。",
    "X14n0295_007:0657c16": "△七有想",
    "X14n0295_007:0657c17": "由因世界罔象輪迴(至)神鬼精靈其類充塞。",
    "X14n0295_007:0657c18": "資中云。或如外道凡夫祠禱神明。托附影像。終身",
    "X14n0295_007:0657c19": "奉事。志慕靈通。因果相酬。故生其類。予謂憶成。謂",
    "X14n0295_007:0657c20": "思憶人間血食。故托附影像。以求供養。",
    "X14n0295_007:0657c21": "△八無想",
    "X14n0295_007:0657c22": "由因世界愚鈍輪迴(至)土木金石其類充塞。",
    "X14n0295_007:0657c23": "不了諦理。愚鈍之極。則痴頑無知。精神化為土木",
    "X14n0295_007:0657c24": "金石。無復情想。如華表生精。黃頭化石。又如望夫",
    "X14n0295_007:0658a01": "化石。長弘之血為碧。或其類乎。",
    "X14n0295_007:0658a02": "釋子界澄疏。有色者。由緣偏勝。從果立生。精耀流",
    "X14n0295_007:0658a03": "礙得。即業果之色也。故有休咎吉凶之殊。無色者。",
    "X14n0295_007:0658a04": "銷散陰隱。以業力強。不待緣故。有想者。惟業所生。",
    "X14n0295_007:0658a05": "故罔象虗無。由想結沉凝。不待緣合。而精明為鬼。",
    "X14n0295_007:0658a06": "無想者。以情業弱。故愚鈍痴頑。此但緣故。為金石",
    "X14n0295_007:0658a07": "草木。此四生者。以業緣偏勝。相離為類。故分為四",
    "X14n0295_007:0658a08": "種。",
    "X14n0295_007:0658a09": "△九非有色",
    "X14n0295_007:0658a10": "由因世界相待輪迴(至)以蝦為目其類充塞。",
    "X14n0295_007:0658a11": "水母以水沫為體。以蝦為目。本非有色。待物成色。",
    "X14n0295_007:0658a12": "不能自用。待物成用。迷失天真。緜著浮偽。彼此異",
    "X14n0295_007:0658a13": "質。染緣相合。故曰因依。雖有色。而實非有色也。",
    "X14n0295_007:0658a14": "△十非無色",
    "X14n0295_007:0658a15": "由因世界相引輪迴(至)呪詛厭生其類充塞。",
    "X14n0295_007:0658a16": "邪業相引。使性情顛倒。而乘呪托識。不由生理。妄",
    "X14n0295_007:0658a17": "隱呼召。即世間邪術呪詛精魅厭物。因而生有者。",
    "X14n0295_007:0658a18": "△十一非有想",
    "X14n0295_007:0658a19": "由因世界合妄輪迴(至)異質相成其類充塞。",
    "X14n0295_007:0658a20": "二妄相合。性情罔昧。異質相成。生理迴互。如彼蒲",
    "X14n0295_007:0658a21": "盧。本為桑蟲。非有餘想而成蜂想。",
    "X14n0295_007:0658a22": "△十二非無想",
    "X14n0295_007:0658a23": "由因世界怨害輪迴(至)皆遭其食其類充塞。",
    "X14n0295_007:0658a24": "怨害相酬。傷殺相反。生理怪誕。棄絕倫義。故感梟",
    "X14n0295_007:0658b01": "鏡之類。",
    "X14n0295_007:0658b02": "釋子界澄疏。非有色成色者。以無待有。偽為因依。",
    "X14n0295_007:0658b03": "彼業力微故。必假於緣。如水母以蝦為目。非無色",
    "X14n0295_007:0658b04": "成色者。以有引無。呼召成體。由緣業俱微。故受生",
    "X14n0295_007:0658b05": "時。必資於呪詛。非有想成想者。彼業微故。妄取他",
    "X14n0295_007:0658b06": "緣。如蒲盧附翼為蜂。非無想成想者。如梟鏡之類。",
    "X14n0295_007:0658b07": "附離他緣非有想。以此四生。以緣力俱微。附離成",
    "X14n0295_007:0658b08": "化故。分為四種。以上十二類生。俱緣業有原薄。感",
    "X14n0295_007:0658b09": "果有勝劣。故三四十二。以是為差。惟世尊能窮眾",
    "X14n0295_007:0658b10": "生輕重業性。將明流轉之因。故示顛倒之性。",
    "X14n0295_007:0658b11": "是名眾生十二種類。",
    "X14n0295_007:0658b12": "此皆不了妙覺明心。迷陷情欲。積妄發生。隨妄輪",
    "X14n0295_007:0658b13": "轉。非正修行。不能免脫。至第八卷。方示除妄修證",
    "X14n0295_007:0658b14": "之法。",
    "X14n0295_007:0658b16": "大佛頂如來密因修證了義諸菩薩萬行首楞嚴經",
    "X14n0295_007:0658b17": "卷第七"
}