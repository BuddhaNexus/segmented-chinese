{
    "X16n0317_006:0692c23": "大佛頂如來密因修證了義諸菩薩萬行首楞嚴經",
    "X16n0317_006:0692c24": "正見卷第六",
    "X16n0317_006:0693a01": "住婁東古興福禪寺沙門　濟時　述",
    "X16n0317_006:0693a02": "△二十五耳根。",
    "X16n0317_006:0693a03": "爾時觀世音菩薩即從座起(至)從聞思修入三摩地。",
    "X16n0317_006:0693a04": "此述教也。耳之受聲。目之受色。眾生之逐妄也。耳",
    "X16n0317_006:0693a05": "使見色。目使聞聲。菩薩之巧觀也。何以知之。目使",
    "X16n0317_006:0693a06": "聞聲。則是無聞也。無聞要聞。耳使見色。則是無見",
    "X16n0317_006:0693a07": "也。無見要見。以無見之見而觀世。以無聞之聞而",
    "X16n0317_006:0693a08": "觀自。觀自甚深。觀世自在。此觀自觀他之法也。又",
    "X16n0317_006:0693a09": "觀世之謂聞。觀自之謂思。以不聞聞。以不見見之",
    "X16n0317_006:0693a10": "謂修。如是而修。如是而思。如是而聞。三即一。一即",
    "X16n0317_006:0693a11": "三。此自覺覺他之妙也。以上述古觀音之教。師既",
    "X16n0317_006:0693a12": "如此。資莫不然。師資道同。古今一揆。是故總稱之",
    "X16n0317_006:0693a13": "曰觀世音。",
    "X16n0317_006:0693a14": "初於聞中入流亡所(至)生滅既滅寂滅現前。",
    "X16n0317_006:0693a15": "前是總標。此是別釋。初於下釋聞慧。世人所聞是",
    "X16n0317_006:0693a16": "聲。菩薩所聞是覺。故曰入流。聞既聞於覺。則非聲",
    "X16n0317_006:0693a17": "相矣。故曰亡所。所相既亡。能相不起。故得心地寂",
    "X16n0317_006:0693a18": "然。動靜不生矣。動靜不生。則是聞慧。雖然。聞亦是",
    "X16n0317_006:0693a19": "病。何者。執聞是覺。聞即是所。執覺是聞。聞即是能。",
    "X16n0317_006:0693a20": "前之能所約外塵相說。以動靜是耳家所隨故。若",
    "X16n0317_006:0693a21": "外塵不隨。心地自寂。故曰了然不生。後之能所。約",
    "X16n0317_006:0693a22": "內根相說。以覺聞是意家所緣故。若內根不緣。聞",
    "X16n0317_006:0693a23": "境自盡。故曰聞所聞盡。盡聞下二句釋思慧。夫根",
    "X16n0317_006:0693a24": "不住於聲。亦不住於聞。即是思慧。思慧即覺也。雖",
    "X16n0317_006:0693b01": "然。覺亦是病。何者。以覺遣聞。覺即是所。以覺住覺。",
    "X16n0317_006:0693b02": "覺即是能。此之能所。乃是理障。故須空之。故曰覺",
    "X16n0317_006:0693b03": "所覺空。空覺下二句釋修慧。夫心不滯於聞。亦不",
    "X16n0317_006:0693b04": "滯於覺。即是修慧。修慧圓極是空。雖然。空亦是病。",
    "X16n0317_006:0693b05": "何者。以空遣覺。空即是所。以空遣空。空即是能。此",
    "X16n0317_006:0693b06": "之能所。乃是道障。故須滅之。故曰空所空滅。又生",
    "X16n0317_006:0693b07": "滅二句。結上三慧。謂初聞是生。聞盡是滅。覺所是",
    "X16n0317_006:0693b08": "生。覺空是滅。空所是生。空滅是滅。即此三慧。宛成",
    "X16n0317_006:0693b09": "生滅法。永嘉云。如手執如意。非無如意手。此喻初",
    "X16n0317_006:0693b10": "聞也。又云如手自作拳。非是無拳手。此喻覺空也。",
    "X16n0317_006:0693b11": "後又云手不執如意。亦不自作拳。不可為無手。以",
    "X16n0317_006:0693b12": "手安然故。此喻空滅也。今云生滅既滅。寂滅現前。",
    "X16n0317_006:0693b13": "至此方見此事本來如是。本自不生。今亦無滅。此",
    "X16n0317_006:0693b14": "即不拳手也。大要此三慧。離亦不是。即亦不是。何",
    "X16n0317_006:0693b15": "以故。此三慧是路。由路以至於家。既到家已所作",
    "X16n0317_006:0693b16": "皆息。故曰生滅既滅。寂滅現前。實是見得無生法",
    "X16n0317_006:0693b17": "忍道理也。前文云。此根初解。先得人空。空性圓明。",
    "X16n0317_006:0693b18": "成法解脫。解脫法已。俱空不生。是名菩薩。入三摩",
    "X16n0317_006:0693b19": "地。得無生忍。是此義焉。",
    "X16n0317_006:0693b20": "忽然超越世出世間(至)與諸眾生同一悲仰。",
    "X16n0317_006:0693b21": "忽然下正彰獲證。此乘寂滅現前句來。所言超越",
    "X16n0317_006:0693b22": "者。菩薩證此寂滅妙心。超過世間心。超過出世間",
    "X16n0317_006:0693b23": "心。超過十法界。若聖若凡。若依若正。一一諸心。皆",
    "X16n0317_006:0693b24": "悉起過。故得十方圓明而無障礙。所言殊勝者。十",
    "X16n0317_006:0693c01": "方諸佛所證本覺。與夫興慈拔苦。住自在者。不違",
    "X16n0317_006:0693c02": "越此寂滅心。故曰同一慈力。十方一切眾生。輪迴",
    "X16n0317_006:0693c03": "生死。與夫悲哀仰度而不得者。亦不違越此寂滅",
    "X16n0317_006:0693c04": "心。故曰同一悲仰。又菩薩觀一切世間。皆是分別",
    "X16n0317_006:0693c05": "心。故成聖凡隔礙。若分別心斷。得是無生滅智現",
    "X16n0317_006:0693c06": "前。於是法法皆明。又觀一切眾生。皆是生滅心。故",
    "X16n0317_006:0693c07": "成法界差別。若生滅心滅。得是無生滅心現前。故",
    "X16n0317_006:0693c08": "見法法皆如。以是知菩薩所證。唯一寂滅妙心而",
    "X16n0317_006:0693c09": "已。以此寂滅妙心。為法界之總。故得為殊勝也。",
    "X16n0317_006:0693c10": "世尊由我供養觀音如來(至)三十二應入諸國土。",
    "X16n0317_006:0693c11": "此明妙用也。世尊下總標。言供養觀音如來者。明",
    "X16n0317_006:0693c12": "法有本也。言如幻者。菩薩觀世間境界如幻。觀眾",
    "X16n0317_006:0693c13": "生境界如幻。觀佛境界如幻。言聞熏聞修者。以如",
    "X16n0317_006:0693c14": "幻力。熏此寂滅妙心。以如幻智。聞修金剛三昧。又",
    "X16n0317_006:0693c15": "聞者。即是對眾生機感。故云聞也。葢上是明體。故",
    "X16n0317_006:0693c16": "言寂滅。今是明用。故言金剛。金剛者。不壞也。寂滅",
    "X16n0317_006:0693c17": "者。不生也。以不生不壞。故得身成三十二應。入諸",
    "X16n0317_006:0693c18": "國土。言三十二者。眾生機感。不出斯類。非菩薩能",
    "X16n0317_006:0693c19": "應有限量爾。",
    "X16n0317_006:0693c20": "世尊若諸菩薩入三摩地(至)而為說法令其解脫。",
    "X16n0317_006:0693c21": "此別釋也。跟慈力句來。初世尊下。釋佛身。入三摩",
    "X16n0317_006:0693c22": "地進修無漏者。乃是大乘之機也。此菩薩三摩觀",
    "X16n0317_006:0693c23": "智開發。將登覺位。故曰勝解現圓。我現佛身者。即",
    "X16n0317_006:0693c24": "是慈力也。以慈力見得寂滅境界。是佛境界也。而",
    "X16n0317_006:0694a01": "為說法者。葢見得佛境界。自然興起作用。不為三",
    "X16n0317_006:0694a02": "昧所縛。故曰令其解脫。次若諸有學下。釋獨覺。寂",
    "X16n0317_006:0694a03": "靜妙明者。乃是獨覺之機也。此人出無佛世。厭喧",
    "X16n0317_006:0694a04": "趨靜。獨悟性真。故曰勝解現圓。我現彼前者。即是",
    "X16n0317_006:0694a05": "慈力也。以慈力見得寂滅境界。是無為理也。而為",
    "X16n0317_006:0694a06": "說法者。見得無為理。自然深進而求妙悟。不為靜",
    "X16n0317_006:0694a07": "境所縛。故曰令其解脫。三若諸有學下。釋緣覺。斷",
    "X16n0317_006:0694a08": "十二緣者。乃是緣覺之機也。此人觀十二因緣。緣",
    "X16n0317_006:0694a09": "斷而悟性真。故曰勝解現圓。於彼前現者。即是慈",
    "X16n0317_006:0694a10": "力也。以慈力而見寂滅境界。是無為理也。而為說",
    "X16n0317_006:0694a11": "法者。見得無為理。自然策進而求妙悟。不為理障",
    "X16n0317_006:0694a12": "所縛。故曰令其解脫。四若諸有學下。釋聲聞。得四",
    "X16n0317_006:0694a13": "諦空者。乃是聲聞之機也。此人依佛道聲。修苦集",
    "X16n0317_006:0694a14": "滅道而證真乘。故曰勝解現圓。於彼前現者。即是",
    "X16n0317_006:0694a15": "慈力也。以慈力見得寂滅境界。是偏空之理也。而",
    "X16n0317_006:0694a16": "為說法者。見得偏空迴心向大。不為空法所縛。故",
    "X16n0317_006:0694a17": "曰令其解脫。",
    "X16n0317_006:0694a18": "若諸眾生欲心明悟(至)而為說法令其成就。",
    "X16n0317_006:0694a19": "欲界有悟欲淨者。乃是梵天之機也。此人初則少",
    "X16n0317_006:0694a20": "欲。次則不犯。後至清淨絕欲。坐到四禪境界。以寂",
    "X16n0317_006:0694a21": "滅心現。見是色頂之極。於是遂脫欲界而生梵世",
    "X16n0317_006:0694a22": "也。下界有欲為天主者。乃是欲天之機也。此人既",
    "X16n0317_006:0694a23": "愛統天。則修上品十善法。而攝戒清淨。以寂滅心",
    "X16n0317_006:0694a24": "現。見是地居之頂。於是遂超下界而成就帝釋天",
    "X16n0317_006:0694b01": "也。欲界有欲身自在者。乃清昇之機也。此人則修",
    "X16n0317_006:0694b02": "十善。兼坐未到定而遊行十方。以寂滅心現。見是",
    "X16n0317_006:0694b03": "自在之用。於是遂超下天而成就自在天也。。又欲",
    "X16n0317_006:0694b04": "界有欲身自在者。亦是清昇之機也。此人則修十",
    "X16n0317_006:0694b05": "善。兼坐未到定而飛行虗空。以寂滅心現。見得大",
    "X16n0317_006:0694b06": "自在之樂。於是遂超下天。而成就他化自在天也。",
    "X16n0317_006:0694b07": "言下天。即夜摩覩史也。夜摩此云時分。於五欲境。",
    "X16n0317_006:0694b08": "時時受樂故。覩史此云知足。於五欲境生知足故。",
    "X16n0317_006:0694b09": "問。所言自在者。何變何化耶。曰。初即第八識。變異",
    "X16n0317_006:0694b10": "熟果。隨意所化作樂受想。故云自在也。次不樂自",
    "X16n0317_006:0694b11": "異熟果。變他境隨意所化為樂受想。故云大自在",
    "X16n0317_006:0694b12": "也。問。他境他樂。何能為我樂耶。曰。即說他境。亦非",
    "X16n0317_006:0694b13": "別體。猶如水波。波相有異。水體元一。今雖取他境",
    "X16n0317_006:0694b14": "受觸為樂。而體則無別也。問。然則何稱自在耶。曰。",
    "X16n0317_006:0694b15": "譬如貧者無錢。所謀不遂。所作不成。或為他人驅",
    "X16n0317_006:0694b16": "迫。心多憂慮。不得自在。富者不然。所謀必遂。所作",
    "X16n0317_006:0694b17": "必成。心無憂慮。故得自在爾。大槩此二天是異熟",
    "X16n0317_006:0694b18": "果現。以他世善業成熟故。然有二種。一者如多積",
    "X16n0317_006:0694b19": "錢。子孫現成享用。故得自在。二者亦多積錢。子孫",
    "X16n0317_006:0694b20": "更相稱息為用。故得自在。是為有異也。",
    "X16n0317_006:0694b21": "若諸眾生愛統鬼神(至)而為說法令其成就。",
    "X16n0317_006:0694b22": "前是統上。此是攝下。統上顯其境量。攝下彰其力",
    "X16n0317_006:0694b23": "用。所稱天大將軍者。即是彰其力用也。以一陰攝",
    "X16n0317_006:0694b24": "四陰。四各攝八。成三十二。與本統則是三十三矣。",
    "X16n0317_006:0694c01": "又天大將軍。即帝釋之親臣也。下四天王天。乃是",
    "X16n0317_006:0694c02": "帝釋之外輔也。居須彌之半。亦各攝二部。合為八",
    "X16n0317_006:0694c03": "部。東提頭賴吒。此云持國。領二鬼。一揵闥婆。二富",
    "X16n0317_006:0694c04": "單那。南毗留勒叉。此云增長。領二鬼。一薜茘多。二",
    "X16n0317_006:0694c05": "鳩槃茶。西毗留博叉。此云廣目。領二鬼。一毒龍。二",
    "X16n0317_006:0694c06": "毗舍闍。北毗沙門。此云多聞。領二鬼。一羅剎。二夜",
    "X16n0317_006:0694c07": "叉。此四王八部。總稱護世者。又四王下。各有太子。",
    "X16n0317_006:0694c08": "即那咤之類。亦能輔政攝化。驅使鬼神。保護國界。",
    "X16n0317_006:0694c09": "已上從現佛身下。述出世四聖。從現梵王已去。述",
    "X16n0317_006:0694c10": "世間六凡。今先述天類者。以其機類相近故也。大",
    "X16n0317_006:0694c11": "抵述出世。則曰令其解脫。述世間。則曰令其成就。",
    "X16n0317_006:0694c12": "就者就其所見。成者成其所志。解者解其道。脫者",
    "X16n0317_006:0694c13": "脫其執。此聖凡之分也。又須知分起於眾生。而寂",
    "X16n0317_006:0694c14": "滅道則一也。譬如清池之水。日照則明。月照亦明。",
    "X16n0317_006:0694c15": "星辰照之亦明。而菩薩所證寂滅道隨類化應。亦",
    "X16n0317_006:0694c16": "猶然矣。雖現聖凡等身。而本體湛然不動爾。",
    "X16n0317_006:0694c17": "若諸眾生樂為人王(至)而為說法令其成就。",
    "X16n0317_006:0694c18": "王者民之父母。以法攝護眾生。令安樂故。然有四",
    "X16n0317_006:0694c19": "輪之別。以道化天下曰金輪。以德化天下曰銀輪。",
    "X16n0317_006:0694c20": "以仁義服天下曰銅輪。以干戈定天下曰鐵輪。慈",
    "X16n0317_006:0694c21": "恩云。金輪望風順化。銀輪遣使方降。銅輪震威乃",
    "X16n0317_006:0694c22": "服。鐵輪奮戈始定。又有邊小之國。散粟之王。四夷",
    "X16n0317_006:0694c23": "君長。有德振民者。皆得稱王也。長者。謂年耆德艾。",
    "X16n0317_006:0694c24": "事長於人。天台文句云。長者十德。一貴姓。二位高。",
    "X16n0317_006:0695a01": "三大富。四威重。五智深。六年耆。七行淨。八禮備。九",
    "X16n0317_006:0695a02": "上歎。十下歸。有此十德。故稱長者。居士者。在家學",
    "X16n0317_006:0695a03": "道之士也。其人或山巔。或水涯。隱居不仕。以名理",
    "X16n0317_006:0695a04": "自勝。以廉潔自高。雖未即脫於世間。而心實遊於",
    "X16n0317_006:0695a05": "方外也。故稱曰居士。宰官者。宰謂宰斷。官是管攝。",
    "X16n0317_006:0695a06": "有天下之宰。有邦邑之宰。古有四嶽十二牧。五官",
    "X16n0317_006:0695a07": "六官之列。皆典世誥。承流宣化者也。故謂之宰官。",
    "X16n0317_006:0695a08": "婆羅門。此云淨行。世傳道術為業。如天文地理陰",
    "X16n0317_006:0695a09": "陽圖讖呪禁方書等法。罔不涉獵。世所謂一切術",
    "X16n0317_006:0695a10": "數之士。經中稱梵志。即其人也。已上皆人倫之紀。",
    "X16n0317_006:0695a11": "民之秀傑者。而菩薩一一現身。豈有他哉。觀世間",
    "X16n0317_006:0695a12": "氣質厚薄雖殊。凡智慮所及。無非此個寂滅心成",
    "X16n0317_006:0695a13": "就之爾。",
    "X16n0317_006:0695a14": "若有男子好學出家(至)而為說法令其成就。",
    "X16n0317_006:0695a15": "尸羅云戒。毗尼云律。比丘含義有三。一破惡。二怖",
    "X16n0317_006:0695a16": "魔。三乞士。尼。女也。此出家二眾也。優婆塞名近事",
    "X16n0317_006:0695a17": "男。優婆夷名近事女。此在家二眾也。此四眾同依",
    "X16n0317_006:0695a18": "戒住。而有不同。如在家二眾。同受五戒。有滿分者。",
    "X16n0317_006:0695a19": "有少分者。有終身受者。有一日一夜受者。以是多",
    "X16n0317_006:0695a20": "少不同。如出家二眾。同受具足戒。比丘則具二百",
    "X16n0317_006:0695a21": "五十戒。尼則具三百四十八戒。以是增減有異。已",
    "X16n0317_006:0695a22": "上四眾。菩薩得現身被機者。亦是寂滅心成就之",
    "X16n0317_006:0695a23": "也。",
    "X16n0317_006:0695a24": "若有女人內政立身(至)而為說法令其成就。",
    "X16n0317_006:0695b01": "女主天子之后也。立六宮。一宮三夫人。一宮九嬪。",
    "X16n0317_006:0695b02": "一宮二十七世婦。一宮八十一御妻。一宮正后。體",
    "X16n0317_006:0695b03": "同天座。其次國君之妻曰君夫人。其次卿大夫之",
    "X16n0317_006:0695b04": "妻曰命婦。謂受命於后妃也。大家者。如後漢扶風",
    "X16n0317_006:0695b05": "曹世叔之妻。同郡班彪之女惠姬。數召入宮。皇后",
    "X16n0317_006:0695b06": "以下。皆師事之。號曰大家。又不壞男根。貞夫也。不",
    "X16n0317_006:0695b07": "求侵暴。貞女也。已上所言內政立身。與貞介持身。",
    "X16n0317_006:0695b08": "皆資寂滅心所成就也。",
    "X16n0317_006:0695b09": "若有諸天樂出天倫(至)而為說法令其成就。",
    "X16n0317_006:0695b10": "夜叉此云勇健。乾闥婆此云香陰。阿修羅此云非",
    "X16n0317_006:0695b11": "天。緊那羅此云疑神。摩呼羅伽此云大腹蟒神。有",
    "X16n0317_006:0695b12": "形即是色蘊。如下休咎精明等。無形無色蘊。如下",
    "X16n0317_006:0695b13": "空散消沉等。有想有四蘊。如下鬼神精靈等。無想",
    "X16n0317_006:0695b14": "無四蘊。如下精神化為土木金石等。已上從天龍",
    "X16n0317_006:0695b15": "下即是八部。加人非人等。合是十部。但闕迦樓羅。",
    "X16n0317_006:0695b16": "此云金翅鳥。或譯時失故。此等即是三界善惡諸",
    "X16n0317_006:0695b17": "法之總相也。若不樂本倫。捨其所執。亦得辦道。是",
    "X16n0317_006:0695b18": "故菩薩現身以成就之爾。",
    "X16n0317_006:0695b19": "是名妙淨三十二應(至)無作妙力自在成就。",
    "X16n0317_006:0695b20": "此結成也。妙淨指寂滅心。妙力指金剛三昧。以金",
    "X16n0317_006:0695b21": "剛三昧。入諸國土而不壞己相。是名妙力也。以寂",
    "X16n0317_006:0695b22": "滅心現三十二應。而不雜己心。是名妙淨也。問。菩",
    "X16n0317_006:0695b23": "薩與眾生是一耶。是二耶。曰非一非二。只是個寂",
    "X16n0317_006:0695b24": "滅心。胡來胡現。漢來漢現。故云非一。只是個金剛",
    "X16n0317_006:0695c01": "三昧。在凡不減。在聖不增。故云非二。譬如鏡像。像",
    "X16n0317_006:0695c02": "有差殊。鏡體不二。菩薩修此三昧亦然。其機類差",
    "X16n0317_006:0695c03": "殊。寂體不二。然究竟機類亦不差。何以故。總是寂",
    "X16n0317_006:0695c04": "滅心化現所成故爾。",
    "X16n0317_006:0695c05": "世尊我復以此聞熏聞修(至)獲十四種無畏功德。",
    "X16n0317_006:0695c06": "此總標十四無畏也。跟悲仰句來。葢前來是慈。此",
    "X16n0317_006:0695c07": "下是悲。前來是應。此下是脫。慈故能應。悲故能脫。",
    "X16n0317_006:0695c08": "又無畏者。對有畏而言也。譬如私商過關。挾帶有",
    "X16n0317_006:0695c09": "畏。菩薩入世無有挾帶。故無畏。又如戰士臨陣。怯",
    "X16n0317_006:0695c10": "弱有畏。菩薩度生無有怯弱。故無畏。又如籠鳥受",
    "X16n0317_006:0695c11": "諸拘禁。心不得自在有畏。菩薩脫出聲塵。身得自",
    "X16n0317_006:0695c12": "在。故無畏。總而言之。眾生有四大見有畏。菩薩無",
    "X16n0317_006:0695c13": "四大見故無畏。眾生著五受陰有畏。菩薩得五陰",
    "X16n0317_006:0695c14": "空故無畏。眾生起貪等煩惱有畏。菩薩斷貪等煩",
    "X16n0317_006:0695c15": "惱故無畏。眾生無智慧有畏。菩薩具大智慧故無",
    "X16n0317_006:0695c16": "畏。此十四種無畏功德。乃是菩薩福備眾生之法",
    "X16n0317_006:0695c17": "也。具見下文。",
    "X16n0317_006:0695c18": "一者由我不自觀音(至)入諸鬼國鬼不能害。",
    "X16n0317_006:0695c19": "音聲是塵屬地大。知見是識屬火大。聞聽是根屬",
    "X16n0317_006:0695c20": "水大。妄想是生滅屬風大。葢菩薩不觀音而觀觀。",
    "X16n0317_006:0695c21": "苦自斷滅。焉受塵壅哉。設對境不動。識自不生。火",
    "X16n0317_006:0695c22": "何能燒哉。設聞機杜絕。根自無用。水何能沒哉。至",
    "X16n0317_006:0695c23": "若返聞聞性。生滅圓離。全是真覺。縱入鬼國。亦不",
    "X16n0317_006:0695c24": "能害矣。大抵鬼物無形。幻同風質。以真幻不相入。",
    "X16n0317_006:0696a01": "故不能為害。已上度四大見之法也。",
    "X16n0317_006:0696a02": "五者熏聞成聞六根銷復(至)經過險路賊不能劫。",
    "X16n0317_006:0696a03": "眾生墮於色蘊。及諸受蘊。斵削真性。如刀斷命。菩",
    "X16n0317_006:0696a04": "薩不爾。即有所聞。還聞自性。性既自聞。物不能害。",
    "X16n0317_006:0696a05": "是故刀斷猶如割水吹光。性無搖動。刀斷喻色蘊。",
    "X16n0317_006:0696a06": "割水吹光喻受蘊。眾生墮於想蘊。覆蔽真性。如處",
    "X16n0317_006:0696a07": "幽暗。菩薩不爾。即有所聞。自性開明。明徧法界。是",
    "X16n0317_006:0696a08": "故藥叉羅剎等目不能視。眾生墮於行蘊。纏縛真",
    "X16n0317_006:0696a09": "性。如遭禁繫。菩薩不爾。音性圓消。則內障清淨。觀",
    "X16n0317_006:0696a10": "聽返入。則外累都捐。是故枷鎻不能著。眾生墮於",
    "X16n0317_006:0696a11": "識蘊。遷劫真性。如逢怨賊。菩薩不爾。滅音圓聞。則",
    "X16n0317_006:0696a12": "內無所待。徧生慈力。則外示天和。是故經過險路。",
    "X16n0317_006:0696a13": "賊不能劫。又五鬼即五欲之獰狀也。藥叉此云勇",
    "X16n0317_006:0696a14": "健。羅剎此云可畏。鳩槃茶魘魅鬼。毗舍遮噉精氣",
    "X16n0317_006:0696a15": "鬼。富單那熱病鬼。已上度五蘊之法也。",
    "X16n0317_006:0696a16": "九者熏聞離塵色所不劫(至)諸阿顛迦永離痴暗。",
    "X16n0317_006:0696a17": "眾生貪欲成性。為色所劫。菩薩聞不隨聲。聞應聞",
    "X16n0317_006:0696a18": "性。故得遠離貪欲。色所不動。眾生忿恨成性。為瞋",
    "X16n0317_006:0696a19": "所劫。菩薩純音遺塵。根與境一。故無能對所對。遠",
    "X16n0317_006:0696a20": "離瞋恚眾生昏鈍成性。為痴暗所劫。菩薩聲識消",
    "X16n0317_006:0696a21": "忘。覺明旋湛。故得法界身心皎然朗徹。遠離痴暗。",
    "X16n0317_006:0696a22": "阿顛迦。此云無善心。性障即痴也。已上度三毒等",
    "X16n0317_006:0696a23": "煩惱之法也。",
    "X16n0317_006:0696a24": "十二者融形復聞不動道場(至)眾人愛敬有相之女。",
    "X16n0317_006:0696b01": "融形復聞者。便是無我執也。苟無我執。何所不應。",
    "X16n0317_006:0696b02": "雖應亦無有分。故不壞世相。供養微塵諸佛。言供",
    "X16n0317_006:0696b03": "養諸佛者。便是顯如來藏。是不空也。以不空故。即",
    "X16n0317_006:0696b04": "理即事。紹繼法王。使種姓不斷。令無子者而生智",
    "X16n0317_006:0696b05": "慧之男。以應其求也。六根圓通者。便是無法執也。",
    "X16n0317_006:0696b06": "苟無法執。何事不寂。雖寂亦非斷滅。故不雜自相",
    "X16n0317_006:0696b07": "而含十方界。言含十方界者。便是顯如來藏是空",
    "X16n0317_006:0696b08": "也。以空故。即事即理。承順法門。受領無失。令無子",
    "X16n0317_006:0696b09": "者而生好相之女。以應其心也。又男者乾道任事",
    "X16n0317_006:0696b10": "之稱。女者坤道柔應之謂。又表悲智。維摩云。慈悲",
    "X16n0317_006:0696b11": "心為女。善心誠實男。即此意焉。已上是菩薩悲智",
    "X16n0317_006:0696b12": "之法也。",
    "X16n0317_006:0696b13": "十四者此三千大千世界(至)由我修習得真圓通。",
    "X16n0317_006:0696b14": "一須彌。一日月。為一世界。如是百億須彌。百億日",
    "X16n0317_006:0696b15": "月。百億世界。總為一大千世界。如此有三千大千",
    "X16n0317_006:0696b16": "世界。是心之所化境者妄也。對妄顯覺。覺還治妄。",
    "X16n0317_006:0696b17": "故稱法王子。此大千世界有恒河沙數法王子。所",
    "X16n0317_006:0696b18": "說法門。敵觀音一人。其福相等。且持觀音一名號。",
    "X16n0317_006:0696b19": "與彼眾多名號。其福亦等。葢觀音所證法門。不歷",
    "X16n0317_006:0696b20": "塵劫。不動意識。聞處即覺。覺故即應。應處無迹。用",
    "X16n0317_006:0696b21": "處無偏。塵塵剎剎。無不含容。無不周徧。無不甚深。",
    "X16n0317_006:0696b22": "無不自在。是故觀音法門。稱為最勝者也。已上是",
    "X16n0317_006:0696b23": "菩薩聲教之法也。",
    "X16n0317_006:0696b24": "是名十四施無畏力福備眾生。",
    "X16n0317_006:0696c01": "此結成也如文。",
    "X16n0317_006:0696c02": "世尊我又獲是圓通(至)四不思議無作妙德。",
    "X16n0317_006:0696c03": "此標四無量心也。無量心而云不思議者。正顯無",
    "X16n0317_006:0696c04": "作妙力。用處無心爾。良由用處無心。故得上與十",
    "X16n0317_006:0696c05": "方諸佛同一慈力。下與六道眾生同一悲仰。見者",
    "X16n0317_006:0696c06": "歡喜。求者得遂。若有心思議便是有礙。安得自在",
    "X16n0317_006:0696c07": "廣應一切乎。此是總標。下是別釋。",
    "X16n0317_006:0696c08": "一者由我初獲妙妙聞心(至)救護眾生得大自在。",
    "X16n0317_006:0696c09": "首是一身之總。臂是一身之用。目是一身之照。又",
    "X16n0317_006:0696c10": "首是妙應。臂是妙力。目是妙觀。廣則八萬四千法",
    "X16n0317_006:0696c11": "門。略則智定二法也。初由菩薩聞不隨聲。聞應聞",
    "X16n0317_006:0696c12": "心。若言其心儼是有迹。今雖聞心。亦不住著。故云",
    "X16n0317_006:0696c13": "妙也。妙又不可言。故云妙妙。在眾生亦有是妙。但",
    "X16n0317_006:0696c14": "被見聞覺知分隔。故淪生死。菩薩不然。唯一清淨",
    "X16n0317_006:0696c15": "寶覺。廣應一切而不分。處處現身說法而不雜。是",
    "X16n0317_006:0696c16": "故得稱為妙爾。此即菩薩慈心無量。救護眾生之",
    "X16n0317_006:0696c17": "法也。",
    "X16n0317_006:0696c18": "二者由我聞思脫出六塵(至)皆名我為施無畏者。",
    "X16n0317_006:0696c19": "現一一形者。謂不拘一境。有相則現。誦一一呪者。",
    "X16n0317_006:0696c20": "謂不拘一事。有患則救。是故其形其呪。充遍十方。",
    "X16n0317_006:0696c21": "微塵國土。目為施無畏者。由聞思二慧。故脫出六",
    "X16n0317_006:0696c22": "塵。純是真心妙用。如聲度垣。了無隔礙。以無隔礙",
    "X16n0317_006:0696c23": "故。眾生之苦。即菩薩之苦。眾生之悲。即菩薩之悲。",
    "X16n0317_006:0696c24": "總而言之。眾生以苦惱為機。菩薩以悲哀為法。眾",
    "X16n0317_006:0697a01": "生以怖畏為機。菩薩以無畏為法。大抵眾生與菩",
    "X16n0317_006:0697a02": "薩。共為一命。既共其命。焉得不深哀而廣濟之耶。",
    "X16n0317_006:0697a03": "此即菩薩悲心無量。拔濟眾生之法也。",
    "X16n0317_006:0697a04": "三者由我修習本妙圓通(至)捨身珍寶求我哀愍。",
    "X16n0317_006:0697a05": "前來初是聞慧。聞慧以妙有為法。次是思慧。思慧",
    "X16n0317_006:0697a06": "以妙心為法。今來是修慧。修慧以妙空為法。修習",
    "X16n0317_006:0697a07": "是妙空三昧。得妙圓通清淨本根者。便是空智也。",
    "X16n0317_006:0697a08": "以空智遊於世界。眾生曠劫不得一見。設或見之。",
    "X16n0317_006:0697a09": "自然歡喜捨諸慳惜而求哀愍矣。此是菩薩喜心",
    "X16n0317_006:0697a10": "無量。利益一切之法也。",
    "X16n0317_006:0697a11": "四者我得佛心證於究竟(至)求大涅槃得大涅槃。",
    "X16n0317_006:0697a12": "已上三慧。初則脫於根。次則脫於境。三則脫於識。",
    "X16n0317_006:0697a13": "此根境識一一脫出。得是生滅既滅。寂滅現前。故",
    "X16n0317_006:0697a14": "曰我得佛心。證於究竟。佛心者。本法也。究竟者。本",
    "X16n0317_006:0697a15": "智也。以此本智。及以本法。運出自己家珍。供養十",
    "X16n0317_006:0697a16": "方諸佛。爰及六道眾生。凡有所求。皆得遂願。此是",
    "X16n0317_006:0697a17": "菩薩捨心無量。利益一切之法也。上來四無量心。",
    "X16n0317_006:0697a18": "一一皆從無心運出。故云不思議爾。此四不思議",
    "X16n0317_006:0697a19": "將來證我本法本智之妙用。非心意識境界。實實",
    "X16n0317_006:0697a20": "從細膩工夫處做來。豈苟然也哉。",
    "X16n0317_006:0697a21": "佛問圓通我從耳門(至)故觀音名徧十方界。",
    "X16n0317_006:0697a22": "此結酬所問。圓照三昧。結寂滅現前句。緣心自在。",
    "X16n0317_006:0697a23": "結聞思修三慧句。又圓照即是寂照也。寂而常照。",
    "X16n0317_006:0697a24": "是一行三昧。照而常寂。是一相三昧。此一行一相",
    "X16n0317_006:0697b01": "三昧。便是法界圓通之門。便是實相境界。然此三",
    "X16n0317_006:0697b02": "昧不易到得。須假三慧之法。方能到得。葢三慧是",
    "X16n0317_006:0697b03": "路。由路以至於菩提。以至於三摩地位。偈云。欲取",
    "X16n0317_006:0697b04": "三摩提。實以聞中入。即此為證也。問。二十四聖所",
    "X16n0317_006:0697b05": "得。與觀音所得。優劣何如。曰。實無優劣。但用心有",
    "X16n0317_006:0697b06": "異爾。如二十四聖所得。須到分別盡。分別豈非不",
    "X16n0317_006:0697b07": "是識蘊邊事耶。觀音不然。不涉思惟。不動心路。觸",
    "X16n0317_006:0697b08": "處即證。證處即了。以是不同爾。又二十四聖所得。",
    "X16n0317_006:0697b09": "祇能自利。不堪接機。觀音所得。實能入聖入凡。入",
    "X16n0317_006:0697b10": "真入俗。救水火之焚漂。濟眾生之渴乏。屠門酒肆。",
    "X16n0317_006:0697b11": "佛國魔宮。種種族類。種種音響。投之無不如意。無",
    "X16n0317_006:0697b12": "不自在。較之他根。則不然者。葢他根性有遮蔽。有",
    "X16n0317_006:0697b13": "覺有不覺。有全有不全。惟耳根性無遮蔽。無在無",
    "X16n0317_006:0697b14": "不在。無覺無不覺。但不取諸蘊法。及以蘊我。自然",
    "X16n0317_006:0697b15": "得入無心三昧。得到圓通境界。是故觀音一門最",
    "X16n0317_006:0697b16": "捷。娑婆稱為施無畏者。良不虗矣。",
    "X16n0317_006:0697b17": "爾時世尊於師子座(至)梵唄詠歌自然敷奏。",
    "X16n0317_006:0697b18": "爾時下諸佛印成也。釋迦從五體放光。十方微塵",
    "X16n0317_006:0697b19": "如來亦從五體放光。得交光相照者。同印觀音所",
    "X16n0317_006:0697b20": "證之法不謬也。又顯此法無凡無聖。三乘五性。有",
    "X16n0317_006:0697b21": "情無情。平等不二。問。若謂有情同覺則可。云何林",
    "X16n0317_006:0697b22": "木池沼亦演法音耶。曰。汝見林木池沼乎。汝若見。",
    "X16n0317_006:0697b23": "與汝說法竟。汝若不見。自尚不知。胡庸辨哉。且又",
    "X16n0317_006:0697b24": "不然。物物體真。誰云自他。頭頭是道。豈用親疎。汝",
    "X16n0317_006:0697c01": "若迴光返照。便同本得。何疑物之不演法音乎。是",
    "X16n0317_006:0697c02": "諸下被機蒙益。葢二十四聖。各有淺深不同。偏全",
    "X16n0317_006:0697c03": "不一。即有所得。還在故處。於是見山河是山河。見",
    "X16n0317_006:0697c04": "虗空是虗空。甚至此界不見彼界。此性不融彼性。",
    "X16n0317_006:0697c05": "故有高下。今入觀音一門。得根塵消落。於是普獲",
    "X16n0317_006:0697c06": "金剛三昧。悟平等一性。故不見山河大地。唯見十",
    "X16n0317_006:0697c07": "方國土。合成一界。一界者。一法也。一覺也。既悟是",
    "X16n0317_006:0697c08": "法是覺。焉有不忻所遇而興起贊頌耶。梵唄。此翻",
    "X16n0317_006:0697c09": "贊頌。△四勅命選圓。",
    "X16n0317_006:0697c10": "於是如來告文殊師利(至)何方便門得易成就。",
    "X16n0317_006:0697c11": "前來二十五人所陳悟由。若是佛觀一相平等。原",
    "X16n0317_006:0697c12": "無優劣。若是初學人觀。便有難易。便有彼此。故須",
    "X16n0317_006:0697c13": "料揀情盡。方堪教授阿難。開示眾生。成將來之規",
    "X16n0317_006:0697c14": "範。為通方入道之門也。故勅文殊選之。畢竟從何",
    "X16n0317_006:0697c15": "方便。得易成就耶。△五料揀圓通。",
    "X16n0317_006:0697c16": "文殊師利法王子(至)承佛威神說偈對佛。",
    "X16n0317_006:0697c17": "偈共六十行。初五行頌真妄之源。次二十四行頌",
    "X16n0317_006:0697c18": "諸聖法劣。三四行頌觀音道勝。四三行半頌諸根",
    "X16n0317_006:0697c19": "對辨。五三行頌獨辨本根。六二行頌正責當機。七",
    "X16n0317_006:0697c20": "十行一句頌告示阿難。八三行三句頌結勸修學。",
    "X16n0317_006:0697c21": "九五行一句頌選成覆旨。臨義中釋。",
    "X16n0317_006:0697c22": "覺海性澄圓圓澄覺元妙(至)遲速不同倫。",
    "X16n0317_006:0697c23": "此五行頌真妄之源也。文殊承命。將欲選之。先提",
    "X16n0317_006:0697c24": "大義來說。大義謂妙覺明海。本來澄湛。本來靈妙。",
    "X16n0317_006:0698a01": "妙故無法不攝。湛故無物不照。雖照無心。雖攝無",
    "X16n0317_006:0698a02": "迹。無迹故稱之為妙。無心故稱之為湛。故曰覺海",
    "X16n0317_006:0698a03": "性澄圓。圓澄覺元妙。此真如隨緣不變自在之理",
    "X16n0317_006:0698a04": "也。即前文云。性覺妙明。本覺明妙是已。奈何眾生",
    "X16n0317_006:0698a05": "不了。涉境生心。境即所也。所立則照亡。心生則性",
    "X16n0317_006:0698a06": "隱。性隱則迷妄流轉。照亡則全體不覺。以迷妄不",
    "X16n0317_006:0698a07": "覺。故成虗空。依空故有世界。故曰元明照生所。所",
    "X16n0317_006:0698a08": "立照性亡。迷妄有虗空。依空有世界。又三世遷流。",
    "X16n0317_006:0698a09": "流不出於境。境囿想澄。故成國土。空頑無覺。即覺",
    "X16n0317_006:0698a10": "是妄。以妄知妄覺。故有眾生。故曰想澄成國土。知",
    "X16n0317_006:0698a11": "覺乃眾生。此真如不變隨緣生滅之相也。即前文",
    "X16n0317_006:0698a12": "云。性覺必明。妄為明覺。覺非所明。因明立所。所既",
    "X16n0317_006:0698a13": "妄立。生汝妄能是已。大抵世界國土眾生。皆依空",
    "X16n0317_006:0698a14": "有。空生覺中。猶如漚泡相似。漚滅是無。而空性亦",
    "X16n0317_006:0698a15": "無。況復三有眾生在空中耶。明知是無性。故曰空",
    "X16n0317_006:0698a16": "生大覺中。如海一漚發。漚滅空本無。況復諸三有。",
    "X16n0317_006:0698a17": "三有者。總指三界而言也。若以肉眼觀之。此三界",
    "X16n0317_006:0698a18": "眾生。宛然是有。若以慧眼觀之。此三有眾生。實同",
    "X16n0317_006:0698a19": "一覺。覺則更無餘事矣。是故體究斯道。須要求一",
    "X16n0317_006:0698a20": "妙悟。悟了事同一家。然悟有多門。譬如人到長安。",
    "X16n0317_006:0698a21": "有南來者。有北來者。有東西而來者。不止一途而",
    "X16n0317_006:0698a22": "進。學此道者亦然。葢雖是個一相一理法門。然或",
    "X16n0317_006:0698a23": "拈一法。或就一事。或以一機一境。亦不止一途而",
    "X16n0317_006:0698a24": "進。總以到為期。故曰歸元性無二。方便有多門。雖",
    "X16n0317_006:0698b01": "然有頓漸不同。何者。此事在佛地觀之。一一平等。",
    "X16n0317_006:0698b02": "逆順皆可。逆則不由前塵所起知見。順則寄根發",
    "X16n0317_006:0698b03": "明觸處即了。無往弗是。故曰聖性無不通。順逆皆",
    "X16n0317_006:0698b04": "方便。若在初機。則有遲速。遲則二十四聖所修者",
    "X16n0317_006:0698b05": "是。速則觀音一門者是。雖則遲速不同。統而論之。",
    "X16n0317_006:0698b06": "無非方便。故曰初心入三昧。遲速不同倫。",
    "X16n0317_006:0698b07": "色想結成塵精了不能徹(至)云何獲圓通。",
    "X16n0317_006:0698b08": "此六行頌揀六塵之法也。初揀沙陀。觀色塵而悟",
    "X16n0317_006:0698b09": "者。以色塵作觀。雖極精了。亦不能徹。何者。色性是",
    "X16n0317_006:0698b10": "暗。覺體是明。明暗不相參。覺何能圓。法何能通乎。",
    "X16n0317_006:0698b11": "其次揀陳那。觀聲塵而悟者。以聲塵作觀。聲有限",
    "X16n0317_006:0698b12": "量。不能徧含一切。何者。義海無涯。名言不及。言義",
    "X16n0317_006:0698b13": "既不及。覺何能圓。法何能通乎。其三揀香嚴。觀香",
    "X16n0317_006:0698b14": "塵而悟者。以香塵作觀。不恒其覺。何者。香以根塵",
    "X16n0317_006:0698b15": "相合則覺。離則不覺。離合不等。覺何能圓。法何能",
    "X16n0317_006:0698b16": "通乎。其四揀藥王藥上。觀味塵而悟者。以味塵作",
    "X16n0317_006:0698b17": "觀。亦非恒一。何者。味以嘗時則有。不嘗則無。其性",
    "X16n0317_006:0698b18": "不常。覺何能圓。法何能通乎。其五揀跋陀。觀觸塵",
    "X16n0317_006:0698b19": "而悟者。以觸塵作觀。性非所定。何者。有觸則明。無",
    "X16n0317_006:0698b20": "觸則不明。所性不恒。覺何能圓。法何能通乎。其六",
    "X16n0317_006:0698b21": "揀迦葉。觀法塵而悟者。以法塵作觀。能所非徧。何",
    "X16n0317_006:0698b22": "者。雖滅諸漏。猶守內塵。內塵是空。空亦是所。有能",
    "X16n0317_006:0698b23": "有所。覺何能圓。法何能通乎。",
    "X16n0317_006:0698b24": "見性雖洞然明前不明後(至)云何獲圓通。",
    "X16n0317_006:0698c01": "此五行頌揀六入之法也。一那律以失眼故。乃旋",
    "X16n0317_006:0698c02": "見循元而悟圓通者。今揀云。若以眼入旋見為觀。",
    "X16n0317_006:0698c03": "所性不一。何者。所見前方全明。後方全暗。四維尚",
    "X16n0317_006:0698c04": "闕一半。有明有暗。覺何能圓。性何能通耶。闕義解",
    "X16n0317_006:0698c05": "見前文。入取迴光返照之義。旋見循元。即返照也。",
    "X16n0317_006:0698c06": "二槃特。以愚鈍故作數息觀。乃返息循空而悟圓",
    "X16n0317_006:0698c07": "通者。今揀云。若以鼻息循空為觀。支離不成。何者。",
    "X16n0317_006:0698c08": "鼻息出入。各自一偏而無交氣。中尚無交。覺何能",
    "X16n0317_006:0698c09": "圓。性何能通耶。交氣即是出入之中。與性無交涉",
    "X16n0317_006:0698c10": "也。三憍梵。有牛呞病。乃還味旋知而悟圓通者。今",
    "X16n0317_006:0698c11": "揀云。若以舌入覺了為觀。亦非通論。何者。舌入非",
    "X16n0317_006:0698c12": "是無端。必因味有。味亡知無。覺何能圓。性何能通",
    "X16n0317_006:0698c13": "耶。四婆蹉。因毒傷足。乃攝念遺身而悟圓通者。今",
    "X16n0317_006:0698c14": "揀云。若以身入有覺為觀。亦是非真。何者。身是能",
    "X16n0317_006:0698c15": "覺。觸是所覺。能所涯量。難以冥會。既非冥會。覺何",
    "X16n0317_006:0698c16": "能圓。性何能通耶。涯量者。即邊量也。五善吉。以心",
    "X16n0317_006:0698c17": "無礙旋法歸無而悟圓通者。今揀云。若以意知湛",
    "X16n0317_006:0698c18": "了為觀。亦非是實。何者。意知雜亂。不恒湛了。終無",
    "X16n0317_006:0698c19": "有見。即有所見。未脫想念。覺何能圓。性何能通耶。",
    "X16n0317_006:0698c20": "識見雜三和詰本稱非相(至)云何獲圓通。",
    "X16n0317_006:0698c21": "此六行頌揀六識之法也。一舍利弗。所證心見發",
    "X16n0317_006:0698c22": "光。光極知見而悟者。心見即眼識也。眼識要根境",
    "X16n0317_006:0698c23": "法三種和合方生。舍此三種。則是非相。非相是無。",
    "X16n0317_006:0698c24": "有相是境。若詰其本。先無準的。云何獲得圓通也。",
    "X16n0317_006:0699a01": "二普賢菩薩本因心聞發明。分別自在而悟者。心",
    "X16n0317_006:0699a02": "聞即耳識也。聞不以耳而以心者。心是法界之總。",
    "X16n0317_006:0699a03": "故曰心聞洞十方。然要大因之力方能得入。大因",
    "X16n0317_006:0699a04": "如修法界觀。與夫發起大願等心是已。然又太高。",
    "X16n0317_006:0699a05": "非初心所宜。是故揀之。難以獲得圓通也。三孫陀",
    "X16n0317_006:0699a06": "羅難陀。因觀鼻端白息久發明而悟者。觀白即鼻",
    "X16n0317_006:0699a07": "識也。觀鼻端白者。權宜攝心則可。以此入道則不",
    "X16n0317_006:0699a08": "可。何以。葢真心無住。有住則非。宛成心所。如何獲",
    "X16n0317_006:0699a09": "得圓通也。其四富樓那。以辯才無礙銷滅諸漏而",
    "X16n0317_006:0699a10": "悟者。辯才即舌識也。舌識但有音文。而無實體。即",
    "X16n0317_006:0699a11": "有開悟。必先誦習成說而後宣揚之。故曰。開悟先",
    "X16n0317_006:0699a12": "成者。然先成之說。豈是出世無漏之法也。不過世",
    "X16n0317_006:0699a13": "間名句爾。以世間名句。非可獲得圓通也。其五優",
    "X16n0317_006:0699a14": "波離。初執身身得自在。次第執心。心得通達而悟",
    "X16n0317_006:0699a15": "者。執身。即身識也。身以持犯為行。持即是戒。犯即",
    "X16n0317_006:0699a16": "是業。假如身有業。戒得以束持之也。身若無業。戒",
    "X16n0317_006:0699a17": "將何施。即有所施。止是一身。不能徧一切法。何以",
    "X16n0317_006:0699a18": "獲得圓通也。六目犍連。以旋湛心光。久成清瑩而",
    "X16n0317_006:0699a19": "悟者。旋湛。即意識也。意識所以發通者。由宿因定",
    "X16n0317_006:0699a20": "久故。非關意識分別而有通也。何者。念緣非離物",
    "X16n0317_006:0699a21": "故。念既不能離物。何以獲得圓通也。",
    "X16n0317_006:0699a22": "若以地性觀堅礙非通達(至)云何獲圓通。",
    "X16n0317_006:0699a23": "此七行頌七大之法也。一地大。持地菩薩因平地",
    "X16n0317_006:0699a24": "而見道。非通達之論也。何以故。地性有為。聖性無",
    "X16n0317_006:0699b01": "為。有為與無為。何以獲得圓通乎。二水大。月光童",
    "X16n0317_006:0699b02": "子。想水而得忍。亦非如如之理也。何以故。想念非",
    "X16n0317_006:0699b03": "真。有覺有觀故。有覺有觀。焉可獲得圓通也。三火",
    "X16n0317_006:0699b04": "大。烏芻瑟摩。厭欲修金剛三昧。大非初心之法也。",
    "X16n0317_006:0699b05": "何以故。火有煖觸。觸必有待。非無對矣。云何而得",
    "X16n0317_006:0699b06": "圓通耶。四風大。琉璃光菩薩。觀風力無依而悟入",
    "X16n0317_006:0699b07": "者。亦非無上之覺也。何以故。風性是動。空性是寂。",
    "X16n0317_006:0699b08": "動寂非恒。於何而獲得圓通也。五空大。虗空藏菩",
    "X16n0317_006:0699b09": "薩以性空證無邊身。然空性昏鈍。性體是覺。覺與",
    "X16n0317_006:0699b10": "不覺。如何獲得圓通哉。六識大。彌勒菩薩修唯識",
    "X16n0317_006:0699b11": "觀入三摩地。不知識性不停。非常住法。若存心於",
    "X16n0317_006:0699b12": "其間。便是虗妄矣。若何而得圓通哉。七見大。大勢",
    "X16n0317_006:0699b13": "至法王子。由都攝六根。歸於無念。然念性是行相",
    "X16n0317_006:0699b14": "是無常生滅法。總屬有為。且又因性是有念。果性",
    "X16n0317_006:0699b15": "是無念。二體各殊。云何而入圓通也。",
    "X16n0317_006:0699b16": "我今白世尊佛出娑婆界(至)出世獲常住。",
    "X16n0317_006:0699b17": "此四行頌觀音道勝。我今下初一行三句頌教體",
    "X16n0317_006:0699b18": "也。教體立音聞為觀者。非徒取其音聲也。葢聲之",
    "X16n0317_006:0699b19": "外為音。音又聲之清者也。人根聰利。得音以遺聲。",
    "X16n0317_006:0699b20": "得聞以遺音。乃至得三摩以遺覺而成道者。總之",
    "X16n0317_006:0699b21": "不離音聞而作佛事。故佛出娑婆界。立此為教體。",
    "X16n0317_006:0699b22": "眾生藉是離苦而得解脫矣。良哉下次一行一句",
    "X16n0317_006:0699b23": "頌觀音妙用也。觀音得此三昧。能以三十二應入",
    "X16n0317_006:0699b24": "微塵國。又以四不思議。十四無畏。自在之力。施於",
    "X16n0317_006:0699c01": "眾生者。乃是觀音妙用也。妙音下三一行頌總嘆",
    "X16n0317_006:0699c02": "德用。妙音有不思議之用。梵音具清淨之德。有此",
    "X16n0317_006:0699c03": "德。有此用。救世世得安寧。出世而獲道果。世出世",
    "X16n0317_006:0699c04": "間。不離此音聞為入道果捷法也。是故觀音名徧",
    "X16n0317_006:0699c05": "十方者。由此德用爾。",
    "X16n0317_006:0699c06": "我今啟如來如觀音所說(至)是則通真實。",
    "X16n0317_006:0699c07": "此三行半頌諸根對辯。以騐真實。譬如人靜居。喻",
    "X16n0317_006:0699c08": "本覺。十方齊擊鼓。喻圓機。十處一時聞。喻圓應。假",
    "X16n0317_006:0699c09": "如人靜居時。設十方齊擊鼓。豈有不覺者乎。豈有",
    "X16n0317_006:0699c10": "迴避處乎。既無迴避處。便知是覺。本來圓矣。又如",
    "X16n0317_006:0699c11": "人靜居時。設十處一時聞。豈有不應者乎。豈有容",
    "X16n0317_006:0699c12": "心處乎。既無容心處。便知是法。本來通矣。且覺本",
    "X16n0317_006:0699c13": "來圓。法本來通。又不許迴避。又不許容心。便知是",
    "X16n0317_006:0699c14": "本覺矣。此是寄根發明底意思。若較之以他根則",
    "X16n0317_006:0699c15": "不然者。假如目有障無所見。身無合則不覺。口鼻",
    "X16n0317_006:0699c16": "亦然。至於心念紛雜。起滅不停。此則所不齊也。耳",
    "X16n0317_006:0699c17": "則不然雖隔垣之聲。遐邇之響。無不聽聞。無不真",
    "X16n0317_006:0699c18": "實。此是圓通覺道理。若較之以他根。則不能者。",
    "X16n0317_006:0699c19": "音聲性動靜聞中為有無(至)身心不能及。",
    "X16n0317_006:0699c20": "此二行頌獨辯本根。葢本根有動有靜者。乃是聲",
    "X16n0317_006:0699c21": "塵。聲塵有動有靜。非關聞性為有為無也。假令聲",
    "X16n0317_006:0699c22": "靜時。號無聞者。葢是獨無於聲爾。豈聞性亦無耶。",
    "X16n0317_006:0699c23": "假令聲動時。號有聞者。葢是聲有爾。豈聞性有聲",
    "X16n0317_006:0699c24": "哉。今若揀去動靜有無生滅。則聞性圓常。便是真",
    "X16n0317_006:0700a01": "實之法也。縱令下釋成當性。大都夢想是無思。覺",
    "X16n0317_006:0700a02": "觀是有思。此個真常之性不為有思而有。不為無",
    "X16n0317_006:0700a03": "思而無。何者。此事不與念想相應故。故身心不能",
    "X16n0317_006:0700a04": "及。又非生滅有為法故。故不為不思無者。非人人",
    "X16n0317_006:0700a05": "本具真常之性耶。由人人本具真常之性。是故立",
    "X16n0317_006:0700a06": "聲教而得聞示云。",
    "X16n0317_006:0700a07": "今此娑婆國聲論得宣明(至)旋流獲無妄。",
    "X16n0317_006:0700a08": "此二行頌正責當機也。今娑婆世界。同具真常之",
    "X16n0317_006:0700a09": "性。同稟音聞之教。乃愚智有異。葢聰明睿智者。藉",
    "X16n0317_006:0700a10": "其聲教宣明解了。愚而不知者。迷其本聞隨聲流",
    "X16n0317_006:0700a11": "轉。他則勿論。只如阿難。豈非不是聰明睿智。具有",
    "X16n0317_006:0700a12": "此真常之性者乎。今乃徒記語言文字。不知語言",
    "X16n0317_006:0700a13": "文字。穢污心田。是生滅法。即有所思。非為正見。總",
    "X16n0317_006:0700a14": "是隨聲流轉。迷其本聞也。若使迴光返照。不隨前",
    "X16n0317_006:0700a15": "塵所起知見。便是旋流獲無妄矣。",
    "X16n0317_006:0700a16": "阿難汝諦聽我承佛威力(至)明極即如來。",
    "X16n0317_006:0700a17": "此十行二句頌告示阿難也。初阿難下一行一句。",
    "X16n0317_006:0700a18": "總頌觀音三昧。金剛是覺。如幻是聞。聞即聞於覺。",
    "X16n0317_006:0700a19": "覺同金剛故。此金剛寶覺真心。非心意識境界。故",
    "X16n0317_006:0700a20": "云不思議。一切諸佛皆從此出。故云佛母。此直提",
    "X16n0317_006:0700a21": "觀音所證如幻。聞熏聞修金剛三昧以告阿難也。",
    "X16n0317_006:0700a22": "汝聞下一行半頌責失勸進。汝能聞佛一切法門。",
    "X16n0317_006:0700a23": "獨不能返聞自性。除於欲漏。雖畜多聞何益哉。今",
    "X16n0317_006:0700a24": "我勸汝。但將聞佛法之聞。而聞自己之聞。自己之",
    "X16n0317_006:0700b01": "聞。便是無盡藏也。若聞他之聞。縱多有限。前文云",
    "X16n0317_006:0700b02": "汝雖歷劫憶持如來秘密法門。不如一日修無漏",
    "X16n0317_006:0700b03": "業。便是自聞聞也。聞非下一行半頌正顯聞體。葢",
    "X16n0317_006:0700b04": "因聲而有聞相。因名字而有憶持相。此憶持之心。",
    "X16n0317_006:0700b05": "與聞聲之性。盡成生滅邊收。是無常之法也。今若",
    "X16n0317_006:0700b06": "旋汝聞機非由於根矣。若脫得聲相。非由於塵矣。",
    "X16n0317_006:0700b07": "若不憶持名字。非涉於思矣。三妄既離。一真無待。",
    "X16n0317_006:0700b08": "非阿難之本性。更是誰名耶。是故勸汝若脫得一",
    "X16n0317_006:0700b09": "根。則六用皆成解脫矣。前文云一門深入。入一無",
    "X16n0317_006:0700b10": "妄。彼六知根一時清淨是已。見聞下二行半頌直",
    "X16n0317_006:0700b11": "明覺相。性體上有見聞覺知。皆如幻翳。三界中有",
    "X16n0317_006:0700b12": "一切諸相。悉是空花。聞根既復。六根亦除。如是塵",
    "X16n0317_006:0700b13": "自消而真覺圓淨矣。真覺既淨。光自通達。淨極光",
    "X16n0317_006:0700b14": "通。自然虗而靈。寂而照。只此虗靈寂照。便是法界",
    "X16n0317_006:0700b15": "如如之體也。若證此理。然後觀世間諸相。猶夢中",
    "X16n0317_006:0700b16": "事。汝不留連登伽是無。夢想元空。何有礙乎。如世",
    "X16n0317_006:0700b17": "下三行三句頌法喻雙合。譬如一個幻師。幻作男",
    "X16n0317_006:0700b18": "女等相。雖見諸根牽動。要知止是一機。若一機息",
    "X16n0317_006:0700b19": "滅。諸幻寂然矣。喻如一個湛精明性。因湛不了。遂",
    "X16n0317_006:0700b20": "生諸妄。雖見六妄和合。要知止是一湛明性。圓明",
    "X16n0317_006:0700b21": "自妙。但諸學根有利鈍。分證未圓。是以遲速不同。",
    "X16n0317_006:0700b22": "若惑盡垢除。覺明自顯。覺明明極。便到如來地位",
    "X16n0317_006:0700b23": "矣。",
    "X16n0317_006:0700b24": "大眾及阿難旋汝倒聞機(至)非唯觀世音。",
    "X16n0317_006:0700c01": "此三行三句頌結勸真修也。大眾下一行一句勸",
    "X16n0317_006:0700c02": "其真修。如今勸阿難大眾。但旋汝一向隨聲流轉",
    "X16n0317_006:0700c03": "這點倒聞之機。移來反聞自己之性。貴在一聞即",
    "X16n0317_006:0700c04": "覺覺亦不住。何者。有覺即乖。有住即非故也。即用",
    "X16n0317_006:0700c05": "前三慧中意。聞所聞盡。脫過一重。覺所覺空。脫過",
    "X16n0317_006:0700c06": "一重。至於空所空滅。又脫過一重。如是重重脫盡",
    "X16n0317_006:0700c07": "方見性成底道理。直至生滅既滅。寂滅現前。果到",
    "X16n0317_006:0700c08": "寂滅現前地位。便是無上道也。須知圓通法門。實",
    "X16n0317_006:0700c09": "實如是。此是下二行半頌引人結證。此是者。指三",
    "X16n0317_006:0700c10": "慧而言也。葢三慧是路是門。謂從上微塵諸佛所",
    "X16n0317_006:0700c11": "得菩提。所得涅槃。莫不由此而入。三世如來菩薩。",
    "X16n0317_006:0700c12": "及修學人。所得菩提。所得圓通。亦莫不由此而得",
    "X16n0317_006:0700c13": "成就。至於文殊自謂不特觀音一人為然。我亦從",
    "X16n0317_006:0700c14": "中而證也。",
    "X16n0317_006:0700c15": "誠如佛世尊詢我諸方便(至)真實心如是。",
    "X16n0317_006:0700c16": "此五行一句頌選成覆旨也。誠如下二行三句選",
    "X16n0317_006:0700c17": "圓得當承佛以方便之法為問者。今揀出世之學。",
    "X16n0317_006:0700c18": "救末劫之弊。成就涅槃之心。無如觀音一門為最。",
    "X16n0317_006:0700c19": "其餘方便。不過佛之威神。即事了事。暫捨塵勞而",
    "X16n0317_006:0700c20": "已。若要懸救末劫。成就涅槃。久長修學則不能爾。",
    "X16n0317_006:0700c21": "是何也。以二十四聖論之。有淺有池汪者。如陳那",
    "X16n0317_006:0700c22": "身子等似為小。深者如普賢勢至等似乎大。望大",
    "X16n0317_006:0700c23": "則眾生不能搆副。望小則又攝機不盡。今觀音一",
    "X16n0317_006:0700c24": "門。無機不被。無法不攝。淺深同益。小大相宜。可使",
    "X16n0317_006:0701a01": "久長修學也。故選觀音為當。頂禮下一行三句頌",
    "X16n0317_006:0701a02": "請祈加護。頂禮者。珍敬之意。如來藏者。三寶之稱。",
    "X16n0317_006:0701a03": "無漏不思議者。繼誤觀音一門。是無漏不思議之",
    "X16n0317_006:0701a04": "法也。以不思議之法。授之於阿難。垂之於末劫。若",
    "X16n0317_006:0701a05": "非三寶加被。則不能流通矣。是故祈佛加護。願垂",
    "X16n0317_006:0701a06": "冥助焉。但以此二句正勸修學。今勸阿難大眾。不",
    "X16n0317_006:0701a07": "必他修。但依觀音所說。聞而思。思而修。直到圓通",
    "X16n0317_006:0701a08": "地位。如到圓通地位。便是超過其餘也。末一句文",
    "X16n0317_006:0701a09": "殊自陳。我之承命選圓。實無私心。捨彼取此。乃是",
    "X16n0317_006:0701a10": "如法所揀爾。所謂依義不依文。依了義不依不了",
    "X16n0317_006:0701a11": "義。此是我之真實心也。△六聞法獲益。",
    "X16n0317_006:0701a12": "於是阿難及諸大眾(至)阿耨多羅三藐三菩提心。",
    "X16n0317_006:0701a13": "此經家所敘得法益也。前第一卷中。阿難敘云。雖",
    "X16n0317_006:0701a14": "身出家。心不入道。譬如窮子捨父逃逝。此敘未悟",
    "X16n0317_006:0701a15": "本來之性。不知奢摩他路。忙趨兩頭。滯攀緣心故。",
    "X16n0317_006:0701a16": "至第四卷中敘云。我今猶如旅泊之人。忽蒙天王",
    "X16n0317_006:0701a17": "賜與華屋。雖獲大宅要因門入。此敘雖悟妙湛之",
    "X16n0317_006:0701a18": "體。不知三摩家舍。猶有解礙。滯法障心故。及今聞",
    "X16n0317_006:0701a19": "圓通門。頓獲菩提。及大涅槃。敘云。猶如有人因事",
    "X16n0317_006:0701a20": "遠遊。未得歸還。明了其家所歸道路。若據一往看",
    "X16n0317_006:0701a21": "來。阿難是悟菩提路。是入圓通門。是見涅槃家矣。",
    "X16n0317_006:0701a22": "而云因事遠遊未得歸還者。豈阿難猶未有證耶。",
    "X16n0317_006:0701a23": "曰。不然。有二義故。一諸佛發願不般涅槃。菩薩度",
    "X16n0317_006:0701a24": "生未入正位。皆留惑潤生故。而阿難持佛教體亦",
    "X16n0317_006:0701b01": "度生心切。雖悟涅槃。未入正位。是殘思未盡故。故",
    "X16n0317_006:0701b02": "云因事遠遊。未得歸還也。二生佛雖云平等。染淨",
    "X16n0317_006:0701b03": "畢竟有異。阿難雖悟本來。豈得便同於佛耶。要在",
    "X16n0317_006:0701b04": "歷生淘淨微細無明。方得成無上道。故云明了其",
    "X16n0317_006:0701b05": "家所歸道路。有此二義。故經家作如此敘爾。普會",
    "X16n0317_006:0701b06": "下敘廣益。天龍八部是佛之常參眾。二乘及初心",
    "X16n0317_006:0701b07": "是佛之學法眾。此二眾歷會已久。是嘗聞於頓旨。",
    "X16n0317_006:0701b08": "在今聞法而得法眼淨矣。性比丘尼是嘗登於三",
    "X16n0317_006:0701b09": "果。在今聞法而證無學道矣。無量眾生是同具平",
    "X16n0317_006:0701b10": "等覺性。在今聞法而發無等等心矣。已上依次敘",
    "X16n0317_006:0701b11": "列得益有差。然究而論之。實抑不差矣。何則。眾生",
    "X16n0317_006:0701b12": "發無等等心。豈非發無上菩提心乎。性比丘尼證",
    "X16n0317_006:0701b13": "無學道。豈非證寂滅心乎。二眾得法眼淨。豈非見",
    "X16n0317_006:0701b14": "得寂滅心是無上道乎。不然。前觀音說竟。是諸大",
    "X16n0317_006:0701b15": "眾得未曾有。一切普獲金剛三昧。豈當日大眾非",
    "X16n0317_006:0701b16": "今日四眾耶。要知必不然矣。",
    "X16n0317_006:0701b17": "學道如農家相似。初則闢其草萊。斬其荊蓁。和柔",
    "X16n0317_006:0701b18": "其土。然後設方便之法。以時播種焉。而道亦然。先",
    "X16n0317_006:0701b19": "要闢其妄惑。斬其惡見。和柔其心地。然後設方便",
    "X16n0317_006:0701b20": "之法。以時播種焉。所云播種者。即是播佛性種子",
    "X16n0317_006:0701b21": "也。所云方便之法者。即是依世間老農養苗之法",
    "X16n0317_006:0701b22": "也。養苗之法。先要審其天時。耘其惡稗。接其生生",
    "X16n0317_006:0701b23": "之氣而已。不然。若單和其土。不播其種。則用無田",
    "X16n0317_006:0701b24": "矣。既播其種。不設法以養之。則生稊稗而成惡苗",
    "X16n0317_006:0701c01": "矣。且播其種又設法以養之。若不審其天時。則是",
    "X16n0317_006:0701c02": "過而養之。猶若宋人然。揠苗助長。使無生氣。滅其",
    "X16n0317_006:0701c03": "天理而苗槁矣。此豈良農之法哉。夫良農養苗。全",
    "X16n0317_006:0701c04": "要審其天時。接其生生之性而已。是謂善稼者也。",
    "X16n0317_006:0701c05": "觀世尊初用奢摩他。止阿難妄心。是闢草萊矣。次",
    "X16n0317_006:0701c06": "用三摩鉢提。拔阿難惑障。是斬荊蓁矣。後用禪那。",
    "X16n0317_006:0701c07": "教阿難入圓通門。是和柔其土矣。而今將當播種",
    "X16n0317_006:0701c08": "之時。脫不設法以養之。則又與外道之法何異。是",
    "X16n0317_006:0701c09": "故入禪那之後。當說諸佛最初成佛方法。而養其",
    "X16n0317_006:0701c10": "道以接生生之性而已。問前三種已是方便。今何",
    "X16n0317_006:0701c11": "復云方便為哉。曰前方便乃是師家接機之法。今",
    "X16n0317_006:0701c12": "說方便。乃是學家操履之方。葢總一方便。由用處",
    "X16n0317_006:0701c13": "不同爾。是故師家無此方便。不能成範後昆。學家",
    "X16n0317_006:0701c14": "悟後無此方便。不能成辦道業。不然阿難悟後何",
    "X16n0317_006:0701c15": "為也者。若說入涅槃。則是斷滅見也。若說不入涅",
    "X16n0317_006:0701c16": "槃。則是常見也。或若一任其起滅而不收耶。抑又",
    "X16n0317_006:0701c17": "有心遏而不起耶。若然。則與不學道者何異。且一",
    "X16n0317_006:0701c18": "悟便了。乃是天然外道。非正見也。前不云乎。不知",
    "X16n0317_006:0701c19": "悟後有許多事在。正為此也。於是知戒定慧三學。",
    "X16n0317_006:0701c20": "真萬世學道模範。不可廢已。是故說禪那之後。復",
    "X16n0317_006:0701c21": "示諸佛最初成佛方便。直至後文云。入於如來妙",
    "X16n0317_006:0701c22": "莊嚴海。圓滿菩提。歸無所得。那時方好說罷參禪",
    "X16n0317_006:0701c23": "客也已。",
    "X16n0317_006:0701c24": "△四示最初方便文三。一請願。二許宣。三文殊請",
    "X16n0317_006:0702a01": "名。一請願。",
    "X16n0317_006:0702a02": "阿難整衣服於大眾中(至)於菩提心得無退屈。",
    "X16n0317_006:0702a03": "初阿難下敘其所悟。悲者悲前所失。欣者欣今所",
    "X16n0317_006:0702a04": "聞。阿難將欲陳願修行大道。先述己悟而慶所聞",
    "X16n0317_006:0702a05": "也。由來一向未得圓通門。未識涅槃路。故不知成",
    "X16n0317_006:0702a06": "佛道理。今承文殊指授心迹圓明。悟知成佛法門。",
    "X16n0317_006:0702a07": "依此修行。是無惑矣。次常聞下正陳所願。葢聞學",
    "X16n0317_006:0702a08": "道本為度生。度生即眾生無邊誓願度也。在如來",
    "X16n0317_006:0702a09": "則自覺已圓。而能覺他。在菩薩不然。寧自未度不",
    "X16n0317_006:0702a10": "入涅槃。先願度人。阿難仰希如來則不能。亦願學",
    "X16n0317_006:0702a11": "菩薩發心爾。問眾生無邊。若為度盡耶。曰菩薩觀",
    "X16n0317_006:0702a12": "自心如鏡。觀眾生如影。影現鏡中。鏡自無生。達得",
    "X16n0317_006:0702a13": "無生。即是度也。故知自生自度。自覺自圓。菩薩度",
    "X16n0317_006:0702a14": "生為若是而已矣。三世尊下防非請法。攝心入定。",
    "X16n0317_006:0702a15": "即煩惱無盡誓願斷也。邪師說法即是煩惱。去佛",
    "X16n0317_006:0702a16": "漸遠。即是不覺。以不覺故生諸煩惱。即是魔事。阿",
    "X16n0317_006:0702a17": "難謂我欲修行。設照察不到。不覺而有念起。難以",
    "X16n0317_006:0702a18": "攝心。便是煩惱。又或末劫邪師熾盛。難以入定。便",
    "X16n0317_006:0702a19": "是魔事。而今若為使煩惱斷而進菩提。云何令無",
    "X16n0317_006:0702a20": "魔事而安道場。此阿難發四弘誓願修行入道。慮",
    "X16n0317_006:0702a21": "恐力弱未能。故有此請爾。△二許宣三。一贊善。",
    "X16n0317_006:0702a22": "爾時世尊於大眾中(至)阿難大眾唯然奉教。",
    "X16n0317_006:0702a23": "贊善者。允可其請也。允可阿難善體佛意。善持教",
    "X16n0317_006:0702a24": "法。葢佛意不欲垂之空言。要待人修。行道必多魔",
    "X16n0317_006:0702b01": "障。須假成規。此誠有益於當機。懸救末劫。是以允",
    "X16n0317_006:0702b02": "可其請兩稱善哉。△二總標。",
    "X16n0317_006:0702b03": "佛告阿難汝常聞我(至)是則名為三無漏學。",
    "X16n0317_006:0702b04": "此總標三決定義也。毗奈耶。或名毗尼。翻滅。正翻",
    "X16n0317_006:0702b05": "為律。律者法也。大小乘戒通稱。此三決定義以戒",
    "X16n0317_006:0702b06": "為首。又定慧由戒生。故舉毗奈耶而言也。然此三",
    "X16n0317_006:0702b07": "法名三無漏學。佛嘗宣說。阿難要攝心修行。當依",
    "X16n0317_006:0702b08": "此學。此是十方如來最初成道方便之法。決定少",
    "X16n0317_006:0702b09": "不得底。故名三決定義。△三別釋分三。一戒學。二",
    "X16n0317_006:0702b10": "定學。三慧學。一戒學。初婬戒。",
    "X16n0317_006:0702b11": "阿難云何攝心我名為戒(至)第一決定清淨明誨。",
    "X16n0317_006:0702b12": "初阿難下辯其邪正。生死根本婬為其首。設若其",
    "X16n0317_006:0702b13": "心不婬。生死自然無由相續矣。故以戒婬為正。設",
    "X16n0317_006:0702b14": "若婬心不除。縱多智禪定。必落魔道矣。故以不戒",
    "X16n0317_006:0702b15": "為邪。就其邪者而論。帶婬修禪。有深有淺。故其報",
    "X16n0317_006:0702b16": "有上中下。彼亦各自謂成無上道。雖成其道。不知",
    "X16n0317_006:0702b17": "乃是邪也。我滅度下申明利害。由此邪故。轉展惑",
    "X16n0317_006:0702b18": "迷。後世至有假冐知識。混亂佛法。引誘眾生。失其",
    "X16n0317_006:0702b19": "正路。墮愛見坑。其利害非細故也。汝教下申明教",
    "X16n0317_006:0702b20": "誡。由此利害得以相關。是故我教修三摩之人。深",
    "X16n0317_006:0702b21": "所當戒。戒必至絕其萌念。故以心言也。此是佛之",
    "X16n0317_006:0702b22": "決定法。第一清淨明誨也。",
    "X16n0317_006:0702b23": "是故阿難若不斷婬(至)不如此說即波旬說。",
    "X16n0317_006:0702b24": "是故下重喻得失。戒生定。定生慧。慧即法身也。法",
    "X16n0317_006:0702c01": "身清淨。必禪定中得。豈以婬身而求之哉。設以婬",
    "X16n0317_006:0702c02": "身而求禪定。喻如煑砂欲其成飯。縱經百千劫。祇",
    "X16n0317_006:0702c03": "名熱砂而已。以婬身而求禪定。縱有妙悟。亦是婬",
    "X16n0317_006:0702c04": "根而已。且也不止不得其道。將必輪轉三塗矣。是",
    "X16n0317_006:0702c05": "為所失。故我勸真修禪定者。必求妙悟。使婬機頓",
    "X16n0317_006:0702c06": "絕。身心俱斷。連此斷性亦無。如是清淨。方可希冀",
    "X16n0317_006:0702c07": "菩提。是為所得。如我方雙結上意。謂依上佛訓即",
    "X16n0317_006:0702c08": "是正說。不依上佛訓即是邪說。又波旬訛也。正言",
    "X16n0317_006:0702c09": "波卑夜。此云極惡。所謂惡中惡。魔王最甚之稱也。",
    "X16n0317_006:0702c10": "△二殺戒。",
    "X16n0317_006:0702c11": "阿難又諸世界六道眾生(至)第二決定清淨明誨。",
    "X16n0317_006:0702c12": "阿難下辨其邪正。生死結業。殺心為甚。設若其心",
    "X16n0317_006:0702c13": "不殺。生死自然不相續矣。故以戒殺為正。設若殺",
    "X16n0317_006:0702c14": "心不除。縱多智禪定。必落魔道矣。故以不戒為邪。",
    "X16n0317_006:0702c15": "就其邪者而觀。帶殺修禪。有深有淺。故其報有上",
    "X16n0317_006:0702c16": "中下。彼亦各自謂修無上道。雖成其道。不知乃是",
    "X16n0317_006:0702c17": "邪也。我滅度下申明利害。由此邪故。轉展縱橫。後",
    "X16n0317_006:0702c18": "世至有假冐知識。公然食肉。薰穢佛法。引誘眾生。",
    "X16n0317_006:0702c19": "為鬼神羣隊。其利害非細故也。阿難下別示開遮。",
    "X16n0317_006:0702c20": "五淨肉者。不見不聞不疑。兼自死。及以鳥殘。此五",
    "X16n0317_006:0702c21": "非斷命根。故稱為淨。佛比為年時饑饉。其地或蒸",
    "X16n0317_006:0702c22": "溼。或是沙石。草菜不生。此五淨肉。乃神力所化。佛",
    "X16n0317_006:0702c23": "於小乘部中權許聽食。所謂開也。反此則禁。所謂",
    "X16n0317_006:0702c24": "遮也。今經明一乘佛性了義之說。如何食肉名為",
    "X16n0317_006:0703a01": "釋子。而悟了義之教耶。汝等下示食肉之過。葢釋",
    "X16n0317_006:0703a02": "子者是學道之士也。學道之士食肉。縱開悟似三",
    "X16n0317_006:0703a03": "摩地位。亦不過是羅剎矣。羅剎此云暴惡。相殺相",
    "X16n0317_006:0703a04": "食。如羊死為人。人死為羊。輪迴未已。如何出得三",
    "X16n0317_006:0703a05": "界。此又利害之關。食肉之過也。汝教下申明教誡。",
    "X16n0317_006:0703a06": "觀其食肉之過。實為利害之端。是故我教修三摩",
    "X16n0317_006:0703a07": "地人。深所當戒。戒必至於斷殺而止。此是佛之決",
    "X16n0317_006:0703a08": "定法。第二清淨明誨也。",
    "X16n0317_006:0703a09": "是故阿難若不斷殺(至)不如此說即波旬說。",
    "X16n0317_006:0703a10": "是故下重喻得失。葢一乘佛性。自當具慈忍之心。",
    "X16n0317_006:0703a11": "要見慈忍之心。必禪定中得。豈殺心而求之哉。設",
    "X16n0317_006:0703a12": "以殺心而求禪定。喻自塞耳高聲求人不聞。是葢",
    "X16n0317_006:0703a13": "彌隱而彌露矣。以殺心而求慈忍。是葢愈忍而愈",
    "X16n0317_006:0703a14": "亂矣。清淨下引事比明。且清淨比丘。不止不殺物",
    "X16n0317_006:0703a15": "命為是。只如生草不忍踐踏。況食眾生血肉耶。比",
    "X16n0317_006:0703a16": "類而言。即東方之絹帛。西方之裘毳。兼之乳酪等",
    "X16n0317_006:0703a17": "物。若不服食。便是真得解脫出三界人矣。何以故。",
    "X16n0317_006:0703a18": "若服眾生身分。自然為彼所緣矣。如食世間百穀。",
    "X16n0317_006:0703a19": "自然不能離地矣。服食尚然。況相吞相殺而無淪",
    "X16n0317_006:0703a20": "墮者乎。是為所失。故我勸真修禪定者。要當具慈",
    "X16n0317_006:0703a21": "忍之心。必使身心二塗。不服不食。如是清淨方可",
    "X16n0317_006:0703a22": "希冀菩提。真得解脫矣。是為所得。如我下結意如",
    "X16n0317_006:0703a23": "前。△三盜戒。",
    "X16n0317_006:0703a24": "阿難又復世界六道眾生(至)第三決定清淨明誨。",
    "X16n0317_006:0703b01": "阿難下辯明邪正。生死循環偷心為甚。設若其心",
    "X16n0317_006:0703b02": "不偷。生死自然不相續矣。故戒不偷為正。設若偷",
    "X16n0317_006:0703b03": "心不除。縱多智禪定必落邪道。故以不戒為邪。就",
    "X16n0317_006:0703b04": "其邪者而言。若帶偷心修禪。有淺有深。故其報有",
    "X16n0317_006:0703b05": "上中下。彼亦各自謂成無上道。雖成其道。不知乃",
    "X16n0317_006:0703b06": "是邪也。我滅度下申明利害。由此邪故。轉展潛欺。",
    "X16n0317_006:0703b07": "後世至有假冐知識。引誘眾生為妖邪類。失心耗",
    "X16n0317_006:0703b08": "家。其利害非細故矣。我教下別示利害。且何以明",
    "X16n0317_006:0703b09": "其利耶。佛教比丘。循方乞食。循方者循佛所制之",
    "X16n0317_006:0703b10": "法也乞食者。乞其所得分衛四眾。成無貪之法也",
    "X16n0317_006:0703b11": "不自熟食者。示無所營心也。旅泊三界者。示無所",
    "X16n0317_006:0703b12": "留戀也。此尸羅清淨規則。有利於世間。故謂之利",
    "X16n0317_006:0703b13": "也。又何以明其害也。佛制比丘清淨行道。今則不",
    "X16n0317_006:0703b14": "然。內懷奸詐。外現威儀竊如來之法服。誑檀信之",
    "X16n0317_006:0703b15": "貲財。反非正類。公自行欺。種種造業。皆言佛法。此",
    "X16n0317_006:0703b16": "傷化敗俗。有害於眾生。故謂之害也。若我滅下別",
    "X16n0317_006:0703b17": "驗真假。前以私心故。潛匿奸欺。稱善知識者。又以",
    "X16n0317_006:0703b18": "偷心故。假我衣服。裨販如來者。又以不信自心故。",
    "X16n0317_006:0703b19": "非他出家具戒比丘。為小乘道者。末世之人。如是。",
    "X16n0317_006:0703b20": "將何分別真假。佛曰不然我滅後有比丘。決定修",
    "X16n0317_006:0703b21": "三摩提者。能以身然一香一燈或燒一指節。我說",
    "X16n0317_006:0703b22": "是人無始宿債一時酬畢。永脫諸漏矣。何也。人有",
    "X16n0317_006:0703b23": "私心故潛匿奸欺者。此計我相也。今能將身然燈",
    "X16n0317_006:0703b24": "供養如來。是無我相矣。人有偷心。故裨販如來者。",
    "X16n0317_006:0703c01": "此計人相也。今能燒一指節供養像前。是無人相",
    "X16n0317_006:0703c02": "也。人有不信自心故非他具戒為小乘道者。是計",
    "X16n0317_006:0703c03": "眾生相也。今能於身上爇一香而徵自心自覺。是",
    "X16n0317_006:0703c04": "無眾生相也。此人如是無有三相。豈非好比丘耶。",
    "X16n0317_006:0703c05": "是為真也。若不如是。我說此人。縱修到無為田地。",
    "X16n0317_006:0703c06": "乃是假也。何者。不能忘身。三相宛在。償報何已。佛",
    "X16n0317_006:0703c07": "昔詬比丘食馬麥。今自嘗之。寧非宿報。人我未亡",
    "X16n0317_006:0703c08": "與此何異。汝教下申明教誡。觀前偷心不除。便是",
    "X16n0317_006:0703c09": "利害之端。故我教修三摩提人深所當戒。必斷偷",
    "X16n0317_006:0703c10": "盜。此是佛之決定法第三清淨明誨也。",
    "X16n0317_006:0703c11": "是故阿難若不斷偷(至)不如此說即波旬說。",
    "X16n0317_006:0703c12": "是故下重喻得失。且無我無人無眾生者。即是無",
    "X16n0317_006:0703c13": "漏妙淨明心也。要見無漏妙淨明心。必禪定中得。",
    "X16n0317_006:0703c14": "豈偷心而求之哉。設以偷心而求得。喻如水灌漏",
    "X16n0317_006:0703c15": "巵。縱百千劫。終不能平矣。若以漏心而求妙淨。設",
    "X16n0317_006:0703c16": "有妙悟。亦不能復矣。是為所失。若諸比丘下翻過",
    "X16n0317_006:0703c17": "成益。所言衣鉢之餘。分寸不畜者。即是戒度也。乞",
    "X16n0317_006:0703c18": "食餘分。施餓眾生者。即是施度也。於大集會合掌",
    "X16n0317_006:0703c19": "禮眾者。即是進度也有人捶詈同於稱讚者。即是",
    "X16n0317_006:0703c20": "忍度也。身心二捐與眾生共者。即是禪度也。不將",
    "X16n0317_006:0703c21": "不了義以誤初學者。即是慧度也。已上六度。若對",
    "X16n0317_006:0703c22": "前三過。翻成三益。何者。前是假佛衣服裨販如來。",
    "X16n0317_006:0703c23": "今乃分寸不畜。復能丐施餘眾矣。前是非他具戒",
    "X16n0317_006:0703c24": "為小乘道。今乃合掌禮眾。復能捶詈同於稱讚矣。",
    "X16n0317_006:0704a01": "前是潛匿奸欺假稱知識。今乃身心二捐。復能將",
    "X16n0317_006:0704a02": "了義開示初學矣。比丘如是忘身為物。真得三昧",
    "X16n0317_006:0704a03": "也。是為所得。如我下結意如前。△四妄語戒。",
    "X16n0317_006:0704a04": "阿難如是世界六道眾生(至)第四決定清淨明誨。",
    "X16n0317_006:0704a05": "阿難下辯明邪正。殺盜婬若犯。還是世間業。雖重",
    "X16n0317_006:0704a06": "猶可。若是妄語。不惟迷誤自己。亦復迷誤無量眾",
    "X16n0317_006:0704a07": "生。永滅善根。不可不戒也。故今標妄語有四失。一",
    "X16n0317_006:0704a08": "修禪不得三昧。二心地不得清淨。三墮愛見魔。四",
    "X16n0317_006:0704a09": "失如來種。所謂下別釋。謂實未有得。妄謂有得。實",
    "X16n0317_006:0704a10": "未有證。妄謂我證者。此心有所計是我相也。故修",
    "X16n0317_006:0704a11": "禪不入三昧。又妄謂我得我證。世間尊勝世間第",
    "X16n0317_006:0704a12": "一者。此心有所著。是人相也。故心地不得清淨。又",
    "X16n0317_006:0704a13": "妄謂人言。我得須陀洹果。斯陀含果。乃至十地。地",
    "X16n0317_006:0704a14": "前菩薩等。是見魔。又希求人禮懺。貪其供養。是愛",
    "X16n0317_006:0704a15": "魔者。此心有所欲。是眾生相也。故墮愛見魔。此人",
    "X16n0317_006:0704a16": "如是妄得妄言。妄自尊勝第一者。此心起大我慢。",
    "X16n0317_006:0704a17": "是一顛。迦殺佛人也。喻如刀斷多羅木。再無活理。",
    "X16n0317_006:0704a18": "故失如來種。妄語有此四失。乃永滅善根。沉溺三",
    "X16n0317_006:0704a19": "塗是為邪也。一顛迦。此云斷善根罪同波羅夷。我",
    "X16n0317_006:0704a20": "滅度下。明其遣化。勅諸菩薩下標本。或作下標跡。",
    "X16n0317_006:0704a21": "所言本者。本有定屬。一大乘菩薩。次二乘阿羅漢。",
    "X16n0317_006:0704a22": "此二可以遣化。餘則勿能也。所言跡者。跡無定屬。",
    "X16n0317_006:0704a23": "如沙門白衣人王宰官。乃至奸偷屠販。凡有機感。",
    "X16n0317_006:0704a24": "無不應身。所謂四攝中以同事攝也。於是知真正",
    "X16n0317_006:0704b01": "應身大士。皆佩密記。既膺密記。焉可露布。眩惑於",
    "X16n0317_006:0704b02": "世耶。唯除臨終遺囑弟子之類。以表慧命不斷。然",
    "X16n0317_006:0704b03": "亦不說我是菩薩是羅漢。洩佛密因也。云何二句。",
    "X16n0317_006:0704b04": "結指前未得謂得之人。惑亂眾生。斷斷是邪。反顯",
    "X16n0317_006:0704b05": "陰翊密遣者。是為正也。汝教下申明教誡。妄語之",
    "X16n0317_006:0704b06": "害大有關係。故我教修三摩提人當戒。斷除妄語。",
    "X16n0317_006:0704b07": "此是佛之決定法。第四清淨明誨也。",
    "X16n0317_006:0704b08": "是故阿難若不斷其(至)不如此說即波旬說。",
    "X16n0317_006:0704b09": "是故下重喻得失。十方如來同一道者。便是直心",
    "X16n0317_006:0704b10": "也。要見直心。必禪定中得。豈誑妄而求之哉。若以",
    "X16n0317_006:0704b11": "誑妄而求禪定。喻如刻人糞為旃檀形。彌增臭穢。",
    "X16n0317_006:0704b12": "終無香氣矣。以誑妄而求三摩。祗成虗罔。終無得",
    "X16n0317_006:0704b13": "益矣。我教下勸除妄心。四威儀。即行住坐臥尋常",
    "X16n0317_006:0704b14": "之行也。尋常之行。尚不宜虗假。況稱四果十地等",
    "X16n0317_006:0704b15": "上人法哉。若竊四果十地等上人之法。譬如窮人",
    "X16n0317_006:0704b16": "妄號帝王。其罪必至誅滅。若誑妄而竊法王。其報",
    "X16n0317_006:0704b17": "又不止誅滅。將淪墮彌涯矣。何者。因地不真實。感",
    "X16n0317_006:0704b18": "果自當紆曲。今且勿論其因果。止就曲紆之心。而",
    "X16n0317_006:0704b19": "求菩提之果。還可得乎。如噬臍人。亦必無成就之",
    "X16n0317_006:0704b20": "矣。若諸下勸行直心。故勸修三摩人。但去無始虗",
    "X16n0317_006:0704b21": "偽惡覺。即無魔事。一切時中放教閑閑地。觸處便",
    "X16n0317_006:0704b22": "用。用處便了。即是直心。祖師云祗貴虗閑。不昧作",
    "X16n0317_006:0704b23": "用。即是成就菩薩無上知覺也。如我下結意如前。",
    "X16n0317_006:0704b24": "首楞嚴經正見卷第六"
}