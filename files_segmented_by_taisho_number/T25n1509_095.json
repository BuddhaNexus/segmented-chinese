{
    "T25n1509_095:0721c02": "大智度論釋七喻品第八十五",
    "T25n1509_095:0721c03": "卷第九十五",
    "T25n1509_095:0721c05": "龍樹菩薩造",
    "T25n1509_095:0721c06": "後秦龜茲國三藏鳩摩羅什譯",
    "T25n1509_095:0721c07": "85 七喻品【經】須菩提白佛言：「世尊！若諸法性無所有，",
    "T25n1509_095:0721c08": "非佛所作，非辟支佛所作，非阿羅漢所作，非",
    "T25n1509_095:0721c09": "阿那含、斯陀含、須陀洹所作，非向道人、非得",
    "T25n1509_095:0721c10": "果人、非諸菩薩所作，云何分別有諸法異——是",
    "T25n1509_095:0721c11": "地獄、是畜生、是餓鬼，是人、是天，乃至是非有",
    "T25n1509_095:0721c12": "想非無想天？用是業因緣故，知有生地獄者；",
    "T25n1509_095:0721c13": "是業因緣故，知有生畜生、餓鬼者；是業因緣",
    "T25n1509_095:0721c14": "故，知有生人中，生四天王天乃至生非有想",
    "T25n1509_095:0721c15": "非無想天者；是業因緣故，知有得須陀洹、斯",
    "T25n1509_095:0721c16": "陀含、阿那含、阿羅漢、辟支佛者；是業因緣故，",
    "T25n1509_095:0721c17": "知是諸菩薩摩訶薩；是業因緣故，知是多陀",
    "T25n1509_095:0721c18": "阿伽度、阿羅訶、三藐三佛陀？世尊！無性法",
    "T25n1509_095:0721c19": "中，無有業用。作業因緣故，若墮地獄、餓鬼、畜",
    "T25n1509_095:0721c20": "生，若生人、天乃至生非有想非無想天；以",
    "T25n1509_095:0721c21": "是業因緣故，得須陀洹、斯陀含、阿那含、阿羅",
    "T25n1509_095:0721c22": "漢、辟支佛；菩薩摩訶薩行菩薩道，當得一",
    "T25n1509_095:0721c23": "切種智，得一切種智故，能拔出眾生於生",
    "T25n1509_095:0721c24": "死中？」佛告須菩提：「如是！如是！無性法無業",
    "T25n1509_095:0721c25": "無果報。須菩提！凡夫人不入聖法，不知",
    "T25n1509_095:0721c26": "諸法無性相，顛倒愚癡故，起種種業因緣。",
    "T25n1509_095:0721c27": "是諸眾生隨業得身：若地獄身，若畜生身，若",
    "T25n1509_095:0721c28": "餓鬼身，若人身，若天身——若四天王天身，乃至",
    "T25n1509_095:0721c29": "非有想非無想天身。是無性法無業無果報，",
    "T25n1509_095:0722a01": "無性常是無性。如須菩提所言：『若一切法無",
    "T25n1509_095:0722a02": "性，云何是須陀洹乃至諸佛得一切種智？』須",
    "T25n1509_095:0722a03": "菩提！於汝意云何？道是無性不？須陀洹果乃",
    "T25n1509_095:0722a04": "至諸佛一切種智是無性不？」須菩提言：「世尊！",
    "T25n1509_095:0722a05": "道無性，須陀洹果亦無性，乃至諸佛一切種",
    "T25n1509_095:0722a06": "智亦無性。」「須菩提！無性法能得無性法不？」",
    "T25n1509_095:0722a07": "「不也！世尊！」佛告須菩提：「有性法能得有性法",
    "T25n1509_095:0722a08": "不？」「不也！世尊！」「須菩提！無性法及道，是一切法",
    "T25n1509_095:0722a09": "皆不合不散，無色、無形、無對，一相，所謂無相。",
    "T25n1509_095:0722a10": "須菩提！是菩薩摩訶薩行般若波羅蜜時，以",
    "T25n1509_095:0722a11": "方便力，見眾生以顛倒故著五眾：無常中常",
    "T25n1509_095:0722a12": "相、苦中樂相、不淨中淨相、無我中我相，",
    "T25n1509_095:0722a13": "著無所有處。是菩薩以方便力故，於無所有",
    "T25n1509_095:0722a14": "中拔出眾生。」須菩提白佛言：「世尊！凡夫人",
    "T25n1509_095:0722a15": "所著，頗有實不異不？著故起業；業因緣故，五",
    "T25n1509_095:0722a16": "道生死中不得脫？」佛告須菩提：「凡夫人所著",
    "T25n1509_095:0722a17": "起業處，無如毛髮許實事，但顛倒故。須菩提！",
    "T25n1509_095:0722a18": "今為汝說譬喻，智者以譬喻得解。須菩提！於",
    "T25n1509_095:0722a19": "汝意云何？如夢中所見人受五欲樂，有實住",
    "T25n1509_095:0722a20": "處不？」須菩提白佛言：「世尊！夢尚虛妄不可",
    "T25n1509_095:0722a21": "得，何況住夢中受五欲樂！」「於汝意云何？諸法",
    "T25n1509_095:0722a22": "若有漏若無漏、若有為若無為，頗有不如",
    "T25n1509_095:0722a23": "夢者不？」「世尊！諸法若有漏若無漏、若有為",
    "T25n1509_095:0722a24": "若無為，無不如夢者。」佛告須菩提：「於汝意云",
    "T25n1509_095:0722a25": "何？夢中有五道生死往來不？」「世尊！無也！」「於",
    "T25n1509_095:0722a26": "汝意云何？夢中有修道，用是修道，若著垢、若",
    "T25n1509_095:0722a27": "得淨不？」「不也！世尊！何以故？是夢法無有實事，",
    "T25n1509_095:0722a28": "不可說垢、淨。」「於汝意云何？鏡中像有實事能",
    "T25n1509_095:0722a29": "起業因緣，用是業因緣墮地獄、餓鬼、畜生，",
    "T25n1509_095:0722b01": "若人、若天——四天王天處乃至非有想非無想",
    "T25n1509_095:0722b02": "天處不？」須菩提言：「不也！世尊！是像無有實",
    "T25n1509_095:0722b03": "事，但誑小兒，是事云何當有業因緣，用是業",
    "T25n1509_095:0722b04": "因緣當墮地獄乃至非有想非無想處？」「於汝",
    "T25n1509_095:0722b05": "意云何？是鏡中像有修道，用是修道若著",
    "T25n1509_095:0722b06": "垢、若得淨不？」須菩提言：「不也！世尊！何以故？",
    "T25n1509_095:0722b07": "是像空無實事，不可說垢、淨。」「於汝意云何？如",
    "T25n1509_095:0722b08": "深澗中有嚮，是嚮有業因緣，用是業因緣",
    "T25n1509_095:0722b09": "若墮地獄乃至若生非有想非無想處不？」須",
    "T25n1509_095:0722b10": "菩提言：「不也！世尊！是事空無有實音聲，云",
    "T25n1509_095:0722b11": "何當有業因緣，用是業因緣墮地獄乃至生",
    "T25n1509_095:0722b12": "非有想非無想處？」「於汝意云何？是嚮頗有",
    "T25n1509_095:0722b13": "修道，用是修道，若著垢、若得淨不？」「不也！世尊！",
    "T25n1509_095:0722b14": "是事無實，不可說是垢、是淨。」「於汝意云何？如",
    "T25n1509_095:0722b15": "焰非水水相，非河河相，是炎頗有業因緣，",
    "T25n1509_095:0722b16": "用是業因緣墮地獄乃至生非有想非無想",
    "T25n1509_095:0722b17": "處不？」「不也！世尊！焰中水畢竟不可得，但誑無",
    "T25n1509_095:0722b18": "智人眼，云何當有業因緣，用是業墮地獄乃",
    "T25n1509_095:0722b19": "至生非有想非無想處？」「於汝意云何？是焰",
    "T25n1509_095:0722b20": "有修道，用是修道，若著垢、若得淨不？」「不也！世",
    "T25n1509_095:0722b21": "尊！是焰無有實事，不可說垢、淨」「於汝意云何？",
    "T25n1509_095:0722b22": "揵闥婆城，如日出時見揵闥婆城，無智人",
    "T25n1509_095:0722b23": "無城有城想、無廬觀有廬觀想、無園有園",
    "T25n1509_095:0722b24": "想；是揵闥婆城頗有業因緣，用是業因緣",
    "T25n1509_095:0722b25": "墮地獄乃至生非有想非無想處不？」「不也！世",
    "T25n1509_095:0722b26": "尊！是揵闥婆城畢竟不可得，但誑愚夫眼，",
    "T25n1509_095:0722b27": "云何當有業因緣，用是業因緣墮地獄乃至",
    "T25n1509_095:0722b28": "生非有想非無想處？」「於汝意云何？是揵闥婆",
    "T25n1509_095:0722b29": "城有修道，用是修道，若著垢、若得淨不？」「不也！",
    "T25n1509_095:0722c01": "世尊！是揵闥婆城無有實事，不可說垢、淨。」",
    "T25n1509_095:0722c02": "「須菩提！於汝意云何？幻師幻作種種物，若象、",
    "T25n1509_095:0722c03": "若馬、若牛、若羊、若男、若女，於汝意云何？是幻",
    "T25n1509_095:0722c04": "有業因緣，用是業因緣墮地獄乃至生非有",
    "T25n1509_095:0722c05": "想非無想處不？」「不也！世尊！是幻法空無實事，",
    "T25n1509_095:0722c06": "云何當有業因緣，用是業因緣墮地獄乃至",
    "T25n1509_095:0722c07": "生非有想非無想處？」「於汝意云何？用是幻有",
    "T25n1509_095:0722c08": "修道，用是修道，若著垢、若得淨不？」「不也！世尊！",
    "T25n1509_095:0722c09": "是法無有實事，不可說垢、淨。」「須菩提！於汝",
    "T25n1509_095:0722c10": "意云何？如佛所化人，是化人有業因緣，用是",
    "T25n1509_095:0722c11": "業因緣墮地獄乃至生非有想非無想處不？」",
    "T25n1509_095:0722c12": "「不也！世尊！是化人無有實事，云何當有業因",
    "T25n1509_095:0722c13": "緣，用是業因緣墮地獄乃至生非有想非無",
    "T25n1509_095:0722c14": "想處？」「於汝意云何？是化人有修道，用是修",
    "T25n1509_095:0722c15": "道，若著垢、若得淨不？」「不也！世尊！是事無有實，",
    "T25n1509_095:0722c16": "不可說垢、淨。」佛告須菩提：「於意云何？於是",
    "T25n1509_095:0722c17": "空相中，有垢者、有淨者不？」「不也！世尊！是中無",
    "T25n1509_095:0722c18": "所有，無有著垢者、無有淨者。」「須菩提！如",
    "T25n1509_095:0722c19": "無有著垢者、無有淨者，以是因緣故亦無",
    "T25n1509_095:0722c20": "垢、淨。何以故？住我、我所眾生有垢、有淨，實見",
    "T25n1509_095:0722c21": "者不垢、不淨。如實見者不垢、不淨，如是亦無",
    "T25n1509_095:0722c22": "有垢、淨。」",
    "T25n1509_095:0722c23": "【論】問曰：佛已處處答是事，今須菩提何以",
    "T25n1509_095:0722c24": "復問？答曰：義雖一，所因事異，所謂一切法，若",
    "T25n1509_095:0722c25": "有佛、若無佛，諸法性常住，空無所有，非賢聖",
    "T25n1509_095:0722c26": "所作。般若波羅蜜甚深微妙，難解難量，不",
    "T25n1509_095:0722c27": "可以有量能知；諸佛賢聖憐愍眾生故，",
    "T25n1509_095:0722c28": "以種種語言名字、譬喻為說。利根者解聖",
    "T25n1509_095:0722c29": "人意，鈍根者處處生著，著於語言名字，若",
    "T25n1509_095:0723a01": "聞說「空」，則著空；聞說「空亦空」，亦復生著；",
    "T25n1509_095:0723a02": "若聞「一切法寂滅相，語言道斷」，而亦復著。自",
    "T25n1509_095:0723a03": "心不清淨故，聞聖人法為不清淨；如人",
    "T25n1509_095:0723a04": "目瞖，視清淨珠，見其目影，便謂珠不淨。",
    "T25n1509_095:0723a05": "佛種種因緣說。見有過罪而生於疑，作是",
    "T25n1509_095:0723a06": "言：「若一切法空，空亦空，云何分別有六道？」",
    "T25n1509_095:0723a07": "常生如是等疑難故，須菩提以經將訖，為",
    "T25n1509_095:0723a08": "眾生處處問是事，是故重問。佛可須菩提",
    "T25n1509_095:0723a09": "意。問曰：須菩提以「有」難「空」，佛云何可其意？",
    "T25n1509_095:0723a10": "答曰：佛可其說「諸法空常住，有佛、無佛不",
    "T25n1509_095:0723a11": "異」，不可其難「云何分別有六道等」。何以故？",
    "T25n1509_095:0723a12": "以其難欲破空故。是中佛解其所難，所謂",
    "T25n1509_095:0723a13": "凡夫人不入聖法，未得聖道，不知無所",
    "T25n1509_095:0723a14": "有性，不善修習空三昧故。顛倒者，四顛倒；",
    "T25n1509_095:0723a15": "愚癡者，三界繫無明。雖不說餘煩惱，而此",
    "T25n1509_095:0723a16": "二法虛誑不實。顛倒即是妄語虛誑；若從顛",
    "T25n1509_095:0723a17": "倒所生業及果報，以根本不實故，眾生雖",
    "T25n1509_095:0723a18": "深著，亦無定實。以是故五道皆空，但有",
    "T25n1509_095:0723a19": "假名。又汝難諸賢聖；是諸賢聖以斷顛倒",
    "T25n1509_095:0723a20": "差別故有異名，以顛倒不實故無所斷。又",
    "T25n1509_095:0723a21": "復滅失、無所有故名為「斷」。若實有法，可斷；",
    "T25n1509_095:0723a22": "尚無斷法，何況顛倒！是故一切賢聖果皆",
    "T25n1509_095:0723a23": "是無所有。斷顛倒即是聖人果，果即是斷。",
    "T25n1509_095:0723a24": "為果所修道亦同無所有，是故修道時，必當",
    "T25n1509_095:0723a25": "用空、無相、無作。道、果分別故，賢聖有差別；",
    "T25n1509_095:0723a26": "今實無所有法不能得，無所有云何有差",
    "T25n1509_095:0723a27": "別？是故不應難。須菩提意：若但顛倒故有",
    "T25n1509_095:0723a28": "世間，若有顛倒亦應有實，虛實相待故。是",
    "T25n1509_095:0723a29": "故問：「世尊！凡夫所著，頗有實生著起業；業",
    "T25n1509_095:0723b01": "因緣故，六道生死，不得解脫？」佛答言：「不！」",
    "T25n1509_095:0723b02": "何以故？此中佛自說因緣：「但顛倒故生著，若",
    "T25n1509_095:0723b03": "無顛倒，云何有相待實法？乃至無毫釐許",
    "T25n1509_095:0723b04": "實事，畢竟無故。」問曰：諸佛所行實義，所謂",
    "T25n1509_095:0723b05": "畢竟空，此非實耶？答曰：是第一義空亦因",
    "T25n1509_095:0723b06": "分別凡夫顛倒故說；若無顛倒，亦無第一",
    "T25n1509_095:0723b07": "義。若凡夫顛倒少多有實，第一義亦應有",
    "T25n1509_095:0723b08": "實。問曰：若二俱不實，云何得解脫？如人手",
    "T25n1509_095:0723b09": "垢還以垢洗，云何得淨？答曰：諸法實相",
    "T25n1509_095:0723b10": "畢竟空，第一義實清淨。以有凡夫顛倒不",
    "T25n1509_095:0723b11": "清淨法，故有此清淨法——不可破壞，不變異",
    "T25n1509_095:0723b12": "故。以人於諸法實相起著，欲生煩惱，是故",
    "T25n1509_095:0723b13": "說：「是法性空無所有，無所有故無實。」雖二",
    "T25n1509_095:0723b14": "法皆不實，而不實中有差別。如十善、十不善",
    "T25n1509_095:0723b15": "二事，皆有為法故，虛誑不實；而善、不善有差",
    "T25n1509_095:0723b16": "別——殺生法故，墮惡道；不殺故，生天上。如布",
    "T25n1509_095:0723b17": "施、偷盜二事，雖取相著心，是虛誑不實，而亦",
    "T25n1509_095:0723b18": "有差別。如眾生乃至知者、見者無所有，而",
    "T25n1509_095:0723b19": "惱眾生有大罪，慈念眾生有大福。如慈",
    "T25n1509_095:0723b20": "能破瞋、施能破慳，雖二事俱是不實，而能",
    "T25n1509_095:0723b21": "相破。是故佛說：「諸法無有根本定實如毫釐",
    "T25n1509_095:0723b22": "許所有。」欲證明是事故，說夢中受五欲",
    "T25n1509_095:0723b23": "譬喻。須菩提意：若一切法畢竟空無所有性，",
    "T25n1509_095:0723b24": "今何以故現有眼見、耳聞法？以是故，佛說",
    "T25n1509_095:0723b25": "夢譬喻。如人夢力故，雖無實事而有種種",
    "T25n1509_095:0723b26": "聞見，瞋處、喜處；覺人在傍，則無所見。如是，",
    "T25n1509_095:0723b27": "凡夫人無明顛倒力故，妄有所見；聖人覺悟，",
    "T25n1509_095:0723b28": "則無所見。一切法若有漏若無漏、若有為若",
    "T25n1509_095:0723b29": "無為，皆不實，虛妄故有見聞。又如夢中見",
    "T25n1509_095:0723c01": "六道生死往來、見須陀洹乃至阿羅漢，夢",
    "T25n1509_095:0723c02": "中無是法而夢見，夢中實無淨、無垢。業果",
    "T25n1509_095:0723c03": "報六道亦如是，顛倒因緣故起業，業果報",
    "T25n1509_095:0723c04": "亦應空。除却顛倒故名為道；顛倒無實故，",
    "T25n1509_095:0723c05": "道亦不應實。鏡中像、嚮、焰乃至如化亦如",
    "T25n1509_095:0723c06": "是。佛反問須菩提：「於是法中有垢者、有",
    "T25n1509_095:0723c07": "淨者不？」須菩提意：一切法中無我，云何當",
    "T25n1509_095:0723c08": "說有垢、有淨者？是故言無。佛言：「若無受",
    "T25n1509_095:0723c09": "垢、受淨者，垢、淨亦無。」問曰：若分別諸法，阿",
    "T25n1509_095:0723c10": "毘曇等經中有垢、有淨，但受垢淨者無。三",
    "T25n1509_095:0723c11": "毒等諸煩惱是垢，三解脫門諸助道法等是",
    "T25n1509_095:0723c12": "淨。答曰：雖有是說，是事不然！若眾生法",
    "T25n1509_095:0723c13": "無所屬，亦無作者；若無作者，亦無作法，",
    "T25n1509_095:0723c14": "無縛無解。如人為火所燒，畏而捨離，非",
    "T25n1509_095:0723c15": "火離火；眾生亦如是，畏五眾苦故捨離，非",
    "T25n1509_095:0723c16": "苦離苦。若無垢淨者，無有解脫。復次，佛此",
    "T25n1509_095:0723c17": "中自說因緣，所謂：「我、我所法中住，眾生受垢、",
    "T25n1509_095:0723c18": "受淨。我畢竟無故，垢淨無住處；住處無故，",
    "T25n1509_095:0723c19": "無垢、無淨。」問曰：我雖無，我見實有，凡夫",
    "T25n1509_095:0723c20": "人住此中起諸煩惱。答曰：若無我，我見",
    "T25n1509_095:0723c21": "無所緣，無所緣云何得生？問曰：雖無我，",
    "T25n1509_095:0723c22": "於五眾中邪行謂有我，生我見；五眾是我、",
    "T25n1509_095:0723c23": "我所。答曰：若以五眾中定生我見因緣，",
    "T25n1509_095:0723c24": "於他五眾中何以故不生？若於他五眾生",
    "T25n1509_095:0723c25": "者，則為大錯亂！是故我見無有定緣，但顛",
    "T25n1509_095:0723c26": "倒故生。問曰：若顛倒生，何以故但自於己",
    "T25n1509_095:0723c27": "身生見？答曰：是顛倒狂錯，不應求其",
    "T25n1509_095:0723c28": "實事。又復於無始生死中來，自於相續五",
    "T25n1509_095:0723c29": "眾中生著；是故佛說：「住我心眾生受垢、",
    "T25n1509_095:0724a01": "受淨。」又實見者無垢無淨；若我定有，實見",
    "T25n1509_095:0724a02": "者應有垢淨！如實見者不垢不淨，以是",
    "T25n1509_095:0724a03": "因緣故無垢無淨。無垢無淨者，見諸法實",
    "T25n1509_095:0724a04": "相。又於諸法實相亦不著，是故無垢；諸",
    "T25n1509_095:0724a05": "法實相無相可取，是故無淨。復次，八聖道中",
    "T25n1509_095:0724a06": "不著，是名無淨；除諸煩惱，不著顛倒，是",
    "T25n1509_095:0724a07": "名無垢。",
    "T25n1509_095:0724a08": "86 平等品大智度論釋平等品第八十六",
    "T25n1509_095:0724a09": "【經】須菩提白佛言：「世尊！見實者不垢不淨，",
    "T25n1509_095:0724a10": "見不實者亦不垢不淨。何以故？一切法性無",
    "T25n1509_095:0724a11": "所有故。世尊！無所有中無垢無淨，所有中",
    "T25n1509_095:0724a12": "亦無垢無淨。世尊！無所有中有所有中亦無",
    "T25n1509_095:0724a13": "垢無淨。世尊！云何如實語者不垢不淨，不",
    "T25n1509_095:0724a14": "實語者亦不垢不淨？」佛告須菩提：「是諸法平",
    "T25n1509_095:0724a15": "等相，我說是淨。須菩提！何等是淨是諸法",
    "T25n1509_095:0724a16": "平等？所謂如、不異、不誑，法相、法性、法住、法位、",
    "T25n1509_095:0724a17": "實際，有佛、無佛法性常住，是名淨。世諦故說，",
    "T25n1509_095:0724a18": "非最第一義；最第一義，過一切語言論議音",
    "T25n1509_095:0724a19": "聲。」須菩提白佛言：「世尊！若一切法空、不可",
    "T25n1509_095:0724a20": "說，如夢、如嚮、如焰、如影、如幻、如化，云何菩",
    "T25n1509_095:0724a21": "薩摩訶薩用是如夢、如嚮、如焰、如影、如幻、如",
    "T25n1509_095:0724a22": "化法，無有根本定實，云何能發阿耨多羅三",
    "T25n1509_095:0724a23": "藐三菩提心，作是願——『我當具足檀波羅蜜，乃",
    "T25n1509_095:0724a24": "至具足般若波羅蜜；我當具足神通波羅蜜，",
    "T25n1509_095:0724a25": "具足智波羅蜜，具足四禪、四無量心、四無色",
    "T25n1509_095:0724a26": "定、四念處，乃至具足八聖道分；我當具足三",
    "T25n1509_095:0724a27": "解脫門、八背捨、九次第定；我當具足佛十力，",
    "T25n1509_095:0724a28": "乃至具足十八不共法；我當具足三十二相、",
    "T25n1509_095:0724a29": "八十隨形好，具足諸陀隣尼門、諸三昧門；我",
    "T25n1509_095:0724b01": "當放大光明遍照十方，知諸眾生心，如應說",
    "T25n1509_095:0724b02": "法』？」佛言須菩提：「於汝意云何？汝所說諸法",
    "T25n1509_095:0724b03": "如夢、如嚮、如焰、如影、如幻、如化不？」須菩提言：",
    "T25n1509_095:0724b04": "「爾！世尊！世尊！若一切法如夢乃至如化，菩薩",
    "T25n1509_095:0724b05": "摩訶薩云何行般若波羅蜜？世尊！是夢乃至",
    "T25n1509_095:0724b06": "如化，虛妄不實。世尊！不應用不實虛妄法",
    "T25n1509_095:0724b07": "能具足檀波羅蜜乃至十八不共法。」佛告須",
    "T25n1509_095:0724b08": "菩提：「如是！如是！不實虛妄法不能具足檀波",
    "T25n1509_095:0724b09": "羅蜜乃至十八不共法；行是不實虛妄法，不",
    "T25n1509_095:0724b10": "能得阿耨多羅三藐三菩提。須菩提！是一切",
    "T25n1509_095:0724b11": "法皆是憶想思惟作法，用是思惟憶想作法，",
    "T25n1509_095:0724b12": "不能得一切種智。「須菩提！是一切法能助道",
    "T25n1509_095:0724b13": "法，不能益其果，所謂是諸法無生、無出、無",
    "T25n1509_095:0724b14": "相。菩薩從初發意已來，所作善業，若檀波",
    "T25n1509_095:0724b15": "羅蜜乃至一切種智。何以故？知諸法皆如夢",
    "T25n1509_095:0724b16": "乃至如化。如是等法不具足檀波羅蜜乃至",
    "T25n1509_095:0724b17": "一切種智，不能得成就眾生、淨佛國土、得阿",
    "T25n1509_095:0724b18": "耨多羅三藐三菩提。是菩薩摩訶薩所作善",
    "T25n1509_095:0724b19": "業，檀波羅蜜乃至一切種智，知如夢乃至如",
    "T25n1509_095:0724b20": "化；亦知一切眾生如夢中行，乃至知如化",
    "T25n1509_095:0724b21": "中行。是菩薩摩訶薩不取般若波羅蜜是有",
    "T25n1509_095:0724b22": "法，用是不取故，得一切種智，知是諸法如夢",
    "T25n1509_095:0724b23": "無所取，乃至諸法如化無所取。何以故？般",
    "T25n1509_095:0724b24": "若波羅蜜是不可取相，禪波羅蜜乃至十八",
    "T25n1509_095:0724b25": "不共法，是不可取相。「是菩薩摩訶薩知一切",
    "T25n1509_095:0724b26": "法是不可取相已，發心求阿耨多羅三藐三",
    "T25n1509_095:0724b27": "菩提。何以故？一切法不可取相，無根本定",
    "T25n1509_095:0724b28": "實，如夢乃至如化；用不可取相法不能得不",
    "T25n1509_095:0724b29": "可取相法。但以眾生不知不見如是諸法相，",
    "T25n1509_095:0724c01": "是菩薩摩訶薩為是眾生故，求阿耨多羅三",
    "T25n1509_095:0724c02": "藐三菩提。是菩薩從初發意已來所有布施，",
    "T25n1509_095:0724c03": "為一切眾生故；乃至有所修智慧，皆為一",
    "T25n1509_095:0724c04": "切眾生，不為己身。菩薩摩訶薩不為餘事故",
    "T25n1509_095:0724c05": "求阿耨多羅三藐三菩提，但為一切眾生故。",
    "T25n1509_095:0724c06": "「是菩薩行般若波羅蜜時，見眾生無眾生，但",
    "T25n1509_095:0724c07": "眾生相中住；乃至無知者、無見者，知見相中",
    "T25n1509_095:0724c08": "住，令眾生遠離顛倒；遠離已，置甘露性中；住",
    "T25n1509_095:0724c09": "是中者，無有妄相，所謂眾生相乃至知者、",
    "T25n1509_095:0724c10": "見者相。是時，菩薩動心、念心、戲論心皆捨，常",
    "T25n1509_095:0724c11": "行不動心、不念心、不戲論心。須菩提！以是方",
    "T25n1509_095:0724c12": "便力故，菩薩摩訶薩行般若波羅蜜時，自無",
    "T25n1509_095:0724c13": "所著，亦教一切眾生令得無所著。世諦故，非",
    "T25n1509_095:0724c14": "第一義。」須菩提白佛言：「世尊！世尊得阿耨多",
    "T25n1509_095:0724c15": "羅三藐三菩提時，得諸佛法，以世諦故得？以",
    "T25n1509_095:0724c16": "第一義中得？」佛言：「以世諦故說佛得是法，是",
    "T25n1509_095:0724c17": "法中無有法可得、是人得是法。何以故？是人",
    "T25n1509_095:0724c18": "得是法，是為大有所得；用二法，無道無果。」須",
    "T25n1509_095:0724c19": "菩提白佛言：「世尊！若行二法無道無果，行",
    "T25n1509_095:0724c20": "不二法有道有果不？」佛言：「行二法無道無果，",
    "T25n1509_095:0724c21": "行不二法亦無道無果；若無二法、無不二",
    "T25n1509_095:0724c22": "法，即是道、即是果。何以故？用如是法得道、得",
    "T25n1509_095:0724c23": "果，用是法不得道、不得果——是為戲論。諸平",
    "T25n1509_095:0724c24": "等法中，無有戲論；無戲論相，是諸法平等。」須",
    "T25n1509_095:0724c25": "菩提白佛言：「世尊！諸法無所有性，是中何等",
    "T25n1509_095:0724c26": "是平等？」佛言：「若無有法、無有無法，亦不說諸",
    "T25n1509_095:0724c27": "法平等相；除平等，更無餘法離一切法平等",
    "T25n1509_095:0724c28": "相。平等者，若凡夫、若聖人，不能行、不能到。」須",
    "T25n1509_095:0724c29": "菩提白佛言：「世尊！乃至佛亦不能行、亦不能",
    "T25n1509_095:0725a01": "到？」佛言：「是諸法平等，一切聖人皆不能行、",
    "T25n1509_095:0725a02": "不能到，所謂諸須陀洹、斯陀含、阿那含、阿羅",
    "T25n1509_095:0725a03": "漢、辟支佛、諸菩薩摩訶薩及諸佛。」須菩提白",
    "T25n1509_095:0725a04": "佛言：「世尊！佛者一切諸法中行力自在，云何",
    "T25n1509_095:0725a05": "說佛亦不能行、不能到？」佛告須菩提：「若諸",
    "T25n1509_095:0725a06": "法平等與佛有異，應當如是問。須菩提！今",
    "T25n1509_095:0725a07": "諸凡夫人平等，諸須陀洹、斯陀含、阿那含、阿",
    "T25n1509_095:0725a08": "羅漢、辟支佛、諸菩薩摩訶薩、諸佛及聖法皆平",
    "T25n1509_095:0725a09": "等，是一平等無二，所謂是凡夫人、是須陀",
    "T25n1509_095:0725a10": "洹乃至佛，是一切法平等中皆不可得。」須菩",
    "T25n1509_095:0725a11": "提白佛言：「世尊！若諸法平等中皆不可得——是",
    "T25n1509_095:0725a12": "凡夫人乃至是佛。世尊！凡夫人、須陀洹乃至佛",
    "T25n1509_095:0725a13": "為無有分別？」佛告須菩提：「如是！如是！諸法",
    "T25n1509_095:0725a14": "平等中，無有分別是凡夫人、是須陀洹乃至",
    "T25n1509_095:0725a15": "是佛。」「世尊！若無分別諸凡夫人、須陀洹乃至",
    "T25n1509_095:0725a16": "佛，云何分別有三寶現於世間——佛寶、法寶、",
    "T25n1509_095:0725a17": "僧寶？」佛言：「於意云何？佛寶、法寶、僧寶與諸",
    "T25n1509_095:0725a18": "法等異不？」須菩提白佛言：「如我從佛所聞義，",
    "T25n1509_095:0725a19": "佛寶、法寶、僧寶與諸法等無異。世尊！是佛寶、",
    "T25n1509_095:0725a20": "法寶、僧寶即是平等；是法皆不合、不散，無色、",
    "T25n1509_095:0725a21": "無形、無對，一相，所謂無相。佛有是力，能分別",
    "T25n1509_095:0725a22": "無相諸法處所：是凡夫人、是須陀洹、是斯陀",
    "T25n1509_095:0725a23": "含、是阿那含、是阿羅漢、是辟支佛、是菩薩摩訶",
    "T25n1509_095:0725a24": "薩、是諸佛。」佛告須菩提：「如是！如是！諸佛得",
    "T25n1509_095:0725a25": "阿耨多羅三藐三菩提，不分別諸法，當知是",
    "T25n1509_095:0725a26": "地獄、是餓鬼、是畜生、是人、是天——是四天王天",
    "T25n1509_095:0725a27": "乃至是他化自在天，是梵天乃至是非有想非",
    "T25n1509_095:0725a28": "無想處天；是四念處乃至八聖道分；是內空",
    "T25n1509_095:0725a29": "乃至是無法有法空；是佛十力乃至是十八",
    "T25n1509_095:0725b01": "不共法不？」須菩提言：「不知也！世尊！」「以是故，",
    "T25n1509_095:0725b02": "須菩提！當知佛有大恩力，於諸法等中不動，",
    "T25n1509_095:0725b03": "而分別諸法。」須菩提白佛言：「世尊！如佛於",
    "T25n1509_095:0725b04": "諸法等中不動，凡夫人亦於諸法平等中",
    "T25n1509_095:0725b05": "不動，須陀洹乃至辟支佛亦於諸法平等中",
    "T25n1509_095:0725b06": "不動。世尊！若諸法等相即是凡夫人相、即是",
    "T25n1509_095:0725b07": "須陀洹相，乃至諸佛即是平等相，世尊！今諸",
    "T25n1509_095:0725b08": "法各各相，所謂色相異，受、想、行、識相異；眼",
    "T25n1509_095:0725b09": "相異，耳、鼻、舌、身、意相異；地相異，水、火、風、空、",
    "T25n1509_095:0725b10": "識相異；欲相異，瞋、癡相異，邪見相異；禪相",
    "T25n1509_095:0725b11": "異，無量心相異，無色定相異；四念處相異，乃",
    "T25n1509_095:0725b12": "至八聖道分相異；檀波羅蜜相異，乃至般若",
    "T25n1509_095:0725b13": "波羅蜜相異；三解脫門相異；十八空相異；佛",
    "T25n1509_095:0725b14": "十力相異，四無所畏相異，四無礙智相異，十",
    "T25n1509_095:0725b15": "八不共法相異；有為法性異，無為法性異；是",
    "T25n1509_095:0725b16": "凡夫人相異，乃至佛相異——諸法各各相異，",
    "T25n1509_095:0725b17": "云何菩薩摩訶薩行般若波羅蜜時，諸法異",
    "T25n1509_095:0725b18": "相中不作分別？若不作分別，不能行般若波",
    "T25n1509_095:0725b19": "羅蜜；若不行般若波羅蜜，不能從一地至一",
    "T25n1509_095:0725b20": "地；若不從一地至一地，不能入菩薩位；不",
    "T25n1509_095:0725b21": "能入菩薩位故，不能過聲聞、辟支佛地；不能",
    "T25n1509_095:0725b22": "過聲聞、辟支佛地故，不能具足神通波羅蜜；",
    "T25n1509_095:0725b23": "不具足神通波羅蜜故，不能具足檀波羅",
    "T25n1509_095:0725b24": "蜜，乃至不能具足般若波羅蜜，從一佛國至",
    "T25n1509_095:0725b25": "一佛國供養諸佛，於諸佛所種善根，用是善",
    "T25n1509_095:0725b26": "根能成就眾生、淨佛國土。」佛告須菩提：「如",
    "T25n1509_095:0725b27": "汝所問：『是諸法相亦是凡夫人，亦是須陀洹",
    "T25n1509_095:0725b28": "乃至佛。世尊！是諸法各各相，所謂色相異，乃",
    "T25n1509_095:0725b29": "至有為、無為法相異，云何菩薩摩訶薩觀一",
    "T25n1509_095:0725c01": "相不作分別？』須菩提！於汝意云何？是色相",
    "T25n1509_095:0725c02": "空不？乃至諸佛相空不？」「世尊！實空。」「須菩提！空",
    "T25n1509_095:0725c03": "中各各相法可得不？所謂色相乃至諸佛相。」",
    "T25n1509_095:0725c04": "須菩提言：「不可得！」佛言：「以是因緣故，當知",
    "T25n1509_095:0725c05": "諸法平等中，非凡夫人、亦不離凡夫人，乃至",
    "T25n1509_095:0725c06": "非佛、亦不離佛。」須菩提白佛言：「世尊！是平",
    "T25n1509_095:0725c07": "等，為是有為法？為是無為法？」佛言：「非有為法，",
    "T25n1509_095:0725c08": "非無為法。何以故？離有為法，無為法不可",
    "T25n1509_095:0725c09": "得；離無為法，有為法不可得。須菩提！是有",
    "T25n1509_095:0725c10": "為法、無為法，是二法不合、不散，無色、無形、",
    "T25n1509_095:0725c11": "無對，一相，所謂無相。佛亦以世諦故說，非以",
    "T25n1509_095:0725c12": "第一義。何以故？第一義中無身行、無口行、無",
    "T25n1509_095:0725c13": "意行，亦不離身、口、意行得第一義。是諸有為",
    "T25n1509_095:0725c14": "法、無為法平等相，即是第一義。菩薩摩訶薩",
    "T25n1509_095:0725c15": "行般若波羅蜜時，第一義中不動，而行菩薩",
    "T25n1509_095:0725c16": "事，饒益眾生。」",
    "T25n1509_095:0725c17": "【論】釋曰：須菩提思惟：「佛答實見者、妄見者無",
    "T25n1509_095:0725c18": "異，垢淨見無故。」思惟已，問佛：「見實者無垢",
    "T25n1509_095:0725c19": "無淨，見不實者亦不垢不淨，一切法性無所",
    "T25n1509_095:0725c20": "有故；無所有中無垢無淨，所有中亦無垢無",
    "T25n1509_095:0725c21": "淨。」無所有，斷滅見故，不應有垢淨！所有無",
    "T25n1509_095:0725c22": "常見故，不應有垢淨！所有若決定是有，則",
    "T25n1509_095:0725c23": "不從因緣生，不從因緣生故常，常故無",
    "T25n1509_095:0725c24": "垢無淨。須菩提白佛：「實見者、不實見者，是義",
    "T25n1509_095:0725c25": "云何？」佛答：「垢、淨雖無別相可說，諸法平等",
    "T25n1509_095:0725c26": "故是名為淨。若分別說垢淨相，是事不然！",
    "T25n1509_095:0725c27": "一切法平等故，我說名淨。」佛告須菩提：「諸",
    "T25n1509_095:0725c28": "法實相，如、法性、法住、法位、實際是平等；菩薩",
    "T25n1509_095:0725c29": "入是平等中，心無憎愛。是法，有佛、無佛常",
    "T25n1509_095:0726a01": "住。」作法皆是虛誑，是故說：「無作法，有佛、無佛",
    "T25n1509_095:0726a02": "常住。」聽者心即取相，著是諸法平等；如人",
    "T25n1509_095:0726a03": "以指指月，不知者但觀其指而不視月。",
    "T25n1509_095:0726a04": "是故佛說：「諸法平等相亦如是，皆是世諦；世",
    "T25n1509_095:0726a05": "諦非實，但為成辦事故說。」譬如以金貿",
    "T25n1509_095:0726a06": "草，不知者言：「何以以貴易賤？」答曰：「我事須",
    "T25n1509_095:0726a07": "用故。」是平等義不可說，一切名字語言音",
    "T25n1509_095:0726a08": "聲悉斷。何以故？諸法平等是無戲論寂滅相；",
    "T25n1509_095:0726a09": "但覺觀散心中有語言故有所說。須菩提從",
    "T25n1509_095:0726a10": "佛聞諸法平等相，解其旨趣，為諸新發意",
    "T25n1509_095:0726a11": "菩薩故問：「世尊！若一切法空、不可說、如夢",
    "T25n1509_095:0726a12": "乃至如化，云何菩薩於無根本法中而生",
    "T25n1509_095:0726a13": "心作是願『我當具足檀波羅蜜，乃至為",
    "T25n1509_095:0726a14": "眾生如應說法』？」佛以反問答須菩提：「布施",
    "T25n1509_095:0726a15": "等乃至陀羅尼門說法等，此諸法非如幻、",
    "T25n1509_095:0726a16": "如夢等耶？」須菩提言：「實爾！」是諸法雖有利",
    "T25n1509_095:0726a17": "益，不出於如夢法。須菩提復問：「世尊！夢等",
    "T25n1509_095:0726a18": "法皆虛妄不實，菩薩為求實法故，行般若",
    "T25n1509_095:0726a19": "波羅蜜得佛道，云何行不實法？不實法不",
    "T25n1509_095:0726a20": "能行檀波羅蜜等！」佛可須菩提言：「如是！如",
    "T25n1509_095:0726a21": "是！布施等法皆是思惟、憶想分別、作起生法，",
    "T25n1509_095:0726a22": "不得住如是法中成一切種智。」即時眾中",
    "T25n1509_095:0726a23": "聽者心生懈怠，是故佛說：「是一切法皆是助",
    "T25n1509_095:0726a24": "道因緣。」若於是法中邪行謬錯，是名不實；",
    "T25n1509_095:0726a25": "若直行不謬，即是助道法。是法為助道故，不",
    "T25n1509_095:0726a26": "為果。是布施等是有為法，道亦有為，同相故",
    "T25n1509_095:0726a27": "相益。道果者，所謂諸法實無出生，一相無",
    "T25n1509_095:0726a28": "相，寂滅涅槃；是故於涅槃不能有益。如時",
    "T25n1509_095:0726a29": "雨能益草木，不益虛空。是故菩薩知是助",
    "T25n1509_095:0726b01": "道法及道果，從初發心來所作善法布施等，",
    "T25n1509_095:0726b02": "知皆是畢竟空，如夢乃至如化。問曰：若菩薩",
    "T25n1509_095:0726b03": "知諸法實相，何用行布施等為？答曰：佛此",
    "T25n1509_095:0726b04": "中說：「布施等不具足，不能成就眾生。」菩薩",
    "T25n1509_095:0726b05": "莊嚴身及音聲語言，得佛神通力，以種種",
    "T25n1509_095:0726b06": "方便力能引導眾生。是故菩薩為成就眾",
    "T25n1509_095:0726b07": "生故，行檀波羅蜜，亦不取檀波羅蜜若有、",
    "T25n1509_095:0726b08": "若無相，亦不戲論如夢等諸法，直行乃至得",
    "T25n1509_095:0726b09": "阿耨多羅三藐三菩提。何以故？般若波羅蜜",
    "T25n1509_095:0726b10": "不可取相，乃至十八不共法亦不可取",
    "T25n1509_095:0726b11": "相。知一切不可取相已，發心求阿耨多羅",
    "T25n1509_095:0726b12": "三藐三菩提；作是念：「一切無根本，不可取",
    "T25n1509_095:0726b13": "相，如夢乃至如化；以不可取法不能得",
    "T25n1509_095:0726b14": "不可取相法。但以眾生不知是法故，我為",
    "T25n1509_095:0726b15": "是眾生求阿耨多羅三藐三菩提。」是菩薩從",
    "T25n1509_095:0726b16": "初發心來所有布施，為一切眾生，所謂布",
    "T25n1509_095:0726b17": "施等諸善法為一切眾生故修，不自為",
    "T25n1509_095:0726b18": "身。此中佛自說因緣：「不為餘事故求阿",
    "T25n1509_095:0726b19": "耨多羅三藐三菩提，但為一切眾生故。」所以",
    "T25n1509_095:0726b20": "者何？是菩薩遠離怜愍眾生心，但行般若",
    "T25n1509_095:0726b21": "波羅蜜，求諸法實相，或墮邪見中。是人未",
    "T25n1509_095:0726b22": "得一切智，所求一切智事，心未調柔，故",
    "T25n1509_095:0726b23": "墮諸邊，諸法實相難得故。是故佛說：「菩薩",
    "T25n1509_095:0726b24": "從初發心，怜愍眾生故，著心漸薄，不戲",
    "T25n1509_095:0726b25": "論畢竟空——若空有此過，若不空有彼過等。」",
    "T25n1509_095:0726b26": "問曰：如餘處「菩薩自利益，亦利益眾生」，此中",
    "T25n1509_095:0726b27": "何以但說利益眾生，不說自利？自利、利人",
    "T25n1509_095:0726b28": "有何咎？答曰：菩薩行善道為一切眾生，此",
    "T25n1509_095:0726b29": "是實義；餘處說「自利，亦利益眾生」，是為凡夫",
    "T25n1509_095:0726c01": "人作是說，然後能行菩薩道。入道人有下、",
    "T25n1509_095:0726c02": "中、上：下者，但為自度故行善法；中者，自為",
    "T25n1509_095:0726c03": "亦為他；上者，但為他人故行善法。問曰：是",
    "T25n1509_095:0726c04": "事不然！下者，但自為身；中者，但為眾生；上",
    "T25n1509_095:0726c05": "者，自利亦利他人。若但利他，不能自利，云",
    "T25n1509_095:0726c06": "何言上？答曰：不然！世間法爾，自供養者不",
    "T25n1509_095:0726c07": "得其福，自害其身而不得罪。以是故，為",
    "T25n1509_095:0726c08": "自身行道，名為下人。一切世人但自利身，",
    "T25n1509_095:0726c09": "不能為他。若自為身行道，是則斷滅，自",
    "T25n1509_095:0726c10": "為愛著故。若自能捨己樂，但為一切眾",
    "T25n1509_095:0726c11": "生故行善法，是名上人，與一切眾生異故。",
    "T25n1509_095:0726c12": "若但為眾生故行善法，眾生未成就，自利",
    "T25n1509_095:0726c13": "則為具足。若自利益，又為眾生，是為雜行。",
    "T25n1509_095:0726c14": "求佛道者有三種：一者、但愛念佛故，自",
    "T25n1509_095:0726c15": "為己身成佛；二者、為己身亦為眾生；三者、",
    "T25n1509_095:0726c16": "但為眾生——是人清淨行道，破我顛倒故。是",
    "T25n1509_095:0726c17": "菩薩行般若波羅蜜時，無眾生乃至無知",
    "T25n1509_095:0726c18": "者、見者，安住是中，拔出眾生着甘露性",
    "T25n1509_095:0726c19": "中。甘露性者，所謂一切助道法。何以故？行",
    "T25n1509_095:0726c20": "是法得至涅槃，涅槃名甘露。住是甘露",
    "T25n1509_095:0726c21": "性中，我等妄想不復生。是菩薩自得無所",
    "T25n1509_095:0726c22": "著，亦令眾生得無所著，是名第一利益眾",
    "T25n1509_095:0726c23": "生。問曰：上說「但利益眾生故行道」，今何以故",
    "T25n1509_095:0726c24": "「自得無所著，令眾生得無所著」？答曰：不得",
    "T25n1509_095:0726c25": "已故！若自無智慧，何能利人？以是故，先自",
    "T25n1509_095:0726c26": "得無所著，然後教人。若是功德可得與他",
    "T25n1509_095:0726c27": "如財物者，諸佛、大菩薩所有功德皆應與",
    "T25n1509_095:0726c28": "他，乃至調達、怨賊皆可與之，然後更自",
    "T25n1509_095:0726c29": "修集功德；但是事不然，不可我作而他得。",
    "T25n1509_095:0727a01": "是亦世俗說，非第一義。何以故？第一義中無",
    "T25n1509_095:0727a02": "眾生、無一無異等分別諸法相，此中說",
    "T25n1509_095:0727a03": "亦無所著處。復次，如先說「不可說相是",
    "T25n1509_095:0727a04": "第一義」，此中可說故是世俗。爾時，須菩提問：",
    "T25n1509_095:0727a05": "「佛於道場所得法，為用世諦故得？為用",
    "T25n1509_095:0727a06": "第一義諦？」須菩提意：若以世諦故得，即是",
    "T25n1509_095:0727a07": "虛妄不實；若以第一義故得，第一義中無",
    "T25n1509_095:0727a08": "得、無得者，不可說、不可受。佛答：以世俗",
    "T25n1509_095:0727a09": "語言故說「佛得阿耨多羅三藐三菩提」，是",
    "T25n1509_095:0727a10": "中無得者、無有得法。何以故？若是人得是",
    "T25n1509_095:0727a11": "法，即是二法；二法中，無道、無果。二法者，是菩",
    "T25n1509_095:0727a12": "薩、是得阿耨多羅三藐三菩提。如是二法，皆",
    "T25n1509_095:0727a13": "是世諦故有。若二者，佛法何得不虛妄！若有",
    "T25n1509_095:0727a14": "人不得第一義，但以二法分別諸法，是則",
    "T25n1509_095:0727a15": "虛妄；諸佛、大菩薩得第一義故，為度眾生",
    "T25n1509_095:0727a16": "令得第一義，雖分別諸法，非是虛妄。須",
    "T25n1509_095:0727a17": "菩提復問：「世尊！若用二法無道、無果，今以",
    "T25n1509_095:0727a18": "不二法故有道、有果耶？」佛答：「二法無道、",
    "T25n1509_095:0727a19": "無果，不二法亦無道、無果。」問曰：餘處說「二",
    "T25n1509_095:0727a20": "法是凡夫法，不二法是賢聖法」，如《毘摩羅詰",
    "T25n1509_095:0727a21": "經》不二入法門中說。答曰：不二入是真實聖",
    "T25n1509_095:0727a22": "法。或有新發意菩薩未得諸法實相，聞是",
    "T25n1509_095:0727a23": "不二法，取相生著。是故或稱讚不二法，或",
    "T25n1509_095:0727a24": "時毀呰。又佛遮二邊、說中道，所謂非二、非",
    "T25n1509_095:0727a25": "不二。二法名各各別相；不二名一空相。以",
    "T25n1509_095:0727a26": "是一空相破各各別異相；破已，事訖，還捨不",
    "T25n1509_095:0727a27": "二相——是即是道、是果。何以故？諸賢聖雖讚",
    "T25n1509_095:0727a28": "歎無二法，為不著故。用是法得道、得果，",
    "T25n1509_095:0727a29": "用是法無道、無果——即是戲論；無戲論是平",
    "T25n1509_095:0727b01": "等法。須菩提白佛言：「若諸法無所有性，何",
    "T25n1509_095:0727b02": "等是平等？」佛答：「若離有性、無性，假名為平",
    "T25n1509_095:0727b03": "等。若菩薩不說一切法有——不說一切法",
    "T25n1509_095:0727b04": "性、不說一切法相等顯示，亦不說無法",
    "T25n1509_095:0727b05": "——無法性、無法相等顯示，亦不說離是二邊",
    "T25n1509_095:0727b06": "更有平等相，一切處不取平等相，亦不",
    "T25n1509_095:0727b07": "言無是平等，不妨行諸善法，是名諸",
    "T25n1509_095:0727b08": "法平等。」復次，諸法平等者，所謂出過一切",
    "T25n1509_095:0727b09": "法。問曰：先處處說「諸法即是平等相，平",
    "T25n1509_095:0727b10": "等即是諸法實，名異而義同。色如，非色、非",
    "T25n1509_095:0727b11": "離色」，今何以說「平等出過一切法」？答曰：",
    "T25n1509_095:0727b12": "一切法有二種：一者、色等諸法體；二者、色",
    "T25n1509_095:0727b13": "等法中行——凡夫邪行，賢聖正行。此中說平",
    "T25n1509_095:0727b14": "等，於凡夫行中出，不言色等中出。復次，",
    "T25n1509_095:0727b15": "平等無能行、無能到。於是須菩提驚問：",
    "T25n1509_095:0727b16": "「佛亦不能行、不能到？」須菩提謂：是法",
    "T25n1509_095:0727b17": "雖甚深微妙難行，是事佛應當得！佛答：「從",
    "T25n1509_095:0727b18": "須陀洹乃至佛皆無能行、無能到。」佛意：三",
    "T25n1509_095:0727b19": "世十方佛不能行、不能到，何況一佛！平等",
    "T25n1509_095:0727b20": "性自爾故。須菩提復問：「佛於一切法中行",
    "T25n1509_095:0727b21": "力自在，佛無礙智慧，無處不到，云何言不",
    "T25n1509_095:0727b22": "能行、不能到？」佛答：「若佛與平等異，應有是",
    "T25n1509_095:0727b23": "難：『何以不能行、不能到？』今凡夫平等、須",
    "T25n1509_095:0727b24": "陀洹平等、佛平等，皆一平等，無二無分別。」",
    "T25n1509_095:0727b25": "是凡夫乃至佛，自性不能自性中行、不",
    "T25n1509_095:0727b26": "能自性中到；自性應他性中行。是故佛",
    "T25n1509_095:0727b27": "說：「若佛與平等異，佛應行平等。但佛即",
    "T25n1509_095:0727b28": "是平等故，不行、不到，非以智慧少故。」須菩",
    "T25n1509_095:0727b29": "提白佛言：「若平等，凡夫乃至佛不可得異，",
    "T25n1509_095:0727b30": "今凡夫、聖人不應有差別！」佛可須菩提問：",
    "T25n1509_095:0727c01": "「平等中無差別，世諦故凡夫法中有差別。」復",
    "T25n1509_095:0727c02": "問：「若凡夫乃至佛無有差別，云何三寶大",
    "T25n1509_095:0727c03": "現於世間，大利益眾生？」佛答：平等即是法",
    "T25n1509_095:0727c04": "寶，法寶即是佛寶、僧寶。何以故？未得法時，",
    "T25n1509_095:0727c05": "不名為佛；得平等法故名為佛；得是平等",
    "T25n1509_095:0727c06": "法故，分別有須陀洹等差別。須菩提受佛",
    "T25n1509_095:0727c07": "教：「是法皆無合、無散，無色、無形、無對，一相，所",
    "T25n1509_095:0727c08": "謂無相。唯佛有是力，於空、無相中，分別是",
    "T25n1509_095:0727c09": "凡夫、是聖人。」佛告須菩提：「如是！如是！若",
    "T25n1509_095:0727c10": "諸佛不分別是法，云何當知有地獄乃至",
    "T25n1509_095:0727c11": "十八不共法？」問曰：諸佛如日出，不能令高",
    "T25n1509_095:0727c12": "者下、下者高，但能照明萬物，令有眼者別",
    "T25n1509_095:0727c13": "識；諸佛亦如是，亦不轉諸法相，但以一切",
    "T25n1509_095:0727c14": "智照，為人演說令知。汝何以故言：「若佛不",
    "T25n1509_095:0727c15": "分別諸法，云何知有地獄乃至十八不共",
    "T25n1509_095:0727c16": "法？」如今畜生等現目所見，人皆識知，何須",
    "T25n1509_095:0727c17": "佛說！答曰：佛雖不作好醜諸事，而演說示",
    "T25n1509_095:0727c18": "人。知有二種：一者、凡夫虛妄知，二者、如實",
    "T25n1509_095:0727c19": "知。知畜生等相，是凡人虛妄知；佛為知實",
    "T25n1509_095:0727c20": "相，故言：「佛不分別諸法，云何知有地獄等。」",
    "T25n1509_095:0727c21": "復次，諸佛法寂滅相、無戲論；此中若分別有",
    "T25n1509_095:0727c22": "地獄等相，不名為「寂滅」、「不二」、「無戲論法」。佛",
    "T25n1509_095:0727c23": "雖知寂滅、不二相，亦能於寂滅相中分別",
    "T25n1509_095:0727c24": "諸法，而不墮戲論。離諸法實相者，雖眼",
    "T25n1509_095:0727c25": "見畜生等，亦不能如實知其相。如牛，角、足、",
    "T25n1509_095:0727c26": "尾等諸分邊和合，更有牛法生，是為一。諸分",
    "T25n1509_095:0727c27": "多、牛法一，一不作多、多不作一。有人言：此",
    "T25n1509_095:0727c28": "說非也！除此諸分，應更有牛法力用可見。",
    "T25n1509_095:0727c29": "牛法眾分和合生，而牛法不異眾分。何以",
    "T25n1509_095:0728a01": "故？見此眾分合故名為見牛，更不見餘物",
    "T25n1509_095:0728a02": "為牛。異者破一，一者破異，不一不異破一",
    "T25n1509_095:0728a03": "異；若無一異，云何有不一不異？若入是",
    "T25n1509_095:0728a04": "諸法平等中，爾時，始如實得牛相。是故言：「若",
    "T25n1509_095:0728a05": "佛不分別諸法相、不說二諦，云何善說畜",
    "T25n1509_095:0728a06": "生等？所謂於平等不動而分別諸法。」不",
    "T25n1509_095:0728a07": "動者，分別諸法時，不著一異相。須菩提白",
    "T25n1509_095:0728a08": "佛：「如佛於諸法等中不動，辟支佛乃至凡",
    "T25n1509_095:0728a09": "夫於諸法等中亦不動。何以故？諸佛平等",
    "T25n1509_095:0728a10": "相，乃至凡夫亦平等相。世尊！若爾者，佛云何",
    "T25n1509_095:0728a11": "分別諸法是色異，色性異、受性異，乃至有為、",
    "T25n1509_095:0728a12": "無為性異？若不分別諸法，菩薩行般若波",
    "T25n1509_095:0728a13": "羅蜜時，不得從一地至一地，乃至淨佛",
    "T25n1509_095:0728a14": "國土。」佛答：「於汝意云何？推尋色等相，為是",
    "T25n1509_095:0728a15": "空不？」「世尊！實空！」「空中有異相法不？」答",
    "T25n1509_095:0728a16": "言：「不！」何以故？是畢竟空，以無相智慧可解，",
    "T25n1509_095:0728a17": "是中云何有異相？佛語須菩提：若空中無異",
    "T25n1509_095:0728a18": "相，空便是實，是故汝云何於空中分別諸",
    "T25n1509_095:0728a19": "法作是難？畢竟空中，空亦不可得，各各相亦",
    "T25n1509_095:0728a20": "不可得，汝云何以空、各各相為難？以是因",
    "T25n1509_095:0728a21": "緣故，當知諸法平等中，無分別故無凡夫",
    "T25n1509_095:0728a22": "人；但凡夫人，非實相、不離實相，凡夫實相",
    "T25n1509_095:0728a23": "即是聖人相。是故言：「不但凡夫、不離凡夫，",
    "T25n1509_095:0728a24": "乃至佛亦如是。」須菩提以平等相大利益，",
    "T25n1509_095:0728a25": "欲知平等定相，是故問：「為是有為？為是無",
    "T25n1509_095:0728a26": "為？」佛答：「非有為、非無為。」何以故？若有為，皆",
    "T25n1509_095:0728a27": "是虛誑作法；若無為，無為法無生住滅故無",
    "T25n1509_095:0728a28": "法，無法故不得名無為。因有為故有無",
    "T25n1509_095:0728a29": "為，如經中說：「離有為，無為不可得。」如離長",
    "T25n1509_095:0728b01": "無短，是相待義。問曰：有為法是無常，無為",
    "T25n1509_095:0728b02": "法是常，云何言「離有為，無為不可得」？答曰：",
    "T25n1509_095:0728b03": "無為法無分別故無相；若說常相，不得言",
    "T25n1509_095:0728b04": "無相。破有為法故名無為，更無異法。如人",
    "T25n1509_095:0728b05": "閉在牢獄，穿牆得出；破壁是空，更無異空，",
    "T25n1509_095:0728b06": "空亦不從因緣生。無為法亦如是，有為法",
    "T25n1509_095:0728b07": "中先有無為性，破有為即是無為。是故說",
    "T25n1509_095:0728b08": "「離有為，無為不可得」。是有為、無為性皆不合",
    "T25n1509_095:0728b09": "不散，一相，所謂「無相」。佛以世諦故說是事，",
    "T25n1509_095:0728b10": "非第一義。何以故？佛自說因緣：「第一義中",
    "T25n1509_095:0728b11": "無身、口、意行；有為、無為法平等，即是第一",
    "T25n1509_095:0728b12": "義。」觀是有為、無為法平等，亦不著一相。菩",
    "T25n1509_095:0728b13": "薩於第一義中不動而利益眾生；方便力故，",
    "T25n1509_095:0728b14": "種種因緣為眾生說法也。",
    "T25n1509_095:0728b15": "大智度論卷第九十五"
}