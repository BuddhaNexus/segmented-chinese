{
    "T24n1450_001:0099a16": "No. 1450",
    "T24n1450_001:0099a17": "根本說一切有部毘奈耶破僧事",
    "T24n1450_001:0099a18": "卷第一",
    "T24n1450_001:0099a20": "大唐三藏法師義淨奉　制譯",
    "T24n1450_001:0099a21": "爾時薄伽梵，在劫比羅城尼俱律陀園中，與",
    "T24n1450_001:0099a22": "大苾芻眾俱。時此城中諸釋迦子，咸共集會",
    "T24n1450_001:0099a23": "坐於一處，共相謂曰：「若有人來問我等言：『釋",
    "T24n1450_001:0099a24": "迦種族，誰為最初？從何而生？有何繼嗣尊貴",
    "T24n1450_001:0099a25": "胄族？』有此問者，我云何答？然我未知如是次",
    "T24n1450_001:0099a26": "第，我等宜共詣世尊所問知此事，如佛所說",
    "T24n1450_001:0099a27": "我當奉持。」作是議已，諸釋子等往詣佛所，頂",
    "T24n1450_001:0099a28": "禮佛足繞佛三匝在一面坐，合掌向佛具陳",
    "T24n1450_001:0099a29": "上事，白言：「世尊！若有人問我：『釋迦種從何",
    "T24n1450_001:0099b01": "而生？誰最為先？誰為尊貴？有何胄族？』云何",
    "T24n1450_001:0099b02": "而答？為如是事故來請問。唯願世尊，哀愍",
    "T24n1450_001:0099b03": "為說，如佛所教我當奉持。」",
    "T24n1450_001:0099b04": "爾時世尊聞此語已，默然思惟：「若我自說釋",
    "T24n1450_001:0099b05": "迦種族有尊貴者，恐諸外道謗言：『沙門喬答",
    "T24n1450_001:0099b06": "摩自讚釋種族望尊高。』」復生是念：「我弟子中",
    "T24n1450_001:0099b07": "誰能說此釋迦族者？」知大目連善說斯事，告",
    "T24n1450_001:0099b08": "目連曰：「我今入定，汝為釋種說其因緣。」目連",
    "T24n1450_001:0099b09": "默然受佛教勅。爾時世尊取僧伽胝衣四疊",
    "T24n1450_001:0099b10": "枕頭，右脇而臥兩足相重，作光明想正念起",
    "T24n1450_001:0099b11": "想，如是作意。于時具壽大目揵連而作是",
    "T24n1450_001:0099b12": "念：「我今可入如是定中思惟觀察知釋迦種",
    "T24n1450_001:0099b13": "族。」即於眾前而昇高座結跏趺坐，告諸釋曰：",
    "T24n1450_001:0099b14": "「仁今諦聽！此之世界初成之時，爾時大地為",
    "T24n1450_001:0099b15": "一海水，由風鼓激和合一類，猶如熟乳。既其",
    "T24n1450_001:0099b16": "冷已有凝結生，其海水上亦復如是，上有地",
    "T24n1450_001:0099b17": "味，色香美味悉皆具足。此界成時，一類有情",
    "T24n1450_001:0099b18": "福命俱盡，從光音天歿而來生此，諸根具足",
    "T24n1450_001:0099b19": "身有光耀，乘空往來喜樂為食，長壽而住。時",
    "T24n1450_001:0099b20": "此世界，無有日月星辰晝夜時節，亦莫能辯",
    "T24n1450_001:0099b21": "男女貴賤。但相喚言：『薩埵！薩埵！』是時眾中有",
    "T24n1450_001:0099b22": "一有情，稟性耽嗜，忽以指端嘗彼地味。隨",
    "T24n1450_001:0099b23": "嘗之時情生愛著，隨愛著故段食是資，爾時",
    "T24n1450_001:0099b24": "方名初受段食。諸餘有情，見此食時即相學",
    "T24n1450_001:0099b25": "食。既食味已身漸堅重，光明隱沒悉皆幽暗。",
    "T24n1450_001:0099b26": "由此食量不調停故，形色損減。由色減故，互",
    "T24n1450_001:0099b27": "相告曰：『我形光悅，汝形損減。』彼光悅者恃形",
    "T24n1450_001:0099b28": "色故，遂生憍慢起不善根，緣不善故地味遂",
    "T24n1450_001:0099b29": "滅。地味滅已，是諸有情共相聚集，互生怨",
    "T24n1450_001:0099c01": "歎悲啼愁惱，作如是語：『奇哉美味！奇哉美",
    "T24n1450_001:0099c02": "味！』如今世人曾食美食，後常憶念先時香味，",
    "T24n1450_001:0099c03": "便作是言：『奇哉美味！奇哉美味！』雖作是言，然",
    "T24n1450_001:0099c04": "猶不識其義好惡，緣何故說地味滅沒？有情",
    "T24n1450_001:0099c05": "業故，地餅即現，色香美味悉皆具足，如金色",
    "T24n1450_001:0099c06": "花、如新熟蜜，食此地餅長壽而住。若少食者",
    "T24n1450_001:0099c07": "身有光明因相輕慢，廣如前說，乃至地餅皆",
    "T24n1450_001:0099c08": "沒。時諸有情共集一處，愁惱相視作如是語：",
    "T24n1450_001:0099c09": "『苦哉！苦哉！我昔曾遭如是惡事。』是諸有情地",
    "T24n1450_001:0099c10": "餅沒時亦復如是，然不知此所詮何義？「仁等",
    "T24n1450_001:0099c11": "當知！地餅沒已，時諸有情由福力故，有林",
    "T24n1450_001:0099c12": "藤出，色香味具，如雍菜花、如新熟蜜，食此",
    "T24n1450_001:0099c13": "林藤長壽而住。若少食者身有光明，因相輕",
    "T24n1450_001:0099c14": "慢，廣如前說。乃至林藤沒故，時諸有情共",
    "T24n1450_001:0099c15": "集一處，憂愁相視作如是語：『汝離我前！汝離",
    "T24n1450_001:0099c16": "我前！』猶如有人極相嗔恨不許當前，廣如上",
    "T24n1450_001:0099c17": "說。林藤沒已，時諸有情有妙香稻，不種自",
    "T24n1450_001:0099c18": "生、無糠穢，長四指，旦暮收刈苗即隨生，至暮",
    "T24n1450_001:0099c19": "旦時米便成熟。雖復數取而無異狀，以此充",
    "T24n1450_001:0099c20": "食長壽而住。時彼有情，由段食故滓穢在身，",
    "T24n1450_001:0099c21": "為欲蠲除便成二道，由斯遂有男女根生，便",
    "T24n1450_001:0099c22": "相染著。生染著故遂相親近，因造非法。諸",
    "T24n1450_001:0099c23": "餘有情見此事時，競以糞掃瓦石而棄擲之，",
    "T24n1450_001:0099c24": "作如是語：『汝是可惡有情，作此非法。咄哉！汝",
    "T24n1450_001:0099c25": "今何故污辱有情？』始從一宿乃至七宿，不共",
    "T24n1450_001:0099c26": "同居，擯於眾外，猶如今日初為嫁娶，皆以香",
    "T24n1450_001:0099c27": "花雜物而散擲之，願言：『常得安樂。』仁等當知！",
    "T24n1450_001:0099c28": "昔時非法今時為法，昔時非律今時為律，昔",
    "T24n1450_001:0099c29": "時嫌賤今為美妙。由彼時人驅擯出故，樂行",
    "T24n1450_001:0100a01": "惡者遂共聚集，造立房舍覆蔽其身，而作非",
    "T24n1450_001:0100a02": "法，此為最初營立家宅，便有家室。「諸仁當知！",
    "T24n1450_001:0100a03": "昔因貪婬故造立屋舍，彼如法作不非法作",
    "T24n1450_001:0100a04": "此非法為法。彼諸有情，若日暮時、若日朝時，",
    "T24n1450_001:0100a05": "由飢取稻每日充足，不令餘殘。有一有情，為",
    "T24n1450_001:0100a06": "慵嬾故，旦起取稻，遂乃兼將暮時稻來。至其",
    "T24n1450_001:0100a07": "暮時，有一同伴喚共取稻，此人報曰：『汝自取",
    "T24n1450_001:0100a08": "去，我旦來取稻已兼兩時糧訖。汝應自去，我",
    "T24n1450_001:0100a09": "不煩去。』時彼同伴，聞斯語已心便讚曰：『此",
    "T24n1450_001:0100a10": "亦大好，我今取時亦兼二日糧稻來耳。』爾時",
    "T24n1450_001:0100a11": "別有一伴，聞此語已復言：『我取三日稻來。』復",
    "T24n1450_001:0100a12": "有一伴，聞此語已復言：『我取七日稻來。』即將",
    "T24n1450_001:0100a13": "七日稻歸。復有一伴，來喚其人共相取稻，其",
    "T24n1450_001:0100a14": "人報曰：『我先已取七日稻訖，無煩更去。』彼人",
    "T24n1450_001:0100a15": "聞已心復歡喜唱言：『此是好便，我今日去取",
    "T24n1450_001:0100a16": "若半月、或一月稻來。』如是漸漸倍於前數，由",
    "T24n1450_001:0100a17": "此貪心日增盛故，遂令稻中生諸糠穢。先初",
    "T24n1450_001:0100a18": "之時，朝刈暮生、暮刈朝生，其實尚好；以貪愛",
    "T24n1450_001:0100a19": "故，一刈之後更不再生，設生之時實漸小惡，",
    "T24n1450_001:0100a20": "於是諸人競來收採，或有遺餘漸漸小惡。時",
    "T24n1450_001:0100a21": "諸有情復集一處，更相悲歎曰：『我等昔時身",
    "T24n1450_001:0100a22": "體光悅飛騰自在，端嚴具足歡喜充食。後以",
    "T24n1450_001:0100a23": "地味為食，猶得香好，為食地味多故，我等",
    "T24n1450_001:0100a24": "諸人身即堅重，光明遂滅神通便謝。因遇種",
    "T24n1450_001:0100a25": "種暗損之事，諸人悲泣感生日月星辰，廣如",
    "T24n1450_001:0100a26": "上說。食多之者身色轉暗，食少之者身猶光",
    "T24n1450_001:0100a27": "悅。此二食故，遂成二種顏狀。由此二種顏狀",
    "T24n1450_001:0100a28": "故，遞相輕賤曰：「我是端正，汝是醜陋。」因此諸",
    "T24n1450_001:0100a29": "人互相輕毀，展轉生不善心故。爾時地味並",
    "T24n1450_001:0100b01": "皆滅盡，諸人悲歎，後生地餅，色香美味悉皆",
    "T24n1450_001:0100b02": "具足。我等食之長壽而住，食多之者身光轉",
    "T24n1450_001:0100b03": "暗，食少之者身猶光悅。由此二種顏狀故，遂",
    "T24n1450_001:0100b04": "成二種好惡之類，乃至遞相輕毀。由輕毀故，",
    "T24n1450_001:0100b05": "展轉各生不善心故，地餅盡滅，我等悲惱。如",
    "T24n1450_001:0100b06": "是緣故，復生林藤，色香美味亦皆具足。我",
    "T24n1450_001:0100b07": "等食之年壽長遠，而住於世。食多之者身光",
    "T24n1450_001:0100b08": "損暗、食少之者身猶光悅。乃至林藤滅故，",
    "T24n1450_001:0100b09": "復生稻穀，不種自生無諸糠穢，如四指大，",
    "T24n1450_001:0100b10": "香味具足。我等食之身體充盛，食此稻者年",
    "T24n1450_001:0100b11": "壽長遠，久住於世。以貪心積聚故，其稻小惡",
    "T24n1450_001:0100b12": "糠穢轉盛，其稻無力採收不生，或有遺餘。』",
    "T24n1450_001:0100b13": "諸人見已更相告曰：『我等分取地界。』爾時封",
    "T24n1450_001:0100b14": "量地段疆界，各各分之：此是汝地，此是我地。",
    "T24n1450_001:0100b15": "因此義故，世間田地始為耕種，遂立疆畔。「又",
    "T24n1450_001:0100b16": "一有情，雖自有田私盜他穀，一有情見而告",
    "T24n1450_001:0100b17": "之曰：『汝今何故取他稻穀？此一度盜，後更勿",
    "T24n1450_001:0100b18": "為。』然其有情盜意不息，於第二日及第三日",
    "T24n1450_001:0100b19": "亦復盜將。眾人見之而復告曰：『汝前三度私",
    "T24n1450_001:0100b20": "盜。』頻勸不休，有諸有情便行推捉往詣眾",
    "T24n1450_001:0100b21": "中具陳上事。眾共告曰：『汝自有田，何以三度",
    "T24n1450_001:0100b22": "盜他田穀？』勸此語已便即放之。其盜稻者告",
    "T24n1450_001:0100b23": "大眾曰：『此有情等，為少稻穀今故摧我，對",
    "T24n1450_001:0100b24": "於大眾毀辱於我。』大眾復告：『何以為少稻穀，",
    "T24n1450_001:0100b25": "捉有情摧毀，對眾辱之？後不應然。』因此盜故",
    "T24n1450_001:0100b26": "遞相毀辱，由此緣故大眾共集，遞相告曰：『汝",
    "T24n1450_001:0100b27": "等具見此事，為盜他穀，對眾遞相毀辱，不知",
    "T24n1450_001:0100b28": "二人是誰有罪？我等意欲眾中簡一有情，顏",
    "T24n1450_001:0100b29": "色端正、形容具足、智慧通達，立為地主。有過",
    "T24n1450_001:0100c01": "者治罰，無過者養育。我等眾人所種之田，各",
    "T24n1450_001:0100c02": "各依法，六分之中與其一分。』爾時眾中揀得",
    "T24n1450_001:0100c03": "如上具足德人，便即立為地主。爾時眾人告",
    "T24n1450_001:0100c04": "地主言：『眾中若有犯者，請如法治罰；若無犯",
    "T24n1450_001:0100c05": "者應當養育。我等眾人所種之田，各各依法，",
    "T24n1450_001:0100c06": "六分之中與其一分。』由此因緣立為地主。「爾",
    "T24n1450_001:0100c07": "時地主見彼諸人，若有過者如法治罰，若無",
    "T24n1450_001:0100c08": "犯者如法養育。爾時眾人所種之田，各各依",
    "T24n1450_001:0100c09": "法，六分之中與其一分。眾既同意立為地主，",
    "T24n1450_001:0100c10": "故得太同意名；能擁護劣弱，故得剎帝利",
    "T24n1450_001:0100c11": "名；如法治國，能令一切眾生歡喜，戒行智慧，",
    "T24n1450_001:0100c12": "故號為大同意王。其王立時，眾人相呼為有",
    "T24n1450_001:0100c13": "情。大同意王有息名意樂，即立為王。爾時",
    "T24n1450_001:0100c14": "有情，號為近來。意樂王有息名為善德。復次",
    "T24n1450_001:0100c15": "仁等！善德王時一切有情，號為黶子。善德王",
    "T24n1450_001:0100c16": "有息名為最勝善，即立為王。彼時有情，號為",
    "T24n1450_001:0100c17": "雲咽。最勝善王有息名為長淨，即立為王。彼",
    "T24n1450_001:0100c18": "時有情，號為多羅尚伽。長淨王頂上有一瘡",
    "T24n1450_001:0100c19": "疱，柔軟猶如細綿疊花，雖復增長未甞痛",
    "T24n1450_001:0100c20": "惱。後漸熟破出一童子，顏貌端正，具三十二",
    "T24n1450_001:0100c21": "大丈夫相，莊嚴其身從頂上生故，名為頂生。",
    "T24n1450_001:0100c22": "時長淨王六萬夫人，爾時父王將頂生入於",
    "T24n1450_001:0100c23": "後宮。時六萬夫人見頂生已，各生愛念乳皆",
    "T24n1450_001:0100c24": "流出，咸白王言：『我養！我養！』由此義故，復名持",
    "T24n1450_001:0100c25": "養，即立為王。彼時有情咸皆思惟，互相諮議",
    "T24n1450_001:0100c26": "分別好惡，各習一藝。時彼有情審思量故，未",
    "T24n1450_001:0100c27": "努沙此名人如前六王，壽無量歲久住於世。「爾",
    "T24n1450_001:0100c28": "時持養王，右髀有一瘡疱，柔軟如綿疊花，雖",
    "T24n1450_001:0100c29": "復增長未甞痛惱。後漸熟破生一童子，形貌",
    "T24n1450_001:0101a01": "端正，具三十二大丈夫相，莊嚴其身。以端正",
    "T24n1450_001:0101a02": "故，名為端嚴，即立為王，有大威力，王四大洲",
    "T24n1450_001:0101a03": "得大自在。時端嚴王，左髀忽有瘡疱，其瘡柔",
    "T24n1450_001:0101a04": "軟如綿疊花，雖復增長未甞痛惱。後漸熟破",
    "T24n1450_001:0101a05": "生一童子，形貌端嚴，有三十二大丈夫相，莊",
    "T24n1450_001:0101a06": "嚴其身，為近王端嚴故，名為近端嚴，即立為",
    "T24n1450_001:0101a07": "王。亦有威力，王三大洲風化自在。其近端嚴",
    "T24n1450_001:0101a08": "王，右足上忽生瘡疱，其瘡柔軟如綿疊花，雖",
    "T24n1450_001:0101a09": "日增長而不痛惱。後漸熟破生一童子，形體",
    "T24n1450_001:0101a10": "端正，有三十二大丈夫相，莊嚴其身，以右足",
    "T24n1450_001:0101a11": "生故，名端嚴足生，即立為王。威德自在，王二",
    "T24n1450_001:0101a12": "大洲。時端嚴足王，左足上忽生瘡疱，其瘡柔",
    "T24n1450_001:0101a13": "軟如綿疊花，雖日增長而不痛惱。後漸熟破",
    "T24n1450_001:0101a14": "生一童子，形容端正，具三十二大丈夫相，莊",
    "T24n1450_001:0101a15": "嚴其身，以左足生端嚴故，名極端嚴，即立",
    "T24n1450_001:0101a16": "為王。威德自在。王一大洲。「此大同意王息名",
    "T24n1450_001:0101a17": "意樂，意樂王息名善德，善德王息名最勝，",
    "T24n1450_001:0101a18": "最勝王息名長淨，長淨王息名持養，持養王",
    "T24n1450_001:0101a19": "息名端嚴，端嚴王息名近端嚴，近端嚴王",
    "T24n1450_001:0101a20": "息名有端嚴，有端嚴王息名極端嚴，極端嚴",
    "T24n1450_001:0101a21": "王息名愛樂，愛樂王息名善樂，善樂王息",
    "T24n1450_001:0101a22": "名能捨，能捨王息名為極捨，極捨王息名",
    "T24n1450_001:0101a23": "為支車，支車王息名為嚴車，嚴車王息名為",
    "T24n1450_001:0101a24": "小海，小海王有息名為中海，中海王有息名",
    "T24n1450_001:0101a25": "為大海，大海王有息名為瑞鳥，瑞鳥王息名",
    "T24n1450_001:0101a26": "為大瑞鳥，大瑞鳥王有息名香草，香草王",
    "T24n1450_001:0101a27": "有息名為近香草，近香草王有息名為大",
    "T24n1450_001:0101a28": "香草，大香草有息名為善見，善見有息名為",
    "T24n1450_001:0101a29": "大善見，大善見有息名為極愛，極愛有息名",
    "T24n1450_001:0101b01": "為大愛，大愛有息名為妙聲，妙聲有息名",
    "T24n1450_001:0101b02": "為大妙聲，大妙聲有息名為作光，作光有息",
    "T24n1450_001:0101b03": "名為有威，有威有息名為廣大，廣大有息名",
    "T24n1450_001:0101b04": "為大彌樓，大彌樓有息名為有彌樓，有彌樓",
    "T24n1450_001:0101b05": "有息名為廣慧，廣慧有息名為艷光，艷",
    "T24n1450_001:0101b06": "光有息名為有艷，有艷有息名為有大艷。「有",
    "T24n1450_001:0101b07": "大艷王，其有大艷王息、孫、曾孫、玄孫等，於富",
    "T24n1450_001:0101b08": "多羅城子孫更生，至於百代。其最後王名為",
    "T24n1450_001:0101b09": "調怨，為能調伏諸怨敵故，名為調怨王。調",
    "T24n1450_001:0101b10": "怨王於無鬪城中子孫更王，乃至五萬四千",
    "T24n1450_001:0101b11": "代，於其城中正法化世，其最後王，名為無能",
    "T24n1450_001:0101b12": "勝，於波羅痆斯城子孫更王，至於六萬三代",
    "T24n1450_001:0101b13": "於其城中正法化世，其最後王，名為難當難",
    "T24n1450_001:0101b14": "當王。昔於金毘羅城中子孫更王，乃至八萬",
    "T24n1450_001:0101b15": "四千代，彼最後王，名為梵授。「復次諸人！梵授",
    "T24n1450_001:0101b16": "王於象造城中子孫更王，乃至三萬二千代",
    "T24n1450_001:0101b17": "正法化世，其最後王，名為象授。象授王於削",
    "T24n1450_001:0101b18": "石城中子孫更王，乃至經五千代，其最後王，",
    "T24n1450_001:0101b19": "名為及時王。及時王於廣肩胸城中子孫更",
    "T24n1450_001:0101b20": "王，經三萬二千代正法化世，其最後王，名為",
    "T24n1450_001:0101b21": "童勝力。復次勝力王，於無勝城中子孫更",
    "T24n1450_001:0101b22": "王，乃至經三萬二千代正法化世，其最後王，",
    "T24n1450_001:0101b23": "名為上勝。復次其上勝王，於妙童女城中子",
    "T24n1450_001:0101b24": "孫更王，乃至經一萬二千代正法化世，其最",
    "T24n1450_001:0101b25": "後王，名為勝軍。復次諸仁！勝軍王於瞻婆城",
    "T24n1450_001:0101b26": "中子孫更王，乃至經一萬八千代正法化世，",
    "T24n1450_001:0101b27": "其最後王，名為龍天。復次仁等！其龍天王於",
    "T24n1450_001:0101b28": "末利城中子孫更王，乃至經二萬五千代正",
    "T24n1450_001:0101b29": "法化世，其最後王，名為人天。復次仁等！其",
    "T24n1450_001:0101c01": "人天王於多摩栗坻城中子孫更王，乃至一",
    "T24n1450_001:0101c02": "萬二千代正法化世，其最後王，名為海天。復",
    "T24n1450_001:0101c03": "次諸仁！海天王於歡喜城中子孫更王，乃至",
    "T24n1450_001:0101c04": "一萬八千代正法化世，其最後王，名為善惠。",
    "T24n1450_001:0101c05": "復次仁等！善惠王於王舍城中子孫更王，二",
    "T24n1450_001:0101c06": "萬五千代正法化世，其最後王，名為除闇。復",
    "T24n1450_001:0101c07": "次諸仁！除闇王却於婆羅痆斯城中子孫更",
    "T24n1450_001:0101c08": "王，乃至一百代正法化世，其最後王，名為大",
    "T24n1450_001:0101c09": "帝軍。復次諸仁！大帝軍王於俱尸那城中子",
    "T24n1450_001:0101c10": "孫更王，乃至八萬四千代正法化世，其最後",
    "T24n1450_001:0101c11": "王，名為海神。復次諸仁！其海神王於布多羅",
    "T24n1450_001:0101c12": "城中子孫更王，乃至一千代王法化世，其",
    "T24n1450_001:0101c13": "最後主名曰修行。復次諸仁！其修行王復於",
    "T24n1450_001:0101c14": "俱尸那城中子孫更王，乃至八萬四千代正",
    "T24n1450_001:0101c15": "法化世，其最後王，名為廣面。復次諸仁！其廣",
    "T24n1450_001:0101c16": "面王復於波羅痆斯城子孫相承，乃至十",
    "T24n1450_001:0101c17": "萬代正法化人，其最後王，名為地主。復次諸",
    "T24n1450_001:0101c18": "仁！其地主王復於無戰城中子孫相承乃至",
    "T24n1450_001:0101c19": "一千代，其最後王，名持大地，如法化人。復次",
    "T24n1450_001:0101c20": "諸仁！其持地王，於彌恥羅城中子孫相承乃",
    "T24n1450_001:0101c21": "至八萬四千代正法化世，其最後王，名為大",
    "T24n1450_001:0101c22": "天。「復次諸仁！其大天王復於彌恥羅城中子",
    "T24n1450_001:0101c23": "孫相承，八萬四千代皆名大天，並得仙通及",
    "T24n1450_001:0101c24": "修戒行正法化人，其最後王，名為儞彌。儞",
    "T24n1450_001:0101c25": "彌王有息，名正謝王。其王有息，名堅、次名",
    "T24n1450_001:0101c26": "佉努、次名近佉努、次名有佉努、次名極佉",
    "T24n1450_001:0101c27": "努、次名善見、次名正見、次名軍聽、次名悟",
    "T24n1450_001:0101c28": "了、次名大悟、次名悟軍、次名無憂、次名離",
    "T24n1450_001:0101c29": "憂、次名續果、次名善合、次名大聲、次名殺大",
    "T24n1450_001:0102a01": "聲、次名明旦、次名坊主、次名鬪戰、次名生",
    "T24n1450_001:0102a02": "怖、次名慶喜、次名鏡門、次名能生、次名普",
    "T24n1450_001:0102a03": "生、次名最勝、次名飲食、次名多飲食、次名",
    "T24n1450_001:0102a04": "難勝、次名極難勝、次名安立、次名善立、次",
    "T24n1450_001:0102a05": "名大力、次名勝大力、次名善慧、次名勝堅",
    "T24n1450_001:0102a06": "固、次名十弓、次名百弓、次名新弓、次名妙色",
    "T24n1450_001:0102a07": "弓、次名勝弓、次名堅弓、次名十䡬、次名百",
    "T24n1450_001:0102a08": "䡬、次名千䡬、次名妙色䡬、次名牢䡬。「復次",
    "T24n1450_001:0102a09": "諸仁！牢䡬王於善議城中子孫相承，七萬",
    "T24n1450_001:0102a10": "七千代，彼最後王，號果仙王。復次諸仁！果",
    "T24n1450_001:0102a11": "仙王有息，名龍護。龍護復於波羅痆斯城子",
    "T24n1450_001:0102a12": "孫相承一百一代，彼最後王名吉枳。爾時迦",
    "T24n1450_001:0102a13": "葉波如來、應供、正遍知、明行足、善逝、世間解、無",
    "T24n1450_001:0102a14": "上士、調御丈夫、天人師、佛、薄伽梵，出興於世。",
    "T24n1450_001:0102a15": "時彼釋迦牟尼菩薩，於迦葉佛所，發阿耨多",
    "T24n1450_001:0102a16": "羅三藐三菩提心，淨修梵行生覩史多天。復",
    "T24n1450_001:0102a17": "次諸仁！吉枳王有息，名善生。復次諸仁！善",
    "T24n1450_001:0102a18": "生王復於補多羅城子孫相承一百一代，彼",
    "T24n1450_001:0102a19": "最後王名耳生。復次諸仁！耳生王有二息：一",
    "T24n1450_001:0102a20": "名喬答摩，一名波羅墮闍。彼喬答摩念欲出",
    "T24n1450_001:0102a21": "家，波羅墮闍念為國王。喬答摩見其父王，非",
    "T24n1450_001:0102a22": "法為法、法為非法，治化國務，便作是念：『若父",
    "T24n1450_001:0102a23": "王歿我當為王，法為非法、非法為法，如是治",
    "T24n1450_001:0102a24": "國我當墮地獄。既有此難，我當云何設何方",
    "T24n1450_001:0102a25": "便而得出家，得免斯苦？』作是念已詣父王所，",
    "T24n1450_001:0102a26": "頂禮合掌白父王言：『大王當知！我欲出家趣",
    "T24n1450_001:0102a27": "於非家。』王告子言：『若義利故，多有人捨施財",
    "T24n1450_001:0102a28": "物，供養天神、事火苦行，求國王位。汝今已得，",
    "T24n1450_001:0102a29": "我捨命已，汝當紹位。何故汝今捨此而去？』喬",
    "T24n1450_001:0102b01": "答摩白言：『我見國王非法為法、法為非法，由",
    "T24n1450_001:0102b02": "此罪業當墮地獄。我今怖畏，願求出家。大王",
    "T24n1450_001:0102b03": "慈悲！從我此願。』爾時彼王，知其子心畢欲出",
    "T24n1450_001:0102b04": "家，即便告言：『我今放汝隨意而去。』時彼王子",
    "T24n1450_001:0102b05": "聞此語已心大歡喜。「去斯不遠有一仙人，名",
    "T24n1450_001:0102b06": "曰黑色。時彼王子，拜跪父王及諸眷屬辭別",
    "T24n1450_001:0102b07": "而去，詣黑色仙所，如法䠒跪頂禮雙足，白",
    "T24n1450_001:0102b08": "仙人言：『我欲出家，願仙慈悲令我出家。』時",
    "T24n1450_001:0102b09": "彼仙人即便聽許。時彼王子既出家已，而求",
    "T24n1450_001:0102b10": "菓子樹皮樹根以充資養，世便號為喬答摩",
    "T24n1450_001:0102b11": "仙。爾時父王便即捨命，第二王子波羅墮闍",
    "T24n1450_001:0102b12": "即立為王。爾時喬答摩仙，因恒食菓子及諸",
    "T24n1450_001:0102b13": "樹葉，遂便得病，白鄔波馱耶言：『我今欲入",
    "T24n1450_001:0102b14": "於聚落中而乞飲食。』黑仙報曰：『仙人有法，所",
    "T24n1450_001:0102b15": "謂守護六根遠離六境，若在山谷，或入聚落，",
    "T24n1450_001:0102b16": "無有所畏。汝若能持如是仙法，隨意而去。可",
    "T24n1450_001:0102b17": "近補多羅城造作草舍依之而住。』爾時喬答",
    "T24n1450_001:0102b18": "摩頂禮親教辭別而去，詣補多羅城，於一閑",
    "T24n1450_001:0102b19": "林造作草舍，乞食自活。「爾時補多羅城有一",
    "T24n1450_001:0102b20": "婬女名曰招賢，形貌端正眾所愛著。時有一",
    "T24n1450_001:0102b21": "不善人，名蜜捺羅，由婬貪心，將諸瓔珞及以",
    "T24n1450_001:0102b22": "妙衣送與彼女，須擬迎娶。時彼女人，著諸",
    "T24n1450_001:0102b23": "瓔珞及以妙衣，欲出往彼。時彼門邊見有一",
    "T24n1450_001:0102b24": "人，持五百銀錢與彼女人，便作是言：『汝來！汝",
    "T24n1450_001:0102b25": "來！共汝遊戲。』彼女思念：『我今得五百銀錢，何",
    "T24n1450_001:0102b26": "為不取？我若不取即不應理。』即取錢已與彼",
    "T24n1450_001:0102b27": "遊戲。爾時婬女使從女人往詣蜜捺羅所而",
    "T24n1450_001:0102b28": "作是言：『我未莊飾，少時即來。』彼侍從女奉此",
    "T24n1450_001:0102b29": "語已，詣蜜捺羅所具陳上事。時銀錢主，別有",
    "T24n1450_001:0102c01": "餘事須臾即去。爾時婬女復作是念：『此人已",
    "T24n1450_001:0102c02": "去，欲往先處時亦不晚。』告從女曰：『詣蜜捺羅",
    "T24n1450_001:0102c03": "所作如是言：「我莊飾了，未審與我何處園林",
    "T24n1450_001:0102c04": "而可相見？」』時彼從女，奉此語已詣彼蜜捺羅",
    "T24n1450_001:0102c05": "所，具陳上事。時蜜捺羅報曰：『汝癡婦女人，或",
    "T24n1450_001:0102c06": "言：「未莊飾」或言：「莊飾了。」』時彼使女，先於大家",
    "T24n1450_001:0102c07": "有所嫌恨，便告彼曰：『我之大家非未莊飾，",
    "T24n1450_001:0102c08": "意欲以汝瓔珞及衣莊飾其身，別看餘婿。』",
    "T24n1450_001:0102c09": "時蜜捺羅聞此語已，欲心便息而生害意，便",
    "T24n1450_001:0102c10": "告侍女言：『汝報婬女，莊飾既了來某園林。』",
    "T24n1450_001:0102c11": "時彼從女詣婬女所具陳上事。時彼婬女聞",
    "T24n1450_001:0102c12": "此語已莊飾瓔珞，往詣彼林見蜜捺羅。蜜捺",
    "T24n1450_001:0102c13": "羅便即嗔曰：『咄哉婬女！云何持我瓔珞妙衣",
    "T24n1450_001:0102c14": "別看餘婿？』婬女報曰：『聖子！女人常有如是過",
    "T24n1450_001:0102c15": "失，願恕其過。』時蜜捺羅即發忿恨，便拔利刀",
    "T24n1450_001:0102c16": "殺彼婬女。時彼從女即唱是言：『賊！賊！殺我大",
    "T24n1450_001:0102c17": "家。』眾人聞已皆集其所。「爾時園中有喬答摩",
    "T24n1450_001:0102c18": "仙，於草屋坐。時蜜捺羅見眾集已，心生怖畏",
    "T24n1450_001:0102c19": "無處可避，遂將血刀往仙人處，置草屋前隨",
    "T24n1450_001:0102c20": "眾而立。爾時眾人見彼死女，尋逐蹤跡，於草",
    "T24n1450_001:0102c21": "屋前見其血刀，即捉仙人便作是言：『汝是仙",
    "T24n1450_001:0102c22": "形，云何而作如是惡業？』時仙報曰：『我有何咎？』",
    "T24n1450_001:0102c23": "眾人告曰：『汝與女人行於非法，復殺彼命。』仙",
    "T24n1450_001:0102c24": "人報曰：『我實不作如是惡業。』眾人不信，便即",
    "T24n1450_001:0102c25": "捉縛將至王所，白大王言：『此人與彼婬女共",
    "T24n1450_001:0102c26": "行非法，便殺彼女。』王聞此言更不審問，令將",
    "T24n1450_001:0102c27": "其仙坐尖木上，以其赤鬘著於頭上，令彼旃",
    "T24n1450_001:0102c28": "陀羅人身著青衣，各執利刀周匝圍繞，將彼",
    "T24n1450_001:0102c29": "仙人擊鼓宣示巡行城內，告諸人曰：『當知彼",
    "T24n1450_001:0103a01": "仙犯如此罪。』從南門出，而擲仙人於尖木上。",
    "T24n1450_001:0103a02": "時黑色仙，來覓此仙不知何在？處處求覓，",
    "T24n1450_001:0103a03": "乃見被擲在尖木上，情甚悲傷懊惱啼泣，問",
    "T24n1450_001:0103a04": "曰：『汝因何事遇如此苦？』時喬答摩哽咽悲泣，",
    "T24n1450_001:0103a05": "白鄔波馱耶曰：『此是先業，孰能避脫？』鄔波馱",
    "T24n1450_001:0103a06": "耶告曰：『善子！汝今被傷，於諸法行身心退不？』",
    "T24n1450_001:0103a07": "彼報師曰：『我今身雖被傷，心無損害。』親教告",
    "T24n1450_001:0103a08": "曰：『我何得知？』彼報師曰：『我發實語，曾不妄",
    "T24n1450_001:0103a09": "言。若我心行實不改者，願鄔波馱耶黑顏變",
    "T24n1450_001:0103a10": "作金色。』發此語已，而彼仙人變為金色，四方",
    "T24n1450_001:0103a11": "傳告：『黑仙變為金色。』其師見斯實願，心生怪",
    "T24n1450_001:0103a12": "喜歎為希有。時喬答摩仙復白師曰：『我今捨",
    "T24n1450_001:0103a13": "命，當得何道？』師答曰：『善子！如外道真婆羅門",
    "T24n1450_001:0103a14": "法說，無子者不得善道。汝有子不？』答曰：『我",
    "T24n1450_001:0103a15": "昔於宮內，為童子時意樂修道，便捨家宅常",
    "T24n1450_001:0103a16": "修梵行，從何得子？』教師告曰：『若如此者當念",
    "T24n1450_001:0103a17": "過去時事。』答曰：『我今被傷極至酸痛，節節",
    "T24n1450_001:0103a18": "支分如被刀割，唯念捨命。如何更有而起餘",
    "T24n1450_001:0103a19": "想？』時彼親教師以神通力興大風雨，沐喬答",
    "T24n1450_001:0103a20": "摩身，其所苦痛遂得蘇息。念往昔婬慾之事，",
    "T24n1450_001:0103a21": "於是身中遂有兩渧精血，從身落地。以業力",
    "T24n1450_001:0103a22": "故，便成兩卵。如餘經中說，有四種不思議",
    "T24n1450_001:0103a23": "事：一者諸佛境界不思議；二者龍不思議；三",
    "T24n1450_001:0103a24": "者世間心意不思議；四者一切有情業異熟",
    "T24n1450_001:0103a25": "力不思議。緣彼業力遂成於卵。「其卵得日",
    "T24n1450_001:0103a26": "光暖故，漸漸成熟，各生一童子。去其生處不",
    "T24n1450_001:0103a27": "遠有一甘蔗園，其二童子遂遊彼園內，以福",
    "T24n1450_001:0103a28": "力故顏容日盛。其喬答摩，被日光炙遂便命",
    "T24n1450_001:0103a29": "終。爾時變金色仙人於明旦時來看喬答摩，",
    "T24n1450_001:0103b01": "見其命過，復見地上卵破，尋童子跡至甘蔗",
    "T24n1450_001:0103b02": "園中，見其童子。爾時仙人入定觀察，此二童",
    "T24n1450_001:0103b03": "子從何而來？是誰之子？即知是彼喬答摩體",
    "T24n1450_001:0103b04": "胤。便生愛念，將二童子還其住處，每日撫養",
    "T24n1450_001:0103b05": "漸漸長大，即為立名，號曰暖生，因此稱為",
    "T24n1450_001:0103b06": "日種。復緣喬答摩體胤故，亦名喬答摩。從本",
    "T24n1450_001:0103b07": "身生故，名身生。復於甘蔗園中得故，亦名甘",
    "T24n1450_001:0103b08": "蔗種。由此四緣故，有此四號。復於異時，婆",
    "T24n1450_001:0103b09": "羅墮闍王無子身死，諸臣共議：『王恐無子，令",
    "T24n1450_001:0103b10": "誰繼嗣？』而有臣曰：『其王有兄喬答摩，先已入",
    "T24n1450_001:0103b11": "山修道，據其族次正合繼位。』作是議已，便",
    "T24n1450_001:0103b12": "往變金色仙人所，到已頂禮合掌，白言：『大仙！",
    "T24n1450_001:0103b13": "我國王兄喬答摩仙，今在何處？』金仙報曰：『被",
    "T24n1450_001:0103b14": "汝等輩先已殺訖。』爾時臣等復白仙曰：『其喬",
    "T24n1450_001:0103b15": "答摩自出家已來，元不曾見，如何得殺？』金仙",
    "T24n1450_001:0103b16": "告曰：『我令汝等當自知之，喬答摩曾無過咎，",
    "T24n1450_001:0103b17": "枉被汝殺。』眾人復白曰：『如何殺之？』時彼金仙",
    "T24n1450_001:0103b18": "即說上事，諸人聞已咸白仙曰：『我等實是罪",
    "T24n1450_001:0103b19": "過。』作此語已，其二童子即至金仙左右。諸人",
    "T24n1450_001:0103b20": "問曰：『此二童子是誰種族？』金仙答曰：『此二",
    "T24n1450_001:0103b21": "童子是喬答摩子。』諸人復言：『如何有之？名字",
    "T24n1450_001:0103b22": "何等？』爾時金仙即說上事，諸人聞之皆大歡",
    "T24n1450_001:0103b23": "喜，即於仙所請長童子，侍衛歸國便冊為王。",
    "T24n1450_001:0103b24": "其王治國未久之間，即便身死無有子息。爾",
    "T24n1450_001:0103b25": "時諸臣，復於山中迎其小弟，次紹王位，眾立",
    "T24n1450_001:0103b26": "王號，名甘蔗王。「復次諸人！時甘蔗王，補多",
    "T24n1450_001:0103b27": "勒迦城唐云幼小子孫相承，經一百一代，其二王",
    "T24n1450_001:0103b28": "皆名甘蔗種，其最後王名為軍將王。諸人當",
    "T24n1450_001:0103b29": "知，甘蔗軍將王亦名增長，有四大夫人，各生",
    "T24n1450_001:0103c01": "一男一女。其四王子：一名火炬面；二名大耳；",
    "T24n1450_001:0103c02": "三名象行；四名寶釧王。有四夫人，並皆身亡，",
    "T24n1450_001:0103c03": "時甘蔗軍將王處於宮內悲愁懊惱。諸人入",
    "T24n1450_001:0103c04": "宮，見軍將王憂愁不樂，前白王言：『王今何故",
    "T24n1450_001:0103c05": "愁憂若此？』王即報曰：『國大夫人今皆殞歿，我",
    "T24n1450_001:0103c06": "今何得不生愁惱？』爾時諸臣共白王曰：『王若",
    "T24n1450_001:0103c07": "由此而懷愁者，隣國諸王皆有好女，王應令",
    "T24n1450_001:0103c08": "我冊為妃后。』王復告曰：『我有四子並皆長大",
    "T24n1450_001:0103c09": "堪可繼嗣，由此義故，誰當以女與我為后？』諸",
    "T24n1450_001:0103c10": "臣白言：『王但宣令，臣等為王四方推覓。』于",
    "T24n1450_001:0103c11": "時有一國王，女甚端正，堪冊為后。群臣知",
    "T24n1450_001:0103c12": "已即來白王：『臣等今知某國王女，顏貌端正",
    "T24n1450_001:0103c13": "堪為王后。』王曰：『可爾。』即發國使往彼女所，",
    "T24n1450_001:0103c14": "見彼國王問訊起居。王問使曰：『此國幽僻，如",
    "T24n1450_001:0103c15": "何至此？』爾時使者白彼王曰：『我軍將王，國大",
    "T24n1450_001:0103c16": "夫人已終殞歿，聞王有女堪為國后，故遣",
    "T24n1450_001:0103c17": "我來諮論此事。』彼王聞已即便聽許，復告使",
    "T24n1450_001:0103c18": "曰：『汝王若欲與我為親，應先與我立於盟信，",
    "T24n1450_001:0103c19": "我女有息必令紹位。』使者聞已白彼王曰：『我",
    "T24n1450_001:0103c20": "還本國當具陳此意。』爾時使者還至本國，稽",
    "T24n1450_001:0103c21": "首王已具陳上事，王曰：『我有長子，彼設生子",
    "T24n1450_001:0103c22": "豈令紹位？』時諸群臣共王議曰：『王但冊取，彼",
    "T24n1450_001:0103c23": "或生男、或復生女、或是石女。王今如何先",
    "T24n1450_001:0103c24": "憂此事？願王早索共為歡樂。』王曰：『可爾。』即令",
    "T24n1450_001:0103c25": "一使速往女國立先盟誓，即依國法迎歸為",
    "T24n1450_001:0103c26": "后。「時增長王，與其夫人在深宮內，娛樂快樂",
    "T24n1450_001:0103c27": "貪愛恣盛無時暫捨，因即懷胎，十月滿足誕",
    "T24n1450_001:0103c28": "生一子，容儀端正人所愛念。時增長王以八",
    "T24n1450_001:0103c29": "乳母共令養育。先取女時，王及諸臣共立誓",
    "T24n1450_001:0104a01": "言：『此女生男，當立為王名之愛樂。』後時漸",
    "T24n1450_001:0104a02": "長，譬如蓮花出水，顏色敷盛。時增長王為欲",
    "T24n1450_001:0104a03": "冊立長息以為太子，不冊愛樂。時后父王聞",
    "T24n1450_001:0104a04": "斯語已，即令使者持書告增長王：『何因今者",
    "T24n1450_001:0104a05": "違先立誓？若違先誓，我當興兵往罰汝國，汝",
    "T24n1450_001:0104a06": "當嚴兵以待於我。』時增長王見此書已，集諸",
    "T24n1450_001:0104a07": "群臣而告示曰：『皇后父王今附書來，具陳上",
    "T24n1450_001:0104a08": "事，我等如何設計待彼？』群臣議曰：『彼王有大",
    "T24n1450_001:0104a09": "威力，可立愛樂為太子。』增長王曰：『我有長子，",
    "T24n1450_001:0104a10": "如何立彼小者以為太子？』爾時群臣復白王",
    "T24n1450_001:0104a11": "曰：『彼之國王四兵強盛，王若不許必被相侵。",
    "T24n1450_001:0104a12": "今請大王冊彼愛樂立為太子，其餘四子令",
    "T24n1450_001:0104a13": "出國界。』時增長王告群臣曰：『我之四子先無",
    "T24n1450_001:0104a14": "愆過，如何棄之令出國外？』群臣白曰：『我是王",
    "T24n1450_001:0104a15": "臣，欲為利益。我實不能於無過人輒便擯棄，",
    "T24n1450_001:0104a16": "有罪過人不可令住。』王聞是已默然而住。時",
    "T24n1450_001:0104a17": "諸大臣總集一處共相議曰：『諸仁當知！共為",
    "T24n1450_001:0104a18": "籌議，我等設計令王憎彼四子。』因修一園掃",
    "T24n1450_001:0104a19": "洒田地，散諸香花懸諸幡蓋以為嚴飾。時",
    "T24n1450_001:0104a20": "四王子因出遊戲，遙見其園心生貪愛，至於",
    "T24n1450_001:0104a21": "園門。其修園官莊嚴以畢從門而出，四子問",
    "T24n1450_001:0104a22": "曰：『今此之園是誰所有？』其官報曰：『是國王園。』",
    "T24n1450_001:0104a23": "四子聞已却迴即去，臣復白曰：『云何迴去不",
    "T24n1450_001:0104a24": "入園內？』四子報曰：『是父王園，我等何敢得入？』",
    "T24n1450_001:0104a25": "群臣白曰：『王及王子俱得遊戲，此有何過？』王",
    "T24n1450_001:0104a26": "子聞已即入遊戲。群臣見已馳詣王所，而白",
    "T24n1450_001:0104a27": "王言：『大王當知！王令修園今以嚴潔，願王",
    "T24n1450_001:0104a28": "親往以為遊戲。』時增長王即勅曰：『誰為此",
    "T24n1450_001:0104a29": "樂？』諸臣白言：『是四王子在中娛樂。』王聞是語",
    "T24n1450_001:0104b01": "即大嗔怒：『汝可往彼為吾殺却。』群臣咸皆跪",
    "T24n1450_001:0104b02": "白王曰：『願王慈悲莫斷其命，王若嫌者且令",
    "T24n1450_001:0104b03": "出國。』王聞依請。爾時群臣奉王命已，即喚王",
    "T24n1450_001:0104b04": "子來至王所，告令出國。爾時四子，四輪著地",
    "T24n1450_001:0104b05": "合掌白王：『我等四子請乞一願，所有眷屬欲",
    "T24n1450_001:0104b06": "隨去者，願王懷慈許其隨去。』王告子曰：『隨汝",
    "T24n1450_001:0104b07": "所願。』時四王子，各將其妹欲出國去。時國人",
    "T24n1450_001:0104b08": "民亦願隨去，於七日內，國中人眾隨去欲盡。",
    "T24n1450_001:0104b09": "爾時諸臣白王：『若不閉此城門，恐百姓盡。』王",
    "T24n1450_001:0104b10": "告臣曰：『急閉城門，無令盡去。』",
    "T24n1450_001:0104b11": "根本說一切有部毘奈耶破僧事卷第一"
}