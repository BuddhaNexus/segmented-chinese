{
    "T47n1998A_029:0934b10": "大慧普覺禪師書卷第二十九",
    "T47n1998A_029:0934b12": "宋徑山能仁禪院住持嗣法",
    "T47n1998A_029:0934b13": "慧日禪師臣蘊聞　上進",
    "T47n1998A_029:0934b14": "答王教授答王教授大受",
    "T47n1998A_029:0934b15": "不識。左右別後。日用如何做工夫。若是曾於",
    "T47n1998A_029:0934b16": "理性上得滋味。經教中得滋味。祖師言句上",
    "T47n1998A_029:0934b17": "得滋味。眼見耳聞處得滋味。舉足動步處得",
    "T47n1998A_029:0934b18": "滋味。心思意想處得滋味。都不濟事。若要直",
    "T47n1998A_029:0934b19": "下休歇。應是從前得滋味處都莫管他。却去",
    "T47n1998A_029:0934b20": "沒撈摸處沒滋味處。試著意看。若著意不得。",
    "T47n1998A_029:0934b21": "撈摸不得。轉覺得沒󰚁柄捉把。理路義路心",
    "T47n1998A_029:0934b22": "意識都不行。如土木瓦石相似時。莫怕落空。",
    "T47n1998A_029:0934b23": "此是當人放身命處。不可忽不可忽。聰明靈",
    "T47n1998A_029:0934b24": "利人。多被聰明所障。以故道眼不開。觸途成",
    "T47n1998A_029:0934b25": "滯。眾生無始時來。為心意識所使。流浪生死",
    "T47n1998A_029:0934b26": "不得自在。果欲出生死作快活漢。須是一刀",
    "T47n1998A_029:0934b27": "兩段。絕却心意識路頭。方有少分相應。故",
    "T47n1998A_029:0934b28": "永嘉云。損法財滅功德。莫不由茲心意識。豈",
    "T47n1998A_029:0934b29": "欺人哉。頃蒙惠教。其中種種趣向。皆某平",
    "T47n1998A_029:0934c01": "昔所訶底病。知是般事。颺在腦後。且向沒巴",
    "T47n1998A_029:0934c02": "鼻處沒撈摸處沒滋味處。試做工夫看。如僧",
    "T47n1998A_029:0934c03": "問趙州。狗子還有佛性也無。州云無。尋常",
    "T47n1998A_029:0934c04": "聰明人。纔聞舉起。便以心意識領會摶量引",
    "T47n1998A_029:0934c05": "證。要說得有分付處。殊不知。不容引證。不",
    "T47n1998A_029:0934c06": "容摶量。不容以心意識領會。縱引證得摶",
    "T47n1998A_029:0934c07": "量得領會得。盡是髑髏前情識邊事。生死岸",
    "T47n1998A_029:0934c08": "頭定不得力。而今普天之下。喚作禪師長老",
    "T47n1998A_029:0934c09": "者。會得分曉底。不出左右書中寫來底消息",
    "T47n1998A_029:0934c10": "耳。其餘種種邪解。不在言也。密首座宗杲",
    "T47n1998A_029:0934c11": "與渠同在平普融會中相聚。盡得普融要領。",
    "T47n1998A_029:0934c12": "渠自以為安樂。然所造者。亦不出左右書中",
    "T47n1998A_029:0934c13": "消息。今始知非。別得箇安樂處。方知某無",
    "T47n1998A_029:0934c14": "秋毫相欺。今特令去相見。無事時試令渠吐",
    "T47n1998A_029:0934c15": "露看。還契得左右意否。八十翁翁入場屋。真",
    "T47n1998A_029:0934c16": "誠不是小兒戲。若生死到來不得力。縱說得",
    "T47n1998A_029:0934c17": "分曉。和會得有下落。引證得無差別。盡是鬼",
    "T47n1998A_029:0934c18": "家活計。都不干我一星事。禪門種種差別異",
    "T47n1998A_029:0934c19": "解。唯識法者懼。大法不明者。往往多以病為",
    "T47n1998A_029:0934c20": "藥。不可不知。",
    "T47n1998A_029:0934c21": "答劉侍郎答劉侍郎季高",
    "T47n1998A_029:0934c22": "示諭。臘月三十日已到。要之日用。當如是",
    "T47n1998A_029:0934c23": "觀察。則世間塵勞之心。自然銷殞矣。塵勞",
    "T47n1998A_029:0934c24": "之心既銷殞。則來日依前孟春猶寒矣。古德",
    "T47n1998A_029:0934c25": "云。欲識佛性義。當觀時節因緣。此箇時節。",
    "T47n1998A_029:0934c26": "乃是黃面老子出世成佛坐金剛座降伏魔軍",
    "T47n1998A_029:0934c27": "轉法輪度眾生入涅槃底時節。與解空所謂",
    "T47n1998A_029:0934c28": "臘月三十日時節。無異無別。到這裏只如",
    "T47n1998A_029:0934c29": "是觀。以此觀者名為正觀。異此觀者名為邪",
    "T47n1998A_029:0935a01": "觀。邪正未分。未免隨他時節遷變要得不隨",
    "T47n1998A_029:0935a02": "時節。但一時放下著。放到無可放處。此語亦",
    "T47n1998A_029:0935a03": "不受。依前只是解空居士。更不是別人。",
    "T47n1998A_029:0935a04": "又。",
    "T47n1998A_029:0935a05": "吾佛大聖人。能空一切相。成萬法智。而不能",
    "T47n1998A_029:0935a06": "即滅定業。況博地凡夫耶。居士既是箇中人。",
    "T47n1998A_029:0935a07": "想亦常入是三昧。昔有僧問一老宿。世界恁",
    "T47n1998A_029:0935a08": "麼熱。未審向甚麼處回避。老宿曰。向鑊湯鑪",
    "T47n1998A_029:0935a09": "炭裏回避。曰只如鑊湯鑪炭裏。作麼生回避。",
    "T47n1998A_029:0935a10": "曰眾苦不能到。願居士日用四威儀中。只如",
    "T47n1998A_029:0935a11": "此做工夫。老宿之言不可忽。此是妙喜得効",
    "T47n1998A_029:0935a12": "底藥方。非與居士此道相契此心相知。亦不",
    "T47n1998A_029:0935a13": "肯容易傳授。只用一念相應。草湯下更不用",
    "T47n1998A_029:0935a14": "別湯使。若用別湯使。令人發狂。不可不知也。",
    "T47n1998A_029:0935a15": "一念相應草。不用他求亦只在居士四威儀",
    "T47n1998A_029:0935a16": "中。明處明如日。黑處黑如漆。若信手拈來。以",
    "T47n1998A_029:0935a17": "本地風光一照。無有錯者。亦能殺人。亦能活",
    "T47n1998A_029:0935a18": "人。故佛祖常以此藥向鑊湯鑪炭裏。醫苦惱",
    "T47n1998A_029:0935a19": "眾生生死大病。號大醫王。不識居士還信得",
    "T47n1998A_029:0935a20": "及否。若言我自有父子不傳之祕方。不用向",
    "T47n1998A_029:0935a21": "鑊湯鑪炭裏回避底妙術。却望居士布施也。",
    "T47n1998A_029:0935a22": "答李郎中答李郎中似表",
    "T47n1998A_029:0935a23": "士大夫學此道。不患不聰明。患太聰明耳。不",
    "T47n1998A_029:0935a24": "患無知見。患知見太多耳。故常行識前一步。",
    "T47n1998A_029:0935a25": "昧却脚跟下快活自在底消息。邪見之上者。",
    "T47n1998A_029:0935a26": "和會見聞覺知為自己。以現量境界。為心地",
    "T47n1998A_029:0935a27": "法門。下者弄業識。認門頭戶口。簸兩片皮。",
    "T47n1998A_029:0935a28": "談玄說妙。甚者至於發狂不勒字數。胡言漢",
    "T47n1998A_029:0935a29": "語。指東畫西。下下者以默照無言空空寂寂。",
    "T47n1998A_029:0935b01": "在鬼窟裏著到。求究竟安樂。其餘種種邪解。",
    "T47n1998A_029:0935b02": "不在言而可知也。冲密等歸。領所賜教。讀之",
    "T47n1998A_029:0935b03": "喜慰不可言。更不復敘世諦相酬酢。只以左",
    "T47n1998A_029:0935b04": "右向道勇猛之志。便入葛藤。禪無德山臨濟",
    "T47n1998A_029:0935b05": "之殊。法眼曹洞之異。但學者無廣大決定志。",
    "T47n1998A_029:0935b06": "而師家亦無廣大融通法門。故所入差別。究",
    "T47n1998A_029:0935b07": "竟歸宿處。並無如許差別也。示諭。欲妙喜因",
    "T47n1998A_029:0935b08": "書指示徑要處。只這求指示徑要底一念。早",
    "T47n1998A_029:0935b09": "是刺頭入膠盆了也。不可更向雪上加霜。雖",
    "T47n1998A_029:0935b10": "然有問不可無答。請左右。都將平昔或自看",
    "T47n1998A_029:0935b11": "經教話頭。或因人舉覺指示得滋味歡喜處。",
    "T47n1998A_029:0935b12": "一時放下依前百不知百不會如三歲孩兒相",
    "T47n1998A_029:0935b13": "似。有性識而未行。却向未起求徑要底一念",
    "T47n1998A_029:0935b14": "子前頭看。看來看去。覺得轉沒巴鼻。方寸轉",
    "T47n1998A_029:0935b15": "不寧怗時。不得放緩。這裏是坐斷千聖頂𩕳",
    "T47n1998A_029:0935b16": "處。往往學道人。多向這裏打退了。左右若信",
    "T47n1998A_029:0935b17": "得及。只向未起求徑要指示一念前看。看來",
    "T47n1998A_029:0935b18": "看去。忽然睡夢覺。不是差事。此是妙喜平",
    "T47n1998A_029:0935b19": "昔做底得力工夫。知公有決定志。故拕泥帶",
    "T47n1998A_029:0935b20": "水。納這一場敗闕。此外別無可指示。若有",
    "T47n1998A_029:0935b21": "可指示。則不徑要矣。",
    "T47n1998A_029:0935b22": "答李寶文答李寶文茂嘉",
    "T47n1998A_029:0935b23": "向承示諭。性根昏鈍。而黽勉修持。終未得超",
    "T47n1998A_029:0935b24": "悟之方。宗杲頃在雙徑。答富季申所問。正",
    "T47n1998A_029:0935b25": "與此問同。能知昏鈍者。決定不昏鈍。更欲向",
    "T47n1998A_029:0935b26": "甚處求超悟。士大夫學此道。却須借昏鈍而",
    "T47n1998A_029:0935b27": "入。若執昏鈍。自謂我無分。則為昏鈍魔所攝",
    "T47n1998A_029:0935b28": "矣。蓋平昔知見。多以求證悟之心。在前作障",
    "T47n1998A_029:0935b29": "故。自己正知見不能現前。此障亦非外來。亦",
    "T47n1998A_029:0935c01": "非別事。只是箇能知昏鈍底主人公耳。故瑞",
    "T47n1998A_029:0935c02": "巖和尚居常在丈室中自喚云。主人公。又自",
    "T47n1998A_029:0935c03": "應云喏。惺惺著。又自應云喏。他時後日莫受",
    "T47n1998A_029:0935c04": "人謾。又自應云。喏喏。古來幸有恁麼牓樣。謾",
    "T47n1998A_029:0935c05": "向這裏提撕看。是箇甚麼。只這提撕底。亦不",
    "T47n1998A_029:0935c06": "是別人。只是這能知昏鈍者耳。能知昏鈍者。",
    "T47n1998A_029:0935c07": "亦不是別人。便是李寶文本命元辰也。此是",
    "T47n1998A_029:0935c08": "妙喜應病與藥。不得已略為居士指箇歸家",
    "T47n1998A_029:0935c09": "穩坐底路頭而已。若便認定死語。真箇喚作",
    "T47n1998A_029:0935c10": "本命元辰。則是認識神為自己。轉沒交涉矣。",
    "T47n1998A_029:0935c11": "故長沙和尚云。學道之人不識真。只為從前",
    "T47n1998A_029:0935c12": "認識神。無量劫來生死本。癡人喚作本來人。",
    "T47n1998A_029:0935c13": "前所云借昏鈍而入是也。但只看能知得如",
    "T47n1998A_029:0935c14": "是昏鈍底。畢竟是箇甚麼。只向這裏看。不用",
    "T47n1998A_029:0935c15": "求超悟。看來看去。忽地大笑去矣。此外無可",
    "T47n1998A_029:0935c16": "言者。",
    "T47n1998A_029:0935c17": "答向侍郎答向侍郎伯恭",
    "T47n1998A_029:0935c18": "示諭。悟與未悟夢與覺一。一段因緣。黃面老",
    "T47n1998A_029:0935c19": "子云。汝以緣心聽法。此法亦緣。謂至人無",
    "T47n1998A_029:0935c20": "夢。非有無之無。謂夢與非夢一而已。以是觀",
    "T47n1998A_029:0935c21": "之。則佛夢金鼓。高宗夢傅說。孔子夢奠兩",
    "T47n1998A_029:0935c22": "楹。亦不可作夢與非夢解。却來觀世間。猶如",
    "T47n1998A_029:0935c23": "夢中事。教中自有明文。唯夢乃全妄想也。而",
    "T47n1998A_029:0935c24": "眾生顛倒。以日用目前境界為實。殊不知。全",
    "T47n1998A_029:0935c25": "體是夢。而於其中復生虛妄分別。以想心繫",
    "T47n1998A_029:0935c26": "念神識紛飛為實夢。殊不知。正是夢中說夢。",
    "T47n1998A_029:0935c27": "顛倒中又顛倒。故佛大慈悲老婆心切。悉能",
    "T47n1998A_029:0935c28": "遍入一切法界諸安立海所有微塵。於一一",
    "T47n1998A_029:0935c29": "塵中。以夢自在法門。開悟世界海微塵數眾",
    "T47n1998A_029:0936a01": "生。住邪定者入正定聚。此亦普示顛倒眾生。",
    "T47n1998A_029:0936a02": "以目前實有底境界。為安立海。令悟夢與非",
    "T47n1998A_029:0936a03": "夢悉皆是幻。則全夢是實。全實是夢。不可取",
    "T47n1998A_029:0936a04": "不可捨。至人無夢之義。如是而已。來書見問。",
    "T47n1998A_029:0936a05": "乃是宗杲三十六歲時所疑。讀之不覺抓著",
    "T47n1998A_029:0936a06": "痒處。亦甞以此問圜悟。先師但以手指曰。住",
    "T47n1998A_029:0936a07": "住休妄想休妄想。宗杲復曰。如宗杲未睡",
    "T47n1998A_029:0936a08": "著時。佛所讚者依而行之。佛所訶者不敢違",
    "T47n1998A_029:0936a09": "犯。從前依師。及自做工夫。零碎所得者。惺",
    "T47n1998A_029:0936a10": "惺時都得受用。及乎上床半惺半覺時。已作",
    "T47n1998A_029:0936a11": "主宰不得。夢見得金寶。則夢中歡喜無限。夢",
    "T47n1998A_029:0936a12": "見被人以刀杖相逼。及諸惡境界。則夢中怕",
    "T47n1998A_029:0936a13": "怖惶恐。自念。此身尚存。只是睡著已作主宰",
    "T47n1998A_029:0936a14": "不得。況地水火風分散。眾苦熾然。如何得不",
    "T47n1998A_029:0936a15": "被回換。到這裏方始著忙。先師又曰。待汝說",
    "T47n1998A_029:0936a16": "底許多妄想絕時。汝自到寤寐恒一處也。初",
    "T47n1998A_029:0936a17": "聞亦未之信。每日我自顧。寤與寐分明作兩",
    "T47n1998A_029:0936a18": "段。如何敢開大口說禪。除非佛說寤寐恒一",
    "T47n1998A_029:0936a19": "是妄悟。則我此病不須除。佛語果不欺人。乃",
    "T47n1998A_029:0936a20": "是我自未了。後因聞先師舉諸佛出身處熏",
    "T47n1998A_029:0936a21": "風自南來。忽然去却礙膺之物。方知黃面老",
    "T47n1998A_029:0936a22": "子所說。是真語實語如語不誑語不妄語不",
    "T47n1998A_029:0936a23": "欺人。真大慈悲。粉身沒命不可報。礙膺之物",
    "T47n1998A_029:0936a24": "既除。方知夢時便是寤時底。寤時便是夢時",
    "T47n1998A_029:0936a25": "底。佛言。寤寐恒一。方始自知這般道理。拈出",
    "T47n1998A_029:0936a26": "呈似人不得。說與人不得。如夢中境界取不",
    "T47n1998A_029:0936a27": "得捨不得。承問妙喜於未悟已前已悟之後",
    "T47n1998A_029:0936a28": "有異無異。不覺依實供通。子細讀來教字字",
    "T47n1998A_029:0936a29": "至誠。不是問禪。亦非見詰。故不免以昔時所",
    "T47n1998A_029:0936b01": "疑處吐露。願居士試將老龐語謾提撕。但願",
    "T47n1998A_029:0936b02": "空諸所有。切勿實諸所無。先以目前日用境",
    "T47n1998A_029:0936b03": "界。作夢會了。然後却將夢中底。移來目前。",
    "T47n1998A_029:0936b04": "則佛金鼓。高宗傅說。孔子奠兩楹。決不是",
    "T47n1998A_029:0936b05": "夢矣。",
    "T47n1998A_029:0936b06": "答陳教授答陳教授阜卿",
    "T47n1998A_029:0936b07": "此道寂寥。無出今日。邪師說法。如惡叉聚。各",
    "T47n1998A_029:0936b08": "各自謂。得無上道。咸唱邪說。幻惑凡愚。故",
    "T47n1998A_029:0936b09": "某每每切齒於此。不惜身命。欲扶持之。使",
    "T47n1998A_029:0936b10": "光明種子知有吾家本分事。不墮邪見網中。",
    "T47n1998A_029:0936b11": "萬一得眾生界中佛種不斷。亦不虛受黃面",
    "T47n1998A_029:0936b12": "老子覆蔭。所謂將此深心奉塵剎。是則名為",
    "T47n1998A_029:0936b13": "報佛恩。然亦是不知時不量力之一事也。左",
    "T47n1998A_029:0936b14": "右既是箇中人。不得不說箇中事。因筆不覺",
    "T47n1998A_029:0936b15": "及此耳。",
    "T47n1998A_029:0936b16": "答林判院答林判院少瞻",
    "T47n1998A_029:0936b17": "示諭。求一語與信道人做工夫。既看圓覺經。",
    "T47n1998A_029:0936b18": "經中豈止一語而已哉。諸大菩薩各隨自所疑",
    "T47n1998A_029:0936b19": "處發問。世尊據所疑一一分明剖析。大段分",
    "T47n1998A_029:0936b20": "曉。前所給話頭。亦在其中矣。經云。居一切",
    "T47n1998A_029:0936b21": "時不起妄念。於諸妄心亦不息滅。住妄想境",
    "T47n1998A_029:0936b22": "不加了知此語最親切於無了知不辯真實。老漢昔",
    "T47n1998A_029:0936b23": "居雲門菴時。甞頌之曰。荷葉團團團似鏡。菱",
    "T47n1998A_029:0936b24": "角尖尖尖似錐。風吹柳絮毛毬走。雨打梨花",
    "T47n1998A_029:0936b25": "蛺蝶飛。但將此頌放在上面。却將經文移來",
    "T47n1998A_029:0936b26": "下面。頌却是經。經却是頌。試如此做工夫看。",
    "T47n1998A_029:0936b27": "莫管悟不悟。心頭休熱忙。亦不可放緩。如調",
    "T47n1998A_029:0936b28": "絃之法。緊緩得其所。則曲調自成矣。歸去但",
    "T47n1998A_029:0936b29": "與沖輩相親。遞相琢磨。道業無有不辦者。祝",
    "T47n1998A_029:0936c01": "祝。",
    "T47n1998A_029:0936c02": "答黃知縣答黃知縣子餘",
    "T47n1998A_029:0936c03": "收書。知為此一大事因緣甚力。大丈夫漢。所",
    "T47n1998A_029:0936c04": "作所為當如是耳。無常迅速生死事大。過了",
    "T47n1998A_029:0936c05": "一日。則銷了一日好事。可畏可畏。左右春",
    "T47n1998A_029:0936c06": "秋鼎盛。正是作業不識好惡時。能回此心學",
    "T47n1998A_029:0936c07": "無上菩提。此是世界上第一等難容靈利漢。",
    "T47n1998A_029:0936c08": "五濁界中有甚麼奇特事。過如此段因緣。趁",
    "T47n1998A_029:0936c09": "色力彊健早回頭。以臨老回頭。其力量勝百",
    "T47n1998A_029:0936c10": "千萬億倍。老漢私為左右喜。前此寫去法語。",
    "T47n1998A_029:0936c11": "曾時時覷看否。第一記取。不得起心動念肚",
    "T47n1998A_029:0936c12": "裏熱忙急要悟。纔作此念。則被此念塞斷路",
    "T47n1998A_029:0936c13": "頭。永不能得悟矣。祖師云。執之失度必入邪",
    "T47n1998A_029:0936c14": "路。放之自然體無去住。此乃祖師吐心吐膽。",
    "T47n1998A_029:0936c15": "為人處也。但日用費力處莫要做。此箇門中",
    "T47n1998A_029:0936c16": "不容費力。老漢常為人說此話。得力處乃是",
    "T47n1998A_029:0936c17": "省力處。省力處乃是得力處。若起一念希望",
    "T47n1998A_029:0936c18": "心求悟入處。大似人在自家堂屋裏坐却問",
    "T47n1998A_029:0936c19": "他人覓住處無異。但把生死兩字。貼左鼻尖",
    "T47n1998A_029:0936c20": "兒上。不要忘了。時時提撕話頭。提來提去。生",
    "T47n1998A_029:0936c21": "處自熟。熟處自生矣。此語已寫在空相道人",
    "T47n1998A_029:0936c22": "書中。請同此書。互換一看。便了得也。",
    "T47n1998A_029:0936c23": "答嚴教授答嚴教授子卿",
    "T47n1998A_029:0936c24": "真實到不疑之地者。如渾鋼打就生鐵鑄成。",
    "T47n1998A_029:0936c25": "直饒千聖出頭來。現無量殊勝境界。見之亦",
    "T47n1998A_029:0936c26": "如不見。況於此作奇特殊勝道理耶。昔藥山",
    "T47n1998A_029:0936c27": "坐禪次石頭問。子在這裏作甚麼。藥山云。一",
    "T47n1998A_029:0936c28": "物不為。石頭云。恁麼則閑坐也。藥山云。閑坐",
    "T47n1998A_029:0936c29": "則為也。石頭然之。看他古人。一箇閑坐也奈",
    "T47n1998A_029:0937a01": "何他不得。今時學道之士。多在閑坐處打住。",
    "T47n1998A_029:0937a02": "近日叢林無鼻孔輩。謂之默照者。是也。又有",
    "T47n1998A_029:0937a03": "一種脚跟元不曾點地。認得箇門頭戶口光",
    "T47n1998A_029:0937a04": "影。一向狂發。與說平常話不得。盡作禪會了。",
    "T47n1998A_029:0937a05": "似這般底。喚業識作本命元辰。更是不可與",
    "T47n1998A_029:0937a06": "語本分事也。不見雲門大師有言。光不透脫。",
    "T47n1998A_029:0937a07": "有兩般病。一切處不明面前有物。是一。又透",
    "T47n1998A_029:0937a08": "得一切法空。隱隱地似有箇物相似。亦是光",
    "T47n1998A_029:0937a09": "不透脫。又法身亦有兩般病。得到法身。為法",
    "T47n1998A_029:0937a10": "執不忘。己見猶存。坐在法身邊。是一。直饒",
    "T47n1998A_029:0937a11": "透得法身去。放過即不可。子細檢點來。有甚",
    "T47n1998A_029:0937a12": "麼氣息。亦是病。而今學實法者。以透過法身",
    "T47n1998A_029:0937a13": "為極致。而雲門返以為病。不知透過法身了。",
    "T47n1998A_029:0937a14": "合作麼生。到這裏如人飲水冷煖自知。不著",
    "T47n1998A_029:0937a15": "問別人。問別人則禍事也。所以云。真實到不",
    "T47n1998A_029:0937a16": "疑之地者。如渾鋼打就生鐵鑄成是也。如人",
    "T47n1998A_029:0937a17": "喫飯飽時。不可更問人我飽未飽。昔黃檗問",
    "T47n1998A_029:0937a18": "百丈。從上古人以何法示人。百丈只據坐。黃",
    "T47n1998A_029:0937a19": "檗云。後代兒孫將何傳授。百丈拂衣便起云。",
    "T47n1998A_029:0937a20": "我將謂汝是箇人。這箇便是為人底樣子也。",
    "T47n1998A_029:0937a21": "但向自信處看。還得自信底消息絕也未。若",
    "T47n1998A_029:0937a22": "自信底消息絕。則自然不取他人口頭辦矣。",
    "T47n1998A_029:0937a23": "臨濟云。汝若歇得念念馳求心。與釋迦老子",
    "T47n1998A_029:0937a24": "不別。不是欺人。第七地菩薩求佛智心未滿",
    "T47n1998A_029:0937a25": "足故。謂之煩惱。直是無爾安排處。著一星兒",
    "T47n1998A_029:0937a26": "外料不得。數年前有箇許居士。認得箇門頭",
    "T47n1998A_029:0937a27": "戶口。將書來呈見解云。日用中空豁豁地。無",
    "T47n1998A_029:0937a28": "一物作對待。方知三界萬法。一切元無。直是",
    "T47n1998A_029:0937a29": "安樂快活放得下。因示之以偈曰。莫戀淨潔",
    "T47n1998A_029:0937b01": "處。淨處使人困。莫戀快活處。快活使人狂。",
    "T47n1998A_029:0937b02": "如水之任器。隨方圓短長。放下不放下。更",
    "T47n1998A_029:0937b03": "請細思量。三界與萬法。匪歸何有鄉。若只",
    "T47n1998A_029:0937b04": "便恁麼。此事大乖張。為報許居士。家親作",
    "T47n1998A_029:0937b05": "禍殃。豁開千聖眼。不須頻禱禳。偶晨起稍",
    "T47n1998A_029:0937b06": "涼。驀然記得。子卿道友初得箇入頭時。尚",
    "T47n1998A_029:0937b07": "疑恐是光影。遂將從來所疑公案拕照。方見",
    "T47n1998A_029:0937b08": "趙州老漢敗闕處。不覺信筆葛藤如許。",
    "T47n1998A_029:0937b09": "答張侍郎答張侍郎子韶",
    "T47n1998A_029:0937b10": "左右以自所得瞥脫處為極則。纔見涉理路",
    "T47n1998A_029:0937b11": "入泥入水為人底。便欲掃除使滅蹤跡。見宗",
    "T47n1998A_029:0937b12": "杲所集正法眼藏便云。臨濟下有數箇菴主",
    "T47n1998A_029:0937b13": "好機鋒。何不收入。如忠國師。說義理禪。教",
    "T47n1998A_029:0937b14": "壞人家男女。決定可刪。左右見道如此諦當。",
    "T47n1998A_029:0937b15": "而不喜忠國師說老婆禪。坐在淨淨潔潔處。",
    "T47n1998A_029:0937b16": "只愛擊石火閃電光一著子。此外不容一星",
    "T47n1998A_029:0937b17": "兒別道理。真可惜耳。故宗杲盡力主張。若",
    "T47n1998A_029:0937b18": "法性不寬。波瀾不闊。佛法知見不亡。生死命",
    "T47n1998A_029:0937b19": "根不斷。則不敢如此四楞著地入泥入水為",
    "T47n1998A_029:0937b20": "人。蓋眾生根器不同故。從上諸祖各立門戶",
    "T47n1998A_029:0937b21": "施設。備眾生機隨機攝化。故長沙岑大蟲有",
    "T47n1998A_029:0937b22": "言。我若一向舉揚宗教。法堂前須草深一丈。",
    "T47n1998A_029:0937b23": "倩人看院始得。既落在這行戶裏。被人喚作",
    "T47n1998A_029:0937b24": "宗師。須備眾生機說法。如擊石火閃電光一",
    "T47n1998A_029:0937b25": "著子。是這般根器。方承當得。根器不是處用",
    "T47n1998A_029:0937b26": "之。則揠苗矣。宗杲豈不曉瞥脫一椎。便七",
    "T47n1998A_029:0937b27": "穿八穴是性燥。所以集正法眼藏不分門類。",
    "T47n1998A_029:0937b28": "不問雲門臨濟曹洞溈仰法眼宗。但有正知",
    "T47n1998A_029:0937b29": "正見。可以令人悟入者。皆收之。見忠國師大",
    "T47n1998A_029:0937c01": "珠二老宿。禪備眾體。故收以救此一類根器",
    "T47n1998A_029:0937c02": "者。左右書來云。決定可刪。觀公之意。正法眼",
    "T47n1998A_029:0937c03": "藏盡去除諸家門戶。只收似公見解者。方是。",
    "T47n1998A_029:0937c04": "若爾則公自集一書。化大根器者。有何不可。",
    "T47n1998A_029:0937c05": "不必須教妙喜隨公意去之。若謂忠國師說",
    "T47n1998A_029:0937c06": "拕泥帶水老婆禪便絕後。則如巖頭睦州烏",
    "T47n1998A_029:0937c07": "臼汾陽無業鎮州普化定上座雲峯悅法昌遇",
    "T47n1998A_029:0937c08": "諸大老。合兒孫滿地。今亦寂然無主化者。",
    "T47n1998A_029:0937c09": "諸公豈是拕泥帶水說老婆禪乎。然妙喜主",
    "T47n1998A_029:0937c10": "張國師。無垢破除。初不相妨也。",
    "T47n1998A_029:0937c11": "答除顯謨答除顯謨稚山",
    "T47n1998A_029:0937c12": "左右頻寄聲妙喜。想只是要調伏水牯牛揑",
    "T47n1998A_029:0937c13": "殺這猢猻子耳。此事不在久歷叢林飽參知",
    "T47n1998A_029:0937c14": "識。只貴於一言一句下直截承當不打之遶",
    "T47n1998A_029:0937c15": "爾。據實而論。間不容髮。不得已說箇直截。",
    "T47n1998A_029:0937c16": "已是紆曲了也。說箇承當。已是蹉過了也。況",
    "T47n1998A_029:0937c17": "復牽枝引蔓。舉經舉教。說理說事。欲究竟耶。",
    "T47n1998A_029:0937c18": "古德云。但有纖毫即是塵。水牯牛未調伏。猢",
    "T47n1998A_029:0937c19": "猻子未死。縱說得恒沙道理。並不干我一星",
    "T47n1998A_029:0937c20": "兒事。然說得說不得。亦非外邊事。不見江西",
    "T47n1998A_029:0937c21": "老宿有言。說得亦是汝心。說不得亦是汝心。",
    "T47n1998A_029:0937c22": "決欲直截擔荷。見佛見祖如生冤家。方有少",
    "T47n1998A_029:0937c23": "分相應。如此做工夫。日久月深不著起心求",
    "T47n1998A_029:0937c24": "悟。水牯牛自調伏。猢猻子自死矣。記取記取。",
    "T47n1998A_029:0937c25": "但向平昔心意識湊泊不得處。取不得處捨",
    "T47n1998A_029:0937c26": "不得處。看箇話頭。僧問雲門。如何是佛。門",
    "T47n1998A_029:0937c27": "云。乾屎橛。看時不用將平昔聰明靈利思量",
    "T47n1998A_029:0937c28": "卜度。擬心思量。十萬八千未是遠。莫是不思",
    "T47n1998A_029:0937c29": "量不計較不擬心便是麼。咄更是箇甚麼。且",
    "T47n1998A_029:0938a01": "置是事。",
    "T47n1998A_029:0938a02": "答楊教授答楊教授彥侯",
    "T47n1998A_029:0938a03": "左右彊項中。却有不可思議底柔和。致一言",
    "T47n1998A_029:0938a04": "之下千了百當。此事殊勝。若不間於彊項中",
    "T47n1998A_029:0938a05": "打發得幾人。佛法豈到今日。非有般若根性。",
    "T47n1998A_029:0938a06": "則不能如是盛事盛事。示諭。欲來年春夏間。",
    "T47n1998A_029:0938a07": "棹無底船。吹無孔笛。施無盡供。說無生話要",
    "T47n1998A_029:0938a08": "了無窮無始不有不無巴鼻。但請來與這無",
    "T47n1998A_029:0938a09": "面目漢商量。定不錯了這話。又承需道號。政",
    "T47n1998A_029:0938a10": "欲相塗糊。可稱快然居士。故真淨老人云。快",
    "T47n1998A_029:0938a11": "然大道只在目前。縱橫十字擬而留連。便是",
    "T47n1998A_029:0938a12": "此義也。某在長沙作久住計。左右他日果",
    "T47n1998A_029:0938a13": "從此來。則林下不寂寞也。",
    "T47n1998A_029:0938a14": "答樓樞密答樓樞密",
    "T47n1998A_029:0938a15": "不識。別後日用應緣處。不被外境所奪否。視",
    "T47n1998A_029:0938a16": "堆案之文。能撥置否。與物相遇時。能動轉否。",
    "T47n1998A_029:0938a17": "住寂靜處。不妄想否。體究箇事。無雜念否。故",
    "T47n1998A_029:0938a18": "黃面老子有言。心不妄取過去法。亦不貪著",
    "T47n1998A_029:0938a19": "未來事。不於現在有所住。了達三世悉空寂。",
    "T47n1998A_029:0938a20": "過去事或善或惡。不須思量。思量則障道矣。",
    "T47n1998A_029:0938a21": "未來事不須計較。計較則狂亂矣。現在事到",
    "T47n1998A_029:0938a22": "面前。或逆或順。亦不須著意。著意則擾方寸",
    "T47n1998A_029:0938a23": "矣。但一切臨時隨緣酬酢。自然合著這箇道",
    "T47n1998A_029:0938a24": "理。逆境界易打。順境界難打。逆我意者。只",
    "T47n1998A_029:0938a25": "消一箇忍字。定省少時。便過了。順境界直是",
    "T47n1998A_029:0938a26": "無儞回避處。如磁石與鐵相偶。彼此不覺合",
    "T47n1998A_029:0938a27": "作一處。無情之物尚爾。況現行無明全身在",
    "T47n1998A_029:0938a28": "裏許作活計者。當此境界。若無智慧不覺不",
    "T47n1998A_029:0938a29": "知被他引入羅網。却向裏許要求出路。不亦",
    "T47n1998A_029:0938b01": "難乎。所以先聖云。入得世間出世無餘。便是",
    "T47n1998A_029:0938b02": "這箇道理也。近世有一種修行失方便者。往",
    "T47n1998A_029:0938b03": "往認現行無明。為入世間。便將出世間法。彊",
    "T47n1998A_029:0938b04": "差排作出世無餘之事。可不悲乎。除夙有誓",
    "T47n1998A_029:0938b05": "願即時識得破作得主不被他牽引。故淨名",
    "T47n1998A_029:0938b06": "有言。佛為增上慢人。說離婬怒癡為解脫耳。",
    "T47n1998A_029:0938b07": "若無增上慢者。佛說婬怒癡性即是解脫。若",
    "T47n1998A_029:0938b08": "免得此過。於逆順境界中。無起滅相。始離得",
    "T47n1998A_029:0938b09": "增上慢名字。恁麼方可作入得世間。謂之有",
    "T47n1998A_029:0938b10": "力量漢。已上所說。都是妙喜平昔經歷過底。",
    "T47n1998A_029:0938b11": "即今日用亦只如此修行。願公趁色力彊健。",
    "T47n1998A_029:0938b12": "亦入是三昧。此外時時以趙州無字提撕。久",
    "T47n1998A_029:0938b13": "久純熟。驀然無心撞破漆桶。便是徹頭處",
    "T47n1998A_029:0938b14": "也。",
    "T47n1998A_029:0938b15": "又。",
    "T47n1998A_029:0938b16": "日用工夫。前書已葛藤不少。但只依舊不變",
    "T47n1998A_029:0938b17": "不動。物來則與之酬酢。自然物我一如矣。古",
    "T47n1998A_029:0938b18": "德云。放曠任其去住。靜鑑覺其源流。語證則",
    "T47n1998A_029:0938b19": "不可示人。說理則非證不了。自證自得處。拈",
    "T47n1998A_029:0938b20": "出呈似人不得。唯親證親得者。略露目前些",
    "T47n1998A_029:0938b21": "子。彼此便默默相契矣。示諭。自此不被人謾。",
    "T47n1998A_029:0938b22": "不錯用工夫矣。大概已正。󰚁柄已得。如善牧",
    "T47n1998A_029:0938b23": "牛者索頭常在手中。爭得犯人苗稼。驀地放",
    "T47n1998A_029:0938b24": "却索頭。鼻孔無撈摸處平田淺草一任縱橫。",
    "T47n1998A_029:0938b25": "慈明老人所謂。四方放去休攔遏。八面無拘",
    "T47n1998A_029:0938b26": "任意遊。要收只在索頭撥。未能如是。當緊把",
    "T47n1998A_029:0938b27": "索頭且與順摩捋。淹浸工夫既熟。自然不著",
    "T47n1998A_029:0938b28": "用意隄防矣。工夫不可急。急則躁動。又不可",
    "T47n1998A_029:0938b29": "緩。緩則昏怛矣。忘懷著意俱蹉過。譬如擲劍",
    "T47n1998A_029:0938c01": "揮空。莫論及之不及。昔嚴陽尊者問趙州。一",
    "T47n1998A_029:0938c02": "物不將來時如何。州云。放下著。嚴陽云。一",
    "T47n1998A_029:0938c03": "物既不將來。放下箇甚麼。州云。放不下擔取",
    "T47n1998A_029:0938c04": "去。嚴陽於言下大悟。又有僧問古德。學人奈",
    "T47n1998A_029:0938c05": "何不得時如何。古德云。老僧亦奈何不得。僧",
    "T47n1998A_029:0938c06": "云。學人在學地。故是奈何不得。和尚是大善",
    "T47n1998A_029:0938c07": "知識。為甚麼亦奈何不得。古德云。我若奈何",
    "T47n1998A_029:0938c08": "得。則便拈却爾這不奈何。僧於言下大悟。二",
    "T47n1998A_029:0938c09": "僧悟處。即是樓樞密迷處。樓樞密疑處。即是",
    "T47n1998A_029:0938c10": "二僧問處。法從分別生。還從分別滅。滅諸分",
    "T47n1998A_029:0938c11": "別法。是法無生滅。細觀來書。病已去盡。別",
    "T47n1998A_029:0938c12": "證候亦不生矣。大段相近。亦漸省力矣。請只",
    "T47n1998A_029:0938c13": "就省力處。放教蕩蕩地。忽然啐地破嚗地斷。",
    "T47n1998A_029:0938c14": "便了千萬。勉之。",
    "T47n1998A_029:0938c15": "答曹太尉答曹太尉功顯",
    "T47n1998A_029:0938c16": "宗杲雖年運而往矣。不敢不勉彊力以此事",
    "T47n1998A_029:0938c17": "與衲子輩激揚。一日粥後撥牌子。輪一百人",
    "T47n1998A_029:0938c18": "入室。間有負命者上鉤來。亦有咬人師子。以",
    "T47n1998A_029:0938c19": "此法喜禪悅為樂。殊不覺倦。亦造物見憐耳。",
    "T47n1998A_029:0938c20": "左右福慧兩全。日在至尊之側。而留意此段",
    "T47n1998A_029:0938c21": "大事因緣。真不可思議事。釋迦老子曰。有勢",
    "T47n1998A_029:0938c22": "不臨難。豪貴學道難。非百劫千生曾承事善",
    "T47n1998A_029:0938c23": "知識種得般若種子深。焉能如是信得及。只",
    "T47n1998A_029:0938c24": "這信得及處。便是成佛作祖底基本也。願公",
    "T47n1998A_029:0938c25": "只向信得及處覷捕。久久自透脫矣。然第一",
    "T47n1998A_029:0938c26": "不得著意安排覓透脫處。若著意則蹉過也。",
    "T47n1998A_029:0938c27": "釋迦老子又曰。佛道不思議。誰能思議佛。又",
    "T47n1998A_029:0938c28": "佛問文殊師利曰。汝入不思議三昧耶。文殊",
    "T47n1998A_029:0938c29": "曰。弗也世尊。我即不思議。不見有心能思議",
    "T47n1998A_029:0939a01": "者。云何而言入不思議三昧。我初發心欲入",
    "T47n1998A_029:0939a02": "是定。如今思惟。實無心想而入三昧。如人學",
    "T47n1998A_029:0939a03": "射。久習則巧。後雖無心。以久習故箭發皆",
    "T47n1998A_029:0939a04": "中。我亦如是。初學不思議三昧。繫心一緣。",
    "T47n1998A_029:0939a05": "若久習成就。更無心想。常與定俱。佛與祖師",
    "T47n1998A_029:0939a06": "所受用處。無二無別。近年叢林有一種邪禪。",
    "T47n1998A_029:0939a07": "以閉目藏睛。觜盧都地作妄想。謂之不思議",
    "T47n1998A_029:0939a08": "事。亦謂之威音那畔空劫已前事。纔開口便",
    "T47n1998A_029:0939a09": "喚作落今時。亦謂之根本上事。亦謂之淨極",
    "T47n1998A_029:0939a10": "光通達。以悟為落在第二頭。以悟為枝葉邊",
    "T47n1998A_029:0939a11": "事。蓋渠初發步時便錯了。亦不知是錯。以悟",
    "T47n1998A_029:0939a12": "為建立。既自無悟門。亦不信有悟者。這般底",
    "T47n1998A_029:0939a13": "謂之謗大般若斷佛慧命。千佛出世不通懺",
    "T47n1998A_029:0939a14": "悔。左右具驗人眼久矣。似此等輩。披却師子",
    "T47n1998A_029:0939a15": "皮作野干鳴。不可不知。某與左右雖未承顏",
    "T47n1998A_029:0939a16": "接論。此心已默默相契多年矣。前此答字。極",
    "T47n1998A_029:0939a17": "不如禮。今專遣法空禪人。代往致敬。故不暇",
    "T47n1998A_029:0939a18": "入善思惟三昧。只恁麼信手信意。不覺葛藤",
    "T47n1998A_029:0939a19": "如許。聊謝不敏而已。",
    "T47n1998A_029:0939a20": "大慧普覺禪師書卷第二十九"
}