{
    "T31n1606_007:0724b02": "大乘阿毘達磨雜集論卷第七",
    "T31n1606_007:0724b04": "安慧菩薩糅",
    "T31n1606_007:0724b05": "大唐三藏法師玄奘奉　詔譯",
    "T31n1606_007:0724b06": "2決擇分中諦品第一之二",
    "T31n1606_007:0724b07": "隨煩惱者，謂所有諸煩惱皆是隨煩惱。有隨",
    "T31n1606_007:0724b08": "煩惱非煩惱，謂除煩惱，所餘染污行蘊所攝",
    "T31n1606_007:0724b09": "一切心法。此復云何？謂除貪等六煩惱，所",
    "T31n1606_007:0724b10": "餘染污行蘊所攝忿等諸心法。又貪瞋癡名",
    "T31n1606_007:0724b11": "隨煩惱心法，由此隨煩惱隨惱於心，令不離",
    "T31n1606_007:0724b12": "染、令不解脫、令不斷障故，名隨煩惱。如世尊",
    "T31n1606_007:0724b13": "說：汝等長夜為貪瞋癡隨所惱亂心恒染污。",
    "T31n1606_007:0724b14": "纏有八種，謂惛沈、睡眠、掉舉、惡作、嫉、慳、無慚、",
    "T31n1606_007:0724b15": "無愧，數數增盛纏繞於心，故名纏。由此諸纏",
    "T31n1606_007:0724b16": "數數增盛纏繞一切觀行者心，於修善品為障",
    "T31n1606_007:0724b17": "礙故。修善品者，謂隨修習止舉捨相及彼所",
    "T31n1606_007:0724b18": "依梵行等所攝淨尸羅時。此復云何？謂修止",
    "T31n1606_007:0724b19": "時惛沈、睡眠為障，於內引沈沒故。修舉時掉",
    "T31n1606_007:0724b20": "舉、惡作為障，於外引散亂故。修捨時嫉慳為",
    "T31n1606_007:0724b21": "障，由成就此於自他利悋妬門中數數搖動",
    "T31n1606_007:0724b22": "心故。修淨尸羅時無慚、無愧為障，由具此二",
    "T31n1606_007:0724b23": "犯諸學處無羞恥故。",
    "T31n1606_007:0724b24": "暴流有四，謂欲暴流、有暴流、見暴流、無明暴",
    "T31n1606_007:0724b25": "流。隨流漂鼓是暴流義，隨順雜染故。初是習",
    "T31n1606_007:0724b26": "欲求者，第二是習有求者，後二是習邪梵行",
    "T31n1606_007:0724b27": "求者，能依所依相應道理故。見暴流是能依，",
    "T31n1606_007:0724b28": "無明暴流為所依，由有愚癡顛倒推求解脫",
    "T31n1606_007:0724b29": "及方便故。",
    "T31n1606_007:0724c01": "軛有四種，謂欲軛、有軛、見軛、無明軛。障礙離",
    "T31n1606_007:0724c02": "繫是軛義，違背清淨故。此亦隨其次第習三",
    "T31n1606_007:0724c03": "求者相應現行。",
    "T31n1606_007:0724c04": "取有四種，謂欲取、見取、戒禁取、我語取。執取",
    "T31n1606_007:0724c05": "諍根、執取後有，是取義。所以者何？由貪著欲",
    "T31n1606_007:0724c06": "繫縛耽染為因，諸在家者更相鬪諍，此諍根",
    "T31n1606_007:0724c07": "本是第一取。由貪著見繫縛耽染為因，諸出",
    "T31n1606_007:0724c08": "家者更相鬪諍，此諍根本是後三取。六十二",
    "T31n1606_007:0724c09": "見趣是見取。各別禁戒多分苦行是戒禁取。",
    "T31n1606_007:0724c10": "彼所依止薩迦耶見是我語取。由見取、戒禁",
    "T31n1606_007:0724c11": "取，諸外道輩更相諍論，以於是處見不一故。",
    "T31n1606_007:0724c12": "由我語取，諸外道輩互無諍論，於我有性皆",
    "T31n1606_007:0724c13": "同見故。然由此取，諸外道等與正法者互有",
    "T31n1606_007:0724c14": "諍論，由彼不信有無我故。如是執著諍論根",
    "T31n1606_007:0724c15": "本，復能引取後有苦異熟，故名為取。",
    "T31n1606_007:0724c16": "繫有四種，謂貪欲身繫、瞋恚身繫、戒禁取身",
    "T31n1606_007:0724c17": "繫、此實執取身繫。以能障礙定意性身，故名",
    "T31n1606_007:0724c18": "為繫。所以者何？由此能障定心自性之身故",
    "T31n1606_007:0724c19": "名繫，非障色身。何以故？能為四種心亂因",
    "T31n1606_007:0724c20": "故。謂由貪愛財物等因令心散亂，於鬪諍事",
    "T31n1606_007:0724c21": "不正行為因令心散亂，於難行戒禁苦惱為",
    "T31n1606_007:0724c22": "因令心散亂，不如正理推求境界為因令心",
    "T31n1606_007:0724c23": "散亂。由彼依止各別見故，於所知境不如正",
    "T31n1606_007:0724c24": "理種種推度妄生執著，謂唯此真餘並愚妄，",
    "T31n1606_007:0724c25": "由此為因令心散動。於何散動？謂於定心",
    "T31n1606_007:0724c26": "如實智見。",
    "T31n1606_007:0724c27": "蓋有五種，謂貪欲蓋、瞋恚蓋、惛沈睡眠蓋、掉",
    "T31n1606_007:0724c28": "舉惡作蓋、疑蓋。能令善品不得顯了是蓋義，",
    "T31n1606_007:0724c29": "覆蔽其心障諸善品令不轉故。問：於何等位",
    "T31n1606_007:0725a01": "障諸善法？答：於樂出家位、覺正行位、止舉捨",
    "T31n1606_007:0725a02": "位。於樂出家時貪欲蓋為障，希求受用外境",
    "T31n1606_007:0725a03": "界門，於彼不欣樂故。於覺正行時瞋恚蓋",
    "T31n1606_007:0725a04": "為障，於所犯學處同梵行者正發覺時，由心",
    "T31n1606_007:0725a05": "瞋恚不正學故。於止舉兩位，惛沈睡眠掉舉",
    "T31n1606_007:0725a06": "惡作蓋為障，如前所說能引沈沒及散亂故。",
    "T31n1606_007:0725a07": "於捨位，疑蓋為障，遠離決定不能捨故。",
    "T31n1606_007:0725a08": "株杌有三，謂貪、瞋、癡。由依止貪瞋癡先所串",
    "T31n1606_007:0725a09": "習為方便故，成貪等行，心不調順、無所堪能、",
    "T31n1606_007:0725a10": "難可解脫。令諸眾生難斷此行，故名株杌。所",
    "T31n1606_007:0725a11": "以者何？對治道犁難可破壞，約此義故立為",
    "T31n1606_007:0725a12": "株杌。於無量生串習貪等以成其行，堅固難",
    "T31n1606_007:0725a13": "拔猶株杌故。",
    "T31n1606_007:0725a14": "垢有三種，謂貪、瞋、癡。由依止貪瞋癡故，毀犯",
    "T31n1606_007:0725a15": "如是尸羅學處。由此有智同梵行者，或於聚",
    "T31n1606_007:0725a16": "落或閑靜處見已，作如是言：此長老作如是",
    "T31n1606_007:0725a17": "事、行如是行，為聚落刺。點染不淨，說名為垢，",
    "T31n1606_007:0725a18": "以貪瞋癡能現犯戒不淨相故。",
    "T31n1606_007:0725a19": "燒害有三，謂貪、瞋、癡。由依止貪瞋癡故，長時",
    "T31n1606_007:0725a20": "數受生死燒惱，故名燒害。由於無始生死流",
    "T31n1606_007:0725a21": "轉，因貪瞋癡數被生死苦燒害故。",
    "T31n1606_007:0725a22": "箭有三種，謂貪、瞋、癡。由依止貪瞋癡故，於有",
    "T31n1606_007:0725a23": "有具深起追求相續不絕，於佛法僧苦集滅",
    "T31n1606_007:0725a24": "道常生疑惑，故名為箭。於諸有財三寶四諦，",
    "T31n1606_007:0725a25": "隨愛疑門能射傷故。",
    "T31n1606_007:0725a26": "所有有三，謂貪、瞋、癡。由依止貪瞋癡故，積畜",
    "T31n1606_007:0725a27": "財物有怖有怨，多住散亂，故名所有。由多積",
    "T31n1606_007:0725a28": "集所有資具，恒與怖等共相應故。",
    "T31n1606_007:0725a29": "惡行有三，謂貪、瞋、癡。由依止貪瞋癡故，恒行",
    "T31n1606_007:0725b01": "身語意惡行，故名惡行，由貪瞋癡能引殺生",
    "T31n1606_007:0725b02": "等諸不善行故。又即依此貪瞋癡門，廣生無",
    "T31n1606_007:0725b03": "量惡不善行故，建立三不善根。所以者何？以",
    "T31n1606_007:0725b04": "諸有情，愛味世間，所有為因，行諸惡行，貪求",
    "T31n1606_007:0725b05": "財利行惡行故。分別世間，怨相為因，行諸惡",
    "T31n1606_007:0725b06": "行。由懷瞋恚不忍他過，多行惡故。執著世間，",
    "T31n1606_007:0725b07": "邪法為因，行諸惡行。由懷愚癡起顛倒見，因",
    "T31n1606_007:0725b08": "祠祀等行諸惡故。是故此貪瞋癡亦名惡行，",
    "T31n1606_007:0725b09": "亦名不善根。",
    "T31n1606_007:0725b10": "漏有三種，謂欲漏、有漏、無明漏。令心連注流",
    "T31n1606_007:0725b11": "散不絕，故名為漏。此復云何？依外門流注故",
    "T31n1606_007:0725b12": "立欲漏，依內門流注故立有漏，依彼二所依",
    "T31n1606_007:0725b13": "門流注故立無明漏。令心連注流散不絕，是",
    "T31n1606_007:0725b14": "漏義。",
    "T31n1606_007:0725b15": "匱有三種，謂貪、瞋、癡。由依止貪瞋癡故，於有",
    "T31n1606_007:0725b16": "及資生具恒起追求無有厭足，常為貧乏眾",
    "T31n1606_007:0725b17": "苦所惱故，故名匱。以貪瞋癡能令身心恒乏",
    "T31n1606_007:0725b18": "短故。",
    "T31n1606_007:0725b19": "熱有三種，謂貪、瞋、癡。由依止貪瞋癡故，不如",
    "T31n1606_007:0725b20": "正理執著諸相、執著隨好，由執著相及隨好",
    "T31n1606_007:0725b21": "故燒惱身心，故名為熱。不如正理妄執相好，",
    "T31n1606_007:0725b22": "燒身心故。",
    "T31n1606_007:0725b23": "惱有三種，謂貪、瞋、癡。由依止貪瞋癡故，隨彼",
    "T31n1606_007:0725b24": "彼處愛樂耽著，彼若變壞便增愁歎，種種憂",
    "T31n1606_007:0725b25": "苦熱惱所觸，故名為惱。由於色等諸可樂事",
    "T31n1606_007:0725b26": "深愛著已，彼若變壞，是諸有情便為種種愁",
    "T31n1606_007:0725b27": "歎等苦所惱亂故。",
    "T31n1606_007:0725b28": "諍有三種，謂貪、瞋、癡。由依止貪瞋癡故，執持",
    "T31n1606_007:0725b29": "刀杖興諸戰諍種種鬪訟，是故貪等說名為",
    "T31n1606_007:0725c01": "諍。",
    "T31n1606_007:0725c02": "熾然有三，謂貪、瞋、癡。由依止貪瞋癡故，為非",
    "T31n1606_007:0725c03": "法貪大火所燒。非法貪者，謂隨貪著不善業",
    "T31n1606_007:0725c04": "道。又為不平等貪大火所燒。不平等貪者，謂",
    "T31n1606_007:0725c05": "非法非理貪求境界。又為邪法大火所燒。邪",
    "T31n1606_007:0725c06": "法者，謂諸外道惡說法律。以非法貪等能發",
    "T31n1606_007:0725c07": "身心熾然大火，如火熾然故名熾然。",
    "T31n1606_007:0725c08": "稠林有三，謂貪、瞋、癡。由依止貪瞋癡故，於諸",
    "T31n1606_007:0725c09": "生死根本行中廣興染著，令諸有情感種種",
    "T31n1606_007:0725c10": "身流轉五趣，令諸有情處生死本，行大樹稠",
    "T31n1606_007:0725c11": "林難可出離，是故貪等說名稠林。",
    "T31n1606_007:0725c12": "拘礙有三，謂貪，瞋，癡。由依止貪瞋癡故，顧戀",
    "T31n1606_007:0725c13": "身財無所覺了樂處憒閙，得少善法便生厭",
    "T31n1606_007:0725c14": "足，由此不能修諸善法，故名拘礙。依貪瞋癡",
    "T31n1606_007:0725c15": "顧身財等，拘礙有情不得自在修諸善故。又",
    "T31n1606_007:0725c16": "此顧戀身等，即依五種心拘礙說。何等為五？",
    "T31n1606_007:0725c17": "謂顧戀身、顧戀諸欲樂相雜住、闕於隨順",
    "T31n1606_007:0725c18": "教誡教授、於諸善品得少為足，拘礙心故名",
    "T31n1606_007:0725c19": "心拘礙。諸如是等煩惱義門差別無量。",
    "T31n1606_007:0725c20": "邪行者，謂貪瞋二煩惱，迷境界及見起邪行。",
    "T31n1606_007:0725c21": "修道所斷、見道所斷，隨其次第。貪瞋二種緣",
    "T31n1606_007:0725c22": "少淨相及相違相為境界故，名迷境界。雖亦",
    "T31n1606_007:0725c23": "緣有情起於貪瞋，然依境界門起故，亦名迷",
    "T31n1606_007:0725c24": "境界。慢，迷有情及見起邪行，以於下劣等起",
    "T31n1606_007:0725c25": "計己勝等，行於有情門邪解轉故。薩迦耶見、邊",
    "T31n1606_007:0725c26": "執見、邪見，迷所知境起邪行，依增益損減門，",
    "T31n1606_007:0725c27": "如其所應。見取、戒禁取、迷諸見起邪行、由於",
    "T31n1606_007:0725c28": "諸見過失取為第一及戒禁清淨故。疑，迷對",
    "T31n1606_007:0725c29": "治起邪行，於諸諦中成二解故。無明，迷一切",
    "T31n1606_007:0726a01": "起邪行。又十煩惱皆迷苦集起諸邪行，是彼",
    "T31n1606_007:0726a02": "因緣所依處故。所以者何？苦集二諦皆是十",
    "T31n1606_007:0726a03": "種煩惱因緣，又為依處，是故一切迷此因緣",
    "T31n1606_007:0726a04": "依處起諸邪行。又十煩惱皆迷滅道起諸邪",
    "T31n1606_007:0726a05": "行，由此能生彼怖畏故。所以者何？由煩惱力",
    "T31n1606_007:0726a06": "樂著生死，於清淨法起懸崖想生大怖畏。又",
    "T31n1606_007:0726a07": "諸外道於滅道諦，妄起種種顛倒分別。是故",
    "T31n1606_007:0726a08": "十惑皆迷滅道起諸邪行。",
    "T31n1606_007:0726a09": "界云何？謂除瞋，餘一切通三界繫。瞋唯欲界",
    "T31n1606_007:0726a10": "繫，緣違損境生故。又貪，於欲界與樂喜捨相",
    "T31n1606_007:0726a11": "應。如於欲界，於初二靜慮亦爾。於第三靜慮",
    "T31n1606_007:0726a12": "與樂捨相應，已上唯與捨相應。貪於欲界與",
    "T31n1606_007:0726a13": "樂相應者，謂在五識身。與喜相應者，在意識",
    "T31n1606_007:0726a14": "身。與捨相應者，在一切處。於相續末位所以",
    "T31n1606_007:0726a15": "不與憂苦相應者，由此欣行轉故。瞋與苦憂",
    "T31n1606_007:0726a16": "捨相應。苦相應者，在五識身。憂相應者，在第",
    "T31n1606_007:0726a17": "六識。所以不與喜樂相應者，由此慼行轉故。",
    "T31n1606_007:0726a18": "瞋能逼惱，自相續故名慼行。與捨相應者，於",
    "T31n1606_007:0726a19": "一切處。如前說，慢於欲界與喜捨相應，於初",
    "T31n1606_007:0726a20": "二靜慮與樂喜捨相應，於第三靜慮與樂捨",
    "T31n1606_007:0726a21": "相應，已上唯捨相應。慢於欲界樂不相應者，",
    "T31n1606_007:0726a22": "以五識無故。若爾，於初二靜慮，云何與樂相",
    "T31n1606_007:0726a23": "應？與意地樂相應，故無過。云何於彼有意地",
    "T31n1606_007:0726a24": "樂？由說彼地有喜樂故。如經言：云何為喜？",
    "T31n1606_007:0726a25": "謂已轉依者依於轉識，心悅心踊心適心調",
    "T31n1606_007:0726a26": "心安適受受所攝。依於轉識者，即依意識，於",
    "T31n1606_007:0726a27": "三摩呬多位餘識無故。云何為樂？謂已轉依",
    "T31n1606_007:0726a28": "者依阿賴耶識攝受所依，所依怡悅安適受",
    "T31n1606_007:0726a29": "受所攝。此經意說樂受依初二靜慮生時，與",
    "T31n1606_007:0726b01": "如是心心法聚相應，由欣踊行還令此聚皆",
    "T31n1606_007:0726b02": "得踊悅，又令所依阿賴耶識自體安樂怡適。",
    "T31n1606_007:0726b03": "由此樂受作二事故，體雖是一，建立二種若",
    "T31n1606_007:0726b04": "喜若樂，是故說此相應。慢與樂喜相應。如慢，",
    "T31n1606_007:0726b05": "薩迦耶見、邊執見、見取、戒禁取亦爾。邪見於",
    "T31n1606_007:0726b06": "欲界與憂喜捨相應，於色無色界隨所有受",
    "T31n1606_007:0726b07": "皆與相應。云何邪見於欲界與憂喜相應？謂",
    "T31n1606_007:0726b08": "先造妙行惡行者，見此無果生欣慼故。所以",
    "T31n1606_007:0726b09": "不與苦樂相應者，由一切見皆在意地故。疑",
    "T31n1606_007:0726b10": "於欲界與憂捨相應，於色無色界隨所有受",
    "T31n1606_007:0726b11": "皆與相應。所以欲界非喜相應者，不決定心",
    "T31n1606_007:0726b12": "若未息滅，喜不生故。色界中疑疑上靜慮者，",
    "T31n1606_007:0726b13": "由喜樂定力所引持故亦得隨轉，是故於彼",
    "T31n1606_007:0726b14": "亦與喜樂相應。無明有二種，謂相應、不共。相",
    "T31n1606_007:0726b15": "應無明，一切煩惱相應故，若於是處隨所有",
    "T31n1606_007:0726b16": "受皆得相應。不共無明，於欲界與憂捨相應，",
    "T31n1606_007:0726b17": "於上界隨所有受皆得相應。喜樂相應不相",
    "T31n1606_007:0726b18": "應，理應如疑說。何故諸煩惱皆與捨相應？以",
    "T31n1606_007:0726b19": "一切煩惱墮中庸位方息沒故。所以者何？煩",
    "T31n1606_007:0726b20": "惱生起展轉相續漸漸微薄，勢力將盡墮處",
    "T31n1606_007:0726b21": "中位，於此位中必與捨受相應。",
    "T31n1606_007:0726b22": "又貪於欲界在六識身。如貪，瞋、無明亦爾。貪",
    "T31n1606_007:0726b23": "於色界在四識身，彼無鼻舌識故。於無色界",
    "T31n1606_007:0726b24": "唯在意識身。如貪，無明亦爾。慢、見疑於一切",
    "T31n1606_007:0726b25": "處唯在意識身，由彼於稱量等門轉故。又貪",
    "T31n1606_007:0726b26": "瞋慢於欲界緣一分事轉。如於欲界，於色無",
    "T31n1606_007:0726b27": "色界亦爾。慢緣一分事轉者，隨於一分高舉",
    "T31n1606_007:0726b28": "生故。所餘煩惱於一切處遍緣一切事轉。",
    "T31n1606_007:0726b29": "眾云何？謂二眾煩惱，見道所斷眾、修道所斷",
    "T31n1606_007:0726c01": "眾。欲界見苦所斷具十煩惱。如見苦所斷，見",
    "T31n1606_007:0726c02": "集滅道所斷亦爾。若迷此起邪行，即見此所",
    "T31n1606_007:0726c03": "斷。問：若緣此為境，即迷此起邪行耶？答：不必",
    "T31n1606_007:0726c04": "爾，緣無漏為境，煩惱唯於有漏事隨增故。",
    "T31n1606_007:0726c05": "若是處是彼因緣及所依處，彼迷此起邪行，",
    "T31n1606_007:0726c06": "是見苦所斷。如見苦所斷，見集滅道所斷亦",
    "T31n1606_007:0726c07": "爾，隨其所應。色界見四種所斷，各有九煩惱，",
    "T31n1606_007:0726c08": "除瞋。如色界，無色界亦爾。如是見道所斷煩",
    "T31n1606_007:0726c09": "惱眾，總有一百一十二。欲界修所斷有六煩",
    "T31n1606_007:0726c10": "惱，謂俱生薩迦耶見、邊執見，及貪、瞋、慢、無明。",
    "T31n1606_007:0726c11": "何等名為修所斷俱生薩迦耶見？謂聖弟子",
    "T31n1606_007:0726c12": "雖見道已生，而依止此故我慢現行。如經言：",
    "T31n1606_007:0726c13": "長老駄索迦當知，我於五取蘊不見我我所，",
    "T31n1606_007:0726c14": "然於五取蘊有我慢我欲我隨眠，未永斷、未",
    "T31n1606_007:0726c15": "遍知、未滅、未吐。猶如乳母有垢膩衣，雖以鹵",
    "T31n1606_007:0726c16": "土等水浣濯極令離垢，若未香熏，臭氣隨轉。",
    "T31n1606_007:0726c17": "復以種種香物熏坌，臭氣方盡。如是佛聖弟",
    "T31n1606_007:0726c18": "子，雖以見道永斷分別身見之垢，若未以修",
    "T31n1606_007:0726c19": "道熏習相續，無始串習虛妄執著習氣所引",
    "T31n1606_007:0726c20": "不分別事我見隨轉。復以隨道熏習相續，彼",
    "T31n1606_007:0726c21": "方永滅。俱生邊執見者，謂斷見所攝。由此見",
    "T31n1606_007:0726c22": "故於涅槃界其心退轉生大怖畏，謂我我今",
    "T31n1606_007:0726c23": "者何所在耶？貪等煩惱修道所斷者，謂除見",
    "T31n1606_007:0726c24": "品所攝。色界修道所斷有五，除瞋。如色界，無",
    "T31n1606_007:0726c25": "色界亦爾。如是修道所斷煩惱總有十六。",
    "T31n1606_007:0726c26": "斷云何？謂如此差別斷、由此作意斷、從此而",
    "T31n1606_007:0726c27": "得斷。如此差別斷者，謂遍知故、遠離故、得對",
    "T31n1606_007:0726c28": "治故。遍知者，謂彼因緣事遍智、自體遍智、過",
    "T31n1606_007:0726c29": "患遍智。彼因緣事遍智者，謂知煩惱隨眠未",
    "T31n1606_007:0727a01": "永斷故，如是等如前說。自體遍智者，謂知此",
    "T31n1606_007:0727a02": "煩惱生已極惱亂心性。過患遍智者，謂知此",
    "T31n1606_007:0727a03": "煩惱能引自害、能引害他、能引俱害，能生",
    "T31n1606_007:0727a04": "現法過、能生後法過、能生現法後法過，能令",
    "T31n1606_007:0727a05": "有情受此所生身心憂苦。遠離者，雖彼暫生",
    "T31n1606_007:0727a06": "而不堅執。由彼因緣事遍智等三種遍智，於",
    "T31n1606_007:0727a07": "彼已生一切煩惱，心不堅執方便遠離。得對",
    "T31n1606_007:0727a08": "治者，謂未生者令不生故、已生者令斷故。得",
    "T31n1606_007:0727a09": "對治道，為令未生已生煩惱不生永斷，修治",
    "T31n1606_007:0727a10": "道故。問：何等作意能斷耶？答：總緣作意，觀一",
    "T31n1606_007:0727a11": "切法皆無我性，能斷煩惱。總緣作意者，謂",
    "T31n1606_007:0727a12": "合緣一切法共相行作意。問：若唯總緣諸法",
    "T31n1606_007:0727a13": "無我智能斷煩惱者，何故顯示無常等行？答：",
    "T31n1606_007:0727a14": "非為斷煩惱故修習彼行，但為修治無我行",
    "T31n1606_007:0727a15": "故。由依無常行引得苦行，依止苦行引無我",
    "T31n1606_007:0727a16": "行。如經言：無常故苦，苦故無我。是故建立",
    "T31n1606_007:0727a17": "此無我行為無上。無上有三種，謂智無上、行",
    "T31n1606_007:0727a18": "無上、解脫無上。智無上者，謂無我智，得此智",
    "T31n1606_007:0727a19": "已更無所求故。行無上者，謂樂速通行，一切",
    "T31n1606_007:0727a20": "行中最第一故。解脫無上者，謂無學不動解",
    "T31n1606_007:0727a21": "脫，於一切解脫最為勝故。此三無上，如其次",
    "T31n1606_007:0727a22": "第依止見修無學道說。問：從何而得斷耶？答：",
    "T31n1606_007:0727a23": "不從過去已滅故、不從未來未生故、不從現",
    "T31n1606_007:0727a24": "在道不俱故，然從諸煩惱麁重而得斷。為斷",
    "T31n1606_007:0727a25": "如是如是品麁重，生如是如是品對治。若此",
    "T31n1606_007:0727a26": "品對治生，即此品麁重滅。平等平等，猶如世",
    "T31n1606_007:0727a27": "間明生暗滅。由此品離繫故，令未來煩惱住",
    "T31n1606_007:0727a28": "不生法中，是名為斷。",
    "T31n1606_007:0727a29": "復次煩惱增上所生業云何？謂若思業、若思",
    "T31n1606_007:0727b01": "已業，總名業相。又業有五種，謂取受業、作用",
    "T31n1606_007:0727b02": "業、加行業、轉變業、證得業。取受業者，謂眼等",
    "T31n1606_007:0727b03": "能見色等。作用業者，謂地等能任持等。或復",
    "T31n1606_007:0727b04": "諸法自相所作，謂所有色質礙變壞如是等。",
    "T31n1606_007:0727b05": "加行業者，謂意解為先起身業等。轉變業者，",
    "T31n1606_007:0727b06": "謂金師等造莊嚴具等。證得業者，謂聖道等",
    "T31n1606_007:0727b07": "證涅槃等。今此義中意多分別加行業，頗亦",
    "T31n1606_007:0727b08": "兼有證得、作用二業。思業云何？謂福業、非福",
    "T31n1606_007:0727b09": "業、不動業。思已業云何？謂身業、語業、意業。又",
    "T31n1606_007:0727b10": "此身語意三業或善、或不善。不善者即十不",
    "T31n1606_007:0727b11": "善業道，謂殺生、不與取、欲邪行、妄語、離間語、",
    "T31n1606_007:0727b12": "麁惡語、綺語、貪欲、瞋恚、邪見。善者即十善",
    "T31n1606_007:0727b13": "業道，謂離殺生乃至離雜穢語、無貪、無瞋、正",
    "T31n1606_007:0727b14": "見。今於此中唯以業道顯身等業者，為隨順",
    "T31n1606_007:0727b15": "經就勝而說，彼方便等亦身等業所攝故。前",
    "T31n1606_007:0727b16": "三中四後三業道，隨其次第是身語意業相。",
    "T31n1606_007:0727b17": "又殺生等應以五門分別其相，謂事故、意樂",
    "T31n1606_007:0727b18": "故、方便故、煩惱故、究竟故殺生等。事者，謂有",
    "T31n1606_007:0727b19": "情數、非有情數，如其所應依此處所起殺生",
    "T31n1606_007:0727b20": "等。意樂者，謂於此事起此想意樂，及起當作",
    "T31n1606_007:0727b21": "此業道意樂。方便者，謂此作用，或自或他發",
    "T31n1606_007:0727b22": "身語意。煩惱者，謂貪瞋癡，如其所應或總",
    "T31n1606_007:0727b23": "或別。究竟者，由彼彼方便，如是如是業道",
    "T31n1606_007:0727b24": "圓滿，或於爾時或於後時。於此義中殺生事",
    "T31n1606_007:0727b25": "者，謂有情數。意樂者，謂此想及必害意。方",
    "T31n1606_007:0727b26": "便者，謂為害故，如刀杖等。煩惱者，謂貪等。",
    "T31n1606_007:0727b27": "究竟者，謂彼眾生由方便故，或無間死或",
    "T31n1606_007:0727b28": "後時死。不與取等，事及究竟，當廣分別，餘如",
    "T31n1606_007:0727b29": "理應思。不與取事者，謂他所攝，若有情數、非",
    "T31n1606_007:0727c01": "有情數。究竟者，謂取為己有。欲邪行事者，",
    "T31n1606_007:0727c02": "謂非所行女；或雖所行，非分、非處、非時、非量。",
    "T31n1606_007:0727c03": "及不應理一切男及不男。究竟者，謂兩兩交",
    "T31n1606_007:0727c04": "會。虛誑語事者，謂見聞覺知、不見不聞不覺",
    "T31n1606_007:0727c05": "不知。意樂者，謂別異想，欲別異說。究竟者，謂",
    "T31n1606_007:0727c06": "時眾，及對言者領解。離間語事者，謂諸有情",
    "T31n1606_007:0727c07": "若和合、若不和合。意樂者，謂即於彼起乖離",
    "T31n1606_007:0727c08": "及不和合意。究竟者，謂所破領解。麁惡語事",
    "T31n1606_007:0727c09": "者，謂諸有情能為損害。究竟者，謂發麁惡",
    "T31n1606_007:0727c10": "言。綺語事者，謂能引攝不饒益義。究竟者，",
    "T31n1606_007:0727c11": "謂正發此言。貪欲事者，謂他所攝資財。意樂",
    "T31n1606_007:0727c12": "者，謂起此想及愛樂。方便者，謂思量籌度",
    "T31n1606_007:0727c13": "欲為己有。究竟者，決定執為己有。瞋恚事",
    "T31n1606_007:0727c14": "者，謂諸有情能為損害。究竟者，謂決定加害",
    "T31n1606_007:0727c15": "等。邪見事者，謂實有義。意樂者，謂於實有",
    "T31n1606_007:0727c16": "起非有想及彼欲樂。究竟者，謂決定誹謗。",
    "T31n1606_007:0727c17": "如經言：故思造業。云何名為故思造業？略有",
    "T31n1606_007:0727c18": "五種，謂他所教勅故思造業、他所勸請故思",
    "T31n1606_007:0727c19": "造業、無所了知故思造業、根本執著故思造",
    "T31n1606_007:0727c20": "業、顛倒分別故思造業。他所教勅故思造業",
    "T31n1606_007:0727c21": "者，猶如有一雖不欲樂，因他強力之所教勅，",
    "T31n1606_007:0727c22": "發起故思行不善業。他所勸請故思造業者，",
    "T31n1606_007:0727c23": "猶如有一雖不欲樂，因他勸請、因他引導，執",
    "T31n1606_007:0727c24": "為利益，發起故思行不善業。無所了知故思",
    "T31n1606_007:0727c25": "造業者，猶如有一不了德失，無所執著隨欲",
    "T31n1606_007:0727c26": "所作，發起故思行不善業。根本執著故思造",
    "T31n1606_007:0727c27": "業者，猶如有一為貪瞋等諸不善根纏蔽其",
    "T31n1606_007:0727c28": "心，猛利執著，發起故思行不善業。顛倒分別",
    "T31n1606_007:0727c29": "故思造業者，猶如有一依不平等因見愛樂",
    "T31n1606_007:0728a01": "邪法，為求當來可愛異熟，發起故思行不善",
    "T31n1606_007:0728a02": "業。於此五中，根本執著故思造業、顛倒分別",
    "T31n1606_007:0728a03": "故思造業，此二種若作若增長非不受異熟。",
    "T31n1606_007:0728a04": "所以者何？前三故思作業，雖作不增長，輕",
    "T31n1606_007:0728a05": "故不必受異熟。後二故思作業，若作若增長，",
    "T31n1606_007:0728a06": "重故必定受異熟。作者，謂起造諸業令其",
    "T31n1606_007:0728a07": "現行。增長者，謂令習氣增益，於阿賴耶識",
    "T31n1606_007:0728a08": "中長養異熟種子故。如經言決定受業者，云",
    "T31n1606_007:0728a09": "何決定？謂作業決定、受異熟決定、分位決",
    "T31n1606_007:0728a10": "定。作業決定者，由宿業力感得決定異熟相",
    "T31n1606_007:0728a11": "續，於此生中必造此業。何以故應造此業？期",
    "T31n1606_007:0728a12": "限決定故，終不越限必造此業。乃至諸佛世",
    "T31n1606_007:0728a13": "尊大神通力，亦不能為障令其不造，隨因決",
    "T31n1606_007:0728a14": "定力果相續轉變故。受異熟決定者，如先所",
    "T31n1606_007:0728a15": "說故思造業。分位決定者，謂現法受等分位",
    "T31n1606_007:0728a16": "決定業。如由此業於現法中必定受異熟，由",
    "T31n1606_007:0728a17": "此業必受生異熟、由此業必受後異熟。又十",
    "T31n1606_007:0728a18": "不善業道異熟果者，於三惡趣中隨下中上",
    "T31n1606_007:0728a19": "品，受傍生、餓鬼、那落迦異熟。等流果者，各隨",
    "T31n1606_007:0728a20": "其相於人趣中感得自身眾具衰損。謂從惡",
    "T31n1606_007:0728a21": "趣沒後生人中，由殺盜等，各隨其相感得自",
    "T31n1606_007:0728a22": "身眾具衰損，所謂壽命短促、常貧窮等，如其",
    "T31n1606_007:0728a23": "所應。增上果者，各隨其相感得所有外事衰",
    "T31n1606_007:0728a24": "損。謂殺生等各隨其相，感稼穡等外事衰",
    "T31n1606_007:0728a25": "損。所謂外具乏少光澤，是殺生增上果，如是",
    "T31n1606_007:0728a26": "等。如經言：於一切十不善業道修習多修習",
    "T31n1606_007:0728a27": "故，生於那落迦、傍生、餓鬼，是彼異熟果。若得",
    "T31n1606_007:0728a28": "來此人同分中，由殺生故今得短壽，不與取",
    "T31n1606_007:0728a29": "故乏少財物，欲邪行故妻不貞良，由虛誑",
    "T31n1606_007:0728b01": "語故多被誹謗，離間語故親友乖離，麁惡語",
    "T31n1606_007:0728b02": "故恒聞不如意聲，由綺語故言不威肅，由",
    "T31n1606_007:0728b03": "貪欲故貪轉猛盛，由瞋恚故瞋轉猛盛，由邪",
    "T31n1606_007:0728b04": "見故癡轉猛盛，諸邪見者癡增上故，是彼等",
    "T31n1606_007:0728b05": "流果。由極修習殺生業故，一切外事乏少光",
    "T31n1606_007:0728b06": "澤，不與取故多遭霜雹，欲邪行故多諸塵坌，",
    "T31n1606_007:0728b07": "妄語故多諸臭穢，離間語故高下險阻，麁",
    "T31n1606_007:0728b08": "惡語故其地醎鹵磽确穢惡，綺語故時候乖",
    "T31n1606_007:0728b09": "變，貪欲故果實尠少，瞋恚故果味辛苦，邪",
    "T31n1606_007:0728b10": "見故果味辛苦或全無果，是彼增上果。又十",
    "T31n1606_007:0728b11": "善業道異熟果者，謂於人天趣中受人天異",
    "T31n1606_007:0728b12": "熟。等流果者，謂即於彼處各隨其相感得自",
    "T31n1606_007:0728b13": "身眾具興盛。增上果者，謂即於彼處各隨其",
    "T31n1606_007:0728b14": "相感得外事興盛。如不善業道建立異熟果",
    "T31n1606_007:0728b15": "等三種差別，如是有漏善業道於人天中三",
    "T31n1606_007:0728b16": "果差別，如其所應亦當建立。又善不善業於",
    "T31n1606_007:0728b17": "善趣惡趣中感生異熟時，有二種差別，謂招",
    "T31n1606_007:0728b18": "引業、圓滿業。招引業者，謂由此業能牽異熟",
    "T31n1606_007:0728b19": "果。圓滿業者，謂由此業生已領受愛不愛果。",
    "T31n1606_007:0728b20": "復次或有業由一業力牽得一身，謂由一業",
    "T31n1606_007:0728b21": "力長養一生異熟種子故。或有業由一業力",
    "T31n1606_007:0728b22": "牽得多身，謂由一業力長養多生異熟種子",
    "T31n1606_007:0728b23": "故。或有業由多業力牽得一身，謂由多業剎",
    "T31n1606_007:0728b24": "那數數長養一生異熟種子故。或有業由多",
    "T31n1606_007:0728b25": "業力牽得多身，謂多剎那業更相資待展轉",
    "T31n1606_007:0728b26": "長養多生異熟種子故。問：若一有情成就多",
    "T31n1606_007:0728b27": "業，云何次第受異熟果耶？答：於彼身中重者",
    "T31n1606_007:0728b28": "先熟，或將死時現在前者、或先所數習者、或",
    "T31n1606_007:0728b29": "最初所行者，彼異熟先熟。如經言：有三種業，",
    "T31n1606_007:0728c01": "謂福業、非福業、不動業。福業者，謂欲界繫善",
    "T31n1606_007:0728c02": "業。非福業者，謂不善業。不動業者，謂色無",
    "T31n1606_007:0728c03": "色界繫善業。問：何故色無色繫善業名不動",
    "T31n1606_007:0728c04": "耶？答：如欲界中餘趣圓滿善不善業，遇緣轉",
    "T31n1606_007:0728c05": "得餘趣異熟。非色無色繫業有如是事，所受",
    "T31n1606_007:0728c06": "異熟界地決定故。是故約與異熟不可移轉，",
    "T31n1606_007:0728c07": "名為不動。又定地攝故說為不動。問：如經中",
    "T31n1606_007:0728c08": "說無明緣行。若福非福及與不動：云何福及",
    "T31n1606_007:0728c09": "不動行緣無明生耶？答：有二種愚，一異熟愚、",
    "T31n1606_007:0728c10": "二真實義愚。由異熟愚故發非福行，由真實",
    "T31n1606_007:0728c11": "義愚故發福及不動行。由異熟愚發非福行",
    "T31n1606_007:0728c12": "者，由彼一向是染污性，無明合時必不容受",
    "T31n1606_007:0728c13": "信解，異熟行相正見故。由真實義愚發福不動",
    "T31n1606_007:0728c14": "行者，真實義即四聖諦，於彼愚癡名真實義",
    "T31n1606_007:0728c15": "愚。未見諦者雖起善心，由彼隨眠所隨縛故",
    "T31n1606_007:0728c16": "亦名愚癡。由彼勢力，於三界苦不如實知，便",
    "T31n1606_007:0728c17": "能發起後有因性福、不動行。非已見諦者能",
    "T31n1606_007:0728c18": "發此業，無真實義愚故。是故彼業說因此生。",
    "T31n1606_007:0728c19": "復次殺生業道，貪瞋癡為方便，由瞋究竟。如",
    "T31n1606_007:0728c20": "殺生，麁惡語、瞋恚業道亦爾。殺生貪為方便",
    "T31n1606_007:0728c21": "者，為皮肉等故。瞋為方便者，為除怨等故。",
    "T31n1606_007:0728c22": "癡為方便者，為祠祀等故。由瞋究竟者，離",
    "T31n1606_007:0728c23": "無慈悲必不殺害他有情故。麁惡語等如理應",
    "T31n1606_007:0728c24": "知。不與取業道，貪瞋癡為方便，由貪究竟。",
    "T31n1606_007:0728c25": "如不與取，欲邪行、貪欲亦爾。問：貪欲等云何用",
    "T31n1606_007:0728c26": "貪等為方便？答：前說貪欲業道於他資財決",
    "T31n1606_007:0728c27": "定執為己有為性，若即於此資財先起餘貪，",
    "T31n1606_007:0728c28": "加行追求欲為己有，即立此為貪方便。若先",
    "T31n1606_007:0728c29": "起瞋，餘勿有此，是瞋方便。若先起癡，謂於",
    "T31n1606_007:0729a01": "他物取為己有無有過失，是癡方便。如是所",
    "T31n1606_007:0729a02": "餘，如理應知。虛誑語業道，貪瞋癡為方便，於",
    "T31n1606_007:0729a03": "三種中隨由一究竟。如妄語，離間語、綺語",
    "T31n1606_007:0729a04": "亦爾。邪見業道，貪瞋癡為方便，由癡究竟。",
    "T31n1606_007:0729a05": "復次如經言：有共業、有不共業，有強力業、有",
    "T31n1606_007:0729a06": "劣力業。云何共業？若業能令諸器世間種種",
    "T31n1606_007:0729a07": "差別。云何不共業，若業能令有情世間種種",
    "T31n1606_007:0729a08": "差別。或復有業令諸有情展轉增上，由此業",
    "T31n1606_007:0729a09": "力說諸有情更互相望為增上緣，以彼互有",
    "T31n1606_007:0729a10": "增上力故，亦名共業。由此勢力，諸有情類展",
    "T31n1606_007:0729a11": "轉互為諸心心法變異生因。是故經言：如是",
    "T31n1606_007:0729a12": "有情與餘有情互相見等，而不受用、不易可",
    "T31n1606_007:0729a13": "得。云何強力業？謂對治力強補特伽羅，故思",
    "T31n1606_007:0729a14": "所造諸不善業，由對治力所攝伏故，令當受",
    "T31n1606_007:0729a15": "那落迦業轉成現法受，應現法受業轉令不",
    "T31n1606_007:0729a16": "受。所以此業名強力者，由能對治業力強故。",
    "T31n1606_007:0729a17": "此能治業望所治業其力強勝，令彼所感諸",
    "T31n1606_007:0729a18": "苦異熟轉變滅故。又故思所造一切善業望",
    "T31n1606_007:0729a19": "不善業，對治力強皆名強力。依此業故，薄伽",
    "T31n1606_007:0729a20": "梵說：我聖弟子能以無量廣大之業善熏其",
    "T31n1606_007:0729a21": "心，諸所造作有量之業，此業不能牽引、不能",
    "T31n1606_007:0729a22": "留住，亦不能令墮在彼數。又對治力劣補特",
    "T31n1606_007:0729a23": "伽羅，故思所造諸不善業，望諸善業皆名強",
    "T31n1606_007:0729a24": "力。又故思造業異熟決定，不斷不知，名強力",
    "T31n1606_007:0729a25": "業。此中意說，一切善不善業無有差別，但異",
    "T31n1606_007:0729a26": "熟決定，諸聖道力所不斷者，皆名強力業。又",
    "T31n1606_007:0729a27": "欲界繫諸不善業性皆是強，眾多煩惱隨煩",
    "T31n1606_007:0729a28": "惱等為助伴故。又先所串習名強力業，以數",
    "T31n1606_007:0729a29": "熏習於相續故。又依強位名強力業，由處盛",
    "T31n1606_007:0729b01": "年所造諸業猛利執著淨信所發故。又不可",
    "T31n1606_007:0729b02": "治者所造諸業名強力業，由無涅槃法者所",
    "T31n1606_007:0729b03": "有諸業，非對治力所能伏故。又由田故發強",
    "T31n1606_007:0729b04": "力業，謂害母等業。又由心加行故發強力業，",
    "T31n1606_007:0729b05": "謂於無上菩提發強大願等。此所生業其力",
    "T31n1606_007:0729b06": "猛盛，名強力業。復次由九種因發強力業，謂",
    "T31n1606_007:0729b07": "田故、事故、自體故、所依故、作意故、意樂故、助伴",
    "T31n1606_007:0729b08": "故、多修習故、與多眾生共所行故，由此九因",
    "T31n1606_007:0729b09": "發強力業。田者，謂具大功德，堪為福田。事者，",
    "T31n1606_007:0729b10": "謂所施物多而精妙。自體者，謂戒勝於施、修",
    "T31n1606_007:0729b11": "勝於戒，如是等。所依者，謂已離欲者作諸福",
    "T31n1606_007:0729b12": "業。作意者，謂猛利淨信俱行作意。意樂者，謂",
    "T31n1606_007:0729b13": "希求涅槃所有意樂。助伴者，謂更廣修習餘",
    "T31n1606_007:0729b14": "福業事共相攝受。多修習者，謂數數修習或",
    "T31n1606_007:0729b15": "數數尋思。與多眾生共所行者，謂自作教他",
    "T31n1606_007:0729b16": "見作隨喜。與此相違，是劣力業。",
    "T31n1606_007:0729b17": "如世尊說：若有說言彼彼丈夫補特伽羅，隨",
    "T31n1606_007:0729b18": "如是如是業，若作若增長，還受如是如是異",
    "T31n1606_007:0729b19": "熟。若有是事，便不應修清淨梵行，亦不可知",
    "T31n1606_007:0729b20": "正盡諸苦作苦邊際。若有說言彼彼丈夫補",
    "T31n1606_007:0729b21": "特伽羅，隨如是如是順所受業，若作若增長，",
    "T31n1606_007:0729b22": "還受如是如是順所受異熟。若有是事，便應",
    "T31n1606_007:0729b23": "修習清淨梵行，又亦可知正盡諸苦作苦邊",
    "T31n1606_007:0729b24": "際。如是經言有何密意？此中佛意為欲遮止",
    "T31n1606_007:0729b25": "如是邪說，謂樂俱行業還能感得樂俱行異",
    "T31n1606_007:0729b26": "熟、苦俱行業還能感得苦俱行異熟、不苦不",
    "T31n1606_007:0729b27": "樂俱行業還能感得不苦不樂俱行異熟，故",
    "T31n1606_007:0729b28": "作是說。若有說言彼彼丈夫補特伽羅，隨如",
    "T31n1606_007:0729b29": "是如是業若作若增長，還受如是如是異熟。",
    "T31n1606_007:0729c01": "若有是事，便不應修清淨梵行，亦不可知正",
    "T31n1606_007:0729c02": "盡諸苦作苦邊際。何故便不應修清淨梵行？",
    "T31n1606_007:0729c03": "以諸煩惱極猛利者，要由智慧自勵自策，與",
    "T31n1606_007:0729c04": "憂苦俱護持禁戒。若於當來受彼異熟時，還",
    "T31n1606_007:0729c05": "與憂苦俱者護持禁戒，應無義利。又於他妻",
    "T31n1606_007:0729c06": "等與喜樂俱毀犯禁戒，若於當來受彼異熟",
    "T31n1606_007:0729c07": "時，還與喜樂俱者精勤遠離，即為唐捐。是故",
    "T31n1606_007:0729c08": "說言：若有是事，便不應修清淨梵行。何故亦",
    "T31n1606_007:0729c09": "不可知正盡諸苦作苦邊際？即由如是修習梵",
    "T31n1606_007:0729c10": "行招苦異熟故。是故世尊為遮如是外道邪",
    "T31n1606_007:0729c11": "說，樂俱行業還受樂異熟、苦俱行業還受苦",
    "T31n1606_007:0729c12": "異熟、不苦不樂俱行業還受不苦不樂異熟，",
    "T31n1606_007:0729c13": "異熟因異熟果決定相似，故說是經。又為開",
    "T31n1606_007:0729c14": "許如是正說，謂樂俱行業順樂受者還受樂",
    "T31n1606_007:0729c15": "異熟順、苦受者還受苦異熟、順不苦不樂受",
    "T31n1606_007:0729c16": "者還受不苦不樂異熟。苦俱行業順樂受者",
    "T31n1606_007:0729c17": "還受樂異熟、順苦受者還受苦異熟、順不苦",
    "T31n1606_007:0729c18": "不樂受者還受不苦不樂異熟。不苦不樂受",
    "T31n1606_007:0729c19": "俱行業順樂受者還受樂異熟、順苦受者還",
    "T31n1606_007:0729c20": "受苦異熟、順不苦不樂受者還受不苦不樂",
    "T31n1606_007:0729c21": "異熟。樂俱行業有二種，謂善、不善。隨其所應",
    "T31n1606_007:0729c22": "順當來世苦受、樂受、不苦不樂受，還能感得",
    "T31n1606_007:0729c23": "樂等異熟。如是苦俱行業、不苦不樂俱行業，",
    "T31n1606_007:0729c24": "各有二種隨順樂等感樂等異熟，隨其所應。",
    "T31n1606_007:0729c25": "如是名為此經密意。",
    "T31n1606_007:0729c26": "大乘阿毘達磨雜集論卷第七"
}