{
    "X05n0232_007:0796a15": "大方廣佛華嚴經疏演義鈔卷第七",
    "X05n0232_007:0796a16": "清涼山大華嚴寺沙門澄觀撰述",
    "X05n0232_007:0796a17": "▲第四法性融通門者謂若唯約事則互相礙不可",
    "X05n0232_007:0796a18": "即入若唯約理則唯一味無可即入。",
    "X05n0232_007:0796a19": "第四法性融通門者謂真如既具過恒沙德如所",
    "X05n0232_007:0796a20": "起事亦具德無盡以真法性融通諸事故無礙也",
    "X05n0232_007:0796a21": "文中二先總後別總中亦二一揀非謂理事抗行",
    "X05n0232_007:0796a22": "不得事事無礙故是知有言須彌本不有芥子舊",
    "X05n0232_007:0796a23": "來空將空納不有何物不相容者斯言未當耳。",
    "X05n0232_007:0796a24": "▲今則理事融通具斯無礙。",
    "X05n0232_007:0796b01": "今則理事下第二顯正於中亦二先標舉。",
    "X05n0232_007:0796b02": "▲謂不異理之一事具攝理性時令彼不異理之多",
    "X05n0232_007:0796b03": "事隨所依理皆於一中現。",
    "X05n0232_007:0796b04": "後謂不異理之一事下別示其相於中四一順明",
    "X05n0232_007:0796b05": "以一切諸法皆依於理無離理者今一事全攝於",
    "X05n0232_007:0796b06": "理故帶一切事入一事中。",
    "X05n0232_007:0796b07": "▲若一中攝理不盡則真理有分限失若一中攝理",
    "X05n0232_007:0796b08": "盡多事不隨理現則事在理外失。",
    "X05n0232_007:0796b09": "二若一中下反立謂若攝理不盡則真理可分有",
    "X05n0232_007:0796b10": "一理二理乃至多理之失今真理湛然故不可分",
    "X05n0232_007:0796b11": "一味平等故無二理若遮此過云攝理盡而其多",
    "X05n0232_007:0796b12": "事不入一事者則不入之事在於理外便令理離",
    "X05n0232_007:0796b13": "於事而自入一事之中事離於理不來一事之內",
    "X05n0232_007:0796b14": "然離理有事事成定性離事有理理同斷故過尤",
    "X05n0232_007:0796b15": "深矣。",
    "X05n0232_007:0796b16": "▲今既一事之中全攝理盡多事豈不一中現。",
    "X05n0232_007:0796b17": "三今既下結成正義既離可分之過故全攝理盡",
    "X05n0232_007:0796b18": "又無事理相離之過故事隨理而頓現一事之中。",
    "X05n0232_007:0796b19": "▲華藏品云華藏世界所有塵一一塵中見法界法",
    "X05n0232_007:0796b20": "界即事法界矣。",
    "X05n0232_007:0796b21": "四華藏下引證可知。",
    "X05n0232_007:0796b22": "▲斯即總意別亦具十玄門。",
    "X05n0232_007:0796b23": "斯即等者第二別明也於中二先結前生後。",
    "X05n0232_007:0796b24": "▲一既真理與一切法而共相應攝理無違即是諸",
    "X05n0232_007:0796c01": "門諸法同時具足。",
    "X05n0232_007:0796c02": "後一既真理下正顯別相十門之義皆依真如別",
    "X05n0232_007:0796c03": "德而立下第八迴向明真如具百門之德今略舉",
    "X05n0232_007:0796c04": "十四種德成十玄門一譬如真如與一切法而共",
    "X05n0232_007:0796c05": "相應及不相捨離二德成第一同時具足相應門。",
    "X05n0232_007:0796c06": "▲二事既如理能包亦如理應遍而不壞狹相故有",
    "X05n0232_007:0796c07": "廣狹純雜無礙門又性常平等故純普攝諸法故雜。",
    "X05n0232_007:0796c08": "二譬如真如性常平等及譬如真如普攝諸法二",
    "X05n0232_007:0796c09": "德成廣狹門。",
    "X05n0232_007:0796c10": "▲三理既遍在一切多事故令一事隨理遍一切中",
    "X05n0232_007:0796c11": "遍理全在一事則一切隨理在一事中故有一多相",
    "X05n0232_007:0796c12": "容門。",
    "X05n0232_007:0796c13": "三無所不在德成相入門。",
    "X05n0232_007:0796c14": "▲四真理既不離諸法則一事即是真理真理即是",
    "X05n0232_007:0796c15": "一切事故是故此一即彼一切事一切即一反上可",
    "X05n0232_007:0796c16": "知故有相即自在門。",
    "X05n0232_007:0796c17": "四不離諸法及與一切法同其體性二德成相即",
    "X05n0232_007:0796c18": "門。",
    "X05n0232_007:0796c19": "▲五由真理在事各全非分故正在此時彼說為隱",
    "X05n0232_007:0796c20": "正在彼時此即為隱故有隱顯門。",
    "X05n0232_007:0796c21": "五無有分限及恒守本性二德成隱顯門。",
    "X05n0232_007:0796c22": "▲六真理既普攝諸法帶彼能依之事頓在一中故",
    "X05n0232_007:0796c23": "有微細門。",
    "X05n0232_007:0796c24": "六普攝諸法德成微細門。",
    "X05n0232_007:0797a01": "▲七此全攝理故能現一切彼全攝理同此頓現此",
    "X05n0232_007:0797a02": "現彼時彼能現所現俱現此中彼現此時此能現所",
    "X05n0232_007:0797a03": "現亦現彼中如是重重無盡故有帝網門以真如畢",
    "X05n0232_007:0797a04": "竟無盡故。",
    "X05n0232_007:0797a05": "七畢竟無盡德成帝網門。",
    "X05n0232_007:0797a06": "▲八即事即理故隨舉一事即真法門故有託事門。",
    "X05n0232_007:0797a07": "八與一切法同其體性德成託事門。",
    "X05n0232_007:0797a08": "▲九以真如遍在晝夜日月年劫皆全在故在日之",
    "X05n0232_007:0797a09": "時不異在劫故有十世異成門況時因法有法融時",
    "X05n0232_007:0797a10": "不融耶。",
    "X05n0232_007:0797a11": "九遍在晝夜及遍在年劫二德成十世門。",
    "X05n0232_007:0797a12": "▲十此事即理時不礙與餘一切恒相應滅有主伴",
    "X05n0232_007:0797a13": "門。",
    "X05n0232_007:0797a14": "十性常隨順及與一切法恒共相應二德成主伴",
    "X05n0232_007:0797a15": "門疏中密用經文以經對疏一無差失設有不具",
    "X05n0232_007:0797a16": "經文意亦有之文中先別明十門。",
    "X05n0232_007:0797a17": "▲故一理融通十門具矣。",
    "X05n0232_007:0797a18": "後故一理下結也文並可知。",
    "X05n0232_007:0797a19": "▲五如幻夢者猶如幻師能幻一物以為種種幻種",
    "X05n0232_007:0797a20": "種物以為一物等。",
    "X05n0232_007:0797a21": "五如幻夢中二先幻後夢前中先喻後合前中正",
    "X05n0232_007:0797a22": "釋。",
    "X05n0232_007:0797a23": "▲經云或現須臾作百年等。",
    "X05n0232_007:0797a24": "後經云下引證此即晉經賢首品文等取下句云",
    "X05n0232_007:0797b01": "幻力自在悅世間若唐經云譬如幻師知幻法能",
    "X05n0232_007:0797b02": "現種種無量事須臾示作日月歲城邑豐饒大安",
    "X05n0232_007:0797b03": "樂等普賢行品云譬如工幻師示現種種事其來",
    "X05n0232_007:0797b04": "無所從去亦無所至幻性非有量亦復非無量於",
    "X05n0232_007:0797b05": "彼大眾中示現量無量等四十二經云佛子譬如",
    "X05n0232_007:0797b06": "幻師持呪得成能現種種差別形相呪與幻別而",
    "X05n0232_007:0797b07": "能作幻呪唯是聲而能幻作眼識所知種種諸色",
    "X05n0232_007:0797b08": "等十忍品云譬如幻非象非馬非車非步非男非",
    "X05n0232_007:0797b09": "女非童男非童女乃至云非一非異非廣非狹非",
    "X05n0232_007:0797b10": "多非少非量非無量非麤非細非是一切種種眾",
    "X05n0232_007:0797b11": "物種種非幻幻非種種然由幻故示現種種差別",
    "X05n0232_007:0797b12": "之事如是等文其處非一。",
    "X05n0232_007:0797b13": "▲一切諸法業幻所作故一異無礙。",
    "X05n0232_007:0797b14": "一切諸法等者合也華藏品云如幻師呪彼能現",
    "X05n0232_007:0797b15": "種種事眾生業力故國土不思議明知業即幻師",
    "X05n0232_007:0797b16": "又如中論偈云譬如幻化人復作幻化人如初幻",
    "X05n0232_007:0797b17": "化人是則名為業幻化人所作是名為業果等又",
    "X05n0232_007:0797b18": "十忍品云佛子此菩薩摩訶薩知一切法皆悉如",
    "X05n0232_007:0797b19": "幻從因緣起於一法中解多法於多法中解一法",
    "X05n0232_007:0797b20": "等偈中云眾生及國土種種業所造入於如幻際",
    "X05n0232_007:0797b21": "於彼無依著又偈云諸業從心生故說心如幻若",
    "X05n0232_007:0797b22": "離此分別普滅諸有趣斯則顯業自如幻矣又云",
    "X05n0232_007:0797b23": "度脫諸眾生令知法如幻眾生不異幻了幻無眾",
    "X05n0232_007:0797b24": "生等其文非一。",
    "X05n0232_007:0797c01": "▲言如夢者如夢中所見廣大未離枕上歷時久遠",
    "X05n0232_007:0797c02": "未經斯須。",
    "X05n0232_007:0797c03": "言如夢等者疏文分二先喻後引論證便當於合",
    "X05n0232_007:0797c04": "初中言所見廣大未離枕上者第六十經夢遊天",
    "X05n0232_007:0797c05": "宮喻云譬如有人於大會中昏睡安寢忽然夢見",
    "X05n0232_007:0797c06": "須彌山頂帝釋所住善見大城乃至云其人自見",
    "X05n0232_007:0797c07": "著天衣服普於其處住止周旋其大會中一切諸",
    "X05n0232_007:0797c08": "人雖同一處不知不見何以故夢中所見非彼大",
    "X05n0232_007:0797c09": "眾所能見故釋曰天宮廣大豈離枕上餘類此知",
    "X05n0232_007:0797c10": "昔人云枕上片時春夢中行盡江南數千里等亦",
    "X05n0232_007:0797c11": "時非離須臾也普賢行品云了達諸世間假名無",
    "X05n0232_007:0797c12": "有實眾生及世界如夢如光影於諸世間法不生",
    "X05n0232_007:0797c13": "分別見善離分別者亦不見分別無量無數劫解",
    "X05n0232_007:0797c14": "之即一念知念亦無念如是見世間無量諸國土",
    "X05n0232_007:0797c15": "一念悉超越經於無量劫不動於本處等如是自",
    "X05n0232_007:0797c16": "在皆由如夢故十忍品云譬如夢中見種種諸異",
    "X05n0232_007:0797c17": "相世間亦如是與夢無差別又云譬如夢所見長",
    "X05n0232_007:0797c18": "短等諸色如是等文其處非一皆以如夢長短即",
    "X05n0232_007:0797c19": "無長短故不礙長短也。",
    "X05n0232_007:0797c20": "▲故論云處夢謂經年覺乃須臾項故時雖無量攝",
    "X05n0232_007:0797c21": "在一剎那。",
    "X05n0232_007:0797c22": "故論云處夢謂經年等者二引證便合即無性攝",
    "X05n0232_007:0797c23": "論第六所引但言如有頌云斯即引經耳案西域",
    "X05n0232_007:0797c24": "傳云昔有隱士結廬屏跡博習伎術究極神理能",
    "X05n0232_007:0798a01": "使瓦礫為寶人畜易形但未能馭風雲陪仙駕閱",
    "X05n0232_007:0798a02": "圖考古更求仙術其方曰夫神仙者長生之術也",
    "X05n0232_007:0798a03": "將欲求學先定其志築建壇場命一烈士執長刀",
    "X05n0232_007:0798a04": "立壇隅屏息絕言自昏達曙求仙者中壇而坐手",
    "X05n0232_007:0798a05": "按長刀口誦神呪收視返聽達明登仙是人既得",
    "X05n0232_007:0798a06": "仙方而訪列士營求曠歲未諧心願後得烈士先",
    "X05n0232_007:0798a07": "與人傭力難辛五年一旦違失遂被笞辱又無所",
    "X05n0232_007:0798a08": "得悲號巡路隱士既見命以同遊來至茅廬以術",
    "X05n0232_007:0798a09": "力故化具餚饌已而令入池浴服以新衣又以五",
    "X05n0232_007:0798a10": "百金錢遺之曰盡當來求幸勿外也自時厥後數",
    "X05n0232_007:0798a11": "加重賂潛行陰德感激其心烈士囑求効命以報",
    "X05n0232_007:0798a12": "知己隱士曰我求烈士彌歷歲時幸而會遇奇貌",
    "X05n0232_007:0798a13": "應圖非有他故願一夕不聲耳烈士曰死尚不辭",
    "X05n0232_007:0798a14": "豈徒屏息於是設壇場受仙法依方行事坐待日",
    "X05n0232_007:0798a15": "曛曛暮之後各司其務隱士誦神呪烈士按銛刀",
    "X05n0232_007:0798a16": "殆將曉矣忽發聲叫是時空中火下烟燄雲蒸隱",
    "X05n0232_007:0798a17": "士疾引此人入池避難已而問曰誡子無聲何以",
    "X05n0232_007:0798a18": "驚叫烈士曰受命後至夜分惛然若夢變異更起",
    "X05n0232_007:0798a19": "見昔事主躬來慰謝感荷厚恩忍不報語彼人震",
    "X05n0232_007:0798a20": "怒遂見煞害受中陰身顧屍歎惜猶願歷世不言",
    "X05n0232_007:0798a21": "以報厚德遂見託生南印土大婆羅門家乃至受",
    "X05n0232_007:0798a22": "胎出胎備經苦厄荷恩負德忍而不言暨乎受業",
    "X05n0232_007:0798a23": "冠婚喪親生子每念前恩忍而不語宗親戚屬咸",
    "X05n0232_007:0798a24": "見怪異年過六十而有一子妻謂曰汝可言矣若",
    "X05n0232_007:0798b01": "不語者當煞汝子我時惟念已隔生世自顧衰老",
    "X05n0232_007:0798b02": "唯此稚子因止其妻令無煞害遂發此聲耳隱士",
    "X05n0232_007:0798b03": "曰我之過也此魔嬈耳烈士感恩悲事不成憤恚",
    "X05n0232_007:0798b04": "而死此即未經半宵已歷二生況年月耶此類甚",
    "X05n0232_007:0798b05": "多故知時處等皆如夢自在。",
    "X05n0232_007:0798b06": "▲六如影像者一切萬法略有二義一皆如明鏡含",
    "X05n0232_007:0798b07": "明了性一心所成故二分別所現如影像故由初義",
    "X05n0232_007:0798b08": "故為能現由後義故為所現故一切法互為鏡像如",
    "X05n0232_007:0798b09": "鏡互照而不壞本相。",
    "X05n0232_007:0798b10": "▲下經云遠物近物雖皆影現影不隨物而有遠近",
    "X05n0232_007:0798b11": "等。",
    "X05n0232_007:0798b12": "六如影像等者文亦有二先正釋後引證前中然",
    "X05n0232_007:0798b13": "約鏡像喻鏡不是像像不是鏡故無鏡之能此但",
    "X05n0232_007:0798b14": "取像以況性空虗無之義今取即入自在故明一",
    "X05n0232_007:0798b15": "切具於鏡像二義故疏結云如鏡互照則一一法",
    "X05n0232_007:0798b16": "上有鏡有像也。●下經云下即十忍品彼云然諸",
    "X05n0232_007:0798b17": "眾生知於此處有是影現亦知彼處無如是影遠",
    "X05n0232_007:0798b18": "物近物雖皆影現影不隨物而有遠近菩薩摩訶",
    "X05n0232_007:0798b19": "薩亦復如是能知自身及以他身一切皆是智之",
    "X05n0232_007:0798b20": "境界不作二解謂自他別而於自國土於他國土",
    "X05n0232_007:0798b21": "各各差別一時普現釋曰若不如影何得諸處一",
    "X05n0232_007:0798b22": "時頓現故引遠近之言意取自在偈中云譬如水",
    "X05n0232_007:0798b23": "中影非內亦非外菩薩求菩提了世非世間不於",
    "X05n0232_007:0798b24": "世住出如影現世間入此甚深義離垢悉明徹不",
    "X05n0232_007:0798c01": "捨本誓心普照智慧燈世間無邊際智入悉齊等",
    "X05n0232_007:0798c02": "普化諸羣生令其捨眾著釋曰不了如影安能普",
    "X05n0232_007:0798c03": "入無邊之世。",
    "X05n0232_007:0798c04": "▲七因無限者謂諸佛菩薩昔在因中常修緣起無",
    "X05n0232_007:0798c05": "性等觀大願回向等稱法界修及餘無量殊勝因故",
    "X05n0232_007:0798c06": "今如所起果具斯無礙。",
    "X05n0232_007:0798c07": "七因無限者謂因多德遠因果相稱故但修一緣",
    "X05n0232_007:0798c08": "起之因則果中尚如緣起無礙況有無限之因無",
    "X05n0232_007:0798c09": "邊行海皆備修耶況一一行自復無盡如一慈門",
    "X05n0232_007:0798c10": "即有佛剎塵數況於餘門而云無性等觀者近等",
    "X05n0232_007:0798c11": "上四謂唯心所現觀法性融通觀如幻夢觀如影",
    "X05n0232_007:0798c12": "像觀兼緣起無性觀故總收前六因中皆為此觀",
    "X05n0232_007:0798c13": "觀法唯心乃至觀法如影像故用此六觀該一切",
    "X05n0232_007:0798c14": "法謂若染若淨若依若正若因若果同類異類是",
    "X05n0232_007:0798c15": "法所攝皆用六觀貫之故今成果如於六觀自在",
    "X05n0232_007:0798c16": "無礙二者等餘諸因齊佛所知普賢所行十方三",
    "X05n0232_007:0798c17": "世無盡無盡所有因門皆此門攝故云及餘無量",
    "X05n0232_007:0798c18": "殊勝因耳其大願迴向稱法界修亦該通法界諸",
    "X05n0232_007:0798c19": "因言如所起果者如於昔因所得果故。",
    "X05n0232_007:0798c20": "▲八證窮者由冥真性得如性用。",
    "X05n0232_007:0798c21": "▲故經云無比功德故能爾。",
    "X05n0232_007:0798c22": "八佛證窮者文中二先正釋但得成佛法爾能爾。",
    "X05n0232_007:0798c23": "●經云下引證無比功德即佛德也普賢行品云",
    "X05n0232_007:0798c24": "世界及如來種種諸名號經於無量劫說之不可",
    "X05n0232_007:0799a01": "盡何況最勝智三世諸佛法從於法界生充滿如",
    "X05n0232_007:0799a02": "來地明佛地德用不可說也又下偈云其中人師",
    "X05n0232_007:0799a03": "子修佛種種行成於等正覺示現諸自在此亦明",
    "X05n0232_007:0799a04": "因圓果滿故有大用耳前即德相此即業用。",
    "X05n0232_007:0799a05": "▲九深定用故者謂海印定等諸三時力故。",
    "X05n0232_007:0799a06": "▲賢首品云入微塵數諸三昧一一出生塵等定而",
    "X05n0232_007:0799a07": "彼微塵亦不增等。",
    "X05n0232_007:0799a08": "九深定用中先正釋言海印定等者如下第六十",
    "X05n0232_007:0799a09": "一經略說一百門三昧及智論五百三昧等。●賢",
    "X05n0232_007:0799a10": "首品下引證而云等者有二義一只等此偈餘文",
    "X05n0232_007:0799a11": "文云於一普現難思剎彼一塵內眾多剎或有有",
    "X05n0232_007:0799a12": "佛或無佛或有雜染或清淨或有廣大或狹小等",
    "X05n0232_007:0799a13": "即是三昧現自在也二等餘經即彼次前偈云眾",
    "X05n0232_007:0799a14": "生形相各不同行業音聲亦無量如是一切皆能",
    "X05n0232_007:0799a15": "現海印三昧威神力如是等文其處非一。",
    "X05n0232_007:0799a16": "▲十神通解脫故者謂由十通及不思議等解脫故。",
    "X05n0232_007:0799a17": "▲不思議法品十種解脫中云於一塵中建立三世",
    "X05n0232_007:0799a18": "一切佛法等。",
    "X05n0232_007:0799a19": "▲由上十因令前教義等十對具上同時等十門以",
    "X05n0232_007:0799a20": "為別教一乘義之分齊。",
    "X05n0232_007:0799a21": "由上十因下第三總結所屬正結周遍含容以事",
    "X05n0232_007:0799a22": "事無礙故該取前三故皆別教分齊。",
    "X05n0232_007:0799a23": "▲第四教所被機者夫教因機顯離機無言上說義",
    "X05n0232_007:0799a24": "深弘深未委被何根器。",
    "X05n0232_007:0799b01": "▲若明能應者十身圓音今直彰所被。",
    "X05n0232_007:0799b02": "第四教所被機中二先總後別前中初躡前起後。",
    "X05n0232_007:0799b03": "●後若明下約法揀定。",
    "X05n0232_007:0799b04": "▲通有十類前五揀非器後五彰所為。",
    "X05n0232_007:0799b05": "通有十類下第二別也於中先標二門後前中下",
    "X05n0232_007:0799b06": "別釋其相。",
    "X05n0232_007:0799b07": "▲前中一無信非器以聞生誹謗墮惡道故二違真",
    "X05n0232_007:0799b08": "非器依謗此經以求名利不淨說法集邪善故下經",
    "X05n0232_007:0799b09": "云忘失菩提心修諸善根是為魔業三乖實非器謂",
    "X05n0232_007:0799b10": "如言取文超情至理不入心故論云隨聲取義有五",
    "X05n0232_007:0799b11": "過失。",
    "X05n0232_007:0799b12": "隨聲取義有五過失者即十地論釋示說分齊中",
    "X05n0232_007:0799b13": "文論云一不正信二退勇猛三者誑他四者謗佛",
    "X05n0232_007:0799b14": "五者輕法下文具釋。",
    "X05n0232_007:0799b15": "▲上三皆是凡愚故下文云此經不入餘眾生手。",
    "X05n0232_007:0799b16": "▲四狹劣非器謂一切二乘出現品云一切二乘不",
    "X05n0232_007:0799b17": "聞此經何況受持故雖在坐如聾如瞽五守權非器",
    "X05n0232_007:0799b18": "謂三乘共教諸菩薩等隨宗所修行布行位不信圓",
    "X05n0232_007:0799b19": "融具德之法故。●下經云設有菩薩無量億那由他",
    "X05n0232_007:0799b20": "劫行六波羅蜜不聞此經或時聞已不信不解不順",
    "X05n0232_007:0799b21": "不入不得名為真實菩薩故。",
    "X05n0232_007:0799b22": "下經云設有菩薩等者即出現品如前已引。",
    "X05n0232_007:0799b23": "▲後五顯所為中一正為謂是一乘圓機故出現品",
    "X05n0232_007:0799b24": "云此經不為餘眾生說即通指前五唯為大乘不思",
    "X05n0232_007:0799c01": "議乘菩薩說即正為之機謂一運一切運圓融行位",
    "X05n0232_007:0799c02": "即深不思議又能遍達諸教即廣不思議故文云非",
    "X05n0232_007:0799c03": "餘境界之所知普賢行人方得入等。",
    "X05n0232_007:0799c04": "▲二兼為謂即時雖未悟入而能信向成種如出現",
    "X05n0232_007:0799c05": "品食金剛喻故地獄天子十地頓超大海劫火不能",
    "X05n0232_007:0799c06": "為障。",
    "X05n0232_007:0799c07": "▲約未悟入故名為兼。",
    "X05n0232_007:0799c08": "地獄天子即隨好品大海劫火即十地品故彼偈",
    "X05n0232_007:0799c09": "云雖在海水劫火中堪受此法必得聞是也言約",
    "X05n0232_007:0799c10": "未悟入故名為兼者通外難也恐有難云既有頓",
    "X05n0232_007:0799c11": "超之益即是當機何名為兼通意可知。",
    "X05n0232_007:0799c12": "▲三引為即前權教菩薩不受圓融之法故十地之",
    "X05n0232_007:0799c13": "中寄位顯勝借其三乘行布之名彼謂同於我法後",
    "X05n0232_007:0799c14": "因熏習方信入圓融以離此普法無所歸故權教極",
    "X05n0232_007:0799c15": "果無實事故。",
    "X05n0232_007:0799c16": "權教極果無實事故者如有五教唯圓教因果俱",
    "X05n0232_007:0799c17": "有實事前四因中則有至果皆無由修權因若入",
    "X05n0232_007:0799c18": "地後即入實故猶如百川浩蕩千里亦無究竟歸",
    "X05n0232_007:0799c19": "處究竟歸處即是海故。",
    "X05n0232_007:0799c20": "▲四者權為即是二乘謂既不聞況於受持故諸菩",
    "X05n0232_007:0799c21": "薩權示聲聞或在法會而聾盲彰其絕分或示在道",
    "X05n0232_007:0799c22": "而啟悟知可迴心。",
    "X05n0232_007:0799c23": "或在法會而聾盲等者釋其示相略有二類上即",
    "X05n0232_007:0799c24": "五百在本會中或示在道下即末會初六千比丘",
    "X05n0232_007:0800a01": "也。",
    "X05n0232_007:0800a02": "▲五遠為謂諸凡夫外道闡提悉有佛性今雖不信",
    "X05n0232_007:0800a03": "後必當入。",
    "X05n0232_007:0800a04": "五遠為中疏文有四一立理正明二出現品下引",
    "X05n0232_007:0800a05": "證三前三非器下會釋四又彼品下明惡是所為",
    "X05n0232_007:0800a06": "初一可知。",
    "X05n0232_007:0800a07": "▲故出現品云如來智慧大藥王樹唯除二處不能",
    "X05n0232_007:0800a08": "為作生長利益所謂二乘墮無為坑及壞善根非器",
    "X05n0232_007:0800a09": "眾生溺大邪見貪愛之水然亦於彼曾無厭捨。",
    "X05n0232_007:0800a10": "二即彼品見聞利益中文。",
    "X05n0232_007:0800a11": "▲前三非器是溺邪見第四非器是隨深坑故皆揀",
    "X05n0232_007:0800a12": "之今四及五明佛無厭捨故示而誘之熏其成種。",
    "X05n0232_007:0800a13": "前三非器下三會釋也一不信二違真三乖實然",
    "X05n0232_007:0800a14": "初一正是邪見二三非是邪見而皆配入邪見者",
    "X05n0232_007:0800a15": "然邪見有二一輕二重初一深重邪見二三即輕",
    "X05n0232_007:0800a16": "淺邪見謂但違真乖實皆邪見故又以經中但揀",
    "X05n0232_007:0800a17": "二處欲配前非器令盡故合入邪見之中第四非",
    "X05n0232_007:0800a18": "器即前狹劣二乘今四及五者即所為中四權為",
    "X05n0232_007:0800a19": "五遠為此二即曾無厭捨。",
    "X05n0232_007:0800a20": "▲又彼品中明不信毀謗亦種善根謂謗雖墮惡由",
    "X05n0232_007:0800a21": "聞歷耳終省悟故又云如日亦與生盲作利益故。",
    "X05n0232_007:0800a22": "又彼品中下第四明惡是所為於中二初正明為",
    "X05n0232_007:0800a23": "惡後況出圓融前中亦二先引二經明其為惡後",
    "X05n0232_007:0800a24": "引二經明等有性前中初云彼品亦即第十見聞",
    "X05n0232_007:0800b01": "利益中經云佛子我今告汝設有眾生見聞於佛",
    "X05n0232_007:0800b02": "業障纏覆不生信樂亦種善根無空過者乃至究",
    "X05n0232_007:0800b03": "竟入於涅槃謂謗雖墮惡下釋成上義謗既有益",
    "X05n0232_007:0800b04": "應可謗耶釋云為遠益故非無罪也故地獄天子",
    "X05n0232_007:0800b05": "或由謗故墮於地獄法華謗常不輕菩薩千劫於",
    "X05n0232_007:0800b06": "阿鼻地獄受大苦惱畢是罪已方受不輕教化故",
    "X05n0232_007:0800b07": "勿見謗有益便生誹謗又大般若中廣說謗法之",
    "X05n0232_007:0800b08": "罪謂此方墮阿鼻地獄此土劫壞罪猶未畢移置",
    "X05n0232_007:0800b09": "他方阿鼻地獄中他方復經劫壞罪亦未盡復移",
    "X05n0232_007:0800b10": "他方如是巡歷十方十方各經劫盡還生此土阿",
    "X05n0232_007:0800b11": "鼻地獄中千佛出世救之猶難若欲說其所受之",
    "X05n0232_007:0800b12": "身聞者當吐血而死故善現請說所受之身佛竟",
    "X05n0232_007:0800b13": "不說是知謗方等經非可輕也又入大乘論第一",
    "X05n0232_007:0800b14": "偈云誹謗大乘法決定趣惡道此人受業報實智",
    "X05n0232_007:0800b15": "之所說生墮地獄中大火熾然身焚燒甚苦痛業",
    "X05n0232_007:0800b16": "報罪信爾熾然大鐵犂具滿五百數而耕其舌上",
    "X05n0232_007:0800b17": "遍碎身苦惱故疏云謗雖墮惡言由聞歷耳者謂",
    "X05n0232_007:0800b18": "惡道罪畢由音謗時經目歷耳熏其成種故得益",
    "X05n0232_007:0800b19": "耳言終醒悟者即五十八經云但以曾發菩提心",
    "X05n0232_007:0800b20": "故終自醒悟言又云如日亦與等者出現身業中",
    "X05n0232_007:0800b21": "長行文廣今當引偈偈云譬如生盲不見日日光",
    "X05n0232_007:0800b22": "亦為作饒益令知時節受飲食永離眾患身安穩",
    "X05n0232_007:0800b23": "無信眾生不見佛而佛亦為興義利聞名及以觸",
    "X05n0232_007:0800b24": "光明因此乃至得菩提是也。",
    "X05n0232_007:0800c01": "▲又如大海潛流喻中明無不具有如來智慧故又",
    "X05n0232_007:0800c02": "破塵出經卷喻中若除妄想皆見佛智故。",
    "X05n0232_007:0800c03": "又如大海潛流下引二經明性等有初明具有後",
    "X05n0232_007:0800c04": "明皆見二經皆是出現意業之中前亦已引。",
    "X05n0232_007:0800c05": "▲此皆明有自性住性即是所為況法性圓融感應",
    "X05n0232_007:0800c06": "交徹無有一法非所被。",
    "X05n0232_007:0800c07": "此皆明有等者二正立理顯被圓融即舉況以釋",
    "X05n0232_007:0800c08": "然有二意一舉前況後明法普被謂但依生等有",
    "X05n0232_007:0800c09": "佛性尚皆普為況事事無礙何有非所被耶二者",
    "X05n0232_007:0800c10": "舉後況前謂約圓融一即一切則無情之境亦是",
    "X05n0232_007:0800c11": "所被況前等有佛性而揀之耶言被非情者以所",
    "X05n0232_007:0800c12": "被情即非情故一即一切無情豈非情耶況色性",
    "X05n0232_007:0800c13": "智性本無二體無有情外之非情故思之。",
    "X05n0232_007:0800c14": "▲第五教體淺深者無盡教海體性難思從淺至深",
    "X05n0232_007:0800c15": "略明十體。",
    "X05n0232_007:0800c16": "第五教體淺深中疏文分三初總次別後結總中",
    "X05n0232_007:0800c17": "亦三初標舉言淺深者十體之中前前淺後後深",
    "X05n0232_007:0800c18": "故下釋云從淺至深雖有淺深融通並為無盡教",
    "X05n0232_007:0800c19": "體。",
    "X05n0232_007:0800c20": "▲一音聲言語體二名句文身體三通取四法體上",
    "X05n0232_007:0800c21": "三皆能詮體四通攝所詮體五諸法顯義體六攝境",
    "X05n0232_007:0800c22": "唯心體七會緣入實體八理事無礙體九事事無礙",
    "X05n0232_007:0800c23": "體十海印炳現體。",
    "X05n0232_007:0800c24": "一一音聲下列名至文自顯。",
    "X05n0232_007:0801a01": "▲十中前五唯體後五亦體亦性。",
    "X05n0232_007:0801a02": "十中前五下三料揀總有四重一體性料揀相舉",
    "X05n0232_007:0801a03": "於外性主於內體者性相之通稱故若言體者通",
    "X05n0232_007:0801a04": "事通理若云性者唯約於理由後五中攝境唯心",
    "X05n0232_007:0801a05": "若約真心即通性故七所入實體即是性故八中",
    "X05n0232_007:0801a06": "理是性故九中必有理融事故十中無不具故是",
    "X05n0232_007:0801a07": "則約性亦體亦性約事但可稱體。",
    "X05n0232_007:0801a08": "▲又前四通小後六唯大。",
    "X05n0232_007:0801a09": "二又前四下大小乘料揀可知。",
    "X05n0232_007:0801a10": "▲前七通三乘後三唯一乘。",
    "X05n0232_007:0801a11": "三前七下三乘一乘料揀以會緣入實歸一實理",
    "X05n0232_007:0801a12": "即一乘故下三皆是一乘於義可知。",
    "X05n0232_007:0801a13": "▲前八約同教後二唯別教。",
    "X05n0232_007:0801a14": "四前八約同教下同教別教料揀謂七八雖一乘",
    "X05n0232_007:0801a15": "七多頓教中義八是終教中義故屬同教前八皆",
    "X05n0232_007:0801a16": "同於義可知同教皆有故事事無礙海印炳現若",
    "X05n0232_007:0801a17": "非別教一乘無此義也於後三重料揀則前前無",
    "X05n0232_007:0801a18": "後後後後兼前前可知。",
    "X05n0232_007:0801a19": "▲就前三中大小乘中通用四法一聲二名三句四",
    "X05n0232_007:0801a20": "文取捨不同各有三說。",
    "X05n0232_007:0801a21": "就前三中下第二別釋於中二先合釋前三後別",
    "X05n0232_007:0801a22": "釋後七今初以大小共同故合釋之於中三初雙",
    "X05n0232_007:0801a23": "標次雙釋後然大小諸宗下雙會。",
    "X05n0232_007:0801a24": "▲小乘三者婆沙一百二十六云如是佛教以何為",
    "X05n0232_007:0801b01": "體。",
    "X05n0232_007:0801b02": "小乘三者下第二雙釋先釋小乘中二先總徵。",
    "X05n0232_007:0801b03": "▲一云應作是說語業為體謂佛語言詞唱評論語",
    "X05n0232_007:0801b04": "音語路語業語表是謂佛教。",
    "X05n0232_007:0801b05": "一云下後別釋三釋即為三別今初語業為體者",
    "X05n0232_007:0801b06": "是標語即聲也謂佛語言下別顯其相謂言詞唱",
    "X05n0232_007:0801b07": "號評量論說言語音者謂如宮商角徵羽等亦如",
    "X05n0232_007:0801b08": "西方十四音即阿(上)阿(長)等言語路者言所行處",
    "X05n0232_007:0801b09": "瑜伽九十三云有情增語即是語路然瑜伽釋增",
    "X05n0232_007:0801b10": "語有二義一云增語是名名能詮表增勝於語二",
    "X05n0232_007:0801b11": "云有說意識名為增語今小乘不取於名正用意",
    "X05n0232_007:0801b12": "識是語行處亦是唇舌等言語業者即有業用如",
    "X05n0232_007:0801b13": "惡言既為惡業用佛之善言即善業用故梵行品",
    "X05n0232_007:0801b14": "云若語是梵行者梵行則是音聲風息唇舌喉吻",
    "X05n0232_007:0801b15": "吐納抑縱高低清濁此即語音語路又云若語業",
    "X05n0232_007:0801b16": "是梵行者梵行則是起居問訊略說廣說喻說直",
    "X05n0232_007:0801b17": "說讚說毀說安立說隨俗說顯了說斯即語業言",
    "X05n0232_007:0801b18": "語表者表亦是業然業有表無表別今但云表者",
    "X05n0232_007:0801b19": "婆沙一百二十六云但是語表而非無表者令他",
    "X05n0232_007:0801b20": "生正解故耳識所取故又二識所取無表唯一取",
    "X05n0232_007:0801b21": "故又三無數劫求此表故是謂佛教者結也正出",
    "X05n0232_007:0801b22": "今之教體而云佛教者一依根本故二依相似故",
    "X05n0232_007:0801b23": "三依隨順故佛依如是名句文身而說今亦隨之",
    "X05n0232_007:0801b24": "故。",
    "X05n0232_007:0801c01": "▲其名句文但顯佛教作用不欲開示佛教自體發",
    "X05n0232_007:0801c02": "智論中亦同此說。",
    "X05n0232_007:0801c03": "其名句下揀法亦通妨難故彼論自有難云若爾",
    "X05n0232_007:0801c04": "次後所說當云何通謂如說佛教名為何法答謂",
    "X05n0232_007:0801c05": "名句文身次第行列次第安布次第連合等為答",
    "X05n0232_007:0801c06": "此難故論有此通此難但牒後段之文故疏略耳。",
    "X05n0232_007:0801c07": "▲二云名等為體謂名身句身文身次第行列次第",
    "X05n0232_007:0801c08": "安布次第連合故。",
    "X05n0232_007:0801c09": "二名等為體等者此句標謂名身下列名次第下",
    "X05n0232_007:0801c10": "釋相次第釋上三名謂行列於名安布成句文為",
    "X05n0232_007:0801c11": "二依故云連合名等別相次下當釋。",
    "X05n0232_007:0801c12": "▲聲但依於展轉因故謂語起名名能顯義。",
    "X05n0232_007:0801c13": "聲但下揀法亦通妨難謂論有問言若爾此文所",
    "X05n0232_007:0801c14": "說當云何通如說佛教云何答謂佛語言詞唱評",
    "X05n0232_007:0801c15": "論語音語路語業語表是謂佛教為答此難故論",
    "X05n0232_007:0801c16": "有此通亦以此難但牒前文故疏略耳聲但依於",
    "X05n0232_007:0801c17": "展轉因故下論有喻云如世子孫展轉生法意云",
    "X05n0232_007:0801c18": "從父生子子言是其父之子雖語父名意在子體",
    "X05n0232_007:0801c19": "又子生孫孫是某孫雖舉其翁意在於孫孫如於",
    "X05n0232_007:0801c20": "義子如於名聲如於父則有三重中是教體故下",
    "X05n0232_007:0801c21": "合云謂語起名名能詮義即名展轉因也。",
    "X05n0232_007:0801c22": "▲評家意取語業為體。",
    "X05n0232_007:0801c23": "評家意取等者論評家釋云如是說者語業為體",
    "X05n0232_007:0801c24": "佛音所說他所聞故言評家者婆沙是諸羅漢同",
    "X05n0232_007:0802a01": "集而有四大羅漢為評家正義一世友二妙音三",
    "X05n0232_007:0802a02": "法救四覺天。",
    "X05n0232_007:0802a03": "▲雜心論同俱舍論云牟尼說法蘊數有八十千彼",
    "X05n0232_007:0802a04": "體語或名此色行蘊攝謂若語為教體即色蘊攝",
    "X05n0232_007:0802a05": "名為教體即行蘊攝此乃雙存前二情無去取故致",
    "X05n0232_007:0802a06": "或言。",
    "X05n0232_007:0802a07": "雜心論同俱舍者以彼論第一亦有此偈而文小",
    "X05n0232_007:0802a08": "異耳論偈云廣說諸法蘊其數有八萬戒等及餘",
    "X05n0232_007:0802a09": "法悉是五蘊攝長行釋云八萬法陰皆色陰攝以",
    "X05n0232_007:0802a10": "佛語語業性故有說名性者行陰攝又戒陰色陰",
    "X05n0232_007:0802a11": "攝定慧等行陰攝故與俱舍同也論云下引俱舍",
    "X05n0232_007:0802a12": "文阿以當於名等教中而引以其情無去取二義",
    "X05n0232_007:0802a13": "隨用故於此引雙證前二既許俱通故下第三為",
    "X05n0232_007:0802a14": "取四法之體在文易了。",
    "X05n0232_007:0802a15": "▲正理論中意符名等故彼第三釋前頌竟又云詮",
    "X05n0232_007:0802a16": "義如實故名佛教名能詮義故教是名由是佛教定",
    "X05n0232_007:0802a17": "名為體舉名為首以攝句文顯宗即第三亦同此說。",
    "X05n0232_007:0802a18": "正理論中意符名等者正成第二義也故彼論第",
    "X05n0232_007:0802a19": "三釋前頌意者以正理論總釋俱舍六百行頌俱",
    "X05n0232_007:0802a20": "義順婆沙正理故立順正理名然正釋上頌無異",
    "X05n0232_007:0802a21": "俱舍俱舍則情無去取正理則斷屬於名此中疏",
    "X05n0232_007:0802a22": "略彼有問曰語教異名教容是語名教別體教何",
    "X05n0232_007:0802a23": "是名此問意云教是言教語為教體則異汝名別",
    "X05n0232_007:0802a24": "有其體若以名為體名是不相應行非言教體何",
    "X05n0232_007:0802b01": "得以名等為教體耶論自答云彼作是釋要由有",
    "X05n0232_007:0802b02": "名乃說為教是故佛教體即是名所以者何詮義",
    "X05n0232_007:0802b03": "如實故名佛教下與疏全同此答意云雖名聲教",
    "X05n0232_007:0802b04": "若無名等詮其自性差別獨用於聲豈成於教故",
    "X05n0232_007:0802b05": "定用名等疏家存略但申正意足顯論旨。",
    "X05n0232_007:0802b06": "▲三者然俱舍意情無去取若取其雙存即合四法",
    "X05n0232_007:0802b07": "以為教體若經部意亦唯取聲故正理十四破彼師",
    "X05n0232_007:0802b08": "云汝不應立名句文身即聲為體。",
    "X05n0232_007:0802b09": "故正理十四破彼師云等者引此為成上來經部",
    "X05n0232_007:0802b10": "立聲為體論文繁廣今當略引令知其源論云此",
    "X05n0232_007:0802b11": "中經主作如是言豈不此三語為性故用聲為體",
    "X05n0232_007:0802b12": "色自性攝如何乃說為心不相應行此責非理所",
    "X05n0232_007:0802b13": "以者何由教及理知別有故教謂經言語身文身",
    "X05n0232_007:0802b14": "若文即語別說何為又說應持正法文句又言依",
    "X05n0232_007:0802b15": "義不依於文釋曰下廣引教證大意則同故論結",
    "X05n0232_007:0802b16": "云由此等教證知別有能詮諸義名句文身猶如",
    "X05n0232_007:0802b17": "語聲實而非假理謂現見有時得聲而不得字有",
    "X05n0232_007:0802b18": "時得字而不得聲故知體別有時得聲不得字者",
    "X05n0232_007:0802b19": "謂雖聞聲而不了義現見有人粗聞他語而復審",
    "X05n0232_007:0802b20": "問汝何所言此聞語聲不了義者都由未達所發",
    "X05n0232_007:0802b21": "文故如何乃執文不異聲有時得字不得聲者謂",
    "X05n0232_007:0802b22": "不聞聲而得了義現見有人不聞他語覩唇等動",
    "X05n0232_007:0802b23": "知其所說此不聞聲得了義者都由己達所發文",
    "X05n0232_007:0802b24": "故由斯理證文必異聲(不更廣說大意同也)論下又云隨思",
    "X05n0232_007:0802c01": "發語因語發字字復發名名方顯義由依如是展",
    "X05n0232_007:0802c02": "轉理門說語發名多能顯義如斯安立其理必然",
    "X05n0232_007:0802c03": "又次下云或如樹等大造合成非不緣斯別生於",
    "X05n0232_007:0802c04": "影影由假發而體非假如是諸文亦應總集別生",
    "X05n0232_007:0802c05": "名句而彼名句雖由假發而體非假此為善說理",
    "X05n0232_007:0802c06": "極成故又下結云故知離聲別有名等又下云故",
    "X05n0232_007:0802c07": "不應立名句文身即聲為體是故於我所說離聲",
    "X05n0232_007:0802c08": "有名等三能現義理今疏但引後結已顯正義耳。",
    "X05n0232_007:0802c09": "▲大乘有三大意同前。",
    "X05n0232_007:0802c10": "大乘有三下疏文分三初標次釋後以余下料揀。",
    "X05n0232_007:0802c11": "▲一云攝假從實以聲為體離聲無別名句等故深",
    "X05n0232_007:0802c12": "密第五云如來言音略有三種一契經等既云言音",
    "X05n0232_007:0802c13": "有三明以聲為教體雜集論云成所引聲謂諸聖說。",
    "X05n0232_007:0802c14": "一云攝假下第二釋也大乘通意以聲為實名句",
    "X05n0232_007:0802c15": "文三聲上假立經部師義參大乘故亦謂名等依",
    "X05n0232_007:0802c16": "聲假立言一契經等者此引稍略具云佛告曼殊",
    "X05n0232_007:0802c17": "室利菩薩曰善男子如來言音略有三種一者契",
    "X05n0232_007:0802c18": "經二者調伏三者本母下廣釋其相今疏所引但",
    "X05n0232_007:0802c19": "意在言音兩字耳雜集論云成所引聲謂諸聖所",
    "X05n0232_007:0802c20": "說者亦證唯聲為教體也既言聖說是聲明非名",
    "X05n0232_007:0802c21": "等為教體也即彼論第一釋外六界聲塵界云聲",
    "X05n0232_007:0802c22": "者四大種所造耳根所取義若可意若不可意若",
    "X05n0232_007:0802c23": "俱相違若因受大種若因不受大種若因俱大種",
    "X05n0232_007:0802c24": "若世所共成若成所引若遍計所執若聖言所攝",
    "X05n0232_007:0803a01": "若非聖言所攝如是十一種聲由五種因之所建",
    "X05n0232_007:0803a02": "立謂相故損益故因差別故說差別故言差別故",
    "X05n0232_007:0803a03": "相者謂耳根所取義說差別者謂世所共成等餘",
    "X05n0232_007:0803a04": "三如其所應因受大種者謂語等聲因不受大種",
    "X05n0232_007:0803a05": "者謂樹等聲因俱者謂手皷等聲世所共成者謂",
    "X05n0232_007:0803a06": "世俗語所攝成所引者謂諸聖所說遍計所執者",
    "X05n0232_007:0803a07": "謂外道所說聖言非聖言所攝者謂依見等八種",
    "X05n0232_007:0803a08": "言說今疏但引成所引聲以證聲為教體耳然上",
    "X05n0232_007:0803a09": "五因攝十一者初一是總餘四是別損益立初三",
    "X05n0232_007:0803a10": "可意是益不可意是損俱相違通二因差別攝次",
    "X05n0232_007:0803a11": "三說差別攝次三言差別攝後二思之可知言八",
    "X05n0232_007:0803a12": "種言說者即八種聖語一見言見二不見言不見",
    "X05n0232_007:0803a13": "三聞言聞四不聞言不聞五覺言覺六不覺言不",
    "X05n0232_007:0803a14": "覺七知言知八不知言不知斯即為聖言所攝若",
    "X05n0232_007:0803a15": "見言不見等則非聖言。",
    "X05n0232_007:0803a16": "▲二云以體從用名等為體能詮諸法自性差別二",
    "X05n0232_007:0803a17": "所依故故無性論破經部云諸契經句語為自性不",
    "X05n0232_007:0803a18": "應理故成唯識第二亦破彼云若名句文不異聲者",
    "X05n0232_007:0803a19": "法詞無礙境應無別唯識云此三離聲雖無別體而",
    "X05n0232_007:0803a20": "假實異亦不即聲。",
    "X05n0232_007:0803a21": "二云以體等者義引論文然唯識第二破於小乘",
    "X05n0232_007:0803a22": "名等實有故彼論云復如何知異色心等有實詮",
    "X05n0232_007:0803a23": "表名句文身(論主問也)契經說故如契經說佛得希有",
    "X05n0232_007:0803a24": "名句文身(外人答也)此經不說異色心等有實名等為",
    "X05n0232_007:0803b01": "證不成(論主總非)下廣破竟論主結云語不異能詮人",
    "X05n0232_007:0803b02": "天共了執能詮異語天愛非餘下申正義云然依",
    "X05n0232_007:0803b03": "語聲分位差別而假建立名句文身名詮自性句",
    "X05n0232_007:0803b04": "詮差別文即是字為二所依此三離聲雖無別體",
    "X05n0232_007:0803b05": "而假實異亦不即聲由此法詞二無礙解境有差",
    "X05n0232_007:0803b06": "別聲與名等蘊界處攝亦各有異上即論文准彼",
    "X05n0232_007:0803b07": "論疏薩婆多雖有名由聲顯生二義論主取生破",
    "X05n0232_007:0803b08": "顯正理師救云聲上屈曲是名句文體異於聲而",
    "X05n0232_007:0803b09": "定實有故上論文廣破異聲實有名等故彼疏破",
    "X05n0232_007:0803b10": "竟結云故知但由無始慣習前語之聲分位力故",
    "X05n0232_007:0803b11": "後生解時謂聞名等其實耳等但能取得聲之自",
    "X05n0232_007:0803b12": "性剎那便謝意識於中詮解究竟名為名等非別",
    "X05n0232_007:0803b13": "實有是故汝等寧知異語別有能詮次假外問云",
    "X05n0232_007:0803b14": "既聲體即能詮如何有名等三種差別故論下申",
    "X05n0232_007:0803b15": "正義云然依語聲分位差別等於中有四一從初",
    "X05n0232_007:0803b16": "至假建立名句文身顯假差別此論主解依聲假",
    "X05n0232_007:0803b17": "立名句文身如梵音斫蒭但言斫唯言蒭未有所",
    "X05n0232_007:0803b18": "目說為字分位若二連合能詮法體詮於眼體說",
    "X05n0232_007:0803b19": "為名分位然未有句位更添言阿薩利縛名為眼",
    "X05n0232_007:0803b20": "有漏說為句位故依分位以立名等依一切立非",
    "X05n0232_007:0803b21": "自在故外又問曰雖言分位差別何者是也論云",
    "X05n0232_007:0803b22": "從名詮自性至為二所依述曰二顯二用殊名詮",
    "X05n0232_007:0803b23": "法自性句詮法差別文體是字為名句之所依不",
    "X05n0232_007:0803b24": "能詮自性及差別故文者彰義與二為依彰表二",
    "X05n0232_007:0803c01": "故又曰為顯與二為依能顯義故而體非顯字者",
    "X05n0232_007:0803c02": "無改轉義是其字體文是功能功能即體故言文",
    "X05n0232_007:0803c03": "即是字等或字為初首即多剎那聲集成一字集",
    "X05n0232_007:0803c04": "多字為所依次能成名詮諸法體集多名已復成",
    "X05n0232_007:0803c05": "句身詮法差別即雜集云自性差別及此二言如",
    "X05n0232_007:0803c06": "是三法總攝一切彼二言者即是字也字即語故",
    "X05n0232_007:0803c07": "說之為言名句二種所依止之言也瑜伽言名於",
    "X05n0232_007:0803c08": "自性施設句於差別施設名句所依止性說之為",
    "X05n0232_007:0803c09": "字又顯揚言句必有名名不必有句名必有字字",
    "X05n0232_007:0803c10": "不必有名如樞要說此下廣論自共相略不錄之",
    "X05n0232_007:0803c11": "論此三離聲至亦不即聲述曰三明不即不離論",
    "X05n0232_007:0803c12": "主答難謂先有問言上來雖言名等即聲若名等",
    "X05n0232_007:0803c13": "是不相應行者色上曲屈非不相應聲何故爾故",
    "X05n0232_007:0803c14": "此答曰此三離聲雖無別體名等是假聲是實有",
    "X05n0232_007:0803c15": "假實異故故名等三非即是聲非聲處攝但是差",
    "X05n0232_007:0803c16": "別之聲義說名等以詮義故是不相應無別種子",
    "X05n0232_007:0803c17": "生故言即聲論由此法詞至亦各有異述曰外人",
    "X05n0232_007:0803c18": "問言若名等即聲法詞二無礙解境有何別答曰",
    "X05n0232_007:0803c19": "即此緣故二境有異法無礙解緣假名等詞無礙",
    "X05n0232_007:0803c20": "解緣實聲等故說境差別非二俱緣實雖二自性",
    "X05n0232_007:0803c21": "互不相離法對所詮故但取名詞多對機故但說",
    "X05n0232_007:0803c22": "聲耳聞聲已意了義故以所對不同說二有異非",
    "X05n0232_007:0803c23": "體有異也又此二境及名等三與聲別者蘊處界",
    "X05n0232_007:0803c24": "攝亦有異故色蘊行蘊聲處法處聲界法界如其",
    "X05n0232_007:0804a01": "次第攝聲名等問曰聲上屈曲假即言不相應色",
    "X05n0232_007:0804a02": "上屈曲假應非色處攝答聲上有教名等不相應",
    "X05n0232_007:0804a03": "色上無教故是色處攝問曰聲上屈曲即以為教",
    "X05n0232_007:0804a04": "色上有屈曲亦應得為教故論曰且依此土說名",
    "X05n0232_007:0804a05": "句文依聲假立非謂一切諸餘佛土亦依光明妙",
    "X05n0232_007:0804a06": "香味等假立三故述曰四會相違釋義可知所引",
    "X05n0232_007:0804a07": "即淨名經而言等者等取觸思數等上皆得假立",
    "X05n0232_007:0804a08": "名等三種亦是不相應攝此三法故以眾生機欲",
    "X05n0232_007:0804a09": "對待故假又梵云便善那此有四義一者扇二相",
    "X05n0232_007:0804a10": "好三根形四味此即是鹽能顯諸物中味故味即",
    "X05n0232_007:0804a11": "是文如言文義巧妙等目之為便善那此中四義",
    "X05n0232_007:0804a12": "總是一顯義故古德說名為味對法云此文名顯",
    "X05n0232_007:0804a13": "能顯彼義故為名句所依能顯義故惡察那是字",
    "X05n0232_007:0804a14": "是無改轉義如對法說鉢陀是迹如尋象迹以覓",
    "X05n0232_007:0804a15": "象等此名為句理應名迹義之迹故尋此知義也",
    "X05n0232_007:0804a16": "順古所翻稱之為句今疏總略以疏對論於義分",
    "X05n0232_007:0804a17": "明。",
    "X05n0232_007:0804a18": "▲三云聲名句文合為其體由前二說皆有教理為",
    "X05n0232_007:0804a19": "定量故深密第四云不可捨於言說文字而能宣說",
    "X05n0232_007:0804a20": "故淨名云有以音聲語言文字而作佛事故十地論",
    "X05n0232_007:0804a21": "云說者以二事說聽者以二事聞謂善聲善字故。",
    "X05n0232_007:0804a22": "深密第四至而能宣說等者彼無故字其說字下",
    "X05n0232_007:0804a23": "云是故我依般若波羅蜜多能取諸法無自性性",
    "X05n0232_007:0804a24": "意云由文字般若能顯實相般若既雙牒言說文",
    "X05n0232_007:0804b01": "字明通用四法下引淨名准之亦是第三香積品",
    "X05n0232_007:0804b02": "文十地論中善聲即聲善字即名句文故下引風",
    "X05n0232_007:0804b03": "畫二喻風喻音聲畫喻名句文並如下釋。",
    "X05n0232_007:0804b04": "▲以余之意亦應雙取。",
    "X05n0232_007:0804b05": "以余之意下第三料揀於中分二初直出正意意",
    "X05n0232_007:0804b06": "在雙取。",
    "X05n0232_007:0804b07": "▲若就前二有去取者寧依名等。",
    "X05n0232_007:0804b08": "二若就下會通前二於中五一正明去取。",
    "X05n0232_007:0804b09": "▲良以音聲一種正就佛說容為教體流傳後代書",
    "X05n0232_007:0804b10": "之竹帛曾何有聲豈無教體。",
    "X05n0232_007:0804b11": "二良以下出所以。",
    "X05n0232_007:0804b12": "▲書雖是色亦與名等為所依故亦色蘊攝。",
    "X05n0232_007:0804b13": "三書雖是色下遮妨難恐有難云疏不善法相書",
    "X05n0232_007:0804b14": "之以竹帛非名句文名句文身是不相應翰墨簡",
    "X05n0232_007:0804b15": "牘但是色法何得為體故此救云色與名等亦為",
    "X05n0232_007:0804b16": "所依何異聲為名等所依聲是色蘊所攝書字之",
    "X05n0232_007:0804b17": "色豈非色攝耶故前唯識之中例於餘方亦依色",
    "X05n0232_007:0804b18": "等有名句文亦同諸法顯義之體顯無方理故不",
    "X05n0232_007:0804b19": "取常規。",
    "X05n0232_007:0804b20": "▲前淨名十地通取四者但言所用非正顯體。",
    "X05n0232_007:0804b21": "四前淨名下會通前文但言所用者用此四法何",
    "X05n0232_007:0804b22": "必要四問曰若四中隨取但取名等豈不違於唯",
    "X05n0232_007:0804b23": "識離聲別有非正義耶答彼不離聲者假實合說",
    "X05n0232_007:0804b24": "今不離色假實亦存未爽通理。",
    "X05n0232_007:0804c01": "▲仁王云是名句味諸佛所說故。",
    "X05n0232_007:0804c02": "仁王云下五引證成立既但言名句味不云聲音",
    "X05n0232_007:0804c03": "明唯取名等此即仁王觀空品而文少略具云大",
    "X05n0232_007:0804c04": "王是經名句味百佛千佛百千億佛說名句味於",
    "X05n0232_007:0804c05": "恒河沙三千大千國中成無量七寶施三千大千",
    "X05n0232_007:0804c06": "國土中眾生皆得七賢四果不如於此經起一念",
    "X05n0232_007:0804c07": "信何況解一句者句非句非非句故今但意在有",
    "X05n0232_007:0804c08": "名句味無聲之言故不全引。",
    "X05n0232_007:0804c09": "▲然大小諸宗雖通用四法而理不同謂薩婆多宗",
    "X05n0232_007:0804c10": "四法皆有實體經部聲有實體名等是假若大乘中",
    "X05n0232_007:0804c11": "或有四皆非實或有四皆如空俱不立故淨名云文",
    "X05n0232_007:0804c12": "字性離無有文字是則解脫十地論釋空中風相等",
    "X05n0232_007:0804c13": "云風喻音聲畫喻名字皆不可取佛藏經云諸法如",
    "X05n0232_007:0804c14": "毫釐不空者則諸佛不出世有說四皆事理無礙或",
    "X05n0232_007:0804c15": "說四皆圓融故宗不同也。",
    "X05n0232_007:0804c16": "然大小諸宗下第三雙會謂會通四法大小不同",
    "X05n0232_007:0804c17": "或有四皆非實者即初教義名等假有聲是心變",
    "X05n0232_007:0804c18": "故或有四皆如空者然有二意一空為初門即屬",
    "X05n0232_007:0804c19": "初教二頓寂諸相即屬頓教今正當頓而引三經",
    "X05n0232_007:0804c20": "皆成頓義初引淨名即弟子品須菩提章以其被",
    "X05n0232_007:0804c21": "呵置鉢欲出維摩詰言唯須菩提取鉢勿懼於意",
    "X05n0232_007:0804c22": "云何如來所作化人若以是事詰寧有懼不我言",
    "X05n0232_007:0804c23": "不也維摩詰言一切諸法如幻化相汝今不應有",
    "X05n0232_007:0804c24": "所懼也所以者何一切言說不離是相至於智者",
    "X05n0232_007:0805a01": "不著文字故無所懼何以故文字性離無有文字",
    "X05n0232_007:0805a02": "是則解脫解脫相者即諸法也此明即言忘言通",
    "X05n0232_007:0805a03": "圓頓意二引十地經論以風畫合空皆不可取以",
    "X05n0232_007:0805a04": "此言教皆與證智而相應故不同風在樹葉畫在",
    "X05n0232_007:0805a05": "於壁但就教道則可見聞三引佛藏經亦證頓義",
    "X05n0232_007:0805a06": "即彼經第一念佛品中取意引耳經云舍利弗諸",
    "X05n0232_007:0805a07": "法若有決定體性如折毛髮百分一分者是則諸",
    "X05n0232_007:0805a08": "佛不出於世亦終不說諸法性空舍利弗諸法實",
    "X05n0232_007:0805a09": "空無性一相所謂無相如來悉知悉見如來以是",
    "X05n0232_007:0805a10": "說有念處舍利弗念處名為無處無非處無念無",
    "X05n0232_007:0805a11": "念業無想無分別無意無意業無思無思業無法",
    "X05n0232_007:0805a12": "無法相皆無合散是故賢聖名為無分別者是名",
    "X05n0232_007:0805a13": "念處上顯無念承便故來耳又下經云何等名為",
    "X05n0232_007:0805a14": "諸法實相所謂諸法畢竟空無所有以是畢竟空",
    "X05n0232_007:0805a15": "無所有法念佛復次如是法中乃至小念尚不可",
    "X05n0232_007:0805a16": "得是名念佛即其義也有說四皆事理無礙即終",
    "X05n0232_007:0805a17": "教意下即圓教意。",
    "X05n0232_007:0805a18": "▲第四通攝所詮體者。",
    "X05n0232_007:0805a19": "▲瑜伽八十一云謂契經體略有二種一文二義文",
    "X05n0232_007:0805a20": "是所依義是能依如是二種總名一切所知境界即",
    "X05n0232_007:0805a21": "依於六文顯於十義。",
    "X05n0232_007:0805a22": "依於六文顯於十義者瑜伽云六文者謂一名二",
    "X05n0232_007:0805a23": "句三字四語五行相六機請十義者一地義二相",
    "X05n0232_007:0805a24": "三作意四依處五過患六勝利七所對八能治九",
    "X05n0232_007:0805b01": "略十廣可知上正辨通所詮。",
    "X05n0232_007:0805b02": "▲此明教義相成若不詮義教文何用故通取所詮",
    "X05n0232_007:0805b03": "成契經體又十住品云文隨於義義隨於文文義相",
    "X05n0232_007:0805b04": "隨理無舛謬方為真教。",
    "X05n0232_007:0805b05": "此明下出通所詮所以。",
    "X05n0232_007:0805b06": "▲又瑜伽云佛菩薩等是能說者相語是能說相名",
    "X05n0232_007:0805b07": "句文身是所說相故皆通取不同前義尅取所說。",
    "X05n0232_007:0805b08": "又瑜伽下又通収能所則有三重能所一以佛為",
    "X05n0232_007:0805b09": "能說人則聲等皆所說二唯語為能說則名等為",
    "X05n0232_007:0805b10": "所說以依語言顯屈曲故三四法皆能詮則前義",
    "X05n0232_007:0805b11": "為所詮故皆通取下對前揀別此中有二義第一",
    "X05n0232_007:0805b12": "通所詮則向下取第二通說者則向上取故說皆",
    "X05n0232_007:0805b13": "通不同前義尅取名等故云所說。",
    "X05n0232_007:0805b14": "▲第五諸法顯義體者謂但能顯義理一切諸法皆",
    "X05n0232_007:0805b15": "為教體。",
    "X05n0232_007:0805b16": "第五諸法顯義體中三初標舉次引證三結釋今",
    "X05n0232_007:0805b17": "初標舉略釋聲能顯義聲名為教六塵顯義六塵",
    "X05n0232_007:0805b18": "皆教。",
    "X05n0232_007:0805b19": "▲淨名第三云有以光明而作佛事有以諸菩薩而",
    "X05n0232_007:0805b20": "作佛事有以佛所化人而作佛事有以佛菩提樹衣",
    "X05n0232_007:0805b21": "服臥具乃至八萬四千諸塵勞門眾生為之疲勞諸",
    "X05n0232_007:0805b22": "佛即以此法而作佛事。",
    "X05n0232_007:0805b23": "淨名第三下二引證略引二經淨名即第三卷菩",
    "X05n0232_007:0805b24": "薩行品因阿難聞香自昔未有便問世尊世尊為",
    "X05n0232_007:0805c01": "說是淨名取於香積佛飯因問久如當消淨名為",
    "X05n0232_007:0805c02": "廣說乃至滅除一切諸煩惱毒然後乃消阿難白",
    "X05n0232_007:0805c03": "佛言未曾有也世尊如此香飯能作佛事佛言如",
    "X05n0232_007:0805c04": "是阿難或有佛土以佛光明而作佛事有以諸菩",
    "X05n0232_007:0805c05": "薩而作佛事有以佛所化人而作佛事有以菩提",
    "X05n0232_007:0805c06": "樹而作佛事有以佛衣服臥具而作佛事有以飯",
    "X05n0232_007:0805c07": "食而作佛事有以園林臺觀而作佛事有以三十",
    "X05n0232_007:0805c08": "二相八十隨形好而作佛事有以佛身而作佛事",
    "X05n0232_007:0805c09": "有以虗空而作佛事眾生應以此緣得入律行有",
    "X05n0232_007:0805c10": "以夢幻影響鏡中像水中月熱時燄如是等喻而",
    "X05n0232_007:0805c11": "作佛事有以音聲語言文字而作佛事或有清淨",
    "X05n0232_007:0805c12": "佛土寂寞無言無說無示無識無作無為而作佛",
    "X05n0232_007:0805c13": "事如是阿難諸佛威儀進止諸所施為無非佛事",
    "X05n0232_007:0805c14": "阿難有此四魔八萬四千諸煩惱門而諸眾生為",
    "X05n0232_007:0805c15": "之疲勞諸佛即以此法而作佛事是名入一切諸",
    "X05n0232_007:0805c16": "佛法門菩薩入此門者若見一切淨好佛土不以",
    "X05n0232_007:0805c17": "為喜不貪不高若見一切不淨佛土不以為憂不",
    "X05n0232_007:0805c18": "礙不沒今疏但撮略引耳然生公云若投藥失所",
    "X05n0232_007:0805c19": "則藥反為毒矣苟日得會毒為藥也是以大聖之",
    "X05n0232_007:0805c20": "為心病醫王觸事皆是法之良藥也苟達其會眾",
    "X05n0232_007:0805c21": "事皆畢矣菩薩既入此門便知佛土本是就應之",
    "X05n0232_007:0805c22": "義好惡者在彼於我豈有異哉所貴唯應但歎應",
    "X05n0232_007:0805c23": "生之奇耳。",
    "X05n0232_007:0805c24": "▲又十卷楞伽第四云大慧非一切佛土言語說法",
    "X05n0232_007:0806a01": "故有佛國土直視不瞬口無言說名為說法乃至云",
    "X05n0232_007:0806a02": "有佛國土動身名說。",
    "X05n0232_007:0806a03": "又十卷楞伽者文言稍博大旨無殊四卷若四卷",
    "X05n0232_007:0806a04": "經當其第二大慧白佛言世尊非言說有性有一",
    "X05n0232_007:0806a05": "切性耶世尊若無性者言說不生世尊是故言說",
    "X05n0232_007:0806a06": "有性有一切性佛告大慧無性而作言說謂兔角",
    "X05n0232_007:0806a07": "龜毛等世間現言說又云大慧非一切剎土有言",
    "X05n0232_007:0806a08": "說言說者是作相耳或有佛剎瞻視顯法或有作",
    "X05n0232_007:0806a09": "相或有揚眉或有動睛或歎或欠或謦咳或念剎",
    "X05n0232_007:0806a10": "土或動搖大慧如瞻視及香積世界普賢如來國",
    "X05n0232_007:0806a11": "土但以瞻視令諸菩薩得無生法忍及殊勝三昧",
    "X05n0232_007:0806a12": "是故非言說有性有一切性大慧見此世界蚊蚋",
    "X05n0232_007:0806a13": "蟲蟻是等眾生無有言說而各辨事釋曰以上所",
    "X05n0232_007:0806a14": "引證知皆教然楞伽意兼欲遣言反遣諸法思之",
    "X05n0232_007:0806a15": "可知十卷經中大同於此。",
    "X05n0232_007:0806a16": "▲又香積世界飡香飯而三昧顯極樂佛國聽風柯",
    "X05n0232_007:0806a17": "而正念成絲竹可以傳心目擊以之存道。",
    "X05n0232_007:0806a18": "又香積下第二結釋大意於中三初引例總收次",
    "X05n0232_007:0806a19": "結成說聽後況出一乘今初含有內外言香積世",
    "X05n0232_007:0806a20": "界飡香飯而三昧顯者亦是淨名經意而是香積",
    "X05n0232_007:0806a21": "品中又與前文影略前說色觸等今辨香之與味",
    "X05n0232_007:0806a22": "欲今六塵皆作佛事故經云爾時維摩詰問眾香",
    "X05n0232_007:0806a23": "菩薩香積如來以何說法彼菩薩曰我土如來無",
    "X05n0232_007:0806a24": "文字說但以眾香令諸天人得入律行菩薩各各",
    "X05n0232_007:0806b01": "坐香樹下聞斯妙香即獲一切德藏三昧得是三",
    "X05n0232_007:0806b02": "昧者菩薩所有功德皆悉具足釋曰此即以香顯",
    "X05n0232_007:0806b03": "三昧也又前文云與諸菩薩方共坐食有諸天子",
    "X05n0232_007:0806b04": "皆號香嚴悉發阿耨多羅三藐三菩提心即食味",
    "X05n0232_007:0806b05": "之益也又下菩薩品中明飯久如當消云未入正",
    "X05n0232_007:0806b06": "位食此飯者得入正位然後乃消又云已發大乘",
    "X05n0232_007:0806b07": "意食此飯者得無生忍然後乃消釋曰此即味為",
    "X05n0232_007:0806b08": "佛事故疏統收經意合二處經文也言極樂國土",
    "X05n0232_007:0806b09": "聽風柯而正念成者即阿彌陀經經云舍利弗極",
    "X05n0232_007:0806b10": "樂國土微風吹動諸寶行樹及寶羅網出微妙音",
    "X05n0232_007:0806b11": "譬如百千種樂同時俱作聞是音者皆自然生念",
    "X05n0232_007:0806b12": "佛念法念僧之心舍利弗極樂國土成就如是功",
    "X05n0232_007:0806b13": "德莊嚴以經對疏文義可知言絲竹可以傳心者",
    "X05n0232_007:0806b14": "即史記中事含其多事謂漏月傳意於秦王脫荊",
    "X05n0232_007:0806b15": "軻之手相如調文君之女終獲隨車況帝釋有法",
    "X05n0232_007:0806b16": "樂之臣馬鳴有和羅之伎皆絲竹傳心也言目擊",
    "X05n0232_007:0806b17": "以之存道者即莊子中事夫子欲見溫伯雪子久",
    "X05n0232_007:0806b18": "而不見及見寂無一言及出子路恠而問曰吾子",
    "X05n0232_007:0806b19": "欲見溫伯雪子久矣何以寂無一言子曰若斯人",
    "X05n0232_007:0806b20": "者目擊而道存亦不可以容聲者矣。",
    "X05n0232_007:0806b21": "▲既語默視瞬皆說則見聞覺知盡聽苟能得法契",
    "X05n0232_007:0806b22": "神何必要因言說。",
    "X05n0232_007:0806b23": "既語默下第二結成說聽語默視瞬皆說結前也",
    "X05n0232_007:0806b24": "見聞覺知盡聽顯後義也覺収鼻舌身之三根上",
    "X05n0232_007:0806c01": "既六塵皆說今則六根皆聽苟能下釋其聽義上",
    "X05n0232_007:0806c02": "則但能顯法為說此則但能得法為聽也。",
    "X05n0232_007:0806c03": "▲況華嚴性海雲臺寶網同演妙音毛孔光明皆能",
    "X05n0232_007:0806c04": "說法。",
    "X05n0232_007:0806c05": "況華嚴下第三況出一乘上通三乘內外皆有此",
    "X05n0232_007:0806c06": "理況復華嚴一乘圓宗何法非教於中四節一明",
    "X05n0232_007:0806c07": "事物說法言雲臺寶網者即十地經爾時世尊從",
    "X05n0232_007:0806c08": "眉間出清淨光明乃至云又亦照此娑婆世界佛",
    "X05n0232_007:0806c09": "及大眾並金剛藏菩薩身師子座已於上虗空中",
    "X05n0232_007:0806c10": "成大光明雲網臺時光臺中以諸佛威神力故而",
    "X05n0232_007:0806c11": "說頌言佛無等等如虗空十方無量勝功德人間",
    "X05n0232_007:0806c12": "最勝世中上釋師子法加於彼等即其文也又寶",
    "X05n0232_007:0806c13": "網者第一經云其師子座摩尼為臺蓮華為網下",
    "X05n0232_007:0806c14": "云復以諸佛威神所持演說如來廣大境界亦其",
    "X05n0232_007:0806c15": "文也又言雲者第六經初於一切供養具雲中自",
    "X05n0232_007:0806c16": "然出聲說等言毛孔光明皆能說法者即上十地",
    "X05n0232_007:0806c17": "經亦光明說又第九地云或時心欲放大光明演",
    "X05n0232_007:0806c18": "說法門或時心欲於其身上一一毛孔皆演法音",
    "X05n0232_007:0806c19": "又現相品云爾時諸菩薩光明中同時發聲說此",
    "X05n0232_007:0806c20": "頌言諸光明中出妙音普遍十方一切國演說佛",
    "X05n0232_007:0806c21": "子諸功德能入菩提之妙道等又法界品初諸來",
    "X05n0232_007:0806c22": "菩薩下方菩薩名破一切障勇猛智王與世界海",
    "X05n0232_007:0806c23": "微塵數菩薩俱來向佛所於一切毛孔中出說一",
    "X05n0232_007:0806c24": "切眾生語言海音聲雲出說一切三世菩薩修行",
    "X05n0232_007:0807a01": "方便海音聲雲等其文非一。",
    "X05n0232_007:0807a02": "▲華香雲樹即法界之法門。",
    "X05n0232_007:0807a03": "華香雲樹等者第二明即事是法更何論說以有",
    "X05n0232_007:0807a04": "託事顯法生解門故。",
    "X05n0232_007:0807a05": "▲剎土眾生本十身之正體于何非教耶。",
    "X05n0232_007:0807a06": "剎土眾生者第三明即事是能說人何但顯法剎",
    "X05n0232_007:0807a07": "土即國土身眾生即眾生身十身略舉其二以二",
    "X05n0232_007:0807a08": "是劣尚即十身況餘勝者於何非教者結成尚即",
    "X05n0232_007:0807a09": "能說況非教體。",
    "X05n0232_007:0807a10": "▲下云剎說眾生說三世一切說又云一切世間諸",
    "X05n0232_007:0807a11": "境界皆悉能令轉法輪等其文非一。",
    "X05n0232_007:0807a12": "下云下第四引證初引普賢行品如前教緣中釋。",
    "X05n0232_007:0807a13": "▲第六攝境唯心體者總収前五並不離識。",
    "X05n0232_007:0807a14": "第六攝境唯心體等者疏文分二先總明後然有",
    "X05n0232_007:0807a15": "下開章別釋前中亦二先正明後引證今初前之",
    "X05n0232_007:0807a16": "五體皆心所變心外無法如聲是色即二所現影",
    "X05n0232_007:0807a17": "況依聲上假立名等其教所詮及諸法顯義並離",
    "X05n0232_007:0807a18": "心無體。",
    "X05n0232_007:0807a19": "▲唯識等云一切所有唯心現故起信亦云依一心",
    "X05n0232_007:0807a20": "法有二種門一心真如門二心生滅門然此二門皆",
    "X05n0232_007:0807a21": "各總攝一切法以此二門不相離故梵行品云知一",
    "X05n0232_007:0807a22": "切法即心自性故唯心現。",
    "X05n0232_007:0807a23": "唯識等云下第二引證此引三文含於四教初引",
    "X05n0232_007:0807a24": "唯識即是初教故彼論名成唯識者唯遮外境識",
    "X05n0232_007:0807b01": "表內心離識之外更無別法彼引多教成立唯識",
    "X05n0232_007:0807b02": "亦引華嚴廣如彼論而言等者等有二意一等餘",
    "X05n0232_007:0807b03": "論二等餘經今初謂瑜伽雜集攝大乘等故無性",
    "X05n0232_007:0807b04": "攝論第四云論曰其有未得真智覺者於唯識中",
    "X05n0232_007:0807b05": "云何比知由教及理應可比知此中教者如十地",
    "X05n0232_007:0807b06": "經薄伽梵說如是三界皆唯有心又薄伽梵解深",
    "X05n0232_007:0807b07": "密經亦如是說釋論中云十地經者於彼經中宣",
    "X05n0232_007:0807b08": "說菩薩十種地義此即安立十地行相名句文身",
    "X05n0232_007:0807b09": "識所變現聚集為體謂彼聖者金剛藏識所變影",
    "X05n0232_007:0807b10": "像為增上緣聞者身中識上影現似彼法門如是",
    "X05n0232_007:0807b11": "展轉傳來于今說名為教故諸論皆引華嚴成立",
    "X05n0232_007:0807b12": "唯識即是第六地中一心所攝門經云佛子三界",
    "X05n0232_007:0807b13": "所有唯是一心如來於此分別演說十二有支皆",
    "X05n0232_007:0807b14": "依一心如是而立今由諸論皆已引之故疏下引",
    "X05n0232_007:0807b15": "但引梵行二又此等者等取楞伽等經頓教中義",
    "X05n0232_007:0807b16": "八識雖空而說唯識起信亦云下即終教中證此",
    "X05n0232_007:0807b17": "即彼論解釋分中顯示正義之文然其立義分中",
    "X05n0232_007:0807b18": "云摩訶衍者總說有二種云何為二一者法二者",
    "X05n0232_007:0807b19": "義所言法者謂眾生心是心即攝一切世間出世",
    "X05n0232_007:0807b20": "間法依於此心顯示摩訶衍義此即已明唯心義",
    "X05n0232_007:0807b21": "訖今取解釋分顯心性相真妄交徹知是終教按",
    "X05n0232_007:0807b22": "彼論賢首疏云一心者即如來藏心含於二義一",
    "X05n0232_007:0807b23": "約體絕相即真如門二隨緣起滅即生滅門此義",
    "X05n0232_007:0807b24": "至問明品當廣分別今但略證教體是心耳梵行",
    "X05n0232_007:0807c01": "品下即引當經以證圓教唯心知一切法即心自",
    "X05n0232_007:0807c02": "性非但心變而已。",
    "X05n0232_007:0807c03": "▲然有二門一本影相對二說聽全収。",
    "X05n0232_007:0807c04": "然有下開章別釋中先開章後別釋。",
    "X05n0232_007:0807c05": "▲前中通就諸教以成四句。",
    "X05n0232_007:0807c06": "▲一唯本無影謂即小乘不知唯識故。",
    "X05n0232_007:0807c07": "釋中初釋本影中四句為四。",
    "X05n0232_007:0807c08": "▲二亦本亦影謂大乘初教謂佛自宣說若文若義",
    "X05n0232_007:0807c09": "皆是如來妙觀察智相應淨識之所顯現名本質",
    "X05n0232_007:0807c10": "教。",
    "X05n0232_007:0807c11": "第二句中分二先正明俱有後明聚集顯現前中",
    "X05n0232_007:0807c12": "亦二先引佛地論各別成立後引二十唯識雙證",
    "X05n0232_007:0807c13": "前義前中初即如來實有說法故名本質文通六",
    "X05n0232_007:0807c14": "文義通十義皆是已下顯文義本因位說聽由於",
    "X05n0232_007:0807c15": "意識故果位中亦唯意識故云妙觀察智相應淨",
    "X05n0232_007:0807c16": "識以果位中智強識劣故說此識與智相應此智",
    "X05n0232_007:0807c17": "能於大眾會中雨大法雨故能說法智所依王即",
    "X05n0232_007:0807c18": "是第六故云淨識之所顯現而言淨者純無漏故",
    "X05n0232_007:0807c19": "唯識疏云既無漏心現即真無漏文義為體是故",
    "X05n0232_007:0807c20": "世尊實有說法言不說者是密意說。",
    "X05n0232_007:0807c21": "▲故佛地論第一云有義聞者善根本願增上緣力",
    "X05n0232_007:0807c22": "如來識上文義相生此文義相是佛利他善根所起",
    "X05n0232_007:0807c23": "名為佛說。",
    "X05n0232_007:0807c24": "故佛地論第一云有義下引證可知。",
    "X05n0232_007:0808a01": "▲若聞者識上所變文義名為影像。",
    "X05n0232_007:0808a02": "▲佛地論云如來慈悲本願增上緣力聞者識上文",
    "X05n0232_007:0808a03": "義相生。",
    "X05n0232_007:0808a04": "▲此文義相雖親依自善根力起而就強緣名為佛",
    "X05n0232_007:0808a05": "說。",
    "X05n0232_007:0808a06": "若聞者識上下明影像教託佛本質自心變故有",
    "X05n0232_007:0808a07": "漏心變則名等有漏佛地論下引證有影亦是前",
    "X05n0232_007:0808a08": "卷以佛為緣自心影像文義為果此文義相下釋",
    "X05n0232_007:0808a09": "妨若爾是自心變何名佛說故彼釋云自善為因",
    "X05n0232_007:0808a10": "佛力為緣影像為果今從於緣名佛說耳。",
    "X05n0232_007:0808a11": "▲故二十唯識論云展轉增上力二識成決定。",
    "X05n0232_007:0808a12": "▲護法論師等皆立此義。",
    "X05n0232_007:0808a13": "故二十唯識下第二引二十唯識論雙證前二則",
    "X05n0232_007:0808a14": "本質影像二教齊有謂若聞者為增上緣則佛心",
    "X05n0232_007:0808a15": "相生若像為增上緣則聞者相生故云展轉增上",
    "X05n0232_007:0808a16": "力如來之識及聞者識名為二識決定成立本影",
    "X05n0232_007:0808a17": "之教言護法論師等者唯識諸師皆同此立故大",
    "X05n0232_007:0808a18": "乘疏云然此論主無不說法故取此解。",
    "X05n0232_007:0808a19": "▲然云文義相生復說五心集現謂如說諸行無常",
    "X05n0232_007:0808a20": "即有四聲四字四名一句及所詮義此十四相於聞",
    "X05n0232_007:0808a21": "者識上聚集顯現。",
    "X05n0232_007:0808a22": "▲然西方多釋今略舉其一謂如說諸字有率爾尋",
    "X05n0232_007:0808a23": "求二心然未定知諸事所屬無決定心次說行字由",
    "X05n0232_007:0808a24": "先熏習連帶解生有三心起謂率爾尋求決定以決",
    "X05n0232_007:0808b01": "定知諸字所屬一切行故聞諸行字雖知自性然未",
    "X05n0232_007:0808b02": "知義為令知義復說無字但有二心謂率爾尋求未",
    "X05n0232_007:0808b03": "有決定以未定知無字所屬後說常字由前字力展",
    "X05n0232_007:0808b04": "轉熏習連後字生具起五心謂率爾尋求決定染淨",
    "X05n0232_007:0808b05": "等流於最後時四字周圓方能解義總十二心初二",
    "X05n0232_007:0808b06": "次三次二後五故有十四相義如前說餘如別章。",
    "X05n0232_007:0808b07": "然云文義等者第二明聚集顯現於中二先總明",
    "X05n0232_007:0808b08": "聚集之相後然西方下別釋五心多少言然西方",
    "X05n0232_007:0808b09": "多釋者相傳略有四解今疏即是第一唯識疏中",
    "X05n0232_007:0808b10": "亦唯此解斯乃總意故疏存之別有三師一云說",
    "X05n0232_007:0808b11": "諸字時率爾耳識同時意識但緣其聲是現量故",
    "X05n0232_007:0808b12": "尋求心中唯尋耳識所緣境故亦但緣聲不緣字",
    "X05n0232_007:0808b13": "名此之一心所變聲上雖有字名如生等相而不",
    "X05n0232_007:0808b14": "緣之至決定心緣聲字名有三相現說行字時率",
    "X05n0232_007:0808b15": "爾耳識同時意識及尋求心亦但緣聲至決定心",
    "X05n0232_007:0808b16": "緣聲字名有六相現謂前二字各有三故說無字",
    "X05n0232_007:0808b17": "時率爾耳識同時意識及尋求心亦但緣聲至決",
    "X05n0232_007:0808b18": "定心緣聲字名有九相現前之三字皆有聲字名",
    "X05n0232_007:0808b19": "故說常字時率爾耳識同時意識及尋求心亦但",
    "X05n0232_007:0808b20": "緣聲至決定心緣聲字名經十二心有十四相謂",
    "X05n0232_007:0808b21": "四聲四字四名並句及義名為聚集若不散亂起",
    "X05n0232_007:0808b22": "染淨心及等流心若散亂時生心不定一云率爾",
    "X05n0232_007:0808b23": "耳識同時意識但緣於聲是現量故尋求心中緣",
    "X05n0232_007:0808b24": "聲字名非現量故由此極少經十二心有三六九",
    "X05n0232_007:0808c01": "十四相現名為聚集若不散亂決定心生若散亂",
    "X05n0232_007:0808c02": "時心生不定一云率爾耳識但緣於聲同時意識",
    "X05n0232_007:0808c03": "緣聲字名若爾者尋求意識尋何等名此中曲有",
    "X05n0232_007:0808c04": "二解一云四率爾耳識先緣其聲四同時意識緣",
    "X05n0232_007:0808c05": "聲字名是其現量以緣常聲時不緣諸等聲及字",
    "X05n0232_007:0808c06": "名故五識同時意識隨聲等皆現量故四尋求心",
    "X05n0232_007:0808c07": "方得圓滿經十二心有三六九十四相現名為聚",
    "X05n0232_007:0808c08": "集一云同時意識容非現量得緣過去經於八心",
    "X05n0232_007:0808c09": "四率爾耳識四同時意識有三六九十四相現名",
    "X05n0232_007:0808c10": "為聚集問同時意識既是現量何得緣字名耶答",
    "X05n0232_007:0808c11": "現量亦緣名等自相如理門論說不緣者不緣名",
    "X05n0232_007:0808c12": "義相繫屬故上約諸行無常說若法華中約諸惡",
    "X05n0232_007:0808c13": "者莫作然五字一句則具一百五相謂諸字有二",
    "X05n0232_007:0808c14": "相謂字及名惡字時七相者字時十六相莫字時",
    "X05n0232_007:0808c15": "三十相作字時五十相故成一百五相百法疏亦",
    "X05n0232_007:0808c16": "說此義言其五心初後通六識中三唯意識又前",
    "X05n0232_007:0808c17": "三是無記後二通善惡又率爾五識後必有尋求",
    "X05n0232_007:0808c18": "尋求心後或散或不散散即復起率爾識不散即",
    "X05n0232_007:0808c19": "起第三決定乃至等流又意識率爾自有二種一",
    "X05n0232_007:0808c20": "五識同時率爾意識緣現在境二獨頭率爾意識",
    "X05n0232_007:0808c21": "唯緣過去此中且說同時餘義廣如別章然此皆",
    "X05n0232_007:0808c22": "約未自在位以顯五心聚集顯現若自在位於一",
    "X05n0232_007:0808c23": "念中具足顯現如理思之言次說行字時由先熏",
    "X05n0232_007:0808c24": "習字時無常二字亦在未來其諸一字雖流過去",
    "X05n0232_007:0809a01": "現無本質由薰習力唯識變力仍於此念說行字",
    "X05n0232_007:0809a02": "時心上顯現下言連帶准此可思。",
    "X05n0232_007:0809a03": "▲三唯影無本謂大乘實教離眾生心佛果無有色",
    "X05n0232_007:0809a04": "聲功德唯有如如及如如智獨存大悲大智為增上",
    "X05n0232_007:0809a05": "緣令彼所化根熟眾生心中現佛色聲說法是故聖",
    "X05n0232_007:0809a06": "教唯是眾生心中影像夜摩偈云諸佛無有法佛於",
    "X05n0232_007:0809a07": "何有說但隨其自心謂說如是法龍軍堅慧諸論師",
    "X05n0232_007:0809a08": "等並立此義。",
    "X05n0232_007:0809a09": "三唯影無本者唯識論疏指無性論作如是說不",
    "X05n0232_007:0809a10": "取為正。",
    "X05n0232_007:0809a11": "▲四非本非影如頓教說非直心外無佛色聲眾生",
    "X05n0232_007:0809a12": "心內影像亦空性本離故亡言絕慮即無教之教耳",
    "X05n0232_007:0809a13": "須彌偈云法性本空寂無取亦無見性空即是佛不",
    "X05n0232_007:0809a14": "可得思量淨名云夫說法者無說無示其聽法者無",
    "X05n0232_007:0809a15": "聞無得龍樹等宗多立此義。",
    "X05n0232_007:0809a16": "龍樹等宗多立此義者等取頓教般若言多立者",
    "X05n0232_007:0809a17": "不必全爾有三觀故此但明空之一義故。",
    "X05n0232_007:0809a18": "▲此前四說總合為一圓融無礙自淺至深攝眾生",
    "X05n0232_007:0809a19": "故。",
    "X05n0232_007:0809a20": "此前四說下融為一味方順圓宗若約攝生則淺",
    "X05n0232_007:0809a21": "深有異。",
    "X05n0232_007:0809a22": "▲第二說聽全收中成二四句。",
    "X05n0232_007:0809a23": "第二說聽全收等者文中有三初標次釋後結融",
    "X05n0232_007:0809a24": "通今初標中所以成二四句者以真心融三則似",
    "X05n0232_007:0809b01": "事理無礙故須分之。",
    "X05n0232_007:0809b02": "▲一約同教以成四句謂一佛真心外無別眾生以",
    "X05n0232_007:0809b03": "眾生真心即佛真心故則唯說無聽故所說教唯佛",
    "X05n0232_007:0809b04": "所現二眾生心外更無別佛以佛真心即眾生真心",
    "X05n0232_007:0809b05": "故則唯聽無說故所說教即眾生自現梵行品云知",
    "X05n0232_007:0809b06": "一切法即心自性等三佛真心現時不礙眾生真心",
    "X05n0232_007:0809b07": "現故說聽雙存二教齊立四佛即眾生故非佛眾生",
    "X05n0232_007:0809b08": "即佛故非眾生互奪雙亡則聽說斯寂故淨名云夫",
    "X05n0232_007:0809b09": "說法者無說無示其聽法者無聞無得。",
    "X05n0232_007:0809b10": "初同教中初二句但以生佛同一真心故互相收",
    "X05n0232_007:0809b11": "三即互不相礙故得雙存四乃互相即故所以相",
    "X05n0232_007:0809b12": "泯並易可知。",
    "X05n0232_007:0809b13": "▲二約別教以明四句謂由不壞相生佛互在故。",
    "X05n0232_007:0809b14": "二約別教等者別教四句則唯約事事無礙由生",
    "X05n0232_007:0809b15": "佛兩相宛然互相在故亦可前是相即門後是相",
    "X05n0232_007:0809b16": "入門以前相即門中含事理無礙故且名同教耳。",
    "X05n0232_007:0809b17": "▲一眾生全在佛中故則果門攝法無遺生尚在佛",
    "X05n0232_007:0809b18": "心中況所說教不唯佛現。",
    "X05n0232_007:0809b19": "一眾生等者第一句有二先正立後引證今初此",
    "X05n0232_007:0809b20": "以佛果稱性故攝法無遺無有一法出法性故全",
    "X05n0232_007:0809b21": "性為佛故無法不攝。",
    "X05n0232_007:0809b22": "▲故出現品云如來成正覺時於其身中普見一切",
    "X05n0232_007:0809b23": "眾生成正覺乃至普見一切眾生入涅槃。",
    "X05n0232_007:0809b24": "故出現下後引證也初引當經如前已解至下本",
    "X05n0232_007:0809c01": "文重明。",
    "X05n0232_007:0809c02": "▲又佛性論第二如來藏品云一切眾生悉在如來",
    "X05n0232_007:0809c03": "智內故名為藏以如如智稱如如境故一切眾生決",
    "X05n0232_007:0809c04": "定無有出如如境者並為如來之所攝持故名所藏",
    "X05n0232_007:0809c05": "眾生為如來藏。",
    "X05n0232_007:0809c06": "次又佛性下引論然此品中說如來藏乃有三義",
    "X05n0232_007:0809c07": "今是其一言三義者論云復次如來藏義有三種",
    "X05n0232_007:0809c08": "應知何者為三一所攝藏二隱覆藏三能攝藏此",
    "X05n0232_007:0809c09": "即第一所攝藏也以為如來之所攝故名如來藏",
    "X05n0232_007:0809c10": "故彼論云一所攝名藏者佛說約住自性如如一",
    "X05n0232_007:0809c11": "切眾生是如來藏言如如者有二義一如如智二",
    "X05n0232_007:0809c12": "如如境並不倒故名如如言如來者約從自性來",
    "X05n0232_007:0809c13": "至至得是名如來故如來性雖因名應得果名至",
    "X05n0232_007:0809c14": "得其體不二但由清濁有異在因時為違二空故",
    "X05n0232_007:0809c15": "起無明而為煩惱所雜故名為染濁雖未即顯必",
    "X05n0232_007:0809c16": "當可現故名應得若至果時與二空合無復惑累",
    "X05n0232_007:0809c17": "煩惱不染說名為清果已顯現故名至得譬如水",
    "X05n0232_007:0809c18": "性體非清濁但由穢不穢故有清濁名應得至得",
    "X05n0232_007:0809c19": "二種亦爾云云所言藏者一切眾生等與疏全同",
    "X05n0232_007:0809c20": "次下論即云復次藏有三種一顯正境無比離如",
    "X05n0232_007:0809c21": "如境無別一境出此境故二顯正行無比離此智",
    "X05n0232_007:0809c22": "外無別勝智過此智故三為現正果無比無別一",
    "X05n0232_007:0809c23": "果過此果故故曰無此由此果能攝藏一切眾生",
    "X05n0232_007:0809c24": "故說眾生為如來藏疏中所引但取佛含眾生之",
    "X05n0232_007:0810a01": "義故略引其中間耳下略引二藏二隱覆為藏者",
    "X05n0232_007:0810a02": "道前為煩惱覆眾生不見故三能攝為藏者果地",
    "X05n0232_007:0810a03": "一切功德應得性時攝之已盡故今取果攝故亦",
    "X05n0232_007:0810a04": "不引後之二藏。",
    "X05n0232_007:0810a05": "▲又下出現品中明三世劫剎眾生所有心念根欲",
    "X05n0232_007:0810a06": "尚皆一身頓現。",
    "X05n0232_007:0810a07": "▲況佛智廣大同虗空耶。",
    "X05n0232_007:0810a08": "又下出現下三又引當經況出攝聽諸法皆攝何",
    "X05n0232_007:0810a09": "獨聽法眾生於中又二重舉況一明一身頓攝況",
    "X05n0232_007:0810a10": "於眾生二明智廣同空一切本居智內何用攝耶",
    "X05n0232_007:0810a11": "然第一文即出現偈云如三世劫剎眾生所有心",
    "X05n0232_007:0810a12": "念及根欲如是數等身皆現是故正覺名無量今",
    "X05n0232_007:0810a13": "疏上二句但略如及二字耳言尚皆一身頓現者",
    "X05n0232_007:0810a14": "即長行中意經云如來成正覺時以一相方便入",
    "X05n0232_007:0810a15": "善覺智三昧入已於一成正覺廣大身現一切眾",
    "X05n0232_007:0810a16": "生數等身住於身中如一成正覺廣大身一切成",
    "X05n0232_007:0810a17": "正覺廣大身悉亦如是然彼經長行以身攝身偈",
    "X05n0232_007:0810a18": "頌明其總攝今取長行之一身對偈中之廣攝以",
    "X05n0232_007:0810a19": "顯難思耳故言尚皆一身頓現此一尚字即是舉",
    "X05n0232_007:0810a20": "況一身總攝況聽法人況佛智下復舉況更彰廣",
    "X05n0232_007:0810a21": "大即第八十經普賢讚佛偈初經云佛智廣大同",
    "X05n0232_007:0810a22": "虗空普遍一切眾生心悉了世間諸妄想不起種",
    "X05n0232_007:0810a23": "種異分別今疏引者意通前半正取大智以況一",
    "X05n0232_007:0810a24": "身故但引初一句而已。",
    "X05n0232_007:0810b01": "▲二佛在眾生心中故則因門攝法無遺佛尚在於",
    "X05n0232_007:0810b02": "心中況所說教非眾生心現。",
    "X05n0232_007:0810b03": "二佛在眾生等者眾生即因因稱法界法界攝法",
    "X05n0232_007:0810b04": "無遺故眾生亦攝無遺矣。",
    "X05n0232_007:0810b05": "▲故出現品云菩薩摩訶薩應智自心念念常有佛",
    "X05n0232_007:0810b06": "成正覺何以故諸佛如來不離此心成正覺故如自",
    "X05n0232_007:0810b07": "心一切眾生心亦復如是悉有佛正覺。",
    "X05n0232_007:0810b08": "次故出現下引證。",
    "X05n0232_007:0810b09": "▲此明佛證眾生心中真如成佛故本覺無異以始",
    "X05n0232_007:0810b10": "同本總在眾生心中從體起用應化身時即是眾生",
    "X05n0232_007:0810b11": "心中真如用大更無別佛如起信中多明此義而是",
    "X05n0232_007:0810b12": "自心體用今以此經心佛眾生無差別故佛證眾生",
    "X05n0232_007:0810b13": "之體用眾生之用。",
    "X05n0232_007:0810b14": "後此明佛證下解釋謂如來何以不離生心釋云",
    "X05n0232_007:0810b15": "眾生心真如是佛所證故若爾但是平等之理何",
    "X05n0232_007:0810b16": "足為玄故復次云本覺無異故謂佛本覺與眾生",
    "X05n0232_007:0810b17": "本覺無有二體同一覺故本覺即法身故法身同",
    "X05n0232_007:0810b18": "故若爾法身體同眾生未證佛證法身復何相預",
    "X05n0232_007:0810b19": "故次云以始同本總在眾生心中謂起信既言始",
    "X05n0232_007:0810b20": "覺同本覺無復始本之異生佛本覺既同今佛始",
    "X05n0232_007:0810b21": "同本時全同眾生本覺故全在眾生心中矣復有",
    "X05n0232_007:0810b22": "問云約體雖同相明自別豈得全同故次云從體",
    "X05n0232_007:0810b23": "起用用不異體體既眾生之體用豈離於眾生故",
    "X05n0232_007:0810b24": "依體起用即是眾生心中真如用大更無別佛若",
    "X05n0232_007:0810c01": "爾起信論中已有此義何以獨名華嚴為別教耶",
    "X05n0232_007:0810c02": "故次釋言起信雖明始本不二三大攸同而是自",
    "X05n0232_007:0810c03": "心各各修證不言生佛二互全收是則用起信之",
    "X05n0232_007:0810c04": "文成華嚴之義妙之至也疏文可知。",
    "X05n0232_007:0810c05": "▲三由前生佛互相在時各實非虗則因果交徹隨",
    "X05n0232_007:0810c06": "一聖教全在二心。",
    "X05n0232_007:0810c07": "三由前生佛互相在下但合前二並實非虗成此",
    "X05n0232_007:0810c08": "句耳謂初佛攝時生即全攝無前無後故實非虗",
    "X05n0232_007:0810c09": "生攝非虗教在生心佛攝非虗教在佛心耳。",
    "X05n0232_007:0810c10": "▲故眾生心中佛為佛心中眾生說法佛心中眾生",
    "X05n0232_007:0810c11": "聽眾生心中佛說法。",
    "X05n0232_007:0810c12": "故眾生心中佛下顯雙存相謂雖雙互相攝不妨",
    "X05n0232_007:0810c13": "說聽宛然在文似隱義極分明請以喻況略舉二",
    "X05n0232_007:0810c14": "喻一者如一明鏡師弟同對說聽以師取之即是",
    "X05n0232_007:0810c15": "師鏡弟子取之是弟子鏡鏡喻一心師弟喻生佛",
    "X05n0232_007:0810c16": "是謂弟子鏡中和尚為和尚鏡中弟子說法和尚",
    "X05n0232_007:0810c17": "鏡中弟子聽弟子鏡中和尚說法諸有智識請詳",
    "X05n0232_007:0810c18": "斯喻此喻猶恐未曉又如水乳和同一處而互為",
    "X05n0232_007:0810c19": "能和所和且順說聽以能和為說所和為聽且將",
    "X05n0232_007:0810c20": "水喻於佛乳喻眾生應言乳中之水和水中之乳",
    "X05n0232_007:0810c21": "水中之乳受乳中之水雖同一味能所宛然雖能",
    "X05n0232_007:0810c22": "所宛然而互相在相遍相攝思以准之更消疏文",
    "X05n0232_007:0810c23": "眾生心中佛者此明眾生稱性普周而佛不壞相",
    "X05n0232_007:0810c24": "在眾生心內言為佛心中眾生說法者此明佛心",
    "X05n0232_007:0811a01": "稱性普周而眾生不壞相在佛心內也但明能說",
    "X05n0232_007:0811a02": "之佛即是眾生心中佛但語聽法眾生即是佛心",
    "X05n0232_007:0811a03": "中眾生下對反上更無別理但說聽之異耳。",
    "X05n0232_007:0811a04": "▲四由生全在佛則同佛非生佛全在生則同生非",
    "X05n0232_007:0811a05": "佛兩相形奪二位齊融則隨一聖教俱非二心則佛",
    "X05n0232_007:0811a06": "心中眾生生無聽眾生心中佛無說。",
    "X05n0232_007:0811a07": "▲是以賢首品云因緣所生無有生諸佛法身非是",
    "X05n0232_007:0811a08": "身又偈讚品云如來不說法亦不度眾生大般若四",
    "X05n0232_007:0811a09": "百二十五云我從得道來不說一字汝亦不聞等。",
    "X05n0232_007:0811a10": "四由生全在等者此句雙泯義更易了於中先正",
    "X05n0232_007:0811a11": "明是以賢首下引證即第十五經但證第四雙非",
    "X05n0232_007:0811a12": "之義因緣所生無有生生泯也諸佛法身非是身",
    "X05n0232_007:0811a13": "佛泯也下半云法性常住如虗空以說其義光如",
    "X05n0232_007:0811a14": "是正要前二句故不引此耳又偈讚品亦證雙非",
    "X05n0232_007:0811a15": "大般若文前已釋竟。",
    "X05n0232_007:0811a16": "▲是故此四於一聖教圓融無礙方為究竟甚深唯",
    "X05n0232_007:0811a17": "識道理。",
    "X05n0232_007:0811a18": "是故此四下總結融通隨舉一句即須具四故隨",
    "X05n0232_007:0811a19": "一文一句若大若小必具此四攝理周圓。",
    "X05n0232_007:0811a20": "▲第七會緣入實體者前來六門同入一實故。",
    "X05n0232_007:0811a21": "第七會緣入實體等者疏文分二初總明後亦有",
    "X05n0232_007:0811a22": "下開釋。",
    "X05n0232_007:0811a23": "▲亦有二義一以本收末二會相顯性前中以諸聖",
    "X05n0232_007:0811a24": "教從真流故不異於真。",
    "X05n0232_007:0811b01": "▲故攝論中名為真如所流十二分教唯識第十釋",
    "X05n0232_007:0811b02": "勝流真如云謂此真如所流教法於餘教法最為勝",
    "X05n0232_007:0811b03": "故。",
    "X05n0232_007:0811b04": "攝論中下引證此引無性攝論第七梁攝論第十",
    "X05n0232_007:0811b05": "次引唯識第十彼論釋十真如中第三地如彼疏",
    "X05n0232_007:0811b06": "釋云由此地中得於三慧照大乘法觀此法教根",
    "X05n0232_007:0811b07": "本真如名勝流真如或證此如說法勝故。",
    "X05n0232_007:0811b08": "▲彼宗雖不立真如隨緣而說佛正體智證最清淨",
    "X05n0232_007:0811b09": "法界而於後得安立教法名為如流以本收末亦名",
    "X05n0232_007:0811b10": "如為教體。",
    "X05n0232_007:0811b11": "彼宗雖不立下釋妨謂有問言彼宗真如凝然何",
    "X05n0232_007:0811b12": "有流義故疏通云而說佛正體等此中逆順總有",
    "X05n0232_007:0811b13": "四法展轉相依若逆推者此之教法從何而立答",
    "X05n0232_007:0811b14": "從佛後得智立此後得智復依何生由根本智故",
    "X05n0232_007:0811b15": "論云了俗由證真故說為後得此根本智從何而",
    "X05n0232_007:0811b16": "立由冥真如故名真如最為根本若順說者梁論",
    "X05n0232_007:0811b17": "第十釋云真如於一切法中最勝由緣真如起無",
    "X05n0232_007:0811b18": "分別智無分別智是真如所流此智於諸智中最",
    "X05n0232_007:0811b19": "勝由此智流出後得智後得智所生大悲此大悲",
    "X05n0232_007:0811b20": "於一切定中最勝因此大悲如來欲安立正法教",
    "X05n0232_007:0811b21": "濟眾生說大乘十二部經此法是大悲所流此法",
    "X05n0232_007:0811b22": "於一切法中最勝菩薩為得此法一切難行能行",
    "X05n0232_007:0811b23": "難忍能忍由觀此法得入三地在文可知。",
    "X05n0232_007:0811b24": "▲二會相顯性者謂彼一切差別教法從緣無性即",
    "X05n0232_007:0811c01": "是真如是故虗相本盡真性本現。",
    "X05n0232_007:0811c02": "二會相顯性者上說如為教本而教非即如今說",
    "X05n0232_007:0811c03": "教即是如則攝十二分教之相歸即如之性也。",
    "X05n0232_007:0811c04": "▲如來言說皆順於如故金剛三昧經云如我說者",
    "X05n0232_007:0811c05": "義語非文眾生說者文語非義。",
    "X05n0232_007:0811c06": "▲仁王二諦品云大王法輪者法本如應頌如乃至",
    "X05n0232_007:0811c07": "論議如等。",
    "X05n0232_007:0811c08": "如來言說下重釋教即如義上明教從緣生無有",
    "X05n0232_007:0811c09": "自性故教即如今明說主稱如故言教皆如金剛",
    "X05n0232_007:0811c10": "三昧經證成此義言義語者皆契如故下引仁王",
    "X05n0232_007:0811c11": "證成前義言乃至者文中略故若具經云波斯匿",
    "X05n0232_007:0811c12": "王白佛言云何十方諸如來一切菩薩不離文字",
    "X05n0232_007:0811c13": "而行諸法相大王法輪者法本如重頌如授記如",
    "X05n0232_007:0811c14": "不頌偈如無問而自說如戒經如譬喻如法界如",
    "X05n0232_007:0811c15": "本事如方廣如未曾有如論議如是名句味音聲",
    "X05n0232_007:0811c16": "果文字記句一切如若取文字者不行空也大王",
    "X05n0232_007:0811c17": "如如文字修諸佛智母上即經文其中云戒經者",
    "X05n0232_007:0811c18": "即因緣經因事制戒故乃因緣經中一義又言法",
    "X05n0232_007:0811c19": "界如者即本生經界即因義故餘文可知十二分",
    "X05n0232_007:0811c20": "名義十藏品說。",
    "X05n0232_007:0811c21": "▲此經明教即是如不說如皆是教若取說法顯義",
    "X05n0232_007:0811c22": "皆為教體一切法皆如也則無如非教。",
    "X05n0232_007:0811c23": "此經明教即是如下復辨通局謂但言十二分教",
    "X05n0232_007:0811c24": "即如此局在十二若云如即佛教則一切法皆如",
    "X05n0232_007:0812a01": "也則一切皆佛教斯義則通故次疏云若取諸法",
    "X05n0232_007:0812a02": "顯義體即明一切皆教既一切皆如如皆佛教也。",
    "X05n0232_007:0812a03": "▲第八理事無礙體者謂一切教法雖舉體即真不",
    "X05n0232_007:0812a04": "礙十二分等事相宛然顯現雖真如舉體為一切不",
    "X05n0232_007:0812a05": "礙一味湛然平等由如無礙佛之音聲亦順如無礙",
    "X05n0232_007:0812a06": "皆與如智而相應故如前義分齊中廣明。",
    "X05n0232_007:0812a07": "第八理事無礙體等者在文可見。",
    "X05n0232_007:0812a08": "▲第九事事無礙體者文義皆圓。",
    "X05n0232_007:0812a09": "第九事事下疏文分三初雙標次正顯文後例釋",
    "X05n0232_007:0812a10": "義今初雙標文義揀義取文耳。",
    "X05n0232_007:0812a11": "▲文即圓音此中亦具十種玄門現相品云佛演一",
    "X05n0232_007:0812a12": "妙音周聞十方國眾音悉具足法雨皆充遍即同時",
    "X05n0232_007:0812a13": "具足相應體十住品云欲具演說一句法阿僧祇劫",
    "X05n0232_007:0812a14": "無有盡而令文義各不同菩薩以此初發必即廣狹",
    "X05n0232_007:0812a15": "無礙體亦名純離教一句不壞狹也純也文義不同",
    "X05n0232_007:0812a16": "廣也雜也又云於一法中解眾多眾多法中解了一",
    "X05n0232_007:0812a17": "等皆一多相容教也出現品云如來音聲普入一切",
    "X05n0232_007:0812a18": "譬如書字等此亦相入即相容也十住又云一即是",
    "X05n0232_007:0812a19": "多多即一文隨於義義隨文即相即教體出現品云",
    "X05n0232_007:0812a20": "道場皆聞不出眾外各各隨解即隱顯教體也又云",
    "X05n0232_007:0812a21": "如來言音唯是一味隨諸眾生心器異故無量差",
    "X05n0232_007:0812a22": "別亦隱顯教體亦純雜教也又云如來於一語言中",
    "X05n0232_007:0812a23": "演說無邊契經海如善口女等即微細教也阿僧祇",
    "X05n0232_007:0812a24": "品云於彼一一修多羅分別諸法不可說於彼一一",
    "X05n0232_007:0812b01": "諸法中又說諸法不可說等一法既爾餘法亦然交",
    "X05n0232_007:0812b02": "暎重重無盡無盡即帝網教也觸事即法即託事生",
    "X05n0232_007:0812b03": "解教也一念頓演即十世教也如諸會中此方所說",
    "X05n0232_007:0812b04": "十住等十方亦爾即主伴教也若隨說一法門皆有",
    "X05n0232_007:0812b05": "無量修多羅為眷屬等即眷屬教雖不得為主亦是",
    "X05n0232_007:0812b06": "伴類。",
    "X05n0232_007:0812b07": "次文即下正顯文圓文即名句文而言圓音者有",
    "X05n0232_007:0812b08": "二義故一例上名等離聲無體今圓音體文亦依",
    "X05n0232_007:0812b09": "之二者既言圓音則文句皆足方稱圓耳若一直",
    "X05n0232_007:0812b10": "聲音義非正下引諸經成斯教體具十玄門言佛",
    "X05n0232_007:0812b11": "演一妙音等者經文略有三節初則一音周聞但",
    "X05n0232_007:0812b12": "彰其遍次云眾音悉具者即前一音頓具多音理",
    "X05n0232_007:0812b13": "萬類殊音如善口天女三法雨皆遍者則隨一一",
    "X05n0232_007:0812b14": "音具說一切大小權實無盡法門又一一門皆充",
    "X05n0232_007:0812b15": "法界三節已含四義一則展一普周二則一收一",
    "X05n0232_007:0812b16": "切展卷無礙皆悉同時何音何法而不具足彼經",
    "X05n0232_007:0812b17": "次下云一切言詞海一切隨類音一切國土中恒",
    "X05n0232_007:0812b18": "轉無上輪等則重數更多今但引其一偈足顯同",
    "X05n0232_007:0812b19": "時具足言譬如書字等者即如來轉法輪中取意",
    "X05n0232_007:0812b20": "略引故有等言若具引者經云佛子如來法輪悉",
    "X05n0232_007:0812b21": "入一切語言文字而無所住譬如書字普入一切",
    "X05n0232_007:0812b22": "事一切語一切等數一切世間出世間處而無所",
    "X05n0232_007:0812b23": "住如來音聲亦復如是普入一切處一切眾生一",
    "X05n0232_007:0812b24": "切法一切業一切報中而無所住一切眾生種種",
    "X05n0232_007:0812c01": "語言皆悉不離如來法輪何以故言音實相即法",
    "X05n0232_007:0812c02": "輪故佛子菩薩摩訶薩於如來轉法輪應如是知",
    "X05n0232_007:0812c03": "即此經文法喻之中亦自影略故疏取意略引耳",
    "X05n0232_007:0812c04": "言此亦相入即相容也者據所引文即相入義即",
    "X05n0232_007:0812c05": "此相入是一多相容不同門能入名入所入名容",
    "X05n0232_007:0812c06": "能容即所入所容即能入隨義名異容入一義耳",
    "X05n0232_007:0812c07": "言道場皆聞不出眾外者即出現音聲中梵王及",
    "X05n0232_007:0812c08": "眾喻若具引者復次佛子譬如大梵天王住於梵",
    "X05n0232_007:0812c09": "宮出梵音聲一切梵眾靡不皆聞而彼音聲不出",
    "X05n0232_007:0812c10": "眾外諸梵天眾咸生是念大梵天王獨與我語如",
    "X05n0232_007:0812c11": "來妙音亦復如是道場眾會靡不皆聞而其音聲",
    "X05n0232_007:0812c12": "不出眾外何以故根未熟者不應聞故其聞音者",
    "X05n0232_007:0812c13": "皆作是念如來世尊獨為我說佛子如來音聲無",
    "X05n0232_007:0812c14": "出無住而能成就一切事業是為如來音聲第五",
    "X05n0232_007:0812c15": "相釋曰眾會聞者即以根熟為眾內未熟為眾外",
    "X05n0232_007:0812c16": "耳餘則可知應者得聞此即顯也不應不聞斯即",
    "X05n0232_007:0812c17": "隱也各各隨解者聞中復有差別若聞大乘大乘",
    "X05n0232_007:0812c18": "則顯不聞二乘二乘即隱小顯大隱等可知又云",
    "X05n0232_007:0812c19": "如來言音等者即彼次下第六相也經云佛子譬",
    "X05n0232_007:0812c20": "如眾水皆同一味隨器異故水有差別水無念慮",
    "X05n0232_007:0812c21": "亦無分別如來言音亦復如是唯是一味謂解脫",
    "X05n0232_007:0812c22": "味隨諸眾生心器異故無量差別而無念慮亦無",
    "X05n0232_007:0812c23": "分別然此一文證其兩義若取諸器各受互不相",
    "X05n0232_007:0812c24": "知即是隱顯若取一味隨器即是純雜善口天女",
    "X05n0232_007:0813a01": "亦即彼品經云復次佛子譬如自在天王有天婇",
    "X05n0232_007:0813a02": "女名曰善口於其口中出一音聲其聲則與百千",
    "X05n0232_007:0813a03": "種樂而共相應一一樂中復有百千差別音聲佛",
    "X05n0232_007:0813a04": "子彼善口女從口一聲出於如是無量音聲當知",
    "X05n0232_007:0813a05": "如來亦復如是於一音中出無量聲隨諸眾生心",
    "X05n0232_007:0813a06": "樂差別皆悉遍至悉令得解即第四相一中頓具",
    "X05n0232_007:0813a07": "即微細也言阿僧祇品至不可說等者等餘經文",
    "X05n0232_007:0813a08": "經云一一佛法不可說種種清淨不可說出妙音",
    "X05n0232_007:0813a09": "聲不可說轉正法輪不可說於彼一一法輪中演",
    "X05n0232_007:0813a10": "修多羅不可說於彼一一修多羅分別法門不可",
    "X05n0232_007:0813a11": "說於彼一一法門中又說諸法不可說於彼一一",
    "X05n0232_007:0813a12": "諸法中調伏眾生不可說此上經文已有數重而",
    "X05n0232_007:0813a13": "但說一法法法皆爾互入重重故成無盡又彼中",
    "X05n0232_007:0813a14": "云清淨實相不可說說修多羅不可說於彼一一",
    "X05n0232_007:0813a15": "修多羅演說法門不可說於彼一一法門中又說",
    "X05n0232_007:0813a16": "諸法不可說於彼一一諸法中所有決定不可說",
    "X05n0232_007:0813a17": "於彼一一決定中調伏眾生不可說不可言說同",
    "X05n0232_007:0813a18": "類法不可言說同類心不可言說異類法不可言",
    "X05n0232_007:0813a19": "說異類心不可言說異類根不可言說異類語念",
    "X05n0232_007:0813a20": "念於諸所行處調伏眾生不可說等亦是其類也",
    "X05n0232_007:0813a21": "言一念頓演者一念頓演無量劫法何有十世不",
    "X05n0232_007:0813a22": "互相融第五經云樹下諸神剎塵數悉共依於此",
    "X05n0232_007:0813a23": "道場各各如來道樹前念念宣揚解脫門等。",
    "X05n0232_007:0813a24": "▲此且約言說若類通諸法皆為教體即所論義義",
    "X05n0232_007:0813b01": "即普法具十玄門如義分齊。",
    "X05n0232_007:0813b02": "此且約下例文釋義初句結前餘皆釋後。",
    "X05n0232_007:0813b03": "▲第十海印炳現體者如前差別無盡教法皆是如",
    "X05n0232_007:0813b04": "來海印定中同時炳現設所化機亦同緣起炳現定",
    "X05n0232_007:0813b05": "中是故唯以三昧為斯教體如出現品云此約果位",
    "X05n0232_007:0813b06": "若約因位圓信亦得印現賢首品云如是一切皆能",
    "X05n0232_007:0813b07": "現海印三昧威神力。",
    "X05n0232_007:0813b08": "▲以上十門該羅收攝未有一法而非教體然後二",
    "X05n0232_007:0813b09": "門正是經宗融取前八無所遺矣。",
    "X05n0232_007:0813b10": "以上十門下第二總結可知教體門竟。",
    "X05n0232_007:0813b12": "大方廣佛華嚴經疏演義鈔卷第七"
}