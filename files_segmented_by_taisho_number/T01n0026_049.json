{
    "T01n0026_049:0732a15": "中阿含經卷第四十九",
    "T01n0026_049:0732a17": "東晉罽賓三藏瞿曇僧伽提婆譯",
    "T01n0026_049:0732a18": "後誦1 雙品雙品第一有五經第五日誦名後誦有三品半合有三十六經",
    "T01n0026_049:0732a19": "說智阿夷那　　拘樓明聖道",
    "T01n0026_049:0732a20": "東園論小空　　大空最在後",
    "T01n0026_049:0732a21": "187 說智經（一八七）中阿含雙品說智經第一",
    "T01n0026_049:0732a22": "我聞如是：一時，佛遊舍衛國，在勝林給孤",
    "T01n0026_049:0732a23": "獨園。爾時，世尊告諸比丘：「若有比丘來向",
    "T01n0026_049:0732a24": "汝說已所得智，我生已盡，梵行已立，所作已",
    "T01n0026_049:0732a25": "辦，不更受有，知如真者，汝等聞之，當善然",
    "T01n0026_049:0732a26": "可，歡喜奉行。善然可彼，歡喜奉行已，當復",
    "T01n0026_049:0732a27": "如是問彼比丘：『賢者！世尊說五盛陰，色盛",
    "T01n0026_049:0732a28": "陰，覺、想、行、識盛陰。賢者！云何知、云何見此五",
    "T01n0026_049:0732a29": "盛陰，得知無所受，漏盡心解脫耶？』「漏盡比",
    "T01n0026_049:0732b01": "丘得知梵行已立，法者應如是答：『諸賢！色",
    "T01n0026_049:0732b02": "盛陰非果、空虛、不可欲、不恒有、不可倚、變",
    "T01n0026_049:0732b03": "易法，我知如是。若於色盛陰有欲、有染、有",
    "T01n0026_049:0732b04": "著、有縛、縛著使者，彼盡、無欲、滅、息、止，得知",
    "T01n0026_049:0732b05": "無所受，漏盡心解脫；如是覺、想、行、識盛陰，非",
    "T01n0026_049:0732b06": "果、空虛、不可欲、不恒有、不可倚、變易法，我",
    "T01n0026_049:0732b07": "知如是。若於識盛陰有欲、有染、有著、有",
    "T01n0026_049:0732b08": "縛、縛著使者，彼盡、無欲、滅、息、止，得知無所",
    "T01n0026_049:0732b09": "受，漏盡心解脫。諸賢！我如是知、如是見此五",
    "T01n0026_049:0732b10": "盛陰，得知無所受，漏盡心解脫。』漏盡比丘",
    "T01n0026_049:0732b11": "得知梵行已立，法者應如是答。「汝等聞",
    "T01n0026_049:0732b12": "之，當善然可，歡喜奉行。善然可彼，歡喜奉行",
    "T01n0026_049:0732b13": "已，當復如是問彼比丘：『賢者！世尊說四食，",
    "T01n0026_049:0732b14": "眾生以此得存長養。云何為四？一曰摶食",
    "T01n0026_049:0732b15": "麤細，二曰更樂，三曰意念，四曰識也。賢者！云",
    "T01n0026_049:0732b16": "何知、云何見此四食，得知無所受，漏盡心解",
    "T01n0026_049:0732b17": "脫耶？』「漏盡比丘得知梵行已立，法者應如",
    "T01n0026_049:0732b18": "是答：『諸賢！我於摶食，意不高不下，不",
    "T01n0026_049:0732b19": "倚不縛，不染不著，得解得脫，盡得解脫，",
    "T01n0026_049:0732b20": "心離顛倒，生已盡，梵行已立，所作已辦，不更",
    "T01n0026_049:0732b21": "受有，知如真。如是更樂、意念、識食，不高不",
    "T01n0026_049:0732b22": "下，不倚不縛，不染不著，得解得脫，盡得",
    "T01n0026_049:0732b23": "解脫，心離顛倒，生已盡，梵行已立，所作已辦，",
    "T01n0026_049:0732b24": "不更受有，知如真。諸賢！我如是知，如是見",
    "T01n0026_049:0732b25": "此四食，得知無所受，漏盡心解脫。』漏盡比丘",
    "T01n0026_049:0732b26": "得知梵行已立，法者應如是答。「汝等聞",
    "T01n0026_049:0732b27": "之，當善然可，歡喜奉行。善然可彼，歡喜奉行",
    "T01n0026_049:0732b28": "已，當復如是問彼比丘：『賢者！世尊說四說。",
    "T01n0026_049:0732b29": "云何為四？一曰見見說，二曰聞聞說，三曰",
    "T01n0026_049:0732c01": "識識說，四曰知知說。賢者！云何知、云何見此",
    "T01n0026_049:0732c02": "四說，得知無所受，漏盡心解脫耶？』「漏盡比",
    "T01n0026_049:0732c03": "丘得知梵行已立，法者應如是答：『諸賢！我",
    "T01n0026_049:0732c04": "於見見說，不高不下，不倚不縛，不染不",
    "T01n0026_049:0732c05": "著，得解得脫，盡得解脫，心離顛倒，生已盡，",
    "T01n0026_049:0732c06": "梵行已立，所作已辦，不更受有，知如真。如",
    "T01n0026_049:0732c07": "是聞聞、識識、知知說，不高不下，不倚不",
    "T01n0026_049:0732c08": "縛，不染不著，得解得脫，盡得解脫，心離",
    "T01n0026_049:0732c09": "顛倒，生已盡，梵行已立，所作已辦，不更受有，",
    "T01n0026_049:0732c10": "知如真。諸賢！我如是知、如是見此四說，得",
    "T01n0026_049:0732c11": "知無所受，漏盡心解脫。』漏盡比丘得知梵",
    "T01n0026_049:0732c12": "行已立，法者應如是答。「汝等聞之，當善然",
    "T01n0026_049:0732c13": "可，歡喜奉行。善然可彼，歡喜奉行已，當復",
    "T01n0026_049:0732c14": "如是問彼比丘：『賢者！世尊說內六處，眼處，",
    "T01n0026_049:0732c15": "耳、鼻、舌、身、意處。賢者！云何知、云何見此內六",
    "T01n0026_049:0732c16": "處，得知無所受，漏盡心解脫耶？』「漏盡比丘",
    "T01n0026_049:0732c17": "得知梵行已立，法者應如是答：『諸賢！我",
    "T01n0026_049:0732c18": "於眼及眼識，眼識知法俱知，二法知已。諸",
    "T01n0026_049:0732c19": "賢！若眼及眼識，眼識知法，樂已盡，彼盡、無欲、",
    "T01n0026_049:0732c20": "滅、息、止，得知無所受，漏盡心解脫，如是耳、",
    "T01n0026_049:0732c21": "鼻、舌、身、意及意識，意識知法俱知，二法知已。",
    "T01n0026_049:0732c22": "諸賢！若意及意識，意識知法，樂已盡，彼盡、無",
    "T01n0026_049:0732c23": "欲、滅、息、止，得知無所受，漏盡心解脫。諸賢！",
    "T01n0026_049:0732c24": "我如是知、如是見此內六處，得知無所受，",
    "T01n0026_049:0732c25": "漏盡心解脫。』漏盡比丘得知梵行已立，法",
    "T01n0026_049:0732c26": "者應如是答。「汝等聞之，當善然可，歡喜奉",
    "T01n0026_049:0732c27": "行。善然可彼，歡喜奉行已，當復如是問彼",
    "T01n0026_049:0732c28": "比丘：『賢者！世尊說六界，地界、水界、火界、風界、",
    "T01n0026_049:0732c29": "空界、識界。賢者！云何知、云何見此六界，得",
    "T01n0026_049:0733a01": "知無所受，漏盡心解脫耶？』「漏盡比丘得知",
    "T01n0026_049:0733a02": "梵行已立，法者應如是答：『諸賢！我不見地",
    "T01n0026_049:0733a03": "界是我所，我非地界所，地界非是神，然謂",
    "T01n0026_049:0733a04": "三受依地界住，識使所著，彼盡、無欲、滅、息、",
    "T01n0026_049:0733a05": "止，得知無所受，漏盡心解脫。如是水、火、風、空、",
    "T01n0026_049:0733a06": "識界，非是我所，我非識界所，識界非是神，",
    "T01n0026_049:0733a07": "然謂三受依識界住，識使所著，彼盡、無欲、",
    "T01n0026_049:0733a08": "滅、息、止，得知無所受，漏盡心解脫。諸賢！我",
    "T01n0026_049:0733a09": "如是知、如是見此六界，得知無所受，漏盡",
    "T01n0026_049:0733a10": "心解脫。』漏盡比丘得知梵行已立，法者應",
    "T01n0026_049:0733a11": "如是答。「汝等聞之，當善然可，歡喜奉行。善",
    "T01n0026_049:0733a12": "然可彼，歡喜奉行已，當復如是問彼比丘：",
    "T01n0026_049:0733a13": "『賢者！云何知、云何見，此內身共有識及外諸",
    "T01n0026_049:0733a14": "相，一切我、我作及慢使斷知，拔絕根本，終",
    "T01n0026_049:0733a15": "不復生？』「漏盡比丘得知梵行已立，法者應",
    "T01n0026_049:0733a16": "如是答：『諸賢！我本未出家學道時，厭生老",
    "T01n0026_049:0733a17": "病死、啼泣困苦、愁慼憂悲，欲斷此大苦陰。",
    "T01n0026_049:0733a18": "諸賢！我厭患已而作是觀，在家至狹，塵勞",
    "T01n0026_049:0733a19": "之處，出家學道，發露曠大。我今在家，為鎖所",
    "T01n0026_049:0733a20": "鎖，不得盡形壽淨修梵行，我寧可捨少",
    "T01n0026_049:0733a21": "財物及多財物，捨少親族及多親族，剃除鬚",
    "T01n0026_049:0733a22": "髮，著袈裟衣，至信、捨家、無家、學道。諸賢！我",
    "T01n0026_049:0733a23": "於後時捨少財物及多財物，捨少親族及",
    "T01n0026_049:0733a24": "多親族，剃除鬚髮，著袈裟衣，至信、捨家、無家、",
    "T01n0026_049:0733a25": "學道。諸賢！我出家學道，捨族相已，受比丘",
    "T01n0026_049:0733a26": "要，修習禁戒，守護從解脫，又復善攝威儀",
    "T01n0026_049:0733a27": "禮節，見纖介罪，常懷畏怖，受持學要。「『諸",
    "T01n0026_049:0733a28": "賢！我離殺，斷殺，棄捨刀杖，有慚有愧，有",
    "T01n0026_049:0733a29": "慈悲心，饒益一切乃至蜫蟲，我於殺生淨",
    "T01n0026_049:0733b01": "除其心。我離不與取，斷不與取，與而後取，",
    "T01n0026_049:0733b02": "樂於與取，常好布施，歡喜無恡，不望其報，",
    "T01n0026_049:0733b03": "我於不與取淨除其心。諸賢！我離非梵行，",
    "T01n0026_049:0733b04": "斷非梵行，勤修梵行，精勤妙行，清淨無穢，",
    "T01n0026_049:0733b05": "離欲斷婬，我於非梵行淨除其心。諸賢！",
    "T01n0026_049:0733b06": "我離妄言，斷於妄言，真諦言，樂真諦，住真",
    "T01n0026_049:0733b07": "諦，不移動，一切可信，不欺世間，我於妄言",
    "T01n0026_049:0733b08": "淨除其心。諸賢！我離兩舌，斷於兩舌，行不",
    "T01n0026_049:0733b09": "兩舌，不破壞他，不此聞語彼，欲破壞此，",
    "T01n0026_049:0733b10": "不彼聞語此，欲破壞彼，離者欲合，合者歡",
    "T01n0026_049:0733b11": "喜，不作群黨，不樂群黨，不稱群黨，我於",
    "T01n0026_049:0733b12": "兩舌淨除其心。「『諸賢！我離麤言，斷於麤言。",
    "T01n0026_049:0733b13": "若有所言，辭氣麤獷，惡聲逆耳，眾所不喜，",
    "T01n0026_049:0733b14": "眾所不愛，使他苦惱，令不得定，斷如是",
    "T01n0026_049:0733b15": "言。若有所說，清和柔潤，順耳入心，可喜可",
    "T01n0026_049:0733b16": "愛，使他安樂，言聲具了，不使人畏，令他",
    "T01n0026_049:0733b17": "得定，說如是言，我於麤言淨除其心。諸",
    "T01n0026_049:0733b18": "賢！我離綺語，斷綺語，時說、真說、法說、義說、止",
    "T01n0026_049:0733b19": "息說，樂止息諍事，順時得宜，善教善呵，我",
    "T01n0026_049:0733b20": "於綺語淨除其心。諸賢！我離治生，斷於治",
    "T01n0026_049:0733b21": "生，棄捨稱量及斗斛，亦不受貨，不縛束人，",
    "T01n0026_049:0733b22": "不望折斗量，不以小利侵欺於人，我於",
    "T01n0026_049:0733b23": "治生淨除其心。「『諸賢！我離受寡婦、童女，斷",
    "T01n0026_049:0733b24": "受寡婦、童女，我於受寡婦、童女淨除其心。",
    "T01n0026_049:0733b25": "諸賢！我離受奴婢，斷受奴婢，我於受奴婢",
    "T01n0026_049:0733b26": "淨除其心。諸賢！我離受象、馬、牛、羊，斷受象、",
    "T01n0026_049:0733b27": "馬、牛、羊，我於受象、馬、牛、羊淨除其心。諸賢！",
    "T01n0026_049:0733b28": "我離受雞、猪，斷受雞、猪，我於受雞、猪淨",
    "T01n0026_049:0733b29": "除其心。諸賢！我離受田業、店肆，斷受田業、",
    "T01n0026_049:0733c01": "店肆，我於受田業、店肆淨除其心。諸賢！我",
    "T01n0026_049:0733c02": "離受生稻、麥、豆，斷受生稻、麥、豆，我於受",
    "T01n0026_049:0733c03": "生稻、麥、豆淨除其心。諸賢！我離酒，斷酒，我",
    "T01n0026_049:0733c04": "於飲酒淨除其心。諸賢！我離高廣大床，斷",
    "T01n0026_049:0733c05": "高廣大床，我於高廣大床淨除其心。諸賢！",
    "T01n0026_049:0733c06": "我離華鬘、瓔珞、塗香、脂粉，斷華鬘、瓔珞、塗",
    "T01n0026_049:0733c07": "香、脂粉，我於花鬘、瓔珞、塗香、脂粉淨除其",
    "T01n0026_049:0733c08": "心。諸賢！我離歌舞倡伎及往觀聽，斷歌舞倡",
    "T01n0026_049:0733c09": "伎及往觀聽，我於歌舞倡伎及往觀聽淨除",
    "T01n0026_049:0733c10": "其心。諸賢！我離受生色像寶，斷受生色像",
    "T01n0026_049:0733c11": "寶，我於受生色像寶淨除其心。諸賢！我離",
    "T01n0026_049:0733c12": "過中食，斷過中食，一食、不夜食、學時食，我於",
    "T01n0026_049:0733c13": "過中食淨除其心。「『諸賢！我已成就此聖戒",
    "T01n0026_049:0733c14": "身，復行知足，衣取覆形，食取充軀，我所往",
    "T01n0026_049:0733c15": "處，衣鉢自隨，無有顧戀。猶如鴈鳥與兩翅",
    "T01n0026_049:0733c16": "俱飛翔空中，我亦如是。諸賢！我已成就此",
    "T01n0026_049:0733c17": "聖戒身及極知足，復守諸根，常念閉塞，念",
    "T01n0026_049:0733c18": "欲明達，守護念心，而得成就，恒欲起意。若",
    "T01n0026_049:0733c19": "眼見色，然不受相，亦不味色，謂忿諍故，",
    "T01n0026_049:0733c20": "守護眼根。心中不生貪伺、憂慼、惡不善法，趣",
    "T01n0026_049:0733c21": "向彼故，守護眼根。如是耳、鼻、舌、身，若意知",
    "T01n0026_049:0733c22": "法，然不受相，亦不味法，謂忿諍故，守護意",
    "T01n0026_049:0733c23": "根。心中不生貪伺、憂慼、惡不善法，趣向彼",
    "T01n0026_049:0733c24": "故，守護意根。諸賢！我已成就此聖戒身及極",
    "T01n0026_049:0733c25": "知足，聖護諸根，正知出入，善觀分別，屈伸低",
    "T01n0026_049:0733c26": "仰，儀容庠序，善著僧伽梨及諸衣鉢，行住",
    "T01n0026_049:0733c27": "坐臥、眠寤語默，皆正知之。「『諸賢！我已成就",
    "T01n0026_049:0733c28": "此聖戒身及極知足，亦成就聖護諸根，",
    "T01n0026_049:0733c29": "得正知出入，獨住遠離在無事處，或至樹",
    "T01n0026_049:0734a01": "下空安靖處，山巖石室、露地穰𧂐，或至林",
    "T01n0026_049:0734a02": "中，或在塜間。諸賢！我已在無事處，或至",
    "T01n0026_049:0734a03": "樹下空安靖處，敷尼師檀，結跏趺坐，正身",
    "T01n0026_049:0734a04": "正願，及念不向，斷除貪伺，心無有諍。見",
    "T01n0026_049:0734a05": "他財物、諸生活具，不起貪伺，欲令我得，我",
    "T01n0026_049:0734a06": "於貪伺淨除其心。如是瞋恚、睡眠、調悔，",
    "T01n0026_049:0734a07": "斷疑度惑，於諸善法無有猶豫，我於疑",
    "T01n0026_049:0734a08": "惑淨除其心。諸賢！我已斷此五蓋——心穢、慧",
    "T01n0026_049:0734a09": "羸，離欲，離惡不善之法，至得第四禪成就",
    "T01n0026_049:0734a10": "遊。諸賢！我已得如是定心清淨，無穢無煩，",
    "T01n0026_049:0734a11": "柔軟善住，得不動心，趣向漏盡通智作證。",
    "T01n0026_049:0734a12": "「『諸賢！我知此苦如真，知此苦習、知此苦",
    "T01n0026_049:0734a13": "滅、知此苦滅道如真，知此漏、知此漏習、",
    "T01n0026_049:0734a14": "知此漏滅、知此漏滅道如真。彼如是知、如",
    "T01n0026_049:0734a15": "是見，欲漏心解脫，有漏、無明漏心解脫，解脫",
    "T01n0026_049:0734a16": "已便知解脫，生已盡，梵行已立，所作已辦，不",
    "T01n0026_049:0734a17": "更受有，知如真。諸賢！我如是知、如是見，內",
    "T01n0026_049:0734a18": "身有識及外諸相，一切我、我行及慢使斷知，",
    "T01n0026_049:0734a19": "拔絕根本，終不復生。』漏盡比丘得知梵行",
    "T01n0026_049:0734a20": "已立，法者應如是答。「汝等聞之，當善然可，",
    "T01n0026_049:0734a21": "歡喜奉行。善然可彼，歡喜奉行已，當復如",
    "T01n0026_049:0734a22": "是語彼比丘：『賢者！初說我等已可意歡喜，",
    "T01n0026_049:0734a23": "然我等欲從賢者上復上，求智慧應答辯",
    "T01n0026_049:0734a24": "才，以是故我等從賢者問復問耳。』」佛說如",
    "T01n0026_049:0734a25": "是。彼諸比丘聞佛所說，歡喜奉行。",
    "T01n0026_049:0734a26": "說智經第一竟二千八百四十六字",
    "T01n0026_049:0734a27": "188 阿夷那經（一八八）中阿含雙品阿夷那經第二第",
    "T01n0026_049:0734a28": "五後誦",
    "T01n0026_049:0734a29": "我聞如是：一時，佛遊舍衛國，在於東園鹿",
    "T01n0026_049:0734b01": "子母堂。爾時，世尊則於晡時，從燕坐起，堂",
    "T01n0026_049:0734b02": "上來下，在堂影中露地經行，為諸比丘廣",
    "T01n0026_049:0734b03": "說甚深微妙之法。彼時，異學阿夷那，沙門蠻",
    "T01n0026_049:0734b04": "頭弟子，遙見世尊從燕坐起，堂上來下，在",
    "T01n0026_049:0734b05": "堂影中露地經行，為諸比丘廣說甚深微",
    "T01n0026_049:0734b06": "妙之法。異學阿夷那，沙門蠻頭弟子，往詣佛",
    "T01n0026_049:0734b07": "所，共相問訊，隨佛經行。世尊迴顧問曰：「阿夷",
    "T01n0026_049:0734b08": "那！沙門蠻頭實思五百思。若有異沙門、梵",
    "T01n0026_049:0734b09": "志一切知、一切見者，自稱我有無餘、知無",
    "T01n0026_049:0734b10": "餘，見彼有過、自稱有過。」異學阿夷那，沙門",
    "T01n0026_049:0734b11": "蠻頭弟子，答曰：「瞿曇！沙門蠻頭實思五百思。",
    "T01n0026_049:0734b12": "若有異沙門、梵志一切知、一切見者，自稱我",
    "T01n0026_049:0734b13": "有無餘、知無餘，見彼有過、自稱有過。」世尊",
    "T01n0026_049:0734b14": "復問曰：「阿夷那！云何沙門蠻頭思五百思？",
    "T01n0026_049:0734b15": "若有異沙門、梵志一切知、一切見者，自稱",
    "T01n0026_049:0734b16": "我有無餘、知無餘，見彼有過、自稱有過",
    "T01n0026_049:0734b17": "耶？」異學阿夷那，沙門蠻頭弟子，答曰：「瞿曇！沙",
    "T01n0026_049:0734b18": "門蠻頭作如是說：『若行、若住、若坐、若臥、若眠、",
    "T01n0026_049:0734b19": "若寤，或晝、或夜，常無礙知見。或時逢𩣺象、",
    "T01n0026_049:0734b20": "逸馬、𩣺車、叛兵、走男、走女，或行如是道，逢",
    "T01n0026_049:0734b21": "惡象、惡馬、惡牛、惡狗，或值蛇聚，或得塊",
    "T01n0026_049:0734b22": "擲，或得杖打，或墮溝瀆，或墮廁中，或乘臥",
    "T01n0026_049:0734b23": "牛，或墮深坑，或入刺中，或見村邑，問名問",
    "T01n0026_049:0734b24": "道，見男見女，問姓問名，或觀空舍，或如",
    "T01n0026_049:0734b25": "是入族。彼既入已，而問我曰：「尊從何行？」我",
    "T01n0026_049:0734b26": "答彼曰：「諸賢！我趣惡道也。」』瞿曇！沙門蠻頭",
    "T01n0026_049:0734b27": "如是比思五百思。若有異沙門、梵志一切",
    "T01n0026_049:0734b28": "知、一切見者，自稱我有無餘、知無餘，見彼",
    "T01n0026_049:0734b29": "有過也。」於是，世尊離於經行，至經行頭",
    "T01n0026_049:0734c01": "敷尼師檀，結跏趺坐，問諸比丘：「我所說智",
    "T01n0026_049:0734c02": "慧事，汝等受持耶？」彼諸比丘默然不答。世",
    "T01n0026_049:0734c03": "尊復至再三問曰：「諸比丘！我所說智慧事，汝",
    "T01n0026_049:0734c04": "等受持耶？」諸比丘亦至再三默然不答。彼時，",
    "T01n0026_049:0734c05": "有一比丘即從坐起，偏袒著衣，叉手向佛，",
    "T01n0026_049:0734c06": "白曰：「世尊！今正是時。善逝！今正是時。若世尊",
    "T01n0026_049:0734c07": "為諸比丘說智慧事，諸比丘從世尊聞，當",
    "T01n0026_049:0734c08": "善受持。」世尊告曰：「比丘！諦聽，善思念之，我",
    "T01n0026_049:0734c09": "當為汝具分別說。」時，諸比丘白曰：「唯然。當",
    "T01n0026_049:0734c10": "受教聽。」佛復告曰：「凡有二眾，一曰法眾，二",
    "T01n0026_049:0734c11": "曰非法眾。何者非法眾？或有一行非法說",
    "T01n0026_049:0734c12": "非法，彼眾亦行非法說非法，彼非法人住",
    "T01n0026_049:0734c13": "非法眾前，自已所知，而虛妄言，不是真實，顯",
    "T01n0026_049:0734c14": "示分別，施設其行，流布次第說法，欲斷他",
    "T01n0026_049:0734c15": "意弊惡，難詰不可說也。於正法、律中，不可",
    "T01n0026_049:0734c16": "稱立自已所知，彼非法人住非法眾前，自稱",
    "T01n0026_049:0734c17": "我有智慧普知，於中若有如是說智慧事",
    "T01n0026_049:0734c18": "者，是謂非法眾。何者法眾？或有一行法說",
    "T01n0026_049:0734c19": "法，彼眾亦行法說法，彼法人住法眾前，自",
    "T01n0026_049:0734c20": "已所知，不虛妄言，是真是實，顯示分別，施",
    "T01n0026_049:0734c21": "設其行，流布次第說，欲斷他意弊惡，難詰",
    "T01n0026_049:0734c22": "則可說也。於正法中而可稱立自已所知，",
    "T01n0026_049:0734c23": "彼法人住法眾前，自稱我有智慧普知，於",
    "T01n0026_049:0734c24": "中若有如是說智慧事者，是謂法眾。是故",
    "T01n0026_049:0734c25": "汝等當知法、非法，義與非義，知法、非法，義、",
    "T01n0026_049:0734c26": "非義已，汝等當學如法如義。」佛說如是，即",
    "T01n0026_049:0734c27": "從座起，入室燕坐。於是諸比丘便作是念：",
    "T01n0026_049:0734c28": "「諸賢！當知世尊略說此義，不廣分別，即從",
    "T01n0026_049:0734c29": "坐起，入室燕坐。『是故，汝等當知法、非法，義",
    "T01n0026_049:0735a01": "與非義，知法、非法，義、非義已，汝等當學如",
    "T01n0026_049:0735a02": "法如義。』」彼復作是念：「諸賢！誰能廣分別世",
    "T01n0026_049:0735a03": "尊向所略說義？」彼復作是念：「尊者阿難是",
    "T01n0026_049:0735a04": "佛侍者而知佛意，常為世尊之所稱譽，及",
    "T01n0026_049:0735a05": "諸智梵行人。尊者阿難能廣分別世尊向所",
    "T01n0026_049:0735a06": "略說義。諸賢！共往詣尊者阿難所，請說此",
    "T01n0026_049:0735a07": "義。若尊者阿難為分別者，我等當善受持。」",
    "T01n0026_049:0735a08": "於是，諸比丘往詣尊者阿難所，共相問訊，却",
    "T01n0026_049:0735a09": "坐一面，白曰：「尊者阿難！當知世尊略說此",
    "T01n0026_049:0735a10": "義，不廣分別，即從坐起，入室燕坐。『汝等當",
    "T01n0026_049:0735a11": "知法、非法，義與非義，知法、非法，義、非義已，",
    "T01n0026_049:0735a12": "汝等當學如法如義。』我等便作是念：『諸賢！",
    "T01n0026_049:0735a13": "誰能廣分別世尊向所略說義！』我等復作是",
    "T01n0026_049:0735a14": "念：『尊者阿難是佛侍者而知佛意，常為世尊",
    "T01n0026_049:0735a15": "之所稱譽，及諸智梵行人。尊者阿難能廣分",
    "T01n0026_049:0735a16": "別世尊向所略說義。』唯願尊者阿難為慈",
    "T01n0026_049:0735a17": "愍故而廣說之。」尊者阿難告曰：「諸賢！聽我",
    "T01n0026_049:0735a18": "說喻，慧者聞喻則解其義。諸賢！猶如有人",
    "T01n0026_049:0735a19": "欲得求實，為求實故，持斧入林，彼見大樹",
    "T01n0026_049:0735a20": "成根、莖、節、枝、葉、華、實，彼人不觸根、莖、節、實，但",
    "T01n0026_049:0735a21": "觸枝、葉。諸賢所說亦復如是。世尊現在，捨來",
    "T01n0026_049:0735a22": "就我而問此義。所以者何？諸賢！當知世尊",
    "T01n0026_049:0735a23": "是眼、是智、是義、是法、法主、法將，說真諦義，現",
    "T01n0026_049:0735a24": "一切義由彼世尊，諸賢應往詣世尊所而",
    "T01n0026_049:0735a25": "問此義：『世尊！此云何？此何義？』如世尊說者，",
    "T01n0026_049:0735a26": "諸賢等當善受持。」時，諸比丘白曰：「唯然。尊者",
    "T01n0026_049:0735a27": "阿難！世尊是眼、是智、是義、是法、法主、法將，說",
    "T01n0026_049:0735a28": "真諦義，現一切義由彼世尊。然尊者阿難是",
    "T01n0026_049:0735a29": "佛侍者而知佛意，常為世尊之所稱譽，及",
    "T01n0026_049:0735b01": "諸智梵行人。尊者阿難能廣分別世尊向",
    "T01n0026_049:0735b02": "所略說義。唯願尊者阿難為慈愍故而廣",
    "T01n0026_049:0735b03": "說之。」尊者阿難告諸比丘：「諸賢等！共聽我",
    "T01n0026_049:0735b04": "所說。諸賢！邪見非法，正見是法。若有因邪",
    "T01n0026_049:0735b05": "見生無量惡不善法者，是謂非義；若因正",
    "T01n0026_049:0735b06": "見生無量善法者，是謂是義。諸賢！乃至",
    "T01n0026_049:0735b07": "邪智非法，正智是法，若因邪智生無量惡",
    "T01n0026_049:0735b08": "不善法者，是謂非義；若因正智生無量善",
    "T01n0026_049:0735b09": "法者，是謂是義。諸賢！謂世尊略說此義，不",
    "T01n0026_049:0735b10": "廣分別，即從坐起，入室燕坐。『是故汝等當",
    "T01n0026_049:0735b11": "知法、非法，義與非義，知法、非法，義、非義已，",
    "T01n0026_049:0735b12": "汝等當學如法如義。』此世尊略說，不廣分",
    "T01n0026_049:0735b13": "別義，我以此句、以此文廣說如是，諸賢可",
    "T01n0026_049:0735b14": "往向佛具陳，若如世尊所說義者，諸賢等",
    "T01n0026_049:0735b15": "便可受持。」於是，諸比丘聞尊者阿難所說，",
    "T01n0026_049:0735b16": "善受持誦，即從坐起，繞尊者阿難三匝而",
    "T01n0026_049:0735b17": "去，往詣佛所，稽首作禮，却坐一面，白曰：「世",
    "T01n0026_049:0735b18": "尊！向世尊略說此義，不廣分別，即從坐起，",
    "T01n0026_049:0735b19": "入室燕坐。尊者阿難以此句、以此文而廣",
    "T01n0026_049:0735b20": "說之。」世尊聞已，歎曰：「善哉！善哉！我弟子中",
    "T01n0026_049:0735b21": "有眼、有智、有法、有義。所以者何？謂師為",
    "T01n0026_049:0735b22": "弟子略說此義，不廣分別，彼弟子以此句、",
    "T01n0026_049:0735b23": "以此文而廣說之。如阿難所說，汝等應當",
    "T01n0026_049:0735b24": "如是受持。所以者何？以說觀義應如是也。」",
    "T01n0026_049:0735b25": "佛說如是。彼諸比丘聞佛所說，歡喜奉行。",
    "T01n0026_049:0735b26": "阿夷那經第二竟千八百二十八字",
    "T01n0026_049:0735b27": "189 聖道經（一八九）中阿含雙品聖道經第三第五後",
    "T01n0026_049:0735b28": "誦",
    "T01n0026_049:0735b29": "我聞如是：一時，佛遊拘樓瘦劒磨瑟曇拘樓",
    "T01n0026_049:0735c01": "都邑。爾時，世尊告諸比丘：「有一道令眾生",
    "T01n0026_049:0735c02": "得清淨，離愁慼啼哭，滅憂苦懊惱，便得如",
    "T01n0026_049:0735c03": "法，謂聖正定。有習、有助，亦復有具，而有七",
    "T01n0026_049:0735c04": "支，於聖正定說習、說助，亦復說具。云何",
    "T01n0026_049:0735c05": "為七？正見、正志、正語、正業、正命、正方便、正念。",
    "T01n0026_049:0735c06": "若有以此七支習、助、具，善趣向心得一者，",
    "T01n0026_049:0735c07": "是謂聖正定，有習、有助，亦復有具。所以者",
    "T01n0026_049:0735c08": "何？正見生正志，正志生正語，正語生正業，",
    "T01n0026_049:0735c09": "正業生正命，正命生正方便，正方便生正",
    "T01n0026_049:0735c10": "念，正念生正定，賢聖弟子如是心正定，頓",
    "T01n0026_049:0735c11": "盡婬、怒、癡，賢聖弟子如是正心解脫，頓知",
    "T01n0026_049:0735c12": "生已盡，梵行已立，所作已辦，不更受有，知如",
    "T01n0026_049:0735c13": "真，彼中正見最在其前。「若見邪見是邪見者，",
    "T01n0026_049:0735c14": "是謂正見，若見正見是正見者，亦謂正見。",
    "T01n0026_049:0735c15": "云何邪見？謂此見無施、無齋、無有呪說，無",
    "T01n0026_049:0735c16": "善惡業，無善惡業報，無此世彼世，無父無",
    "T01n0026_049:0735c17": "母，世無真人往至善處、善去善向、此世彼",
    "T01n0026_049:0735c18": "世自知自覺自作證成就遊，是謂邪見。云",
    "T01n0026_049:0735c19": "何正見？謂此見：『有施有齋，亦有呪說；有善",
    "T01n0026_049:0735c20": "惡業，有善惡業報；有此世彼世，有父有母；",
    "T01n0026_049:0735c21": "世有真人往至善處，善去善向，此世彼世",
    "T01n0026_049:0735c22": "自知、自覺、自作證成就遊。』是謂正見。是為",
    "T01n0026_049:0735c23": "見邪見是邪見者，是謂正見。見正見是正",
    "T01n0026_049:0735c24": "見者，亦謂正見。彼如是知已，則便求學，欲",
    "T01n0026_049:0735c25": "斷邪見成就正見，是謂正方便。比丘以念",
    "T01n0026_049:0735c26": "斷於邪見，成就正見，是謂正念。此三支",
    "T01n0026_049:0735c27": "隨正見從見方便，是故正見最在前也。「若",
    "T01n0026_049:0735c28": "見邪志是邪志者，是謂正志。若見正志是",
    "T01n0026_049:0735c29": "正志者，亦謂正志。云何邪志？欲念、恚念、害",
    "T01n0026_049:0736a01": "念，是謂邪志。云何正志，無欲念、無恚念、無",
    "T01n0026_049:0736a02": "害念，是謂正志。是為見邪志是邪志者，是",
    "T01n0026_049:0736a03": "謂正志。見正志是正志者，亦謂正志。彼如",
    "T01n0026_049:0736a04": "是知已，則便求學，欲斷邪志成就正志，是",
    "T01n0026_049:0736a05": "謂正方便。比丘以念斷於邪志，成就正志，",
    "T01n0026_049:0736a06": "是謂正念。此三支隨正志從見方便，是故",
    "T01n0026_049:0736a07": "正見最在前也。「若見邪語是邪語者，是謂",
    "T01n0026_049:0736a08": "正語。若見正語是正語者，亦謂正語。云何",
    "T01n0026_049:0736a09": "邪語？妄言、兩舌、麤言、綺語，是謂邪語。云何正",
    "T01n0026_049:0736a10": "語？離妄言、兩舌、麤言、綺語，是謂正語。是為",
    "T01n0026_049:0736a11": "見邪語是邪語者，是謂正語。見正語是正",
    "T01n0026_049:0736a12": "語者，亦謂正語。彼如是知已，則便求學，欲",
    "T01n0026_049:0736a13": "斷邪語成就正語，是謂正方便。比丘以念",
    "T01n0026_049:0736a14": "斷於邪語，成就正語，是謂正念。此三支",
    "T01n0026_049:0736a15": "隨正語從見方便，是故正見最在前也。「若",
    "T01n0026_049:0736a16": "見邪業是邪業者，是謂正業。若見正業是",
    "T01n0026_049:0736a17": "正業者，亦謂正業。云何邪業？殺生、不與取、",
    "T01n0026_049:0736a18": "邪婬，是謂邪業。云何正業？離殺、不與取、邪",
    "T01n0026_049:0736a19": "婬，是謂正業。是為見邪業是邪業者，是謂",
    "T01n0026_049:0736a20": "正業。見正業是正業者，亦謂正業。彼如是",
    "T01n0026_049:0736a21": "知已，則便求學，欲斷邪業成就正業，是謂",
    "T01n0026_049:0736a22": "正方便。比丘以念斷於邪業，成就正業，是",
    "T01n0026_049:0736a23": "謂正念。此三支隨正業從見方便，是故正",
    "T01n0026_049:0736a24": "見最在前也。「若見邪命是邪命者，是謂正",
    "T01n0026_049:0736a25": "命。若見正命是正命者，亦謂正命。云何邪",
    "T01n0026_049:0736a26": "命？若有求無滿意，以若干種畜生之呪，",
    "T01n0026_049:0736a27": "邪命存命，彼不如法求衣被，以非法也。不",
    "T01n0026_049:0736a28": "如法求飲食、床榻、湯藥、諸生活具，以非法",
    "T01n0026_049:0736a29": "也，是謂邪命。云何正命？若不求無滿意，不",
    "T01n0026_049:0736b01": "以若干種畜生之呪，不邪命存命，彼如法",
    "T01n0026_049:0736b02": "求衣被，則以法也。如法求飲食、床榻、湯藥、",
    "T01n0026_049:0736b03": "諸生活具，則以法也，是謂正命。是為見邪",
    "T01n0026_049:0736b04": "命是邪命者，是謂正命。見正命是正命者，",
    "T01n0026_049:0736b05": "亦謂正命。彼如是知已，則便求學，欲斷邪",
    "T01n0026_049:0736b06": "命，成就正命，是謂正方便。比丘以念斷於",
    "T01n0026_049:0736b07": "邪命，成就正命，是謂正念。此三支隨正",
    "T01n0026_049:0736b08": "命從見方便，是故正見最在前也。「云何正",
    "T01n0026_049:0736b09": "方便？比丘者，已生惡法為斷故，發欲求方",
    "T01n0026_049:0736b10": "便，精勤舉心滅。未生惡法為不生故，發欲",
    "T01n0026_049:0736b11": "求方便，精勤舉心滅。未生善法為生故，發",
    "T01n0026_049:0736b12": "欲求方便，精勤舉心滅。已生善法為住不",
    "T01n0026_049:0736b13": "忘不退，轉增廣布，修習滿具故，發欲求方便，",
    "T01n0026_049:0736b14": "精勤舉心滅，是謂正方便。「云何正念？比丘",
    "T01n0026_049:0736b15": "者，觀內身如身，觀至覺、心、法如法，是謂正",
    "T01n0026_049:0736b16": "念。「云何正定？比丘者，離欲、離惡不善之法，",
    "T01n0026_049:0736b17": "至得第四禪成就遊，是謂正定。「云何正解",
    "T01n0026_049:0736b18": "脫？比丘者，欲心解脫，恚、癡心解脫，是謂正解",
    "T01n0026_049:0736b19": "脫。「云何正智？比丘者，知欲心解脫，知恚、癡",
    "T01n0026_049:0736b20": "心解脫，是謂正智也。是為學者成就八支，",
    "T01n0026_049:0736b21": "漏盡阿羅訶成就十支。「云何學者成就八",
    "T01n0026_049:0736b22": "支？學正見至學正定，是為學者成就八支。",
    "T01n0026_049:0736b23": "云何漏盡阿羅訶成就十支？無學正見至無",
    "T01n0026_049:0736b24": "學正智，是謂漏盡阿羅訶成就十支。所以",
    "T01n0026_049:0736b25": "者何？正見者，斷於邪見，若因邪見生無量",
    "T01n0026_049:0736b26": "惡不善法者，彼亦斷之。若因正見生無量",
    "T01n0026_049:0736b27": "善法者，彼則修習，令滿具足。至正智者斷",
    "T01n0026_049:0736b28": "於邪智，若因邪智生無量惡不善法者，彼",
    "T01n0026_049:0736b29": "亦斷之。若因正智生無量善法者，彼則修",
    "T01n0026_049:0736c01": "習，令滿具足。「是為二十善品、二十不善品，是",
    "T01n0026_049:0736c02": "為說四十大法品轉於梵輪，沙門、梵志、天",
    "T01n0026_049:0736c03": "及魔、梵及餘世間，無有能制而言非者。若",
    "T01n0026_049:0736c04": "有沙門、梵志者，我所說四十大法品轉於",
    "T01n0026_049:0736c05": "梵輪，沙門、梵志、天及魔、梵及餘世間，無有能",
    "T01n0026_049:0736c06": "制而言非者。彼於如法有十詰責。云何",
    "T01n0026_049:0736c07": "為十？若毀呰正見，稱譽邪見。若有邪見沙",
    "T01n0026_049:0736c08": "門、梵志，若供養彼而稱譽彼。若有沙門、梵",
    "T01n0026_049:0736c09": "志者，我所說四十大法品轉於梵輪，沙門、梵",
    "T01n0026_049:0736c10": "志、天及魔、梵及餘世間，無有能制而言非",
    "T01n0026_049:0736c11": "者，彼於如法是謂一詰責。「若毀呰，至正",
    "T01n0026_049:0736c12": "智，稱譽邪智。若有邪智沙門、梵志，若供養",
    "T01n0026_049:0736c13": "彼而稱譽彼。若有沙門、梵志，我所說四十",
    "T01n0026_049:0736c14": "大法品轉於梵輪，沙門、梵志、天及魔，梵及餘",
    "T01n0026_049:0736c15": "世間，無有能制而言非者，彼於如法是謂",
    "T01n0026_049:0736c16": "第十詰責。若有沙門、梵志，我所說四十大",
    "T01n0026_049:0736c17": "法品轉於梵輪，沙門、梵志、天及魔、梵及餘世",
    "T01n0026_049:0736c18": "間，無有能制而言非者，是謂於如法有",
    "T01n0026_049:0736c19": "十詰責。若更有餘沙門、梵志，蹲踞說蹲踞，",
    "T01n0026_049:0736c20": "無所有說無所有，說無因、說無作、說無業，",
    "T01n0026_049:0736c21": "謂彼彼所作善惡施設，斷絕破壞彼此，我所",
    "T01n0026_049:0736c22": "說四十大法品轉於梵輪，沙門、梵志、天及魔、",
    "T01n0026_049:0736c23": "梵及餘世間，無有能制而言非者，彼亦有",
    "T01n0026_049:0736c24": "詰責、愁憂恐怖。」佛說如是。彼諸比丘聞佛",
    "T01n0026_049:0736c25": "所說，歡喜奉行。",
    "T01n0026_049:0736c26": "聖道經第三竟千八百五字",
    "T01n0026_049:0736c27": "190 小空經（一九〇）中阿含雙品小空經第四第五",
    "T01n0026_049:0736c28": "後誦",
    "T01n0026_049:0736c29": "我聞如是：一時，佛遊舍衛國，在於東園鹿",
    "T01n0026_049:0737a01": "子母堂。爾時，尊者阿難則於晡時從燕坐",
    "T01n0026_049:0737a02": "起，往詣佛所，稽首佛足，却住一面，白曰：「世",
    "T01n0026_049:0737a03": "尊一時遊行釋中，城名釋都邑，我於爾時",
    "T01n0026_049:0737a04": "從世尊聞說如是義。『阿難！我多行空。』彼",
    "T01n0026_049:0737a05": "世尊所說，我善知、善受，為善持耶？」爾時，世",
    "T01n0026_049:0737a06": "尊答曰：「阿難！彼我所說，汝實善知、善受、善",
    "T01n0026_049:0737a07": "持。所以者何？我從爾時及至於今，多行空",
    "T01n0026_049:0737a08": "也。阿難！如此鹿子母堂，空無象、馬、牛、羊、財物、",
    "T01n0026_049:0737a09": "穀米、奴婢，然有不空，唯比丘眾。是為，阿難！",
    "T01n0026_049:0737a10": "若此中無者，以此故我見是空，若此有餘",
    "T01n0026_049:0737a11": "者，我見真實有。阿難！是謂行真實、空、不顛",
    "T01n0026_049:0737a12": "倒也。阿難！比丘若欲多行空者，彼比丘莫",
    "T01n0026_049:0737a13": "念村想，莫念人想，當數念一無事想。彼",
    "T01n0026_049:0737a14": "如是知空於村想，空於人想，然有不空，唯",
    "T01n0026_049:0737a15": "一無事想。若有疲勞，因村想故，我無是也。",
    "T01n0026_049:0737a16": "若有疲勞，因人想故，我亦無是。唯有疲",
    "T01n0026_049:0737a17": "勞，因一無事想故。若彼中無者，以此故，彼",
    "T01n0026_049:0737a18": "見是空，若彼有餘者，彼見真實有。阿難！是",
    "T01n0026_049:0737a19": "謂行真實、空、不顛倒也。「復次，阿難！比丘若",
    "T01n0026_049:0737a20": "欲多行空者，彼比丘莫念人想，莫念無事",
    "T01n0026_049:0737a21": "想，當數念一地想。彼比丘若見此地有高",
    "T01n0026_049:0737a22": "下，有蛇聚，有棘刺叢，有沙有石，山嶮深",
    "T01n0026_049:0737a23": "河，莫念彼也。若見此地平正如掌，觀望",
    "T01n0026_049:0737a24": "處好，當數念彼。阿難！猶如牛皮，以百釘",
    "T01n0026_049:0737a25": "張，極張挓已，無皺無縮。若見此地有高下，",
    "T01n0026_049:0737a26": "有蛇聚，有棘刺叢，有沙有石，山嶮深河，",
    "T01n0026_049:0737a27": "莫念彼也。若見此地平正如掌，觀望處",
    "T01n0026_049:0737a28": "好，當數念彼。彼如是知，空於人想，空無",
    "T01n0026_049:0737a29": "事想，然有不空，唯一地想。若有疲勞，因人",
    "T01n0026_049:0737b01": "想故，我無是也。若有疲勞，因無事想故，",
    "T01n0026_049:0737b02": "我亦無是。唯有疲勞，因一地想故。若彼中無",
    "T01n0026_049:0737b03": "者，以此故，彼見是空，若彼有餘者，彼見真",
    "T01n0026_049:0737b04": "實有。阿難！是謂行真實、空、不顛倒也。「復次，",
    "T01n0026_049:0737b05": "阿難！比丘若欲多行空者，彼比丘莫念無",
    "T01n0026_049:0737b06": "事想，莫念地想，當數念一無量空處想。",
    "T01n0026_049:0737b07": "彼如是知，空無事想，空於地想，然有不空，",
    "T01n0026_049:0737b08": "唯一無量空處想。若有疲勞，因無事想故，我",
    "T01n0026_049:0737b09": "無是也。若有疲勞，因地想故，我亦無是。",
    "T01n0026_049:0737b10": "唯有疲勞，因一無量空處想故。若彼中無",
    "T01n0026_049:0737b11": "者，以此故，彼見是空，若彼有餘者，彼見真",
    "T01n0026_049:0737b12": "實有。阿難！是謂行真實、空、不顛倒也。「復次，",
    "T01n0026_049:0737b13": "阿難！比丘若欲多行空者，彼比丘莫念地",
    "T01n0026_049:0737b14": "想，莫念無量空處想，當數念一無量識處",
    "T01n0026_049:0737b15": "想。彼如是知，空於地想，空無量空處想，然",
    "T01n0026_049:0737b16": "有不空，唯一無量識處想。若有疲勞，因地",
    "T01n0026_049:0737b17": "想故，我無是也。若有疲勞，因無量空處想",
    "T01n0026_049:0737b18": "故，我亦無是。唯有疲勞，因一無量識處想",
    "T01n0026_049:0737b19": "故。若彼中無者，以此故，彼見是空，若彼有",
    "T01n0026_049:0737b20": "餘者，彼見真實有。阿難！是謂行真實、空、不",
    "T01n0026_049:0737b21": "顛倒也。「復次，阿難！比丘若欲多行空者，彼",
    "T01n0026_049:0737b22": "比丘莫念無量空處想，莫念無量識處想，",
    "T01n0026_049:0737b23": "當數念一無所有處想。彼如是知，空無量",
    "T01n0026_049:0737b24": "空處想，空無量識處想，然有不空，唯一無所",
    "T01n0026_049:0737b25": "有處想。若有疲勞，因無量空處想故，我無",
    "T01n0026_049:0737b26": "是也。若有疲勞，因無量識處想故，我亦無",
    "T01n0026_049:0737b27": "是。唯有疲勞，因一無所有處想故。若彼中",
    "T01n0026_049:0737b28": "無者，以此故，彼見是空，若彼有餘者，彼",
    "T01n0026_049:0737b29": "見真實有。阿難！是謂行真實、空、不顛倒也。",
    "T01n0026_049:0737c01": "「復次，阿難！比丘若欲多行空者，彼比丘莫",
    "T01n0026_049:0737c02": "念無量識處想，莫念無所有處想，當數念",
    "T01n0026_049:0737c03": "一無想心定。彼如是知，空無量識處想，",
    "T01n0026_049:0737c04": "空無所有處想，然有不空，唯一無想心定。若",
    "T01n0026_049:0737c05": "有疲勞，因無量識處想故，我無是也。若有",
    "T01n0026_049:0737c06": "疲勞，因無所有處想故，我亦無是。唯有疲",
    "T01n0026_049:0737c07": "勞，因一無想心定故。若彼中無者，以此故，",
    "T01n0026_049:0737c08": "彼見是空，若彼有餘者，彼見真實有。阿難！",
    "T01n0026_049:0737c09": "是謂行真實、空、不顛倒也。「彼作是念：『我本",
    "T01n0026_049:0737c10": "無想心定，本所行、本所思，若本所行、本所思",
    "T01n0026_049:0737c11": "者，我不樂彼，不求彼，不應住彼，如是",
    "T01n0026_049:0737c12": "知、如是見，欲漏心解脫，有漏、無明漏心解脫，",
    "T01n0026_049:0737c13": "解脫已，便知解脫，生已盡，梵行已立，所作已",
    "T01n0026_049:0737c14": "辦，不更受有，知如真。』彼如是知，空欲漏、空",
    "T01n0026_049:0737c15": "有漏、空無明漏，然有不空，唯此我身六處、",
    "T01n0026_049:0737c16": "命存。若有疲勞，因欲漏故，我無是也。若有",
    "T01n0026_049:0737c17": "疲勞，因有漏、無明漏故，我亦無是。唯有疲",
    "T01n0026_049:0737c18": "勞，因此我身六處、命存故。若彼中無者，以",
    "T01n0026_049:0737c19": "此故，彼見是空；若彼有餘者，彼見真實有。",
    "T01n0026_049:0737c20": "阿難！是謂行真實、空、不顛倒也。謂漏盡、無",
    "T01n0026_049:0737c21": "漏、無為、心解脫。「阿難！若過去諸如來、無所著、",
    "T01n0026_049:0737c22": "等正覺，彼一切行此真實、空、不顛倒，謂漏盡、",
    "T01n0026_049:0737c23": "無漏、無為、心解脫。阿難！若當來諸如來、無所",
    "T01n0026_049:0737c24": "著、等正覺，彼一切行此真實、空、不顛倒，謂漏",
    "T01n0026_049:0737c25": "盡、無漏、無為、心解脫。阿難！若今現在我如來、",
    "T01n0026_049:0737c26": "無所著、等正覺，我亦行此真實、空、不顛倒，謂",
    "T01n0026_049:0737c27": "漏盡、無漏、無為、心解脫。阿難！汝當如是學，",
    "T01n0026_049:0737c28": "我亦行此真實、空、不顛倒，謂漏盡、無漏、無為、",
    "T01n0026_049:0737c29": "心解脫。是故，阿難！當學如是。」佛說如是。",
    "T01n0026_049:0738a01": "尊者阿難及諸比丘聞佛所說，歡喜奉行。",
    "T01n0026_049:0738a02": "小空經第四竟千四百二十三字",
    "T01n0026_049:0738a03": "191 大空經（一九一）中阿含雙品大空經第五第五",
    "T01n0026_049:0738a04": "後誦",
    "T01n0026_049:0738a05": "我聞如是：一時，佛遊釋中迦維羅衛，在",
    "T01n0026_049:0738a06": "尼拘類園。爾時，世尊過夜平旦，著衣持鉢，",
    "T01n0026_049:0738a07": "入迦維羅衛而行乞食，食訖中後，往詣加",
    "T01n0026_049:0738a08": "羅差摩釋精舍。爾時，加羅差摩釋精舍敷眾",
    "T01n0026_049:0738a09": "多床座，眾多比丘於中住止。彼時，世尊從",
    "T01n0026_049:0738a10": "加羅差摩釋精舍出，往詣加羅釋精舍。爾",
    "T01n0026_049:0738a11": "時，尊者阿難與眾多比丘在加羅釋精舍",
    "T01n0026_049:0738a12": "中集作衣業，尊者阿難遙見佛來，見已出",
    "T01n0026_049:0738a13": "迎，取佛衣鉢，還敷床座，汲水洗足。佛洗足已，",
    "T01n0026_049:0738a14": "於加羅釋精舍坐尊者阿難所敷之座，告",
    "T01n0026_049:0738a15": "曰：「阿難！加羅差摩釋精舍敷眾多床座，眾多",
    "T01n0026_049:0738a16": "比丘於中住止。」尊者阿難白曰：「唯然。世尊！加",
    "T01n0026_049:0738a17": "羅差摩釋精舍敷眾多床座，眾多比丘於中",
    "T01n0026_049:0738a18": "住止。所以者何？我今作衣業。」時，世尊復告",
    "T01n0026_049:0738a19": "阿難曰：「比丘不可欲嘩說、樂於嘩說、合",
    "T01n0026_049:0738a20": "會嘩說、欲眾、樂眾、合會於眾、不欲離眾、",
    "T01n0026_049:0738a21": "不樂獨住遠離之處。若有比丘欲嘩說、樂",
    "T01n0026_049:0738a22": "於嘩說、合會嘩說、欲眾、樂眾、合會於眾、不",
    "T01n0026_049:0738a23": "欲離眾、不樂獨住遠離處者，謂有樂、聖樂、",
    "T01n0026_049:0738a24": "無欲之樂、離樂、息樂、正覺之樂、無食之樂、非",
    "T01n0026_049:0738a25": "生死樂。若得如是樂，易不難得者，終無是",
    "T01n0026_049:0738a26": "處。阿難！若有比丘不欲嘩說，不樂嘩說，",
    "T01n0026_049:0738a27": "不合會嘩說，不欲於眾，不樂於眾，不合",
    "T01n0026_049:0738a28": "會眾，欲離於眾，常樂獨住遠離處者，謂有",
    "T01n0026_049:0738a29": "樂、聖樂、無欲之樂、離樂、息樂、正覺之樂、無食",
    "T01n0026_049:0738b01": "之樂、非生死樂。若得如是樂，易不難得者，",
    "T01n0026_049:0738b02": "必有是處。「阿難！比丘不可欲嘩說、樂於嘩",
    "T01n0026_049:0738b03": "說、合會嘩說、欲眾、樂眾、合會於眾、不欲",
    "T01n0026_049:0738b04": "離眾、不樂獨住遠離之處。若有比丘欲",
    "T01n0026_049:0738b05": "嘩說、樂於嘩說、合會嘩說、欲眾、樂眾、合會",
    "T01n0026_049:0738b06": "於眾、不欲離眾、不樂獨住遠離處者，得",
    "T01n0026_049:0738b07": "時愛樂心解脫，及不時不移動心解脫者，終",
    "T01n0026_049:0738b08": "無是處。阿難！若有比丘不欲嘩說，不樂",
    "T01n0026_049:0738b09": "嘩說，不合會嘩說，不欲於眾，不樂於眾，",
    "T01n0026_049:0738b10": "不合會眾，欲離於眾，常樂獨住遠離處者，",
    "T01n0026_049:0738b11": "得時愛樂心解脫，及不時不移動心解脫者，",
    "T01n0026_049:0738b12": "必有是處。所以者何？我不見有一色令我",
    "T01n0026_049:0738b13": "欲樂，彼色敗壞變易，異時生愁慼啼哭、憂苦、",
    "T01n0026_049:0738b14": "懊惱，以是故我此異住處正覺盡覺，謂度",
    "T01n0026_049:0738b15": "一切色想行於外空。「阿難！我行此住處已，生",
    "T01n0026_049:0738b16": "歡悅，我此歡悅，一切身覺正念正智，生喜、生",
    "T01n0026_049:0738b17": "止、生樂、生定，如我此定，一切身覺正念正",
    "T01n0026_049:0738b18": "智。阿難！或有比丘、比丘尼、優婆塞、優婆私",
    "T01n0026_049:0738b19": "共來詣我，我便為彼行如是如是心，遠離，樂",
    "T01n0026_049:0738b20": "無欲，我亦復為彼說法，勸助於彼。阿難！若",
    "T01n0026_049:0738b21": "比丘欲多行空者，彼比丘當持內心住止",
    "T01n0026_049:0738b22": "令一定，彼持內心住止令一定已，當念",
    "T01n0026_049:0738b23": "內空。阿難！若比丘作如是說我不持內心",
    "T01n0026_049:0738b24": "住止，不令一定，念內空者，當知彼比丘大",
    "T01n0026_049:0738b25": "自疲勞。「阿難！云何比丘持內心住止令一定",
    "T01n0026_049:0738b26": "耶？比丘者，此身離生喜、樂，漬、盡潤漬，普遍充",
    "T01n0026_049:0738b27": "滿，離生喜、樂，無處不遍。阿難！猶人沐浴，器",
    "T01n0026_049:0738b28": "盛澡豆，以水澆和，和令作丸，漬盡潤漬，普",
    "T01n0026_049:0738b29": "遍充滿，內外周密，無處有漏。如是，阿難！比",
    "T01n0026_049:0738c01": "丘此身離生喜、樂，漬盡潤漬，普遍充滿，離生喜、",
    "T01n0026_049:0738c02": "樂，無處不遍。阿難！如是比丘持內心住止",
    "T01n0026_049:0738c03": "令得一定，彼持內心住止令一定已，當念",
    "T01n0026_049:0738c04": "內空。彼念內空已，其心移動，不趣向近，不",
    "T01n0026_049:0738c05": "得清澄，不住不解於內空也。阿難！若比丘",
    "T01n0026_049:0738c06": "觀時，則知念內空，其心移動，不趣向近，不",
    "T01n0026_049:0738c07": "得清澄，不住不解於內空者，彼比丘當念",
    "T01n0026_049:0738c08": "外空，彼念外空已，其心移動，不趣向近，不",
    "T01n0026_049:0738c09": "得清澄，不住不解於外空也。「阿難！若比",
    "T01n0026_049:0738c10": "丘觀時，則知念外空，其心移動，不趣向近，",
    "T01n0026_049:0738c11": "不得清澄，不住不解於外空者，彼比丘",
    "T01n0026_049:0738c12": "當念內外空。彼念內外空已，其心移動，不",
    "T01n0026_049:0738c13": "趣向近，不得清澄，不住不解於內外空",
    "T01n0026_049:0738c14": "也。阿難！若比丘觀時，則知念內外空，其心移",
    "T01n0026_049:0738c15": "動，不趣向近，不得清澄，不住不解於內",
    "T01n0026_049:0738c16": "外空者，彼比丘當念不移動。彼念不移動",
    "T01n0026_049:0738c17": "已，其心移動，不趣向近，不得清澄，不住",
    "T01n0026_049:0738c18": "不解於不移動也。「阿難！若比丘觀時，則知",
    "T01n0026_049:0738c19": "念不移動，其心移動，不趣向近，不得清澄，",
    "T01n0026_049:0738c20": "不住不解於不移動者，彼比丘彼彼心於",
    "T01n0026_049:0738c21": "彼彼定，御復御，習復習，軟復軟，善快柔和，",
    "T01n0026_049:0738c22": "攝樂遠離。若彼心於彼彼定，御復御，習復",
    "T01n0026_049:0738c23": "習，軟復軟，善快柔和，攝樂遠離已，當以內",
    "T01n0026_049:0738c24": "空成就遊。彼內空成就遊已，心不移動，趣",
    "T01n0026_049:0738c25": "向於近，得清澄住，解於內空。阿難！如是比",
    "T01n0026_049:0738c26": "丘觀時，則知內空成就遊，心不移動，趣向",
    "T01n0026_049:0738c27": "於近，得清澄住，解於內空者，是謂正知。「阿",
    "T01n0026_049:0738c28": "難！比丘當以外空成就遊，彼外空成就遊",
    "T01n0026_049:0738c29": "已，心不移動，趣向於近，得清澄住，解於外",
    "T01n0026_049:0739a01": "空。阿難！如是比丘觀時，則知外空成就遊，",
    "T01n0026_049:0739a02": "心不移動，趣向於近，得清澄住，解於外空",
    "T01n0026_049:0739a03": "者，是謂正知。阿難！比丘當以內外空成就",
    "T01n0026_049:0739a04": "遊，彼內外空成就遊已，心不移動，趣向於",
    "T01n0026_049:0739a05": "近，得清澄住，解於內外空。阿難！如是比丘",
    "T01n0026_049:0739a06": "觀時，則知內外空成就遊，心不移動，趣向",
    "T01n0026_049:0739a07": "於近，得清澄住，解於內外空者，是謂正知。",
    "T01n0026_049:0739a08": "阿難！當以不移動成就遊，彼不移動成就",
    "T01n0026_049:0739a09": "遊已，心不移動，趣向於近，得清澄住，解於",
    "T01n0026_049:0739a10": "不移動。阿難！如是比丘觀時，則知不移動",
    "T01n0026_049:0739a11": "成就遊，心不移動，趣向於近，得清澄住，解",
    "T01n0026_049:0739a12": "於不移動者，是謂正知。「阿難！彼比丘行此",
    "T01n0026_049:0739a13": "住處心，若欲經行者，彼比丘從禪室出，在",
    "T01n0026_049:0739a14": "室影中露地經行，諸根在內，心不向外，後",
    "T01n0026_049:0739a15": "作前想，如是經行已，心中不生貪伺、憂慼、",
    "T01n0026_049:0739a16": "惡不善法，是謂正知。阿難！彼比丘行此住",
    "T01n0026_049:0739a17": "處心，若欲坐定者，彼比丘從離經行，至經",
    "T01n0026_049:0739a18": "行頭，敷尼師檀，結跏趺坐，如是坐定已，",
    "T01n0026_049:0739a19": "心中不生貪伺、憂慼、惡不善法，是謂正知。",
    "T01n0026_049:0739a20": "阿難！彼比丘行此住處心，若欲有所念者，",
    "T01n0026_049:0739a21": "彼比丘若此三惡不善之念：欲念、恚念、害念，",
    "T01n0026_049:0739a22": "莫念此三惡不善之念。若此三善念：無欲念、",
    "T01n0026_049:0739a23": "無恚念、無害念，當念此三善念。如是念已，",
    "T01n0026_049:0739a24": "心中不生貪伺、憂慼、惡不善法，是謂正知。",
    "T01n0026_049:0739a25": "「阿難！彼比丘行此住處心，若欲有所說者，",
    "T01n0026_049:0739a26": "彼比丘若此論非聖論，無義相應，謂論王論、",
    "T01n0026_049:0739a27": "賊論、鬪諍論、飲食論、衣被論、婦人論、童女論、婬",
    "T01n0026_049:0739a28": "女論、世間論、邪道論、海中論，不論如是種種",
    "T01n0026_049:0739a29": "畜生論。若論聖論與義相應，令心柔和，",
    "T01n0026_049:0739b01": "無諸陰蓋，謂論施論、戒論、定論、慧論、解脫論、",
    "T01n0026_049:0739b02": "解脫知見論、漸損論、不會論、少欲論、知足",
    "T01n0026_049:0739b03": "論、無欲論、斷論、滅論、燕坐論、緣起論，如是",
    "T01n0026_049:0739b04": "沙門所論。如是論已，心中不生貪伺、憂",
    "T01n0026_049:0739b05": "慼、惡不善法，是謂正知。「復次，阿難！有五欲",
    "T01n0026_049:0739b06": "功德，可樂、意所念，愛色欲相應，眼知色，耳知",
    "T01n0026_049:0739b07": "聲，鼻知香，舌知味，身知觸。若比丘心至到，",
    "T01n0026_049:0739b08": "觀此五欲功德，隨其欲功德，若心中行者。",
    "T01n0026_049:0739b09": "所以者何？無前無後，此五欲功德，隨其欲",
    "T01n0026_049:0739b10": "功德，心中行者。阿難！若比丘觀時，則知此五",
    "T01n0026_049:0739b11": "欲功德，隨其欲功德，心中行者。彼比丘彼彼",
    "T01n0026_049:0739b12": "欲功德，觀無常、觀衰耗、觀無欲、觀斷、觀",
    "T01n0026_049:0739b13": "滅、觀斷捨離，若此五欲功德有欲有染者，",
    "T01n0026_049:0739b14": "彼即滅也。阿難！若如是比丘觀時，則知者此",
    "T01n0026_049:0739b15": "五欲功德有欲有染，彼已斷也，是謂正知。",
    "T01n0026_049:0739b16": "「復次，阿難！有五盛陰，色盛陰，覺、想、行、識盛",
    "T01n0026_049:0739b17": "陰，謂比丘如是觀興衰，是色、是色習、是色",
    "T01n0026_049:0739b18": "滅，是覺、想、行、識，是識、是識習、是識滅。若此",
    "T01n0026_049:0739b19": "五盛陰有我慢者，彼即滅也。阿難！若有比",
    "T01n0026_049:0739b20": "丘如是觀時，則知五陰中我慢已滅，是謂",
    "T01n0026_049:0739b21": "正知。阿難！是法一向可、一向樂、一向意念，無",
    "T01n0026_049:0739b22": "漏無受，魔所不及，惡所不及，諸惡不善法、",
    "T01n0026_049:0739b23": "穢污、當來有本、煩熱苦報生老病死因亦所",
    "T01n0026_049:0739b24": "不及，謂成就此不放逸也。所以者何？因不",
    "T01n0026_049:0739b25": "放逸，諸如來、無所著、等正覺得覺，因不放逸",
    "T01n0026_049:0739b26": "根，生諸無量善法。若有隨道品，阿難！是故",
    "T01n0026_049:0739b27": "汝當如是學。我亦成就於不放逸，當學如",
    "T01n0026_049:0739b28": "是。阿難！以何義故，信弟子隨世尊行奉事",
    "T01n0026_049:0739b29": "至命盡耶？」尊者阿難白世尊曰：「世尊為法",
    "T01n0026_049:0739c01": "本，世尊為法主，法由世尊，唯願說之，我今",
    "T01n0026_049:0739c02": "聞已，得廣知義。」佛便告曰：「阿難！諦聽，善思",
    "T01n0026_049:0739c03": "念之，我當為汝具分別說。」尊者阿難受教",
    "T01n0026_049:0739c04": "而聽。佛言：「阿難！不其正經、歌詠、記說故，信",
    "T01n0026_049:0739c05": "弟子隨世尊行奉事至命盡也。但，阿難！或",
    "T01n0026_049:0739c06": "彼長夜數聞此法，誦習至千，意所惟觀，",
    "T01n0026_049:0739c07": "明見深達，若此論聖論與義相應，令心柔",
    "T01n0026_049:0739c08": "和，無諸陰蓋，謂論施論、戒論、定論、慧論、解",
    "T01n0026_049:0739c09": "脫論、解脫知見論、漸損論、不會論、少欲論、知",
    "T01n0026_049:0739c10": "足論、無欲論、斷論、滅論、燕坐論、緣起論。如",
    "T01n0026_049:0739c11": "是沙門所論，得、易不難得，因此義故，信弟",
    "T01n0026_049:0739c12": "子隨世尊行奉事至命盡也。阿難！如是為",
    "T01n0026_049:0739c13": "煩師，為煩弟子，為煩梵行。「阿難！云何為煩",
    "T01n0026_049:0739c14": "師？若師出世，有策慮思惟，往策慮地，有",
    "T01n0026_049:0739c15": "思惟觀雜，凡人有辯才，彼住無事處山林",
    "T01n0026_049:0739c16": "樹下，或居高巖，寂無音聲，遠離，無惡，無有",
    "T01n0026_049:0739c17": "人民，隨順宴坐，或住彼處，學遠離精勤，",
    "T01n0026_049:0739c18": "得增上心，現法樂居。彼學遠離，精勤安隱，",
    "T01n0026_049:0739c19": "快樂遊行已，隨弟子還梵志、居士、村邑、國",
    "T01n0026_049:0739c20": "人。彼隨弟子還梵志、居士、村邑、國人已，便",
    "T01n0026_049:0739c21": "功高還家。如是為煩師，是亦為惡不善法、",
    "T01n0026_049:0739c22": "穢污，當來有本，煩熱苦報、生老病死因所",
    "T01n0026_049:0739c23": "煩，是謂煩師。「阿難！云何為煩弟子？彼師弟",
    "T01n0026_049:0739c24": "子學彼遠離，彼住無事處山林樹下，或居",
    "T01n0026_049:0739c25": "高巖，寂無音聲，遠離，無惡，無有人民，隨順",
    "T01n0026_049:0739c26": "燕坐，或住彼處，學遠離精勤，得增上心，現",
    "T01n0026_049:0739c27": "法樂居，彼學遠離，精勤安隱，快樂遊行已，",
    "T01n0026_049:0739c28": "隨弟子還梵志、居士、村邑、國人。彼隨弟子",
    "T01n0026_049:0739c29": "還梵志、居士、村邑、國人已，便功高還家。如",
    "T01n0026_049:0740a01": "是為煩弟子，是亦為惡不善法，穢污，當來",
    "T01n0026_049:0740a02": "有本，煩熱苦報、生老病死因所煩，是謂煩",
    "T01n0026_049:0740a03": "弟子。「阿難！云何為煩梵行？若如來出世，無",
    "T01n0026_049:0740a04": "所著、等正覺、明行成為、善逝、世間解、無上士、道",
    "T01n0026_049:0740a05": "法御、天人師，號佛、眾祐，彼住無事處山林樹",
    "T01n0026_049:0740a06": "下，或居高巖，寂無音聲，遠離，無惡，無有人",
    "T01n0026_049:0740a07": "民，隨順燕坐。阿難！如來以何義故，住無",
    "T01n0026_049:0740a08": "事處山林樹下，或居高巖，寂無音聲，遠離，",
    "T01n0026_049:0740a09": "無惡，無有人民，隨順燕坐耶？」尊者阿難白",
    "T01n0026_049:0740a10": "世尊曰：「世尊為法本，世尊為法主，法由世",
    "T01n0026_049:0740a11": "尊，唯願說之，我今聞已，得廣知義。」佛便告",
    "T01n0026_049:0740a12": "曰：「阿難！諦聽，善思念之，我當為汝具分別",
    "T01n0026_049:0740a13": "說。」尊者阿難受教而聽。佛言：「阿難！如來非",
    "T01n0026_049:0740a14": "為未得欲得、未獲欲獲、未證欲證故，住無",
    "T01n0026_049:0740a15": "事處山林樹下，或居高巖，寂無音聲，遠離，",
    "T01n0026_049:0740a16": "無惡，無有人民，隨順燕坐。阿難！如來但",
    "T01n0026_049:0740a17": "以二義故，住無事處山林樹下，或居高巖，",
    "T01n0026_049:0740a18": "寂無音聲，遠離，無惡，無有人民，隨順燕坐，",
    "T01n0026_049:0740a19": "一者為自現法樂居故，二者慈愍後生人",
    "T01n0026_049:0740a20": "故。或有後生人效如來住無事處山林樹",
    "T01n0026_049:0740a21": "下，或居高巖，寂無音聲，遠離，無惡，無有人",
    "T01n0026_049:0740a22": "民，隨順燕坐。阿難！如來以此義故，住無事",
    "T01n0026_049:0740a23": "處山林樹下，或居高巖，寂無音聲，遠離，無",
    "T01n0026_049:0740a24": "惡，無有人民，隨順燕坐，或住彼處，學遠",
    "T01n0026_049:0740a25": "離精勤，得增上心，現法樂居。彼學遠離，精",
    "T01n0026_049:0740a26": "勤安隱，快樂遊行已，隨梵行還比丘、比丘尼、",
    "T01n0026_049:0740a27": "優婆塞、優婆私。彼隨梵行還比丘、比丘尼、",
    "T01n0026_049:0740a28": "優婆塞、優婆私已，便不功高而不還家。",
    "T01n0026_049:0740a29": "阿難！若彼不移動心解脫作證，我不說彼",
    "T01n0026_049:0740b01": "有障礙也。若彼得四增上心現法樂居，本",
    "T01n0026_049:0740b02": "為精勤，無放逸遊行故，此或可有失以弟",
    "T01n0026_049:0740b03": "子多集會故。「復次，阿難！彼師弟子效住無事",
    "T01n0026_049:0740b04": "處山林樹下，或居高巖，寂無音聲，遠離，無",
    "T01n0026_049:0740b05": "惡，無有人民，隨順燕坐。或住彼處，學遠離",
    "T01n0026_049:0740b06": "精勤，得增上心，現法樂居，彼學遠離，精勤",
    "T01n0026_049:0740b07": "安隱，快樂遊行已，隨梵行還比丘、比丘尼、優",
    "T01n0026_049:0740b08": "婆塞、優婆私。彼隨梵行還比丘、比丘尼、",
    "T01n0026_049:0740b09": "優婆塞、優婆私已，便功高還家。如是為",
    "T01n0026_049:0740b10": "煩梵行，是亦為惡不善法、穢污，當來有本，",
    "T01n0026_049:0740b11": "煩熱苦報、生老病死因所煩，是謂煩梵行。",
    "T01n0026_049:0740b12": "阿難！於煩師、煩弟子，此煩梵行最為不可、不",
    "T01n0026_049:0740b13": "樂、不愛，最意不念。阿難！是故汝等於我行",
    "T01n0026_049:0740b14": "慈事，莫行怨事。「阿難！云何弟子於師行怨",
    "T01n0026_049:0740b15": "事，不行慈事？若尊師為弟子說法，憐念愍",
    "T01n0026_049:0740b16": "傷，求義及饒益，求安隱快樂，發慈悲心，是",
    "T01n0026_049:0740b17": "為饒益，是為快樂，是為饒益樂。若彼弟子",
    "T01n0026_049:0740b18": "而不恭敬，亦不順行，不立於智，其心不",
    "T01n0026_049:0740b19": "趣向法次法，不受正法，違犯師教，不能",
    "T01n0026_049:0740b20": "得定者，如是弟子於師行怨事，不行慈",
    "T01n0026_049:0740b21": "事。「阿難！云何弟子於師行慈事，不行怨事？",
    "T01n0026_049:0740b22": "若尊師為弟子說法，憐念愍傷，求義及饒",
    "T01n0026_049:0740b23": "益，求安隱快樂，發慈悲心，是為饒益，是為",
    "T01n0026_049:0740b24": "快樂，是為饒益樂。若彼弟子恭敬順行而",
    "T01n0026_049:0740b25": "立於智，其心歸趣向法次法，受持正法，",
    "T01n0026_049:0740b26": "不違師教，能得定者，如是弟子於師行慈",
    "T01n0026_049:0740b27": "事，不行怨事。阿難！是故汝等於我行慈事，",
    "T01n0026_049:0740b28": "莫行怨事。所以者何？我不如是說，如陶師",
    "T01n0026_049:0740b29": "作瓦。阿難！我說嚴急至苦，若有真實者，",
    "T01n0026_049:0740c01": "必能往也。」佛說如是。尊者阿難及諸比丘，",
    "T01n0026_049:0740c02": "聞佛所說，歡喜奉行。",
    "T01n0026_049:0740c03": "大空第五竟三千六百七十八字",
    "T01n0026_049:0740c04": "中阿含經卷第四十九萬一千五百八十字",
    "T01n0026_049:0740c05": "中阿含雙品第一竟萬一千五百八十字第五後誦"
}