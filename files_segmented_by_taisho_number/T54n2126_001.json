{
    "T54n2126_001:0234a10": "僧史略序",
    "T54n2126_001:0234a12": "贊寧姓高氏。其先渤海人。出家杭之祥符。習",
    "T54n2126_001:0234a13": "南山律。著述毘尼。時謂律虎。賜號明義宗文。",
    "T54n2126_001:0234a14": "太平興國三年。太宗聞其名。召對滋福殿。延",
    "T54n2126_001:0234a15": "問彌日。更賜通慧。勅住右街天壽寺。命修僧",
    "T54n2126_001:0234a16": "史。又詔修大宋高傳三十卷。及三教聖賢事",
    "T54n2126_001:0234a17": "跡一百卷。又著內典集一百五十卷。外學集",
    "T54n2126_001:0234a18": "四十九卷。內翰王禹儞作文集序極其贊美。",
    "T54n2126_001:0234a19": "至道中示寂。崇寧四年。加諡圓明。如僧傳",
    "T54n2126_001:0234a20": "排韻第二十四引釋聞正統第三佛祖通載第",
    "T54n2126_001:0234a21": "十八稽古略第三。惟夫作者以博達之資列",
    "T54n2126_001:0234a22": "事物興廢者凡五十九條。以示諸新學。可謂",
    "T54n2126_001:0234a23": "千載趙璧矣。從事佛乘者。誰得不仰餘光乎。",
    "T54n2126_001:0234a24": "然而本書但有慶長舊板一本而已。流行亦",
    "T54n2126_001:0234a25": "甚寡矣。頒典教社諸士窃慨歎之。將改刻弘",
    "T54n2126_001:0234a26": "于世。囑予以校訂。予也拙陋豈能得盡之乎",
    "T54n2126_001:0234a27": "哉。苟有不可者則待後鑑。適為寒鄉乏書者。",
    "T54n2126_001:0234a28": "揭作者略傳。併為此之序。　時治治十六年",
    "T54n2126_001:0234a29": "四月佛生日沙門行誡識于三緣山山房",
    "T54n2126_001:0234b02": "重開僧史略序",
    "T54n2126_001:0234b04": "佛書所載。地獄鬼畜．北俱盧州．長壽天．佛前",
    "T54n2126_001:0234b05": "佛後生．便盲．聾．瘖．瘂．世智辯聰．不信毀謗",
    "T54n2126_001:0234b06": "佛法僧者。名八難處。又曰八無暇。蓋生其處",
    "T54n2126_001:0234b07": "者。障難深重無暇修心。不知正法。長劫驅驅",
    "T54n2126_001:0234b08": "輪迴不息故也。是知世聰俗慧不達佛書。則",
    "T54n2126_001:0234b09": "理昧正真事同盲聵。矜伐衒耀自為已能。沮",
    "T54n2126_001:0234b10": "善詆僧佛所不救。生遭貶謫死入阿鼻。違逆",
    "T54n2126_001:0234b11": "皇天招延世亂。皆此輩也。致亂皆因蠧善。具",
    "T54n2126_001:0234b12": "載佛書　本朝王內翰(禹儞)。生平著述排詆釋",
    "T54n2126_001:0234b13": "氏。雖唐韓退之吾宋歐永叔佛書所謂天魔",
    "T54n2126_001:0234b14": "波旬闡提外道。無以加也。間遇英傑之僧。亦",
    "T54n2126_001:0234b15": "心重之。余嘗讀王公(偊儞)文集。有贈僧錄通慧",
    "T54n2126_001:0234b16": "學公詩曰。詔修僧史浙江濱。萬卷書中老一",
    "T54n2126_001:0234b17": "身。赴闕尚騎支遁馬。援毫應待仲尼麟。溟濛",
    "T54n2126_001:0234b18": "雪彩松窓曉。狼籍苔花竹院春。還許幽齋暫",
    "T54n2126_001:0234b19": "相訪。便令陶令滿衣塵。其意竊比陶彭澤謁",
    "T54n2126_001:0234b20": "遠法師故事。而自高之也。歐陽文忠公亦錄",
    "T54n2126_001:0234b21": "王內翰寧僧錄元夜觀燈嘲謔之言。有秦鄭",
    "T54n2126_001:0234b22": "不愛未坑之語。王又述寧之墓誌。則有心慕",
    "T54n2126_001:0234b23": "誠服之意。敘寧有文集一百七十卷。見行於",
    "T54n2126_001:0234b24": "世。王之毀僧破佛。蜂蠆梟獍吠堯彈鳳。天",
    "T54n2126_001:0234b25": "下皆知矣。獨於通慧友愛相師。賦詩述銘以",
    "T54n2126_001:0234b26": "褒美之何也。蓋通慧學行才識兼類。相求自",
    "T54n2126_001:0234b27": "相友愛耳。且世諦文章未知其高下。其於學",
    "T54n2126_001:0234b28": "佛明心博通大教。王必不及也。且夫釋氏橫",
    "T54n2126_001:0234b29": "闊勝大之言。包羅法界洞徹隣虛。斷惑出纏",
    "T54n2126_001:0234c01": "冥真會聖。永拋輪轉長挹愛河。出萬劫之迷",
    "T54n2126_001:0234c02": "津。脫四魔之見網。歷劫災而不壞。與虛空而",
    "T54n2126_001:0234c03": "並存。與夫世文寔霄壤矣。佛之利見也。應大",
    "T54n2126_001:0234c04": "機則重重華藏剎剎分形。接小凡則丈六化",
    "T54n2126_001:0234c05": "身三千界主。所以宣尼推為至聖。老氏尊之",
    "T54n2126_001:0234c06": "竺乾吾師號佛覺一切民也。溥天慈父覆育",
    "T54n2126_001:0234c07": "群倫。超出世間之大聖人也。孔老二聖豈妄",
    "T54n2126_001:0234c08": "推之。蓋見善不及守雌保弱。不敢為天下先",
    "T54n2126_001:0234c09": "之志也。本朝駙馬都尉李度題寺詠佛詩曰。",
    "T54n2126_001:0234c10": "仲尼推至聖。老氏稱古皇。天上及天下。應",
    "T54n2126_001:0234c11": "更無比量。勒碑于相國寺之東廡別院。蓋佛",
    "T54n2126_001:0234c12": "者流光於混元之前。列影向太虛之始。慈雲",
    "T54n2126_001:0234c13": "法雨潤澤群生。千聖樂推萬靈欣奉。宜乎宣",
    "T54n2126_001:0234c14": "尼伯陽聞風而悅。慕德而歸命焉。唐李商隱",
    "T54n2126_001:0234c15": "贊曰。吾儒之師曰魯仲尼。仲尼師聃龍。吾不",
    "T54n2126_001:0234c16": "知聃師竺乾。善入無為。稽首正覺吾師師師",
    "T54n2126_001:0234c17": "懿哉儒言知佛者也。經不云乎。除摩利支山。",
    "T54n2126_001:0234c18": "不產栴檀木。好語皆生佛法中。佛未出時。世",
    "T54n2126_001:0234c19": "諦幻法皆無名字。佛之設教。統應群機。撮要",
    "T54n2126_001:0234c20": "而言。不出乎真俗二諦。其真也。詮妙理之",
    "T54n2126_001:0234c21": "格言。究死生之出要。其濟俗也。獎善罰惡。罪",
    "T54n2126_001:0234c22": "福報應。至於治世之書。亦諸佛之遺化也。故",
    "T54n2126_001:0234c23": "經曰。一切世間安民濟物。皆是諸佛。法滅盡",
    "T54n2126_001:0234c24": "後。有婆羅門。採什佛書。安置己典。傳於後",
    "T54n2126_001:0234c25": "世。大千國土各有典彛。在天竺則四韋陀。此",
    "T54n2126_001:0234c26": "土則五經三史之書也。故曰。一切法者皆是",
    "T54n2126_001:0234c27": "佛法。豈徒言哉。如今黃冠剽竊佛經。撰成己",
    "T54n2126_001:0234c28": "教。外道經書半偷佛法。識者盡知矣。唯寧",
    "T54n2126_001:0234c29": "師內外博通真俗雙究。觀師所集。物類相感。",
    "T54n2126_001:0235a01": "志至於微術小伎。亦盡取之。蓋欲學佛遍知",
    "T54n2126_001:0235a02": "一切法也。崇寧四年。勅加命號。曰東京左街",
    "T54n2126_001:0235a03": "僧錄史舘編修圓明通慧大師。以旌其學行。",
    "T54n2126_001:0235a04": "師之所著。唯大宋高僧傳三十卷與僧史略",
    "T54n2126_001:0235a05": "三卷。奉勅入藏頒行。外餘多湮沒。兵火之",
    "T54n2126_001:0235a06": "中得斯藏本。佛法事理來歷紀綱。捨此書而",
    "T54n2126_001:0235a07": "弗知也。苟斯文之墜地。顧大法之將沈。由是",
    "T54n2126_001:0235a08": "敢率同袍。興心內護。爰有兩街僧錄鑒義臨",
    "T54n2126_001:0235a09": "安府前後政僧官禪講。同出長財。命工鏤板。",
    "T54n2126_001:0235a10": "附藏流通。因寫王詩歐公之錄。以示方來。使",
    "T54n2126_001:0235a11": "知世智辯聰之流有時而信焉。三教之賢聖。",
    "T54n2126_001:0235a12": "理歸一揆。則八無暇之沈淪尚可救也。故為",
    "T54n2126_001:0235a13": "序之。",
    "T54n2126_001:0235a14": "紹興十四年甲子四月己巳。如來誕聖日。",
    "T54n2126_001:0235a15": "傳西天三藏法特賜寶覺圓通法濟大師",
    "T54n2126_001:0235a16": "法道　序。",
    "T54n2126_001:0235a19": "大宋僧史略(并序)",
    "T54n2126_001:0235a21": "右街僧錄通慧大師贊寧奉　勅撰",
    "T54n2126_001:0235a22": "夫僧本無史。覺乎弘明二集。可非記言耶。高",
    "T54n2126_001:0235a23": "名僧傳。可非記事耶。言事既全。俱為載筆。原",
    "T54n2126_001:0235a24": "彼東漢。至于我朝。僅一千年。教法污隆。緇",
    "T54n2126_001:0235a25": "徒出沒。富哉事迹。繁矣言詮。蘊結藏中。從何",
    "T54n2126_001:0235a26": "攸濟(贊寧)以太平興國初。疊奉詔旨。高僧傳外",
    "T54n2126_001:0235a27": "別修僧史。及進育王塔。乘馹到闕。勅居東寺。",
    "T54n2126_001:0235a28": "披覽多暇。遂樹立門題。搜求事類。始乎佛",
    "T54n2126_001:0235a29": "生教法流衍。至于三寶住持諸務事始。一皆",
    "T54n2126_001:0235b01": "隱括。約成三卷。號僧史略焉。蓋取裴子野宋",
    "T54n2126_001:0235b02": "略為目。所恨刪采不周。表明多昧。不可鴻碩",
    "T54n2126_001:0235b03": "寓目。預懼缺然者爾。",
    "T54n2126_001:0235b06": "大宋僧史略卷上(咸平二年重更修洛)",
    "T54n2126_001:0235b08": "一佛降生年代二僧入震旦",
    "T54n2126_001:0235b09": "三經像東傳四創造伽藍(浴佛行像附)",
    "T54n2126_001:0235b10": "五譯經六譯律",
    "T54n2126_001:0235b11": "七譯論八東夏出家",
    "T54n2126_001:0235b12": "九服章法式十立壇得戒",
    "T54n2126_001:0235b13": "十一尼得戒由十二受齋懺法",
    "T54n2126_001:0235b14": "十三禮儀沿革十四注經",
    "T54n2126_001:0235b15": "十五僧講十六尼講",
    "T54n2126_001:0235b16": "十七造疏科經十八解律",
    "T54n2126_001:0235b17": "十九解論二十都講",
    "T54n2126_001:0235b18": "二十一傳禪觀法(別立禪居附)",
    "T54n2126_001:0235b19": "二十二此土僧遊西域",
    "T54n2126_001:0235b20": "二十三傳密藏(外學附)",
    "T54n2126_001:0235b21": "所立僅六十門。止刪取集傳。并錄所聞。",
    "T54n2126_001:0235b22": "以明佛法東傳以來百事之始也。",
    "T54n2126_001:0235b23": "佛降生年代",
    "T54n2126_001:0235b24": "按佛生日。多說不同。一則應現非常。遇緣即",
    "T54n2126_001:0235b25": "化。故有見聞不同也。一則西域來僧。生處",
    "T54n2126_001:0235b26": "有都城村落。傳事有部類宗計。故各說不同",
    "T54n2126_001:0235b27": "也。一則西域朴略。罕能紀錄庶事。寬慢不尚",
    "T54n2126_001:0235b28": "繁細。故流傳不同也。今且據東土傳記及經",
    "T54n2126_001:0235b29": "律所明。而有多說。",
    "T54n2126_001:0235c01": "案上統傳漢法本內傳。合阿含經中。皆曰周",
    "T54n2126_001:0235c02": "昭王二十三年七月十五日。現白象瑞。降摩",
    "T54n2126_001:0235c03": "耶夫人胎。明年四月八日。於嵐毘園波羅下。",
    "T54n2126_001:0235c04": "右脇而誕也。",
    "T54n2126_001:0235c05": "周書異記曰。昭王二十四年甲寅歲四月八",
    "T54n2126_001:0235c06": "日。江河泉池忽然汎溢。井皆騰涌。宮殿震動。",
    "T54n2126_001:0235c07": "其夜五色光氣貫于太微。遍于西方。作青虹",
    "T54n2126_001:0235c08": "色。時王問太史蘇由。由對曰。有大聖出于西",
    "T54n2126_001:0235c09": "方。故現此瑞。王曰。於國無損乎。對曰。一千",
    "T54n2126_001:0235c10": "年後。聲教當被于此。",
    "T54n2126_001:0235c11": "又案五運圖云。東周平王四十八年戊午歲",
    "T54n2126_001:0235c12": "佛生。此說則無憑也。又依道安羅什紀及石",
    "T54n2126_001:0235c13": "柱銘云。周十八主桓王五年乙丑歲佛生。此",
    "T54n2126_001:0235c14": "亦非也。",
    "T54n2126_001:0235c15": "又費長房開皇三寶錄中。定佛是周莊王他",
    "T54n2126_001:0235c16": "十年甲午四月八日生。以常星不見為徵也。",
    "T54n2126_001:0235c17": "又法顯曾遊西域云。佛是商王代中生。顯因",
    "T54n2126_001:0235c18": "見師子國三月出佛齒。供養王前。宣曰。佛",
    "T54n2126_001:0235c19": "滅已一千四百九十七載也。顯以晉義凞中",
    "T54n2126_001:0235c20": "逆推。知佛是商時生矣。又廬山度律師眾聖",
    "T54n2126_001:0235c21": "點記云。周貞定王二年甲戌佛生。法寶大師",
    "T54n2126_001:0235c22": "全不取此　又感通傳中。是夏桀之時見佛",
    "T54n2126_001:0235c23": "垂迹也。",
    "T54n2126_001:0235c24": "次上諸說帝代不同。一夏末。二商末。三周昭",
    "T54n2126_001:0235c25": "王時。四平王時。五桓王時。六莊王時。七貞定",
    "T54n2126_001:0235c26": "王時。皆據此方傳記所說。若案經律者。浴",
    "T54n2126_001:0235c27": "佛經云。一切佛皆四月八日生也。瑞應經亦",
    "T54n2126_001:0235c28": "云四月八日生。而薩婆多論中即云二月八",
    "T54n2126_001:0235c29": "日生。是則內教二說不同也。今謂佛若是夏",
    "T54n2126_001:0236a01": "時生。即今建巳四月八日也。若商時生。即",
    "T54n2126_001:0236a02": "今建辰月八日也。若周時生。即今建卯月八",
    "T54n2126_001:0236a03": "日也。又據南山宜律師問天人曰。此土傳佛",
    "T54n2126_001:0236a04": "生時。或云商代。或周昭王。魯莊公世。如何指",
    "T54n2126_001:0236a05": "的。答曰。皆有所以。弟子是夏桀時生。天具見",
    "T54n2126_001:0236a06": "佛之垂化。然佛有三身。法報二身非人天所",
    "T54n2126_001:0236a07": "見。唯化身佛普被三千故。有百億釋迦。隨機",
    "T54n2126_001:0236a08": "所感。前後不定。不足疑也。",
    "T54n2126_001:0236a09": "今東京以臘月八日浴佛言佛生日者。案祇",
    "T54n2126_001:0236a10": "洹圖經。寺中有坡黎師子。形如拳許大。口出",
    "T54n2126_001:0236a11": "妙音。菩薩聞之。皆超地位。每至臘月八日。舍",
    "T54n2126_001:0236a12": "衛城中士女競持香花。來聽法音。詳彼。不言",
    "T54n2126_001:0236a13": "佛生日。疑天竺以臘八為節日耳。又疑是用",
    "T54n2126_001:0236a14": "多論二月八日。臘月乃周之二月也。東西遼",
    "T54n2126_001:0236a15": "敻故。多差異焉。",
    "T54n2126_001:0236a16": "又江表以今四月八日為佛生日者。依瑞應",
    "T54n2126_001:0236a17": "經也。如用周正。則合是今二月八日。今用建",
    "T54n2126_001:0236a18": "巳月。乃周之六月也。詳此。濫用建巳月者。有",
    "T54n2126_001:0236a19": "二意焉。一聞聲便用不摭實求時。一翻經者",
    "T54n2126_001:0236a20": "多用夏正。故斯謬耳。若如南山云。并眾生見",
    "T54n2126_001:0236a21": "聞不同。故時節不等。不宜確執。然則兩方相",
    "T54n2126_001:0236a22": "接。三藏所傳。以周昭時生。理為長也。",
    "T54n2126_001:0236a23": "重之曰。前言月八日者。為東夏耶。為西域耶。",
    "T54n2126_001:0236a24": "若尋條見本。從水求源。則事無不周。理有攸",
    "T54n2126_001:0236a25": "貫。且天竺歲首諸說不同。高僧傳中。慧嚴與",
    "T54n2126_001:0236a26": "何承天爭中邊言。西域以建辰為歲首。傳又",
    "T54n2126_001:0236a27": "云。十二月三十日號大神變月。即此土正月",
    "T54n2126_001:0236a28": "十五日。此指夏正也。而用十六日生魄。為月",
    "T54n2126_001:0236a29": "初一日焉。今未詳。建辰月為取今三月月生",
    "T54n2126_001:0236b01": "日為歲首。為是月半分之準。西土無正二三",
    "T54n2126_001:0236b02": "月名。但取星直月。為月名耳。如毘舍佉月迦",
    "T54n2126_001:0236b03": "提月是也。",
    "T54n2126_001:0236b04": "又蔥嶺北諸國。或以建未月為正首。或春際",
    "T54n2126_001:0236b05": "為夏安居。是知隨方宗計各別。況佛在西域",
    "T54n2126_001:0236b06": "說經。羅漢居竺乾造論。必不指東震之月。所",
    "T54n2126_001:0236b07": "言四月八日者。西域四月八日也。以事符合",
    "T54n2126_001:0236b08": "周書異記昭王四月八日祥瑞。疑翻譯時隨",
    "T54n2126_001:0236b09": "聲筆受。妄認夏正也。唯為有七月十五日。臘",
    "T54n2126_001:0236b10": "法經是用此方為文。令人惑之。故兩存也。",
    "T54n2126_001:0236b11": "僧入震旦",
    "T54n2126_001:0236b12": "五運圖云。周世聖教靈迹。及阿育王造塔置",
    "T54n2126_001:0236b13": "于此土。合有傳記。良以秦始皇焚書。此亦隨",
    "T54n2126_001:0236b14": "爇。故今無處追尋。案始皇時。有沙門釋利",
    "T54n2126_001:0236b15": "房等十八賢者。齎經來化。始皇弗信。遂禁錮",
    "T54n2126_001:0236b16": "之。夜有神人。破獄出之。又漢成帝時。劉向挍",
    "T54n2126_001:0236b17": "書於天祿閣。往往見有佛經。及著列仙傳。得",
    "T54n2126_001:0236b18": "一百三十六人。七十四人已見佛經。以此詳",
    "T54n2126_001:0236b19": "究。知周秦之代已有佛教沙門。止未大興耳。",
    "T54n2126_001:0236b20": "至後漢第二主明帝永平七年。因夢金人。乃",
    "T54n2126_001:0236b21": "令秦景蔡愔王遵往天竺迎佛教。於月氏遇",
    "T54n2126_001:0236b22": "迦葉摩騰竺法蘭二沙門。入東夏。今以為始",
    "T54n2126_001:0236b23": "也。于時佛法雖到中原。未流江表。信受未廣。",
    "T54n2126_001:0236b24": "傳行未周。洎孫氏鼎分封疆阻隔。有康僧會",
    "T54n2126_001:0236b25": "者。本康居國人。赤鳥年中始化於南土也。",
    "T54n2126_001:0236b26": "經像東傳",
    "T54n2126_001:0236b27": "原其佛道難思。神蹤本異。不可以常情測。不",
    "T54n2126_001:0236b28": "可以眾例求。唯如東漢僧來劉向已逢於梵",
    "T54n2126_001:0236b29": "筴。育王塔現秦朝。早有於靈儀。案釋老志",
    "T54n2126_001:0236c01": "曰。釋氏之學聞於前漢。武帝元狩年中。霍",
    "T54n2126_001:0236c02": "去病獲昆耶王金人。帝以為大神。列於甘泉",
    "T54n2126_001:0236c03": "宮。燒香禮拜。此佛法流傳之始也。及開西域。",
    "T54n2126_001:0236c04": "遣張騫使大夏。還云。身毒有浮圖之教。哀帝",
    "T54n2126_001:0236c05": "元壽年中。景憲往月支。口授得浮圖經。然",
    "T54n2126_001:0236c06": "時未敦信。道未通行。猶大江之初潦。若巨木",
    "T54n2126_001:0236c07": "之毫末耳。今以漢明帝世。二沙門齎四十二",
    "T54n2126_001:0236c08": "章經。及白[疊*毛]畫像。為其始焉。又如感通傳中。",
    "T54n2126_001:0236c09": "周穆王造靈安寺。永州石花捧育王塔等。豈",
    "T54n2126_001:0236c10": "非東漢前耶。斯乃思慮不遑。語議弗及者。可",
    "T54n2126_001:0236c11": "置度外。今且據事跡可思可議故。以永平為",
    "T54n2126_001:0236c12": "始也。",
    "T54n2126_001:0236c13": "創造伽藍",
    "T54n2126_001:0236c14": "經像來思僧徒戾止。次原爰處必宅淨方。是",
    "T54n2126_001:0236c15": "以法輪轉須依地也。故立寺宇焉。騰蘭二人",
    "T54n2126_001:0236c16": "角力既勝。明帝忻悅。初於鴻臚寺延禮之。",
    "T54n2126_001:0236c17": "鴻臚寺者。本禮四夷遠國之邸舍也。尋令別",
    "T54n2126_001:0236c18": "擇洛陽西雍門外蓋一精舍。以白馬馱經夾",
    "T54n2126_001:0236c19": "故。用白馬為題也。寺者釋名曰寺嗣也。治事",
    "T54n2126_001:0236c20": "者相嗣續於其內也。本是司名。西僧乍來。權",
    "T54n2126_001:0236c21": "止公司。移入別居。不忘其本。還標寺號。僧寺",
    "T54n2126_001:0236c22": "之名始於此也。僧伽藍者。譯為眾園。謂眾人",
    "T54n2126_001:0236c23": "所居。在乎園圃。生殖之所。佛弟子則生殖",
    "T54n2126_001:0236c24": "道芽聖果也。故經中有迦蘭陀竹園。祇樹給",
    "T54n2126_001:0236c25": "孤獨園。皆是西域之寺舍也。若其不思議之",
    "T54n2126_001:0236c26": "迹。即周穆王造顯濟寺。此難憑準。命曰難思",
    "T54n2126_001:0236c27": "之事也。後魏太武帝始光元年。創立伽藍。為",
    "T54n2126_001:0236c28": "招提之號。隋煬帝大業中。改天下寺為道場。",
    "T54n2126_001:0236c29": "至唐復為寺也。",
    "T54n2126_001:0237a01": "案靈裕法師寺誥。凡有十名寺。一曰寺(義準釋名)。二",
    "T54n2126_001:0237a02": "曰淨住(穢濁不可同居)。三曰法同舍(法食二同界也)。四曰出世舍",
    "T54n2126_001:0237a03": "(修出離世俗之所也)。五曰精舍(非麤暴者所居)。六曰清淨園(三業無染處也)。七",
    "T54n2126_001:0237a04": "曰金剛剎(剎土堅固道人所居)。八曰寂滅道場(祇園有蓮華藏世界。以七寶",
    "T54n2126_001:0237a05": "莊嚴。謂之寂滅道場。盧舍那佛說華嚴於此)。九曰遠離處(入其中者。去煩惑遠。與寂滅樂",
    "T54n2126_001:0237a06": "近故)十曰親近處(如行安樂行。以此中近法故也)。此土十名依祇",
    "T54n2126_001:0237a07": "洹圖經。釋相各有意致。如彼寺誥也。今義",
    "T54n2126_001:0237a08": "如六種。一名窟。如後魏鑿山為窟。安置聖像",
    "T54n2126_001:0237a09": "及僧居。是也(今洛陽龍門天竺寺有石窟。有如那羅延金剛佛窟等。是)。二名院",
    "T54n2126_001:0237a10": "(今禪宗住持多用此名也)。三名林(律曰。住一林。經中有逝多林也)。四曰廟(如善見論中瞿",
    "T54n2126_001:0237a11": "曇廟)五蘭若(無院相者)。六普通(今五臺山有多所也)。又案漢明帝崩。",
    "T54n2126_001:0237a12": "起祇洹於陵上。自此百姓墳塚或作浮圖者",
    "T54n2126_001:0237a13": "焉(出楊衒之伽藍記中)。洛陽自漢永平至晉永嘉。止有四",
    "T54n2126_001:0237a14": "十二寺。及後魏都洛。盛信佛教。崇構相繼。臣",
    "T54n2126_001:0237a15": "下豪民競置寺宇。凡一千餘所。後趙都鄴。造",
    "T54n2126_001:0237a16": "寺八百餘區。今遺址或存焉。",
    "T54n2126_001:0237a17": "浴佛者。唐義淨三藏躬游西域見印度。每日",
    "T54n2126_001:0237a18": "禺中維那鳴鐘。寺庭取銅石等像。於盤內作",
    "T54n2126_001:0237a19": "音樂。磨香或泥灌水。以[疊*毛]揩之。舉兩指瀝水",
    "T54n2126_001:0237a20": "於自頂上。謂之吉祥之水。冀求勝利焉。問。浴",
    "T54n2126_001:0237a21": "佛表何。通曰。像佛生時龍噴香雨浴佛身也。",
    "T54n2126_001:0237a22": "然彼日日灌洗。則非生日之意。疑五竺多熱。",
    "T54n2126_001:0237a23": "僧既頻浴。佛亦勤灌耳。東夏尚臘八。或二月",
    "T54n2126_001:0237a24": "四月八日。乃是為佛生日也。",
    "T54n2126_001:0237a25": "行像者。自佛泥洹。王臣多恨不親覩佛。由是",
    "T54n2126_001:0237a26": "立佛降生相。或作太子巡城像。晉法顯到巴",
    "T54n2126_001:0237a27": "連弗城。見彼用建卯月八日行像。以車結縛",
    "T54n2126_001:0237a28": "五層。高二丈許。狀如塔。彩畫諸天形。眾寶作",
    "T54n2126_001:0237b01": "龕。佛坐菩薩立侍。可二十車。車各樣嚴飾。婆",
    "T54n2126_001:0237b02": "羅門子請佛。次第入城內宿。通夜供養。國國",
    "T54n2126_001:0237b03": "皆然。王及長者立福德醫藥舍。凡貧病者詣",
    "T54n2126_001:0237b04": "其中。醫師瞻候病差方去。又嶺北龜茲東荒",
    "T54n2126_001:0237b05": "城寺。每秋分後。十日間。一國僧徒皆赴五年",
    "T54n2126_001:0237b06": "大會(西域謂之般遮于瑟)國王庶民皆捐俗務。受經聽法。",
    "T54n2126_001:0237b07": "莊嚴佛像。戴以車輦。謂之行像。于闐則以四",
    "T54n2126_001:0237b08": "月一日行像。至十四日訖。王及夫人始還宮",
    "T54n2126_001:0237b09": "耳。今夏臺靈武每年二月八日。僧戴夾苧佛",
    "T54n2126_001:0237b10": "像。侍從圍繞。幡蓋歌樂引導。謂之巡城。以城",
    "T54n2126_001:0237b11": "市行市為限。百姓賴其消災也。又此土夏安",
    "T54n2126_001:0237b12": "居畢。僧眾持花執扇。吹貝鳴鐃引而雙行。謂",
    "T54n2126_001:0237b13": "之出隊迦提也(取迦提月名也)釋老志曰。魏世祖於四",
    "T54n2126_001:0237b14": "月八日。輿諸寺像行於廣衢。帝御門樓臨觀。",
    "T54n2126_001:0237b15": "散花致禮焉。又景興尼寺金像出時。詔羽林",
    "T54n2126_001:0237b16": "一百人。舉輦伎樂。皆由內給。又安居畢。明日",
    "T54n2126_001:0237b17": "總集。旋繞村城。禮諸制底。棚車興像。幡花蔽",
    "T54n2126_001:0237b18": "日。名曰三摩近離(此曰和集)斯乃神州行城法也。",
    "T54n2126_001:0237b19": "譯經",
    "T54n2126_001:0237b20": "昔劉向校書天祿。見有佛經。知于時未事翻",
    "T54n2126_001:0237b21": "傳。必存梵夾。若然劉向安識梵字。而云列",
    "T54n2126_001:0237b22": "仙有七十餘人已見佛經。又以文殊菩薩亦",
    "T54n2126_001:0237b23": "號列仙耶。蓋劉向博識全才。象胥之學自能",
    "T54n2126_001:0237b24": "之矣。覽其梵夾。迴作華言。尋認七十許人見",
    "T54n2126_001:0237b25": "佛經也。若論翻譯。則摩騰初出四十二章經。",
    "T54n2126_001:0237b26": "及法蘭同譯十地佛本生法海藏佛本行等",
    "T54n2126_001:0237b27": "經。為其始也。次則安清支讖支謙等相繼翻",
    "T54n2126_001:0237b28": "述。漢末魏初。傳譯漸盛。或翻佛為眾祐。或翻",
    "T54n2126_001:0237b29": "辟支為古佛。支讖出首楞嚴經云。佛在王舍",
    "T54n2126_001:0237c01": "城靈鷲頂山中。存沒不同。用舍各異。斯乃譯",
    "T54n2126_001:0237c02": "經之推輪者焉。",
    "T54n2126_001:0237c03": "譯律",
    "T54n2126_001:0237c04": "佛制毘尼。紏繩內眾。如國刑法。畫一成規。未",
    "T54n2126_001:0237c05": "知誰將毘尼翻為律號。案漢靈帝建寧三年",
    "T54n2126_001:0237c06": "庚戌歲。安世高首出義決律一卷。次有比丘",
    "T54n2126_001:0237c07": "諸禁律一卷。至曹魏世。天竺三藏曇摩迦羅",
    "T54n2126_001:0237c08": "(此曰法時)到許洛。慨魏境僧無律範。遂於嘉平年",
    "T54n2126_001:0237c09": "中。與曇諦譯四分羯磨及僧祇戒心圖記云。",
    "T54n2126_001:0237c10": "此方戒律之始也。",
    "T54n2126_001:0237c11": "譯論",
    "T54n2126_001:0237c12": "晉孝武之世。有罽賓國沙門僧伽跋澄。譯雜",
    "T54n2126_001:0237c13": "毘曇婆沙十四卷。次則姚秦羅什譯大智度",
    "T54n2126_001:0237c14": "成實。此為譯論之始。道安錄及僧祐出三藏",
    "T54n2126_001:0237c15": "記同斯楷述也。又單名鞞婆沙。是者迦旃延",
    "T54n2126_001:0237c16": "子撮其要義引經訓釋。為毘曇四十四品。斯",
    "T54n2126_001:0237c17": "亦論也。",
    "T54n2126_001:0237c18": "東夏出家",
    "T54n2126_001:0237c19": "夫狂蒙寄於伽藍頓生善念。孟軻隣其學校",
    "T54n2126_001:0237c20": "尋染儒風。佛法既行。民人皆化。于時豈無抽",
    "T54n2126_001:0237c21": "簪解佩脫履投形者乎。乃漢明帝聽陽城候",
    "T54n2126_001:0237c22": "劉峻等出家。僧之始也。洛陽婦女阿潘等出",
    "T54n2126_001:0237c23": "家。此尼之始也。",
    "T54n2126_001:0237c24": "服章法式",
    "T54n2126_001:0237c25": "案漢魏之世。出家者多著赤布僧伽梨。蓋以",
    "T54n2126_001:0237c26": "西土無絲織物。又尚木蘭色并乾陀色故。服",
    "T54n2126_001:0237c27": "布而染赤然也。則西方服色亦隨部類不同。",
    "T54n2126_001:0237c28": "薩婆多部皂色衣也。曇無德部絳色衣也。彌",
    "T54n2126_001:0237c29": "沙塞部青色衣也。著赤布者乃曇無德僧。先",
    "T54n2126_001:0238a01": "到漢土耳後梁有慧朗法師。常服青納。誌公",
    "T54n2126_001:0238a02": "預記云。興皇寺當有青衣開士廣行大乘。至",
    "T54n2126_001:0238a03": "朗果符其言矣。廣明服色。如五部威儀所服",
    "T54n2126_001:0238a04": "經中。今江表多服黑色赤色衣。時有青黃間",
    "T54n2126_001:0238a05": "色。號為黃褐。石蓮褐也。東京關輔尚褐色衣。",
    "T54n2126_001:0238a06": "并部幽州則尚黑色。若服黑色。最為非法也。",
    "T54n2126_001:0238a07": "何耶。黑是上染大色五方正色也。問緇衣者",
    "T54n2126_001:0238a08": "色何狀貌。答紫而淺黑非正色也。考工記中。",
    "T54n2126_001:0238a09": "三入為纆。五入為緅。七入為緇。以再染黑為",
    "T54n2126_001:0238a10": "緅。緅是雀頭色。又再染乃成緇矣。知緇本出",
    "T54n2126_001:0238a11": "絳。雀頭紫赤色也。故淨秀尼見聖眾衣色。如",
    "T54n2126_001:0238a12": "桑熟椹。乃淺赤深黑也。今秣陵比丘衣色倣",
    "T54n2126_001:0238a13": "西竺緇衣也。又後周忌聞黑衣之讖。悉屏黑",
    "T54n2126_001:0238a14": "色。著黃色衣。起於周也。又三衣之外。有曳納",
    "T54n2126_001:0238a15": "播者。形如覆肩衣。出寄歸傳。講員自許即曳",
    "T54n2126_001:0238a16": "之。若講通一本則曳一支。講二三本又隨講",
    "T54n2126_001:0238a17": "數曳之。如納播是也。又後魏宮人見僧自恣。",
    "T54n2126_001:0238a18": "偏袒右肩乃一施肩衣。號曰偏衫。全其兩扇",
    "T54n2126_001:0238a19": "衿袖。失祇支之體。自魏始也。復次脚曳[革*索][革*睪]。",
    "T54n2126_001:0238a20": "或革屣[奄-大+與]遮短[革*雍]靴等。寄歸傳云。西域有持",
    "T54n2126_001:0238a21": "竹蓋或持傘者。梁高僧慧韶遇有請。則自携",
    "T54n2126_001:0238a22": "杖笠也。今僧盛戴竹笠。禪師則葼笠。及持",
    "T54n2126_001:0238a23": "澡罐漉囊錫杖戒刀斧子針筒。此皆為道具",
    "T54n2126_001:0238a24": "也。近有衣白色者。失之大甚。佛記袈裟變白",
    "T54n2126_001:0238a25": "不受染色。此得非是乎。或有識如法眾主奪",
    "T54n2126_001:0238a26": "之而壞其色。真為護法有力之勝士也。昔唐",
    "T54n2126_001:0238a27": "末豫章有觀音禪師。見南方禪客多搭白納。",
    "T54n2126_001:0238a28": "常以瓿器盛染色。勸令染之。今天下皆謂黃",
    "T54n2126_001:0238a29": "納為觀音納也。此師早曾聽學護法為情。于",
    "T54n2126_001:0238b01": "今稱之。",
    "T54n2126_001:0238b02": "立壇得戒",
    "T54n2126_001:0238b03": "原其漢魏之僧也。雖剃染成形。而戒法未備。",
    "T54n2126_001:0238b04": "于時二眾唯受三歸。後漢永平至魏黃初以",
    "T54n2126_001:0238b05": "來。大僧沙彌曾無區別。有曇摩迦羅三藏及",
    "T54n2126_001:0238b06": "竺律炎維祇難等。皆傳律義。迦羅以嘉平正",
    "T54n2126_001:0238b07": "元中。與曇帝於洛陽出僧祇戒心。立大僧羯",
    "T54n2126_001:0238b08": "磨法。東土立壇。此其始也。詳其曼荼羅大",
    "T54n2126_001:0238b09": "祇施設不同。或巨摩規地。或以木構層。築",
    "T54n2126_001:0238b10": "泥分級。俱名壇也。除土掃地。則名墠也。",
    "T54n2126_001:0238b11": "墠場壇不同。皆是西域曼荼羅也。若據律宗。",
    "T54n2126_001:0238b12": "則須結仄隅。分限從其自然。生於作法。緬想",
    "T54n2126_001:0238b13": "魏朝。固應漠落矣。若此方受戒。則朱士行為",
    "T54n2126_001:0238b14": "其首也。南朝永明中。三吳初造戒壇。此又吳",
    "T54n2126_001:0238b15": "中之始也。唐初靈感寺南山宣律師。按法立",
    "T54n2126_001:0238b16": "壇。感長眉僧(即賓頭盧身也)隨喜讚歎。立壇應法勿過",
    "T54n2126_001:0238b17": "此焉。宣撰戒壇經一卷。今行于世。余嘗慨",
    "T54n2126_001:0238b18": "南山不明壇第四層覆釜形儀制。故著覆釜",
    "T54n2126_001:0238b19": "形儀。樂者尋之。以輔博知也。今右街副僧錄",
    "T54n2126_001:0238b20": "廣化大師真紹先募邑社。於東京大平興國",
    "T54n2126_001:0238b21": "寺。造石戒壇。一遵南山戒壇經。宏壯嚴麗。冠",
    "T54n2126_001:0238b22": "絕於天下也。",
    "T54n2126_001:0238b23": "尼得戒由",
    "T54n2126_001:0238b24": "愛道初緣豈為容易。阿潘出俗又實希奇。始",
    "T54n2126_001:0238b25": "徒受於三歸。且未全於二眾。按五運圖云。自",
    "T54n2126_001:0238b26": "漢永平丁卯。洎宋元嘉甲戌中間。相去三百",
    "T54n2126_001:0238b27": "六十七年。尼方具戒。又薩婆多師資傳云。宋",
    "T54n2126_001:0238b28": "元嘉十一年春。師子國尼鐵索羅等十人。於",
    "T54n2126_001:0238b29": "建康南林寺壇上。為景福寺尼慧果淨音等",
    "T54n2126_001:0238c01": "二眾中受戒法事。十二日度三百餘人。此方",
    "T54n2126_001:0238c02": "尼於二眾受戒。慧果為始也。知阿潘等但受",
    "T54n2126_001:0238c03": "三歸。又晉咸康中。尼淨撿於一眾邊得戒。此",
    "T54n2126_001:0238c04": "亦未全也。及建武中。江北諸尼乃往僧寺受",
    "T54n2126_001:0238c05": "戒。累朝不輟。近以太祖勅。不許尼往僧中受",
    "T54n2126_001:0238c06": "戒。自是尼還於一眾得本法。而已戒品終不",
    "T54n2126_001:0238c07": "圓也。今聖英達明斷。護法之士宜奏乞仍舊",
    "T54n2126_001:0238c08": "行之免法滅之遄速焉。",
    "T54n2126_001:0238c09": "受齋懺法",
    "T54n2126_001:0238c10": "自佛法東傳。事多草昧。故高僧傳曰。設復齋",
    "T54n2126_001:0238c11": "懺同於祠祀。魏晉之世。僧皆布草而食起坐",
    "T54n2126_001:0238c12": "威儀唱導開化略無規矩。至東晉有偽秦國",
    "T54n2126_001:0238c13": "道安法師。慧解生知。始尋究經律。作赴請",
    "T54n2126_001:0238c14": "僧跋讚禮念佛等儀式。凡有三例。一曰行香",
    "T54n2126_001:0238c15": "定座是也。宣律師赴請設則篇大明軏則。圓",
    "T54n2126_001:0238c16": "頂之徒苟不披覽破穀之誚。而乃自貽吁哉。",
    "T54n2126_001:0238c17": "近聞有西江商客。賽願營齋。先示文疏。數僧",
    "T54n2126_001:0238c18": "無能讀者。被商客驅之。一何可笑。後生聞此。",
    "T54n2126_001:0238c19": "當寅夜攻學。一則不虛受施。一則覆庇群僧。",
    "T54n2126_001:0238c20": "一則揚名於四方也。",
    "T54n2126_001:0238c21": "禮儀沿革",
    "T54n2126_001:0238c22": "西域之法禮有多種。如傳所明。禮拜者屈己",
    "T54n2126_001:0238c23": "也。旋遶者戀慕也。偏袒者亦肉袒也。脫革",
    "T54n2126_001:0238c24": "屣者不敢安也。和南者先意問訊也。避路者",
    "T54n2126_001:0238c25": "尚齒也。諸例常聞不煩多述。若尼禮於僧。自",
    "T54n2126_001:0238c26": "傳八法。比丘奉上接足至三莫不盡恭。如事",
    "T54n2126_001:0238c27": "令長也。近以開坐具。便為禮者。得以論之。昔",
    "T54n2126_001:0238c28": "梵僧到此。皆展舒尼師壇。就上作禮。後世避",
    "T54n2126_001:0238c29": "煩。尊者方見開尼師壇。即止之。便通敘暄涼。",
    "T54n2126_001:0239a01": "又展猶再拜也。尊者還止之。由此只將展尼",
    "T54n2126_001:0239a02": "師壇擬禮。為禮之數。所謂蓌拜也。如此設恭",
    "T54n2126_001:0239a03": "無乃大簡乎。然隨方為清淨者。不得不行也。",
    "T54n2126_001:0239a04": "又如比丘相見。曲躬合掌口云不審者何。此",
    "T54n2126_001:0239a05": "三業歸仰也(曲躬合掌身也。發言不審口也。心若不生崇重。豈能動身口乎)謂之",
    "T54n2126_001:0239a06": "問訊。其或卑問尊。則不審少病少惱。起居輕",
    "T54n2126_001:0239a07": "利不。上慰不。則不審無病惱。乞食易得。住處",
    "T54n2126_001:0239a08": "無惡伴。水陸無細蟲不。後人省其辭。止云不",
    "T54n2126_001:0239a09": "審也。大如歇後語乎。又臨去辭云珍重者何。",
    "T54n2126_001:0239a10": "此則相見既畢。情意已通。囑云珍重。猶言善",
    "T54n2126_001:0239a11": "加保重。請加自愛。好將息宜保惜同也。若",
    "T54n2126_001:0239a12": "西域相見則合掌云和南。或云盤茶味。久不",
    "T54n2126_001:0239a13": "見乃設禮。若尊嚴師匠。則一見一禮。今出",
    "T54n2126_001:0239a14": "家者以華情學梵事耳。所謂半華半梵。亦是",
    "T54n2126_001:0239a15": "亦非。尋其所起。皆道安之遺法是。則住既與",
    "T54n2126_001:0239a16": "俗不同。律行條然自別也。或云。僧上表疏。宜",
    "T54n2126_001:0239a17": "去頓首。以其涉祝宗之九拜者。余觀廬山遠",
    "T54n2126_001:0239a18": "公太山朗公答王臣之作。皆名下稱頓首。遠",
    "T54n2126_001:0239a19": "公講禮。講賢釆義。豈濫用哉。且頓首者。頭委",
    "T54n2126_001:0239a20": "頓而拜也。今文云頓首。而身不躬折。何為拜",
    "T54n2126_001:0239a21": "乎。又道流相見。交手叩頭而云稽首亦同也。",
    "T54n2126_001:0239a22": "然秉筆者避之為敏矣。",
    "T54n2126_001:0239a23": "注經",
    "T54n2126_001:0239a24": "乍翻法語未貫凡情。既重譯而乃通。更究文",
    "T54n2126_001:0239a25": "而暢理故箋法作焉。沈隱之義指掌可知矣。",
    "T54n2126_001:0239a26": "五運圖云。康僧會吳赤鳥年中。注法鏡經。此",
    "T54n2126_001:0239a27": "注經之始也。又道安重注了本生死經云。魏",
    "T54n2126_001:0239a28": "初有河南支恭明。為作注解。若然者。南注則",
    "T54n2126_001:0239a29": "康僧會居初。北注則支恭明為先矣。",
    "T54n2126_001:0239b01": "僧講",
    "T54n2126_001:0239b02": "朱士行頴川人也。志業方正。少懷遠悟。脫落",
    "T54n2126_001:0239b03": "塵俗。出家之後。專務經典。常講道行般若。每",
    "T54n2126_001:0239b04": "歎譯理未盡。乃於魏甘露五年。發跡長安。度",
    "T54n2126_001:0239b05": "流沙至于闐。得梵書正本九十章。彼國多小",
    "T54n2126_001:0239b06": "乘學者。譖於王曰。漢地沙門欲以婆羅門書",
    "T54n2126_001:0239b07": "惑亂正法。何不禁之。聾盲漢地。王之咎也。王",
    "T54n2126_001:0239b08": "乃不聽齎經東去。士行因請燒之為驗。于時",
    "T54n2126_001:0239b09": "積薪殿前。誓畢而焚。其經無損。王始歸信。士",
    "T54n2126_001:0239b10": "行寄經還國。竺叔蘭無羅叉譯為放光般若。",
    "T54n2126_001:0239b11": "叡法師云。士行於洛中講小品。往往不通。遠",
    "T54n2126_001:0239b12": "出流沙求大品。歸出為晉音是也。士行曹魏",
    "T54n2126_001:0239b13": "時。講道行經。即僧講之始也。",
    "T54n2126_001:0239b14": "尼講",
    "T54n2126_001:0239b15": "東晉廢帝大和三年戊辰歲。洛陽東寺尼道",
    "T54n2126_001:0239b16": "馨俗姓羊。為沙彌時。誦通法華維摩二部。",
    "T54n2126_001:0239b17": "受大戒後。研窮理味。一方道學所共師宗。尼",
    "T54n2126_001:0239b18": "之講說道馨為始也。",
    "T54n2126_001:0239b19": "造疏科經",
    "T54n2126_001:0239b20": "經教東流始則朱士行講說未形於文字。分",
    "T54n2126_001:0239b21": "科注解其道安法師歟。安師注經。常恐不合",
    "T54n2126_001:0239b22": "佛意。俄夢道人曰。合理即賓頭盧也。或曰。",
    "T54n2126_001:0239b23": "注經與造疏全別。何推安公為首耶。答注是",
    "T54n2126_001:0239b24": "解經。與別行疏義殊號而同實。矧分其科節",
    "T54n2126_001:0239b25": "不長途散釋。自安之意乎。次則僧叡造維摩",
    "T54n2126_001:0239b26": "疏。直生著維摩法華泥洹小品疏。世皆寶之。",
    "T54n2126_001:0239b27": "解律",
    "T54n2126_001:0239b28": "元魏世。法聰律師者原是曇無德羯磨得戒",
    "T54n2126_001:0239b29": "而常習僧祇。一日自悟乃歎曰。體既四分而",
    "T54n2126_001:0239c01": "受。何得異部明隨。於是罷講祇律。手披目閱",
    "T54n2126_001:0239c02": "敷揚四分。有門人道覆。旋抄漸成義疏。覆公",
    "T54n2126_001:0239c03": "即解四分之始也。至宋元嘉中。慧詢善僧祇",
    "T54n2126_001:0239c04": "十誦。更製條章。即解二律之始也。今五臺山",
    "T54n2126_001:0239c05": "北寺相傳。有聰師講律之遺迹焉。",
    "T54n2126_001:0239c06": "解論",
    "T54n2126_001:0239c07": "毘曇慧學對法命家。雖晚見於翻傳。而敏成",
    "T54n2126_001:0239c08": "於智母。疇初稽考越措疏文。唯成實一宗最",
    "T54n2126_001:0239c09": "多法相。北則羅什刪略付授嵩法師。故後魏",
    "T54n2126_001:0239c10": "主大和十年。幸徐州白塔寺。詔曰。此寺近有",
    "T54n2126_001:0239c11": "名僧嵩法師。受成實論於什公。後授淵法師。",
    "T54n2126_001:0239c12": "又授登紀二法師。朕每覽成實云。道登甞傳",
    "T54n2126_001:0239c13": "論於禁中。此北朝之始也。又僧道禪經律論",
    "T54n2126_001:0239c14": "一皆精博。姚興同輦還宮。著成實三論義疏。",
    "T54n2126_001:0239c15": "此又在先矣。南則僧柔講宣。故出三藏記曰。",
    "T54n2126_001:0239c16": "齊永明七年十月。文宣王招集京師碩學名",
    "T54n2126_001:0239c17": "僧五百人。請定林寺僧柔講寺。慧欣於普弘",
    "T54n2126_001:0239c18": "寺講。此南朝之始也。又肇叡諸師講中百十",
    "T54n2126_001:0239c19": "二門等論。疏義迭生相繼無盡也。",
    "T54n2126_001:0239c20": "都講",
    "T54n2126_001:0239c21": "敷宣之士擊發之由。非旁人而啟端。難在座",
    "T54n2126_001:0239c22": "而孤起。故梁武講經。以枳園寺法彪為都講。",
    "T54n2126_001:0239c23": "彪公先一問。梁祖方鼓舌端。載索載徵隨問",
    "T54n2126_001:0239c24": "隨答。此都講之大體也。又支遁至會稽。王",
    "T54n2126_001:0239c25": "內史請講維摩。許詢為都講。許發一問。眾謂",
    "T54n2126_001:0239c26": "支無以答。支答一義。眾謂詢無以難如是問",
    "T54n2126_001:0239c27": "答連環不盡。是知都講實難其人。又僧伽跋",
    "T54n2126_001:0239c28": "陀羅就講。弟子法勇傳譯僧念為都講。又僧",
    "T54n2126_001:0239c29": "導者京兆人也。為沙彌時。僧叡見而異之曰。",
    "T54n2126_001:0240a01": "君於佛法且欲何為。曰願為法師作都講。叡",
    "T54n2126_001:0240a02": "曰。君當為萬人法主。豈對揚小師乎。此則姚",
    "T54n2126_001:0240a03": "秦之世已有都講也。今之都講不聞擊問。舉",
    "T54n2126_001:0240a04": "唱經文。蓋似像古之都講耳。",
    "T54n2126_001:0240a05": "傳禪觀法",
    "T54n2126_001:0240a06": "禪法濫觴自此秦世僧叡法師序關中出禪",
    "T54n2126_001:0240a07": "經。其文則明心達理之趣也。然譬若始有其",
    "T54n2126_001:0240a08": "方。未能修合。弗聞療疾。徒曰醫書。矧以大教",
    "T54n2126_001:0240a09": "既敷群英分講。注之者矜其詞義。科之者逞",
    "T54n2126_001:0240a10": "其區分。執塵搖指。但尚其乘機應變解紛挫",
    "T54n2126_001:0240a11": "銳。唯觀其智刃辭鋒。都忘所詮。不求出離。江",
    "T54n2126_001:0240a12": "表遠公慨禪法未敷。於是苦求而得也。菩提",
    "T54n2126_001:0240a13": "達磨祖師觀此土之根緣。對一期之繁紊。而",
    "T54n2126_001:0240a14": "宣言曰。不立文字遣其執文滯逐也(箋曰。不遵王化。名曰",
    "T54n2126_001:0240a15": "叛臣。不繼父蹤。呼為逆子。敢有不循佛說。是謂魔外之徒。所以三世諸佛法無異說。十方眾聖授學同文。夫",
    "T54n2126_001:0240a16": "釋迦之經本也。達磨之言末也。背本逐末。良可悲哉。愚素習象胥。力根貝葉。遍問西來三藏。仍閱古今求法",
    "T54n2126_001:0240a17": "記文。天竺禪定並稟教乘。所以入正位者繼踵。五天蓋依法務實而行。佛言聖法不誤後學也。敢諮同志。學佛",
    "T54n2126_001:0240a18": "修禪。庶幾畢離苦津。高登彼岸。無以利口欺人自瞞於靈府也。經曰。若欲得道。當依佛語。違而得者。無有",
    "T54n2126_001:0240a19": "是處。可誣也哉)。",
    "T54n2126_001:0240a20": "別立禪居",
    "T54n2126_001:0240a21": "達磨之道既行。機鋒相遘者唱和。然其所化",
    "T54n2126_001:0240a22": "之眾唯隨寺別院而居且無異制。道信禪師",
    "T54n2126_001:0240a23": "住東林寺。能禪師住廣果寺。談禪師住白馬",
    "T54n2126_001:0240a24": "寺。皆一例律儀。唯參學者或行杜多。糞掃",
    "T54n2126_001:0240a25": "五納衣為異耳。後有百丈山禪師懷海。創意",
    "T54n2126_001:0240a26": "經綸別立通堂。布長連床。勵其坐禪。坐歇則",
    "T54n2126_001:0240a27": "帶刀。斜臥高木。為椸架。凡百道具悉懸其",
    "T54n2126_001:0240a28": "上。所謂龍牙杙上也。有朝參暮請之禮。隨石",
    "T54n2126_001:0240b01": "磬木魚為節度。可宗者謂之長老。隨從者謂",
    "T54n2126_001:0240b02": "之侍者。主事者謂之寮司。共作者謂之普請。",
    "T54n2126_001:0240b03": "或有過者。主事示以柱杖。焚其衣鉢。謂之誡",
    "T54n2126_001:0240b04": "罰。凡諸新例厥號叢林。與律不同。自百丈之",
    "T54n2126_001:0240b05": "始也(箋曰。禮樂花伐自天子出。則王道興。為佛寺僧規。稟如來制。則正法住矣)。",
    "T54n2126_001:0240b06": "此土僧游西域",
    "T54n2126_001:0240b07": "嗟乎騫憲雖征。只為開荒而奉命。騰蘭既至。",
    "T54n2126_001:0240b08": "未聞克志以求經。亦猶決一隄塘。內水既出。",
    "T54n2126_001:0240b09": "外水亦入。一出一入。然後知平矣。魏洛陽",
    "T54n2126_001:0240b10": "朱士行誓往西天。尋求般若。僧祐以為東僧",
    "T54n2126_001:0240b11": "西往之始焉。然只在葱嶺之北于填而止。晉",
    "T54n2126_001:0240b12": "法顯募同志數十人。游于印度。登靈鷲山。此",
    "T54n2126_001:0240b13": "乃到中天之始也。厥後交肩接迹。至有漢寺",
    "T54n2126_001:0240b14": "別居東夏之僧。決隄之喻居可驗矣。若論傳",
    "T54n2126_001:0240b15": "譯之人。則多善一方。罕聞通解。唯弉三藏",
    "T54n2126_001:0240b16": "究兩土之音訓。瞻諸學之川源。如從佛聞。曲",
    "T54n2126_001:0240b17": "盡意。次則義淨躬游彼剎。妙達毘尼。改律範",
    "T54n2126_001:0240b18": "之妄迷。注密言之引合。遂得受持有驗流布",
    "T54n2126_001:0240b19": "無疑矣。原其後漢以來。譯者相續。洎唐元和",
    "T54n2126_001:0240b20": "年中。翻本生心地觀經。之後百六十載寂爾",
    "T54n2126_001:0240b21": "無聞。宋太祖甞遣百餘僧。往西方求法。太宋",
    "T54n2126_001:0240b22": "太平興國七年。有詔立譯經院于東京太平",
    "T54n2126_001:0240b23": "興國寺之西偏。聚三藏天息災等梵僧數員。",
    "T54n2126_001:0240b24": "及選兩街明義學僧。同譯新經。譯經之務大",
    "T54n2126_001:0240b25": "宋中興也。",
    "T54n2126_001:0240b26": "傳密藏",
    "T54n2126_001:0240b27": "密藏者陀羅尼法也。是法祕密非二乘境界。",
    "T54n2126_001:0240b28": "諸佛菩薩所能游履也。舊譯云持。新譯云性。",
    "T54n2126_001:0240b29": "本其原則微妙法性也。形其言則陀羅尼母",
    "T54n2126_001:0240c01": "也。究其音則聲明也。窮其文則字界緣也。出",
    "T54n2126_001:0240c02": "三藏記云。神呪者總持微密持也。高僧傳中。",
    "T54n2126_001:0240c03": "帛尸梨密多羅本西域人。東晉之初至于建",
    "T54n2126_001:0240c04": "業。王導周伯仁庾亮皆欽重之。善持呪術。所",
    "T54n2126_001:0240c05": "向多驗。時江東未有呪法。密出孔雀王呪。呪",
    "T54n2126_001:0240c06": "法之始也。北魏則嵩山菩提流支呪井樹等。",
    "T54n2126_001:0240c07": "頗有靈効。唐朝則智通法師甚精禁呪焉。次",
    "T54n2126_001:0240c08": "有不空三藏。於京大興善寺。廣譯總持教。多",
    "T54n2126_001:0240c09": "設曼荼羅。神術莫可知也。灌頂壇法始於不",
    "T54n2126_001:0240c10": "空。代宗永泰年中。勅灌頂道場處。選二七人。",
    "T54n2126_001:0240c11": "為國長誦佛頂呪。及免差科地稅云。梁末後",
    "T54n2126_001:0240c12": "唐世。道賢闍梨者。一夕夢游五天竺。見佛指",
    "T54n2126_001:0240c13": "示此某國聚落。洎旦頓解五印言音。毫釐不",
    "T54n2126_001:0240c14": "爽。今傳粉壇法。並宗此師。鳳翔阿闍梨是也。",
    "T54n2126_001:0240c15": "後唐清泰帝尤旌其道。後隨駕入洛而卒。今",
    "T54n2126_001:0240c16": "塔在龍門。近東京南。日本大師常為王公大",
    "T54n2126_001:0240c17": "人演密藏。至今弟子繁衍。傳其業者號曰三",
    "T54n2126_001:0240c18": "藏。或兼講經律論者。則稱傳顯密藏也。",
    "T54n2126_001:0240c19": "外學",
    "T54n2126_001:0240c20": "夫學不厭博。有所不知。蓋闕如也。吾宗致遠。",
    "T54n2126_001:0240c21": "以三乘法而運載焉。然或魔障相陵。必須禦",
    "T54n2126_001:0240c22": "侮。禦侮之術。莫若知彼敵情。敵情者。西竺則",
    "T54n2126_001:0240c23": "韋陀。東夏則經籍矣。故祇洹寺中有四韋陀",
    "T54n2126_001:0240c24": "院。外道以為宗極。又有書院。大千界內所",
    "T54n2126_001:0240c25": "有不同文書並集其中。佛俱許讀之。為伏外",
    "T54n2126_001:0240c26": "道。而不許依其見也。此土古德高僧能攝伏",
    "T54n2126_001:0240c27": "異宗者。率由博學之故。譬如夷狄之人。言語",
    "T54n2126_001:0240c28": "不通。飲食不同。孰能達其志通其欲。其或微",
    "T54n2126_001:0240c29": "解胡語。立便馴知矣。是以習鑿齒道安以詼",
    "T54n2126_001:0241a01": "諧而伏之。宗雷之輩慧遠以詩禮而誘之。權",
    "T54n2126_001:0241a02": "無二復禮以辨惑而柔之。陸鴻漸皎然以詩",
    "T54n2126_001:0241a03": "式而友之。此皆不施他術。唯通外學耳。況乎",
    "T54n2126_001:0241a04": "儒道二教義理玄邈。釋子既精本業。何好鑽",
    "T54n2126_001:0241a05": "極以廣見聞。勿滯於一方也。",
    "T54n2126_001:0241a06": "大宋僧史略卷上"
}