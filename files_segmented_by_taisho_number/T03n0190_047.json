{
    "T03n0190_047:0869c15": "佛本行集經卷第四十七",
    "T03n0190_047:0869c17": "隋天竺三藏闍那崛多譯",
    "T03n0190_047:0869c18": "大迦葉因緣品下",
    "T03n0190_047:0869c19": "「爾時，彼帝釋王作如是念：『我于今者，亦可下",
    "T03n0190_047:0869c20": "生彼閻浮提人間受生，教化彼等，教誨成就。』",
    "T03n0190_047:0869c21": "作是思惟已，喚四天王言：『善哉仁者！汝於今",
    "T03n0190_047:0869c22": "者，可就我所聽我教令，我今意欲共汝等輩",
    "T03n0190_047:0869c23": "生於人間，教化人故，教誨彼等。我於彼時，當",
    "T03n0190_047:0869c24": "作師子王身，汝等當作師子而守護之，將多",
    "T03n0190_047:0869c25": "眷屬而圍遶之。作是身已，遊歷村舍城邑聚",
    "T03n0190_047:0869c26": "落。遊行處時，時彼人輩若問汝等：「我當應",
    "T03n0190_047:0869c27": "常與汝何物？」汝等應當報彼人言：「日別與我",
    "T03n0190_047:0869c28": "一百數人。」若其彼等復問汝等：「須丈夫也？須",
    "T03n0190_047:0869c29": "小兒也？為取婦人？為取男子？」汝等應報作如",
    "T03n0190_047:0870a01": "是言：「若有多殺生者，如是等人，日須一百。用",
    "T03n0190_047:0870a02": "供給此師子王食；如是偷盜人者，行邪婬者，",
    "T03n0190_047:0870a03": "行妄語者，或兩舌者，或惡口者，或綺語者，或",
    "T03n0190_047:0870a04": "多貪者，或多瞋者，或邪見者，如是之等，諸惡",
    "T03n0190_047:0870a05": "人輩，日須一百，供此師子。若其有諸不殺生",
    "T03n0190_047:0870a06": "者，汝等勿與，如此之人，師子不食；如是不盜",
    "T03n0190_047:0870a07": "者，乃至不邪見者，汝等勿與，如此師子悉皆",
    "T03n0190_047:0870a08": "不食。復須是教，家別一人決須出家。」』",
    "T03n0190_047:0870a09": "「爾時，帝釋及四天王，善教思惟，作是念已，下",
    "T03n0190_047:0870a10": "來閻浮。爾時，帝釋化作師子，縱廣高下一俱",
    "T03n0190_047:0870a11": "盧舍，猶如師子無有異也。時彼人眾，在師子",
    "T03n0190_047:0870a12": "後，為師子王索食而行，如彼昔時帝釋所教，",
    "T03n0190_047:0870a13": "無有異也。",
    "T03n0190_047:0870a14": "「爾時，彼眾以怖師子，悔心殺生，無有偷盜，亦",
    "T03n0190_047:0870a15": "無邪婬，乃至無有邪見之心，悉具足持修十",
    "T03n0190_047:0870a16": "善業。家別一人，出家學道，行四梵行，命終已",
    "T03n0190_047:0870a17": "後，生於梵宮。於其眾中，若有人等，唯持十善",
    "T03n0190_047:0870a18": "不出家者，彼等人輩，多生人天，流轉而行。是",
    "T03n0190_047:0870a19": "摩訶迦葉，於彼時中，如是方便，為眾多人，作",
    "T03n0190_047:0870a20": "大利益，以過去世因緣力故，今亦復爾，為眾",
    "T03n0190_047:0870a21": "人民，作大利益。諸比丘！是摩訶迦葉比丘，",
    "T03n0190_047:0870a22": "於未來世彌勒世尊法教之中，亦為多人作",
    "T03n0190_047:0870a23": "大利益。」",
    "T03n0190_047:0870a24": "時，諸比丘白佛言：「世尊！是摩訶迦葉，於彼云",
    "T03n0190_047:0870a25": "何當作利益？」佛告諸比丘言：「諸比丘！是摩訶",
    "T03n0190_047:0870a26": "迦葉，我涅槃後，攝護我法及諸戒律，令久住",
    "T03n0190_047:0870a27": "世，當作法會，盡其形壽，將命終時，入於山",
    "T03n0190_047:0870a28": "間，以神通力，住持此身，起如此願：『願我此",
    "T03n0190_047:0870a29": "身，勿令散壞，乃至彌勒如來、多陀阿伽度、",
    "T03n0190_047:0870b01": "三藐三佛陀出，見我身也。』作是思惟已，遂捨",
    "T03n0190_047:0870b02": "身命，入無餘涅槃。彼涅槃後，二山還合，於後",
    "T03n0190_047:0870b03": "彌勒得阿耨多羅三藐三佛陀時，廣顯法教，",
    "T03n0190_047:0870b04": "於彼時間，彌勒世尊憶念是大迦葉舍利，生",
    "T03n0190_047:0870b05": "憶念已，告諸比丘，作如是言：『汝等比丘！欲見",
    "T03n0190_047:0870b06": "釋迦牟尼多陀阿伽度、三藐三佛陀聲聞弟",
    "T03n0190_047:0870b07": "子，少欲知足頭陀第一者，所謂摩訶迦葉已",
    "T03n0190_047:0870b08": "不？』彼等比丘白言：『唯然世尊！我等樂見。』",
    "T03n0190_047:0870b09": "「爾時，彌勒如來、阿羅漢帝、三藐三佛陀，與無",
    "T03n0190_047:0870b10": "量千眾，左右圍遶，至於彼所。至彼處已，時彼",
    "T03n0190_047:0870b11": "兩山，即便兩開。爾時，彌勒多陀伽多、三藐三",
    "T03n0190_047:0870b12": "佛陀，見大迦葉比丘舍利，不散不壞，唯著僧",
    "T03n0190_047:0870b13": "伽梨。見已告諸比丘言：『諸比丘！此是釋迦多",
    "T03n0190_047:0870b14": "陀伽多、三藐三佛陀聲聞弟子，頭陀第一，名",
    "T03n0190_047:0870b15": "大迦葉，即其人也。』",
    "T03n0190_047:0870b16": "「爾時，彌勒多陀伽多、三藐三佛陀，在於彼處，",
    "T03n0190_047:0870b17": "為諸比丘而說其法，作如是言：『諸比丘！迦葉",
    "T03n0190_047:0870b18": "比丘所行如是，我如是教，汝等今者應如迦",
    "T03n0190_047:0870b19": "葉比丘所行。』",
    "T03n0190_047:0870b20": "「爾時，眾中多千比丘，乘如是法，行如是法，如",
    "T03n0190_047:0870b21": "摩訶迦葉比丘所當行也。於彼眾中，無量千",
    "T03n0190_047:0870b22": "數眾等，於彼法中，當得清淨法眼。」",
    "T03n0190_047:0870b23": "佛告諸比丘：「如是次第，是大迦葉比丘，為當",
    "T03n0190_047:0870b24": "來時大利益也。諸比丘！我今誡勸汝等！學",
    "T03n0190_047:0870b25": "大迦葉比丘，願汝等行如迦葉比丘也。」",
    "T03n0190_047:0870b26": "佛本行集經跋陀羅夫婦因緣品第四十",
    "T03n0190_047:0870b27": "八",
    "T03n0190_047:0870b28": "爾時，跋陀羅迦卑梨耶女以不得善師，遂至",
    "T03n0190_047:0870b29": "外道波離婆闍迦所出家學道，精勤修習，成",
    "T03n0190_047:0870c01": "就彼法，尅獲四禪，具足五通。於彼法中，得大",
    "T03n0190_047:0870c02": "名稱，成就威力。",
    "T03n0190_047:0870c03": "爾時，世尊已開女人聽其出家。于時摩訶波",
    "T03n0190_047:0870c04": "闍波提，為五百釋女，皆悉出家，光顯佛法，建",
    "T03n0190_047:0870c05": "立比丘尼眾。於彼時間，長老大迦葉作是思",
    "T03n0190_047:0870c06": "惟：「我於往昔，已許跋陀羅迦卑梨耶女，得善",
    "T03n0190_047:0870c07": "教師，要當相示，必令汝得，出家學道。」復作",
    "T03n0190_047:0870c08": "是念：「彼跋陀羅迦卑梨耶女，今在何處？」即便",
    "T03n0190_047:0870c09": "入定，觀察是女，以清淨天眼過於人眼，觀見",
    "T03n0190_047:0870c10": "是女，在彼波離婆闍迦外道之處，出家學道，",
    "T03n0190_047:0870c11": "住在恒河河岸之處，修外道行。見已便喚一",
    "T03n0190_047:0870c12": "箇得通比丘尼來，而告言曰：「善哉姊妹！汝若",
    "T03n0190_047:0870c13": "知時，其跋陀羅迦卑梨耶女，於波離婆闍迦",
    "T03n0190_047:0870c14": "外道之所，出家學道，今在恒河河岸之所。善",
    "T03n0190_047:0870c15": "哉姊妹！汝應詣彼如實告言：『善哉姊妹！汝夫",
    "T03n0190_047:0870c16": "迦葉，我共同師，出家學道，汝今亦可往詣彼",
    "T03n0190_047:0870c17": "所，於我師邊，出家學道，修行梵行。』」時彼得通",
    "T03n0190_047:0870c18": "比丘尼，聞長老摩訶迦葉如是語已，譬如壯",
    "T03n0190_047:0870c19": "士屈伸臂頃，彼比丘尼，如風迅疾，從舍衛城",
    "T03n0190_047:0870c20": "而沒其身相，遂至於跋陀羅迦卑梨耶波離",
    "T03n0190_047:0870c21": "婆闍迦外道女前現身，却住在於一面。",
    "T03n0190_047:0870c22": "彼比丘尼即便慰問波離婆闍迦外道之女，",
    "T03n0190_047:0870c23": "慰問已訖，而復告言：「善哉姊妹！汝應知時，汝",
    "T03n0190_047:0870c24": "夫迦葉，與我同師，出家學道，修行梵行，汝今",
    "T03n0190_047:0870c25": "亦可往詣彼所，於我師邊，出家學道，修行梵",
    "T03n0190_047:0870c26": "行也。」",
    "T03n0190_047:0870c27": "爾時，跋陀羅迦卑梨耶波離婆闍迦外道",
    "T03n0190_047:0870c28": "之女，問彼比丘尼言：「善哉姊妹！汝等教師，當何",
    "T03n0190_047:0870c29": "所似？」作是語已，彼比丘尼報跋陀羅外道女",
    "T03n0190_047:0871a01": "言：「善哉姊妹！我等教師，以三十二大人之相，",
    "T03n0190_047:0871a02": "莊嚴其身，具足八十種好，十八不共佛法、十",
    "T03n0190_047:0871a03": "力、四無所畏，大慈大悲，無邊戒眾具足，無邊",
    "T03n0190_047:0871a04": "定眾具足，無邊智慧眾具足，無邊解脫眾具",
    "T03n0190_047:0871a05": "足，無邊解脫知見眾具足。我彼大師，一切",
    "T03n0190_047:0871a06": "聲聞諸弟子等，亦復如是，戒眾具足，定眾具",
    "T03n0190_047:0871a07": "足，智慧眾具足，解脫眾具足，解脫知見眾具",
    "T03n0190_047:0871a08": "足。」",
    "T03n0190_047:0871a09": "時，彼比丘尼於跋陀羅迦卑梨耶女前，如是",
    "T03n0190_047:0871a10": "如是，歎佛功德及聲聞弟子。時彼跋陀羅迦",
    "T03n0190_047:0871a11": "卑梨耶外道之女聞已，遂於如來及比丘僧",
    "T03n0190_047:0871a12": "所，心得清淨。得清淨已，告彼比丘尼言：「善哉",
    "T03n0190_047:0871a13": "姊妹！若如是者，我當隨去。」時彼比丘尼，語跋",
    "T03n0190_047:0871a14": "陀羅迦卑梨耶外道女言：「善哉姊妹！乘我神",
    "T03n0190_047:0871a15": "通，相隨而去。」",
    "T03n0190_047:0871a16": "爾時，跋陀羅報彼比丘尼，作如是言：「善哉姊",
    "T03n0190_047:0871a17": "妹！然我身自有神通也。」",
    "T03n0190_047:0871a18": "爾時，彼比丘尼共跋陀羅迦卑梨耶外道女，",
    "T03n0190_047:0871a19": "於彼發引，亦如壯士屈伸臂頃，從恒河所即",
    "T03n0190_047:0871a20": "便沒身，於祇陀林中，忽然出現，往詣佛所。其",
    "T03n0190_047:0871a21": "跋陀羅迦卑梨耶外道之女，遙見世尊，端嚴",
    "T03n0190_047:0871a22": "殊妙，乃至猶如虛空眾星莊嚴，見已心得清",
    "T03n0190_047:0871a23": "淨，即至佛前，到已頂禮佛足，而白佛言：「善哉！",
    "T03n0190_047:0871a24": "世尊！聽我出家，授我具戒。」",
    "T03n0190_047:0871a25": "爾時，世尊告阿難言：「長老阿難！將此跋陀羅",
    "T03n0190_047:0871a26": "迦卑梨耶外道之女，付囑摩訶波闍波提憍",
    "T03n0190_047:0871a27": "曇彌，勅教言曰：『此跋陀羅迦卑梨耶外道之",
    "T03n0190_047:0871a28": "女，教令出家授具足戒，是女當得神通具足",
    "T03n0190_047:0871a29": "威力並備。』」",
    "T03n0190_047:0871b01": "爾時，長老阿難，奉佛勅命，白佛言曰：「如世尊",
    "T03n0190_047:0871b02": "教，不敢違也。」遂將彼女，向於摩訶波闍波提",
    "T03n0190_047:0871b03": "憍曇彌比丘尼所，到已具陳如上之事。",
    "T03n0190_047:0871b04": "爾時，摩訶波闍波提憍曇彌比丘尼，度跋陀",
    "T03n0190_047:0871b05": "羅迦卑梨耶外道之女，令得出家授具足戒。",
    "T03n0190_047:0871b06": "具戒未久，至空閑處，獨自安靜，遠離諸濁，精",
    "T03n0190_047:0871b07": "勤苦行，心不放逸，思惟而住。",
    "T03n0190_047:0871b08": "爾時，跋陀羅迦卑梨耶外道之女，既得出家",
    "T03n0190_047:0871b09": "授具足戒，乃至心不放逸，思惟而住，不久彼",
    "T03n0190_047:0871b10": "眾，諸善男子，善女人等，正信出家，求無上梵",
    "T03n0190_047:0871b11": "行，現得見法，自得神通，所作已辦，得安樂",
    "T03n0190_047:0871b12": "住，口自唱言：「生死已斷，梵行已立，所作已",
    "T03n0190_047:0871b13": "辦，不受後有。」",
    "T03n0190_047:0871b14": "是長老女，見知是已，遂得阿羅漢果，心得解",
    "T03n0190_047:0871b15": "脫。世尊復記，告諸比丘，作如是言：「是比丘",
    "T03n0190_047:0871b16": "尼，於聲聞比丘尼識宿命中，是跋陀羅迦卑",
    "T03n0190_047:0871b17": "梨耶比丘尼，最為第一。」",
    "T03n0190_047:0871b18": "諸比丘尼凡所諮問，皆能記別。爾時，彼等",
    "T03n0190_047:0871b19": "諸比丘尼眾，大生希有想，各各嗟歎：「希有希",
    "T03n0190_047:0871b20": "有！是跋陀羅迦卑梨耶比丘尼！而大眾中，",
    "T03n0190_047:0871b21": "諸比丘尼，久已出家，修行梵行，未得如是捷",
    "T03n0190_047:0871b22": "疾神通，如跋陀羅迦卑梨耶比丘尼者。」",
    "T03n0190_047:0871b23": "爾時，彼比丘尼眾有心疑故，往詣如來，能斷",
    "T03n0190_047:0871b24": "疑惑，達解一切實義者之所，到已頂禮佛足，",
    "T03n0190_047:0871b25": "却住一面。住一面已，彼諸比丘尼眾白佛言：",
    "T03n0190_047:0871b26": "「世尊！此跋陀羅迦卑梨耶比丘尼，往昔之時，",
    "T03n0190_047:0871b27": "作何善根，而於今者，生大富家，資財具足，乃",
    "T03n0190_047:0871b28": "至一切無所乏少。身相端正，眾人樂見，觀者",
    "T03n0190_047:0871b29": "無厭，世所希有，具足眾相？復以何緣而得",
    "T03n0190_047:0871c01": "出家，具諸戒行，疾得神通，世尊授記，於諸聲",
    "T03n0190_047:0871c02": "聞比丘尼眾弟子之中，識宿命者，是跋陀羅",
    "T03n0190_047:0871c03": "迦卑梨耶比丘尼，最為第一？」",
    "T03n0190_047:0871c04": "作是語已，佛告諸比丘尼，作如是言：「諸比丘",
    "T03n0190_047:0871c05": "尼！我念往昔，波羅[木*奈]城中，有二女，共為親",
    "T03n0190_047:0871c06": "友。一者大富長者女，二者大姓婆羅門女。爾",
    "T03n0190_047:0871c07": "時，彼婆羅門大種姓女，請彼大富長者之女",
    "T03n0190_047:0871c08": "至其舍宅。時，迦葉如來、多陀阿伽度、三藐",
    "T03n0190_047:0871c09": "三佛陀，詣大富長者家。時彼大富長者女",
    "T03n0190_047:0871c10": "見迦葉如來詣於己舍，即便出舍迎逆世",
    "T03n0190_047:0871c11": "尊，時彼婆羅門女不肯出迎。時彼大富長",
    "T03n0190_047:0871c12": "者女告大婆羅門女：『善哉姊妹！汝以何",
    "T03n0190_047:0871c13": "故，不迎世尊？』彼女報之言：『善哉姊妹！我手",
    "T03n0190_047:0871c14": "無物，云何空手，往詣佛所？今向佛邊，以何",
    "T03n0190_047:0871c15": "等事，自恣迎佛？』",
    "T03n0190_047:0871c16": "「爾時，大富長者之女報彼女言：『善哉姊妹！汝",
    "T03n0190_047:0871c17": "但迎佛，如來必入。』爾時彼大婆羅門女遂造",
    "T03n0190_047:0871c18": "一蓋，眾寶莊嚴，以細[疊*毛]衣，彌覆其上，復以",
    "T03n0190_047:0871c19": "種種諸花鬘等，四散垂下。",
    "T03n0190_047:0871c20": "「爾時，迦葉如來、阿羅訶、三藐三佛陀，於晨朝",
    "T03n0190_047:0871c21": "時，日在東方，愍彼女故，著衣持鉢，詣彼大富",
    "T03n0190_047:0871c22": "長者女家。",
    "T03n0190_047:0871c23": "「爾時，婆羅門大姓女持彼寶蓋，奉獻迦葉如",
    "T03n0190_047:0871c24": "來、阿羅呵、三藐三佛陀，奉獻訖，復以偈誦，",
    "T03n0190_047:0871c25": "而說之曰：",
    "T03n0190_047:0871c26": "「『種種寶蓋金為柄，　　微妙細衣花覆上，",
    "T03n0190_047:0871c27": "　　迎奉丈夫大威德，　　唯願世尊哀納受。』",
    "T03n0190_047:0871c28": "「爾時，迦葉如來、阿羅呵、三藐三佛陀，愍彼女",
    "T03n0190_047:0871c29": "故，受其寶蓋。汝等比丘尼！勿作心疑，彼時施",
    "T03n0190_047:0872a01": "寶蓋女，豈異人乎？即跋陀羅迦卑梨耶比丘",
    "T03n0190_047:0872a02": "尼是也。",
    "T03n0190_047:0872a03": "「諸比丘尼！更有因緣。我念往昔，還此波羅",
    "T03n0190_047:0872a04": "[木*奈]城，有一大富長者。其彼長者，有驅使女。",
    "T03n0190_047:0872a05": "於彼時間，有一辟支佛，依波羅[木*奈]大城而",
    "T03n0190_047:0872a06": "住。",
    "T03n0190_047:0872a07": "「爾時，辟支佛於晨朝時，日在東方，著衣持鉢，",
    "T03n0190_047:0872a08": "詣大長者舍宅乞食。爾時，使女見辟支佛漸",
    "T03n0190_047:0872a09": "進而來，威儀庠序，進止有方。爾時，使女，心",
    "T03n0190_047:0872a10": "得清淨，得清淨已，速詣家中，向長者婦邊，而",
    "T03n0190_047:0872a11": "白言曰：『善哉聖女！有一比丘，在門乞食。』",
    "T03n0190_047:0872a12": "「時長者婦，梳髮而坐，以其左手，舉髮遙看彼",
    "T03n0190_047:0872a13": "辟支佛，是辟支佛，形體醜陋，身不正直。時長",
    "T03n0190_047:0872a14": "者婦見已即告彼使女言：『我今不喜如是醜",
    "T03n0190_047:0872a15": "陋不正之人，況與食耶？』是時使女，復白彼言：",
    "T03n0190_047:0872a16": "『善哉聖女！但與但與此仙人食，如是之人，何",
    "T03n0190_047:0872a17": "必端正？但取心賢。』時長者婦復作是言：『我實",
    "T03n0190_047:0872a18": "不憙如是之人，云何遣我布施食也？』使女復",
    "T03n0190_047:0872a19": "言：『聖女今者若不憙與仙人食者，但願與我",
    "T03n0190_047:0872a20": "一日食料，我自迴施。』時長者婦復作是言：『善",
    "T03n0190_047:0872a21": "哉姊妹！汝今既是我家作使，取汝自分隨意",
    "T03n0190_047:0872a22": "所與。』",
    "T03n0190_047:0872a23": "「爾時，使女於長者婦邊，取自分食，奉獻尊者",
    "T03n0190_047:0872a24": "辟支佛。",
    "T03n0190_047:0872a25": "「諸辟支佛有如是法，以神通力教化眾生，",
    "T03n0190_047:0872a26": "不以餘法。時辟支佛，於使女邊生憐愍故，受",
    "T03n0190_047:0872a27": "所奉食，即於彼前，騰空而去。時彼使女，見辟",
    "T03n0190_047:0872a28": "支佛以神通力飛騰空行，既見此已，歡喜踊",
    "T03n0190_047:0872a29": "躍身心遍滿，不能自勝，合十指掌，遙即頂禮",
    "T03n0190_047:0872b01": "向彼尊者辟支佛陀，遂起是願，口即唱言：『願",
    "T03n0190_047:0872b02": "我將來值是好師，或勝是者，彼所說法，願",
    "T03n0190_047:0872b03": "速領悟，生生世世，不墮惡道，勿令醜陋得不",
    "T03n0190_047:0872b04": "正身如此仙人。所以者何？以醜陋故，乞食不",
    "T03n0190_047:0872b05": "得，我所生處，一切時中，可憙端正，眾所樂",
    "T03n0190_047:0872b06": "觀。』爾時彼長者婦，見彼尊者辟支佛，現大神",
    "T03n0190_047:0872b07": "通騰空而去，見已告彼使女言曰：『善哉姊",
    "T03n0190_047:0872b08": "妹！汝可與我如此功德，我於今者，倍與汝食。』",
    "T03n0190_047:0872b09": "時彼使女，白長者婦作如是言：『善哉聖女！我",
    "T03n0190_047:0872b10": "不能與。』時長者婦復作是言：『善哉姊妹！願汝",
    "T03n0190_047:0872b11": "與我如此功德，我與汝食，兩倍於前。』彼使女",
    "T03n0190_047:0872b12": "言：『亦不能與。』如是三分四分五分、十分二十",
    "T03n0190_047:0872b13": "分三十分四十分五十分，悉不肯與。",
    "T03n0190_047:0872b14": "「時，長者婦復告使女：『善哉姊妹！汝今與我如",
    "T03n0190_047:0872b15": "此功德，我今與汝一百分食。』使女言曰：『亦不",
    "T03n0190_047:0872b16": "能與。』",
    "T03n0190_047:0872b17": "「爾時，彼長者婦即生瞋恨，便告之曰：『汝以何",
    "T03n0190_047:0872b18": "故，故違我勅？』遂捉使女苦加打縛，時彼使",
    "T03n0190_047:0872b19": "女遂即高聲作大啼哭。爾時，彼大長者，從外",
    "T03n0190_047:0872b20": "入來，見彼使女啼哭如是，而問之曰：『賢者何",
    "T03n0190_047:0872b21": "故，如此啼哭？』時彼使女即向長者說前情",
    "T03n0190_047:0872b22": "狀。爾時，長者便生瞋恨，即喚己婦，令解衣服",
    "T03n0190_047:0872b23": "及諸瓔珞，復告言曰：『我既遣汝，撿挍家資，",
    "T03n0190_047:0872b24": "乃有沙門婆羅門者，詣家乞食，而汝不與？』以",
    "T03n0190_047:0872b25": "是因緣，驅令出堂，安置小室弊陋之處。即召",
    "T03n0190_047:0872b26": "使女，教令洗浴，以婦瓔珞衣服之具，悉授使",
    "T03n0190_047:0872b27": "女，即令彼女，開倉庫門，顯示財寶，而告之",
    "T03n0190_047:0872b28": "曰：『賢者！如是錢財物中，若有沙門婆羅門等，",
    "T03n0190_047:0872b29": "若有乞者，任隨施與，莫為限閡。』",
    "T03n0190_047:0872c01": "「汝等比丘！於意云何？彼時長者家內使女，豈",
    "T03n0190_047:0872c02": "異人乎？勿作斯疑，此即跋陀羅迦卑梨耶比",
    "T03n0190_047:0872c03": "丘尼是也。時彼使女，以於辟支佛所生清淨",
    "T03n0190_047:0872c04": "心故，隨其終已，生忉利天，可憙端正，眾所",
    "T03n0190_047:0872c05": "樂觀，最勝最妙。於忉利天宮殿之處，於玉女",
    "T03n0190_047:0872c06": "中無有勝者，而彼天上有四天子，各各諍",
    "T03n0190_047:0872c07": "競，求彼玉女欲以為妻，各各言曰：『是玉女",
    "T03n0190_047:0872c08": "者，當與為婦。』",
    "T03n0190_047:0872c09": "「時天帝釋，見四天子各各諍競，即勅言曰：『仁",
    "T03n0190_047:0872c10": "者汝等！各競欲取此女為妻，汝等宜各隨便",
    "T03n0190_047:0872c11": "說偈，偈最勝者即便相與。』爾時，彼四天子，白",
    "T03n0190_047:0872c12": "天帝釋：『善哉天王！唯願天王！於前說偈，我等",
    "T03n0190_047:0872c13": "當說。』時彼帝釋，即說偈言：",
    "T03n0190_047:0872c14": "「『行坐恒思念，　　寢臥常無樂，",
    "T03n0190_047:0872c15": "　　我著睡眠時，　　爾乃心放捨。』",
    "T03n0190_047:0872c16": "「爾時，彼四天子之內有一天子復說偈言：",
    "T03n0190_047:0872c17": "「『天王汝快樂，　　睡眠得安隱，",
    "T03n0190_047:0872c18": "　　猶如戰鼓聲，　　常恒攪亂我。』",
    "T03n0190_047:0872c19": "「于時，第二天子復說偈言：",
    "T03n0190_047:0872c20": "「『如擊戰鼓聲，　　是聲互有無，",
    "T03n0190_047:0872c21": "　　如近耳搖酪，　　攪亂我不息。』",
    "T03n0190_047:0872c22": "「于時第三天子復說偈言：",
    "T03n0190_047:0872c23": "「『搖酪容有時，　　有急亦有疾，",
    "T03n0190_047:0872c24": "　　我為欲所亂，　　狀如炎日光。』",
    "T03n0190_047:0872c25": "「于時第四天子復說偈言：",
    "T03n0190_047:0872c26": "「『汝等皆安樂，　　善巧能說偈，",
    "T03n0190_047:0872c27": "　　我今不自知，　　為活為當死？』",
    "T03n0190_047:0872c28": "「爾時，天帝釋見第四天子心躭著慾，即說偈言：",
    "T03n0190_047:0872c29": "「『是人欲捨命，　　不久自當死，",
    "T03n0190_047:0873a01": "　　恐捨天處樂，　　冥速授彼女。』",
    "T03n0190_047:0873a02": "「時，彼天眾更共評論，遂授彼女。時彼使女，從",
    "T03n0190_047:0873a03": "是已來，不墮惡道，周迴往返，於天人處，經無",
    "T03n0190_047:0873a04": "量生，於最後生，生迦毘羅婆羅門家，多饒",
    "T03n0190_047:0873a05": "財寶，資財無量。是跋陀羅迦卑梨耶比丘",
    "T03n0190_047:0873a06": "尼，由於往昔生在彼大婆羅門家為女之時，",
    "T03n0190_047:0873a07": "於迦葉如來、三藐三佛陀所，施雜寶蓋；復以",
    "T03n0190_047:0873a08": "往昔在長者家為使女時，因施彼尊辟支佛",
    "T03n0190_047:0873a09": "食一飡飯故，而發願言：『願我所生，可憙端正，",
    "T03n0190_047:0873a10": "眾所樂見。』以彼業果因緣力故，生生之處，可",
    "T03n0190_047:0873a11": "憙端正，眾人樂觀，最勝最妙，為人所慕。緣於",
    "T03n0190_047:0873a12": "彼時又復願言：『令我將來勿墮惡道。』以是業",
    "T03n0190_047:0873a13": "報因緣力故，生生之處，不落三塗，於天人處，",
    "T03n0190_047:0873a14": "周旋往返，常受快樂。以於彼時，更乞願言：『令",
    "T03n0190_047:0873a15": "我將來願值如是教師或勝此者，從彼聞法，",
    "T03n0190_047:0873a16": "皆能領悟。』以是業報因緣力故，今得值我，復",
    "T03n0190_047:0873a17": "得出家，具足眾戒，亦復能得速疾神通。我為",
    "T03n0190_047:0873a18": "授記：『於聲聞眾比丘尼中，得宿命通，最第一",
    "T03n0190_047:0873a19": "者，所謂跋陀羅迦卑梨耶比丘尼是也。』諸比",
    "T03n0190_047:0873a20": "丘尼！是跋陀羅迦卑梨耶，昔種善根，以彼善",
    "T03n0190_047:0873a21": "根因緣力故，是故跋陀羅迦卑梨耶比丘尼，",
    "T03n0190_047:0873a22": "今生富貴大婆羅門家，端正可憙，乃至於我",
    "T03n0190_047:0873a23": "聲聞之眾比丘尼中，憶往宿命，最為第一。」",
    "T03n0190_047:0873a24": "爾時，諸比丘白佛言：「世尊！希有婆伽婆！是跋",
    "T03n0190_047:0873a25": "陀羅迦卑梨耶比丘尼，隨順長老摩訶迦葉，",
    "T03n0190_047:0873a26": "得出家已，善能隨順出家之法。」作是語已，佛",
    "T03n0190_047:0873a27": "告諸比丘言：「諸比丘！是跋陀羅迦卑梨耶比",
    "T03n0190_047:0873a28": "丘尼，非但今世隨順摩訶迦葉出家，過去之",
    "T03n0190_047:0873a29": "世，亦復如是隨順出家。」諸比丘白佛言：「世尊！",
    "T03n0190_047:0873b01": "此事云何？願為解說。」",
    "T03n0190_047:0873b02": "佛告諸比丘：「我念往昔，有一貧人，修營田業。",
    "T03n0190_047:0873b03": "時貧人婦，從家而出，以食餉夫。到一河邊，見",
    "T03n0190_047:0873b04": "一尊者辟支，跏趺樹下，端身正念，身心不動。",
    "T03n0190_047:0873b05": "時彼貧婦，見辟支佛，心生清淨，合十指掌，頭",
    "T03n0190_047:0873b06": "頂禮足，敬意在前。其夫在田，遙見其婦，",
    "T03n0190_047:0873b07": "從家而出，入河岸下，不見渡處，即起心",
    "T03n0190_047:0873b08": "念：『誰在彼邊？共誰而住？於即不來，今我飢",
    "T03n0190_047:0873b09": "渴，甚大疲頓，思欲早至。』以是因緣，彼夫即便",
    "T03n0190_047:0873b10": "生大瞋恚，悵怏不樂，執杖向彼。至彼處已，",
    "T03n0190_047:0873b11": "見辟支佛安坐禪定，見已即作如是思惟：『我",
    "T03n0190_047:0873b12": "婦今者與彼沙門，共為世事，決無疑也。』于時",
    "T03n0190_047:0873b13": "彼人生大瞋恨，以杖打彼婆私瑟吒尊者辟",
    "T03n0190_047:0873b14": "支佛。爾時，辟支佛即從彼岸，以神通力，騰空",
    "T03n0190_047:0873b15": "飛行。",
    "T03n0190_047:0873b16": "「時，彼貧婦即白夫言：『咄哉汝造如是大罪！仙",
    "T03n0190_047:0873b17": "人無咎，以何義故橫生惱亂？今此大仙，戒德",
    "T03n0190_047:0873b18": "具足，行於妙法，有大威德，具大神通。』爾時，貧",
    "T03n0190_047:0873b19": "人打辟支佛已，尋即生悔，既生悔已，即告婦",
    "T03n0190_047:0873b20": "言：『善哉姊妹！汝於今者，可共出家同修梵行。",
    "T03n0190_047:0873b21": "所以者何？我今是罪不可以少因緣除滅。』婦",
    "T03n0190_047:0873b22": "即報夫作是言曰：『善哉聖子！不敢違教。今我",
    "T03n0190_047:0873b23": "二人，捨家出家。』時彼二人，齊心出家。既出家",
    "T03n0190_047:0873b24": "已，二人修行，成就慈心，捨身命終，遂生梵",
    "T03n0190_047:0873b25": "處。汝等比丘！於意云何？于彼昔時，如是貧",
    "T03n0190_047:0873b26": "人，營田業者，豈異人乎？摩訶迦葉比丘是也。",
    "T03n0190_047:0873b27": "彼時貧人之婦，供養辟支佛，為夫餉食，乃至",
    "T03n0190_047:0873b28": "成就慈心，捨身命終生梵宮者，豈異人乎？即",
    "T03n0190_047:0873b29": "跋陀羅迦卑梨耶比丘尼是也。以於彼時隨",
    "T03n0190_047:0873c01": "夫出家故，於今者亦復隨逐摩訶迦葉出家，",
    "T03n0190_047:0873c02": "不違教也。」",
    "T03n0190_047:0873c03": "佛本行集經舍利目連因緣品第四十九上",
    "T03n0190_047:0873c04": "爾時，摩伽陀聚落去王舍城不遠，有一村柵，",
    "T03n0190_047:0873c05": "名那羅陀。彼村之中，有一巨富大婆羅門，名",
    "T03n0190_047:0873c06": "曰檀孃耶那(隋言吉至)，住在彼村。（又有師說：「彼婆",
    "T03n0190_047:0873c07": "羅門，名曰檀那達多(隋言財與)。」）彼婆羅門，甚大巨",
    "T03n0190_047:0873c08": "富，多有資財，如毘沙門，一種無異。彼婆羅",
    "T03n0190_047:0873c09": "門，具有八子，其第一子，名曰優婆低沙；其",
    "T03n0190_047:0873c10": "第二子，名曰大膝；其第三子，名曰純陀；其第",
    "T03n0190_047:0873c11": "四子，名曰姜叉頡唎拔多；其第五子，名曰闡",
    "T03n0190_047:0873c12": "陀；第六名曰閻浮呵迦；第七名曰憍陳尼；",
    "T03n0190_047:0873c13": "第八名曰蘇達離舍那；是名八子。復有一女，",
    "T03n0190_047:0873c14": "名曰蘇尸彌迦，是女於彼波離婆闍外道法",
    "T03n0190_047:0873c15": "中，出家修道。",
    "T03n0190_047:0873c16": "（摩訶僧祇師復言：「彼婆羅門有七子，所謂第",
    "T03n0190_047:0873c17": "一名曰達摩，其第二者名曰蘇達摩，第三名",
    "T03n0190_047:0873c18": "曰優波達摩，其第四者名曰坻沙，第五名曰",
    "T03n0190_047:0873c19": "優波坻沙，第六名曰頡唎拔多，第七名曰優",
    "T03n0190_047:0873c20": "波波離拔多，是名七子。」）其優波坻沙摩那",
    "T03n0190_047:0873c21": "婆，於兄弟內最為處大，善能誦習，亦教他",
    "T03n0190_047:0873c22": "人，於四韋陀，莫不曉悟，誦習成就，善能解釋",
    "T03n0190_047:0873c23": "自餘諸論，所謂尼揵陀雞晝婆等，及其名",
    "T03n0190_047:0873c24": "字，一一能釋，明宿世事，巧能分別。於五明",
    "T03n0190_047:0873c25": "處，曉了無礙。授記別論，縷練在心，六十四",
    "T03n0190_047:0873c26": "能具足成就，善能曉達大丈夫相。時摩那婆，",
    "T03n0190_047:0873c27": "本性柔軟，其心賢直，常懷慈悲，深厭世事，悔",
    "T03n0190_047:0873c28": "昔先罪，已於過去，多值諸佛，種諸善根，成就",
    "T03n0190_047:0873c29": "眾事，巧能熏習，常樂精勤，於食知足，厭背",
    "T03n0190_047:0874a01": "煩惱，向於涅槃，順理無礙，能惡諸有，眾行成",
    "T03n0190_047:0874a02": "就，朽壞結縛，至成熟地，唯一生在，聰明妙",
    "T03n0190_047:0874a03": "巧，細心思惟，明了諸法。童子父母，營事家",
    "T03n0190_047:0874a04": "業，皆悉諮問，爾乃造作。爾時王舍大城，去",
    "T03n0190_047:0874a05": "城不遠有一聚落，名拘離迦。於彼村內，有",
    "T03n0190_047:0874a06": "一種姓大婆羅門居士，是大居士，依彼村住，",
    "T03n0190_047:0874a07": "大富饒財，乃至彼家，猶毘沙門天王宮殿，無",
    "T03n0190_047:0874a08": "有異也。彼婆羅門，產生一子，名拘離多，容",
    "T03n0190_047:0874a09": "顏端正，眾所樂觀，一切書論，皆悉通曉，復",
    "T03n0190_047:0874a10": "能教他，乃至能了丈夫之相。其優波坻沙",
    "T03n0190_047:0874a11": "童子，共為親友。時彼二人，互相愛念，常懷",
    "T03n0190_047:0874a12": "歡喜，和顏悅色，若少時別，大生愁惱。彼等",
    "T03n0190_047:0874a13": "往昔千生之中，愛戀相縛。而有偈言：",
    "T03n0190_047:0874a14": "「宿世因果相熏習，　　二心展轉互相親，",
    "T03n0190_047:0874a15": "　以如是等愛心故，　　猶如蓮花生在水。",
    "T03n0190_047:0874a16": "　優波低沙拘離多，　　彼二遞互相愛敬，",
    "T03n0190_047:0874a17": "　若經少時不相見，　　腹中煩惋自懊惱。」",
    "T03n0190_047:0874a18": "佛本行集經卷第四十七"
}