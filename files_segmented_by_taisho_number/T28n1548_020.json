{
    "T28n1548_020:0655b02": "3舍利弗阿毘曇論卷第二十",
    "T28n1548_020:0655b04": "姚秦罽賓三藏曇摩耶舍",
    "T28n1548_020:0655b05": "共曇摩崛多等譯",
    "T28n1548_020:0655b06": "非問分煩惱品第十一之三",
    "T28n1548_020:0655b07": "何謂十煩惱使？見煩惱使、疑煩惱使、戒",
    "T28n1548_020:0655b08": "道煩惱使、愛煩惱使、瞋恚煩惱使、嫉妬煩",
    "T28n1548_020:0655b09": "惱使、慳惜煩惱使、無明煩惱使、憍慢煩惱使、",
    "T28n1548_020:0655b10": "掉煩惱使，是名十煩惱使。",
    "T28n1548_020:0655b11": "何謂十煩惱結？見煩惱結、疑煩惱結、戒盜煩",
    "T28n1548_020:0655b12": "惱結、欲染煩惱結、瞋恚煩惱結、色染煩惱結、",
    "T28n1548_020:0655b13": "無色染煩惱結、無明煩惱結、慢煩惱結、掉煩",
    "T28n1548_020:0655b14": "惱結，是名十煩惱結。",
    "T28n1548_020:0655b15": "何謂十想？欲想、瞋恚想、害想、貪想、譏論想、",
    "T28n1548_020:0655b16": "此內外想、國土想、卑想、不善想、若干想、依",
    "T28n1548_020:0655b17": "貪想，是名十想。",
    "T28n1548_020:0655b18": "何謂十覺？瞋恚覺、害覺、親里覺、國土覺、不",
    "T28n1548_020:0655b19": "死覺、他不覺、識相應覺、無慈相應覺、依利養",
    "T28n1548_020:0655b20": "覺、依貪覺。是名十覺。何謂十邪法？邪見、邪",
    "T28n1548_020:0655b21": "覺、邪語、邪業、邪命、邪進、邪定、邪慧、邪解",
    "T28n1548_020:0655b22": "脫、邪智，是名十邪法。",
    "T28n1548_020:0655b23": "何謂十惱？若已侵生惱心、今侵生惱心、當欲",
    "T28n1548_020:0655b24": "侵生惱心，若我不愛喜適意者，已利益生惱",
    "T28n1548_020:0655b25": "心、今利益生惱心、當欲利益生惱心，橫瞋生",
    "T28n1548_020:0655b26": "惱心，是名十惱。何謂十不善業道？殺生、竊盜、",
    "T28n1548_020:0655b27": "邪婬、妄言、惡口、兩舌、綺語、貪、恚、邪見，是名十",
    "T28n1548_020:0655b28": "不善業道。何謂十法成就墮地獄速如𥎞鉾？",
    "T28n1548_020:0655b29": "殺生乃至邪見，此十法成就，墮地獄速如𥎞",
    "T28n1548_020:0655c01": "鉾十法竟。",
    "T28n1548_020:0655c02": "何謂十一心垢？疑是心垢、不思惟是心垢、怖",
    "T28n1548_020:0655c03": "是心垢、悲是心垢、惡是心垢、睡眠是心垢、過",
    "T28n1548_020:0655c04": "精進是心垢、軟精進是心垢、無能是心垢、若",
    "T28n1548_020:0655c05": "干想是心垢、著色是心垢。何謂疑是心垢？或",
    "T28n1548_020:0655c06": "有人緣過去疑，惑我過去有、我過去非有，何",
    "T28n1548_020:0655c07": "姓我過去有、何因我過去有。若緣未來疑",
    "T28n1548_020:0655c08": "惑，我未來有、我未來非有，何姓我未來有、",
    "T28n1548_020:0655c09": "何因我未來有。若緣現在疑惑，我現在有、我",
    "T28n1548_020:0655c10": "現在非有，何姓現在有，何因現在有，諸眾",
    "T28n1548_020:0655c11": "生從何處來、去至何處。若緣現在疑惑，我",
    "T28n1548_020:0655c12": "現在有、我現在非有，何姓現在有、何因現",
    "T28n1548_020:0655c13": "在有，諸眾生從何處來、去至何處。若彼於",
    "T28n1548_020:0655c14": "佛世尊疑惑，是佛世尊、非佛，世尊善說法、",
    "T28n1548_020:0655c15": "世尊非善說法，世尊聲聞眾善趣、世尊聲聞",
    "T28n1548_020:0655c16": "眾非善趣行，常行、非常行，苦行、非苦，無我法、",
    "T28n1548_020:0655c17": "非無我法，寂滅涅槃、非寂滅涅槃，有與、無與，",
    "T28n1548_020:0655c18": "有施、無施，有祀、無祀，有善惡業果報、無善",
    "T28n1548_020:0655c19": "惡業果報，有今世、無今世，有後世、無後世，",
    "T28n1548_020:0655c20": "有父母、無父母，有天、無天，眾生有化生、眾生",
    "T28n1548_020:0655c21": "非化生，世有沙門婆羅門正趣正至若今世",
    "T28n1548_020:0655c22": "後世自證知說、世無沙門婆羅門正趣正至",
    "T28n1548_020:0655c23": "若今世後世自證知說。若於彼法疑惑、重疑",
    "T28n1548_020:0655c24": "惑、究竟疑惑，心不決定、猶豫、二心、疑不了、",
    "T28n1548_020:0655c25": "無量疑，不盡非解脫，猶豫、重猶豫、究竟猶",
    "T28n1548_020:0655c26": "豫，是名疑是心垢。何謂不思惟是心垢？若色",
    "T28n1548_020:0655c27": "聲香味觸法、若眾生及法，不正計挍分別籌",
    "T28n1548_020:0655c28": "量憶念，是名不思惟是心垢。何謂怖是心垢？",
    "T28n1548_020:0655c29": "色聲香味觸法、若眾生及法，緣此畏怖、究竟",
    "T28n1548_020:0656a01": "畏怖、驚愕、毛竪、色變，是名怖是心垢。何謂悲",
    "T28n1548_020:0656a02": "是心垢？若不善心起悲，是名悲是心垢。何謂",
    "T28n1548_020:0656a03": "惡是心垢？身口意惡，是名惡是心垢。何謂睡",
    "T28n1548_020:0656a04": "眠是心垢？若煩惱未斷，沈沒在睡，身不樂、身",
    "T28n1548_020:0656a05": "不調、身不輕、身不軟、身不除，是名睡。若睡",
    "T28n1548_020:0656a06": "若煩惱未斷，沈沒在睡，若欲睡瞪瞢眠鎮",
    "T28n1548_020:0656a07": "心，是名眠。如是睡眠，是名睡眠是心垢。何",
    "T28n1548_020:0656a08": "謂過精進是心垢？若精進掉，是名過精進是",
    "T28n1548_020:0656a09": "心垢。何謂軟精進是心垢？若精進沒，是名軟",
    "T28n1548_020:0656a10": "精進是心垢。何謂無能是心垢？若心怯弱，是",
    "T28n1548_020:0656a11": "名無能是心垢。何謂若干想是心垢？若眾生",
    "T28n1548_020:0656a12": "異、事異、境界異、初生異，是名若干想是心垢。",
    "T28n1548_020:0656a13": "何謂著色是心垢？若見色專著，是名著色是",
    "T28n1548_020:0656a14": "心垢。是名十一心垢。",
    "T28n1548_020:0656a15": "何謂二十種身見？或有人謂，色是我、色中",
    "T28n1548_020:0656a16": "有我、我是色有、色是我有；受想行識亦如是，",
    "T28n1548_020:0656a17": "是名二十種身見。",
    "T28n1548_020:0656a18": "何謂二十法成就墮地獄速如𥎞鉾？自殺生",
    "T28n1548_020:0656a19": "教他殺生，乃至自邪見教他邪見，此二十法",
    "T28n1548_020:0656a20": "成就墮地獄速如𥎞鉾。",
    "T28n1548_020:0656a21": "何謂二十一心垢？希望是心垢，瞋恚、睡眠、掉",
    "T28n1548_020:0656a22": "悔、疑、惱、害、常念怨嫌、懷恨、燋熱、嫉妬、慳惜、詭",
    "T28n1548_020:0656a23": "詐、姦欺、無慚無愧、矜高、諍訟、自高、放逸、慢、增上",
    "T28n1548_020:0656a24": "慢，是名二十一心垢。",
    "T28n1548_020:0656a25": "何謂三十法成就墮地獄速如𥎞鉾？自殺生、",
    "T28n1548_020:0656a26": "教他殺生、讚歎殺生，乃至自邪見、教他邪見、",
    "T28n1548_020:0656a27": "讚歎邪見，是名三十法成就墮地獄速如𥎞",
    "T28n1548_020:0656a28": "鉾。",
    "T28n1548_020:0656a29": "何謂三十六愛行？內生十八愛行，外生十八",
    "T28n1548_020:0656b01": "愛行。何謂內生十八愛行？如世尊說：因此有",
    "T28n1548_020:0656b02": "此、因彼而有，如是因有、異因有，當因有、",
    "T28n1548_020:0656b03": "不當因有，我當有、彼我當有。如是我當有、異",
    "T28n1548_020:0656b04": "我當有，因得彼得、如是得異得，悕望當有、悕",
    "T28n1548_020:0656b05": "望彼當有，悕望如是當有、悕望異當有，是名",
    "T28n1548_020:0656b06": "內生十八愛行。",
    "T28n1548_020:0656b07": "何謂外生十八愛行？如世尊說：是因此有、此",
    "T28n1548_020:0656b08": "是因彼而有，是如是因有、是異因有，是當因",
    "T28n1548_020:0656b09": "有、是不當因有，是我當有、是彼我當有，是",
    "T28n1548_020:0656b10": "如是我當有、是異我當有，是因得是如得、是",
    "T28n1548_020:0656b11": "如是得是異得，是希望當有、是希望彼當有，",
    "T28n1548_020:0656b12": "是希望如是當有、是希望異當有，是名外生",
    "T28n1548_020:0656b13": "十八愛行。如是內生十八愛行，如是外生十",
    "T28n1548_020:0656b14": "八愛行，是名三十六愛行。",
    "T28n1548_020:0656b15": "何謂四十法成就墮地獄速如𥎞鉾？自殺生、",
    "T28n1548_020:0656b16": "教他殺生、讚歎殺生、見他殺隨其歡喜，乃至",
    "T28n1548_020:0656b17": "自邪見、教他邪見、讚歎邪見、見他邪見隨其",
    "T28n1548_020:0656b18": "歡喜，是名四十法成就墮地獄速如𥎞鉾。",
    "T28n1548_020:0656b19": "何謂六十二見？如《梵網經》說，佛告諸比丘：更",
    "T28n1548_020:0656b20": "有餘法，甚深微妙大法光明，唯有賢聖弟子",
    "T28n1548_020:0656b21": "能以此法讚歎如來。何等是甚深微妙大法",
    "T28n1548_020:0656b22": "光明，賢聖弟子能以此法讚歎如來？諸沙門",
    "T28n1548_020:0656b23": "婆羅門，於本劫本見、末劫末見，種種無數隨",
    "T28n1548_020:0656b24": "意所說，盡入六十二見。本劫本見、末劫末見，",
    "T28n1548_020:0656b25": "種種無數隨意所說，盡不能出過六十二見。",
    "T28n1548_020:0656b26": "彼沙門婆羅門，以何等緣，於本劫本見、末劫",
    "T28n1548_020:0656b27": "末見種種無數各隨意說，盡入此六十二見，",
    "T28n1548_020:0656b28": "無有能過？諸沙門婆羅門，於本劫本見種種",
    "T28n1548_020:0656b29": "無數各隨意說，盡入十八見中。本劫本見種",
    "T28n1548_020:0656c01": "種無數各隨意說，盡皆不能過十八見中。諸",
    "T28n1548_020:0656c02": "沙門婆羅門，以何等緣，於本劫本見種種無",
    "T28n1548_020:0656c03": "數各隨意說，盡入十八見中無有能過？諸沙",
    "T28n1548_020:0656c04": "門婆羅門，於本劫本見起常論言：我及世間",
    "T28n1548_020:0656c05": "常存。此盡入四見中。於本劫本見言：我及世",
    "T28n1548_020:0656c06": "間常存。盡入四見中無有能過。諸沙門婆羅",
    "T28n1548_020:0656c07": "門，以何等緣，於本劫本見起常論言：我及世",
    "T28n1548_020:0656c08": "間常存。此盡入四見中無有能過？或有沙門",
    "T28n1548_020:0656c09": "婆羅門，種種方便入定意三昧，以三昧心憶",
    "T28n1548_020:0656c10": "二十成劫敗劫。彼作是說：我及世間是常，此",
    "T28n1548_020:0656c11": "實餘虛妄。所以者何？我以種種方便入定",
    "T28n1548_020:0656c12": "意三昧，以三昧心憶二十成劫敗劫，其中眾",
    "T28n1548_020:0656c13": "生不增不減、常聚不散。我以此知我及世間",
    "T28n1548_020:0656c14": "是常，此實餘虛妄。此是初見。諸沙門婆羅門，",
    "T28n1548_020:0656c15": "因此於本劫本見計我及世間是常，於四見",
    "T28n1548_020:0656c16": "中無有能過。或有沙門婆羅門，種種方便入",
    "T28n1548_020:0656c17": "定意三昧，以三昧心憶四十成劫敗劫。彼",
    "T28n1548_020:0656c18": "作是說：我及世間是常，此實餘虛妄。所以者",
    "T28n1548_020:0656c19": "何？我以種種方便入定意三昧，以三昧心",
    "T28n1548_020:0656c20": "憶四十成劫敗劫，其中眾生不增不減、常聚",
    "T28n1548_020:0656c21": "不散。我以此知我及世間是常，此實餘虛",
    "T28n1548_020:0656c22": "妄。此是二見。諸沙門婆羅門，因此於本劫本",
    "T28n1548_020:0656c23": "見計我及世間是常，於四見中無有能過。或",
    "T28n1548_020:0656c24": "有沙門婆羅門，以種種方便入定意三昧，以",
    "T28n1548_020:0656c25": "三昧心憶八十成劫敗劫。彼作是言：我及世",
    "T28n1548_020:0656c26": "間是常，此實餘虛妄。所以者何？我以種種方",
    "T28n1548_020:0656c27": "便入定意三昧，以三昧心憶八十成劫敗劫，",
    "T28n1548_020:0656c28": "其中眾生不增不減、常聚不散。我以此智，我",
    "T28n1548_020:0656c29": "及世間是常，此實餘虛妄。此是三見。諸沙門",
    "T28n1548_020:0657a01": "婆羅門，因此於本劫本見計我及世間是常，",
    "T28n1548_020:0657a02": "於四見中無有能過。或有沙門婆羅門，有捷",
    "T28n1548_020:0657a03": "疾相智，善能觀察。以捷疾相智方便觀察，謂",
    "T28n1548_020:0657a04": "為審諦，以己所見、以己辯才作是說言：我及",
    "T28n1548_020:0657a05": "世間是常，此實餘虛妄。此是四見。諸沙門婆",
    "T28n1548_020:0657a06": "羅門，因此於本劫本見計我及世間是常，於",
    "T28n1548_020:0657a07": "四見中無有能過。此沙門婆羅門，於本劫本",
    "T28n1548_020:0657a08": "見計我及世間是常，如是一切盡入四見中。",
    "T28n1548_020:0657a09": "我及世間是常，於此四見中無有能過。唯有",
    "T28n1548_020:0657a10": "如來，知是見處，如是持、如是執，亦知報應。",
    "T28n1548_020:0657a11": "如來所知，又復過是。雖知不著，以不著則得",
    "T28n1548_020:0657a12": "寂滅，知愛集、滅、味、過、出要，以平等觀無餘解",
    "T28n1548_020:0657a13": "脫，故名如來。是名餘甚深微妙大法光明，使",
    "T28n1548_020:0657a14": "賢聖弟子真實平等讚歎如來。",
    "T28n1548_020:0657a15": "復有餘甚深微妙大法光明，使賢聖弟子真",
    "T28n1548_020:0657a16": "實平等讚歎如來。何等法是？諸沙門婆羅門",
    "T28n1548_020:0657a17": "於本劫本見起論言：我及世間亦常亦無常。",
    "T28n1548_020:0657a18": "諸沙門婆羅門，因此於本劫本見計我及世",
    "T28n1548_020:0657a19": "間半常半無常，於四見中無有能過。或有",
    "T28n1548_020:0657a20": "是時，此劫始成，有餘眾生福盡、命盡、行盡，",
    "T28n1548_020:0657a21": "從光音命終，生空梵宮中，便於彼處生愛著",
    "T28n1548_020:0657a22": "心，復願餘眾生共生此處。此眾生既生愛著",
    "T28n1548_020:0657a23": "願已，復有餘眾生命行福盡，於光音命終，",
    "T28n1548_020:0657a24": "來生此空梵宮中。其先生眾生便作是念：我",
    "T28n1548_020:0657a25": "於此處是梵大梵。我自然有，無能造我者。我",
    "T28n1548_020:0657a26": "盡知諸義、典千世界，於中自在最為尊貴，能",
    "T28n1548_020:0657a27": "為變化微妙第一。為眾生父，我獨先有，餘眾",
    "T28n1548_020:0657a28": "生後來，後來眾生我所化成。其後眾生復作",
    "T28n1548_020:0657a29": "是念：彼是大梵。彼能自造，無造彼者。盡知諸",
    "T28n1548_020:0657b01": "義、典千世界，於中自在最為尊貴，能為變化",
    "T28n1548_020:0657b02": "微妙第一。為眾生父母，彼獨先有，後有我",
    "T28n1548_020:0657b03": "等。我等眾生，彼所化成。彼梵眾生命行盡已",
    "T28n1548_020:0657b04": "來生此間，漸已長大，剃除鬚髮，出家被法服，",
    "T28n1548_020:0657b05": "修梵志行，入定意三昧。隨三昧心自識本生，",
    "T28n1548_020:0657b06": "便作是言：彼大梵者、能自造作無造彼者，盡",
    "T28n1548_020:0657b07": "知諸義、典千世界，於中自在最為尊貴，能為",
    "T28n1548_020:0657b08": "變化微妙第一。為眾生父，常住不變。而彼梵",
    "T28n1548_020:0657b09": "化作我等，我等無常變易不得久住。是故當",
    "T28n1548_020:0657b10": "知，我及世間亦常亦無常，此實餘虛妄。是謂",
    "T28n1548_020:0657b11": "初見。諸沙門婆羅門，因本劫本見起論亦常",
    "T28n1548_020:0657b12": "亦無常，於此四見中無有能過。或有眾生，喜",
    "T28n1548_020:0657b13": "戲笑懈怠，數數戲笑以自娛樂戲笑。娛樂時",
    "T28n1548_020:0657b14": "身體疲極，便自失意。以失意故，便命終來生",
    "T28n1548_020:0657b15": "此間。漸已長大，剃除鬚髮，出家被法服，修梵",
    "T28n1548_020:0657b16": "志行，入定意三昧。以三昧力自識本生，便作",
    "T28n1548_020:0657b17": "是言：彼餘眾生不數數戲笑娛樂，常在彼處",
    "T28n1548_020:0657b18": "常住不變。由我數數戲笑故，致此無常變易",
    "T28n1548_020:0657b19": "法。是故知我及世間亦常亦無常，此實餘虛",
    "T28n1548_020:0657b20": "妄。是名第二見。諸沙門婆羅門，因本劫本見",
    "T28n1548_020:0657b21": "起論：我及世間亦常亦無常。於此四見中無",
    "T28n1548_020:0657b22": "有能過。或有眾生，展轉相視，相視已便自失",
    "T28n1548_020:0657b23": "意，由此命終來生此間。漸已長大，剃除鬚髮，",
    "T28n1548_020:0657b24": "出家被法服，修梵志行入定意三昧。以三昧",
    "T28n1548_020:0657b25": "力識本所生，便作是言：如彼眾生，以不展轉",
    "T28n1548_020:0657b26": "相視，不失意故，常住不變。由我等數數相視",
    "T28n1548_020:0657b27": "故便失意，致此無常變易法。我以是知我及世",
    "T28n1548_020:0657b28": "間亦常亦無常，此實餘虛妄。是名第三見。諸",
    "T28n1548_020:0657b29": "沙門婆羅門，因本劫本見起論：我及世間亦",
    "T28n1548_020:0657c01": "常亦無常。於此四見中無有能過。或有沙門",
    "T28n1548_020:0657c02": "婆羅門，捷疾相智。善能觀察。以捷疾相智。",
    "T28n1548_020:0657c03": "觀察已言。我及世間，亦常亦無常，此實餘虛",
    "T28n1548_020:0657c04": "妄。是名第四見。諸沙門婆羅門，因本劫本見",
    "T28n1548_020:0657c05": "起論：我及世間亦常亦無常。於此四見中無",
    "T28n1548_020:0657c06": "有能過。諸沙門婆羅門，於本劫本見起論：我",
    "T28n1548_020:0657c07": "及世間亦常亦無常，盡入四見中無有能過。",
    "T28n1548_020:0657c08": "唯佛能知此見處，如是持、如是執，亦知報應。",
    "T28n1548_020:0657c09": "如來所知，復過於是。雖知不著，以不著則得",
    "T28n1548_020:0657c10": "寂滅，知愛集、滅、味、過、出要，以平等觀無餘解",
    "T28n1548_020:0657c11": "脫，故名如來。是名餘甚深微妙大法光明，使",
    "T28n1548_020:0657c12": "賢聖弟子讚歎如來。",
    "T28n1548_020:0657c13": "復有餘甚深微妙大法光明，使賢聖弟子真",
    "T28n1548_020:0657c14": "實平等讚歎如來。何等是法？諸沙門婆羅",
    "T28n1548_020:0657c15": "門，於本劫本見起論：我及世間有邊無邊。諸",
    "T28n1548_020:0657c16": "沙門婆羅門，因本劫本見起論：我及世間有",
    "T28n1548_020:0657c17": "邊無邊。於此四見中無有能過。或有沙門婆",
    "T28n1548_020:0657c18": "羅門，種種方便入定意三昧，以三昧力觀世",
    "T28n1548_020:0657c19": "間起邊想，彼作是說：此世間有邊，是實餘",
    "T28n1548_020:0657c20": "虛妄。所以者何？我以種種方便入定意三昧，",
    "T28n1548_020:0657c21": "以三昧力觀世間有邊，是故知世間有邊，此",
    "T28n1548_020:0657c22": "實餘虛妄。是名初見。諸沙門婆羅門，因本劫",
    "T28n1548_020:0657c23": "本見起論：我及世間有邊，於四見中無有能",
    "T28n1548_020:0657c24": "過。或有沙門婆羅門，種種方便入定意三昧，",
    "T28n1548_020:0657c25": "以三昧力觀世間起無邊想。彼作是言：世",
    "T28n1548_020:0657c26": "間無邊，此實餘虛妄。所以者何？我以種種方",
    "T28n1548_020:0657c27": "便入定意三昧，以三昧力觀世間無邊，是故",
    "T28n1548_020:0657c28": "知世間無邊，此實餘虛妄。是名第二見。諸沙",
    "T28n1548_020:0657c29": "門婆羅門，因本劫本見起論：我及世間無邊，",
    "T28n1548_020:0658a01": "於此四見中無有能過。或有沙門婆羅門，種",
    "T28n1548_020:0658a02": "種方便入定意三昧，以三昧力觀世間，觀上",
    "T28n1548_020:0658a03": "方有邊、四方無邊。彼作是言：世間有邊無",
    "T28n1548_020:0658a04": "邊，此實餘虛妄。所以者何？我以種種方便入",
    "T28n1548_020:0658a05": "定意三昧，以三昧力觀上方有邊、四方無邊。",
    "T28n1548_020:0658a06": "是故我知世間有邊無邊，此實餘虛妄。是名",
    "T28n1548_020:0658a07": "第三見。諸沙門婆羅門，因本劫本見起論：我",
    "T28n1548_020:0658a08": "及世間有邊無邊，於此四見中無有能過。或",
    "T28n1548_020:0658a09": "有沙門婆羅門，有捷疾相智，善能觀察。彼以",
    "T28n1548_020:0658a10": "捷疾相智觀察已言：我及世間非有邊非無",
    "T28n1548_020:0658a11": "邊，此實餘虛妄。是名第四見。諸沙門婆羅門，",
    "T28n1548_020:0658a12": "因本劫本見起論：我及世間非有邊非無邊，",
    "T28n1548_020:0658a13": "此實餘虛妄。於此四見中無有能過。諸沙門",
    "T28n1548_020:0658a14": "婆羅門，於本劫本見起論：我及世間有邊無",
    "T28n1548_020:0658a15": "邊，盡入四見中無有能過。唯佛能知此見處，",
    "T28n1548_020:0658a16": "如是持、如是執，亦知報應。如來所知又復過",
    "T28n1548_020:0658a17": "是，雖知不著，以不著則得寂滅，知愛集、滅、味、",
    "T28n1548_020:0658a18": "過、出要，以平等觀無餘解脫，故名如來。",
    "T28n1548_020:0658a19": "復有餘甚深微妙大法光明，使賢聖弟子真",
    "T28n1548_020:0658a20": "實平等讚歎如來。何等是餘甚深微妙大法",
    "T28n1548_020:0658a21": "光明，使賢聖弟子真實平等讚歎如來？諸沙",
    "T28n1548_020:0658a22": "門婆羅門，於本劫本見異問異答。諸沙門婆",
    "T28n1548_020:0658a23": "羅門，因本劫本見異問異答，於此四見中無",
    "T28n1548_020:0658a24": "有能過。或有沙門婆羅門，作如是論作如是",
    "T28n1548_020:0658a25": "見：我不知有善惡業報耶？無善惡業報耶？我",
    "T28n1548_020:0658a26": "不見不知故，若言有善惡業報、若言無善惡",
    "T28n1548_020:0658a27": "業報者。世有沙門婆羅門，廣博多聞，聰明",
    "T28n1548_020:0658a28": "智慧，常樂閑靜，機辯精微，世所尊重。能以智",
    "T28n1548_020:0658a29": "慧，善分別諸見。設當問我諸見深妙義者，我",
    "T28n1548_020:0658b01": "不能答則有慚愧。我心懷恐怖，當以是答，",
    "T28n1548_020:0658b02": "以為歸依、為洲、為舍、為究竟道。若彼問者，當",
    "T28n1548_020:0658b03": "以是答：此事如是非也，此事實非也，此事異",
    "T28n1548_020:0658b04": "非也，此事非異非不異非也。是名初見。諸沙",
    "T28n1548_020:0658b05": "門婆羅門，因此問異答異，於此四見中無有",
    "T28n1548_020:0658b06": "能過。或有沙門婆羅門，作如是論作如是見：",
    "T28n1548_020:0658b07": "我不見不知為有他世耶？無他世耶？世間有",
    "T28n1548_020:0658b08": "諸沙門婆羅門，以天眼及他心智，在遠處能",
    "T28n1548_020:0658b09": "見我，我若近猶不能見。如是人，能知有他世",
    "T28n1548_020:0658b10": "無他世，我不知不見有他世無他世。若我說",
    "T28n1548_020:0658b11": "者，則為妄語。我畏妄語故，以為歸依、為洲、為",
    "T28n1548_020:0658b12": "舍、為究竟道。彼設問者，當以是答：此事如是",
    "T28n1548_020:0658b13": "非也，此事實非也，此事異非也，此事非異非",
    "T28n1548_020:0658b14": "不異非也。是名第二見。諸沙門婆羅門因此",
    "T28n1548_020:0658b15": "問異答異，於此四見中無有能過。或有沙門",
    "T28n1548_020:0658b16": "婆羅門，作如是見作如是論：我不知不見何",
    "T28n1548_020:0658b17": "者善？何者不善？我不知不見故，若言是善是",
    "T28n1548_020:0658b18": "不善，我則生愛。從愛生恚，有愛有恚，則有受",
    "T28n1548_020:0658b19": "生。我欲滅受、惡畏受故，以為歸依、以為洲、為",
    "T28n1548_020:0658b20": "舍、為究竟道。彼設問者，當以是答：此事如是",
    "T28n1548_020:0658b21": "非也，此事實非也，此事異非也，此事非異",
    "T28n1548_020:0658b22": "非不異非也。是名第三見。諸沙門婆羅門，",
    "T28n1548_020:0658b23": "因此問異答異，於此四見中無有能過。或",
    "T28n1548_020:0658b24": "有沙門婆羅門，愚冥闇鈍。愚冥闇鈍故，他有",
    "T28n1548_020:0658b25": "問者，便隨他言答：此事如是非也，此事實非",
    "T28n1548_020:0658b26": "也，此事異非也，此事非異非不異非也。是名",
    "T28n1548_020:0658b27": "四見。諸沙門婆羅門因此異問異答，於此",
    "T28n1548_020:0658b28": "四見中無有能過。諸有沙門婆羅門，於本劫",
    "T28n1548_020:0658b29": "本見異問異答，盡入四見中無有能過。唯佛",
    "T28n1548_020:0658c01": "能知此見處，如是持、如是執，亦知報應。如來",
    "T28n1548_020:0658c02": "所知復過於是，雖知不著，以不著則得寂滅，",
    "T28n1548_020:0658c03": "知受集、滅、味、過、出要，以平等觀無餘解脫，故",
    "T28n1548_020:0658c04": "名如來。是為甚深微妙大法光明，使賢聖弟",
    "T28n1548_020:0658c05": "子真實平等讚歎如來。",
    "T28n1548_020:0658c06": "復有餘甚深微妙大法光明，使賢聖弟子真",
    "T28n1548_020:0658c07": "實平等讚歎如來。何等是餘甚深微妙大法光",
    "T28n1548_020:0658c08": "明，使賢聖弟子真實平等讚歎如來？諸沙門",
    "T28n1548_020:0658c09": "婆羅門，於本劫本見，謂無因而有此世間，彼",
    "T28n1548_020:0658c10": "盡入二見中。諸沙門婆羅門，因本劫本見，無",
    "T28n1548_020:0658c11": "因而有此世間，於此二見中無有能過。彼諸",
    "T28n1548_020:0658c12": "沙門婆羅門，以何因緣，於本劫本見，謂無因",
    "T28n1548_020:0658c13": "而有，於此二見中無有能過？或有眾生，無想",
    "T28n1548_020:0658c14": "無受。若彼眾生起想，則便命終，來生世間。漸",
    "T28n1548_020:0658c15": "以長大，剃除鬚髮，出家被法服，修梵志行，入",
    "T28n1548_020:0658c16": "定意三昧。以三昧力見本想生，便作是念：我",
    "T28n1548_020:0658c17": "本無有，想自然有，此是無因而有世間，此實",
    "T28n1548_020:0658c18": "餘虛妄。是名初見。諸沙門婆羅門，因本劫本",
    "T28n1548_020:0658c19": "見，謂無因而有，於此二見中無有能過。或有",
    "T28n1548_020:0658c20": "沙門婆羅門，有捷疾相智，善能觀察。彼以",
    "T28n1548_020:0658c21": "捷疾相智觀察已，如是說：此世間無因而有，",
    "T28n1548_020:0658c22": "此實餘虛妄。是名第二見。諸沙門婆羅門，因",
    "T28n1548_020:0658c23": "本劫本見無因而有此世間，於此二見中",
    "T28n1548_020:0658c24": "無有能過。諸沙門婆羅門，於本劫本見無因",
    "T28n1548_020:0658c25": "而有，盡入二見中無有能過。唯佛能知此見",
    "T28n1548_020:0658c26": "處，乃至無餘解脫，故名如來，亦如上所說。諸",
    "T28n1548_020:0658c27": "沙門婆羅門，於本劫本見中，無數種種隨意",
    "T28n1548_020:0658c28": "所說，彼盡入十八見中。諸沙門婆羅門，因本",
    "T28n1548_020:0658c29": "劫本見，無數種種隨意所說，於此十八見。",
    "T28n1548_020:0659a01": "無有能過。唯佛能知此見處，乃至無餘解脫",
    "T28n1548_020:0659a02": "故名如來，亦如上所說。",
    "T28n1548_020:0659a03": "復有餘甚深微妙大法光明，唯有賢聖弟子",
    "T28n1548_020:0659a04": "能以此法讚歎如來。何等是甚深微妙大法光",
    "T28n1548_020:0659a05": "明，賢聖弟子能以此法讚歎如來？諸沙門婆",
    "T28n1548_020:0659a06": "羅門，於末劫末見，無數種種隨意所說，彼盡",
    "T28n1548_020:0659a07": "入四十四見中。末劫末見種種無數隨意所",
    "T28n1548_020:0659a08": "說，於四十四見無有能過。諸沙門婆羅門，以",
    "T28n1548_020:0659a09": "何因緣，於末劫末見種種無數隨意所說，於",
    "T28n1548_020:0659a10": "四十四見無有能過？諸有沙門婆羅門於末",
    "T28n1548_020:0659a11": "劫末見有想論，謂想是我是世，盡入十六見",
    "T28n1548_020:0659a12": "中。於末劫末見有想論，謂想是我是世，於",
    "T28n1548_020:0659a13": "十六見中無有能過。諸沙門婆羅門，以何因",
    "T28n1548_020:0659a14": "緣，於末劫末見有想論，謂想是我是世，盡入",
    "T28n1548_020:0659a15": "十六見中無有能過？或有沙門婆羅門，作如",
    "T28n1548_020:0659a16": "是論：色是我、想是世，命終已我不復有，此實",
    "T28n1548_020:0659a17": "餘虛妄。是名初見。諸沙門婆羅門，因末劫末",
    "T28n1548_020:0659a18": "見有想論，謂想是我是世，於十六見中無有",
    "T28n1548_020:0659a19": "能過。復有言：非色是我、想是世，命終已我不",
    "T28n1548_020:0659a20": "復有，此實餘虛妄。是名二見。復有言：有色",
    "T28n1548_020:0659a21": "無色是我、想是世，命終已我不復有，此實餘",
    "T28n1548_020:0659a22": "虛妄。是名三見。復有言：非有色非無色是我、",
    "T28n1548_020:0659a23": "想是世，命終已我不復有，此實餘虛妄。是名",
    "T28n1548_020:0659a24": "四見。復有言：我是有邊、想是世，命終已我不",
    "T28n1548_020:0659a25": "復有，此實餘虛妄。是名五見。復有言：我是無",
    "T28n1548_020:0659a26": "邊、想是世，命終已我不復有，此實餘虛妄。是",
    "T28n1548_020:0659a27": "名六見。復有言：我有邊無邊、想是世，命終已",
    "T28n1548_020:0659a28": "我不復有，此實餘虛妄。是名七見。復有言：",
    "T28n1548_020:0659a29": "我非有邊非無邊、想是世，命終已我不復有，",
    "T28n1548_020:0659b01": "此實餘虛妄。是名八見。復有言：我一向樂、想",
    "T28n1548_020:0659b02": "是世，命終已我不復有，此實餘虛妄。是名九",
    "T28n1548_020:0659b03": "見。復有言：我一向苦、想是世，命終已我不復",
    "T28n1548_020:0659b04": "有，此實餘虛妄。是名十見。復有言：苦樂是我、",
    "T28n1548_020:0659b05": "想是世，命終已我不復有，此實餘虛妄。是名",
    "T28n1548_020:0659b06": "十一見。復有言：不苦不樂是我、想是世，命終",
    "T28n1548_020:0659b07": "已我不復有，此實餘虛妄。是名十二見。復有",
    "T28n1548_020:0659b08": "言：一想是我、想是世，命終已我不復有，此實",
    "T28n1548_020:0659b09": "餘虛妄。是名十三見。復有言：若干想是我、想",
    "T28n1548_020:0659b10": "是世，命終已我不復有，此實餘虛妄。是名十",
    "T28n1548_020:0659b11": "四見。復有言：少想是我、想是世，命終已我不",
    "T28n1548_020:0659b12": "復有，此實餘虛妄。是名十五見。復有言：無量",
    "T28n1548_020:0659b13": "想是我、想是世，命終已我不復有，此實餘虛",
    "T28n1548_020:0659b14": "妄。是名十六見。諸沙門婆羅門，於末劫末",
    "T28n1548_020:0659b15": "見有想論，謂是我、想是世，於此十六見中無",
    "T28n1548_020:0659b16": "有能過。唯佛能知此見處，乃至無餘解脫故",
    "T28n1548_020:0659b17": "名如來，亦如上所說。復有餘甚深微妙大法",
    "T28n1548_020:0659b18": "光明，唯有賢聖弟子能以此法讚歎如來。何",
    "T28n1548_020:0659b19": "等是甚深微妙大法光明，賢聖弟子能以",
    "T28n1548_020:0659b20": "此法讚歎如來？諸沙門婆羅門，於末劫末見",
    "T28n1548_020:0659b21": "有無想論，謂無想是我、是世，彼盡入八見中。",
    "T28n1548_020:0659b22": "於末劫末見有無想論，謂無想是我是世，彼",
    "T28n1548_020:0659b23": "盡入八見中無有能過。或有沙門婆羅門，作",
    "T28n1548_020:0659b24": "如是論：色是我、無想是世，命終已我不復",
    "T28n1548_020:0659b25": "有，此實餘虛妄。是名初見。諸沙門婆羅門，",
    "T28n1548_020:0659b26": "因末劫末見有無想論，謂無想是我是世，於",
    "T28n1548_020:0659b27": "此八見中無有能過。復有言：非色是我、無想",
    "T28n1548_020:0659b28": "是世，命終已我不復有，此實餘虛妄。是名二",
    "T28n1548_020:0659b29": "見。復有言：有色無色是我、無想是世，命終已",
    "T28n1548_020:0659c01": "我不復有，此實餘虛妄。是名三見。復有言：非",
    "T28n1548_020:0659c02": "有色非無色是我、無想是世，命終已我不復",
    "T28n1548_020:0659c03": "有，此實餘虛妄。是名四見。復有言：我是有邊、",
    "T28n1548_020:0659c04": "無想是世，命終已我不復有，此實餘虛妄。是",
    "T28n1548_020:0659c05": "名五見。復有言：我非是有邊、無想是世，命終",
    "T28n1548_020:0659c06": "已我不復有，此實餘虛妄。是名六見。復有言：",
    "T28n1548_020:0659c07": "我有邊無邊、無想是世，命終已我不復有，此",
    "T28n1548_020:0659c08": "實餘虛妄。是名七見。復有言：我非有邊非無",
    "T28n1548_020:0659c09": "邊、無想是世，命終已我不復有，此實餘虛妄。",
    "T28n1548_020:0659c10": "是名八見。諸沙門婆羅門，因末劫末見有無",
    "T28n1548_020:0659c11": "想論，謂無想是我是世，彼盡入八見中。唯佛",
    "T28n1548_020:0659c12": "能知此見處，乃至無餘解脫故名如來，亦如",
    "T28n1548_020:0659c13": "上所說。",
    "T28n1548_020:0659c14": "復有餘甚深微妙大法光明，唯有賢聖弟子",
    "T28n1548_020:0659c15": "能以此法讚歎如來。何等是甚深微妙大法",
    "T28n1548_020:0659c16": "光明，賢聖弟子能以此法讚歎如來？諸沙門",
    "T28n1548_020:0659c17": "婆羅門，因末劫末見，有非想非無想論，謂非",
    "T28n1548_020:0659c18": "想非無想是我是世，彼盡入八見中。因末劫",
    "T28n1548_020:0659c19": "末見有非想非無想論，謂非想非無想是我",
    "T28n1548_020:0659c20": "是世，彼盡入八見中無有能過。或有沙門婆",
    "T28n1548_020:0659c21": "羅門作如是論：色是我、非想非無想是世，命",
    "T28n1548_020:0659c22": "終已我不復有，此實餘虛妄。是名初見。諸沙",
    "T28n1548_020:0659c23": "門婆羅門因末劫末見有非想非無想論，謂",
    "T28n1548_020:0659c24": "非想非無想是我是世，於八見中無有能過。",
    "T28n1548_020:0659c25": "復有言：非色是我、非想非無想是世，命終已",
    "T28n1548_020:0659c26": "我不復有，此實餘虛妄。是名二見。復有言：有",
    "T28n1548_020:0659c27": "色無色是我、非想非無想是世，命終已我不復",
    "T28n1548_020:0659c28": "有，此實餘虛妄。是名三見。復有言：非有色非",
    "T28n1548_020:0659c29": "無色是我、非想非無想是世，命終已我不復",
    "T28n1548_020:0660a01": "有，此實餘虛妄。是名四見。復有言：我是有",
    "T28n1548_020:0660a02": "邊、非想非無想是世，命終已我不復有，此實",
    "T28n1548_020:0660a03": "餘虛妄。是名五見。復有言：我非是有邊、非想",
    "T28n1548_020:0660a04": "非無想是世，命終已我不復有，此實餘虛妄。",
    "T28n1548_020:0660a05": "是名六見。復有言：我有邊無邊、非想非無想",
    "T28n1548_020:0660a06": "是世，命終已我不復有，此實餘虛妄。是名七",
    "T28n1548_020:0660a07": "見。復有言：我非有邊非無邊、非想非無想是",
    "T28n1548_020:0660a08": "世，命終已我不復有，此實餘虛妄。是名八",
    "T28n1548_020:0660a09": "見。諸沙門婆羅門因末劫末見有非想非無",
    "T28n1548_020:0660a10": "想論，謂非想非無想是我是世，彼盡入八見",
    "T28n1548_020:0660a11": "中無有能過。唯佛能知此見處，乃至無餘解",
    "T28n1548_020:0660a12": "脫故名如來，亦如上所說。",
    "T28n1548_020:0660a13": "復有餘甚深微妙大法光明，唯有賢聖弟子",
    "T28n1548_020:0660a14": "能以此法讚歎如來。何等是甚深微妙大法",
    "T28n1548_020:0660a15": "光明，賢聖弟子能以此法讚歎如來？諸沙門",
    "T28n1548_020:0660a16": "婆羅門因末劫末見有斷滅論，說眾生斷滅",
    "T28n1548_020:0660a17": "無餘，彼盡入七見中。因末劫末見有斷滅論，",
    "T28n1548_020:0660a18": "說眾生盡無餘，於七見中無有能過。諸沙",
    "T28n1548_020:0660a19": "門婆羅門，以何因緣，於末劫末見有斷滅論，",
    "T28n1548_020:0660a20": "說眾生斷滅無餘，於七見中無有能過？或有",
    "T28n1548_020:0660a21": "沙門婆羅門作如是論作如是見：我身四大",
    "T28n1548_020:0660a22": "入，從父母生乳哺衣食長養摩捫擁護，然是",
    "T28n1548_020:0660a23": "無常必歸磨滅，齊是我斷滅。是名初見。諸",
    "T28n1548_020:0660a24": "沙門婆羅門因末劫末見有斷滅論，說眾生",
    "T28n1548_020:0660a25": "斷滅，於七見中無有能過。或有沙門婆羅門",
    "T28n1548_020:0660a26": "作是論：此不得名斷滅，我欲界天斷滅無餘，",
    "T28n1548_020:0660a27": "齊是我斷滅。是名二見。復有沙門婆羅門作",
    "T28n1548_020:0660a28": "是論：此不名斷滅，色界化身諸根具足斷滅，",
    "T28n1548_020:0660a29": "齊是謂我斷滅無餘。是名三見。復有言：此不",
    "T28n1548_020:0660b01": "名斷滅，無色空處斷滅，齊是謂我斷滅無餘。",
    "T28n1548_020:0660b02": "是名四見。復有言：此不名斷滅，無色識處斷",
    "T28n1548_020:0660b03": "滅，齊是謂我斷滅無餘。是名五見。復有言：",
    "T28n1548_020:0660b04": "此不名斷滅，無色不用處斷滅，齊是謂我斷",
    "T28n1548_020:0660b05": "滅無餘。是名六見。復有言：此不名斷滅，無",
    "T28n1548_020:0660b06": "色非有想非無想處斷滅，齊是謂我斷滅無",
    "T28n1548_020:0660b07": "餘。是名七見。諸沙門婆羅門，因此於末劫末",
    "T28n1548_020:0660b08": "見，言此眾生類斷滅無餘，於此七見中無有",
    "T28n1548_020:0660b09": "能過。唯佛能知此見處，乃至無餘解脫故名",
    "T28n1548_020:0660b10": "如來，亦如上說。",
    "T28n1548_020:0660b11": "復有餘甚深微妙大法光明，唯有賢聖弟子",
    "T28n1548_020:0660b12": "能以此法讚歎如來。何等是甚深微妙大法",
    "T28n1548_020:0660b13": "光明，賢聖弟子能以此法讚歎如來？諸沙門",
    "T28n1548_020:0660b14": "婆羅門因末劫末見，現在有泥洹論，說眾",
    "T28n1548_020:0660b15": "生現在有泥洹，彼盡入五見中。因末劫末見",
    "T28n1548_020:0660b16": "說現在有泥洹，於五見中無有能過。諸沙門",
    "T28n1548_020:0660b17": "婆羅門，何因緣於末劫末見，說眾生現在有",
    "T28n1548_020:0660b18": "泥洹，於五見中無有能過？或有沙門婆羅門",
    "T28n1548_020:0660b19": "作是見作是論：我盡現在五欲自恣，齊是我",
    "T28n1548_020:0660b20": "得現在涅槃。是名初見。諸沙門婆羅門因末",
    "T28n1548_020:0660b21": "劫末見，謂我現世得涅槃，謂眾生現在有涅",
    "T28n1548_020:0660b22": "槃論，於五見中無有能過。復有諸沙門婆羅",
    "T28n1548_020:0660b23": "門作是說：此不名現在涅槃，復有現在涅槃",
    "T28n1548_020:0660b24": "微妙第一，汝所不知，獨我能知。如離欲惡",
    "T28n1548_020:0660b25": "不善法，有覺有觀離生喜樂，成就初禪行，齊",
    "T28n1548_020:0660b26": "是謂我得現在涅槃。是名二見。復有沙門婆",
    "T28n1548_020:0660b27": "羅門作如是說：此不名現在涅槃，復有現在",
    "T28n1548_020:0660b28": "涅槃微妙第一，汝所不知，獨我能知。如滅有",
    "T28n1548_020:0660b29": "覺觀，內淨信、一心，無覺無觀定生喜樂，成就",
    "T28n1548_020:0660c01": "二禪行，齊是謂我現在得涅槃。是名三見。復",
    "T28n1548_020:0660c02": "有沙門婆羅門作是說：此不名現在涅槃，復",
    "T28n1548_020:0660c03": "有現在涅槃微妙第一，汝所不知，獨我能知。",
    "T28n1548_020:0660c04": "如離喜、捨行、念、正智、身受樂，如諸聖人解捨",
    "T28n1548_020:0660c05": "念樂行，成就三禪行，齊是現在得涅槃。是名",
    "T28n1548_020:0660c06": "四見。復有沙門婆羅門作是說：此不名現在",
    "T28n1548_020:0660c07": "涅槃，復有現在涅槃微妙第一，汝所不知，獨",
    "T28n1548_020:0660c08": "我能知。如能斷樂斷苦先滅憂喜，不苦不樂、",
    "T28n1548_020:0660c09": "捨、念、清淨，成就四禪行，齊是謂我現在得",
    "T28n1548_020:0660c10": "涅槃。是名五見。諸沙門婆羅門因末劫末見",
    "T28n1548_020:0660c11": "有現在涅槃論，於此五見中無有能過。唯佛",
    "T28n1548_020:0660c12": "能知此見處，乃至無餘解脫故名如來，亦如",
    "T28n1548_020:0660c13": "上說。是諸沙門婆羅門因末劫末見，種種",
    "T28n1548_020:0660c14": "起見隨意所說，於此四十四見中無有能過。",
    "T28n1548_020:0660c15": "唯佛能知此見處，乃至無餘解脫故名如來，",
    "T28n1548_020:0660c16": "亦如上說。諸沙門婆羅門，因本劫本見末劫",
    "T28n1548_020:0660c17": "末見種種起見隨意所說，盡入此六十二見",
    "T28n1548_020:0660c18": "中。因本劫本見末劫末見種種起見隨意所",
    "T28n1548_020:0660c19": "說，於六十二見中無有能過。唯佛能知此",
    "T28n1548_020:0660c20": "見處，乃至無餘解脫故名如來，亦如上說。諸",
    "T28n1548_020:0660c21": "沙門婆羅門因於本劫本見有常論說我世",
    "T28n1548_020:0660c22": "間是常，諸沙門婆羅門於此生智，謂異信、異",
    "T28n1548_020:0660c23": "欲、異聞、異緣、異覺、異見、異定、異忍。因此生智，",
    "T28n1548_020:0660c24": "彼以布施則得名受，乃至現在涅槃亦",
    "T28n1548_020:0660c25": "復如是。諸沙門婆羅門生常論，世間是常，彼",
    "T28n1548_020:0660c26": "因受緣受生愛，而不自覺知染著，於愛為愛",
    "T28n1548_020:0660c27": "所伏，乃至現在涅槃亦復如是。諸沙門婆羅",
    "T28n1548_020:0660c28": "門因本劫本見言世間是常，彼緣觸故，若離",
    "T28n1548_020:0660c29": "觸緣而立論者無有是處，乃至現在涅槃",
    "T28n1548_020:0661a01": "亦復如是。諸沙門婆羅門因本劫本見末劫",
    "T28n1548_020:0661a02": "末見各隨意所見說，盡入六十二見中；各隨",
    "T28n1548_020:0661a03": "所見說，盡依在中無有能過。如捕魚師，以",
    "T28n1548_020:0661a04": "細網覆小池上，當知池中水性之類皆入網",
    "T28n1548_020:0661a05": "內，無有避處。諸沙門婆羅門亦如是，因本",
    "T28n1548_020:0661a06": "劫本見末劫末見種種所說，盡入六十二見",
    "T28n1548_020:0661a07": "中無有能過，是名六十二見。此是煩惱結使，",
    "T28n1548_020:0661a08": "繫縛眾生，取於生老病死憂悲苦惱眾苦，聚",
    "T28n1548_020:0661a09": "集法不得解脫非問分竟。",
    "T28n1548_020:0661a10": "舍利弗阿毘曇論卷第二十"
}