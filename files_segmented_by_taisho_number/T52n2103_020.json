{
    "T52n2103_020:0239c21": "廣弘明集卷第二十",
    "T52n2103_020:0239c23": "大唐西明寺沙門釋道宣撰",
    "T52n2103_020:0239c24": "法義篇第四之三",
    "T52n2103_020:0239c25": "上大法頌(并表答)　梁皇太子綱",
    "T52n2103_020:0239c26": "上太子玄圃講頌(并啟答)　梁晉安王綱",
    "T52n2103_020:0239c27": "涅槃經疏序　梁武帝",
    "T52n2103_020:0239c28": "法寶聯璧序　梁湘東王繹",
    "T52n2103_020:0239c29": "成實論序　梁簡文帝",
    "T52n2103_020:0240a01": "內典碑銘集林序　梁元帝",
    "T52n2103_020:0240a02": "禪林妙記集序(二首)　唐釋玄則奉詔撰",
    "T52n2103_020:0240a03": "法苑珠林序　司元大夫李儼撰",
    "T52n2103_020:0240a04": "上大法頌表皇太子綱",
    "T52n2103_020:0240a05": "臣綱言。臣聞至理隆而德音闡。成功臻而頌",
    "T52n2103_020:0240a06": "聲作。在乎奚斯。考甫神雀嘉樹或止事盛乎",
    "T52n2103_020:0240a07": "區中。慶昭乎一物。猶且手舞足蹈傳式方來。",
    "T52n2103_020:0240a08": "況迺道出百非義高三代。而可閣筆韜辭詠",
    "T52n2103_020:0240a09": "歌不作者也。伏惟陛下。天上天下。妙覺之理",
    "T52n2103_020:0240a10": "獨圓。三千大千。無緣之慈普被。慧舟匪隔法",
    "T52n2103_020:0240a11": "力無垠。躬紆尊極降宣至理。澤雨無偏心田",
    "T52n2103_020:0240a12": "受潤。是以九圍共溺並識歸涯。萬國均夢一",
    "T52n2103_020:0240a13": "日俱曉。佛法之勝事。國家之至美。稽之上古",
    "T52n2103_020:0240a14": "未有斯盛。雅頌之作不可闕也。謹上大法頌",
    "T52n2103_020:0240a15": "一首。曹丕從征之賦。劉擔遊侍之談。曾無連",
    "T52n2103_020:0240a16": "類伏兼悚恧。不勝喜悅之誠。謹遣扶詔鍾超",
    "T52n2103_020:0240a17": "寶。奉表獻頌以聞。臣綱云云。",
    "T52n2103_020:0240a18": "皇帝問太子省表并見所製大法頌辭義兼",
    "T52n2103_020:0240a19": "美覽以欣然。",
    "T52n2103_020:0240a20": "大法頌(并序)皇太子臣綱上",
    "T52n2103_020:0240a21": "皇帝。以湛然法身不捨本誓。神力示現降應",
    "T52n2103_020:0240a22": "茲土。龍顏日角參漏重瞳。衡表連珠文為玉",
    "T52n2103_020:0240a23": "斗。自納麓開基。天地之德已布。封唐啟跡。日",
    "T52n2103_020:0240a24": "月之照先明。百揆之序方舜。九河之導均禹。",
    "T52n2103_020:0240a25": "尚弘事殷之體。且屈在田之則。自五昴朝飛",
    "T52n2103_020:0240a26": "告赤文之瑞。其雨七日受綠色之符。神器有",
    "T52n2103_020:0240a27": "歸鼎運斯集。焦門厭棄德之君。鮪水發白旄",
    "T52n2103_020:0240a28": "之陣。然後受皇天之睠命。當四海之樂推。豈",
    "T52n2103_020:0240a29": "假祀蚩尤於沛庭。託河氷於王霸。于時鳳鳳",
    "T52n2103_020:0240b01": "(芃音)裂序蒼蒼舛度。乃選五石以補之。坤軸傾",
    "T52n2103_020:0240b02": "斜積氷發坼。乃緯九藪而正之。陰兔兩重陽",
    "T52n2103_020:0240b03": "烏三足。乃定王業以暉之。攝提乖方孟陬失",
    "T52n2103_020:0240b04": "紀。乃置清臺而辨之。維冠冕於己頹。綴珩珮",
    "T52n2103_020:0240b05": "於既毀。自憑玉几握天鏡。履璿璣而端拱。居",
    "T52n2103_020:0240b06": "巖廊而淵默。於今三十有二載也。是以天德",
    "T52n2103_020:0240b07": "一於上。地數二於下。復朗參辰。不易日月。兩",
    "T52n2103_020:0240b08": "曜如合璧。五精如連珠。禋宗類昊虔丘禮",
    "T52n2103_020:0240b09": "澤。敬行五祀功被百神。川岳呈祥風煙効",
    "T52n2103_020:0240b10": "祉。青雲千呂黃氣出翼。聽瑜山之威鳳。製",
    "T52n2103_020:0240b11": "大夏之貞筠。陽管叶春雌鍾應律。上林之課",
    "T52n2103_020:0240b12": "匪疎。相府之占無謬。奏六英於若水。張咸池",
    "T52n2103_020:0240b13": "於洞庭。秉翟動和天之樂。建華宣易俗之奏。",
    "T52n2103_020:0240b14": "協律有渢渢之序。典樂致雍雍之節。詩書乃。",
    "T52n2103_020:0240b15": "陳緗縹斯備。蒲輪受伏生之誦。科斗薦魯宅",
    "T52n2103_020:0240b16": "之文。蒸栗殺青。玉牒石記。填委廣內。暉煥騏",
    "T52n2103_020:0240b17": "驎。置台命秩。法河依嶽。建職樹司。圖雲祥",
    "T52n2103_020:0240b18": "火高山容與亦黻逶迤。色麗文翬章妍織",
    "T52n2103_020:0240b19": "鳥。諫鼓高懸芻言不棄。肺石通怨書謗橋",
    "T52n2103_020:0240b20": "板。草名指佞便辟去朝。獸稱觸罪姦回放黜。",
    "T52n2103_020:0240b21": "是以龍翔鳳集河溓海夷。露下若飴泉浮如",
    "T52n2103_020:0240b22": "醴。桂薪不斧而丹甑自熟。玉臯詎牽而銀甕",
    "T52n2103_020:0240b23": "斯滿。河光似羃樹釆成車。氛氳四照暉麗",
    "T52n2103_020:0240b24": "五色。神明磥硌徵祥布濩。金鱗鐵面貢碧砮",
    "T52n2103_020:0240b25": "之賝。航海梯山奉白環之使。戴日戴斗靡不",
    "T52n2103_020:0240b26": "來王。太平太蒙無思不服。方叔邵虎之臣。均",
    "T52n2103_020:0240b27": "鼙應鼓之將。秉龍虎之祕韜。握朱玄之異略。",
    "T52n2103_020:0240b28": "受脣於廟堂之上。揚威於關塞之下。出玉門",
    "T52n2103_020:0240b29": "而直指。度金城而奏策。蕩雜種之殘妖。匡",
    "T52n2103_020:0240c01": "中原之塗炭。北臨地脈西出天渠。昆夷罷患",
    "T52n2103_020:0240c02": "夙沙自服。獲犬戎之鹿懸密須之鼓。槀街有",
    "T52n2103_020:0240c03": "受纓之虜。渃水觀受降之酋。四表無塵六",
    "T52n2103_020:0240c04": "合共貫。皇德隆矣。太平之風浹乎無外矣。天",
    "T52n2103_020:0240c05": "子內韜無生之至慧。外應體乾之弘跡。將欲",
    "T52n2103_020:0240c06": "改權教示實道。遣方便之說。導化城之迷。乃",
    "T52n2103_020:0240c07": "端扆宸居吁而言曰。若夫眇夢華胥。怡然姑",
    "T52n2103_020:0240c08": "射。服齋宮於玄扈。想至治於汾陽。輕九鼎於",
    "T52n2103_020:0240c09": "褰裳。視萬乘如脫屣。斯蓋示至公之要道。未",
    "T52n2103_020:0240c10": "臻於出世也。至於藏金玉於川岫棄琴瑟乎",
    "T52n2103_020:0240c11": "大壑。卑躬菲食茨堂土階。彤車非巧鹿裘靡",
    "T52n2103_020:0240c12": "飾。斯蓋示物以儉。亦未階於出世也。解網放",
    "T52n2103_020:0240c13": "禽穿泉掩胔。起泣辜之澤。行扇喝之。慈。推",
    "T52n2103_020:0240c14": "溝之念有如不足。納隍之心無忘宿寤。蓋所",
    "T52n2103_020:0240c15": "以示物以為仁。亦未階乎出世也。紫府青丘",
    "T52n2103_020:0240c16": "鈃山漳水。敦河上之道文。悅岐伯之章句。",
    "T52n2103_020:0240c17": "甘泉啟太一之壇。嵩山置奉高之邑。碣石刻",
    "T52n2103_020:0240c18": "羨門之誓。不其作交門之歌。斯蓋止愛久齡",
    "T52n2103_020:0240c19": "事在諸己。篤而為論彌有未弘。雖獲巃嵷之",
    "T52n2103_020:0240c20": "禪。終墮長生之難。徒階三清之樂。不祛八倒",
    "T52n2103_020:0240c21": "之境。豈若然智惠之炬。照生死之闇。出五",
    "T52n2103_020:0240c22": "陰之聚。升六度之舟。浮眾德之海。踐不生之",
    "T52n2103_020:0240c23": "岸。於是莊嚴國界建立道場。廣行利益開闡",
    "T52n2103_020:0240c24": "佛事。驅彼眾生同躋仁壽。引茲具縛俱入大",
    "T52n2103_020:0240c25": "乘。九有傾心十方草靡。如憑津濟咸賴歸依。",
    "T52n2103_020:0240c26": "曄乎若朝日之開眾華霈。乎若農夫之遇膏",
    "T52n2103_020:0240c27": "雨。功德之翼已圓。智惠之門必備。以為般",
    "T52n2103_020:0240c28": "若經者方等大法。峻極靡際深邃不底。籠萬",
    "T52n2103_020:0240c29": "善乎無相。兆九垓而無邊。譬猶枝川派別入",
    "T52n2103_020:0241a01": "大海而同味。眾芳雜綵到須彌而一色。空空",
    "T52n2103_020:0241a02": "不著如如俱會。不合不散無去無來。種覺可",
    "T52n2103_020:0241a03": "生允茲佛母。群典弗逮是號經王。乃欲振一",
    "T52n2103_020:0241a04": "音雨法雨示五眼引重昏。昭陽紀歲玄枵次",
    "T52n2103_020:0241a05": "星。夾鍾應乎仲春。甲申在乎吉日。將幸同泰",
    "T52n2103_020:0241a06": "大轉法輪。茲寺者我皇之所建立。改大理之",
    "T52n2103_020:0241a07": "署。成伽藍之所。化鐵繩為金沼。變鐵網為香",
    "T52n2103_020:0241a08": "城。照神光於熱沙。起清涼於炎火。千櫨嶻孽",
    "T52n2103_020:0241a09": "百栱穹隆。紅壁玄梁華榱玉砌。三階齊列四",
    "T52n2103_020:0241a10": "注周流。上玉翼而捫天。飛銀楹而蔽景。虹拕",
    "T52n2103_020:0241a11": "蜿垂承甍繞[檑田+留]。蓮抽井倒冒字臨窓。彤彤寶",
    "T52n2103_020:0241a12": "塔。既等法華之座。峨峨長表。更同意樂之國。",
    "T52n2103_020:0241a13": "下鑿白銀之塹。傍暉金薄之塼。高門洞啟。不",
    "T52n2103_020:0241a14": "因銅馬之飾。寶殿霞開。無假鳳凰之瑞。金輪",
    "T52n2103_020:0241a15": "燭日。妙臨淄之地下。層臺累架。邁宛委之",
    "T52n2103_020:0241a16": "空飛。夏宇凝霜溫室含暖。雕樓之內蠖動",
    "T52n2103_020:0241a17": "而響生。洞扉之裏鷦歸而氣激。幢號摩尼旛",
    "T52n2103_020:0241a18": "懸金縷。盤徑十丈鈴圍四斛。舒七寶之交枝。",
    "T52n2103_020:0241a19": "流八功之淨水。地芝候月天華逆風。法鼓夜",
    "T52n2103_020:0241a20": "鳴聲中聞法。瓊枝旦動葉裏成音。妙德陽之",
    "T52n2103_020:0241a21": "宮。麗未央以閫。故銅欄三丈追嗤井幹。玉",
    "T52n2103_020:0241a22": "樓十二遙恥神仙。譬彼清涼之臺。同符蘭臺",
    "T52n2103_020:0241a23": "之寺。忉利照園之東。帝釋天城之北。故以辛",
    "T52n2103_020:0241a24": "壬癸甲。綿蠻黮[雨/對]。吁哉其不可狀。鏘鏘旰",
    "T52n2103_020:0241a25": "旰瓌譎雜錯。邈乎其不可名。於是璧日揚精",
    "T52n2103_020:0241a26": "景雲麗色。熏風徐動淵露微垂。後距屯威前",
    "T52n2103_020:0241a27": "茅警迾。武晈星連鴻鍾吐響。運天宮之法",
    "T52n2103_020:0241a28": "駕。啟天路之威神。百靈扶持千乘雷動。六虬",
    "T52n2103_020:0241a29": "齊軫七斗垂暉。雲罕乘空鉤陳翼駕。超光躡",
    "T52n2103_020:0241b01": "景日被天迴。金蓋玉輿豹服鼉鼓。驖驪沃若",
    "T52n2103_020:0241b02": "天馬半漢。綠弓黃弩象飾魚文。佽飛。案節。不",
    "T52n2103_020:0241b03": "勞斬蛟之劍。虎賁弢羽。豈假鳴烏之射。湛",
    "T52n2103_020:0241b04": "湛弈弈轔轔弈弈。出乎大通之門。天子降彫",
    "T52n2103_020:0241b05": "輦之貴。行接足之禮。頂拜金山。歸依月面。如",
    "T52n2103_020:0241b06": "聞萬歲之聲。若觀六變之動。於是乃披如來",
    "T52n2103_020:0241b07": "之衣。登師子之座。均百慮之紛總。愍三請之",
    "T52n2103_020:0241b08": "慇懃。啟真慧之深宗。明度彼之弘教。二諦",
    "T52n2103_020:0241b09": "現空有之津。二智苞權實之底。大乘豁其靡",
    "T52n2103_020:0241b10": "礙。道心究其歸涯。因果不攝不運而行。真",
    "T52n2103_020:0241b11": "俗莫求弗動斯到。不以二法會乎中道。盡佛",
    "T52n2103_020:0241b12": "淵海入佛法藏。極修妬之妙典。研龍宮之祕",
    "T52n2103_020:0241b13": "法。宣娑婆之奧旨。闡眾聖之微言。正水既沾",
    "T52n2103_020:0241b14": "邪難自息。慧日普照毒霜並消。除黑闇於四",
    "T52n2103_020:0241b15": "生。遣無明於三界。巍巍乎若彌樓之在巨",
    "T52n2103_020:0241b16": "海。穆穆乎譬眾星之繞圓月。于時天龍八部",
    "T52n2103_020:0241b17": "側塞空界。積衣成座散華至膝。三千化穢土",
    "T52n2103_020:0241b18": "之質。火宅有離苦之期。惡道蒙休泥犁普息。",
    "T52n2103_020:0241b19": "莘莘學侶濟濟名僧。皆樂說如辨才。智慧",
    "T52n2103_020:0241b20": "如身子。踰乎青目黑齒。高彼廣膝赤髭。咸符",
    "T52n2103_020:0241b21": "瀉瓶之思。並沾染[疊*毛]之施。如金復冶似玉",
    "T52n2103_020:0241b22": "更雕。聞所未聞得未曾得。欝搖動色請益無",
    "T52n2103_020:0241b23": "勌。百司具列簪履相趨。豐貂焜煌華綬苒",
    "T52n2103_020:0241b24": "蒻。謂舍衛之集大林之講。無以過也。將令一",
    "T52n2103_020:0241b25": "一佛性逢了因而俱出。一一佛土咸遣二而",
    "T52n2103_020:0241b26": "除三。比夫歌南風尚黃老臨辟雍講孔宅么",
    "T52n2103_020:0241b27": "麼安足而語哉。距于三月甲辰。法席圓滿。",
    "T52n2103_020:0241b28": "如來放大光明。現希有事。熊熊吐色珠火非",
    "T52n2103_020:0241b29": "儔。瞳瞳上映丹紫競發。榮河恥其祥潤。汾陰",
    "T52n2103_020:0241c01": "陋其暉影。掩入殿之紫雲。奪鴻門之妙氣。",
    "T52n2103_020:0241c02": "昔法華初唱毫照普臨。般若聿宣通身盡笑。",
    "T52n2103_020:0241c03": "王城之瑞千載更逢。豈非聖主同諸佛身降",
    "T52n2103_020:0241c04": "茲妙相。等諸佛力若符契焉。猶秉淵默之謙",
    "T52n2103_020:0241c05": "虛。弘懍焉之至誡。為而不宰推而勿居。以百",
    "T52n2103_020:0241c06": "姓之心為心非關諸己。荷負無勌攝受四生。",
    "T52n2103_020:0241c07": "皇太子臣綱。視膳東廂親承大法。以為西巡",
    "T52n2103_020:0241c08": "東狩贊頌以興。柴山望祀詠歌斯作。況頂開",
    "T52n2103_020:0241c09": "而受露。鞠躬而聞道。敢述盛德之形容。以為",
    "T52n2103_020:0241c10": "頌曰。",
    "T52n2103_020:0241c11": "玉牒悠敻。青史綿長。道沿五勝。風殊百王。商",
    "T52n2103_020:0241c12": "丘命瑱。姬水開潢。河澄待聖。海謐期皇。方",
    "T52n2103_020:0241c13": "天譬地。功歸有梁。垂拱南面。克己巖廊。權輿",
    "T52n2103_020:0241c14": "教義。製造衣裳。九韶革響。六樂改張。儀鳳婉",
    "T52n2103_020:0241c15": "婉。擊石鏘鏘。廣脩壁水。洞啟膠庠。輕軺徵",
    "T52n2103_020:0241c16": "聘。旌帛搜揚。蘭臺且富。廣內斯藏。芸香馥",
    "T52n2103_020:0241c17": "簡。綠字摛章。文功既被。武跡斯彰。題雕臆",
    "T52n2103_020:0241c18": "鏤。舌紫支黃。南街請質。北闕來王。飛旌集",
    "T52n2103_020:0241c19": "翰。勒跡書狼。銀車引附。黑節招荒。文同海",
    "T52n2103_020:0241c20": "截。化普龍鄉。西踰月窟。東漸扶桑。卑宮類",
    "T52n2103_020:0241c21": "禹。解網如湯。衢室納異。明臺引良。善旌弗",
    "T52n2103_020:0241c22": "卷。諫鼓其鏜。萬符集祉。百神啟祥。黑丹吐",
    "T52n2103_020:0241c23": "潤。朱草舒芳。珠懷鏡像。星含憙光。液池下",
    "T52n2103_020:0241c24": "鵠。高梧集凰。赤熊旦擾。素雉朝翔。觀玉",
    "T52n2103_020:0241c25": "伯友。訪道西王。遊經建木。巡指盛唐。終非運",
    "T52n2103_020:0241c26": "出。豈曰津梁。我有無礙。共向圓常。玉鑾徐",
    "T52n2103_020:0241c27": "動。金輪曉莊。紫虬翼[(卓日+田)*犬]。綠驥騰驤。虎文駐",
    "T52n2103_020:0241c28": "[起巳+畢]。龍驂啟行。闌干玉馬。照曜天狼。玄旄映",
    "T52n2103_020:0241c29": "日。翠鳳暿陽。前飛格澤。後擁陸梁。風移霆",
    "T52n2103_020:0242a01": "掃。參差焜煌。峨峨寶座。郁郁名香。法徒學",
    "T52n2103_020:0242a02": "侶。塵沙堵牆。慈雲吐澤。法雨垂涼。三密不",
    "T52n2103_020:0242a03": "限。四辨難量。猶茲海寶。譬彼山王。慧流總",
    "T52n2103_020:0242a04": "被。藥木開芒。佛日出世。同遣惑霜。帝釋歌",
    "T52n2103_020:0242a05": "詠。幽祇贊揚。空華競下。天琴自張。山含影",
    "T52n2103_020:0242a06": "色。地入豪光。非煙繞氣。陸藕開房。澤普三",
    "T52n2103_020:0242a07": "界。恩均八方。巍巍堂堂。為舟為航。伊臣稽",
    "T52n2103_020:0242a08": "首。萬壽無彊。",
    "T52n2103_020:0242a09": "上皇太子玄圃講頌啟",
    "T52n2103_020:0242a10": "西中郎將晉安王綱",
    "T52n2103_020:0242a11": "綱啟竊以。舜韶始唱靈儀自舞。陳律裁暄",
    "T52n2103_020:0242a12": "風心競蕚。輕禽短葉尚識音光。沐善歡心寧",
    "T52n2103_020:0242a13": "忘撫抃。伏惟殿下。體高玄蹟養道春禁。牢",
    "T52n2103_020:0242a14": "籠文圃漁獵義河。注意龍宮研心寶印。雲聚",
    "T52n2103_020:0242a15": "生什之才。並命應王之匹。探微析理怡然不",
    "T52n2103_020:0242a16": "倦。朱華景月詎此忘罷屬。素藏晚節玄英初",
    "T52n2103_020:0242a17": "氣。霜竹浮陰風梧散葉。從容雅論實會神衷。",
    "T52n2103_020:0242a18": "綱輕生多幸屬此休世。緣跗奉渥得備磐",
    "T52n2103_020:0242a19": "蕃。而黏蠅未拔迷象不羈。寶沒醉衣珠沈勇",
    "T52n2103_020:0242a20": "額。得聞勝善寧忘歌詠。謹上玄圃園講頌一",
    "T52n2103_020:0242a21": "首。文慚綺發思闕彫英。徒懷舞蹈之心。終愧",
    "T52n2103_020:0242a22": "清風之藻。冐昧呈聞。追深赧汗。謹啟。",
    "T52n2103_020:0242a23": "皇太子令答",
    "T52n2103_020:0242a24": "得書并所製講頌。首尾可觀。殊成佳作。辭典",
    "T52n2103_020:0242a25": "文艶。既溫且雅。豈直斐然有意。可謂卓爾不",
    "T52n2103_020:0242a26": "群。覽以迴環。良同愈疾。至於雙因八辯彌",
    "T52n2103_020:0242a27": "有法席之致。銀草金雲殊得物色之美。吾在",
    "T52n2103_020:0242a28": "原之意甚用欣懌。遲面乃悉此不盡言。統答。",
    "T52n2103_020:0242a29": "玄圃園講頌(并序)",
    "T52n2103_020:0242b01": "西中郎將晉安王上",
    "T52n2103_020:0242b02": "竊以。寶山峻極駘足未窺。慧海遙波輕舟詎",
    "T52n2103_020:0242b03": "泛。故以探沙亂妙類杵迷形。百代同昏千年",
    "T52n2103_020:0242b04": "誰啟。",
    "T52n2103_020:0242b05": "皇上託應金輪均符玉鏡。低矜苦習續照慈",
    "T52n2103_020:0242b06": "燈。鶴樹還春龍泉更曉。玄水躍祥丹陵瀉電。",
    "T52n2103_020:0242b07": "功韜火化意覆雲名。智慧之光猶初日照。",
    "T52n2103_020:0242b08": "忍辱之力如明月珠。天成地平遐肅邇睦。澤",
    "T52n2103_020:0242b09": "漏無底化行靡外。滄河鏡淥碧海調風。停瑞",
    "T52n2103_020:0242b10": "氣於二辰。汎祥煙於五節。鱗羽被解羅之澤。",
    "T52n2103_020:0242b11": "黎元沐仁壽之慈。於是正化潛通法輪常轉。",
    "T52n2103_020:0242b12": "類空境之傳虛。猶懸河之瀉潤。儲君德彰妙",
    "T52n2103_020:0242b13": "像。體叡春瓊。視膳閑晨遊心法揵。搦管",
    "T52n2103_020:0242b14": "摛章。既[女*便]娟錦縟。清談論辯。亦參差玉照。夏",
    "T52n2103_020:0242b15": "啟恧德周頌慚風。乃於玄圃園。栖聚息心之",
    "T52n2103_020:0242b16": "英。並命陳徐之士極談永日講道終朝。賓從",
    "T52n2103_020:0242b17": "無聲芳香動氣。七辯懸流雙因俱啟。情遊彼",
    "T52n2103_020:0242b18": "岸理愜祇園。靈塔將涌天華乍落。于時藏秋",
    "T52n2103_020:0242b19": "仲節麗景妍晨。氣冷金扉霜浮玉琯。茲園",
    "T52n2103_020:0242b20": "邃密獨華勝地。朱堂玉砌碧水銀沙。鳥頡頏",
    "T52n2103_020:0242b21": "於瓊音。樹葳蕤於妙葉。液水穿流蓬山寫",
    "T52n2103_020:0242b22": "狀。風生月殿日照槐煙。綱叨籍殊寵陪奉塵",
    "T52n2103_020:0242b23": "末。預入寶樓竊窺妙簡。鳧興藻抃獨瑩心",
    "T52n2103_020:0242b24": "靈。敢作頌曰。",
    "T52n2103_020:0242b25": "皇儀就日。帝道昌雲。化隆垂拱。德曼鴻芬。機",
    "T52n2103_020:0242b26": "乘八解。道照三墳。巍巍蕩蕩。萬代一君(其一)重",
    "T52n2103_020:0242b27": "離照景。玉潤舒華。七淨標美。三善稱嘉。降茲",
    "T52n2103_020:0242b28": "法雨。普洽生芽。漣漪義水。照曜文華(其二)芳園",
    "T52n2103_020:0242b29": "靉靆。天宮類寶。析論冥空。玄機入道。密宇浮",
    "T52n2103_020:0242c01": "清。重閣相藻。日映金雲。風搖銀草(其三)肩隨接",
    "T52n2103_020:0242c02": "武。握寶靈珠。皆抽四照。並掞九衢。顧惟多",
    "T52n2103_020:0242c03": "缺。徒奉瑛瑜。終如燕石。更似齊竽(其四)。",
    "T52n2103_020:0242c04": "為亮法師製涅槃經疏序梁武帝",
    "T52n2103_020:0242c05": "曰非言無以寄言。言即無言之累。累言則可",
    "T52n2103_020:0242c06": "以息言。言息則諸見競起。所以如來乘本願",
    "T52n2103_020:0242c07": "以託生。現慈力以應化。離文字以設教。忘心",
    "T52n2103_020:0242c08": "相以通道。欲使珉玉異價涇渭分流。制六師",
    "T52n2103_020:0242c09": "而正四倒。反八邪而歸一味。折世智之角。杜",
    "T52n2103_020:0242c10": "異人之口。導求珠之心。開觀象之目。救燒灼",
    "T52n2103_020:0242c11": "於火宅。拯沈溺於浪海。故法雨降而焦種更",
    "T52n2103_020:0242c12": "榮。慧日升而長夜蒙曉。發迦葉之悱憤。吐",
    "T52n2103_020:0242c13": "真實之誠言。雖復二施等於前五大陳於後。",
    "T52n2103_020:0242c14": "三十四問參差異辨。方便勸引各隨意答。舉",
    "T52n2103_020:0242c15": "要論經不出兩塗。佛性開其本有之源。涅槃",
    "T52n2103_020:0242c16": "明其歸極之宗。非因非果不起不作。義高萬",
    "T52n2103_020:0242c17": "善事絕百非。空空不能測其真際。玄玄不能",
    "T52n2103_020:0242c18": "窮其妙門。自非德均平等心合無生。金牆玉",
    "T52n2103_020:0242c19": "室豈易入哉。",
    "T52n2103_020:0242c20": "梁簡文帝法寶聯璧序湘東王繹",
    "T52n2103_020:0242c21": "竊以。觀乎天文日月所以貞麗。觀乎人文藻",
    "T52n2103_020:0242c22": "火所以昭發。況復玉毫朗照出天人之表。金",
    "T52n2103_020:0242c23": "牒空解生文章之外。雖境智冥焉言語斯絕。",
    "T52n2103_020:0242c24": "詠歌作焉可略談矣。粵乃書稱湯誥篇陳夢",
    "T52n2103_020:0242c25": "說。昔則王畿居亳。今則帝業惟揚。功施天",
    "T52n2103_020:0242c26": "下。我之自出。豈與姚墟石紐譙城溫縣。御龍",
    "T52n2103_020:0242c27": "居夏唐杜入周而已哉。皇帝垂衣負扆辨方",
    "T52n2103_020:0242c28": "正位。車書之所會同。南暨交趾。風雲之所",
    "T52n2103_020:0242c29": "沾被。西漸流砂。武實止戈。秉宜生之劍。樂彰",
    "T52n2103_020:0243a01": "治定。減庖羲之瑟。相兼二八知微知章。",
    "T52n2103_020:0243a02": "將稱四七如貔如虎。寧俟容成翠屋之遊廣",
    "T52n2103_020:0243a03": "成石室之會。故以宗心者忘相。歸憑者常樂。",
    "T52n2103_020:0243a04": "昔轉輪護法。南宮有金龍之瑞。梵天請道。東",
    "T52n2103_020:0243a05": "朝聞寶蓋之祥。盡善盡美獨高皇代。古者所",
    "T52n2103_020:0243a06": "以出師入保冬羽秋籥。實以周頌幼冲用資",
    "T52n2103_020:0243a07": "端士。漢盈末學取憑通議。大傅之論孟侯。小",
    "T52n2103_020:0243a08": "戴之談司業。山川珍異俟郊迎而可知。帷幄",
    "T52n2103_020:0243a09": "後言籍墾田而求驗。以今方昔事則不然。我",
    "T52n2103_020:0243a10": "副君業邁宣尼。道高啟筮之作。聲超姬發。",
    "T52n2103_020:0243a11": "寧假卞蘭之頌。譬衡華之峻極。如浡澥之波",
    "T52n2103_020:0243a12": "瀾。顯忠立孝行修言道。博施尚仁動微成務。",
    "T52n2103_020:0243a13": "智察舞鷄爻分封蟻。爰初登仕明試以功。德",
    "T52n2103_020:0243a14": "加三輔威行九派。董師虎據操鈹蟬冕。津卿",
    "T52n2103_020:0243a15": "濟沈。物仰平分之恩。沂岱邛岷。民思后來",
    "T52n2103_020:0243a16": "之政。陳蒼留反裘之化。淮海高墨幘之聲。威",
    "T52n2103_020:0243a17": "漸黃支化行赤谷。南通舜玉北平堯柳。朝鮮",
    "T52n2103_020:0243a18": "航海夜郎欵塞。然後體道方震雨施雲行。漢",
    "T52n2103_020:0243a19": "用戊申晉惟庚午。增暉前曜獨擅元貞。恩若",
    "T52n2103_020:0243a20": "春風惠如冬日。履道為輿策賢成駟。降意韋",
    "T52n2103_020:0243a21": "編留神緗帙。許商算術王圍射譜。南龜異說",
    "T52n2103_020:0243a22": "東貤雜賦。任良弈棊羨門式法。箴興琴劍",
    "T52n2103_020:0243a23": "銘自盤盂。無不若指諸掌。尋涇辯渭重以鳳",
    "T52n2103_020:0243a24": "艶風飛鸞文焱竪。纖者入無倫。大者含元",
    "T52n2103_020:0243a25": "氣。韻調律呂藻振玄黃。豈俟取贊彥先詢問",
    "T52n2103_020:0243a26": "稚圭。至於鹿園深義龍宮奧說。遠命學徒親",
    "T52n2103_020:0243a27": "登講肆。詞為憲章言成楷式。往復王粲事軼",
    "T52n2103_020:0243a28": "魏儲。酬答蔡謨道高晉兩。似懸鍾之應響。",
    "T52n2103_020:0243a29": "猶衢罇之待酌。率爾者踵武。逖聽者風聲。是",
    "T52n2103_020:0243b01": "使金堅祕法寶冥夕夢。無懷不滅華胥夜感。",
    "T52n2103_020:0243b02": "自非建慧橋明智劍薰戒香沐定水。何以空積",
    "T52n2103_020:0243b03": "忽微歷賢劫。而終現黍累迴幹蘊珠藏而",
    "T52n2103_020:0243b04": "方傳。加以大秦之籍非符八體。康居之篆有",
    "T52n2103_020:0243b05": "異六爻。二乘始闢譬馬傳兔。一體同歸棄犀",
    "T52n2103_020:0243b06": "崇象。潤葉滋多見思平積。本有凝邈了正相",
    "T52n2103_020:0243b07": "因。雖談假續不攝單影。即此後心還蹤初",
    "T52n2103_020:0243b08": "焰。俱宗出倒。蓮華起乎淤泥。並會集藏。明珠",
    "T52n2103_020:0243b09": "曜於貧女。性相常空。般若無五時之說。不生",
    "T52n2103_020:0243b10": "煩惱。涅槃為萬德之宗。無不酌其菁華撮其",
    "T52n2103_020:0243b11": "指要。採彼玳鱗拾茲翠羽。潤珠隨水抵玉",
    "T52n2103_020:0243b12": "琨山。每至鵠關旦啟黃綺之儔朝集。魚燈",
    "T52n2103_020:0243b13": "夕朗陳吳之徒晚侍。皆仰稟神規躬承睿旨。",
    "T52n2103_020:0243b14": "爰錫嘉名謂之聯璧。聯含珠而可擬。璧與日",
    "T52n2103_020:0243b15": "而方昇。以今歲次攝提星在監德。百法明門",
    "T52n2103_020:0243b16": "於茲總備。千金不刊獨高斯典。合二百二",
    "T52n2103_020:0243b17": "十卷號曰法寶聯璧。雖玉杯繁露若倚蒹葭。",
    "T52n2103_020:0243b18": "金壺鑿楹似吞雲夢。繹自伏櫪西河攝官南",
    "T52n2103_020:0243b19": "國。十迴鳳琯一奉龍光。筆削未勤。徒榮卜商",
    "T52n2103_020:0243b20": "之序。稽古盛則。文慚安國之製。謹抄纂爵位",
    "T52n2103_020:0243b21": "陳諸左云。",
    "T52n2103_020:0243b22": "使持節平西將軍荊州刺史湘東王繹年二十",
    "T52n2103_020:0243b23": "七字世誠",
    "T52n2103_020:0243b24": "侍中國子祭酒南蘭陵蕭子顯年四十八字景",
    "T52n2103_020:0243b25": "暢",
    "T52n2103_020:0243b26": "散騎常侍御史中丞彭城劉溉年五十八字茂",
    "T52n2103_020:0243b27": "灌",
    "T52n2103_020:0243b28": "散騎常侍步兵校尉東宮侍南瑯瑘王循",
    "T52n2103_020:0243b29": "年四十二字彥遠",
    "T52n2103_020:0243c01": "吳郡太守前中庶子南瑯瑘王規年四十三",
    "T52n2103_020:0243c02": "字威明",
    "T52n2103_020:0243c03": "都官尚書領右軍將軍彭城劉孺年五十字",
    "T52n2103_020:0243c04": "孝穉",
    "T52n2103_020:0243c05": "太府卿步兵校尉河南褚球年六十三字仲",
    "T52n2103_020:0243c06": "寶",
    "T52n2103_020:0243c07": "中軍長史前中庶子陳郡謝僑年四十五字國",
    "T52n2103_020:0243c08": "美",
    "T52n2103_020:0243c09": "中庶子彭城劉遵年四十七字孝陵",
    "T52n2103_020:0243c10": "中庶子南瑯瑘王穉年四十五字孺通",
    "T52n2103_020:0243c11": "宣城王友前僕東海徐喈年四十二字彥邕",
    "T52n2103_020:0243c12": "前御史中丞河南褚澐年六十字士洋",
    "T52n2103_020:0243c13": "北中郎長史南蘭陵太守陳郡袁君正年四十",
    "T52n2103_020:0243c14": "六字世忠",
    "T52n2103_020:0243c15": "中散大夫金華宮家令吳郡陸襄年五十四字",
    "T52n2103_020:0243c16": "師卿",
    "T52n2103_020:0243c17": "中散大夫瑯瑘王籍年五十五字文海",
    "T52n2103_020:0243c18": "新安太守前家令東海徐摛年六十四字士繢",
    "T52n2103_020:0243c19": "前尚書左丞沛國劉顯年五十三字嗣芳",
    "T52n2103_020:0243c20": "中書侍郎南蘭陵蕭幾年四十四字德玄",
    "T52n2103_020:0243c21": "雲麾長史尋陽太守前僕京兆韋稜年五十",
    "T52n2103_020:0243c22": "五字威直",
    "T52n2103_020:0243c23": "前國子博士范陽張綰年四十三字孝卿",
    "T52n2103_020:0243c24": "輕車長史南蘭陵蕭子範年四十九字景則",
    "T52n2103_020:0243c25": "庶子吳郡陸罩年四十八字洞元",
    "T52n2103_020:0243c26": "庶子南蘭陵蕭瑱年四十字文容",
    "T52n2103_020:0243c27": "祕書丞前中舍人南瑯瑘王許年二十五字",
    "T52n2103_020:0243c28": "幼仁",
    "T52n2103_020:0243c29": "宣城王文學南瑯瑘王訓年二十五字懷範",
    "T52n2103_020:0244a01": "洗馬權兼太舟卿彭城劉孝儀年四十九字",
    "T52n2103_020:0244a02": "子儀",
    "T52n2103_020:0244a03": "洗馬陳郡謝禧年二十六字休度",
    "T52n2103_020:0244a04": "中軍錄前洗馬彭城劉蘊年三十二字懷芬",
    "T52n2103_020:0244a05": "前洗馬吳郡張孝總年四十二字孝總",
    "T52n2103_020:0244a06": "南徐州治中南蘭陵蕭子開年四十四字景發",
    "T52n2103_020:0244a07": "平西中錄事參軍典書通事舍人南郡庾肩吾",
    "T52n2103_020:0244a08": "年四十八字子慎",
    "T52n2103_020:0244a09": "安北中記室參軍潁川庾仲容年五十七字",
    "T52n2103_020:0244a10": "仲容",
    "T52n2103_020:0244a11": "宣惠記室參軍南蘭陵蕭滂年三十二字希",
    "T52n2103_020:0244a12": "博",
    "T52n2103_020:0244a13": "舍人南蘭陵蕭清年二十七字元專",
    "T52n2103_020:0244a14": "宣惠主簿前舍人陳郡謝嘏年二十五字茂範",
    "T52n2103_020:0244a15": "尚書都官郎陳郡殷勸年三十字弘善",
    "T52n2103_020:0244a16": "安北外兵參軍彭城劉孝威年三十九字孝",
    "T52n2103_020:0244a17": "威",
    "T52n2103_020:0244a18": "前尚書殿中郎南蘭陵蕭愷年二十九字元才",
    "T52n2103_020:0244a19": "莊嚴旻法師成實論義疏序",
    "T52n2103_020:0244a20": "梁皇太子綱",
    "T52n2103_020:0244a21": "夫事秉文辭理通氣象。涉之者尚迷。求之者",
    "T52n2103_020:0244a22": "或躓。是以問玄經於楊子。且云不習。奏古樂",
    "T52n2103_020:0244a23": "於文侯。猶稱則睡。曆校清臺。壽王之課不密。",
    "T52n2103_020:0244a24": "氣現斗牛。南昌之地或爽。況乎慧門深邃。入",
    "T52n2103_020:0244a25": "之者固希。法海波瀾。汎之者未易。自使河",
    "T52n2103_020:0244a26": "渭混淆魔塵紛糺。皎皎毒霜童童苦樹。善",
    "T52n2103_020:0244a27": "田之苗不吐。意華之采詎發。無常之樓互",
    "T52n2103_020:0244a28": "起。闇室之火無暉。是以餐蜜挫糟俱珍異論。",
    "T52n2103_020:0244a29": "持牛臥棘競起邪宗。自佛日團空正流蕩垢。",
    "T52n2103_020:0244b01": "手擎四鉢。始乎鹿園之教。身臥雙林。終於象",
    "T52n2103_020:0244b02": "喻之說。含生弗等。開塞之義因機。感受不同。",
    "T52n2103_020:0244b03": "淺深之言或異。處處散說本應根緣。有不次",
    "T52n2103_020:0244b04": "第各隨群品。金棺已掩。栴檀之炭無追。乳",
    "T52n2103_020:0244b05": "池且涸。白疊之灰斯盡。迦葉入定歡喜智",
    "T52n2103_020:0244b06": "滅。末地之報已終。優波之身且謝。於是五",
    "T52n2103_020:0244b07": "部橫流八乾起執。尋源既舛取著尤別。四相",
    "T52n2103_020:0244b08": "乃無常之刀。三聚為苦家之質。習續不斷稱",
    "T52n2103_020:0244b09": "為集諦。無為有體分然可求。等智能斷羅漢",
    "T52n2103_020:0244b10": "猶退。豈啻千里之舛義起豪釐。三豕之書謬",
    "T52n2103_020:0244b11": "符晉史。北轅趨郢木末搴蕖。譬乎服子論兵",
    "T52n2103_020:0244b12": "利害不識。膠柱鳴瑟燥濕無變。自佛滅之後",
    "T52n2103_020:0244b13": "八百餘年。中天竺國婆羅門子名訶梨跋摩。",
    "T52n2103_020:0244b14": "梁云師子鎧。四種圍陀在家必習。三品慧藏",
    "T52n2103_020:0244b15": "入道彌通。師事達摩沙門。事均反啟。於是歎",
    "T52n2103_020:0244b16": "微言之已絕。傷頹風之不振。抗言動論。以朱",
    "T52n2103_020:0244b17": "紫為先。發意吐談。必涇渭由己。於是標撮",
    "T52n2103_020:0244b18": "領會商搉異端。刪夷浮詭搜聚貞實。造百有",
    "T52n2103_020:0244b19": "二品以為斯論。成則據文實則明理。舉成對",
    "T52n2103_020:0244b20": "壞稱實形虛。欲令毘曇外道二途皆廢。如來",
    "T52n2103_020:0244b21": "論主兩理兼興。若夫龍樹馬鳴止筌大教。旃",
    "T52n2103_020:0244b22": "延法勝縈縛小乘。兼而總之無踰此說。故花",
    "T52n2103_020:0244b23": "氏之王於茲頂戴。樓佉外道結舌無辭。百流",
    "T52n2103_020:0244b24": "異出同歸一海。萬義區分總乎成實。豈止鼓",
    "T52n2103_020:0244b25": "腹涅槃旗靡轍亂。雞鳴真諦喪精掩色。多歷",
    "T52n2103_020:0244b26": "年所復寡英才。粵我大梁。炎圖啟運。皇帝含",
    "T52n2103_020:0244b27": "天苞地之德。春生夏長之仁。以本誓願率化",
    "T52n2103_020:0244b28": "斯土。梵輪常轉三寶現前。甘露聿宣四部無",
    "T52n2103_020:0244b29": "厭。有莊嚴旻法師。羽儀鸞鳳負揭光景。深以",
    "T52n2103_020:0244c01": "通志神以知來。其跡同凡其源莫測。故以心",
    "T52n2103_020:0244c02": "苞四忍行合三空。慧比文殊玄如善吉。總持",
    "T52n2103_020:0244c03": "均阿難之德。樂說有富樓之功。思媚我皇起",
    "T52n2103_020:0244c04": "予正法。宣弘此論大盛乎京師。負笈爭趨懷",
    "T52n2103_020:0244c05": "鉛來遠。無勞冠軍之勢。自傾衛容。固有華",
    "T52n2103_020:0244c06": "陰之德。人歸成市。擬儀舍衛超邁泗洙。西",
    "T52n2103_020:0244c07": "關自恥南宮不競。湘宮寺智蒨。筆札之功。不",
    "T52n2103_020:0244c08": "殊法汰之報安石。清辯之妙。何止道林之折",
    "T52n2103_020:0244c09": "子猷。凡如十卷勒成一部。法師大漸深相付",
    "T52n2103_020:0244c10": "囑。豈直田生之亡獨臥。施讐之手馬公之學。",
    "T52n2103_020:0244c11": "方由鄭氏而東其義云。",
    "T52n2103_020:0244c12": "內典碑銘集序梁元帝",
    "T52n2103_020:0244c13": "夫法性空寂心行處斷。感而遂通隨方引接。",
    "T52n2103_020:0244c14": "故鵲園善誘馬苑弘宣。白林將謝青樹已列。",
    "T52n2103_020:0244c15": "是宣金牒方寄銀身。自象教東流化行南國。",
    "T52n2103_020:0244c16": "吳主至誠歷七霄而光曜。晉王畫像經五帝",
    "T52n2103_020:0244c17": "而彌新。次道孝伯嘉賓玄度。斯數子者亦一",
    "T52n2103_020:0244c18": "代名人。或修理止於伽藍。或歸心盡於談論。",
    "T52n2103_020:0244c19": "銘頌所稱興公而已。夫披文相質博約溫潤。",
    "T52n2103_020:0244c20": "吾聞斯語未見其人。班固碩學尚云贊頌相",
    "T52n2103_020:0244c21": "似。陸機鉤深猶聞碑賦如一。惟伯喈作銘林",
    "T52n2103_020:0244c22": "宗無愧。德祖能誦元常善書。一時之盛莫得",
    "T52n2103_020:0244c23": "係踵。況般若淵玄真如妙密。觸言成累係境",
    "T52n2103_020:0244c24": "非真。金石何書銘頌誰闡。然建塔紀功招提",
    "T52n2103_020:0244c25": "立寺。或興造有由。或誓願所記。故鐫之玄石",
    "T52n2103_020:0244c26": "傳諸不朽。亦有息心應供。是曰桑門。或謂智",
    "T52n2103_020:0244c27": "囊。或稱印手。高座擅名預師尹之席。道林",
    "T52n2103_020:0244c28": "見重陪飛龍之座。峨眉廬阜之賢。鄴中宛鄧",
    "T52n2103_020:0244c29": "之哲。昭哉史冊可得而詳。故碑文興之斯焉",
    "T52n2103_020:0245a01": "尚矣。夫世代亟改。論文之理非一。時事推移。",
    "T52n2103_020:0245a02": "屬詞之體或異。但繁則傷弱率則恨省。存華",
    "T52n2103_020:0245a03": "則失體。從實則無味。或引事雖博其意猶同。",
    "T52n2103_020:0245a04": "或新意雖奇無所倚約。或首尾倫帖事似牽",
    "T52n2103_020:0245a05": "課。或前後博涉體製不工。能使艶而不華",
    "T52n2103_020:0245a06": "質而不野博而不繁省而不率文而有質約而",
    "T52n2103_020:0245a07": "能潤。事隨意轉理逐言深。所謂菁華無以間",
    "T52n2103_020:0245a08": "也。余幼好彫蟲長而彌篤。遊心釋典寓目",
    "T52n2103_020:0245a09": "詞林。頃甞搜聚有懷著述。譬諸法海無讓波",
    "T52n2103_020:0245a10": "瀾。亦等須彌歸同一色。故不擇高卑惟能",
    "T52n2103_020:0245a11": "是與儻未詳悉隨而足之。名為內典碑銘集",
    "T52n2103_020:0245a12": "林。合三十卷。庶將來君子或裨觀見焉。",
    "T52n2103_020:0245a13": "敘佛緣起",
    "T52n2103_020:0245a14": "禪林妙記前集序",
    "T52n2103_020:0245a15": "京師西明寺釋玄則",
    "T52n2103_020:0245a16": "一切諸佛皆有三身。一者法身。謂圓心所證。",
    "T52n2103_020:0245a17": "二者報身。謂萬善所感。三者化身。謂隨緣所",
    "T52n2103_020:0245a18": "現。今釋迦牟尼佛者。法身久證報身久成。今",
    "T52n2103_020:0245a19": "之出現蓋化身耳。謂於過去釋迦佛所發菩",
    "T52n2103_020:0245a20": "提心願同其號。故今成佛亦號釋迦。三無數",
    "T52n2103_020:0245a21": "劫修菩薩行。一一劫中事無量佛。中間續遇",
    "T52n2103_020:0245a22": "錠光如來。以髮布泥金華奉上。尋蒙授記得",
    "T52n2103_020:0245a23": "無生忍。然一切佛將成佛時。必經百劫修相",
    "T52n2103_020:0245a24": "好業。其釋迦發心在彌勒後。當以逢遇弗沙",
    "T52n2103_020:0245a25": "如來七日翹仰新新偈讚。遂超九劫在前成",
    "T52n2103_020:0245a26": "道。將欲成時生兜率天。號普明菩薩。盡彼天",
    "T52n2103_020:0245a27": "壽下閻浮提。現乘白象入母右脇。其母摩耶",
    "T52n2103_020:0245a28": "夢懷白象。梵仙占曰。若夢日月當生國王。若",
    "T52n2103_020:0245a29": "夢白象必生聖子。母從此後調靜安泰慈辯",
    "T52n2103_020:0245b01": "日異。菩薩初生大地振動。身紫金色三十二",
    "T52n2103_020:0245b02": "相八十種好圓光一尋。生已四方各行七步。",
    "T52n2103_020:0245b03": "為降魔梵發誠實語。天上天下唯我獨尊。抱",
    "T52n2103_020:0245b04": "入天祠天像悉起。阿私陀仙合掌歎曰。相好",
    "T52n2103_020:0245b05": "明了必為法王。自恨當死不得見佛。斯則淨",
    "T52n2103_020:0245b06": "飯國王之太子也。字悉達多。祖號師子頰。父",
    "T52n2103_020:0245b07": "名淨飯。母曰摩耶。代為輪王。姓瞿曇氏。復",
    "T52n2103_020:0245b08": "因能事別姓釋迦。朗悟自然藝術天備。雖居",
    "T52n2103_020:0245b09": "五欲不受欲塵。游國四門。見老病死及一沙",
    "T52n2103_020:0245b10": "門。還入宮中深生厭離。忽於夜半天神扶擎",
    "T52n2103_020:0245b11": "遂騰寶馬踰城出家。苦行六年知其非道。便",
    "T52n2103_020:0245b12": "依正觀以取菩提。時有牧牛女人。煮乳作糜。",
    "T52n2103_020:0245b13": "其沸高踊。牧女驚異以奉菩薩。菩薩食之氣",
    "T52n2103_020:0245b14": "力充實。入河洗浴。將登岸時。樹自低枝引菩",
    "T52n2103_020:0245b15": "薩上。菩薩從此受吉祥草坐菩提樹。惡魔見",
    "T52n2103_020:0245b16": "已生瞋惱心云。此人者欲空我界。即率官屬",
    "T52n2103_020:0245b17": "十八億萬。持諸苦具來怖菩薩。促令急起受",
    "T52n2103_020:0245b18": "五欲樂。又遣妙意天女三人。來惑菩薩。爾時",
    "T52n2103_020:0245b19": "入勝意慈定生憐愍心。魔軍自然墮落退散。",
    "T52n2103_020:0245b20": "三妙天女化為癭鬼。降魔軍已。於二月八日",
    "T52n2103_020:0245b21": "明相出時而成正覺。既成佛已。觀眾生根。知",
    "T52n2103_020:0245b22": "其樂小未堪大法。即趣波羅奈國度憍陳如",
    "T52n2103_020:0245b23": "等五人轉四諦法輪。此則三寶出現之始也。",
    "T52n2103_020:0245b24": "其後說法度人之數。大集菩薩之會。甚深無",
    "T52n2103_020:0245b25": "相之談。神通示現之力。經文具之矣。又於一",
    "T52n2103_020:0245b26": "時昇忉利天。九旬安居為母說法。時優闐國",
    "T52n2103_020:0245b27": "王及波斯匿王思慕佛德。刻檀畫[疊*毛]以寫佛",
    "T52n2103_020:0245b28": "形。於後佛從忉利天下。其所造像皆起避席。",
    "T52n2103_020:0245b29": "佛摩其頂曰。汝於未來善為佛事。佛像之興",
    "T52n2103_020:0245c01": "始於此矣。化緣將畢時徒厭怠。佛便告眾。却",
    "T52n2103_020:0245c02": "後三月吾當涅槃。復記後事如經具說。然如",
    "T52n2103_020:0245c03": "來實身常在不滅。故法華云。常在靈鷲山及",
    "T52n2103_020:0245c04": "餘諸住處。今生滅者。是佛化身為欲汲引現",
    "T52n2103_020:0245c05": "同其類。所以受生。復欲令知有為必遷。所以",
    "T52n2103_020:0245c06": "示滅。又眾生根熟。所以現生。眾生感盡。所以",
    "T52n2103_020:0245c07": "現滅。佛涅槃後人天供養起諸寶塔。又大迦",
    "T52n2103_020:0245c08": "葉召千羅漢結集法藏。阿難從鎖鬚入。誦出",
    "T52n2103_020:0245c09": "佛經一無遺漏。如瓶瀉水置之異器。一百年",
    "T52n2103_020:0245c10": "外有鐵輪王。字阿輸柯。亦名阿育。役御神鬼。",
    "T52n2103_020:0245c11": "於一日中天上人間造八萬四千舍利寶塔。",
    "T52n2103_020:0245c12": "其佛遺物衣鉢杖等。及諸舍利神變非一。逮",
    "T52n2103_020:0245c13": "漢明感夢金軀日佩丈六之容。一如釋迦本",
    "T52n2103_020:0245c14": "狀。又吳主孫權燒搥舍利無所變壞爰及浮",
    "T52n2103_020:0245c15": "江石像汎海瑞容。般若冥力觀音密驗。別記",
    "T52n2103_020:0245c16": "具之事多不錄。",
    "T52n2103_020:0245c17": "禪林妙記後集序",
    "T52n2103_020:0245c18": "京師西明寺釋玄則",
    "T52n2103_020:0245c19": "竊聞。象分庖卦。克贊神明之德。訓啟箕疇。",
    "T52n2103_020:0245c20": "載穆彝倫之敘。自茲以降述者尤多。莫不叶",
    "T52n2103_020:0245c21": "璿政而增輝。仞金閨而聳價。矧乎真乘上智",
    "T52n2103_020:0245c22": "津萬有以興言。祕藏圓音警百靈而暢旨。燭",
    "T52n2103_020:0245c23": "迷均於麗景。清神比於甘露。自非六瓔踐位",
    "T52n2103_020:0245c24": "四輪飛德。豈能探賾至真研機妙本。是知",
    "T52n2103_020:0245c25": "茂於道者其教孔修。昌於業者其文伊煥。伏",
    "T52n2103_020:0245c26": "惟。",
    "T52n2103_020:0245c27": "皇帝陛下。徇齊纂極聖敬凝旒。十善揚仁。",
    "T52n2103_020:0245c28": "化柔蟠竁之表。四等調俗。風高胥燧之前。猶",
    "T52n2103_020:0245c29": "且峻玄範而摛詞。藻常源而衍鑒。霈垂污綍",
    "T52n2103_020:0246a01": "留思給園。遂以匠物之餘親迂睿指。正名之",
    "T52n2103_020:0246a02": "末特繕嘉題。僧等荷鎔施之恩。緘紹隆之",
    "T52n2103_020:0246a03": "澤。爰初肅召載惕中襟。伏以。",
    "T52n2103_020:0246a04": "聖旨難晞玄津罕涉。空思側管。嗟混沌之未",
    "T52n2103_020:0246a05": "開。寔賴呌閽。時象罔其如得。蘭臺太史兼左",
    "T52n2103_020:0246a06": "侍極應山縣開國侯某。獎鑒弗疲閱覽無滯。",
    "T52n2103_020:0246a07": "乃相與搴恕林之英蕚。繳耆山之迅羽。搜八",
    "T52n2103_020:0246a08": "藏之殊詮。控三點之靈液。用成一部勒為十",
    "T52n2103_020:0246a09": "卷。較其精詣事絕稱言。然以教海既冲法門",
    "T52n2103_020:0246a10": "猶廣。雖要妙之旨已具前修。而博贍之文終",
    "T52n2103_020:0246a11": "資別錄。竊以登荊山者思有獻於連城。遊楚",
    "T52n2103_020:0246a12": "濱者願納貢於苞匭。況龍宮逸寶照爛於情",
    "T52n2103_020:0246a13": "田。鹿苑遺芳芬葩於字葉。苟懷貞藹孰忘薦",
    "T52n2103_020:0246a14": "奉。加以成貸有循明規在屬。方四披簡",
    "T52n2103_020:0246a15": "則琳瑯畢炫。擬之區別則蘭菊自分。有導斯",
    "T52n2103_020:0246a16": "來。譬東瀛之沃澮。各歸所應。類南籥之宮徵。",
    "T52n2103_020:0246a17": "以義相屬凡逮十章。章分上下成二十卷。",
    "T52n2103_020:0246a18": "經尋一千五百餘軸。義列三百六十餘條。所",
    "T52n2103_020:0246a19": "建十章輒成四例。初二立真俗之境。次雙明",
    "T52n2103_020:0246a20": "染淨之由。中四坦修證之塗。後兩垂汲引之",
    "T52n2103_020:0246a21": "範。相次為敘各隷多目。俾大義粲然至言罔",
    "T52n2103_020:0246a22": "墜。曖千門之列敞。侈百隧之兼儲。同夫曉",
    "T52n2103_020:0246a23": "宿編。珠誠不倫而磊落。春叢綴錦諒非工而",
    "T52n2103_020:0246a24": "彬布。寔由玄覽深契。故使奧旨冥歸。伊其不",
    "T52n2103_020:0246a25": "紊抑有憑矣。然則一毛可以知鳳彩。故所錄",
    "T52n2103_020:0246a26": "未多。雙飛不足罄鳧洲。故餘美難極。既限",
    "T52n2103_020:0246a27": "金口之誨。良無玉屑之譏。其間掎削豪芒斟",
    "T52n2103_020:0246a28": "酌去取。恐貽謬於千里。每加審於三復。粵",
    "T52n2103_020:0246a29": "以龍朔三年五月十七日首奉綸言。迄今麟",
    "T52n2103_020:0246b01": "德元年五月四日。前後二部汗青畢具。前則",
    "T52n2103_020:0246b02": "簡而能暢。後則博而無雜。庶可以振釋網之",
    "T52n2103_020:0246b03": "宏綱。總法門之要鍵。開息心之勝躅。備多聞",
    "T52n2103_020:0246b04": "之靈囿。伏願醍醐上味永沃宸衷。般若明珠",
    "T52n2103_020:0246b05": "長輝睿握。斯文不墜。真宗與日月俱懸。茲福",
    "T52n2103_020:0246b06": "無疆。寶祚將穹壤齊固云爾。",
    "T52n2103_020:0246b07": "禪林妙記後集總目凡十章",
    "T52n2103_020:0246b08": "一真性二假緣三流染四即淨五觀",
    "T52n2103_020:0246b09": "門六行法七乘位八極果九教力",
    "T52n2103_020:0246b10": "十化功",
    "T52n2103_020:0246b11": "右一一章管多法聚。",
    "T52n2103_020:0246b12": "法苑珠林序朝議大夫行中臺司元大夫",
    "T52n2103_020:0246b13": "隴西李儼字仲思撰",
    "T52n2103_020:0246b14": "自夫六爻爰起八卦成列。肇有書契。昭乎訓",
    "T52n2103_020:0246b15": "典。鳳篆龍圖金簡玉字。百家異轍萬卷分區。",
    "T52n2103_020:0246b16": "雖理究精微言殫物範。而紀情括性未出於",
    "T52n2103_020:0246b17": "寰中。原始要終詎該於俗外。亦有藏史之說",
    "T52n2103_020:0246b18": "園吏之談。寶經浮誕錦籍紆怪。同鏤氷而無",
    "T52n2103_020:0246b19": "成。若書空而匪實。與夫貫華妙旨寫葉玄",
    "T52n2103_020:0246b20": "詞。二乘之宏博八藏之沈祕。競以淺深較其",
    "T52n2103_020:0246b21": "優劣。亦猶蟻垤之小比峻於嵩華。牛涔之微",
    "T52n2103_020:0246b22": "爭長於江漢。夫其顯了之義隱密之規。解脫",
    "T52n2103_020:0246b23": "之門總持之苑。前際後際並契真如。初心末",
    "T52n2103_020:0246b24": "心咸歸正覺。導迷生於慾海。情塵共心垢同",
    "T52n2103_020:0246b25": "消。引窮子於慈室。衣寶與髻珠雙至。化溢",
    "T52n2103_020:0246b26": "恒沙之境。功被微塵之劫。大哉至矣。不可得",
    "T52n2103_020:0246b27": "而稱焉。洎偕雨徵周佩日通漢。蔡愔西涉竺",
    "T52n2103_020:0246b28": "蘭東遊。金口之詞寶臺之旨。盈縑積籀被乎",
    "T52n2103_020:0246b29": "中域。而卷軸繁夥條流深曠。實相真源卒",
    "T52n2103_020:0246c01": "難詳覽。暨我皇唐造物聖上君臨。玄教聿宣",
    "T52n2103_020:0246c02": "緇徒允合。傳輝寫液照潤區宇。梵響誦音喝",
    "T52n2103_020:0246c03": "咽都甸。弘宣之盛指喻難極。屬有西明大德",
    "T52n2103_020:0246c04": "道世法師者字玄惲。釋門之領袖也。幼嶷聚",
    "T52n2103_020:0246c05": "砂。落飾綵衣之歲。慈殷接蟻。資成具受之壇。",
    "T52n2103_020:0246c06": "戒品圓明。與吞珠而等護。律儀精曉。隨照鏡",
    "T52n2103_020:0246c07": "而同欣。愛慕大乘洞明實相。爰以英博召居",
    "T52n2103_020:0246c08": "西明。遂以五部餘閑三藏遍覽。以為古今綿",
    "T52n2103_020:0246c09": "代制作多人。雖雅趣佳詞無足於博記。所",
    "T52n2103_020:0246c10": "以搴文囿之菁華。嗅大義之瞻蔔。以類編錄。",
    "T52n2103_020:0246c11": "號曰法苑珠林。總一百篇。勒成十帙。義豐文",
    "T52n2103_020:0246c12": "約。紐虞氏之博要。跡宣道鏡。晞祐上之弘明。",
    "T52n2103_020:0246c13": "其言以美其道斯著。舉至賾而無遺。包妙門",
    "T52n2103_020:0246c14": "而必盡。粵以。",
    "T52n2103_020:0246c15": "大唐麟德三年歲在攝提律惟沽洗三月",
    "T52n2103_020:0246c16": "十日。纂集斯畢。庶使緝玄詞者探卷而得意",
    "T52n2103_020:0246c17": "珠。軌正道者披文而飲甘露。繹之以知微。觀",
    "T52n2103_020:0246c18": "之而覩隩。與環景而齊照。將琁穹而共久。",
    "T52n2103_020:0246c19": "廣弘明集卷第二十"
}