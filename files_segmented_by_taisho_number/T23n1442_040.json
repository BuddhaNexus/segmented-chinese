{
    "T23n1442_040:0845b02": "根本說一切有部毘奈耶卷第四",
    "T23n1442_040:0845b03": "十",
    "T23n1442_040:0845b05": "三藏法師義淨奉　制譯",
    "T23n1442_040:0845b06": "捉寶學處第五十九",
    "T23n1442_040:0845b07": "爾時薄伽梵在王舍城鷲峯山，於日初分執",
    "T23n1442_040:0845b08": "持衣鉢，下鷲峯山入城乞食，將尊者阿難陀",
    "T23n1442_040:0845b09": "以為侍者。于時遇天大雨水蕩崖崩，見劫初",
    "T23n1442_040:0845b10": "人所安伏藏，光色晃耀。世尊告阿難陀曰：「汝",
    "T23n1442_040:0845b11": "應觀此，是大黑蛇是大害毒。」阿難陀曰：「是可",
    "T23n1442_040:0845b12": "畏毒。」作是語時，去斯不遠有一貧人，常採根",
    "T23n1442_040:0845b13": "果以自活命，聞稱毒聲便生是念：「我試往觀，",
    "T23n1442_040:0845b14": "所云害毒其狀如何？勿令於夜蜇害於我。」既",
    "T23n1442_040:0845b15": "至其所見是伏藏光彩外發，于時貧人見已欣",
    "T23n1442_040:0845b16": "喜竊生是念：「願此毒蛇恒蜇於我，父母妻子",
    "T23n1442_040:0845b17": "所有眷屬亦不辭痛。」遂將葉蓋，細細持歸漸",
    "T23n1442_040:0845b18": "興宅舍，以供衣食，共諸親族隨意受用，便大",
    "T23n1442_040:0845b19": "富盛。時未生怨殺父自立，便令使者遍觀國",
    "T23n1442_040:0845b20": "邑誰有多財。時彼使人見得伏藏者，舍宅昌",
    "T23n1442_040:0845b21": "熾衣食豐盈，奴婢牛羊有異常日，便問之曰：",
    "T23n1442_040:0845b22": "「汝於昔時貧無衣食，何故今日忽然富盛？豈",
    "T23n1442_040:0845b23": "非竊得王家伏藏耶？」即便執捉送至王所。王",
    "T23n1442_040:0845b24": "便問曰：「汝今卒富，得我伏藏耶？」彼便拒諱，王",
    "T23n1442_040:0845b25": "曰：「此違我命准法當死，所有眷屬並收繫獄，",
    "T23n1442_040:0845b26": "此應斷命。」時彼獄官即將其人欲往刑戮，於",
    "T23n1442_040:0845b27": "其路中作如是語：「阿難陀！此是大黑蛇、是大",
    "T23n1442_040:0845b28": "害毒。阿難陀曰：『是可畏毒。』」然王國法，將刑之",
    "T23n1442_040:0845b29": "人所有語言必須反奏，見是語已即白王知。",
    "T23n1442_040:0845c01": "王曰：「可喚將來。」既至王所，王自問曰：「如汝",
    "T23n1442_040:0845c02": "所言，有何義理？」彼人具陳昔事。王於爾時於",
    "T23n1442_040:0845c03": "世尊所創發信心，問彼人曰：「咄！男子，汝信佛",
    "T23n1442_040:0845c04": "語？」答言：「大王！我實深信。」時王聞已淚落霑衣，",
    "T23n1442_040:0845c05": "報彼人曰：「此物與汝，眷屬皆放。」時彼男子既",
    "T23n1442_040:0845c06": "得脫已喜不自勝，作如是念：「我之所有富盛",
    "T23n1442_040:0845c07": "家業皆由世尊之所致也，我今宜應禮世尊",
    "T23n1442_040:0845c08": "足，請佛僧眾就舍而食。」廣說乃至食已聞法，",
    "T23n1442_040:0845c09": "即於座上見四諦法獲預流果，廣如餘說。此",
    "T23n1442_040:0845c10": "是緣起，尚未制戒。",
    "T23n1442_040:0845c11": "佛在王舍城鷲峯山，時鄔波難陀於日初分",
    "T23n1442_040:0845c12": "執持衣鉢入城乞食，於路見教射人不申禮",
    "T23n1442_040:0845c13": "敬，巡家漸次至教射堂中，見無師主唯有諸",
    "T23n1442_040:0845c14": "徒，鄔波難陀告諸人曰：「汝等學射徒費日功",
    "T23n1442_040:0845c15": "未能成就。」即自執弓箭在右而射，放箭皆中，",
    "T23n1442_040:0845c16": "告言：「汝等當覓上好師匠而學技能。」鄔波難陀",
    "T23n1442_040:0845c17": "告已而出。時彼射師還至堂中，諸人見時不",
    "T23n1442_040:0845c18": "致恭敬，問曰：「汝等何故傲慢異常？」諸人報曰：",
    "T23n1442_040:0845c19": "「我廢生業欲學技能，看此形勢似空費日。」師",
    "T23n1442_040:0845c20": "問其故，諸人具以事答。師聞語已便往寺中",
    "T23n1442_040:0845c21": "覓鄔波難陀，見已禮足作如是語：「阿遮利耶！",
    "T23n1442_040:0845c22": "斯乃是我活命之緣，幸願慈悲勿相破壞。」鄔",
    "T23n1442_040:0845c23": "波難陀報言：「癡人！弓射之術是我技能，汝將",
    "T23n1442_040:0845c24": "活命無束脩禮。」其人禮而謝曰：「事已往者，請",
    "T23n1442_040:0845c25": "勿致責，自今已去謹隨上命。」即便貨賣教射",
    "T23n1442_040:0845c26": "之具，所得之物送與鄔波難陀，至射堂中憂",
    "T23n1442_040:0845c27": "懷而住。親友見問：「何故憂愁？」彼以事答，時人",
    "T23n1442_040:0845c28": "聞已便生譏議：「沙門釋子所作非法，云何令",
    "T23n1442_040:0845c29": "他教射之人遂至貧乏？」此亦緣起，尚未制戒。",
    "T23n1442_040:0846a01": "緣起同前，入城乞食，時鄔波難陀乃至巡家",
    "T23n1442_040:0846a02": "至教樂堂中，見師不在自取樂器具奏八音，",
    "T23n1442_040:0846a03": "廣說如前，乃至其人貨賣樂具遂至貧乏。此",
    "T23n1442_040:0846a04": "亦緣起，尚未制戒。",
    "T23n1442_040:0846a05": "爾時世尊隨緣施化，從王舍城至廣嚴城，住",
    "T23n1442_040:0846a06": "高閣堂中。時鄔波難陀於日初分時執持衣",
    "T23n1442_040:0846a07": "鉢入城乞食，於其中路見栗姑毘多諸童男，",
    "T23n1442_040:0846a08": "以瓔珞具置在一邊而共遊戲。鄔波難陀見",
    "T23n1442_040:0846a09": "其瓔珞，謂藥叉物遂即收取。時諸童子見取",
    "T23n1442_040:0846a10": "瓔珞，便各競來牽其手足，咸以塵土而散擲",
    "T23n1442_040:0846a11": "之，遂還瓔珞。鄔波難陀塵土坌身方還入寺，",
    "T23n1442_040:0846a12": "苾芻見問：「豈與童子而共戲乎？」鄔波難陀具",
    "T23n1442_040:0846a13": "以事答，此亦緣起，尚未制戒。",
    "T23n1442_040:0846a14": "佛在廣嚴城，乃至六眾苾芻入城乞食，路次",
    "T23n1442_040:0846a15": "栗姑毘園，便入園中見諸戲具，即取鼓樂如",
    "T23n1442_040:0846a16": "法擊奏，猶如淨飯王所奏音樂，及未生怨戰",
    "T23n1442_040:0846a17": "鼓之響。時城內人聞斯聲已皆大驚怖，作如",
    "T23n1442_040:0846a18": "是語：「定是未生怨王來襲我國。」即嚴兵革出",
    "T23n1442_040:0846a19": "大城門共相拒敵。是時六眾便棄鼓樂俱出",
    "T23n1442_040:0846a20": "園外，諸人見六眾來，問言：「聖者！未生怨王所",
    "T23n1442_040:0846a21": "有兵眾今在何處？」六眾曰：「彼未生怨何因",
    "T23n1442_040:0846a22": "至此？」問曰：「若不來者，彼之戰鼓因何響振？」六",
    "T23n1442_040:0846a23": "眾答曰：「此是我等聊為戲笑，非是王軍。」餘人",
    "T23n1442_040:0846a24": "報曰：「仁可急去，勿住此中，栗姑毘來必是",
    "T23n1442_040:0846a25": "相辱。」即還入寺。諸苾芻問：「何故空鉢而歸？」具",
    "T23n1442_040:0846a26": "以事答。少欲苾芻聞是語已共生嫌賤：「云何",
    "T23n1442_040:0846a27": "苾芻共作如是不端嚴事？」乃至白佛，廣說如",
    "T23n1442_040:0846a28": "前。佛言：「我觀十利，制其學處，應如是說：",
    "T23n1442_040:0846a29": "「若復苾芻寶及寶類，若自捉、教人捉者，波逸",
    "T23n1442_040:0846b01": "底迦。」",
    "T23n1442_040:0846b02": "爾時世尊從廣嚴城，至憍薩羅國室羅伐城，",
    "T23n1442_040:0846b03": "住逝多林給孤獨園。時毘舍佉鹿子母，聞佛",
    "T23n1442_040:0846b04": "來至欲申敬禮，具諸瓔珞周遍嚴身，稟性懷",
    "T23n1442_040:0846b05": "慚恥將見佛，遂脫瓔珞付其從者，著鮮白服",
    "T23n1442_040:0846b06": "入見世尊。禮佛足已聽聞妙法，從座而去。時",
    "T23n1442_040:0846b07": "彼從者以其瓔珞置花樹下，遂忘歸家。時阿",
    "T23n1442_040:0846b08": "難陀見其瓔珞便作是念：「世尊所制由此當",
    "T23n1442_040:0846b09": "開。」即便收取自往白佛，佛言：「善哉！善哉！阿難",
    "T23n1442_040:0846b10": "陀！我雖未許汝已知時。若說戒時應云：『除時",
    "T23n1442_040:0846b11": "因緣。』」復於異時，毘舍佉問從者曰：「將瓔珞來。」",
    "T23n1442_040:0846b12": "報言：「寺中樹下忘不持來。」報云：「往取。」子聞語",
    "T23n1442_040:0846b13": "已白其母曰：「豈如庫內令彼取來，寺中多人",
    "T23n1442_040:0846b14": "彼物定失。」母曰：「我在生來物不遺失，汝但往",
    "T23n1442_040:0846b15": "取，必定應得。」從者承命遂往寺中，阿難陀見",
    "T23n1442_040:0846b16": "之便授瓔珞。從者持至，母告子曰：「我不失財，",
    "T23n1442_040:0846b17": "斯言非謬。」子作是念：「我當試驗其事實不？」便",
    "T23n1442_040:0846b18": "取其母金印指環投於井中；汲水之時隨水",
    "T23n1442_040:0846b19": "而得。其子復將擲於江內，魚見吞食；漁人獲",
    "T23n1442_040:0846b20": "得詣市賣之，家人買歸破腹而得。復以金囊",
    "T23n1442_040:0846b21": "棄之於路，時人見者皆謂是蛇避之而去，子",
    "T23n1442_040:0846b22": "還收取。既作如是多種試驗，方知其母不失",
    "T23n1442_040:0846b23": "於物。復有苾芻行至寺外，見遺金囊持之而",
    "T23n1442_040:0846b24": "去。後有人來，苾芻報曰：「此是汝囊不？」彼人言：",
    "T23n1442_040:0846b25": "「是。」便與持去。次有一人急走而來，問苾芻曰：",
    "T23n1442_040:0846b26": "「見我金囊不？」報曰：「我已與他將去。」其人聞已",
    "T23n1442_040:0846b27": "懊惱命終。世尊知已告諸苾芻：「不應如是輒",
    "T23n1442_040:0846b28": "即與人。應問記驗相應者與，不同者勿與。」復",
    "T23n1442_040:0846b29": "有苾芻，見盛金囊棄之而去，佛言：「不應棄去，",
    "T23n1442_040:0846c01": "應以葉覆。」彼以葉覆棄之而去，佛言：「不應棄",
    "T23n1442_040:0846c02": "去，可以物蓋。應於其處七八日中來去看守，",
    "T23n1442_040:0846c03": "有人來認，問相當者應可與之；若不相當者，",
    "T23n1442_040:0846c04": "將歸寺中可貯僧庫。經五六月若有主來認，",
    "T23n1442_040:0846c05": "相當應與；無主來者，應將此物買牢器物而",
    "T23n1442_040:0846c06": "舉用之。後有主認，若記同者應將物示：『此是",
    "T23n1442_040:0846c07": "汝物買得，隨意將去。』若索利者，應報彼云：『汝",
    "T23n1442_040:0846c08": "物合失，得本應喜。何不知恩更求利物？』」爾時",
    "T23n1442_040:0846c09": "世尊以此因緣集苾芻眾，讚歎持戒告曰：「前",
    "T23n1442_040:0846c10": "是創制，此是隨開。乃至我觀十利，為諸苾芻",
    "T23n1442_040:0846c11": "制其學處，應如是說：",
    "T23n1442_040:0846c12": "「若復苾芻寶及寶類，若自捉、教人捉，除在寺",
    "T23n1442_040:0846c13": "內及白衣舍，波逸底迦。若在寺內及白衣舍",
    "T23n1442_040:0846c14": "見寶及寶類，應作是念然後當取：『若有認者",
    "T23n1442_040:0846c15": "我當與之。』此是時。」",
    "T23n1442_040:0846c16": "若復苾芻者，謂六眾也。寶，謂七寶。寶類者，謂",
    "T23n1442_040:0846c17": "諸兵器弓刀之屬，及音樂具鼓笛之流。自捉",
    "T23n1442_040:0846c18": "使人及以結罪，廣如上說。苾芻在寺中及以",
    "T23n1442_040:0846c19": "俗舍，若見寶等聽作是念然後收取：「若有主",
    "T23n1442_040:0846c20": "來我當持與。」此中犯相其事云何？若苾芻自",
    "T23n1442_040:0846c21": "手、使人捉諸寶物，已磨治者皆得墮罪；未磨",
    "T23n1442_040:0846c22": "治者但得惡作，乃至捉假琉璃亦惡作罪。若",
    "T23n1442_040:0846c23": "捉嚴身瓔珞之具，皆得墮罪；乃至麥莛結為",
    "T23n1442_040:0846c24": "鬘者，捉亦惡作。若捉琵琶等諸雜樂具有絃",
    "T23n1442_040:0846c25": "柱者，便得墮罪；無絃，惡作，乃至竹筒作一",
    "T23n1442_040:0846c26": "絃琴，執亦惡作。若諸蠡貝是堪吹者，捉得墮",
    "T23n1442_040:0846c27": "罪；不堪吹者，惡作。諸鼓樂具堪與不堪，得罪",
    "T23n1442_040:0846c28": "重輕亦同此說。若執弓時有弦[弓*朁]者，便得墮",
    "T23n1442_040:0846c29": "罪；無者，惡作。若刀有刃箭有鏃頭，皆得本罪；",
    "T23n1442_040:0847a01": "異斯，惡作。乃至彈毛弓及草莛箭，亦皆惡作。",
    "T23n1442_040:0847a02": "若像有舍利，執得墮罪；無舍利者，惡作。若作",
    "T23n1442_040:0847a03": "大師想擎持者無犯。又無犯者，謂最初犯人，",
    "T23n1442_040:0847a04": "或癡狂、心亂、痛惱所纏。",
    "T23n1442_040:0847a05": "時諸苾芻咸皆有疑，以何因緣毘舍佉母不",
    "T23n1442_040:0847a06": "失錢財？佛告諸苾芻：「汝等應聽！乃往古昔迦",
    "T23n1442_040:0847a07": "攝波佛涅槃之後，有一老母奉持戒行。時訖",
    "T23n1442_040:0847a08": "栗枳王，宮人遊戲園中遺瓔珞具，時彼老母",
    "T23n1442_040:0847a09": "得此瓔珞，繫竹竿頭欲求本主。時王遣人尋",
    "T23n1442_040:0847a10": "此瓔珞，於老母處得已奉王。王見物喜怪其",
    "T23n1442_040:0847a11": "奇異，嗟歎老母問曰：『既有好心理合嘉賞，今",
    "T23n1442_040:0847a12": "何所欲？』老母白王：『更無所欲，不求現利，願以",
    "T23n1442_040:0847a13": "此緣於未來世所生之處得不失財報。』由昔",
    "T23n1442_040:0847a14": "淨心今受斯果，往時老母者即今毘舍佉母",
    "T23n1442_040:0847a15": "是。由於往時不藏他物，發願力故，於生生中",
    "T23n1442_040:0847a16": "雖失珍財終還獲得。是故苾芻！得他物時，勿",
    "T23n1442_040:0847a17": "盜藏舉，如是應學。」",
    "T23n1442_040:0847a18": "非時洗浴學處第六十",
    "T23n1442_040:0847a19": "佛在王舍城，時此城傍有三溫泉：一、王自洗",
    "T23n1442_040:0847a20": "浴，二、是王宮人，三、諸雜人。其王洗浴處苾",
    "T23n1442_040:0847a21": "芻亦洗，宮人浴處苾芻尼亦浴。于時六眾苾",
    "T23n1442_040:0847a22": "芻洗浴之際，便生是念：「我今試王信心厚薄。」",
    "T23n1442_040:0847a23": "意欲相惱沈吟久之不時速出，王遂遣人取",
    "T23n1442_040:0847a24": "水別處而浴，不入溫泉。既洗沐已往詣佛所，",
    "T23n1442_040:0847a25": "頂禮雙足聽聞妙法，辭佛而退。時具壽阿難",
    "T23n1442_040:0847a26": "陀聞是事已便往白佛，佛言：「由諸苾芻為洗",
    "T23n1442_040:0847a27": "浴故有是過生，諸苾芻等不應洗浴。」時諸苾",
    "T23n1442_040:0847a28": "芻身不洗沐體多垢膩，乞食之時婆羅門居",
    "T23n1442_040:0847a29": "士等見而問曰：「聖者！豈復仁等身持垢穢將",
    "T23n1442_040:0847b01": "為清淨耶？何因不洗？」時諸苾芻以緣白佛，佛",
    "T23n1442_040:0847b02": "言：「半月應為洗浴。」於暑熱時彼諸苾芻不數",
    "T23n1442_040:0847b03": "洗故，身體萎黃。諸人見問：「聖者何故似帶病",
    "T23n1442_040:0847b04": "耶？」答曰：「我由世尊不許數洗身體煩熱，致使",
    "T23n1442_040:0847b05": "之然。」諸人告曰：「世尊大悲以此為緣必當開",
    "T23n1442_040:0847b06": "許。」以緣白佛，佛言：「熱時應洗。」有苾芻病醫人",
    "T23n1442_040:0847b07": "令洗，答言：「世尊不許。」以緣白佛，佛言：「病時",
    "T23n1442_040:0847b08": "應洗。」苾芻或營眾作或窣覩波，身垢不淨，人",
    "T23n1442_040:0847b09": "見譏嫌，以緣白佛，佛言：「作時應洗。」諸苾芻涉",
    "T23n1442_040:0847b10": "道行時，來往疲極委身而臥，諸人見怪問曰：",
    "T23n1442_040:0847b11": "「仁等何不策修善品，晝寢而住。」苾芻以緣白",
    "T23n1442_040:0847b12": "佛，佛言：「若道行時應洗。」苾芻被風吹時身多",
    "T23n1442_040:0847b13": "塵坌，垢穢不淨人見譏笑，同前白佛，佛言：「風",
    "T23n1442_040:0847b14": "時應洗。」又觸雨時又風雨時，泥污身體，同",
    "T23n1442_040:0847b15": "前白佛，佛言：「若雨時、若風雨時，隨意應洗。」爾",
    "T23n1442_040:0847b16": "時世尊讚歎持戒，乃至「我觀十利，為諸苾芻",
    "T23n1442_040:0847b17": "制其學處，應如是說：",
    "T23n1442_040:0847b18": "「若復苾芻半月應洗浴，故違而浴者，除餘時，",
    "T23n1442_040:0847b19": "波逸底迦。餘時者，熱時、病時、作時、行時、風時、",
    "T23n1442_040:0847b20": "雨時、風雨時，此是時。」若復苾芻者，謂六眾也。",
    "T23n1442_040:0847b21": "半月應洗浴者，謂齊十五日一度聽浴。故違",
    "T23n1442_040:0847b22": "者，謂不依教行。除餘時者，若在餘時此則無",
    "T23n1442_040:0847b23": "犯。熱時者，春餘一月半在，謂有一月半在當",
    "T23n1442_040:0847b24": "作安居(謂從四月一日至五月半是)，及夏初一月，謂入夏一月",
    "T23n1442_040:0847b25": "(謂從五月十六日至六月半是)，此兩月半名極熱時。若病時者，若",
    "T23n1442_040:0847b26": "苾芻有病除多洗浴，不能安隱者是。作時者，",
    "T23n1442_040:0847b27": "謂為三寶所有作務，下至掃地大如席許，或",
    "T23n1442_040:0847b28": "時塗拭如牛臥處。行時者，謂行一踰膳那或",
    "T23n1442_040:0847b29": "半踰膳那還來者是。風時者，乃至風吹衣角",
    "T23n1442_040:0847c01": "搖動者是。雨時者，乃至兩三渧雨落身上者",
    "T23n1442_040:0847c02": "是。風雨時者，謂二俱有。此是時者，是隨聽",
    "T23n1442_040:0847c03": "法，結罪同前。此中犯相其事云何？若苾芻",
    "T23n1442_040:0847c04": "每於開限洗浴之時，常須心念口言而為守",
    "T23n1442_040:0847c05": "持，應云：「在某時中我今洗浴。」若不守持者，以",
    "T23n1442_040:0847c06": "水洗身水未至臍，得惡作罪；水至臍者，即得",
    "T23n1442_040:0847c07": "墮罪。若入水洗者准此應知。若先以煖水後",
    "T23n1442_040:0847c08": "以冷水如上浴時，得罪同前。或先池後河等，",
    "T23n1442_040:0847c09": "事亦同此。時有苾芻，於河彼岸有請喚事，不",
    "T23n1442_040:0847c10": "敢入水往赴其請，佛言：「應去，勿致疑惑。」苾芻",
    "T23n1442_040:0847c11": "有事渡河，脚跌墮水，心生疑悔，佛言：「無犯。」苾",
    "T23n1442_040:0847c12": "芻渡橋墮落悶絕，餘人見之便以水灑，苾芻",
    "T23n1442_040:0847c13": "起已便生疑悔，佛言：「無犯。」又無犯者，謂最初",
    "T23n1442_040:0847c14": "犯人，或癡狂、心亂、痛惱所纏。",
    "T23n1442_040:0847c15": "第七攝頌曰：",
    "T23n1442_040:0847c16": "　殺傍生故惱、　　擊攊水同眠、",
    "T23n1442_040:0847c17": "　怖藏資索衣，　　無根女同路。",
    "T23n1442_040:0847c18": "殺傍生學處第六十一",
    "T23n1442_040:0847c19": "佛在室羅伐城。爾時具壽鄔陀夷日初分時",
    "T23n1442_040:0847c20": "入城乞食，遂至教射堂中。其師出外但有諸",
    "T23n1442_040:0847c21": "生，見教射處所置堋垛事無准的。時鄔陀夷",
    "T23n1442_040:0847c22": "遂取五箭仰視虛空，時有一烏飛騰而過。鄔",
    "T23n1442_040:0847c23": "陀夷便射四箭遮烏四邊，烏乃上飛，遂以箭",
    "T23n1442_040:0847c24": "貫從口而出，告諸生曰：「少年汝等應當求如",
    "T23n1442_040:0847c25": "是師傅學斯技術。」後教射師迴至射堂，弟",
    "T23n1442_040:0847c26": "子具說其事，師作是念：「勿令苾芻數來相",
    "T23n1442_040:0847c27": "惱。」即設方計，令彼諸生持其死烏，繫竹竿上",
    "T23n1442_040:0847c28": "隨鄔陀夷後，令彼惡響周遍十方，作如是說：",
    "T23n1442_040:0847c29": "「仁等當知！大德鄔陀夷有斯技藝，空中落羽",
    "T23n1442_040:0848a01": "箭入烏腸。」時諸婆羅門居士等，見斯事已各",
    "T23n1442_040:0848a02": "起譏嫌：「云何苾芻自執弓箭殺諸禽鳥？此",
    "T23n1442_040:0848a03": "則肉不堪食筋皮無用，於不應處而為惡業。」",
    "T23n1442_040:0848a04": "少欲苾芻聞生嫌恥，以緣白佛。爾時世尊廣",
    "T23n1442_040:0848a05": "說如前，乃至「我觀十利，為諸苾芻制其學處，",
    "T23n1442_040:0848a06": "應如是說：",
    "T23n1442_040:0848a07": "「若復苾芻故斷傍生命者，波逸底迦。」若復苾",
    "T23n1442_040:0848a08": "芻者，謂鄔陀夷，餘義如上。故者，明非錯誤。",
    "T23n1442_040:0848a09": "傍生者，謂是飛烏，或復諸餘禽獸之類。斷命",
    "T23n1442_040:0848a10": "者，謂殺其命根。釋罪同前。此中犯相其事云",
    "T23n1442_040:0848a11": "何？言斷傍生命者，謂以三事：內、外、及俱，而興",
    "T23n1442_040:0848a12": "方便斷彼命根。若苾芻作殺害心，乃至以一",
    "T23n1442_040:0848a13": "指損害傍生，因此命終者，得波逸底迦；或當",
    "T23n1442_040:0848a14": "時不死，後時因此死者，亦得墮罪；若後時不",
    "T23n1442_040:0848a15": "死者，得惡作罪。如是廣說，如前斷人命學處",
    "T23n1442_040:0848a16": "具說。又無犯者，謂最初犯人，如前廣說。",
    "T23n1442_040:0848a17": "故惱苾芻學處第六十二",
    "T23n1442_040:0848a18": "佛在室羅伐城逝多林給孤獨園。時大目乾",
    "T23n1442_040:0848a19": "連與十七眾出家并受近圓，彼十七眾遂便",
    "T23n1442_040:0848a20": "親近六眾苾芻。時鄔陀夷告十七眾作如是",
    "T23n1442_040:0848a21": "語：「具壽！汝等為我作如是如是事。」答曰：「我不",
    "T23n1442_040:0848a22": "能作，豈仁是我阿遮利耶、鄔波馱耶令我執",
    "T23n1442_040:0848a23": "作。」鄔陀夷見是語已，即便驅遣不許同住。時",
    "T23n1442_040:0848a24": "十七眾遂向餘處而為讀誦，鄔陀夷便詣鄔",
    "T23n1442_040:0848a25": "波難陀處告言：「上座知不？此諸小師不受我",
    "T23n1442_040:0848a26": "語，事欲如何？」鄔波難陀曰：「汝今應可令彼小",
    "T23n1442_040:0848a27": "師各生惱悔廢其習讀，當作是語，廣說惱緣。」",
    "T23n1442_040:0848a28": "時鄔陀夷聞是教已，如言即作，告十七眾曰：",
    "T23n1442_040:0848a29": "「具壽！汝等豈復能得漏盡入正定聚耶？由汝",
    "T23n1442_040:0848b01": "皆是減年受具，既無戒足眾善不生，如是廣",
    "T23n1442_040:0848b02": "說，乃至作法不成。」時十七眾便以此事告大",
    "T23n1442_040:0848b03": "目乾連。時大目乾連為除疑悔復告之曰：「佛",
    "T23n1442_040:0848b04": "說初人無犯，況汝無過。然復誰向汝等作如",
    "T23n1442_040:0848b05": "是語令生追悔？」報言：「尊者鄔陀夷！」少欲苾芻",
    "T23n1442_040:0848b06": "聞是語已便生嫌賤：「云何苾芻故令苾芻心",
    "T23n1442_040:0848b07": "生悔惱？」以緣白佛，廣說乃至「制其學處，應",
    "T23n1442_040:0848b08": "如是說：",
    "T23n1442_040:0848b09": "「若復苾芻故惱他苾芻，乃至少時不樂，以此",
    "T23n1442_040:0848b10": "為緣者，波逸底迦。」",
    "T23n1442_040:0848b11": "若復苾芻者，謂鄔陀夷，餘義如上。故惱者，欲",
    "T23n1442_040:0848b12": "令心生惡作發起追悔。少時不樂者，乃至須",
    "T23n1442_040:0848b13": "臾情不安隱。以此為緣者，非餘事也。結罪如",
    "T23n1442_040:0848b14": "上。此中犯相其事云何？謂問其別事，又問律",
    "T23n1442_040:0848b15": "教相應。云何問別事？若苾芻於他苾芻處作",
    "T23n1442_040:0848b16": "惱亂心，往詣其所作如是言：「具壽！汝憶某王",
    "T23n1442_040:0848b17": "及某長者不？」答言：「彼已多時，我不記憶。」報言：",
    "T23n1442_040:0848b18": "「具壽！彼非多時，汝不憶者，即是生年未滿二",
    "T23n1442_040:0848b19": "十而受圓具，更可近圓。」作是語時，設彼苾芻",
    "T23n1442_040:0848b20": "心不生惱，然此苾芻亦得墮罪。如是問言：「汝",
    "T23n1442_040:0848b21": "憶某時日蝕、月蝕、儉歲、豐年？」廣說如上。云何",
    "T23n1442_040:0848b22": "問律教相應？如作惱心問言：「具壽！汝先於何",
    "T23n1442_040:0848b23": "處所而受近圓？」答言：「某處。」報曰：「彼處先無大",
    "T23n1442_040:0848b24": "界，不結界場大眾不集，便成別住，非善受近",
    "T23n1442_040:0848b25": "圓，汝應更受。」又問：「具壽！誰是汝阿遮利耶、鄔",
    "T23n1442_040:0848b26": "波馱耶？」答言：「彼是我二師。」報曰：「彼人破戒不",
    "T23n1442_040:0848b27": "合為師，汝則不名善受近圓。」又問：「汝向某處",
    "T23n1442_040:0848b28": "不？」答言：「去。」「若向彼處皆是愚癡破戒之人，或",
    "T23n1442_040:0848b29": "鄙惡類，非是善伴，汝定破戒。」作如是等語惱",
    "T23n1442_040:0848c01": "亂他時，隨彼前人惱與不惱，但使聞知皆得",
    "T23n1442_040:0848c02": "墮罪。又問：「具壽！汝取二師衣不？」答言：「曾取。」報",
    "T23n1442_040:0848c03": "言：「汝若取者，有賊心故，犯他勝罪。」問言：「具壽！",
    "T23n1442_040:0848c04": "汝頗曾說諸行無常、諸法無我、涅槃寂滅不？」",
    "T23n1442_040:0848c05": "答言：「我說。」報曰：「汝若說此上人法者，犯他勝",
    "T23n1442_040:0848c06": "罪，如是說時作惱亂心，皆得墮罪。」此中無犯",
    "T23n1442_040:0848c07": "者，如有苾芻詣苾芻所作如是問：「具壽！汝憶",
    "T23n1442_040:0848c08": "某王及某長者不？」答言：「我不憶。」報言：「具壽！彼",
    "T23n1442_040:0848c09": "已多時，汝雖不憶亦是年滿二十善受近圓。」",
    "T23n1442_040:0848c10": "又日月薄蝕年歲豐儉，如上應知。是謂問其",
    "T23n1442_040:0848c11": "別事。如有苾芻詣苾芻所作如是問：「具壽！汝",
    "T23n1442_040:0848c12": "先於何處所而受近圓？」答言：「某處。」報曰：「我知",
    "T23n1442_040:0848c13": "某處，先有大界舊結界場，汝即善受近圓。」",
    "T23n1442_040:0848c14": "如是問其二師？問所向處？問取師衣？答曰：「此",
    "T23n1442_040:0848c15": "皆無過。」又問：「具壽！汝說諸行無常乃至涅槃",
    "T23n1442_040:0848c16": "寂滅。」答言：「我說。」報曰：「汝不自稱得此上人法",
    "T23n1442_040:0848c17": "不？」答言：「不也。」若如言者說亦無過，是謂問與",
    "T23n1442_040:0848c18": "律教相應。又無犯者，謂最初犯人，廣說如上。",
    "T23n1442_040:0848c19": "以指擊攊學處第六十三",
    "T23n1442_040:0848c20": "佛在室羅伐城逝多林給孤獨園。時大目乾",
    "T23n1442_040:0848c21": "連既與十七眾出家，廣說乃至但有營事，即",
    "T23n1442_040:0848c22": "十七人共相撿挍更互助成，如前殺戒中具",
    "T23n1442_040:0848c23": "言其事。時十六人從一乞懺，見彼不言，即皆",
    "T23n1442_040:0848c24": "以指擊攊令其大笑，因而致死。少欲苾芻",
    "T23n1442_040:0848c25": "聞生嫌恥：「云何苾芻以指擊攊斷他命根？」以",
    "T23n1442_040:0848c26": "緣白佛，佛言：「廣說乃至我觀十利，為諸苾芻",
    "T23n1442_040:0848c27": "制其學處，應如是說：若復苾芻以指擊攊",
    "T23n1442_040:0848c28": "他者，波逸底迦。」若復苾芻者，謂十七眾，餘義",
    "T23n1442_040:0848c29": "如上。以指擊攊者，謂是身業，結罪如上。此",
    "T23n1442_040:0849a01": "中犯相其事云何？若苾芻以一指頭擊攊他",
    "T23n1442_040:0849a02": "者，得一墮罪；乃至五指便得五罪。若以拳擊",
    "T23n1442_040:0849a03": "攊，得一墮罪。若以足指，准手應知。若以指",
    "T23n1442_040:0849a04": "端示其靨處，或指瘡處或指蚊蟲，或示旋",
    "T23n1442_040:0849a05": "毛等，並皆無犯。又無犯者，謂最初犯人，廣",
    "T23n1442_040:0849a06": "說如上。",
    "T23n1442_040:0849a07": "水中戲學處第六十四",
    "T23n1442_040:0849a08": "佛在室羅伐城逝多林給孤獨園。時十七眾",
    "T23n1442_040:0849a09": "中有最大苾芻，名鄔波離，斷諸煩惱證阿羅",
    "T23n1442_040:0849a10": "漢果已，便作是念：「我始觀察於久共住同梵",
    "T23n1442_040:0849a11": "行者，於此眾中誰有善根？誰無善根？」觀已知",
    "T23n1442_040:0849a12": "有繫屬於誰？知屬於我。時鄔波離為作引導，",
    "T23n1442_040:0849a13": "方便相隨俱往阿市羅跋底河，濾水添瓶。觀",
    "T23n1442_040:0849a14": "察水已正念用心為洗浴事，既洗浴竟住在",
    "T23n1442_040:0849a15": "一邊。時十六人亦皆澡浴，既入河中乍浮乍",
    "T23n1442_040:0849a16": "沒、或往彼岸、或還此岸、或沿波、或沂流、或打",
    "T23n1442_040:0849a17": "水鼓、或擊水蛙、或為水索、或為水杵，如是等",
    "T23n1442_040:0849a18": "類作眾伎樂，身手掉舉共為戲笑。時勝光大",
    "T23n1442_040:0849a19": "王於高樓上遙見彼戲，告勝鬘夫人曰：「試當",
    "T23n1442_040:0849a20": "觀汝所重福田。」夫人白言：「大王！此輩少年顏",
    "T23n1442_040:0849a21": "容盛壯能修梵行，王不稱奇。王雖年邁未能",
    "T23n1442_040:0849a22": "靜息，彼水中戲亦何見責？」時具壽鄔波離觀",
    "T23n1442_040:0849a23": "彼王心知生輕慢，欲令信故告諸人曰：「仁等",
    "T23n1442_040:0849a24": "可各整衣服，俱持水瓶共還住處。」時鄔波離",
    "T23n1442_040:0849a25": "以神通力，與同梵行者各昇虛空，於王樓上",
    "T23n1442_040:0849a26": "飛騰而過。時勝鬘夫人俯觀其影仰視希奇，",
    "T23n1442_040:0849a27": "便白王曰：「王可觀此勝妙福田騰空而去。」王",
    "T23n1442_040:0849a28": "言：「夫人！豈有證阿羅漢者水中戲耶？」夫人答",
    "T23n1442_040:0849a29": "曰：「此則是王之所聞知，有未聞事王所不知。」",
    "T23n1442_040:0849b01": "王曰：「何謂也。」夫人曰：「心如電光須臾改易，以",
    "T23n1442_040:0849b02": "堅固定猶若金剛，剎那之間破無明惑，王不",
    "T23n1442_040:0849b03": "應怪。」王聞語已默然無答。時勝鬘夫人見斯",
    "T23n1442_040:0849b04": "事已，便令使者禮拜世尊，并申請白：「見諸聖",
    "T23n1442_040:0849b05": "者在水中戲，唯願世尊於諸聖者而為憶念，",
    "T23n1442_040:0849b06": "勿令水中而為戲樂。」爾時世尊聞是事已，乃",
    "T23n1442_040:0849b07": "至「我觀十利，為諸苾芻制其學處，應如是說：",
    "T23n1442_040:0849b08": "「若復苾芻水中戲者，波逸底迦。」",
    "T23n1442_040:0849b09": "若復苾芻者，謂十七眾，餘義如上。若苾芻於",
    "T23n1442_040:0849b10": "水中戲，如上所說浮沒掉舉等事，皆得墮",
    "T23n1442_040:0849b11": "罪。此中犯相其事云何？有其九事能生於犯。",
    "T23n1442_040:0849b12": "云何為九？謂自喜、教他喜，自戲、教他戲，自跳、",
    "T23n1442_040:0849b13": "教他跳，掉舉、弄影、身相打拍。若苾芻作水中",
    "T23n1442_040:0849b14": "戲意，從床而起帶持衣服，往詣河池所脫上",
    "T23n1442_040:0849b15": "衣，著洗裙身入水中，乃至未沒已來，皆惡作",
    "T23n1442_040:0849b16": "罪；身若沒時，便得墮罪。出時亦爾。若作求涼",
    "T23n1442_040:0849b17": "冷意者，出沒無犯。或從此岸向彼岸、從彼岸",
    "T23n1442_040:0849b18": "向此岸、或沿波或沂流等，皆犯墮罪；若作學",
    "T23n1442_040:0849b19": "浮意者無犯。若打水鼓，廣說如前，乃至以指",
    "T23n1442_040:0849b20": "彈作聲，皆得墮罪。若瓶瓨甌器盛水而戲者，",
    "T23n1442_040:0849b21": "波逸底迦；乃至指彈得惡作罪。若羹臛椀中",
    "T23n1442_040:0849b22": "打作鼓聲，乃至指畫為跡作調戲心，得惡",
    "T23n1442_040:0849b23": "作罪；欲令冷者無犯。又無犯者，謂初犯人，廣",
    "T23n1442_040:0849b24": "如上說。",
    "T23n1442_040:0849b25": "與女人同室宿學處第六十五",
    "T23n1442_040:0849b26": "佛在室羅伐城逝多林給孤獨園。時具壽阿",
    "T23n1442_040:0849b27": "尼盧陀斷眾結惑證阿羅漢，彼既自受解脫",
    "T23n1442_040:0849b28": "勝樂作如是念：「世尊於我已作大恩，我於世",
    "T23n1442_040:0849b29": "尊欲作何事而能報德？我今宜可利益有情，",
    "T23n1442_040:0849c01": "此即名為酬恩中勝。」作斯念已，執持衣鉢人",
    "T23n1442_040:0849c02": "間遊行至一聚落。此聚落中有一長者，二男、",
    "T23n1442_040:0849c03": "一女。其女長成行不貞謹，彼二兄弟因與他",
    "T23n1442_040:0849c04": "競，他人告曰：「汝妹未嫁與外人私通。」兄弟聞",
    "T23n1442_040:0849c05": "已問妹虛實。妹即答曰：「我實清謹，世人謾",
    "T23n1442_040:0849c06": "說。」於後不久遂便有娠，兄弟問曰：「汝言清謹，",
    "T23n1442_040:0849c07": "何處得斯？」妹曰：「曾有禿人強逼於我，因即有",
    "T23n1442_040:0849c08": "娠。」後遂生男，時人名為禿子，母號禿子母。是",
    "T23n1442_040:0849c09": "時具壽阿尼盧陀既至此村，日將欲暮求宿",
    "T23n1442_040:0849c10": "處所。時諸童子報言：「聖者！彼處有禿子母舍，",
    "T23n1442_040:0849c11": "必相容宿。」時具壽阿尼盧陀隨言即去，投彼",
    "T23n1442_040:0849c12": "家宿。時禿子母遂相容止，便生邪念，即於夜",
    "T23n1442_040:0849c13": "中就尊者所欲相抱捉。于時尊者知其惡見，",
    "T23n1442_040:0849c14": "以神通力上昇虛空。女人見已生希有心，求",
    "T23n1442_040:0849c15": "哀懺謝仰而告曰：「唯願聖者慈愍我故，當為",
    "T23n1442_040:0849c16": "下來。」是時聖者為利益故，縱身而下為其說",
    "T23n1442_040:0849c17": "法，如聞法已心便啟悟證獲初果。既至明日，",
    "T23n1442_040:0849c18": "其女兄弟至還見譏：「汝之姊妹非但俗旅，雖",
    "T23n1442_040:0849c19": "釋迦子亦被拘牽。」彼二聞已俱生忿怒，便就",
    "T23n1442_040:0849c20": "其舍欲殺苾芻。是時尊者觀二童子及諸有",
    "T23n1442_040:0849c21": "情根機時熟，即昇虛空現十八變作希有事。",
    "T23n1442_040:0849c22": "時彼聚落四近諸人，各並雲奔共觀異相。尊",
    "T23n1442_040:0849c23": "者復坐即便為眾宣說法要，令彼兄弟及萬",
    "T23n1442_040:0849c24": "二千人皆得見諦。廣說乃至阿尼盧陀見斯",
    "T23n1442_040:0849c25": "過已，更不復於俗舍之中而為止宿。復於異",
    "T23n1442_040:0849c26": "時阿尼盧陀於一村隅苑園中宿，即於此夜",
    "T23n1442_040:0849c27": "有諸賊侶，欲偷劫此村過苑園中，見苾芻宿",
    "T23n1442_040:0849c28": "共相議曰：「我欲盜財見不祥相，我今宜可殺",
    "T23n1442_040:0849c29": "此苾芻。」時賊將軍先是尊者寺內作人，既遙",
    "T23n1442_040:0850a01": "見之遂相憶識，告諸人曰：「君等當知！昔有商",
    "T23n1442_040:0850a02": "客入大海中遭諸厄難，稱其名者安隱而歸，",
    "T23n1442_040:0850a03": "如此之人不應造次便為殺戮。我等且去入",
    "T23n1442_040:0850a04": "村，若不得物迴殺未晚。」諸賊相隨入村劫盜，",
    "T23n1442_040:0850a05": "多獲財物還至園中。是時尊者便為群賊宣",
    "T23n1442_040:0850a06": "說法要示教利喜，皆令見諦得預流果。時彼",
    "T23n1442_040:0850a07": "諸人皆留盜物還彼村人。其夜有天告村人",
    "T23n1442_040:0850a08": "曰：「汝等諸人賊所盜物，皆由尊者阿尼盧陀",
    "T23n1442_040:0850a09": "威神力故，所有財物並在村外苑園之中，皆",
    "T23n1442_040:0850a10": "不將去，汝至天明各往收取。」時彼村人聞天",
    "T23n1442_040:0850a11": "告命，至天曉已便往園中，到尊者所各禮足",
    "T23n1442_040:0850a12": "已在一面坐，尊者為其說法，令萬二千人亦",
    "T23n1442_040:0850a13": "皆見諦。時彼賊侶有五百人，便求尊者而為",
    "T23n1442_040:0850a14": "出家。時阿尼盧陀將五百人詣世尊所，世尊",
    "T23n1442_040:0850a15": "見至便命善來苾芻，皆成出家并即圓具，蒙",
    "T23n1442_040:0850a16": "佛教誡不久皆證阿羅漢果。時諸苾芻問阿",
    "T23n1442_040:0850a17": "尼盧陀尊者：「得安樂行不？」答曰：「有安樂行，亦",
    "T23n1442_040:0850a18": "有苦行。」問言：「云何？」答曰：「我利有情斯成樂行，",
    "T23n1442_040:0850a19": "幾遭斬首是為苦行。」問言：「何故？」即便具答投",
    "T23n1442_040:0850a20": "女宿事。諸苾芻曰：「合與女人共室宿耶？」答曰：",
    "T23n1442_040:0850a21": "「只由不合有此過生。」少欲苾芻聞已嫌賤：「云",
    "T23n1442_040:0850a22": "何苾芻與女人同室宿？」以緣白佛，佛言，乃至",
    "T23n1442_040:0850a23": "「我觀十利，為諸苾芻制其學處，應如是說：",
    "T23n1442_040:0850a24": "「若復苾芻共女人同室宿者，波逸底迦。」",
    "T23n1442_040:0850a25": "若復苾芻者，謂具壽阿尼盧陀，餘義如上。共",
    "T23n1442_040:0850a26": "者，兼彼也。女人者，若婦、若童女，謂堪行婬境。",
    "T23n1442_040:0850a27": "同室宿者，室有四種如上。釋罪同前。此中犯",
    "T23n1442_040:0850a28": "相其事云何？若苾芻與女同宿，身在中閣、女",
    "T23n1442_040:0850a29": "人在閣下，應拔梯令上、或門安扂鑰、或遣人",
    "T23n1442_040:0850b01": "看守。若異此者，乃至明相未出已來，得惡作",
    "T23n1442_040:0850b02": "罪；若過明相，便得墮罪。若苾芻在閣下、女在",
    "T23n1442_040:0850b03": "中閣，或苾芻在中閣、女在上閣，或復翻此，廣",
    "T23n1442_040:0850b04": "說如前。或苾芻在房、女在簷前，唯除梯一事，",
    "T23n1442_040:0850b05": "餘並如前。若女在房中、苾芻簷下，應外繫其",
    "T23n1442_040:0850b06": "戶，餘如前說。若在門屋下，苾芻門內、女在門",
    "T23n1442_040:0850b07": "前，應內安關扂，翻斯外繫，餘並同前。假令共",
    "T23n1442_040:0850b08": "室，若有夫主守護者無犯。又無犯者，謂初犯",
    "T23n1442_040:0850b09": "人，廣說如上。時諸苾芻咸皆有疑，白佛言：「世",
    "T23n1442_040:0850b10": "尊！具壽阿尼盧陀曾作何業生富貴家，出家",
    "T23n1442_040:0850b11": "斷惑證阿羅漢，廣化有情為大利益？唯願為",
    "T23n1442_040:0850b12": "說。」佛告諸苾芻：「汝等當聽！乃往過去迦攝佛",
    "T23n1442_040:0850b13": "時有一苾芻，於聚落中住，建大寺宇躬為撿",
    "T23n1442_040:0850b14": "挍，設上供養願求解脫，共住弟子有五百人。",
    "T23n1442_040:0850b15": "時聚落中所有人民，於苾芻處信敬深重，乃",
    "T23n1442_040:0850b16": "至廣說。由昔撿挍供養眾僧故生富貴家，由",
    "T23n1442_040:0850b17": "發願力故證阿羅漢。彼五百弟子即今五百",
    "T23n1442_040:0850b18": "阿羅漢是。昔聚落中所有居人，即所化諸",
    "T23n1442_040:0850b19": "人是。」又問：「何因得妙天眼，佛弟子中最為第",
    "T23n1442_040:0850b20": "一？」佛言：「昔迦羅村馱佛制底之處興大供養，",
    "T23n1442_040:0850b21": "時有群賊欲行竊盜入制底中，見其燈闇遂",
    "T23n1442_040:0850b22": "便挑舉，覩佛尊容情生歡喜，即發大願：『願",
    "T23n1442_040:0850b23": "我來世得遇大師承事無倦，得妙天眼人中",
    "T23n1442_040:0850b24": "第一。』由彼願力今獲天眼最為第一。汝諸苾",
    "T23n1442_040:0850b25": "芻當如是學。」",
    "T23n1442_040:0850b26": "根本說一切有部毘奈耶卷第四十"
}