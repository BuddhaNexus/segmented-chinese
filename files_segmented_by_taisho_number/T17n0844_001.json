{
    "T17n0844_001:0931a08": "No. 844",
    "T17n0844_001:0931a09": "佛說大方廣未曾有經善巧方便",
    "T17n0844_001:0931a10": "品",
    "T17n0844_001:0931a12": "西天譯經三藏朝奉大夫",
    "T17n0844_001:0931a13": "試鴻臚卿傳法大師臣施護",
    "T17n0844_001:0931a14": "奉　詔譯",
    "T17n0844_001:0931a15": "爾時，有菩薩摩訶薩，其名大意，於眾會中即",
    "T17n0844_001:0931a16": "從座起，嚴整衣服，合掌恭敬頂禮佛足，前白",
    "T17n0844_001:0931a17": "佛言：「世尊！諸修菩薩行者，於五欲境作何方",
    "T17n0844_001:0931a18": "便取而不著，雖復常行無所障礙？」",
    "T17n0844_001:0931a19": "爾時，佛告大意菩薩言：「善哉，善哉！大意！汝名",
    "T17n0844_001:0931a20": "最上見最上義，能於眾中問如是事。諸修菩",
    "T17n0844_001:0931a21": "薩行者，未來世中於諸佛所深種善根，如是",
    "T17n0844_001:0931a22": "名為善巧方便，即得諸佛共所建立。」",
    "T17n0844_001:0931a23": "是時，大意菩薩復白佛言：「世尊！諸修菩薩行",
    "T17n0844_001:0931a24": "者，未來世中云何於諸佛所深種善根？唯願",
    "T17n0844_001:0931a25": "世尊利樂一切眾生，廣為宣說。」",
    "T17n0844_001:0931a26": "佛言：「善男子！汝今諦聽，當為汝說。若有人行",
    "T17n0844_001:0931a27": "少分施，能起增上，廣為一切眾生，最勝善心",
    "T17n0844_001:0931a28": "所獲功德，迴向一切眾生，如是善利無有窮",
    "T17n0844_001:0931a29": "盡；譬如天雨降霔大海，一一水滴數不可知，",
    "T17n0844_001:0931b01": "相續流注無有窮盡。行布施者，善巧迴向一",
    "T17n0844_001:0931b02": "切眾生，所有功德亦復如是，資諸善法展轉",
    "T17n0844_001:0931b03": "增勝，亦復無盡，乃至成佛眾善圓滿。",
    "T17n0844_001:0931b04": "「復次，大意！若復有人見有曼拏羅處施以",
    "T17n0844_001:0931b05": "一香，作是施時當起是意：『普願一切眾生得",
    "T17n0844_001:0931b06": "最上戒香，具足一切樂具，皆得如意。』「若施一",
    "T17n0844_001:0931b07": "華，普願一切眾生當於天上人間，平等受大",
    "T17n0844_001:0931b08": "供養。「若施一燈，普願一切眾生開諸盲目，消",
    "T17n0844_001:0931b09": "除暝暗，得大明照如日月光。「若施塗香而用",
    "T17n0844_001:0931b10": "塗飾，普願一切眾生當得真金色相、天香塗",
    "T17n0844_001:0931b11": "飾。「若施衣服，普願一切眾生慚愧具足，離諸",
    "T17n0844_001:0931b12": "過失。「若施摶食，普願一切眾生得天甘露",
    "T17n0844_001:0931b13": "定，復得最上法甘露味，快樂具足。「若施鈴鐸，",
    "T17n0844_001:0931b14": "普願一切眾生皆得最上清妙梵音，聞者適",
    "T17n0844_001:0931b15": "悅。「若施傘蓋，普願一切眾生離風雨難，得大",
    "T17n0844_001:0931b16": "清涼普覆一切。「若施幢幡，普願一切眾生身",
    "T17n0844_001:0931b17": "如朗月，清淨潔白光明普照，盡諸世間人所",
    "T17n0844_001:0931b18": "愛樂。「若施寶拂，普願一切眾生離諸塵垢，身",
    "T17n0844_001:0931b19": "得清淨有大名稱，最上吉祥所應具足。「若施",
    "T17n0844_001:0931b20": "諸莊嚴具，普願一切眾生當得一切佛功德寶，",
    "T17n0844_001:0931b21": "聖莊嚴具。「若施歌樂，普願一切眾生得勝耳",
    "T17n0844_001:0931b22": "根，常聞諸佛妙好音聲。「若施船舫、騎乘，普願",
    "T17n0844_001:0931b23": "一切眾生得最上乘。「又復，隨諸眾生有所愛",
    "T17n0844_001:0931b24": "樂而悉施與，得童子相柔軟妙好，受天快樂，",
    "T17n0844_001:0931b25": "諸所施作適悅自在。「若施旃檀香，普願一切",
    "T17n0844_001:0931b26": "眾生得三十二大丈夫相，具足莊嚴乃至無",
    "T17n0844_001:0931b27": "見頂相，常出妙香。「若施座具，普願一切眾生",
    "T17n0844_001:0931b28": "受天富樂，一一當處最上、最勝大金剛座。「若",
    "T17n0844_001:0931b29": "施臥具，普願一切眾生當得最上歡喜適悅。",
    "T17n0844_001:0931c01": "「若施僧坊舍宇，普願一切眾生住天悅意妙",
    "T17n0844_001:0931c02": "寶樓閣，四種神足悉得圓具。「若施空地，普願",
    "T17n0844_001:0931c03": "一切眾生當得安住勝妙十地，速至最上圓",
    "T17n0844_001:0931c04": "滿佛地。「若施眷屬，普願一切眾生當得世間",
    "T17n0844_001:0931c05": "天、人、阿修羅等常所侍衛，堅固不壞最上最",
    "T17n0844_001:0931c06": "勝，諸所施作而無等比。「若施醫藥，普願一切",
    "T17n0844_001:0931c07": "眾生離諸病苦，如大藥樹，當得金剛不破",
    "T17n0844_001:0931c08": "壞身，一切莊嚴，常得最上適悅快樂。「若施明",
    "T17n0844_001:0931c09": "鏡，普願一切眾生如月光明普照一切。「若施",
    "T17n0844_001:0931c10": "瓶器，普願一切眾生得大賢瓶，灌注法水普",
    "T17n0844_001:0931c11": "潤一切。「若施園林樹木，普願一切眾生身如",
    "T17n0844_001:0931c12": "劫樹。「若施酥酪，普願一切眾生得最上樂味。",
    "T17n0844_001:0931c13": "「若施甘美等物，普願一切眾生得最上、可愛",
    "T17n0844_001:0931c14": "輕安樂味。",
    "T17n0844_001:0931c15": "「又復，諸修菩薩行者，若見一切男、女、奴婢當",
    "T17n0844_001:0931c16": "起是意：『普願一切眾生悉當遠離恩愛纏縛、",
    "T17n0844_001:0931c17": "憂惱等苦，一一皆獲自在快樂。』「若見苦境，當",
    "T17n0844_001:0931c18": "起是意：『普願一切眾生得離諸苦，解脫自在",
    "T17n0844_001:0931c19": "與諸佛等。』「若於一切眾生作父母、師長、阿闍",
    "T17n0844_001:0931c20": "梨想，恭敬、尊重，於當生中天上人間——若沙門、",
    "T17n0844_001:0931c21": "婆羅門等諸所生處——諸根調伏，離一切苦。「若",
    "T17n0844_001:0931c22": "處五欲樂時，當起是意：『普願一切眾生如所",
    "T17n0844_001:0931c23": "樂欲悉得如意，一切皆具菩薩勝行。』「若澡沐",
    "T17n0844_001:0931c24": "時，當起是意：『普願一切眾生離諸塵垢，清淨",
    "T17n0844_001:0931c25": "無染與諸佛等。』「若入園林寺舍及諸方處，當",
    "T17n0844_001:0931c26": "起是意：『普願一切眾生得入最上解脫法門。』",
    "T17n0844_001:0931c27": "「若出一切方處，當起是意：『普願一切眾生出",
    "T17n0844_001:0931c28": "輪迴際，住安樂法。』「若飲食時，當起是意：『普願",
    "T17n0844_001:0931c29": "一切眾生離諸惡趣，斷飲食想。』「若處眷屬中，",
    "T17n0844_001:0932a01": "當起是意：『普願一切眾生遠離鬪諍，互相愛",
    "T17n0844_001:0932a02": "敬為善知識，慈和平等。』「若開戶時，當起是意：",
    "T17n0844_001:0932a03": "『普願一切眾生開解脫門，咸得趣入。』「若閉戶",
    "T17n0844_001:0932a04": "時，普願一切眾生閉惡趣門，不復趣進。「若履",
    "T17n0844_001:0932a05": "道路時，當起是意：『普願一切眾生如理修行，",
    "T17n0844_001:0932a06": "順趣正道。』「若乘船舫、騎乘，當起是意：『普願一",
    "T17n0844_001:0932a07": "切眾生乘最上乘，登正覺道。』「若有所過度時，",
    "T17n0844_001:0932a08": "當起是意：『普願一切眾生出過地獄等苦，不",
    "T17n0844_001:0932a09": "復趣入。』「若有一切常語論時，當起是意：『普願",
    "T17n0844_001:0932a10": "一切眾生正念現前，諸法圓滿。』「若見有人起",
    "T17n0844_001:0932a11": "忿怒時，即生歡喜作如是意：『普願一切眾生",
    "T17n0844_001:0932a12": "當息一切毒害忿怒，遠離魔嬈。』「若有宣說善",
    "T17n0844_001:0932a13": "法語言，當起是意：『普願一切眾生得諸佛智，",
    "T17n0844_001:0932a14": "辯才無礙。』「若處戲笑、歌樂、讚詠，當起是意：『普",
    "T17n0844_001:0932a15": "願一切眾生常大歡喜，受諸富樂，自在適悅。』",
    "T17n0844_001:0932a16": "「若睡眠時，當起是意：『普願一切眾生起最上",
    "T17n0844_001:0932a17": "心，出離無智塵暗淤泥，諸有所作得佛建立，",
    "T17n0844_001:0932a18": "住圓滿智。』「若經行時，當起是意：『普願一切眾",
    "T17n0844_001:0932a19": "生常得履諸聖道。』」",
    "T17n0844_001:0932a20": "爾時，大意菩薩聞說是法，生大歡喜，復白佛",
    "T17n0844_001:0932a21": "言：「善哉，世尊！善說此法，能令一切修菩薩行",
    "T17n0844_001:0932a22": "者所有身、語、意業如善所作，常得諸佛共所",
    "T17n0844_001:0932a23": "攝受，所有惡趣一切眾生得佛救度。「世尊！於",
    "T17n0844_001:0932a24": "後末世修菩薩行者，如佛所說善巧方便應",
    "T17n0844_001:0932a25": "如是行，是即名為修菩薩行。」",
    "T17n0844_001:0932a26": "佛言：「大意！如是，如是。諸修菩薩行者若如是",
    "T17n0844_001:0932a27": "學，即得信心堅固不復退轉，種子具足出生",
    "T17n0844_001:0932a28": "現行。大意當知：此即名為菩薩勝相，復為最",
    "T17n0844_001:0932a29": "上善巧方便。汝等於此正法當勤修習，為人",
    "T17n0844_001:0932b01": "演說。」爾時，大意菩薩摩訶薩聞佛說是法已，",
    "T17n0844_001:0932b02": "歡喜稱讚禮世尊足，退住一面。",
    "T17n0844_001:0932b03": "佛說大方廣未曾有經善巧方便品"
}