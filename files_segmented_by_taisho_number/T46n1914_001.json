{
    "T46n1914_001:0459a12": "止觀大意",
    "T46n1914_001:0459a14": "唐天台沙門釋湛然述",
    "T46n1914_001:0459a15": "　　因員外李華欲知止觀大意略報綱要。",
    "T46n1914_001:0459a16": "略述教觀門戶大概。今家教門以龍樹為始",
    "T46n1914_001:0459a17": "祖。慧文但列內觀視聽而已。洎乎南嶽天台。",
    "T46n1914_001:0459a18": "復因法華三昧。發陀羅尼。開拓義門觀法周",
    "T46n1914_001:0459a19": "備。消釋諸經。皆以五重玄解十義。融通觀法。",
    "T46n1914_001:0459a20": "乃用五科方便十乘軌行。言五重者。一切經",
    "T46n1914_001:0459a21": "前五義玄釋。名通義異。以總冠別。謂釋名。出",
    "T46n1914_001:0459a22": "體。明宗。辨用。判教。自法華前諸教未合五重",
    "T46n1914_001:0459a23": "皆麁。來至法華名等俱妙。廣如玄文十卷委",
    "T46n1914_001:0459a24": "釋。言十義者。一先明道理寂絕亡離不可思",
    "T46n1914_001:0459a25": "議。於一寂理不分而分。離開諸諦。謂四四",
    "T46n1914_001:0459a26": "諦七二諦五三諦等。若開若合權實道理冷",
    "T46n1914_001:0459a27": "然可見。二能詮教門。綱格槃峙包括祕露。謂",
    "T46n1914_001:0459a28": "漸頓不定祕密藏通別圓。得此八意。一代聲",
    "T46n1914_001:0459a29": "教化道可知。三經論矛盾言義相乖。不可以",
    "T46n1914_001:0459b01": "情通。不可以博解。古來執諍連代不休。今用",
    "T46n1914_001:0459b02": "四悉檀意。無滯不融。拔擲自在。四者巧破執",
    "T46n1914_001:0459b03": "著。善用諸句破能著心。如所破惑單複具足。",
    "T46n1914_001:0459b04": "無言窮逐。五結正法門。對當行位使依教修",
    "T46n1914_001:0459b05": "有方便。依行證有階差。賢聖不濫。免增上",
    "T46n1914_001:0459b06": "慢。六隨以一句縱橫無礙。而綸緒次第宛然",
    "T46n1914_001:0459b07": "成章。七開章科段鉤銷相承。決疏文勢生起",
    "T46n1914_001:0459b08": "冠帶。八帖釋經文。須義順理當。九翻譯方",
    "T46n1914_001:0459b09": "言。令名義不壅。十一一句下理觀消通觀。與",
    "T46n1914_001:0459b10": "經合印心成行。非數他寶。若釋法華彌須曉",
    "T46n1914_001:0459b11": "了權實本迹。方可立行。此經獨得稱妙。方",
    "T46n1914_001:0459b12": "可依此以立觀意。言五方便及十乘軌行者。",
    "T46n1914_001:0459b13": "即圓頓止觀全依法華圓頓止觀。即法華三",
    "T46n1914_001:0459b14": "昧之異名耳。若欲修此圓頓三昧。具圓十乘",
    "T46n1914_001:0459b15": "方名圓行。方便品法文雖略。譬諭品大車諭",
    "T46n1914_001:0459b16": "足。",
    "T46n1914_001:0459b17": "然止觀十卷大分為二。初之二卷略釋綱紀。",
    "T46n1914_001:0459b18": "後之八卷廣明行相。初略明中又開為五。謂",
    "T46n1914_001:0459b19": "發圓心。修圓行。感圓果。起八教歸三德。初發",
    "T46n1914_001:0459b20": "圓心在第一卷。謂約四弘四諦六即。以簡偏",
    "T46n1914_001:0459b21": "圓發心之相。四弘是能發之誓。四諦是所依",
    "T46n1914_001:0459b22": "之境。六即是所歷之位。誓若無境名為狂願。",
    "T46n1914_001:0459b23": "境不辨位凡聖不分。言依境發誓者。謂眾生",
    "T46n1914_001:0459b24": "無邊誓願度。依苦諦境。煩惱無數誓願斷。依",
    "T46n1914_001:0459b25": "集諦境。法門無盡誓願知。依道諦境。佛道無",
    "T46n1914_001:0459b26": "上誓願成依滅諦境。涅槃經中四諦開為四",
    "T46n1914_001:0459b27": "重。故使弘誓亦有四番。今簡偏從圓。以此圓",
    "T46n1914_001:0459b28": "四願融前三願。無非法界。故依法界起於妙",
    "T46n1914_001:0459b29": "願。初心遍攝觀惑法界。遍習佛法三身等證。",
    "T46n1914_001:0459c01": "已發圓心未知圓心。為初心是。為後心是。為",
    "T46n1914_001:0459c02": "初即後。為初異後。若初非後是。若初心異後。",
    "T46n1914_001:0459c03": "俱非圓融。故辨六即而判是非。謂理即。名字",
    "T46n1914_001:0459c04": "即。觀行即。相似即。分真即。究竟即。即故初",
    "T46n1914_001:0459c05": "後俱是。六故初後不濫。理同故即。事異故六。",
    "T46n1914_001:0459c06": "凡諸經中有即名者。如生死即涅槃之流。皆",
    "T46n1914_001:0459c07": "以六位甄之。使始終理同。而初後無濫。次",
    "T46n1914_001:0459c08": "修圓行等四文。並在第二卷中。初圓行者。謂",
    "T46n1914_001:0459c09": "四種三昧遍攝眾行。若無勝行勝果難階。一",
    "T46n1914_001:0459c10": "常坐出文殊問文殊說兩般若經。亦名一行",
    "T46n1914_001:0459c11": "三昧。唯專念法界故也。以九十日為一期。二",
    "T46n1914_001:0459c12": "常行出般舟三昧經。亦名佛立三昧。成時",
    "T46n1914_001:0459c13": "見十方佛在室中立。亦以九十日為一期。三",
    "T46n1914_001:0459c14": "半行半坐出法華方等二經。法華三七日為",
    "T46n1914_001:0459c15": "一期。方等不限時節。四非行非坐亦名隨自",
    "T46n1914_001:0459c16": "意。意起即觀故也。方法出請觀音等諸大乘",
    "T46n1914_001:0459c17": "經。通於四儀及諸作務公私忽遽。亦可修也。",
    "T46n1914_001:0459c18": "是四三昧行異理同。是故同用十乘之法。二",
    "T46n1914_001:0459c19": "感圓果者。由諸行故得入圓位。近在初住",
    "T46n1914_001:0459c20": "名無生忍。遠期妙覺名寂滅忍。初住功能具",
    "T46n1914_001:0459c21": "如華嚴歎初住文。即其相也。豈可造次自謂",
    "T46n1914_001:0459c22": "證真。乃至妙覺廣如經說。三起八教者。既入",
    "T46n1914_001:0459c23": "位已八相成道。現十界身。能隨順物機。用三",
    "T46n1914_001:0459c24": "藏等四及漸等四。五時利物。一代始終。四歸",
    "T46n1914_001:0459c25": "三德者。機緣息已宜歸三德。三德者何。謂",
    "T46n1914_001:0459c26": "祕密藏。故涅槃云。安置諸子祕密藏中。我亦",
    "T46n1914_001:0459c27": "不久自住其中。次第三卷去。廣釋行相。開",
    "T46n1914_001:0459c28": "演前五。令易行故。謂釋止觀名。辨止觀體。",
    "T46n1914_001:0459c29": "明體攝法。判法偏圓此四並在第三卷中。次",
    "T46n1914_001:0460a01": "為正修作前方便。並在第四卷中。謂二十五",
    "T46n1914_001:0460a02": "法。總為五科。初具五緣。一衣食具足。離希",
    "T46n1914_001:0460a03": "望緣故。二持戒清淨。離惡道因故。三閑居靜",
    "T46n1914_001:0460a04": "處。離憒鬧事故。四息諸緣務。棄猥雜業故。五",
    "T46n1914_001:0460a05": "須善知識有諮疑地故。文中各有事理二具。",
    "T46n1914_001:0460a06": "二訶五欲。謂色聲香味觸。正報依報各具此",
    "T46n1914_001:0460a07": "五。並能生於行者須欲心故。故須訶滅。文",
    "T46n1914_001:0460a08": "中自有事理二訶。三棄五蓋者。緣具無欲方",
    "T46n1914_001:0460a09": "堪入觀。觀未相應五法覆心。謂貪欲瞋恚睡",
    "T46n1914_001:0460a10": "眠掉悔狐疑。由觀所起倍異於常。損於寂照",
    "T46n1914_001:0460a11": "覺已須棄。文中各有事理二棄。四調五事者。",
    "T46n1914_001:0460a12": "蓋去不入。當是身等五法不調。謂身息心三",
    "T46n1914_001:0460a13": "定內合調。令身不寬急。心無澁滑心無浮",
    "T46n1914_001:0460a14": "沈。眠食二法定外各調。眠應不節不恣食。使",
    "T46n1914_001:0460a15": "不饑不飽。五行五法者。四科雖具必須此五",
    "T46n1914_001:0460a16": "方成行首。一樂欲。須希慕故。二專念。須憶持",
    "T46n1914_001:0460a17": "故。三精進。須相續故。四巧慧。須迴轉故。五",
    "T46n1914_001:0460a18": "一心。無他求故。具此方便。正觀可獲。正觀者",
    "T46n1914_001:0460a19": "何。所謂十法。若無此十。名壞驢車。又此十法",
    "T46n1914_001:0460a20": "雖俱圓常圓。人復有三根不等。上根唯一法。",
    "T46n1914_001:0460a21": "中根二或七。下根方具十。上根一法者。謂觀",
    "T46n1914_001:0460a22": "不思議境。境為所觀。觀為能觀。所觀者何。謂",
    "T46n1914_001:0460a23": "陰界入不出色心。色從心造全體是心。故經",
    "T46n1914_001:0460a24": "云。三界無別法。唯是一心作。此之能造具足",
    "T46n1914_001:0460a25": "諸法。若漏無漏非漏非無漏等。若因若果非",
    "T46n1914_001:0460a26": "因非果等。故經云。心佛及眾生。是三無差",
    "T46n1914_001:0460a27": "別。眾生理具諸佛已成。成之與理莫不性等。",
    "T46n1914_001:0460a28": "謂一一心中一切心。一一塵中一切塵。一一",
    "T46n1914_001:0460a29": "心中一切塵。一一塵中一切心。一一塵中一",
    "T46n1914_001:0460b01": "切剎。一切剎塵亦復然。諸法諸塵諸剎身。其",
    "T46n1914_001:0460b02": "體宛然無自性。無性本來隨物變。所以相入",
    "T46n1914_001:0460b03": "事恒分。故我身心剎塵遍。諸佛眾生亦復然",
    "T46n1914_001:0460b04": "一一身土體恒同。何妨心佛眾生異。異故分",
    "T46n1914_001:0460b05": "於染淨緣。緣體本空空不空。三諦三觀三非",
    "T46n1914_001:0460b06": "三。三一一三無所寄。諦觀名別體復同。是故",
    "T46n1914_001:0460b07": "能所二非二(三觀名義在纓絡等經。三諦名義在王仁等經)如是觀時名",
    "T46n1914_001:0460b08": "觀心性。隨緣不變故為性。不變隨緣故為心。",
    "T46n1914_001:0460b09": "故涅槃經云。能觀心性名為上定。上定者。名",
    "T46n1914_001:0460b10": "第一義。第一義者。名為佛性。佛性者。名毘盧",
    "T46n1914_001:0460b11": "遮那。此遮那性具三佛性。遮那遍故三佛亦",
    "T46n1914_001:0460b12": "遍。故知三佛唯一剎那。三佛遍故剎那則遍。",
    "T46n1914_001:0460b13": "如是觀者。名觀煩惱。名觀法身。此觀法身。是",
    "T46n1914_001:0460b14": "觀三身。是觀剎那。是觀海藏。是觀真如。是觀",
    "T46n1914_001:0460b15": "實相。是觀眾生。是觀己身。是觀虛空是觀中",
    "T46n1914_001:0460b16": "道。故此妙境為諸法本。故此妙觀是諸行源。",
    "T46n1914_001:0460b17": "如是方離偏小邪外。所以居在十法之首。上",
    "T46n1914_001:0460b18": "根一觀橫竪該攝。便識無相眾相宛然。即破",
    "T46n1914_001:0460b19": "無明登於初住。若內外凡。故諭云。其事高廣",
    "T46n1914_001:0460b20": "乃至道場。中根未曉。更修下法。二起慈悲心",
    "T46n1914_001:0460b21": "者。觀境不悟。須加發心。此人無始已起弘誓。",
    "T46n1914_001:0460b22": "故云。發僧那於始心。終大悲以赴難。僧那者。",
    "T46n1914_001:0460b23": "弘誓也。赴難者。入惡也。今由觀境不契於理。",
    "T46n1914_001:0460b24": "重須發誓。於靜心中思惟彼我。鯁痛自他。無",
    "T46n1914_001:0460b25": "量劫來沈迴生死。縱發小志迷菩提心。我今",
    "T46n1914_001:0460b26": "雖知行由未備。故重發誓言。眾生無邊誓願",
    "T46n1914_001:0460b27": "度。生死即涅槃故。煩惱無數誓願斷。煩惱即",
    "T46n1914_001:0460b28": "菩提故。法門無盡誓願知。即惑成智故。佛道",
    "T46n1914_001:0460b29": "無上誓願成即生成滅故。作此思惟豁然大",
    "T46n1914_001:0460c01": "悟。冥所照境入凡聖位。故諭云。張設幰蓋等。",
    "T46n1914_001:0460c02": "若不入者。由心不安。三安心者先總。次別。所",
    "T46n1914_001:0460c03": "言總者。以法界為所安。以寂照為能安。若",
    "T46n1914_001:0460c04": "知煩惱及以生死本性清淨。名之為寂。本性",
    "T46n1914_001:0460c05": "如空。名之為照。此煩惱生死復名法界。即此",
    "T46n1914_001:0460c06": "法界體用互顯。體是所安之法界。用是能安",
    "T46n1914_001:0460c07": "之寂照。體名平等法身。亦具三德。用名般若",
    "T46n1914_001:0460c08": "解脫。亦具三德。體用不二三德理均。氷水藤",
    "T46n1914_001:0460c09": "蛇諭意可識。所言別者。雖復安之。彌暗彌散。",
    "T46n1914_001:0460c10": "良由無始習性不同。故今順性逐而安之。謂",
    "T46n1914_001:0460c11": "宜聽宜思宜寂宜照。隨樂隨治隨第一義。何",
    "T46n1914_001:0460c12": "以故。有因寂照而善根增長。有不增長。有因",
    "T46n1914_001:0460c13": "寂照煩惑破壞。或有不破。見理亦然。或聞思",
    "T46n1914_001:0460c14": "迴轉。或聞思相資。未可卒具。細尋方曉。故諭",
    "T46n1914_001:0460c15": "云。安置丹枕。即車內枕也。若不入者。由破法",
    "T46n1914_001:0460c16": "不遍。四破法遍者。眾教諸門大各有四。乃至",
    "T46n1914_001:0460c17": "八萬四千不同。莫不並以無生為首。今且從",
    "T46n1914_001:0460c18": "初。於無生門遍破諸惑。復以無生度入餘門。",
    "T46n1914_001:0460c19": "縱橫俱破令識體遍。故喻云。其疾如風。此",
    "T46n1914_001:0460c20": "門最廣不可即具。若不入者。應尋通塞。五識",
    "T46n1914_001:0460c21": "通塞者。雖知生死煩惱為塞。菩提涅槃為通。",
    "T46n1914_001:0460c22": "復應須識。於通起塞此塞須破。於塞得通此",
    "T46n1914_001:0460c23": "通須護。如將為賊。此賊豈存。若賊為將。此",
    "T46n1914_001:0460c24": "將豈破。節節檢校。無令生著。著故名塞。破塞",
    "T46n1914_001:0460c25": "存通。非唯一轍有心皆爾。念念常須檢校通",
    "T46n1914_001:0460c26": "塞。故諭云。安置丹枕。即車外枕也。若不入",
    "T46n1914_001:0460c27": "者。由道品不均。六道品調適者。約門遍破。於",
    "T46n1914_001:0460c28": "理又昧。應須七科次第調試。若不爾者。此之",
    "T46n1914_001:0460c29": "道品為誰施設。以破遍門。雖觀陰境。陰上",
    "T46n1914_001:0461a01": "未分念處名故。況有六科。展轉調停。故用此",
    "T46n1914_001:0461a02": "門檢校銓擇。謂念處正勤如意根力七覺八",
    "T46n1914_001:0461a03": "道。初念處者。謂身受心法四法。並於法性心",
    "T46n1914_001:0461a04": "中。三諦推檢。初觀身者。身是色法。觀法性色",
    "T46n1914_001:0461a05": "一色一切色。一切色一色。雙照一一切。雙非",
    "T46n1914_001:0461a06": "一一切。能所三一具如前文妙境中說。受等",
    "T46n1914_001:0461a07": "三法例前可知。餘之六科不可具委。故諭云。",
    "T46n1914_001:0461a08": "有大白牛等。如上六門。名為正行。若不悟",
    "T46n1914_001:0461a09": "者。良由事惡助覆理善。七助道對治者。涅槃",
    "T46n1914_001:0461a10": "云。眾生煩惱非一種。佛說無量對治門。夫不",
    "T46n1914_001:0461a11": "信有對治之人。當知此人未曉正行。若識己",
    "T46n1914_001:0461a12": "身正行未辨。良由事惡助於理惡。共蔽理善",
    "T46n1914_001:0461a13": "令不現前。理善者。法界常住。事善者。事施等",
    "T46n1914_001:0461a14": "六。理惡者。微細無明。事惡者。謂六重蔽。由",
    "T46n1914_001:0461a15": "修止觀。此六現起。慳貪破戒瞋恚懈怠亂想",
    "T46n1914_001:0461a16": "愚癡。具此六惡而云內有勝法。或云常自相",
    "T46n1914_001:0461a17": "應。若相應者即同法身。應無方所說必稱機。",
    "T46n1914_001:0461a18": "若暫相應。復起惡者都無此理。則與成佛還",
    "T46n1914_001:0461a19": "作眾生為妨。若言曾契妨亦如之。若言知理",
    "T46n1914_001:0461a20": "不妨惡者。亦應知富免貧。知藥免病。事惡",
    "T46n1914_001:0461a21": "若去。理善易明。仍請聖加。助我顯理。若爾但",
    "T46n1914_001:0461a22": "觀惡即是道。豈有惡能蔽理。此義不然。若惡",
    "T46n1914_001:0461a23": "已成道道即法身。法身未契由即觀微故。先",
    "T46n1914_001:0461a24": "修事度以治事惡。事惡傾已理善可生。故修",
    "T46n1914_001:0461a25": "觀者。須以事惡檢。以六即判。理善明竟事惡",
    "T46n1914_001:0461a26": "必亡。須知理明位在何許。乃以小助大以偏",
    "T46n1914_001:0461a27": "助圓。況復更有轉治兼治具治第一義治等。",
    "T46n1914_001:0461a28": "非可卒盡。故諭云。又多僕從而侍衛之。若無",
    "T46n1914_001:0461a29": "僕從傾覆何疑。中根用觀極至於此。八知次",
    "T46n1914_001:0461b01": "位者。下根障重非唯正助不明。却生上慢謂",
    "T46n1914_001:0461b02": "己均佛。未得謂得。未證謂證。須知次位使朱",
    "T46n1914_001:0461b03": "紫不濫。夫小大真似非證不明。故三世諸佛",
    "T46n1914_001:0461b04": "皆明諸位。若未證得而謂證得。非唯失位却",
    "T46n1914_001:0461b05": "墮泥犁。故小乘經中四禪比丘謂為四果。大",
    "T46n1914_001:0461b06": "乘經中魔與菩薩授跋致記。若生取著必同",
    "T46n1914_001:0461b07": "魔屬。尚夫人天何關至道。故大小經論咸明",
    "T46n1914_001:0461b08": "次位。又說深位勝妙功德。引接始行令欣慕",
    "T46n1914_001:0461b09": "故。又有樂聞長遠之位。生增上信立難行行。",
    "T46n1914_001:0461b10": "破大煩惱見第一義。故諭云。遊於四方諭住",
    "T46n1914_001:0461b11": "等四。雖知次位不忍違順。須明安忍。九安忍",
    "T46n1914_001:0461b12": "者。圓頓行人初入外凡。外招名利內動宿障。",
    "T46n1914_001:0461b13": "宿障縱薄名利彌至。為眾圍繞廢損自行。因",
    "T46n1914_001:0461b14": "茲破敗。豈能進道。外人視之猶謂大聖。如樹",
    "T46n1914_001:0461b15": "抱蝎表似內虛。唯當自勉不為所動得入內",
    "T46n1914_001:0461b16": "凡。名為似位。若專住似位。名為法愛。十離法",
    "T46n1914_001:0461b17": "愛者。已得相似六根互用。已破兩惑永無墜",
    "T46n1914_001:0461b18": "苦。愛此似位。名為頂墮。不同小乘退為五逆。",
    "T46n1914_001:0461b19": "以內外凡位諸教別故。若修離愛進入銅輪。",
    "T46n1914_001:0461b20": "名為十住。分身百界一多相即。身土既爾。己",
    "T46n1914_001:0461b21": "他亦然。十身利生四土攝物。初住功德具如",
    "T46n1914_001:0461b22": "華嚴賢首品廣明。此上從第五卷初。盡第七",
    "T46n1914_001:0461b23": "卷末。明正修行。始從初心終至初住。從第八",
    "T46n1914_001:0461b24": "卷去。明觀陰後更發宿習。用觀觀習。若用",
    "T46n1914_001:0461b25": "上來十種觀法。未得入位。必發宿習。謂煩惱",
    "T46n1914_001:0461b26": "病患業相魔事。並在第八卷中。禪境在第九",
    "T46n1914_001:0461b27": "卷中。見境在第十卷中。餘有上慢兩教二乘",
    "T46n1914_001:0461b28": "三教菩薩。時逼夏終。故略不說。以前諸文可",
    "T46n1914_001:0461b29": "比知故。宿習若起不可不識。先若知之。恣其",
    "T46n1914_001:0461c01": "變怪。如此諸境發又不定。隨過去世若近若",
    "T46n1914_001:0461c02": "熟。此世現前。文中一往且從次第。凡有所起。",
    "T46n1914_001:0461c03": "但以寂照而止觀之。令等法界一相無相。無",
    "T46n1914_001:0461c04": "不皆用十乘觀法。初言煩惱發者。謂無始已",
    "T46n1914_001:0461c05": "來積集重惑。今因用觀。此惑過常不可控制。",
    "T46n1914_001:0461c06": "言病患者。由觀陰惑激動四大。識其元由。宜",
    "T46n1914_001:0461c07": "用何治。或內觀力。或術或醫。然後用觀。言業",
    "T46n1914_001:0461c08": "相者。有漏之業或已受報。不復更發。或未受",
    "T46n1914_001:0461c09": "報。於靜心中忽然俱發。發相雖多不出蔽度。",
    "T46n1914_001:0461c10": "各有六相。或因止生或因觀生。言魔事者。由",
    "T46n1914_001:0461c11": "觀諸境惑雖未破。天魔猶恐出境空其宮殿。",
    "T46n1914_001:0461c12": "化其民屬與共戰諍。故民主皆來。即四魔中",
    "T46n1914_001:0461c13": "天子魔也。乃至人間[怡-台+追]惕夜叉時媚等。鬼管",
    "T46n1914_001:0461c14": "屬天魔為其巡邏。防遏行者不許出界。故大",
    "T46n1914_001:0461c15": "品云。菩薩不說魔者。名菩薩旃陀羅。次禪發",
    "T46n1914_001:0461c16": "者。謂根本四禪特勝通明九想背捨乃至念佛",
    "T46n1914_001:0461c17": "神通等。禪隨近熟者。而發其相。相最難知。次",
    "T46n1914_001:0461c18": "諸見者。乃至百四十見。言上慢者。既伏見已。",
    "T46n1914_001:0461c19": "謂為深詣濫叨上位。是故須識。次二乘者。昔",
    "T46n1914_001:0461c20": "發小志由慈習生。次菩薩者。三藏通別三菩",
    "T46n1914_001:0461c21": "薩心由習而現。如上諸境。並須觀力而調伏",
    "T46n1914_001:0461c22": "之。並在本文。不可具抄。",
    "T46n1914_001:0461c23": "故一家觀法入道次第稍異諸說。以附諸經",
    "T46n1914_001:0461c24": "成行相故。則內順觀道外扶教門。依而修",
    "T46n1914_001:0461c25": "行必不空過。縱此生未獲為種亦疆。意氣博",
    "T46n1914_001:0461c26": "達該括包籠。盡未來際。不復改輒。若依之修",
    "T46n1914_001:0461c27": "行。咸須口訣。方成一家行相。(湛然)所見暗短",
    "T46n1914_001:0461c28": "稟承無功。本文三百餘紙。略此多有不周。雖",
    "T46n1914_001:0461c29": "俛仰以赴嚴命。實恐失大師深旨。諸有不逮。",
    "T46n1914_001:0462a01": "敢望通恕云耳。",
    "T46n1914_001:0462a02": "止觀大意(竟)"
}