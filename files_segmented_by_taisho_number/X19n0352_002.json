{
    "X19n0352_002:0911c14": "勝鬘經述記卷下",
    "X19n0352_002:0911c15": "大乘慈恩　基法師說",
    "X19n0352_002:0911c16": "門人　義令　記",
    "X19n0352_002:0911c17": "於第三明道諦智中。有二。初明二乘不得四智。第二",
    "X19n0352_002:0911c18": "明如來得四智。前中有三。初舉喻。顯此有三。二意即",
    "X19n0352_002:0911c19": "生。第二牒四住地無明住地作業不同。第三將無明",
    "X19n0352_002:0911c20": "住地與四住斷處懸別。前中有二。初舉喻。二出法。言",
    "X19n0352_002:0911c21": "世尊又如取緣有漏業因而生三有者。述曰。三界處",
    "X19n0352_002:0911c22": "生。要須名言種子為親因。愛取業為增上緣。三有果",
    "X19n0352_002:0911c23": "起。今不取名言為因。乃用有漏業為因。愛取為緣。以",
    "X19n0352_002:0911c24": "業望果。有大勝用。故說為因。愛取資助。既能說為緣",
    "X19n0352_002:0912a01": "故。於明法中有二。初乘前起後。明亦有三。第二說三",
    "X19n0352_002:0912a02": "種意生身因緣是爾。言如是無明住地至三種意生",
    "X19n0352_002:0912a03": "身者。述曰。昔由有漏業所感得身。若隨業力。不久即",
    "X19n0352_002:0912a04": "滅。聖者即欲三劫修因。恐癈長時修涅槃行。乃將定",
    "X19n0352_002:0912a05": "願無漏資助感身。今身業令彼長時與果不絕。所知",
    "X19n0352_002:0912a06": "障助為緣。無漏有分別業為因。有三種意生身。謂阿",
    "X19n0352_002:0912a07": "羅漢。辟支佛。大力菩薩。阿羅漢喻欲界。辟支佛若色",
    "X19n0352_002:0912a08": "界。大力菩薩猶無色界。成唯識。名大自在菩薩。謂八",
    "X19n0352_002:0912a09": "地已上。皆得相土二自在故。名為自在。問。何故楞伽",
    "X19n0352_002:0912a10": "經云。前五地名三摩跋提業樂法意生身。六七二地",
    "X19n0352_002:0912a11": "名覺法自性意生身。八九十地名種類俱生無作行",
    "X19n0352_002:0912a12": "意生身。然今此經即言羅漢等三耶。答。此經據三乘",
    "X19n0352_002:0912a13": "決定者作。言羅漢辟支佛。以前三果迴心受變易不",
    "X19n0352_002:0912a14": "定故。菩薩之中。唯據頓悟。大悲增者。要八地已上。方",
    "X19n0352_002:0912a15": "受變易身。其楞伽經。唯據頓悟。不說二乘漸悟。唯論",
    "X19n0352_002:0912a16": "大智增上。非增上者故。前五地已還。修五度故。名三",
    "X19n0352_002:0912a17": "摩跋提樂法意生身。六七二地。既得無相。在身猶有",
    "X19n0352_002:0912a18": "加行。名覺法自性意生身。八地已上。與前相似。名為",
    "X19n0352_002:0912a19": "種類。任運起故。名曰俱生。更不作功用。名無作行。二",
    "X19n0352_002:0912a20": "種經。各據一義。亦取不相違也。言此三地彼三種意",
    "X19n0352_002:0912a21": "生身至依無明住地者。述曰。第二諸因緣意爾。於中",
    "X19n0352_002:0912a22": "有二。初明依。二明緣。無明住地。彰三身起無始時義。",
    "X19n0352_002:0912a23": "此三地者。謂羅漢辟支佛大悲菩薩。樂受生時也。彼",
    "X19n0352_002:0912a24": "三種身。由無漏業資無明住地為緣。須正逐生也。言",
    "X19n0352_002:0912b01": "有緣非無緣至緣無明住地者。述曰。二明緣。彼定此",
    "X19n0352_002:0912b02": "三種三身。彼有緣非是無緣。故在生。是故三身無漏",
    "X19n0352_002:0912b03": "業為因。無明是緣也。",
    "X19n0352_002:0912b04": "言世尊如是有愛住地至業因者。述曰。第二明五住",
    "X19n0352_002:0912b05": "地作業不同也。有愛。最上微玅。故今偏舉。由四住地",
    "X19n0352_002:0912b06": "能發業而生。通不善故。其所知障。以非發法。發潤唯",
    "X19n0352_002:0912b07": "有覆故。但能發有覆無覆二業。不能發不善之業。故",
    "X19n0352_002:0912b08": "說不同業也。",
    "X19n0352_002:0912b09": "於第三明無明住地與四住斷處懸別中。有二。初總",
    "X19n0352_002:0912b10": "標。第二別顯所以。言無明住地異離四住地至佛菩",
    "X19n0352_002:0912b11": "提智所斷者。述曰總標也。無明住地與四住地異。亦",
    "X19n0352_002:0912b12": "離於彼。唯佛能斷。非二乘除。以不證法空故。何以故",
    "X19n0352_002:0912b13": "下釋所以。於中有二。初明二乘證理不盡。二明二乘",
    "X19n0352_002:0912b14": "不知不見也。前中有二。初明二乘不盡。二出不盡之",
    "X19n0352_002:0912b15": "相。言何以故至亦不作證者。述曰。問云有何所以。唯",
    "X19n0352_002:0912b16": "如來能斷。二乘不除耶。言無漏不盡不得自在者。古",
    "X19n0352_002:0912b17": "解漏有二。謂煩惱漏。二過失漏。二乘但斷煩惱漏盡。",
    "X19n0352_002:0912b18": "作所作已辦。以不能滅過失漏。名無。彼漏不盡故。不",
    "X19n0352_002:0912b19": "得自在也。今基法師云不然。無漏者。只道淨故名無",
    "X19n0352_002:0912b20": "漏。無漏有二。若生空無漏。二乘證得。以不得法空無",
    "X19n0352_002:0912b21": "漏名證無漏不盡故不得自在。亦不作證也。問何者",
    "X19n0352_002:0912b22": "是無漏不盡耶。言無漏不盡者即是無明住地者。述",
    "X19n0352_002:0912b23": "曰。第二出不盡相。由二乘不斷無明住地故。便證無",
    "X19n0352_002:0912b24": "漏不盡。謂法空智是也。第二出二乘不知等中。有四。",
    "X19n0352_002:0912c01": "初明斷過有餘。二以不斷故下。明三事有餘。三以成",
    "X19n0352_002:0912c02": "就下。明知諦有餘。四是名得少分下。明所得涅槃有",
    "X19n0352_002:0912c03": "餘也。前中有二。初明三乘聖人為無明所覆遂無知",
    "X19n0352_002:0912c04": "覺。二明不究竟。言世尊至不知不覺者。述曰。明三乘",
    "X19n0352_002:0912c05": "聖人為覆無知覺也。此二乘人。為未斷無明住地。覆",
    "X19n0352_002:0912c06": "法空理。障法空智。於彼彼真俗境中。不知不覺。最後",
    "X19n0352_002:0912c07": "身菩薩者。或是化相中。王宮生菩薩。未至妙覺地。為",
    "X19n0352_002:0912c08": "微細者著礙所覆障。未得知覺。或是實相菩薩。未至",
    "X19n0352_002:0912c09": "金剛道已還。不斷二障種習。解脫道果未起已來。為",
    "X19n0352_002:0912c10": "障所覆。亦無知覺。無知覺者。二乘未得法空中。根本",
    "X19n0352_002:0912c11": "者智故不知。無後得智故不覺。亦約盡智無生智解",
    "X19n0352_002:0912c12": "也。若最後身菩薩。未得佛地真淨圓滿本後二智。名",
    "X19n0352_002:0912c13": "不知覺也。亦約如理如量二智解也。言以不知見至",
    "X19n0352_002:0912c14": "究竟者。述曰。第二明不究竟也。若二乘人。未迴心。未",
    "X19n0352_002:0912c15": "斷過。地不滿。不斷所應斷法執。終不究竟證得大果。",
    "X19n0352_002:0912c16": "若最後身菩薩。未到妙覺地始。等覺地終。猶有餘染。",
    "X19n0352_002:0912c17": "未名圓證樂果。名不究竟也。上雖有二名。斷過有餘",
    "X19n0352_002:0912c18": "也。言以不斷故至一切功德者。述曰。第二三事有餘",
    "X19n0352_002:0912c19": "也。言三事者。即涅槃經中三事涅槃故。然解三事有",
    "X19n0352_002:0912c20": "三義。一唯約無為真如。二唯約有為智慧。三通約心",
    "X19n0352_002:0912c21": "境也。言約無為真如者。此真如上。性有三德。為煩惱",
    "X19n0352_002:0912c22": "覆不顯。非是新得。修道證三時。假名新淨。如虗空除",
    "X19n0352_002:0912c23": "雲作淨也。即此真如在纏。名如來藏。出纏。與眾生為",
    "X19n0352_002:0912c24": "依。名為法身。離障縛邊。名為解脫身。性能覺照。與覺",
    "X19n0352_002:0913a01": "知為依。名摩訶般若身。此即體一義分有三也。言約",
    "X19n0352_002:0913a02": "有為智慧者。即此智慧。雖是修生。然種本有。要仰勳",
    "X19n0352_002:0913a03": "習。四智方成。為法莊嚴之相。依處體依聚義。總得名",
    "X19n0352_002:0913a04": "身。稱法身也。昔為無知覆而礙解。今既斷已。如蓮華",
    "X19n0352_002:0913a05": "開永無障染。名解脫身。智慧本來性能覺了。此已圓",
    "X19n0352_002:0913a06": "滿。具德無邊。名為般若也。言通約心境者。此三事中。",
    "X19n0352_002:0913a07": "法身唯攝真如。性凝非假所立。般若但取智慧。動照",
    "X19n0352_002:0913a08": "要藉修生。解脫離縛得名。境智二俱成有。若言唯真",
    "X19n0352_002:0913a09": "三事二乘何不證修。若道獨智。稱三慧照。寧無真境。",
    "X19n0352_002:0913a10": "如來。二俱平等。離障顯淨。既云通二。合得三身。於理",
    "X19n0352_002:0913a11": "教當見矣。二乘雖證真如與佛無別。但無利他業。三",
    "X19n0352_002:0913a12": "義不顯。與佛有異。下此文中。言解脫者解脫身。言清",
    "X19n0352_002:0913a13": "淨者即法身。言功德者即般若。此三中一一。皆初句",
    "X19n0352_002:0913a14": "稱與。後句感應也。言以成就至有餘功德故者。述曰",
    "X19n0352_002:0913a15": "明知諦有餘。於中有二。初牒前三事。生起後文。二正",
    "X19n0352_002:0913a16": "明知諦。此即初也。為於三事未得。雖昔證理。於真諦",
    "X19n0352_002:0913a17": "猶不具足。言知有餘苦至修有餘道者。述曰。正明知",
    "X19n0352_002:0913a18": "諦也。然諦有三義。一苦等。二名諦是已實也。三名實",
    "X19n0352_002:0913a19": "一真法界也。然凡夫但知苦等。不知諦是實。二乘知",
    "X19n0352_002:0913a20": "苦等及諦。而不知實。菩薩於中三皆有知故。今二乘",
    "X19n0352_002:0913a21": "為不知四諦之實理。皆名有餘也。如涅槃經辨。或可",
    "X19n0352_002:0913a22": "約有作無作八諦解亦得。言是名少分至向涅槃界。",
    "X19n0352_002:0913a23": "述曰。第四明所得涅槃有餘也。約四種涅槃。無第四",
    "X19n0352_002:0913a24": "故。名作有餘。是得涅槃之分無為理故。向涅槃界。界",
    "X19n0352_002:0913b01": "者因也。是向涅槃之不因。起菩提之大體故。",
    "X19n0352_002:0913b02": "於第二明如來得四智中。有二。初明佛所得之爾所",
    "X19n0352_002:0913b03": "以。以佛成就一切功德故得。二如來應等正師子吼",
    "X19n0352_002:0913b04": "大。正明佛得。前中有四。翻前二乘四種有餘。得四無",
    "X19n0352_002:0913b05": "餘。經文前却不次。前二乘中。初斷過。二事。三知諦。四",
    "X19n0352_002:0913b06": "明無。今此文中。初知諦。二涅槃。三三事。四斷過。問何",
    "X19n0352_002:0913b07": "故作次不同然。答是如來隨自意語。不可准釋也。",
    "X19n0352_002:0913b08": "言若知一切苦至修一切道者。述曰。明知諦無餘。翻",
    "X19n0352_002:0913b09": "前三有作無作二種。皆名四無餘。又於苦等諦一實",
    "X19n0352_002:0913b10": "三事中。俱證悟盡。名無餘也。",
    "X19n0352_002:0913b11": "於第二明涅槃中。有二。初明佛自利德。二於無覆護",
    "X19n0352_002:0913b12": "下。明利他德也。翻第四。言於無常壞世間至常住涅",
    "X19n0352_002:0913b13": "槃界者。述曰。明自利德也。凡世間有二。謂言器世間。",
    "X19n0352_002:0913b14": "有情世間。如來於有情世間。自斷障染。於器世間。為",
    "X19n0352_002:0913b15": "他分所持。於中但見清淨。言無常壞世間者。器世間",
    "X19n0352_002:0913b16": "也。然此為三灾所壞。四相所遷。隨業感生起。名無常",
    "X19n0352_002:0913b17": "壞也。言無常病世間者。有情世間也。有情隨業。生死",
    "X19n0352_002:0913b18": "漂流。四百四病。常不離身。非情非故。三乘因眾。皆有",
    "X19n0352_002:0913b19": "此病。麤細有異。如來。於二世間中。證得常住圓寂妙",
    "X19n0352_002:0913b20": "理名涅槃界也。言於無覆至為依者。述曰。第二明利",
    "X19n0352_002:0913b21": "他德也。言無覆世間者。是有情世間。皆未證無漏所",
    "X19n0352_002:0913b22": "收。名無覆護。如來能為護世。言無依世間者。是器世",
    "X19n0352_002:0913b23": "間。既有成住壞空。無久依處。如來於彼為依。令成淨",
    "X19n0352_002:0913b24": "土也。",
    "X19n0352_002:0913c01": "於第三明三事中。有三。初總明三事。二智慧等下別",
    "X19n0352_002:0913c02": "明。三是故下結也。翻前第二也。言何以故至故得涅",
    "X19n0352_002:0913c03": "槃。述曰總明也。有二。初徵。次釋。言法無優劣者。如來",
    "X19n0352_002:0913c04": "所成名優。優者。長也滿也。二乘所證名劣。劣者。弱也",
    "X19n0352_002:0913c05": "半也。此一法言有通四種。理教行果。今既會如果。同",
    "X19n0352_002:0913c06": "歸一乘。四種俱會。如法華經中云。三車誘引。果同設",
    "X19n0352_002:0913c07": "異。此即會果也。一雨普潤。教同機異此。即會教。也涅",
    "X19n0352_002:0913c08": "槃經中三。獸渡河。理同證異此。即會理也。此經上文",
    "X19n0352_002:0913c09": "六處大因。行同修異。此即會行也。教理行果。皆同一",
    "X19n0352_002:0913c10": "味。即無優劣。若悟此理。故得涅槃也。言智慧等至得",
    "X19n0352_002:0913c11": "涅槃者。述曰。第二別明三事也。等者平等。無半滿。絕",
    "X19n0352_002:0913c12": "大小。混師資。離頓漸。名為平等也。言智慧等者。摩訶",
    "X19n0352_002:0913c13": "般若也。言解脫等者。解脫身也。言清淨者。法身也。言",
    "X19n0352_002:0913c14": "是故涅槃(至)謂解脫味者。述曰。第三結成三味也。一",
    "X19n0352_002:0913c15": "味者法身也。味者般若也。解脫身也。味者資身之用。",
    "X19n0352_002:0913c16": "如世間味資壽命。出世之味益慧命故。此三味即三",
    "X19n0352_002:0913c17": "事涅槃。如來悟知。引二乘證。",
    "X19n0352_002:0913c18": "於第四斷無餘翻前第一中。有二。初返釋如來不斷",
    "X19n0352_002:0913c19": "之失。二世尊於此起煩惱下。順解斷得。前返中有三。",
    "X19n0352_002:0913c20": "初以淨顯前由不斷無明住地不得三事。二何以故",
    "X19n0352_002:0913c21": "下。若不斷無明住地。不得恒沙佛法。三是故無明住",
    "X19n0352_002:0913c22": "地積集下。由不斷無明住地。遂起恒沙煩惱。言世尊",
    "X19n0352_002:0913c23": "若無相住地至謂明解脫味者。述曰。以後證前也。但",
    "X19n0352_002:0913c24": "為不斷無明住地故。三事理皆不證。既不證三事。即",
    "X19n0352_002:0914a01": "是斷過有餘。既證三事。明知斷過無餘也。於第二",
    "X19n0352_002:0914a02": "不得恒沙佛法中。有二。初明不斷不究竟。二正明不",
    "X19n0352_002:0914a03": "得恒沙佛法。言何以故至不究竟者。述曰。明不斷不",
    "X19n0352_002:0914a04": "究竟也。但為無明住地不空故。過恒沙所應斷法。皆",
    "X19n0352_002:0914a05": "不斷不究竟也。言過恒沙等至應證不證者。述曰。正",
    "X19n0352_002:0914a06": "明不得佛法也。但為過恒沙等所應斷法無明不斷",
    "X19n0352_002:0914a07": "故。遂於得中道諦。應得而不得。滅諦。應證而不證。便",
    "X19n0352_002:0914a08": "為大失。於第三由無明生一切煩惱中。有三。初明",
    "X19n0352_002:0914a09": "無明能生一切煩惱。二如是過恒沙下。明一切煩惱",
    "X19n0352_002:0914a10": "依無明立。三一切上煩惱起下。雙結之。前中有二解。",
    "X19n0352_002:0914a11": "一云。合有十三句。文分之為二。初二是總。十一是別。",
    "X19n0352_002:0914a12": "別中有二。前七能覆因上。後四能不得果上。前七中",
    "X19n0352_002:0914a13": "有二。初一能覆菩提心。下有六覆菩薩行中。止是定",
    "X19n0352_002:0914a14": "初。觀是慧始。禪與正受。是定行成。方便與智。是慧行",
    "X19n0352_002:0914a15": "成。於果中。初一是總。後三是別也。二云於十三句中。",
    "X19n0352_002:0914a16": "合為五對。初二名見修對。二有三句三學對。三有二",
    "X19n0352_002:0914a17": "句名界地對。四有三句名因果對。五有三句名有為",
    "X19n0352_002:0914a18": "無為對。今約後解名為五段也。言是故至上煩惱者。",
    "X19n0352_002:0914a19": "述曰。第三句見修對也。言修道斷煩惱俱生也。上煩",
    "X19n0352_002:0914a20": "惱者。見惑分別起。以亦別助故名為上故。言彼生心",
    "X19n0352_002:0914a21": "上至觀上煩惱者。述曰。第二有三句名三學對也。問",
    "X19n0352_002:0914a22": "止者名定。觀故稱慧。其理可知。何以故言心行為戒",
    "X19n0352_002:0914a23": "耶。答二乘持戒。但防七支。唯色非通。菩薩持戒。具受",
    "X19n0352_002:0914a24": "十支。雖通色心。意不防色。但護其心故。涅槃經云。淨",
    "X19n0352_002:0914b01": "壞聞有女人環命菩薩起念。即是犯心。故非關色。又",
    "X19n0352_002:0914b02": "云。菩薩有戒。雖非形色。而可護持。雖無解體。善修方",
    "X19n0352_002:0914b03": "便。可得具足。以此文證。故心名戒。然此三以下。非是",
    "X19n0352_002:0914b04": "煩惱。為戒緣起。從境得名。即分三種。如滅道諦也。言",
    "X19n0352_002:0914b05": "禪上至受上煩惱者。述曰。第三有二句名界地對也。",
    "X19n0352_002:0914b06": "禪謂四禪。即是色界。正受謂無色界。緣此起惑。乃分",
    "X19n0352_002:0914b07": "二也。言方便上至果上煩惱者。述曰。第四有三句因",
    "X19n0352_002:0914b08": "果對也。方便謂加行。智者謂因中所有智。此二是因。",
    "X19n0352_002:0914b09": "後名也。言得上至無畏上煩惱者。述曰。第五有三果",
    "X19n0352_002:0914b10": "句有為無為對。得謂證得。無為之得。力謂十力。無畏",
    "X19n0352_002:0914b11": "謂四無所畏。此二名有為也。言如是至之所建立者。",
    "X19n0352_002:0914b12": "述曰。第二明一切煩惱皆依無明得立也。此四住地。",
    "X19n0352_002:0914b13": "如來能除。起時依無明住地。方得生矣。如天。言一切",
    "X19n0352_002:0914b14": "上至緣無明住地者。述曰。第三雙結也。言一切上煩",
    "X19n0352_002:0914b15": "惱起者。謂四住地。若因若緣。皆因無明住地。而得生",
    "X19n0352_002:0914b16": "長。此一皆言通下緣上。應云一切煩惱起皆因無明",
    "X19n0352_002:0914b17": "住地皆緣無明住地故。",
    "X19n0352_002:0914b18": "於第二順明佛斷得中。有三。初明由斷無明故恒沙",
    "X19n0352_002:0914b19": "惑隨滅。翻前第三。如是一切煩惱上煩惱斷下。明得",
    "X19n0352_002:0914b20": "恒沙佛法。翻前第二。三離一切過惡下明三事。翻前",
    "X19n0352_002:0914b21": "第一。前中有二。初將五住地相對辨麤細。二正明隨",
    "X19n0352_002:0914b22": "滅。前中有二。初明四住地是麤。二明無明住地是細。",
    "X19n0352_002:0914b23": "言世尊於此煩惱至剎那相應者。述曰。第一明四住",
    "X19n0352_002:0914b24": "地麤也。起者現行義。剎那者時節義。然相應具五義。",
    "X19n0352_002:0914c01": "謂時依行緣事。即心法具此名相應故。今文云於此",
    "X19n0352_002:0914c02": "起煩惱者。出能相應心所也。剎那心者。出所相應心",
    "X19n0352_002:0914c03": "王也。剎那相應者。合辨相應。以具五義故。言世尊心",
    "X19n0352_002:0914c04": "不相應無始無明住地者。述曰。第二明無明住地細",
    "X19n0352_002:0914c05": "也。言心不相應義者。種子義。無緣慮故。名不相應也。",
    "X19n0352_002:0914c06": "無始者。顯無始本際。是常起義也。無明住地者出體。",
    "X19n0352_002:0914c07": "問。何故四住地但明現行。無明住地中。唯明種子耶。",
    "X19n0352_002:0914c08": "答。有二義。一云。欲明五住地有麤細相續間斷義。起",
    "X19n0352_002:0914c09": "者名曰現行。現行不即常起。名為間斷。麤也。心不相",
    "X19n0352_002:0914c10": "應者是種子。種子無始恒有。名為相續。細也。二云。起",
    "X19n0352_002:0914c11": "四住豈種子。何曰得無明恒無現行。此是影略說也。",
    "X19n0352_002:0914c12": "於第二明隨斷中有三。初法說。二喻說。三合說。言世",
    "X19n0352_002:0914c13": "尊若復過至所建立者。述曰法說也。但四住地一切",
    "X19n0352_002:0914c14": "煩惱現起未斷已來。皆依無明住地持建立。若准喻",
    "X19n0352_002:0914c15": "合說中。此少隨滅。但有依生。至下當知。於喻說中。有",
    "X19n0352_002:0914c16": "二。初明依生喻。二明隨義滅喻也。言譬如至建立增",
    "X19n0352_002:0914c17": "長者。述曰依生也。一切種子喻四住地。地者喻無明",
    "X19n0352_002:0914c18": "住地。緣有地故。一切種子。依地生已。復依地增長也。",
    "X19n0352_002:0914c19": "言若地壞者彼亦隨壞者。述曰隨滅也。大地為水火",
    "X19n0352_002:0914c20": "風所壞之時。萬物種類。皆隨地滅。所依無故。能依不",
    "X19n0352_002:0914c21": "立也。於合說中。有二。初合生二合說中有二初合生",
    "X19n0352_002:0914c22": "二合隨滅。言如是至建立增長者。述曰合上生也。但",
    "X19n0352_002:0914c23": "有生執。必有法。法為依故。自有法執無有生。獨行法",
    "X19n0352_002:0914c24": "執故。由此四住地皆依無明生也。言若無明住地斷",
    "X19n0352_002:0915a01": "者至亦隨斷者。述曰。合上隨滅也。唯十地位中。法執",
    "X19n0352_002:0915a02": "已出。生執不隨滅。要至金剛除。即不得言隨無明斷",
    "X19n0352_002:0915a03": "滅。然約十地故。意心因生種道力時。法執皆斷。若不",
    "X19n0352_002:0915a04": "合斷。何故者留為道欲斷。方便受生。異於二乘得留",
    "X19n0352_002:0915a05": "名故。又約畢竟所說。金剛道中。四住隨滅也。問。為要",
    "X19n0352_002:0915a06": "由無明斷四住隨滅。為有不由無明斷四住自滅。若",
    "X19n0352_002:0915a07": "要由無明者。二乘既不斷無明。四住應不滅。不由無",
    "X19n0352_002:0915a08": "明故滅。即不得言皆隨法執滅也。答。無明本。四住末。",
    "X19n0352_002:0915a09": "未若斷時。皆須依本。二乘雖斷。唯滅種子。習氣未亡。",
    "X19n0352_002:0915a10": "無學果中。猶有障礙。在依附性不調異性不安隱性",
    "X19n0352_002:0915a11": "硬澁無堪住性。障生淨土。無外清淨。若也迴心。斷無",
    "X19n0352_002:0915a12": "明已。習氣隨滅。更無餘染。由是得言四住隨滅也。言",
    "X19n0352_002:0915a13": "如是一切至一切智見者。述曰。第二得恒沙佛法也。",
    "X19n0352_002:0915a14": "一切諸法者。謂真俗法也。通達無礙者。根本智也。一",
    "X19n0352_002:0915a15": "切智見者。後得智也。又解。通達無礙者。人法二空智",
    "X19n0352_002:0915a16": "也。一切智見者。謂二根本智故。一切見者。謂二後得",
    "X19n0352_002:0915a17": "智故。二乘不得此。名有餘也。言離一切過惡至自在",
    "X19n0352_002:0915a18": "之地者。述曰。第三明得三事也。離一切過惡者。解脫",
    "X19n0352_002:0915a19": "身也。一得切功德者法身。為諸功德之所莊嚴及依",
    "X19n0352_002:0915a20": "故。法王法主而得自在者。謂般若也。謂諸四智。緣真",
    "X19n0352_002:0915a21": "故稱王。緣俗故稱主。皆得自在也。登一切法自在之",
    "X19n0352_002:0915a22": "地者。總結三事。謂如來昇妙覺地。為法王主也。",
    "X19n0352_002:0915a23": "上總明如來得之所以。下正明佛得。於中有三。初歎",
    "X19n0352_002:0915a24": "佛德用。二正明得四種無餘之智。三結佛得之所由。",
    "X19n0352_002:0915b01": "言如來至正師子吼者。述曰歎德也。德中有二。初內",
    "X19n0352_002:0915b02": "自利德。二外利他德。言如來應等正覺者。內自德也。",
    "X19n0352_002:0915b03": "有十號。前三號。三德所收。如來者斷德也。應等者恩",
    "X19n0352_002:0915b04": "德也。正覺者智德也。即是經中多陀阿伽等義故。廣",
    "X19n0352_002:0915b05": "釋名義如常。正師子吼者。外利德也。由如來具梵音",
    "X19n0352_002:0915b06": "聲相。利益群品。為師子吼故。言我生已盡至不受",
    "X19n0352_002:0915b07": "後有者。述曰。第二正明佛德四智也。明佛具證八聖",
    "X19n0352_002:0915b08": "諦盡不同二乘也。言是故世尊至一向記說者。述曰",
    "X19n0352_002:0915b09": "結也。非了義。非不了義。但說一向。非餘三記。不同二",
    "X19n0352_002:0915b10": "乘也。",
    "X19n0352_002:0915b11": "於第四明集諦智中。有二。初總標不受後有智。第二",
    "X19n0352_002:0915b12": "別顯。言世尊不受後有智有二種者。述曰總也。有二",
    "X19n0352_002:0915b13": "解。一云。言二種智者。謂半滿二智也。如來具得二故",
    "X19n0352_002:0915b14": "名得不受後有智圓。二乘但得半智。所以四智不究",
    "X19n0352_002:0915b15": "竟也。二云。二智者。謂分段變易二智也。如來具斷二",
    "X19n0352_002:0915b16": "生死無。證四智究竟。二乘但斷分段。四智不圓滿也。",
    "X19n0352_002:0915b17": "別顯中有二。初明佛得以智圓。二明二乘不得。前中",
    "X19n0352_002:0915b18": "有二。初明如來具得三事智故圓滿。第二結成。前中",
    "X19n0352_002:0915b19": "有三。初法身。二般若。三解脫也。言謂如來至不思議。",
    "X19n0352_002:0915b20": "法身者。述曰。明降魔成道證得法身。伏魔有三。謂實",
    "X19n0352_002:0915b21": "權破。如法華抄中述也。言於一切爾炎地至無所得",
    "X19n0352_002:0915b22": "地者。述曰明般若也。爾炎。翻為境界。亦名智母。能生",
    "X19n0352_002:0915b23": "智故。能於真俗二境之中。無礙自在。至不退地。名無",
    "X19n0352_002:0915b24": "所得地。所作已辦故。言十力勇猛至無畏之地者。述",
    "X19n0352_002:0915c01": "曰。解脫德圓滿也。雖有此三。合為第一也。言一切爾",
    "X19n0352_002:0915c02": "炎至師子吼者。述曰。第二總結成也。明如來得此智",
    "X19n0352_002:0915c03": "究竟也。明二乘不得中。有二。初明得離苦。第二明",
    "X19n0352_002:0915c04": "得蘇息處。言世尊阿羅漢至不受死苦。者述曰明離",
    "X19n0352_002:0915c05": "苦也。言世尊至蘇息處涅槃地者。述曰。明得蘇息處。",
    "X19n0352_002:0915c06": "上來雖有多文。廣釋怖畏中。第一正明怖畏訖。",
    "X19n0352_002:0915c07": "自下第二攝入一乘中。有二。初談不定種姓得入一",
    "X19n0352_002:0915c08": "乘。第二何以故下。正明攝入。前中有二。初談本性。二",
    "X19n0352_002:0915c09": "明用。言世尊彼先所得地至不由於他者。述曰。明本",
    "X19n0352_002:0915c10": "性也。彼先所得地者。謂住二乘因果之位地也。不愚",
    "X19n0352_002:0915c11": "於法者。謂聲聞有二。若定姓。總名愚法。聞說大乘。生",
    "X19n0352_002:0915c12": "怖畏故。二若不定種姓。名不愚法。一聞大乘。即便迴",
    "X19n0352_002:0915c13": "趣求一乘故。言不由於他者。謂身中舊有菩薩種姓。",
    "X19n0352_002:0915c14": "性自仁賢。非由他人有所作故。言亦自知得有餘地",
    "X19n0352_002:0915c15": "至三菩提者。述曰明用也。有一。二乘證得自道滿已",
    "X19n0352_002:0915c16": "得與此執。今得離苦圓滿。不求菩提也。有一。二乘雖",
    "X19n0352_002:0915c17": "證小位。自知已得有餘之地。當有所作。及意能往無",
    "X19n0352_002:0915c18": "上涅槃。言亦者何。以不愚於法。亦能自知證有餘。地",
    "X19n0352_002:0915c19": "捨而起大也。於第二正明攝入中。有二。初總攝入。",
    "X19n0352_002:0915c20": "二得一乘者下。別攝入。前中有二。初徵。後釋也。言何",
    "X19n0352_002:0915c21": "以故者。述曰徵也。問意云。有何所以。二乘證得自乘。",
    "X19n0352_002:0915c22": "而非究竟耶。言聲聞至即是一乘者。述曰外徵也。汎",
    "X19n0352_002:0915c23": "明乘有三對。一小大對。二因果對。三一三對。言大乘",
    "X19n0352_002:0915c24": "對小故。言佛乘形因故。言一乘待三故。約此三對。以",
    "X19n0352_002:0916a01": "明攝入。小乘入大乘。因乘入佛乘。三乘入一乘者。名",
    "X19n0352_002:0916a02": "總明攝入也。於別明攝入中。有五。初入菩提。二入涅",
    "X19n0352_002:0916a03": "槃。三入法身。四入一乘。五結成無邊不斷。言得一乘",
    "X19n0352_002:0916a04": "者至三菩提者。述曰入菩提也。言阿耨至涅槃界者。",
    "X19n0352_002:0916a05": "述曰入涅槃也。言涅槃界至如來法身者。述曰入法",
    "X19n0352_002:0916a06": "身也。言得究竟法身至一乘者。述曰入一乘也。言無",
    "X19n0352_002:0916a07": "異如來至無邊不斷者。述曰結歸。不斷將如來法身。",
    "X19n0352_002:0916a08": "辨無異相。即名為究竟。即是一乘究竟。名無邊不斷",
    "X19n0352_002:0916a09": "也。",
    "X19n0352_002:0916a10": "於第二廣釋依章中。有二。初正明歸依。二若如來",
    "X19n0352_002:0916a11": "隨彼意欲下。明攝入一乘。前中有二。初明別歸依。二",
    "X19n0352_002:0916a12": "明同歸依。前中有二。初明歸依佛。二法者已下。歸依",
    "X19n0352_002:0916a13": "法僧。前中有二。初歸依三身。二無限大悲下。結戒歸",
    "X19n0352_002:0916a14": "依。前中有三。即三身也。",
    "X19n0352_002:0916a15": "言世尊至時住者。述曰。第一明法身也。真體凝然。無",
    "X19n0352_002:0916a16": "有限齊。遍周法界。無處不在。何語限齊。言如來至後",
    "X19n0352_002:0916a17": "際等住者。述曰。第二受用身也。受用身有二。謂自他",
    "X19n0352_002:0916a18": "故。若自受用。四智為體。亦遍法界。同前無限。若他受",
    "X19n0352_002:0916a19": "用。唯化色形。而無慮用。隨機起化。三際往來。名後際",
    "X19n0352_002:0916a20": "等住。今文舉十中三德。言後際者。是他受用也。言如",
    "X19n0352_002:0916a21": "來至安慰世間者。述曰。第三明變化身也。然變化身",
    "X19n0352_002:0916a22": "依法身。亦今同舉法。以證化身始能安慰。言如來無",
    "X19n0352_002:0916a23": "限齊者。舉法身也。言大悲亦無限齊者。是化身也。談",
    "X19n0352_002:0916a24": "如來德化相具大慈悲。今此獨明悲者。偏明拔苦勝",
    "X19n0352_002:0916b01": "故。由法身無限。明知能依化身大悲。亦無限齊。為起",
    "X19n0352_002:0916b02": "大悲故。遂能安愍世間也。第二結中。有二。初別結。二",
    "X19n0352_002:0916b03": "總。別中有二。初結化身。二結法受二身。言無限大悲",
    "X19n0352_002:0916b04": "至是名善說如來者。述曰結化也。即此化有二用。一",
    "X19n0352_002:0916b05": "能行悲。二能安慰。此二俱無限齊。為法身故。如是說",
    "X19n0352_002:0916b06": "者。是名善說也。問。如維摩經云。或有恐怖或歡喜者。",
    "X19n0352_002:0916b07": "名為化身。故此化身。安怖不定。一向受樂。名受用身。",
    "X19n0352_002:0916b08": "若唯行大悲安慰情敬。便是受用。何名變化。答。談聖",
    "X19n0352_002:0916b09": "化身。通有歡怖。今且偏舉拔苦安恐濫地上他受用",
    "X19n0352_002:0916b10": "身據世間稱也。言無盡法常住者。結法身也。言一切",
    "X19n0352_002:0916b11": "世間之所歸者。結受用身也。能如是說者。亦名善說",
    "X19n0352_002:0916b12": "如來也。言是故至正覺也者。述曰。第二總結三身也。",
    "X19n0352_002:0916b13": "言於未度世間無依世間者。化身也。未度者外凡位。",
    "X19n0352_002:0916b14": "無依者內凡位。言與後際等作無盡歸依者。受用身",
    "X19n0352_002:0916b15": "也。言常住歸依者。法身也。謂已上出所歸依法體故。",
    "X19n0352_002:0916b16": "上明歸依佛訖。",
    "X19n0352_002:0916b17": "於歸依法僧二寶中。有二。初出法僧二體。二明歸依",
    "X19n0352_002:0916b18": "非真非令。言法者至三乘眾者。述曰。第二出法僧體",
    "X19n0352_002:0916b19": "也。言法者即是說一乘道。道者三乘之法。是大乘之",
    "X19n0352_002:0916b20": "方便也。僧者是三乘眾者。四果四向。出獨行十地。三",
    "X19n0352_002:0916b21": "僧俱僧寶攝。出二歸依體也。明歸依非中有二。初總",
    "X19n0352_002:0916b22": "標舉宗歸依。二者不。二何以故下釋非所以。言此二",
    "X19n0352_002:0916b23": "歸依至少分歸依者。述曰舉宗也。若別歸法僧。非究",
    "X19n0352_002:0916b24": "竟。不令。猶有上故。於釋非中。有三。初徵。次釋。後結也。",
    "X19n0352_002:0916c01": "言何以故者。述曰初徵也。有何所以。法僧二歸。名少",
    "X19n0352_002:0916c02": "分耶。下釋中有二。初釋法。二釋僧。言說一乘道法至",
    "X19n0352_002:0916c03": "一乘法事者。述曰釋法也。若說一乘道法。能得法身。",
    "X19n0352_002:0916c04": "法身上更無說有一乘法中。即如來法身。名一乘法。",
    "X19n0352_002:0916c05": "然二乘法上。即更有一乘法事故。非究竟也。言三乘",
    "X19n0352_002:0916c06": "眾者至菩提者。述曰釋僧。若三乘眾。障習未盡。是有",
    "X19n0352_002:0916c07": "恐怖歸依。若能求出修學大因。即是向菩提分。是究",
    "X19n0352_002:0916c08": "竟也。此二皆舉實歸依及證二乘是權也。言是故至",
    "X19n0352_002:0916c09": "是有限依者。述曰。第三結二歸是有限無限。問。直明",
    "X19n0352_002:0916c10": "二乘非實歸依便足。何須舉實法僧明權耶。答。舉權",
    "X19n0352_002:0916c11": "顯實故。釋今知權實故。又明權歸不真故。須舉實也。",
    "X19n0352_002:0916c12": "問曰。何故佛中但明真。歸法僧便二耶。答。理實俱齊。",
    "X19n0352_002:0916c13": "是並有權實。然佛中即真。佛大悲之因。不須破遣。法",
    "X19n0352_002:0916c14": "僧二內。有偽有真。所以雙舉。問。一乘說有三十四心",
    "X19n0352_002:0916c15": "次第成佛。王宮樹下。即是真身。將此為依。何必究竟",
    "X19n0352_002:0916c16": "如何內不舉破之。答。佛中權實三身俱是歸依。然二",
    "X19n0352_002:0916c17": "乘不了。迷假愚權。執為真佛但歸依者。是實歸處。由",
    "X19n0352_002:0916c18": "是前文具明三身。法僧二寶。有真實。真權修。迷假化",
    "X19n0352_002:0917a01": "真假。真假俱非究竟。為是法僧二中。舉權顯實也。",
    "X19n0352_002:0917a02": "上明別歸訖。下明同歸。同歸者。一體三寶。於真如上。",
    "X19n0352_002:0917a03": "說三義故。故涅槃經云。若能計三寶常住真諦。此則",
    "X19n0352_002:0917a04": "是諸佛最真誓願。於中有三。初出能歸依人依別法",
    "X19n0352_002:0917a05": "僧。二非此二歸下。言若有眾生至是二歸依者。述曰。",
    "X19n0352_002:0917a06": "第二出歸依人也。言若有眾生如來調伏者。外凡位",
    "X19n0352_002:0917a07": "人也。言歸依如來者。地前位也。得法津澤者。十地內",
    "X19n0352_002:0917a08": "也。生信樂心者。雙結上二。以信通漏無漏故。又解云。",
    "X19n0352_002:0917a09": "從若有眾生歸依如來者。十信已前。得法津澤者。地",
    "X19n0352_002:0917a10": "前菩薩。非得初地無漏法水之津澤。未具正潤故。言",
    "X19n0352_002:0917a11": "生信樂心者。初地以上。證四不壞信心也。此人若別",
    "X19n0352_002:0917a12": "歸法僧者。名別歸依也。於釋別彰同中。有。初摧別歸",
    "X19n0352_002:0917a13": "同是。二何以故下。以同即別非。有有二。初摧別即非",
    "X19n0352_002:0917a14": "令歸第一。二摧別非令歸究竟也。言非此二歸依至",
    "X19n0352_002:0917a15": "是歸依如來者。述曰。令歸第一也。解云。非此二歸依。",
    "X19n0352_002:0917a16": "即是歸依第一義諦。是歸依如來故。言此二歸依至",
    "X19n0352_002:0917a17": "如來者。述曰。令歸究竟也。若能歸依第一義者。即是",
    "X19n0352_002:0917a18": "究竟歸依如來故。言何以故至即三歸依者。述曰。以",
    "X19n0352_002:0917a19": "同即別非也。如來者即攝二歸依義。義歸與如來道",
    "X19n0352_002:0917a20": "身無異。如來者即三歸依故。上明別非同是訖。下舉",
    "X19n0352_002:0917a21": "如來為證也。言何以故至獅子吼說者。述曰。以如來",
    "X19n0352_002:0917a22": "說一乘道。四無所畏。師子吼說。談一乘道。同體三歸。",
    "X19n0352_002:0917a23": "深為可信。別歸法非竟也。上明歸依訖。",
    "X19n0352_002:0917a24": "下辨攝入。於中有二。初明權。二辨實。言若如來至無",
    "X19n0352_002:0917b01": "有三乘者。述曰明權也。即法華經中。破三歸一。但有",
    "X19n0352_002:0917b02": "攝入一乘。即是如來隨彼意欲。而方便說。非真了義。",
    "X19n0352_002:0917b03": "名為權說也。言三乘者至即第一義乘者。述曰明實",
    "X19n0352_002:0917b04": "也。今此經中。具明出生攝入一乘真諦了義不隨他",
    "X19n0352_002:0917b05": "語。名真說故。若法華經中說。一乘是實。三乘稱。此經",
    "X19n0352_002:0917b06": "中。四乘是實。說一乘稱權。以有無種姓定姓二乘。故",
    "X19n0352_002:0917b07": "各別說。說人名實。若隱此種姓。總說一乘。一乘是權。",
    "X19n0352_002:0917b08": "其攝大乘論為引攝一類等。欲破不定種姓。令歸大",
    "X19n0352_002:0917b09": "乘。非定姓故。上有五章。明行果二訖。下有八章。明教",
    "X19n0352_002:0917b10": "理兩種。理外無教。約理以明聖教故。",
    "X19n0352_002:0917b11": "於無邊聖諦中。有二。初釋無邊。二世尊聖者下。釋聖",
    "X19n0352_002:0917b12": "諦。",
    "X19n0352_002:0917b13": "前中有五對。初行因頓漸對。二修行半滿對。三出戒",
    "X19n0352_002:0917b14": "令缺對。四證理同分對。五得果勝劣對。前中有二。初",
    "X19n0352_002:0917b15": "明因漸非頓。二行八因頓非漸。前中有二。初約人標",
    "X19n0352_002:0917b16": "初智斷諸地非上。二釋初智知四諦相也。言世尊至",
    "X19n0352_002:0917b17": "斷諸住地者。述曰。約人標初智也。二乘人。於苦法忍。",
    "X19n0352_002:0917b18": "初觀四諦之斷諸住地。不以無作之智斷無明地所",
    "X19n0352_002:0917b19": "以非上也。言以一智四至此四法義者。述曰斷相也。",
    "X19n0352_002:0917b20": "言以一智四者。謂是一有作智。分為四種也。言斷知",
    "X19n0352_002:0917b21": "功德作證者。四智然名。斷者斷集。知者知苦。功德者",
    "X19n0352_002:0917b22": "修道。作證者滅諦也。言亦善以下。不但能知四智之",
    "X19n0352_002:0917b23": "理。亦能善知此四法之與義也。上明漸。下辨頓。頓中",
    "X19n0352_002:0917b24": "有三。初反釋上上智無漸至故。云順釋頓智名上上",
    "X19n0352_002:0917c01": "也。言世尊至及四緣漸至者。述曰反釋也。出世間上",
    "X19n0352_002:0917c02": "上者。謂是頓悟無作智故。若有作智。即有漸至之義。",
    "X19n0352_002:0917c03": "此出世間智。無有四智及緣漸至之理也。言無漸至",
    "X19n0352_002:0917c04": "上上智者。述曰順釋也。若無有四智緣漸至法者。是",
    "X19n0352_002:0917c05": "出世上上無作之智。由此故名為頓智也。上名行因",
    "X19n0352_002:0917c06": "頓漸對故。下明修行半滿對。於中有二。初順終滿。二",
    "X19n0352_002:0917c07": "反始半。言世尊至第一義智者。述曰反辨知半也。非",
    "X19n0352_002:0917c08": "二乘不出無明地以初智名第一義。可得由此反證",
    "X19n0352_002:0917c09": "二乘初智名半也。於出惑全缺對中。有三。初明出惑",
    "X19n0352_002:0917c10": "缺。二辨出惑全。言世尊以無二至斷諸住起者。述曰",
    "X19n0352_002:0917c11": "明缺也。二乘以無二聖諦智。但以有作一智。斷諸四",
    "X19n0352_002:0917c12": "住地。名出惑。不盡稱缺也。言世尊如來至煩惱藏者。",
    "X19n0352_002:0917c13": "述曰明全也。如來以不思議空智。出一切煩惱四住",
    "X19n0352_002:0917c14": "地藏稱全。非二乘境界故。言世尊若壞至第一義智",
    "X19n0352_002:0917c15": "者。述曰。第四證理同分對也。如來能壞五住地煩惱",
    "X19n0352_002:0917c16": "藏。證理既圓。名究竟第一智。二乘但斷四住。不滅其",
    "X19n0352_002:0917c17": "藏證理分。非究竟。非第一義智也。言初聖諦智至三",
    "X19n0352_002:0917c18": "菩提智者。述曰。第五明得果勝劣對也。初聖諦智非",
    "X19n0352_002:0918a01": "究竟智。明劣也。向三菩提智。是究竟智。名勝果也。上",
    "X19n0352_002:0918a02": "明無邊訖。",
    "X19n0352_002:0918a03": "下辨出諦。於中有二。初明聖及諦不在二乘。二世尊",
    "X19n0352_002:0918a04": "此諦下。明聖及諦唯在如來。前中有二。初明聖義非",
    "X19n0352_002:0918a05": "二乘義。二聖諦者下。明諦非二乘諦。言世尊聖義者",
    "X19n0352_002:0918a06": "至故名之為聖者。述曰。明聖非二乘也。初先舉聖義",
    "X19n0352_002:0918a07": "非二乘得。有量少分。釋成小聖。即二乘人。但成就有",
    "X19n0352_002:0918a08": "量少分功德。名之為聖。不名大聖。以未得無量全分",
    "X19n0352_002:0918a09": "功德故。明聖義非二乘義也。言聖諦者至緣覺功德",
    "X19n0352_002:0918a10": "者。述曰。明諦非二乘也。今言聖諦者。非二乘所得諦。",
    "X19n0352_002:0918a11": "亦彼功德。要無作諦。始名聖諦故。於明聖諦在如來",
    "X19n0352_002:0918a12": "中有三。初明聖諦如來始覺。二明如來能說。三歎聖",
    "X19n0352_002:0918a13": "諦深義。上二乘中。具明聖及諦。下如來中。亦合明二。",
    "X19n0352_002:0918a14": "唯辨聖諦者。以如來即是大聖故。言世尊至初始覺",
    "X19n0352_002:0918a15": "知者。述曰。第一明如來始覺也。然此聖諦。如來大師",
    "X19n0352_002:0918a16": "尚始覺知。反顯二乘元來不得也。言然後至是故名",
    "X19n0352_002:0918a17": "聖諦者。述曰。顯如來能說也。佛證無作始覺知也。復",
    "X19n0352_002:0918a18": "能無倒。為彼世間無明[穀-禾+卵]藏愚痴眾生。開現演說。故",
    "X19n0352_002:0918a19": "名聖諦也。於歎聖諦中。有二。初果歎甚深。二明所智",
    "X19n0352_002:0918a20": "能信也。言聖諦者說甚深義者。述曰牒歎也。言微細",
    "X19n0352_002:0918a21": "難知至所不能信者。述曰。釋成甚深。辨知不信也。即",
    "X19n0352_002:0918a22": "此聖諦。義既甚深。微細難知。非心慮境。是智者所知。",
    "X19n0352_002:0918a23": "世間所不能信。若二乘少分信。今菩薩。少分知。全分",
    "X19n0352_002:0918a24": "能信。佛即圓滿。故知聖諦甚深也。",
    "X19n0352_002:0918b01": "於如來藏章中。有四。初牒前甚深說如來之藏以生",
    "X19n0352_002:0918b02": "後。二明非二乘知。三歎甚深。四明不信。",
    "X19n0352_002:0918b03": "言何以故至如來之藏者。述曰牒前也。初徵。後解。言",
    "X19n0352_002:0918b04": "如來藏者至緣覺所知者。述曰。此究是理。唯如來知。",
    "X19n0352_002:0918b05": "十地尚不能知。何況二乘耶。言如來藏處至聖諦亦",
    "X19n0352_002:0918b06": "甚深者。述曰。歎甚深也。將境即知二種甚深。依如來",
    "X19n0352_002:0918b07": "藏處說有聖諦之義。處既甚深。故知聖諦亦甚深也。",
    "X19n0352_002:0918b08": "言微細難知至所不能信者。述曰。第四聖者悉信。世",
    "X19n0352_002:0918b09": "間不信。以理法甚深。卒難生信也。然如來藏有四種。",
    "X19n0352_002:0918b10": "依楞伽經。有二。謂阿梨耶識名空如來藏。具足無漏",
    "X19n0352_002:0918b11": "薰習名不空如來藏也。依此經。有二。謂諸煩惱覆真",
    "X19n0352_002:0918b12": "如性。二真如理性。若本識含無漏種子。後時生報身",
    "X19n0352_002:0918b13": "佛。若煩惱所覆真理當顯。得法身也。本識藏故所捨",
    "X19n0352_002:0918b14": "也。煩惱藏故所出也。聞薰藏故所生。真如藏故所顯",
    "X19n0352_002:0918b15": "也。",
    "X19n0352_002:0918b16": "於法身中。有三。初將因即果。二於說如來藏下。合因",
    "X19n0352_002:0918b17": "果二即二諦。三世尊過於恒沙不離下。釋因果相異。",
    "X19n0352_002:0918b18": "言若於無量煩惱藏至亦無疑惑者。述曰。將因即果",
    "X19n0352_002:0918b19": "也。若眾生自知身中具有佛性。解如來藏。因既如是。",
    "X19n0352_002:0918b20": "於如來法身。亦不生疑惑也。",
    "X19n0352_002:0918b21": "於第二中。有三。初總舉因果即二諦。第二如是難知",
    "X19n0352_002:0918b22": "下。別釋二諦。第三如是八聖諦下結成四。言於說如",
    "X19n0352_002:0918b23": "來藏如來法身至說二聖諦者。述曰此初也。若有眾",
    "X19n0352_002:0918b24": "生。於藏法身。心得決定不疑者。便能信解。說二諦義。",
    "X19n0352_002:0918c01": "別釋二諦中有二。初總標。二問答解釋。言如是難解",
    "X19n0352_002:0918c02": "者謂說二聖諦義者。述曰總標。言何等說為二聖諦",
    "X19n0352_002:0918c03": "義者。述曰。問答解釋。有二。初問起。二答。此初也。言謂",
    "X19n0352_002:0918c04": "說作聖諦義說無作聖諦義者。述曰。下答也。有二。初",
    "X19n0352_002:0918c05": "總答。二別答。此初也。別答總標也。言說作聖諦義者",
    "X19n0352_002:0918c06": "是說有量至四聖諦義者。述曰別答也。有二。初答有",
    "X19n0352_002:0918c07": "作。二答無作。有作中有三。初立宗。二釋。三結。此立宗",
    "X19n0352_002:0918c08": "也。有作聖諦也。問。何故此有無有八。瑜伽。安立有四。",
    "X19n0352_002:0918c09": "非安唯一。成唯識論。世俗勝義各四耶。答。瑜伽。據別",
    "X19n0352_002:0918c10": "體實性證而知者。故說非安唯一安立有四。唯識。據",
    "X19n0352_002:0918c11": "別法相形有勝有劣。故成各四。此經據約人說法有",
    "X19n0352_002:0918c12": "無各四。作是生義。起滅之用也。安立通理事二門。有",
    "X19n0352_002:0918c13": "作唯在聖事也。量謂限量。二乘劣智。且知有量。不知",
    "X19n0352_002:0918c14": "無量。何者耶。言何以故非因他能至修一切道者。述",
    "X19n0352_002:0918c15": "曰釋也。二乘要他說各四。因他始能立知苦斷集證",
    "X19n0352_002:0918c16": "滅修道。菩薩非由他能作四諦斷也。言是故世尊至",
    "X19n0352_002:0918c17": "及無餘者。述曰結證也。如來依此。說有二死二槃。分",
    "X19n0352_002:0918c18": "段生死。因緣俱有為故。名有為生死。變易生死。若據",
    "X19n0352_002:0919a01": "真理。名無為變化即有為。若據無漏法。不為業煩惱",
    "X19n0352_002:0919a02": "為故。亦為名無為即變易。得名無為生死。從助因說。",
    "X19n0352_002:0919a03": "因既有二。得果非一。若煩惱障盡所得真理。名為有",
    "X19n0352_002:0919a04": "餘。具出一切二障盡。名曰無餘也。答。無作中有二。初",
    "X19n0352_002:0919a05": "立宗明無作義。二釋所以。言說無作聖諦義者至四",
    "X19n0352_002:0919a06": "聖諦義者。述曰立宗也。法無邊際也。名為無量也。言",
    "X19n0352_002:0919a07": "何以故至修一切受滅道者。述曰釋所以也。由具出",
    "X19n0352_002:0919a08": "二障。離二生死。修二智道。證不住等理。所以不無量",
    "X19n0352_002:0919a09": "也。於第三結八成四中。有二。初牒八不越於四。二如",
    "X19n0352_002:0919a10": "是四無作下。釋云權實明盡不盡。言如是八聖諦如",
    "X19n0352_002:0919a11": "來說四聖諦者。述曰。第一牒成四也。理實有其八。類",
    "X19n0352_002:0919a12": "攝實遇有四。謂苦等也。於釋中有二。初牒四無作雙",
    "X19n0352_002:0919a13": "苦。二乘如來明究竟。二別釋二義如來相。言如是四",
    "X19n0352_002:0919a14": "無作聖諦義至辟支佛事究竟者。述曰。第一雙分",
    "X19n0352_002:0919a15": "也。無作無量道理深遠。唯佛淨土。是究竟事。非二乘",
    "X19n0352_002:0919a16": "事為究竟。此即宗。下釋所以有二。初釋二乘非究竟。",
    "X19n0352_002:0919a17": "二釋如來是究竟。言何以故非下中上法得涅槃者。",
    "X19n0352_002:0919a18": "述曰。自釋二乘也。二乘。以欲界智為下。色界智名中。",
    "X19n0352_002:0919a19": "無色名上。既起三界出智。唯能證有作四聖諦。不能",
    "X19n0352_002:0919a20": "得彼無作四聖諦。故知非究竟。下釋如來中有三。初",
    "X19n0352_002:0919a21": "釋如來是究竟立宗。二出無作之相。三釋疑。言何以",
    "X19n0352_002:0919a22": "故如來應等正覺至事究竟者。述曰立宗也。二乘不",
    "X19n0352_002:0919a23": "爾。唯佛而為究竟也。言以一切如來應等正覺至苦",
    "X19n0352_002:0919a24": "滅作證者。述曰。第二出無作相也。以如來正覺不但",
    "X19n0352_002:0919b01": "知現在。亦知未苦三障等。總出修證盡四諦。文即為",
    "X19n0352_002:0919b02": "四。所以如來事究竟。言世尊非壞法故名為苦滅者。",
    "X19n0352_002:0919b03": "述曰。第三釋疑有二。初略標釋疑。二所以言下。出相",
    "X19n0352_002:0919b04": "除疑。此初也。亦可初明事滅。二明理滅也。恐有人疑",
    "X19n0352_002:0919b05": "所苦壞無所得之理。今滅者非是壞法。名作苦滅總",
    "X19n0352_002:0919b06": "也。言所言苦滅者至離一切煩惱藏者。述曰。第二出",
    "X19n0352_002:0919b07": "相除疑也。本有無始無成故。無作無為故。無起無盡。",
    "X19n0352_002:0919b08": "更無遷動名常住。在纏不染名自性清淨。能除諸惑",
    "X19n0352_002:0919b09": "名離一切煩惱藏也。上來第二釋因果即二諦訖。",
    "X19n0352_002:0919b10": "自下第三明因果相別。初果相。後因相。言世尊過於",
    "X19n0352_002:0919b11": "恒沙(至)如來法身者。述曰明果也。由此真理不離成",
    "X19n0352_002:0919b12": "就。名為法身也。言世尊如是如來至名如來藏者。述",
    "X19n0352_002:0919b13": "曰明因也。未離煩惱。名為藏也。",
    "X19n0352_002:0919b14": "自下有空義覆真實中。釋前如來藏。於中有二。初總",
    "X19n0352_002:0919b15": "標立宗。明有二種如來藏。非未滿者所知。第二別釋。",
    "X19n0352_002:0919b16": "前中有二。初立二宗。二非化所知。言世尊如來藏智",
    "X19n0352_002:0919b17": "是如來空智者。述曰。古來相傳。以實空為如來藏者。",
    "X19n0352_002:0919b18": "非也。此是清辨等宗。然梵本有二名。若若多名為空。",
    "X19n0352_002:0919b19": "空者無也。若瞬若多名空性。性者有也。今言空者。從",
    "X19n0352_002:0919b20": "空所顯理故名空。據體有也。此明如來智故不被覆。",
    "X19n0352_002:0919b21": "言世尊如來藏者至本所不得者。述曰。第二非他所",
    "X19n0352_002:0919b22": "知。明無智故被覆。此如來藏。非阿羅漢辟支佛大力",
    "X19n0352_002:0919b23": "菩薩。本所不見不得。十地菩薩。猶不能了盡。況二乘",
    "X19n0352_002:0919b24": "耶。故名不見不得也。此上標宗也。下釋中有二。初標",
    "X19n0352_002:0919c01": "藏二。第二解不見不得。前中有三。初標藏二。二別釋",
    "X19n0352_002:0919c02": "二藏。三舉能信人。言世尊有二種如來藏空智者。述",
    "X19n0352_002:0919c03": "曰標有二義藏。謂空理智也。釋中有二。初釋空。二解",
    "X19n0352_002:0919c04": "不空。言世尊空如來藏至一切煩惱者。述曰解空也。",
    "X19n0352_002:0919c05": "四種如來藏中。能覆隱真理名空如來藏。於金剛道",
    "X19n0352_002:0919c06": "後。此方出故。言世尊不空如來藏至不可思議佛法",
    "X19n0352_002:0919c07": "者。述曰。解不空也。此真理為煩惱所覆。不離脫等諸",
    "X19n0352_002:0919c08": "佛法故。當得法身。名不空如來藏也。此下。第二舉能",
    "X19n0352_002:0919c09": "信人結也。言世尊此二空智至能信如來者。述曰。此",
    "X19n0352_002:0919c10": "二種藏。皆有二義。大地菩薩能信解如來也。何故但",
    "X19n0352_002:0919c11": "說聲聞能信。不論獨覺菩薩耶。答曰。菩薩能信。不說",
    "X19n0352_002:0919c12": "自成。聲聞能信。於理為妙。一是回心人。二不愚法。三",
    "X19n0352_002:0919c13": "如瑜伽論廣慧聲聞能信。其獨覺者。一為不見佛何",
    "X19n0352_002:0919c14": "能信。二亦於聲聞中。上解二藏訖。自下解不見不得",
    "X19n0352_002:0919c15": "中。有三。初明二乘唯於四不處。二結也。三舉佛能知",
    "X19n0352_002:0919c16": "反顯二乘不知。言一切阿羅漢至倒境界轉者。述曰。",
    "X19n0352_002:0919c17": "由二乘等唯常樂我淨四處轉。為是不見不得如來",
    "X19n0352_002:0919c18": "藏二種也。言是故至本所不得者。述曰結成前義。言",
    "X19n0352_002:0920a01": "一切苦滅至一切滅苦道者。述曰。第三舉佛知顯二",
    "X19n0352_002:0920a02": "乘不知所由。唯有如來。滅一切苦。二生死盡。證一切",
    "X19n0352_002:0920a03": "滅苦道。二乘不爾。故不見不得也。",
    "X19n0352_002:0920a04": "於一諦章中。有二。初釋一諦義。二是滅過。一切下解",
    "X19n0352_002:0920a05": "一諦深妙。此一諦一依。釋前法身。身者依止義。故成",
    "X19n0352_002:0920a06": "唯識第十卷云。體依聚義。總說名身。法謂能持自性。",
    "X19n0352_002:0920a07": "非假所立。真如能與恒沙功德。為依止處。名為法身。",
    "X19n0352_002:0920a08": "今一諦者。一謂真理。更無差別。名為一也。諦者實也。",
    "X19n0352_002:0920a09": "有即言有。無即言無。今非此義。唯實名諦。即是身也。",
    "X19n0352_002:0920a10": "於前中有二。初總標。第二釋所以。",
    "X19n0352_002:0920a11": "言世尊此四聖諦至一是常者。述曰。若有漏無漏對",
    "X19n0352_002:0920a12": "苦集有漏。滅道通無漏。若有無為對有多義。若非為",
    "X19n0352_002:0920a13": "業煩惱所為。名無為。滅道俱名無為故。前文無為生",
    "X19n0352_002:0920a14": "死。據無漏煩惱無漏助因說。若據性墮起盡。眾緣所",
    "X19n0352_002:0920a15": "生。名有為。非如此名無為者。即三諦俱有為。唯滅是",
    "X19n0352_002:0920a16": "無為。今此真如具二義故。名曰無為。一性不起盡。二",
    "X19n0352_002:0920a17": "非業所為也。由此一唯常也。於釋中有二。初釋三",
    "X19n0352_002:0920a18": "是無常。二釋擇滅是常。前中有二。初釋。後結。釋中有",
    "X19n0352_002:0920a19": "二。知初明有為等三義。二明非依。言何以故三諦入",
    "X19n0352_002:0920a20": "中為相至是虗妄法者。述曰。有何所以三諦是有為",
    "X19n0352_002:0920a21": "耶。以三入有為相故。有為即無常。性有起盡。無常者。",
    "X19n0352_002:0920a22": "無彼常有常無。名曰無常。真如有而恒有。故是常有。",
    "X19n0352_002:0920a23": "我今三生故。簡本無今有名生也。兔角無而常無。故",
    "X19n0352_002:0920a24": "是常無。今三滅而。簡故本有今無故。此三雙無彼常",
    "X19n0352_002:0920b01": "有常無故。名曰無常也。若無常者即是虗妄。虗妄者",
    "X19n0352_002:0920b02": "顛倒。即苦集二可名虗妄。豈有道諦亦是妄耶。以非",
    "X19n0352_002:0920b03": "倒故。但說三界心心所是虗妄分別。不言無漏也。答。",
    "X19n0352_002:0920b04": "今與二諦合為文故。總名虗妄。據實道諦虗而非妄",
    "X19n0352_002:0920b05": "也。此上三義訖。下辨非依也。言虗妄法者非諦非常",
    "X19n0352_002:0920b06": "非依者。述曰。若有無別定。俱三名諦。若性凝名諦。餘",
    "X19n0352_002:0920b07": "三即由非非諦不常。不常故非是為依之處。所以之",
    "X19n0352_002:0920b08": "非依。言是故(至)非常非依者。述曰。第二總結。三明非",
    "X19n0352_002:0920b09": "依攝入無常也。",
    "X19n0352_002:0920b10": "於釋一滅中有二。初釋。次結。前中有二。初一滅離有",
    "X19n0352_002:0920b11": "為等三義。二明是依。言一苦滅諦至非虗妄法者。述",
    "X19n0352_002:0920b12": "曰。此真如理離有二初一滅。離有為相。非生等所遷。",
    "X19n0352_002:0920b13": "離彼相是常。常故非虗妄也。言非虗妄者至是依者。",
    "X19n0352_002:0920b14": "依述曰二明依也。此一諦既非虗妄。是諦故是常故",
    "X19n0352_002:0920b15": "可依。三乘究竟。皆趣依彼故。言是故滅諦至不思議",
    "X19n0352_002:0920b16": "者。述曰能成一常也。",
    "X19n0352_002:0920b17": "於釋一諦深妙中。有二。初略解。二凡夫下廣解。前中",
    "X19n0352_002:0920b18": "有三。初法說。二舉喻。第三合。",
    "X19n0352_002:0920b19": "言是滅諦至智慧境界者。述曰法說。然此真理。凡夫",
    "X19n0352_002:0920b20": "不能識。二乘所不知。細境。麤智不能緣故。言譬如生",
    "X19n0352_002:0920b21": "盲至不見日輪者。述曰喻說也。如世間人。若生盲者。",
    "X19n0352_002:0920b22": "離有眾色顯現於前。而自無目不能得見。復有七日",
    "X19n0352_002:0920b23": "嬰兒。眼睛猶弱。縱覩日色。為耀石鑒。但為目眼。是初",
    "X19n0352_002:0920b24": "非圓日滅也。言苦滅諦者至智慧境界。述曰合法也。",
    "X19n0352_002:0920c01": "凡夫無始已來不覺。喻生盲者不覩色。二乘雖證半",
    "X19n0352_002:0920c02": "道。猶嬰兒者。非見日色。恒而不滅。有盲俗者。不見苦",
    "X19n0352_002:0920c03": "滅。常而無沒。水聖所以良由至理甚深。無識淺智而",
    "X19n0352_002:0920c04": "不悟也。",
    "X19n0352_002:0920c05": "於廣釋中有二。初略標。非凡夫二乘境界。開二章也。",
    "X19n0352_002:0920c06": "二別顯所由。釋二別章。言凡夫識者至則是清淨者。",
    "X19n0352_002:0920c07": "述曰凡夫而二見所弊。顛倒不見真如。二乘雖出。兩",
    "X19n0352_002:0920c08": "邪。智淺不能觀達。為此故非彼境也。由二章也。",
    "X19n0352_002:0920c09": "於別釋中有二。初釋凡夫二見章。二釋二乘清淨智",
    "X19n0352_002:0920c10": "章也。於前中有四。初明邊見依我見生。二出二見相",
    "X19n0352_002:0920c11": "収。三釋二見起之所由。四解二見作用也。言邊見者",
    "X19n0352_002:0920c12": "至所謂常見斷見者。述曰第一也。凡夫之人。於五受",
    "X19n0352_002:0920c13": "陰。妄想計著。執為身見。依此身見。計之有常有斷。名",
    "X19n0352_002:0920c14": "為邊見。故知邊依我見起也。問。此中欲解凡夫為惡",
    "X19n0352_002:0920c15": "見所弊不見滅理。何故但說二見。豈餘三見不覆理",
    "X19n0352_002:0920c16": "耶。答論實五見俱能覆真。此中但據根本。故說身見。",
    "X19n0352_002:0920c17": "身見即起邊見。為此且舉二也。問。邊見依身起。能依",
    "X19n0352_002:0920c18": "但二。二取答。二取起時不定。或通餘。此不說。邊見若",
    "X19n0352_002:0921a01": "起定依身。為此但言身邊二也。言見諸行無常是",
    "X19n0352_002:0921a02": "斷見至作如是見者。述曰第二也。遷流造作。名之為",
    "X19n0352_002:0921a03": "行。此行前盡後生。二趣相接。名曰無常。愚夫不了。不",
    "X19n0352_002:0921a04": "覩未來生相續。遂計為斷。名為斷見。心心所法。微細",
    "X19n0352_002:0921a05": "難知。本識一類。常無改易。不了是識。便計為我。此我",
    "X19n0352_002:0921a06": "恒通。能作業受果。無有生滅。妄執為涅槃。常住不滅。",
    "X19n0352_002:0921a07": "即名為常見。七由妄想見故作如是見也。言於身諸",
    "X19n0352_002:0921a08": "根至妄想見故者。述曰。第三明起二見所由。有二初",
    "X19n0352_002:0921a09": "斷。二常。此斷見也。於身諸根者。謂於五根四大種。次",
    "X19n0352_002:0921a10": "起分別思惟度見。此根相續。斷壞於後。不見遂生斷",
    "X19n0352_002:0921a11": "相。謂或身滅起中見也。言於心相續至妄想見故者。",
    "X19n0352_002:0921a12": "述曰明常見。於心相續者。謂於心心所法上起。或可",
    "X19n0352_002:0921a13": "是本識相續不斷容他執故。愚闡者。謂無明覆心。不",
    "X19n0352_002:0921a14": "達本識。或一切心法非常非我也。不知剎那間者。然",
    "X19n0352_002:0921a15": "心心法。念念謝滅。為餘境易達。時不定。若准此說間",
    "X19n0352_002:0921a16": "言。上文於心者。通一切心法。非唯第八。以此中說餘",
    "X19n0352_002:0921a17": "境間故。又可間又間者未必為餘境所隔名間。但是",
    "X19n0352_002:0921a18": "念念前後相續剎那不同。名之為間。上文於心者。唯",
    "X19n0352_002:0921a19": "是第八故。攝論第一云。何容分別此度為我心第八。",
    "X19n0352_002:0921a20": "始從無始終至金剛。行相一類。無改易故。故知今執",
    "X19n0352_002:0921a21": "為常。謂是涅槃。不離第八也。意識境界者。謂諸心法。",
    "X19n0352_002:0921a22": "皆第六緣。名意識境。若取第八為心者。即意識言。通",
    "X19n0352_002:0921a23": "六七兩識。意及意識故。類形業道相似不違。此法起",
    "X19n0352_002:0921a24": "常見故。妄想生也。言此妄想見至不淨淨想者。述",
    "X19n0352_002:0921b01": "曰。第四明二見作用也。若常見。於彼心法之義。昔非",
    "X19n0352_002:0921b02": "涅槃今妄計為涅槃。趣於上名若過。作異分別。起常",
    "X19n0352_002:0921b03": "見。若斷見。於身根彼義未來實有。不達至處。深計為",
    "X19n0352_002:0921b04": "斷。情慮不到名不及。作異分別。起斷見也。由此二見",
    "X19n0352_002:0921b05": "有情於五受陰起常樂我淨。非我等上起也。",
    "X19n0352_002:0921b06": "於明二乘清淨智中有三。初明二乘不見。二明隨順",
    "X19n0352_002:0921b07": "者能見。三舉二乘極果。顯初業當得也。言一切阿羅",
    "X19n0352_002:0921b08": "漢至本所不見者。述曰第一明二業智識。於一切若",
    "X19n0352_002:0921b09": "總別。若真俗。若理。若虗實等境。及如來法身。本來不",
    "X19n0352_002:0921b10": "聞不見也。於第二明隨順中有二。初總標。二釋所",
    "X19n0352_002:0921b11": "以。言或有眾生至是名正見者。述曰。若有眾生。雖是",
    "X19n0352_002:0921b12": "凡夫。有大乘種姓。不愚於法。聞佛所說常等四德。即",
    "X19n0352_002:0921b13": "便隨信。言不虗妄。名為正見也。下釋所以中。有三。初",
    "X19n0352_002:0921b14": "明起四不倒。二結名正見。三名真佛子。言何以故至",
    "X19n0352_002:0921b15": "淨波羅蜜者。述曰。於四德中。能深悟解。波羅蜜。到彼",
    "X19n0352_002:0921b16": "岸義。信真理是常是樂是我是淨。不起於無常等妄",
    "X19n0352_002:0921b17": "起常等。如是解者。名為正見。此中或破凡夫四倒二",
    "X19n0352_002:0921b18": "乘四倒。或約煩惱業生四障。或約闡提不信等四障。",
    "X19n0352_002:0921b19": "具說亦得也。言於佛法身至是名正見者。述曰。第二",
    "X19n0352_002:0921b20": "結名正見也。言正見者至得法餘財者。述曰。第三明",
    "X19n0352_002:0921b21": "真佛子。有三釋。若有無漏法爾種子。樂大乘上果。如",
    "X19n0352_002:0921b22": "來攝受。名真佛子也。從佛口生名聞慧。從正法生思。",
    "X19n0352_002:0921b23": "慧。從法化生謂修慧。於七聖財。未能證盡。已得少分。",
    "X19n0352_002:0921b24": "名得法餘財也。二是佛子者。三乘不定性人。其性定",
    "X19n0352_002:0921c01": "故。如來攝受。名真佛子。從佛口生聲聞也。從正法生",
    "X19n0352_002:0921c02": "緣覺也。從法化生大乘也。法財各自隨分證得也。三",
    "X19n0352_002:0921c03": "真佛子。如前解。言從佛口生。謂初發心十信也。從正",
    "X19n0352_002:0921c04": "法生。十信解十行十迴向也。從法化生。謂四善根位",
    "X19n0352_002:0921c05": "中。得法餘財。謂至見道已去也。於第三舉二乘極",
    "X19n0352_002:0921c06": "果顯初業當得。於中有二。初舉極果定性者不能。況",
    "X19n0352_002:0921c07": "初業人。二釋初當業所以。前中有二。初單舉二極果。",
    "X19n0352_002:0921c08": "二相例也。言世尊淨智者至波羅蜜者。述曰。波羅蜜。",
    "X19n0352_002:0921c09": "名到彼岸。故是二乘極果也。言此淨智者至況四智",
    "X19n0352_002:0921c10": "依智者。述曰第二相例也。二乘極果淨智。尚不知一",
    "X19n0352_002:0921c11": "苦滅諦。況二乘初學依四諦智之人能了耶。言何以",
    "X19n0352_002:0921c12": "故至說四依者。述曰。下釋所以。二乘初業者。謂二乘",
    "X19n0352_002:0921c13": "人。創迴心向大乘時。名為初業。以不愚於法。然於彼",
    "X19n0352_002:0921c14": "義中。無間道當覺。解脫道當得也。為彼故世尊說四",
    "X19n0352_002:0921c15": "依者。此是反顯。世尊為彼決定種姓愚法之人說四",
    "X19n0352_002:0921c16": "智。及顯初業之人不愚於法。當覺當得。世尊不為說",
    "X19n0352_002:0921c17": "四依智也。言或可如是反顯此文即解不定性人未",
    "X19n0352_002:0921c18": "迴心時世尊為說四依智也。於一切依中。有二。初明",
    "X19n0352_002:0922a01": "安立非安立二諦依義。二世尊生死者下。明如來藏",
    "X19n0352_002:0922a02": "即生死涅槃為迷悟依也。前中有二。初明安立非安",
    "X19n0352_002:0922a03": "立。若依詮顯諦真如滅諦收安立也。若癈詮談旨真",
    "X19n0352_002:0922a04": "如非滅攝非安立也。言世尊此四依者是世間者。述",
    "X19n0352_002:0922a05": "曰明安立諦也。若據性。是有漏名世間者。即無漏名",
    "X19n0352_002:0922a06": "出世。若據有此相狀名世間。安立四諦。俱名為世間",
    "X19n0352_002:0922a07": "法也。言世尊一依者至所謂滅諦者。述曰。明非安立",
    "X19n0352_002:0922a08": "諦也。謂滅諦更無差別名一。諸法之止住處名依。於",
    "X19n0352_002:0922a09": "一切依中。此最上第一義依不可思議也。",
    "X19n0352_002:0922a10": "於第二明迷悟依中。有二。初迷依。二世尊若無下明",
    "X19n0352_002:0922a11": "悟依。迷中有二。初本際依。二世尊生死生死下。明不",
    "X19n0352_002:0922a12": "一不異。前中有二。初明生依。二明依持依。",
    "X19n0352_002:0922a13": "言世尊生死者至本際不可知者。述曰生依也。生死",
    "X19n0352_002:0922a14": "妄法由迷故生。依真而起。如來藏既如下無始本際",
    "X19n0352_002:0922a15": "不可知。如滿月輪故至無始不可得也。言世尊有如",
    "X19n0352_002:0922a16": "來藏故至是名善說者。述曰。依持。如波依水。波無有",
    "X19n0352_002:0922a17": "水有波。波水不異。我今生死。依於真如。由理故能持",
    "X19n0352_002:0922a18": "生死也。此解依訖。",
    "X19n0352_002:0922a19": "自下第二解不異不一。於中有二。初釋。二是故下結。",
    "X19n0352_002:0922a20": "前中有二。初明不異。二明不一。前中有二。初解生死",
    "X19n0352_002:0922a21": "名。二正明不異也。言世尊生死生死者至是名生死",
    "X19n0352_002:0922a22": "者。述曰。為生死過多故。其聖言生死。於異領納。受果",
    "X19n0352_002:0922a23": "為先。本識執受諸根名受根也。若諸受根沒不受名",
    "X19n0352_002:0922a24": "為死。若次第受根起名生也。又云諸受根彼次第不",
    "X19n0352_002:0922b01": "受名死。若諸受根次第起名生也。若言不受根名生。",
    "X19n0352_002:0922b02": "豈有一根不為本識執受耶。應問法師。言世尊生死",
    "X19n0352_002:0922b03": "者至有死有生者。述曰。第二明不異。然此二法。依如",
    "X19n0352_002:0922b04": "起。離本無末。虗幻所生生死法。今如來藏。猶波即水。",
    "X19n0352_002:0922b05": "但由世間假立說故。道有生死二名。窮其實也。真外",
    "X19n0352_002:0922b06": "無妄。言說有故。故知不異也。解不一中。有二。初解生",
    "X19n0352_002:0922b07": "死。二明不一。言死者諸根壞生者新諸根起者。述曰。",
    "X19n0352_002:0922b08": "諸根壞已名死。諸根新起名生。故說無常有生滅也。",
    "X19n0352_002:0922b09": "言非如來藏有生有死至常住不變者。述曰。如來藏",
    "X19n0352_002:0922b10": "者性也。凝然永離有為等相。但妄有生死二。非如來",
    "X19n0352_002:0922b11": "藏有此二法也。若將如來藏一向一者。豈如來藏亦",
    "X19n0352_002:0922b12": "有生死。故知不可定一定異。故大乘宗。一切諸法。不",
    "X19n0352_002:0922b13": "異不一也。自下結。結中有三。初總結如來藏是依等。",
    "X19n0352_002:0922b14": "二出所依持法體義。三舉不能為依外顯出能為依",
    "X19n0352_002:0922b15": "法。言是故如來藏至是建立者。述曰。如來藏生死之",
    "X19n0352_002:0922b16": "依。能持生死。生死妄法。由此建立。建立者施設造作",
    "X19n0352_002:0922b17": "義。談是本故也。言世尊不離不斷至佛法者。述曰。第",
    "X19n0352_002:0922b18": "二出所依法體。真如常一故曰不離。非妄可染名為",
    "X19n0352_002:0922b19": "不斷。無為故名不脫。一類故名不異。非一識議所得。",
    "X19n0352_002:0922b20": "名不思議佛法也。言世尊斷脫異外至是如來藏者。",
    "X19n0352_002:0922b21": "述曰。第三生死妄。謂是斷是脫是異。此二外別有一",
    "X19n0352_002:0922b22": "法。不斷解等故。真如理性體。為依持建立者。是如來",
    "X19n0352_002:0922b23": "藏也於明悟依中。有二。初明無藏不能。二明有藏即",
    "X19n0352_002:0922b24": "能。前中有二。初標。二釋。言世尊若無如來藏者至樂",
    "X19n0352_002:0922c01": "求涅槃者。述曰。若無種姓有情。無佛性故。常為無明",
    "X19n0352_002:0922c02": "所覆。究竟不能厭苦欣求涅槃。或可以無慧解。不能",
    "X19n0352_002:0922c03": "照了。簡擇是非。亦不能也。言何以至樂求涅槃。述曰",
    "X19n0352_002:0922c04": "釋也。由因中有眼等六識。果上心法智。佛地智強而",
    "X19n0352_002:0922c05": "識劣。但以心法智為名。因中識勝而智劣。乃據六識",
    "X19n0352_002:0922c06": "以為因。若因對果應有。亦以果形因。因應心智。各據",
    "X19n0352_002:0922c07": "一義。亦不相違。由此七法剎那不住。念念不種。為是",
    "X19n0352_002:0922c08": "不能厭苦樂求涅槃也。",
    "X19n0352_002:0922c09": "言世尊如來藏者至樂求涅槃者。述曰。第二明有藏",
    "X19n0352_002:0922c10": "即能。以如來藏。本來無際。不生不滅。由是能厭苦樂",
    "X19n0352_002:0922c11": "求涅槃也。於顛倒章中。有二。初明非四執所緣。二明",
    "X19n0352_002:0922c12": "非三類有情境。言世尊如來藏至非命非人者。述曰",
    "X19n0352_002:0922c13": "此非我等執。如唯識抄說也。言如來藏者至非其境",
    "X19n0352_002:0922c14": "界者。述曰。外道異生。不達真俗二理。迷真執事。人我",
    "X19n0352_002:0922c15": "遂生。名墮身見眾生。人執也。二乘雖斷我愚。而於諸",
    "X19n0352_002:0922c16": "法。執有法體。名顛倒眾生也。如執法也。清辨等類。堅",
    "X19n0352_002:0922c17": "執空理。撥無實有真亦無。名空亂意眾生。如撥無四",
    "X19n0352_002:0922c18": "塵也。",
    "X19n0352_002:0923a01": "於自性清淨章中。有二。初勝鬘自說。二如來述贊。前",
    "X19n0352_002:0923a02": "中有二。初略明清淨義。二何以故下。廣辨清淨等義",
    "X19n0352_002:0923a03": "前略中有四。初明自性清淨。二明其用深。三下情不",
    "X19n0352_002:0923a04": "測。四唯佛能知。",
    "X19n0352_002:0923a05": "言世尊至自性清淨藏。述曰。明自性清淨也。有四藏。",
    "X19n0352_002:0923a06": "一法界藏。通非情故。二法身藏。唯情所收故。三出世",
    "X19n0352_002:0923a07": "間藏。出纏也。四清淨藏。在纏也。言此自性至上煩惱",
    "X19n0352_002:0923a08": "所染。述曰。第二彰其用深也。性雖本淨。而為客塵所",
    "X19n0352_002:0923a09": "汙故。言不思議者。述曰。第三下情不測也。言如來境",
    "X19n0352_002:0923a10": "界者。述曰。第四唯佛能知也。上略明四義訖。自下",
    "X19n0352_002:0923a11": "廣辨。亦有其四。如次即是。言何以故至而能得染心",
    "X19n0352_002:0923a12": "者。述曰。解第一也。言剎那善心者。謂無垢如也。即此",
    "X19n0352_002:0923a13": "二心性非煩惱故。言觸者。和合一味義。此心與煩惱。",
    "X19n0352_002:0923a14": "既不和合一味何得說有染心耶。心者。真實義。謂真",
    "X19n0352_002:0923a15": "如也。言世尊至煩惱染心者。述曰。解第二也。雖復性",
    "X19n0352_002:0923a16": "淨。然為五住地之所染也。言自性清淨至難可了知",
    "X19n0352_002:0923a17": "者。述曰。解第三也。既有情淨染依二名。實難了也。言",
    "X19n0352_002:0923a18": "唯佛世尊至如實知見者。述曰。解第四也(於中有十解如樞要",
    "X19n0352_002:0923a19": "說)。",
    "X19n0352_002:0923a20": "第二如來述讚中。有二。初內心隨喜。二發言述可。言",
    "X19n0352_002:0923a21": "勝鬘夫人至佛即隨喜者。述曰。第一內心隨喜也。於",
    "X19n0352_002:0923a22": "發言述可中。有二。但述可前四義中收二。不述前二",
    "X19n0352_002:0923a23": "義易知故也。言如是如是至亦難可了知者。述曰。第",
    "X19n0352_002:0923a24": "一述前第三非下情測也。言此二法至唯信佛語者。",
    "X19n0352_002:0923b01": "述曰。第二述前第四唯佛能知也。",
    "X19n0352_002:0923b02": "於如來真子章中。有三。初明信利益。二於我滅後下。",
    "X19n0352_002:0923b03": "明歎信利益。三信如來者下。結信利益也。前中有二。",
    "X19n0352_002:0923b04": "初略明信者能隨順得究竟。二廣解五種觀也。言若",
    "X19n0352_002:0923b05": "我弟子至而得究竟者。述曰。第一略明信也。言隨信",
    "X19n0352_002:0923b06": "者。謂四十心中也。言信增上者。謂四善根中也。言依",
    "X19n0352_002:0923b07": "明信已者。謂初地已去證得四不壞信。即能隨順法",
    "X19n0352_002:0923b08": "智。而得究竟也。四不壞信。謂三寶及戒故。於廣解五",
    "X19n0352_002:0923b09": "種觀中。有二。初解五觀。二總結也。於五種觀中。有二。",
    "X19n0352_002:0923b10": "初二明染觀。第二有三種。明淨觀。前染中有二。初一",
    "X19n0352_002:0923b11": "觀十二入。第二觀因果也。言隨順法智至觀察業",
    "X19n0352_002:0923b12": "報者述曰。第一觀染也。言根意者六根也。言境界者",
    "X19n0352_002:0923b13": "六塵也。因緣無定之身。施設恒無定實。名意名意解。",
    "X19n0352_002:0923b14": "言業者因也。言報者果也。言觀察阿羅漢眠至聖自",
    "X19n0352_002:0923b15": "在通者。述曰。第二明觀淨也。有三觀。分為二。初人明",
    "X19n0352_002:0923b16": "淨果。後二辨淨因。言眠者謂是煩惱。羅漢身中。此眠",
    "X19n0352_002:0923b17": "既斷。即知是無學果。今時仰學故。又云。二乘入滅無",
    "X19n0352_002:0923b18": "餘。與眠相似。名眠也。言心自在樂禪樂者。謂得四禪",
    "X19n0352_002:0923b19": "樂在身而常得四禪樂在身而常願樂故。言聖自在",
    "X19n0352_002:0923b20": "通者。謂觀三乘所得神通也。言此五種巧便觀成就",
    "X19n0352_002:0923b21": "者。述曰。第二總結也。言於我滅後至入大乘道因者。",
    "X19n0352_002:0923b22": "述曰。第二歎信利益也。由能具信增上隨法智故。雖",
    "X19n0352_002:0923b23": "為彼染。然自性淨。即是究竟。入大乘因也。言信如來",
    "X19n0352_002:0923b24": "者至不謗深義者。述曰。第三結信利益也。",
    "X19n0352_002:0923c01": "於明勝鬘師子吼章中。有五。初勝鬘承力求說。二如",
    "X19n0352_002:0923c02": "來聽許。三勝鬘正說。四說已頭敬佛足。五如來述讚",
    "X19n0352_002:0923c03": "也。言爾時勝鬘至復說斯義者。述曰。第一承力求說",
    "X19n0352_002:0923c04": "也。言佛言便說者。述曰。第二如來聽許也。今正是時",
    "X19n0352_002:0923c05": "也。言第三正說中。有二。初簡去善人。非是所化。二諸",
    "X19n0352_002:0923c06": "眾生下。偏就惡人。以明化益。前中復二。初舉三種善",
    "X19n0352_002:0923c07": "人。二願此諸下。總已簡之。前中復二。初略解。二何等",
    "X19n0352_002:0923c08": "以下廣解。言勝鬘白佛言至入大乘道者。述曰略釋",
    "X19n0352_002:0923c09": "也。勝鬘云。有三種善人。而不須化。謂於深義不生誹",
    "X19n0352_002:0923c10": "謗名自離毀傷也。能生出善根。生大功德。復能求無",
    "X19n0352_002:0923c11": "上覺。名入大乘道也。於廣釋中。有二。初徵。二釋。言何",
    "X19n0352_002:0923c12": "等為三者。述曰徵起也。既言三種善人。何者是耶。於",
    "X19n0352_002:0923c13": "釋中有三。列三種名。即為三段。初自利。第二利他。第",
    "X19n0352_002:0923c14": "三於甚深義仰推如來非我境界。言謂若善男子至",
    "X19n0352_002:0923c15": "甚深法智者。述曰。第一自利也。於如義中。不生誹謗。",
    "X19n0352_002:0923c16": "離自毀義。名自利也。言若善男子至隨順法智者。述",
    "X19n0352_002:0923c17": "曰。第二利他也。能隨順法智。廣利眾生。名利他也。言",
    "X19n0352_002:0923c18": "若善男子至仰推如來者。述曰。第三仰推佛也。此是",
    "X19n0352_002:0924a01": "住分智故。言除此諸善男子善女人已者。述曰。第二",
    "X19n0352_002:0924a02": "結也。言諸餘眾生至而調伏之。述曰。第二約不善人。",
    "X19n0352_002:0924a03": "而明化導也。言爾時至佛足者。述曰。第四頭敬佛足",
    "X19n0352_002:0924a04": "也。言佛言善哉善哉至能說此義者。述曰。第五如來",
    "X19n0352_002:0924a05": "述讚也。第三是述依行分中。有三。初如來等還。二爾",
    "X19n0352_002:0924a06": "時世尊入祇洹下。重述其教。三時天帝釋至歡喜奉",
    "X19n0352_002:0924a07": "行。大眾奉行也。於還中有二。初如來還國。二入城中",
    "X19n0352_002:0924a08": "下。勝鬘入城。如來還中。有二。初世尊還國。二時勝鬘",
    "X19n0352_002:0924a09": "下。夫人隨含。言爾時世尊至還舍衛國者。述曰。第一",
    "X19n0352_002:0924a10": "如來還國也。七多羅者。一樹高七仞。一仞高七尺。總",
    "X19n0352_002:0924a11": "一樹高四十九尺。七樹即說三百四十三尺。言時勝",
    "X19n0352_002:0924a12": "鬘至具足念佛者。述曰。第二夫人隨念如來具有三",
    "X19n0352_002:0924a13": "業。言還入城中至皆向大乘者。述曰。第二勝鬘入城",
    "X19n0352_002:0924a14": "也。夫人住宮。與王城別。故說入城。於重述中。有三。初",
    "X19n0352_002:0924a15": "如來告念。二應念即至。三佛為說以明付屬也。言爾",
    "X19n0352_002:0924a16": "時世尊至及念天帝釋者。述曰。第一告念也。言應時",
    "X19n0352_002:0924a17": "至住於佛前者。述曰。第二應念即至。於第三佛為說",
    "X19n0352_002:0924a18": "經付屬中。有二。初如來說經。二始明付屬。言爾時世",
    "X19n0352_002:0924a19": "尊至廣說此經者。述曰。第一說經也。",
    "X19n0352_002:0924a20": "於第二付屬中。有二。初通付屬天帝阿難。第二復次",
    "X19n0352_002:0924a21": "憍尸迦下。別付屬天帝。於通中有二。初難益勸持。第",
    "X19n0352_002:0924a22": "二時天帝釋白佛下。問奉行。前中有二。初告天帝。二",
    "X19n0352_002:0924a23": "復告阿難。前中有三。初總告勸持。二校量勝劣。三是",
    "X19n0352_002:0924a24": "故下。總結受持。言說已至此經者。述曰。第一總告也。",
    "X19n0352_002:0924b01": "於校量中。有二。初舉餘行大勝。二對持經猶尚不及。",
    "X19n0352_002:0924b02": "言憍尸迦至波羅者。述曰。第一舉勝也。言若復至為",
    "X19n0352_002:0924b03": "人說者。述曰。第二方比不及。言是故至分別廣說者。",
    "X19n0352_002:0924b04": "述曰總結也。言復告阿難至四眾廣說者。述曰。第二",
    "X19n0352_002:0924b05": "告阿難也。於第二問經奉持中。有二。初天帝問持。二",
    "X19n0352_002:0924b06": "如來正答。言時天帝至云何奉持者。述曰。此經問名。",
    "X19n0352_002:0924b07": "請奉持法也。於如來正答中。有二。初讚法深妙如見",
    "X19n0352_002:0924b08": "極離。二今當下。前略為說。前中有二。初歎經非二乘",
    "X19n0352_002:0924b09": "境。二歎經微妙。言佛告至知見者。述曰。歎非境界也。",
    "X19n0352_002:0924b10": "言憍尸迦至大功德聚者。述曰歎妙也。於如來為說",
    "X19n0352_002:0924b11": "中。有三。初如來勅聽。二天帝等受教。三正為說。言今",
    "X19n0352_002:0924b12": "當至念之者。述曰。第一勅諸許說也。言時天帝至受",
    "X19n0352_002:0924b13": "教者。述曰。第二顯受。言佛言至師子吼如是受持者。",
    "X19n0352_002:0924b14": "述曰。第三正說正答。答中有二。初句答前名。後句答",
    "X19n0352_002:0924b15": "前持也。於別付天帝中。有三。初歎經深。二正付屬。三",
    "X19n0352_002:0924b16": "奉尊教。言復次至入一二乘道者。述曰歎深也。言憍",
    "X19n0352_002:0924b17": "尸迦至廣分別說者。述曰。第二正付也。言帝釋至頂",
    "X19n0352_002:0924b18": "受尊教者。述曰第三遵教。言時天帝至歎奉行者。述",
    "X19n0352_002:0924b19": "曰。第三依行分也。其中真草未定規矩。如有人寫者。",
    "X19n0352_002:0924b20": "好用心力。仰於感享歲。影從法師。首尾中間。曾無蹔",
    "X19n0352_002:0924b21": "捨。謹於界部寶國伽藍。令自春初。聽勝鬘經及二十",
    "X19n0352_002:0924b22": "論。隨所採撮。諮聽未聞。既受指麾。編為述記。但文約",
    "X19n0352_002:0924b23": "義廣。披閱稍難又於儀鳳二年夏洛都東太原寺。重",
    "X19n0352_002:0924b24": "更普搆。舒文展義。疎缺更[甦-生+益]。廣引文證。庶後學者。願",
    "X19n0352_002:0924c01": "莫&#;焉。義令記也。",
    "X19n0352_002:0924c03": "勝鬘經述記卷下(終)"
}