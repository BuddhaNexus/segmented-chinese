{
    "T48n2016_061:0761b11": "61宗鏡錄卷第六十一",
    "T48n2016_061:0761b13": "慧日永明寺主智覺禪師延壽集",
    "T48n2016_061:0761b14": "夫四分義。以何為體性。答。相分。所變色。心",
    "T48n2016_061:0761b15": "為體性。若內三分。即用現行心所為體。問。",
    "T48n2016_061:0761b16": "果位之中親證真如。無有境界。若四智緣境",
    "T48n2016_061:0761b17": "之時。為具四分不。答。定有見分照前境故。",
    "T48n2016_061:0761b18": "有自證分。通照見分。亦有證自證分。照自證",
    "T48n2016_061:0761b19": "分故。相分者。佛地論云。如是所說四智相應",
    "T48n2016_061:0761b20": "心品。為有相分見分等耶。若無。應無所緣。應",
    "T48n2016_061:0761b21": "不名智。答。無漏心品。無障礙故。親照前境。無",
    "T48n2016_061:0761b22": "逐心變。似前境相。以無漏心。說名無相無分",
    "T48n2016_061:0761b23": "別故。又說緣境不思議故。有義。真實。無漏心",
    "T48n2016_061:0761b24": "品。亦有相分。諸心心法。法爾似境顯現名緣。",
    "T48n2016_061:0761b25": "非如鉗等動作取物。非如燈等舒光照物。如",
    "T48n2016_061:0761b26": "明鏡等。現影照物。由似境現。分明照了。名無",
    "T48n2016_061:0761b27": "障礙。不執不計。說名無相。亦無分明。妙用難",
    "T48n2016_061:0761b28": "測。名不思議。非不現影。若言無相。則無相分。",
    "T48n2016_061:0761b29": "言無分別。應無見分。覩無相見。應如虛空兔",
    "T48n2016_061:0761c01": "角等。應不名智。無執計故。言無能取所取等",
    "T48n2016_061:0761c02": "相。非無似境緣照義用。若無漏心。全無相分。",
    "T48n2016_061:0761c03": "諸佛不應現身土等。種種影像。乃至如是分",
    "T48n2016_061:0761c04": "別。但就世諦言說道理。若就勝義。離言絕慮。",
    "T48n2016_061:0761c05": "既無相見。不可言心及心法等。離諸戲論。不",
    "T48n2016_061:0761c06": "可思議。有義。無分別智。無分別故。所緣真如。",
    "T48n2016_061:0761c07": "不離體故。如照自體。無別相分。此無分別。若",
    "T48n2016_061:0761c08": "變相分。於真如境。便非親證。若後得智。有分",
    "T48n2016_061:0761c09": "別故。所緣境界。或離體故。如有漏心。似境相",
    "T48n2016_061:0761c10": "現。分明緣照。名緣前境。是故此後得智。定有",
    "T48n2016_061:0761c11": "相分。問。只如安慧。說一分。不立見相等。今護",
    "T48n2016_061:0761c12": "法攝四歸一分時。亦不別立見相等。義勢既",
    "T48n2016_061:0761c13": "同。何故言非安慧等諸師知見耶。答。乍看似",
    "T48n2016_061:0761c14": "同。細詳理別。且如安慧立一自證分。全不",
    "T48n2016_061:0761c15": "說證自證分。雖說見相二分。然一向判為遍",
    "T48n2016_061:0761c16": "計所執性。此乃四分中一分。分無二分有名",
    "T48n2016_061:0761c17": "無體。亦是其無。唯立一依他自證分。今護法",
    "T48n2016_061:0761c18": "雖攝四歸一。然不名自證分。但總名一心。雖",
    "T48n2016_061:0761c19": "總說一心分。而不失自證等四分義。但以與",
    "T48n2016_061:0761c20": "心無決定相離義。總名一分。與彼別立自證",
    "T48n2016_061:0761c21": "分義別。乃至攝四歸三時。內之二分。雖互相",
    "T48n2016_061:0761c22": "緣。其用各別。然其所緣。不失自體故。但名自",
    "T48n2016_061:0761c23": "證。雖總名自證。而互相緣二分之義。不失。不",
    "T48n2016_061:0761c24": "同。陳那自證。但有證自見分之自證。即無證",
    "T48n2016_061:0761c25": "自證之自證。由此義故。非諸師之知見。問。",
    "T48n2016_061:0761c26": "所變中。是相分色。云何諸師說現識名為色",
    "T48n2016_061:0761c27": "識。答。古師云。現識名為色識者。此言色識。",
    "T48n2016_061:0761c28": "是從境為名。見分識變似色故。名為色識。體",
    "T48n2016_061:0761c29": "實是識。由能變色。故名色識。此取見分識為",
    "T48n2016_061:0762a01": "體。由能緣色。或能變色。故名色識。又相分色",
    "T48n2016_061:0762a02": "不離識故。名為色識。此即取相分色為體。相",
    "T48n2016_061:0762a03": "分之色實非識。由從識變不離識故。名為色",
    "T48n2016_061:0762a04": "識。或相分名色。見分名識。此雙取識境二法",
    "T48n2016_061:0762a05": "為體。以見相同種故。此許前念相分。為後念",
    "T48n2016_061:0762a06": "識所緣緣義。謂前念識之相分。為後念識之",
    "T48n2016_061:0762a07": "境。即本識中生。以自果功能念起。即前念識",
    "T48n2016_061:0762a08": "相。為後念識境之所以。謂因前念所緣故。還",
    "T48n2016_061:0762a09": "熏得種。由種故生今念。歷轉。推功歸本。乃是",
    "T48n2016_061:0762a10": "前念所緣。為今識緣。自果者。相分現行也。功",
    "T48n2016_061:0762a11": "能者。種子也。謂由前念識相分為能熏。故熏",
    "T48n2016_061:0762a12": "引得生自種子。在本識中。能生後念識相分",
    "T48n2016_061:0762a13": "色等。與後念識為境。由前念相熏種。生後念",
    "T48n2016_061:0762a14": "境相。說前念相分。為後識所緣緣也。問。前相",
    "T48n2016_061:0762a15": "種如何生今識。答。由見相同種故。問。既爾。何",
    "T48n2016_061:0762a16": "不即說種為緣。答。種是因緣。非所緣緣。又古",
    "T48n2016_061:0762a17": "德問。如第六識緣龜毛兔角等時。此所緣境。",
    "T48n2016_061:0762a18": "為有為無。若言有者。聖教不應指此喻於遍",
    "T48n2016_061:0762a19": "計所執性是無。若言無者。無法無體。非所緣",
    "T48n2016_061:0762a20": "緣。緣此意識闕。所緣緣。如何得起。若言此心",
    "T48n2016_061:0762a21": "無所緣緣者。云何論言親所緣緣。能緣皆有。",
    "T48n2016_061:0762a22": "若龜本無毛。兔本無角。約此本無。喻所執性。",
    "T48n2016_061:0762a23": "由所執我。及所執法。皆本無故。其能緣心。將",
    "T48n2016_061:0762a24": "緣此等無法之時。由無始來。熏習力故。依種",
    "T48n2016_061:0762a25": "生時。從識自證分上。變起龜毛等相分。及緣",
    "T48n2016_061:0762a26": "此龜毛見分。此相見分。與識自證分同一種",
    "T48n2016_061:0762a27": "生。既依種生。是依他性。非體全無。不同本來",
    "T48n2016_061:0762a28": "無體龜毛。故得成所緣緣。是故緣此之心。亦",
    "T48n2016_061:0762a29": "得說從四緣而生。乃至如離蘊計有實我實",
    "T48n2016_061:0762b01": "法等。亦復如是。離蘊性外。都無實我。亦無決",
    "T48n2016_061:0762b02": "定實法。但是有情虛妄執有。以理推徵。都無",
    "T48n2016_061:0762b03": "有體。故如本來無體龜毛。然我法執。心緣執",
    "T48n2016_061:0762b04": "此時。亦由無始虛妄熏習力故。變起假我法",
    "T48n2016_061:0762b05": "相。此相與見等同種。亦依他起。成所緣緣。是",
    "T48n2016_061:0762b06": "故論云。如是我執。自心外蘊。或有或無。自心",
    "T48n2016_061:0762b07": "內蘊。一切皆有。自心內蘊者。即相分也。若言",
    "T48n2016_061:0762b08": "獨影境是遍計性者。其體即無。猶如龜毛等。",
    "T48n2016_061:0762b09": "即此一分相分無。何得論言自心內蘊一切",
    "T48n2016_061:0762b10": "皆有耶。已上並護法義。若安慧。見相二分。是",
    "T48n2016_061:0762b11": "遍計所執性。其體是無。今相承多云。獨影是",
    "T48n2016_061:0762b12": "遍計所執性。非所緣緣者。此即安慧宗。護法",
    "T48n2016_061:0762b13": "一切四分。皆依他起。於中妄執為決定實者。",
    "T48n2016_061:0762b14": "方名遍計所執。乃至於圓成性。及五塵性境。",
    "T48n2016_061:0762b15": "若堅執為實者。亦名遍計所執。然本來無體",
    "T48n2016_061:0762b16": "龜毛兔角等。不對執心。即非遍計性。今亦多",
    "T48n2016_061:0762b17": "有妄認龜毛等為遍計性者。非也。又立況解",
    "T48n2016_061:0762b18": "自證分見相二分者。且如自證分起見相二",
    "T48n2016_061:0762b19": "分。更執二分為我法。如結巾成兔。手巾是有。",
    "T48n2016_061:0762b20": "喻自證分。結手巾為兔頭。手巾上本無兔頭。",
    "T48n2016_061:0762b21": "今結出之。是故名無。如自證分上本無見相",
    "T48n2016_061:0762b22": "二分。由不證實。故似二分起。是故名無。如所",
    "T48n2016_061:0762b23": "結手巾為兔頭。已是一重假。更結出二耳。又",
    "T48n2016_061:0762b24": "是一重假。如從自證分變起見相二分。已是",
    "T48n2016_061:0762b25": "一重假。更執二分為我法。又是一重假。則見",
    "T48n2016_061:0762b26": "相二分。雖假似有。從種生故。其我法二執非",
    "T48n2016_061:0762b27": "有。是遍計妄執故。問。唯心之旨。一分尚無。",
    "T48n2016_061:0762b28": "云何廣說四分。答。四分成心。千聖同稟。只為",
    "T48n2016_061:0762b29": "安慧菩薩。唯執自證心體一分。尚不識心。為",
    "T48n2016_061:0762c01": "難陀菩薩所破。乃至陳那菩薩。執有三分。體",
    "T48n2016_061:0762c02": "用雖具。猶闕量果。第四證。自證分。唯護法菩",
    "T48n2016_061:0762c03": "薩。唯識義圓。四分具足。因製唯識論十卷。西",
    "T48n2016_061:0762c04": "天此土。正義大行。製此論終。尋當坐蛻。乃有",
    "T48n2016_061:0762c05": "空中神人告眾曰。護法菩薩。是賢劫千佛之",
    "T48n2016_061:0762c06": "中一數。故知非十方大覺。何以圓證此心。若",
    "T48n2016_061:0762c07": "不達四分成心者。斯皆但念名言。罔知成心",
    "T48n2016_061:0762c08": "實義。體用既失。量果全無。終被心境緣拘。無",
    "T48n2016_061:0762c09": "由解脫。今時學者。全寡見聞。恃我解而不近",
    "T48n2016_061:0762c10": "明師。執己見而罔披寶藏。故茲遍錄。以示後",
    "T48n2016_061:0762c11": "賢。莫踵前非。免有後悔。",
    "T48n2016_061:0762c12": "2 問答章1問答章第二",
    "T48n2016_061:0762c13": "夫一心妙門。唯識正理。能變所變。內外皆通。",
    "T48n2016_061:0762c14": "舉一例諸收無不盡。如眾星列宿。匪離於空。",
    "T48n2016_061:0762c15": "萬木群萌。咸歸於地。則可以拔疑根而開信",
    "T48n2016_061:0762c16": "戶。朗智照而洗情塵。若機思遲迴未成勝解。",
    "T48n2016_061:0762c17": "須憑問答。漸入圓通。真金尚假鍛鍊而成。美",
    "T48n2016_061:0762c18": "玉猶仗琢磨而出。華嚴私記云。正念思惟甚",
    "T48n2016_061:0762c19": "深法門者。有二種人。能枯十二因緣大樹。一",
    "T48n2016_061:0762c20": "者。溫故不忘。二者。諮受新法。此之謂也。",
    "T48n2016_061:0762c21": "問。心法不可思議。離言自性。云何廣興問答。",
    "T48n2016_061:0762c22": "橫剖義宗。答。然理唯一心。事收萬法。若不",
    "T48n2016_061:0762c23": "細窮旨趣。何以得至覺原。今時不到之者。",
    "T48n2016_061:0762c24": "皆是謬解麁浮正信力薄。玄關綿密。豈情識",
    "T48n2016_061:0762c25": "之能通。大旨希夷。非一期之所入。若乃未到",
    "T48n2016_061:0762c26": "如來之地。焉能頓悟眾生之心。今因自力未",
    "T48n2016_061:0762c27": "到之人。少為開示。全憑佛語。以印凡心。憑佛",
    "T48n2016_061:0762c28": "語以契同。渺然無際。印凡心而不異。豁爾歸",
    "T48n2016_061:0762c29": "宗。又有二義須說。一若不言說。則不能為他",
    "T48n2016_061:0763a01": "說一切法離言自性。二即說無說。說與不說。",
    "T48n2016_061:0763a02": "性無二故。又此宗但論見性親證。非在文詮。",
    "T48n2016_061:0763a03": "為破情塵。助生正信。若隨語生見。執解依通。",
    "T48n2016_061:0763a04": "則實語是虛妄。生語見故。若因教照心。唯在",
    "T48n2016_061:0763a05": "得意。則虛妄是實語。除邪執故。起信論云。當",
    "T48n2016_061:0763a06": "知一切諸法。從本已來。非色非心。非智非識。",
    "T48n2016_061:0763a07": "非無非有。畢竟皆是不可說相。所有言說示",
    "T48n2016_061:0763a08": "教之者。皆是如來善巧方便。假以言語。引導",
    "T48n2016_061:0763a09": "眾生。令捨文字。入於真實。若隨言執義。增妄",
    "T48n2016_061:0763a10": "分別。不生實智。不得涅槃。又若文字顯總持。",
    "T48n2016_061:0763a11": "因言而悟道。但依義而不依語。得意而不徇",
    "T48n2016_061:0763a12": "文。則與正理不違。何關語默。故大般若經云。",
    "T48n2016_061:0763a13": "若順文字。不違正理。常無諍論。名護正法。",
    "T48n2016_061:0763a14": "問。楞伽經偈云。從其所立宗。則有眾雜義。等",
    "T48n2016_061:0763a15": "觀自心量。言說不可得。既達唯心。何須演說。",
    "T48n2016_061:0763a16": "如大般若經云。佛告善現。如是如是。諸菩薩",
    "T48n2016_061:0763a17": "摩訶薩。雖多處學。而無所學。所以者何。實無",
    "T48n2016_061:0763a18": "有法。可令菩薩摩訶薩眾於中修學。又云。無",
    "T48n2016_061:0763a19": "句義。是菩薩句義。譬如空中。實無鳥跡。答。",
    "T48n2016_061:0763a20": "若了自心。則成佛慧。終不心外有法可說。有",
    "T48n2016_061:0763a21": "事可立。只為不迴光自省之人。一向但徇文",
    "T48n2016_061:0763a22": "詮。著其外境。以無名相中。假名相說。即彼虛",
    "T48n2016_061:0763a23": "妄。以顯真實。既不著文字。亦不離文字。所以",
    "T48n2016_061:0763a24": "天王般若經偈云。總持無文字。文字顯總持。",
    "T48n2016_061:0763a25": "大悲方便力。離言文字說。楞伽經云。佛告大",
    "T48n2016_061:0763a26": "慧。我等諸佛。及諸菩薩。不說一字。所以者何。",
    "T48n2016_061:0763a27": "法離文字故。非不饒益義。說。言說者。眾生妄",
    "T48n2016_061:0763a28": "想故。大慧。若不說一切法者。教法則壞。教法",
    "T48n2016_061:0763a29": "壞者。則無諸佛菩薩。緣覺聲聞。若無者。誰說",
    "T48n2016_061:0763b01": "為誰。是故大慧。菩薩摩訶薩。莫著言說。隨宜",
    "T48n2016_061:0763b02": "方便。廣說經法。淨名經云。夫說法者。當如法",
    "T48n2016_061:0763b03": "說。乃至法順空。隨無相。應無作。法離好醜。法",
    "T48n2016_061:0763b04": "無增損。法無生滅。法無所歸。法過眼耳鼻舌",
    "T48n2016_061:0763b05": "身心。法無高下。法常住不動。法離一切觀行。",
    "T48n2016_061:0763b06": "唯。大目連。法相如是。豈可說乎。夫說法者。無",
    "T48n2016_061:0763b07": "說無示。其聽法者。無聞無得。譬如幻士。為幻",
    "T48n2016_061:0763b08": "人說法。當建是意而為說法。當了眾生根有",
    "T48n2016_061:0763b09": "利鈍。善於知見。無所罣礙。以大悲心。讚于大",
    "T48n2016_061:0763b10": "乘。念報佛恩。不斷三寶。然後說法。故知非是",
    "T48n2016_061:0763b11": "不許說法。但說時無著。說即無咎。如思益經",
    "T48n2016_061:0763b12": "云。汝等比丘。當行二事。一聖說法。二聖默",
    "T48n2016_061:0763b13": "然。但正說時。了不可得。即是默然。不是杜口",
    "T48n2016_061:0763b14": "無說。故昔人云。幻人說法幻人聽。由來兩箇",
    "T48n2016_061:0763b15": "總無情。說時無說從君說。聽處無聽一任聽。",
    "T48n2016_061:0763b16": "又若以四實性。自得法。本住法。約真諦中。即",
    "T48n2016_061:0763b17": "不可說。若以四悉檀。隨他意語。斷深疑。生正",
    "T48n2016_061:0763b18": "信。有因緣故。則亦可得說。又不可說即可說。",
    "T48n2016_061:0763b19": "真理普遍故。可說即不可說。緣修無性故。如",
    "T48n2016_061:0763b20": "楞伽經云。大慧復白佛言。如世尊所說。我",
    "T48n2016_061:0763b21": "從某夜得最正覺。乃至某夜入般涅槃。於其",
    "T48n2016_061:0763b22": "中間不說一字。亦不已說。當說。不說是佛說。",
    "T48n2016_061:0763b23": "大慧白佛言。世尊。如來應正等覺。何因說",
    "T48n2016_061:0763b24": "言。不說是佛說。佛告大慧。我因二法。故作是",
    "T48n2016_061:0763b25": "說。云何二法。謂緣自得法。及本住法。是名二",
    "T48n2016_061:0763b26": "法。因此二法故。我作如是說。云何緣自得法。",
    "T48n2016_061:0763b27": "若彼如來所得。我亦得之。無增無減。緣自得",
    "T48n2016_061:0763b28": "法究竟境界。離言說妄想。離文字二趣。云何",
    "T48n2016_061:0763b29": "本住法。謂古先聖道。如金銀等性。法界常住。",
    "T48n2016_061:0763c01": "若如來出世。若不出世。法界常住。如趣彼城",
    "T48n2016_061:0763c02": "道。譬如士夫。行曠野中。見向古城。平坦正道。",
    "T48n2016_061:0763c03": "即隨入城。受如意樂。偈云。我某夜得道。至某",
    "T48n2016_061:0763c04": "夜涅槃。於此二中間。我都無所說。緣自本住",
    "T48n2016_061:0763c05": "故。我作如是說。彼佛及與我。悉無有差別。釋",
    "T48n2016_061:0763c06": "云。此有二因。一即緣自得法。自所得法。即是",
    "T48n2016_061:0763c07": "證道。證法在己。離過顯德。二即緣本住法。本",
    "T48n2016_061:0763c08": "住。即古先聖道。傳古非作。此上是據理約證",
    "T48n2016_061:0763c09": "云不說。若但是自心聞。則佛常不說。如寶性",
    "T48n2016_061:0763c10": "論偈云。譬如諸響聲。依地而得起。自然無分",
    "T48n2016_061:0763c11": "別。非內非外住。如來聲亦爾。依心地而起。自",
    "T48n2016_061:0763c12": "然無分別。非內非外住。是以既非內外所生。",
    "T48n2016_061:0763c13": "亦不從四句而起。此約實智。應須玄會。若約",
    "T48n2016_061:0763c14": "權門。亦不絕方便。如止觀云。若言智由心生。",
    "T48n2016_061:0763c15": "自能照。境諦智不相由藉。若言智不自智。由",
    "T48n2016_061:0763c16": "境故智。境不自境。由智故境。如長短相待。若",
    "T48n2016_061:0763c17": "言境智因緣故有。此是共合得名。若言皆不",
    "T48n2016_061:0763c18": "如上三種。但自然爾。即無因。皆有四取之過。",
    "T48n2016_061:0763c19": "皆不可說。隨四悉因緣。亦可得說。但有名字。",
    "T48n2016_061:0763c20": "名字無性。無性之字。是字不住。亦不不住。是",
    "T48n2016_061:0763c21": "為不可思議。經云。不可思議智境。不可思議",
    "T48n2016_061:0763c22": "智照。即此義也。若破四性境智。此名實慧。若",
    "T48n2016_061:0763c23": "四悉赴緣。說四境智。此名權慧。則權實雙行。",
    "T48n2016_061:0763c24": "自他兼利。方冥佛旨。免墮己愚。問。山河大",
    "T48n2016_061:0763c25": "地。一。一皆宗。五性三乘。人人是佛。何須宗",
    "T48n2016_061:0763c26": "鏡強立異端。答。諸佛凡敷教跡。不為已知者",
    "T48n2016_061:0763c27": "言。祖師直指人心。只為未明者說。今之所錄。",
    "T48n2016_061:0763c28": "但示初機。令頓悟圓宗。不迂小徑。若不得宗",
    "T48n2016_061:0763c29": "鏡之廣照。何由鑒自性之幽深。匪因智慧之",
    "T48n2016_061:0764a01": "光。豈破愚癡之闇。如臨古鏡。妍醜自分。若遇",
    "T48n2016_061:0764a02": "斯宗。真偽可鑒。豈有日出而不照。燃燈而不",
    "T48n2016_061:0764a03": "明者乎。故華嚴記中。述十種法明。法即是境。",
    "T48n2016_061:0764a04": "明即是心。以智慧明。照二諦法。故云法明。雖",
    "T48n2016_061:0764a05": "然法無成破。此屬第一義門中。且教自有開",
    "T48n2016_061:0764a06": "遮。寧無善巧方便。如大涅槃經云。高貴德王",
    "T48n2016_061:0764a07": "菩薩品。因瑠璃光菩薩欲來放光。佛問於文",
    "T48n2016_061:0764a08": "殊。文殊初入第一義。答云。世尊。如是光明。",
    "T48n2016_061:0764a09": "名為智慧。智慧者。即常住之法。常住之法。無",
    "T48n2016_061:0764a10": "有因緣。云何佛問。何因緣故有是光明。廣說",
    "T48n2016_061:0764a11": "無因緣竟。末後云。世尊。亦有因緣。因滅無明。",
    "T48n2016_061:0764a12": "則得熾然阿耨多羅三藐三菩提燈。是知因",
    "T48n2016_061:0764a13": "教明宗。非無所以。從緣入道。終不唐捐。方便",
    "T48n2016_061:0764a14": "之門。不可暫廢。又夫宗鏡中。纔說一字。便是",
    "T48n2016_061:0764a15": "談宗。更無前後。以說時有異。理且無差。如智",
    "T48n2016_061:0764a16": "度論云。先分別諸法。後說畢竟空。然但說之",
    "T48n2016_061:0764a17": "前後。法乃同時。文不頓書。空非漸次。問。但",
    "T48n2016_061:0764a18": "云方便。說則無妨。若約正宗。有言傷旨。答。",
    "T48n2016_061:0764a19": "我此圓宗。情解不及。豈同執方便教人。空有",
    "T48n2016_061:0764a20": "不融通。體用兩分。理事成隔。說常住。則成常",
    "T48n2016_061:0764a21": "見。說無常。則歸斷滅。斥邊。則成邊執。存中。則",
    "T48n2016_061:0764a22": "著中理。今此圓融之旨。無礙之宗。說常。則無",
    "T48n2016_061:0764a23": "常之常。說無常。則常之無常。言空。則不空之",
    "T48n2016_061:0764a24": "空。言有。則幻有之有。談邊。則即中之邊。談中。",
    "T48n2016_061:0764a25": "則不但之中。立理。則成事之理。立事。則顯理",
    "T48n2016_061:0764a26": "之事。是以卷舒在我。隱顯同時。說不乖於無",
    "T48n2016_061:0764a27": "說。無說不乖於說。寶藏論云。常空不有。常有",
    "T48n2016_061:0764a28": "不空。兩不相待。句句皆宗。是以聖人隨有說",
    "T48n2016_061:0764a29": "有。隨空道空。空不乖有。有不乖空。兩語無病。",
    "T48n2016_061:0764b01": "二義雙通。乃至說我。亦不乖無我。乃至無說。",
    "T48n2016_061:0764b02": "事亦不宗。何以故。不為言語所轉也。釋曰。常",
    "T48n2016_061:0764b03": "空不有者。常空。則不因有而空。若因有而空。",
    "T48n2016_061:0764b04": "則成對待。以他為體。自無力故。不自在故。不",
    "T48n2016_061:0764b05": "得稱常。常有不空者。亦不因空而有。則一空",
    "T48n2016_061:0764b06": "一切空。一有一切有。以絕待故。乃得句句皆",
    "T48n2016_061:0764b07": "宗也。空有既爾。法法皆然。可謂宗無不通。道",
    "T48n2016_061:0764b08": "無不現。云何簡法取塵。自生差別。不為言語",
    "T48n2016_061:0764b09": "之所轉者。以知宗故。無一事而不隨實地。無",
    "T48n2016_061:0764b10": "一法而不順無生。祖師云。承言須會宗。勿自",
    "T48n2016_061:0764b11": "立規矩。何者。若立規矩。則落限量。纔成限量。",
    "T48n2016_061:0764b12": "便違本宗。但隨言語之所轉也。所以一切眾",
    "T48n2016_061:0764b13": "生不知真實者。皆為言語之所覆。大寶積經",
    "T48n2016_061:0764b14": "云。音聲語言中。若得不隨轉。於義乃隨行。是",
    "T48n2016_061:0764b15": "名求義者。何者名為義。應知祕密說。祕密說",
    "T48n2016_061:0764b16": "者。即宗鏡旨矣。唯佛智之所知。非情見之能",
    "T48n2016_061:0764b17": "解。如勝天王般若經云。爾時眾中有一菩薩",
    "T48n2016_061:0764b18": "摩訶薩。名須真胝。白勝天王言。如來為大王",
    "T48n2016_061:0764b19": "受記乎。勝天王答善思惟菩薩言。善男子。我",
    "T48n2016_061:0764b20": "受記如夢相。又問。大王。如此受記。當得何法。",
    "T48n2016_061:0764b21": "答曰。善男子。佛授我記。竟無所得。又問。無",
    "T48n2016_061:0764b22": "所得者。為是何法。答曰。不得眾生壽者我人。",
    "T48n2016_061:0764b23": "養育。陰界入。悉無所得。若善不善。若染若淨。",
    "T48n2016_061:0764b24": "若有漏。若無漏。若世間。若出世間。若有為。若",
    "T48n2016_061:0764b25": "無為。若生死。若涅槃。悉無所得。又問。若無所",
    "T48n2016_061:0764b26": "得用受記為。答曰。善男子。無所得故。則得授",
    "T48n2016_061:0764b27": "記。又問。若如大王所說義者。則有二智。一無",
    "T48n2016_061:0764b28": "所得。二得授記。答曰。若有二者。則無授記。何",
    "T48n2016_061:0764b29": "以故。佛智無二。諸佛世尊。以不二智。授菩薩",
    "T48n2016_061:0764c01": "記。又問。若智不二。云何而有授記得記。答",
    "T48n2016_061:0764c02": "曰。得記授記。其際不二。又問。不二際者。云何",
    "T48n2016_061:0764c03": "有記。答曰。通達不二際即是授記。",
    "T48n2016_061:0764c04": "又問。大王。住何際中而得授記。",
    "T48n2016_061:0764c05": "答曰。住我際得授記。住眾生際。壽命際人際",
    "T48n2016_061:0764c06": "得授記。又問。我際當於何求。答曰。當於如來",
    "T48n2016_061:0764c07": "解脫際求。又問。如來解脫際。復於何求。答曰。",
    "T48n2016_061:0764c08": "當於無明有愛際求。又問。無明有愛。當於何",
    "T48n2016_061:0764c09": "求。答曰。當於畢竟不生際求。又問。畢竟不生",
    "T48n2016_061:0764c10": "際。當於何求。答曰。當於無知際求。又問。無知",
    "T48n2016_061:0764c11": "者。為無所知。云何於此際求。答曰。若有所知",
    "T48n2016_061:0764c12": "求不可得。以無知故。於此際求。又問。此際無",
    "T48n2016_061:0764c13": "言。云何可求。答曰。以言語斷。是故可求。又問。",
    "T48n2016_061:0764c14": "云何言語斷。答曰。諸法依義不依語。又問。云",
    "T48n2016_061:0764c15": "何依義。答曰。不見義相。又問。云何不見。答",
    "T48n2016_061:0764c16": "曰。不生分別義是可依。我為能依。無此二事。",
    "T48n2016_061:0764c17": "故名通達。又問。若不見義。此何所求。答曰。不",
    "T48n2016_061:0764c18": "見不取。故名為求。又問。若法可求即是有求。",
    "T48n2016_061:0764c19": "答曰。不爾。夫求法者。是無所求。何以故。若是",
    "T48n2016_061:0764c20": "可求則為非法。又問。何者是法。答曰。法無文",
    "T48n2016_061:0764c21": "字。亦離言語。又問。離文言中。何者是法。答曰。",
    "T48n2016_061:0764c22": "文言性離。心行處滅。是名為法。一切諸法。皆不",
    "T48n2016_061:0764c23": "可說。其不可說。亦不可說。善男子。若有所說。",
    "T48n2016_061:0764c24": "即是虛妄。中無實法。又問。諸佛菩薩。常有言",
    "T48n2016_061:0764c25": "說。皆虛妄乎。答曰。諸佛菩薩。從始至終。不說",
    "T48n2016_061:0764c26": "一字。云何虛妄。又問。若有所說。云何過咎。答",
    "T48n2016_061:0764c27": "曰。謂言語過。又問。言語何咎。答曰。謂思量",
    "T48n2016_061:0764c28": "過。又問。何法無咎。答曰。無說有說。不見二",
    "T48n2016_061:0764c29": "相。是即無咎。又問。過何為本。答曰。能執為",
    "T48n2016_061:0765a01": "本。又問。執何為本。答曰。著心為本。又問。著",
    "T48n2016_061:0765a02": "何為本。答曰。虛妄分別。又問。虛妄分別。以何",
    "T48n2016_061:0765a03": "為本。答曰。攀緣為本。又問。何所攀緣。答曰。",
    "T48n2016_061:0765a04": "緣色聲香味觸法。又問。云何不緣。答曰。若離",
    "T48n2016_061:0765a05": "愛取。則無所緣。以是義故。如來常說諸法平",
    "T48n2016_061:0765a06": "等。是以法平等故。說無差別。此方說法。十剎",
    "T48n2016_061:0765a07": "皆然。即一處遍一切處故。所以同證同宣。互",
    "T48n2016_061:0765a08": "為主伴。如華嚴指歸問云。如忉利天說十住",
    "T48n2016_061:0765a09": "時。既遍虛空。未知夜摩天等處。亦說十住不。",
    "T48n2016_061:0765a10": "設爾何失。二俱有過。若彼不說。則說處不遍。",
    "T48n2016_061:0765a11": "若彼亦說。何故經中唯言。忉利說十住法門。",
    "T48n2016_061:0765a12": "夜摩說十行等。答。此說十住。忉利天處。盡遍",
    "T48n2016_061:0765a13": "十方一切塵道。是故夜摩等處。皆有忉利。即",
    "T48n2016_061:0765a14": "於如此遍夜摩等忉利天處。說十住法。是故",
    "T48n2016_061:0765a15": "忉利無不普遍。仍非夜摩。夜摩等處說十行",
    "T48n2016_061:0765a16": "等。皆亦遍於忉利等處。仍非忉利。當知餘位",
    "T48n2016_061:0765a17": "亦爾。若約十住與十行等。金位相攝。即彼",
    "T48n2016_061:0765a18": "此互無。各遍法界。若約諸位相資。即此彼",
    "T48n2016_061:0765a19": "互有。同遍法界。又問。餘佛說處。與舍那說處。",
    "T48n2016_061:0765a20": "為相見不。設爾何失。二俱有過。謂若相見。即",
    "T48n2016_061:0765a21": "乖相遍。若不相見。不成主伴。答。互為主伴。若",
    "T48n2016_061:0765a22": "性遍法界。彼此互無。故不相見。若相遍法界。",
    "T48n2016_061:0765a23": "此彼互有。故無不相見。如舍那為主。證處為",
    "T48n2016_061:0765a24": "伴。無有主而不具伴。是故舍那與證處。同遍",
    "T48n2016_061:0765a25": "法界。謂於東方證法來處。彼有舍那。還有東",
    "T48n2016_061:0765a26": "方而來作證。一一遠近。皆同遍法界。一切塵",
    "T48n2016_061:0765a27": "道。無障無礙。思之可見。問。既稱觀心自悟。",
    "T48n2016_061:0765a28": "不假外緣。云何廣讚佛恩。稱揚經教。答。若",
    "T48n2016_061:0765a29": "不因教所指。何由得識自心。設不因教。發明。",
    "T48n2016_061:0765b01": "亦須憑教印可。若不然者。皆成自然外道。闇",
    "T48n2016_061:0765b02": "證禪師。直饒生而知之。亦是多生聞經熏種。",
    "T48n2016_061:0765b03": "或乃諸聖本願冥加。所以台教云。夫一向無",
    "T48n2016_061:0765b04": "生觀人。但信心益。不信外佛威加益。此墮",
    "T48n2016_061:0765b05": "自性癡。又一向信外佛加。不內心求益。此墮",
    "T48n2016_061:0765b06": "他性癡。共癡。無因癡。亦可解。自性癡人。眼見",
    "T48n2016_061:0765b07": "世間牽重不前者。傍力助進。云何不信。罪垢",
    "T48n2016_061:0765b08": "重者。佛威建立。令觀慧得益。又汝從何處得",
    "T48n2016_061:0765b09": "是無生內觀。從師耶。從經耶。從自悟耶。師與",
    "T48n2016_061:0765b10": "經。即是汝之外緣。若自悟者。必被冥加。汝不",
    "T48n2016_061:0765b11": "知恩。如樹木不識日月風雨等恩。經云。非內",
    "T48n2016_061:0765b12": "非外。而內而外。而內故。諸佛解脫。於心行中",
    "T48n2016_061:0765b13": "求。而外故。諸佛護念。云何不信外益也。又若",
    "T48n2016_061:0765b14": "論至理。無佛無眾生。豈云感應。若於佛事門",
    "T48n2016_061:0765b15": "中。機應非一。若無眾生機。諸佛則不應。豈可",
    "T48n2016_061:0765b16": "執自執他。論內論外。而生邊見耶。如法華玄",
    "T48n2016_061:0765b17": "義問云。眾生機。聖人應。為一為異。若一則非",
    "T48n2016_061:0765b18": "機應。若異。何相交關而論機應。答。不一不異。",
    "T48n2016_061:0765b19": "現論則同如。是故不異。事論有機感。是故不",
    "T48n2016_061:0765b20": "一。譬如父子天性相關。骨肉遺體。異則不可。",
    "T48n2016_061:0765b21": "若同者。父即子。子即父。同又不可。只不一不",
    "T48n2016_061:0765b22": "異。而論父子也。眾生理性。與佛不殊。是故不",
    "T48n2016_061:0765b23": "異。而眾生隱。如來顯。是故不一。不一不異。而",
    "T48n2016_061:0765b24": "論機應也。又同是非事非理。故不異。眾生得",
    "T48n2016_061:0765b25": "事聖人得理。又聖人得事凡夫有理。故論異。",
    "T48n2016_061:0765b26": "問。為用法身應。用應身應。若應身。應身無",
    "T48n2016_061:0765b27": "本。何能應。若用法身應。應則非法。答。至論",
    "T48n2016_061:0765b28": "諸法。非去來今。非應非不應。而能有應。亦可",
    "T48n2016_061:0765b29": "言法應。亦可言應應。法應則冥益。應應則顯",
    "T48n2016_061:0765c01": "益。分別冥顯有四義。如後說。明機應相者。約",
    "T48n2016_061:0765c02": "善惡明機相。約慈悲論應相。若善惡為機。為",
    "T48n2016_061:0765c03": "單。為共。解者不同。或言單惡為機。承經云。我",
    "T48n2016_061:0765c04": "為斷一切眾生瘡疣重病。又云。如有七子。然",
    "T48n2016_061:0765c05": "於病者。心則偏重。如來亦爾。於諸眾生非不",
    "T48n2016_061:0765c06": "平等。然於罪者。心則偏重。又云。如來不為無",
    "T48n2016_061:0765c07": "為眾生而住於世。又無記是無明。終屬惡攝。",
    "T48n2016_061:0765c08": "此即單以惡為機。或單以善為機。承大涅槃",
    "T48n2016_061:0765c09": "經云。我觀眾生。不觀老少中年。貧富貴賤。善",
    "T48n2016_061:0765c10": "心者。即便慈念。此則單善為機。或云。善惡不",
    "T48n2016_061:0765c11": "得獨為機。何者。如金剛後心即是佛。眾善普",
    "T48n2016_061:0765c12": "會。善惡無過。此何得為機耶。雖云佛佛相念。",
    "T48n2016_061:0765c13": "此是通語。而無拔無與。故知單善不得為機。",
    "T48n2016_061:0765c14": "單惡不得為機者。如闡提極惡。不能感佛。大",
    "T48n2016_061:0765c15": "涅槃經云。唯有一髮不能勝身。即是性得理",
    "T48n2016_061:0765c16": "善。此是通機。終不成感也。或取善惡相帶為",
    "T48n2016_061:0765c17": "機者。從闡提起改悔心。上至等覺。皆有善惡",
    "T48n2016_061:0765c18": "相帶。故得為機。是故約此善惡明其相也。次",
    "T48n2016_061:0765c19": "約慈以明應相者。或單以慈應。經云。慈善根",
    "T48n2016_061:0765c20": "力。象見師子。廣說如涅槃經。或單以悲為應。",
    "T48n2016_061:0765c21": "如請觀音經云。或遊戲地獄。大悲代受苦。或",
    "T48n2016_061:0765c22": "合用慈悲為應。何者。良以悲心熏於智慧。能",
    "T48n2016_061:0765c23": "拔他苦。慈心熏於禪定。能與他樂。經云。定慧",
    "T48n2016_061:0765c24": "力莊嚴。以此度眾生。論云。水銀和真金。能塗",
    "T48n2016_061:0765c25": "諸色像。功德和法身。處處應現往。豈是水銀",
    "T48n2016_061:0765c26": "真金。單能度色像耶。當知慈悲和合論應也。",
    "T48n2016_061:0765c27": "問。眾生善惡有三世。何世為機。聖法亦有三",
    "T48n2016_061:0765c28": "世。何世為應。過去已謝。現在不住。未來未",
    "T48n2016_061:0765c29": "至。悉不得為機。亦不得為應。云何論機應耶。",
    "T48n2016_061:0766a01": "答。若就至理窮覈。三世皆不可得。故無應。故",
    "T48n2016_061:0766a02": "經言。非謂菩提有去來今。但以世俗文字數",
    "T48n2016_061:0766a03": "故。說有三世。以四悉檀力。隨順眾生說。或用",
    "T48n2016_061:0766a04": "過去善為機。故言我等宿福慶今得值世尊。",
    "T48n2016_061:0766a05": "又如五方便人。過去集方便者。發真則易。不",
    "T48n2016_061:0766a06": "集則難。是故以過去善為機。或可以現在善",
    "T48n2016_061:0766a07": "為機。故言即生此念時。佛於空中現。或可以",
    "T48n2016_061:0766a08": "未來善為機。未生善法。為令生故。又如無漏",
    "T48n2016_061:0766a09": "無集因。而能感佛也。故智度論云。譬如蓮華",
    "T48n2016_061:0766a10": "在水。有已生。始生。未生者。若不得日光。翳死",
    "T48n2016_061:0766a11": "不疑。三世善若不值佛。無由得成。惡亦如是。",
    "T48n2016_061:0766a12": "或以過去之罪。今悉懺悔。現造眾罪。今亦懺",
    "T48n2016_061:0766a13": "悔。未來之罪。斷相續心遮未來故。名之為救。",
    "T48n2016_061:0766a14": "何者。過去造。惡障。現善不得起。為除此惡。是",
    "T48n2016_061:0766a15": "故請佛。又現在果。苦報逼迫眾生。而求救護。",
    "T48n2016_061:0766a16": "又未來之惡。與時相值。遮令不起。故通用三",
    "T48n2016_061:0766a17": "世惡為機。應亦如是。或用過去慈悲為應。故",
    "T48n2016_061:0766a18": "云我本立誓願。欲令得此法。或用現在慈悲",
    "T48n2016_061:0766a19": "為應者。一切天人阿脩羅。皆應至此。為聽法",
    "T48n2016_061:0766a20": "故。未度令度也。又用未來為應者。即是壽量",
    "T48n2016_061:0766a21": "中。未來世益物也。亦如安樂品中云。我得三",
    "T48n2016_061:0766a22": "菩提時。引之令得住是法中。若通論。三世善",
    "T48n2016_061:0766a23": "惡皆為機。別論。但取未來善惡為正機也。何",
    "T48n2016_061:0766a24": "者。過去已謝。現在已定。只為拔未來惡。生未",
    "T48n2016_061:0766a25": "來善耳。問。若未來為正機者。四懃意云何。",
    "T48n2016_061:0766a26": "答。此以屬通意。今更別答者。只為過去惡。遮",
    "T48n2016_061:0766a27": "未來善故。勤斷過去惡。只為過去善不得增",
    "T48n2016_061:0766a28": "長。增長者。即未來善也。是故四正勤中。言雖",
    "T48n2016_061:0766a29": "過去。意實未來。問。未來有善惡。佛云何照。",
    "T48n2016_061:0766b01": "答。如來智鑒。能如是知。非下地知。仰信而已。",
    "T48n2016_061:0766b02": "何可分別。問。為是眾生自能感。由佛故感。如",
    "T48n2016_061:0766b03": "來自能應。由眾生故應。答。此應作四句。自。他。",
    "T48n2016_061:0766b04": "共。無因。破是性義悉不可。無此四句故。則無",
    "T48n2016_061:0766b05": "性。無性故。但以世間名字。四悉檀中而論感",
    "T48n2016_061:0766b06": "應能所等。無能應屬佛。若更番疊作諸語言。",
    "T48n2016_061:0766b07": "名字則亂。不可分別。雖作如此名字。是不住。",
    "T48n2016_061:0766b08": "是字。無所有。故如夢幻。問。既善惡俱為機者。",
    "T48n2016_061:0766b09": "誰無善惡。此皆應得益耶。答。如世病者。近醫。",
    "T48n2016_061:0766b10": "而有差不差。機亦如是。如有熟不熟。則應有",
    "T48n2016_061:0766b11": "遠有近。明機感不同者。但眾生根性百千。諸",
    "T48n2016_061:0766b12": "佛巧應無量。隨其種種。得度不同。故經云。名",
    "T48n2016_061:0766b13": "色各異。種類若干。如上中下。根莖葉等。隨其",
    "T48n2016_061:0766b14": "種性。各得生長。即是機應不同意也。今略言",
    "T48n2016_061:0766b15": "為四。一者冥應。二者冥機。三者顯機顯應。四",
    "T48n2016_061:0766b16": "者顯機冥應。其相云何。若修三業。現在未",
    "T48n2016_061:0766b17": "運身口。藉往善力。此名為冥機也。雖不相見",
    "T48n2016_061:0766b18": "靈應。而密為法身所益。不見不聞。而覺而",
    "T48n2016_061:0766b19": "知。是為冥益也。二冥機顯益者。過去殖善。",
    "T48n2016_061:0766b20": "而冥機已成。便得值佛聞法。現前獲利。是為",
    "T48n2016_061:0766b21": "顯益。如佛最初得度之人。現在何嘗修善。諸",
    "T48n2016_061:0766b22": "佛照其宿機。自往度之。即其義也。三顯機顯",
    "T48n2016_061:0766b23": "應者。現在身口精勤不懈。而能感降。如須達",
    "T48n2016_061:0766b24": "長跪。佛往祇洹。月蓋曲躬。聖居門閫。如即行",
    "T48n2016_061:0766b25": "人道場禮懺。能感靈瑞。即是顯機顯應也。四",
    "T48n2016_061:0766b26": "者顯機冥應者。如雖一世勤苦。現善濃積。而",
    "T48n2016_061:0766b27": "不顯感。冥有其利。此是顯機冥益。若解四意。",
    "T48n2016_061:0766b28": "一切低頭舉手。福不虛棄。終日無感。終日無",
    "T48n2016_061:0766b29": "悔。若見喜殺壽長。好施貧乏。不生邪見。若不",
    "T48n2016_061:0766c01": "解此者。謂其徒功喪計。憂悔失理。釋論云。今",
    "T48n2016_061:0766c02": "我病苦皆過去。今生修福。報在當來。正念無",
    "T48n2016_061:0766c03": "僻。得此四意也。",
    "T48n2016_061:0766c04": "宗鏡錄卷第六十一",
    "T48n2016_061:0766c05": "　　　　　　戊申歲分司大藏都監開板"
}