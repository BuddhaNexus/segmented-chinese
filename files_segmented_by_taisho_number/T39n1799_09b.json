{
    "T39n1799_09b:0950b12": "folio_9b 首楞嚴義疏注經卷第九之二",
    "T39n1799_09b:0950b14": "長水沙門子󱈜集",
    "T39n1799_09b:0950b15": "二、受陰，三：一、盡未盡相，二：一、明區宇。",
    "T39n1799_09b:0950b16": "「阿難！彼善男子修三摩提，奢摩他中色陰盡",
    "T39n1799_09b:0950b17": "者，見諸佛心如明鏡中顯現其像，若有所得，",
    "T39n1799_09b:0950b18": "而未能用，猶如魘人手足宛然，見聞不惑，心",
    "T39n1799_09b:0950b19": "觸客邪而不能動，此則名為受陰區宇。」色",
    "T39n1799_09b:0950b20": "陰盡者，以止觀中觀其五陰，觀心純熟，不為",
    "T39n1799_09b:0950b21": "色礙，故云陰盡。見諸佛心者，妙覺明心觀中",
    "T39n1799_09b:0950b22": "明露，即色相盡而色性現也。觀中暫見，非真",
    "T39n1799_09b:0950b23": "實見，故如鏡像。有所得者，即前見諸佛心也。",
    "T39n1799_09b:0950b24": "既是觀心變影而緣，非是觀證，故未能用，以",
    "T39n1799_09b:0950b25": "用受陰為領納故，親證必能有妙用故。未破",
    "T39n1799_09b:0950b26": "受陰如魘人，色陰盡故能見佛心，如見聞不",
    "T39n1799_09b:0950b27": "惑。受陰客邪既在，妙用之動未能，為受所覆，",
    "T39n1799_09b:0950b28": "故云區宇。二、明盡相。",
    "T39n1799_09b:0950b29": "「若魘咎歇，其心離身，返觀其面，去住自由，無",
    "T39n1799_09b:0950c01": "復留礙，名受陰盡，是人則能超越見濁。觀其",
    "T39n1799_09b:0950c02": "所由，虛明妄想以為其本。」其心離身者，以",
    "T39n1799_09b:0950c03": "客邪不觸心，於根門得自在也。不為魘咎之",
    "T39n1799_09b:0950c04": "所留礙，故能返照自面，此顯見聞有用也。去",
    "T39n1799_09b:0950c05": "住下二句，明手足得用也。此上皆約喻顯。若",
    "T39n1799_09b:0950c06": "約法者，受陰盡故心亡領納，既無能領之受，",
    "T39n1799_09b:0950c07": "即無所領之法，心、法既亡，自在宜矣。超見濁",
    "T39n1799_09b:0950c08": "者，以根身正是見濁之體，見聞覺知擁令留",
    "T39n1799_09b:0950c09": "礙，水火風土旋令覺知，斯則執受相仍便成",
    "T39n1799_09b:0950c10": "根質，受妄領納執以為己。以見是推求，執取",
    "T39n1799_09b:0950c11": "為義，由受領前境，取著隨生，受陰既亡即",
    "T39n1799_09b:0950c12": "超見濁，覺明之心虛通領納，故云虛明妄想。",
    "T39n1799_09b:0950c13": "二、正明現境，十：一、見物生悲。",
    "T39n1799_09b:0950c14": "「阿難！彼善男子當在此中得大光耀，其心發",
    "T39n1799_09b:0950c15": "明，內抑過分，忽於其處發無窮悲，如是乃至",
    "T39n1799_09b:0950c16": "觀見蚊虻猶如赤子，心生憐，慜不覺流淚。」",
    "T39n1799_09b:0950c17": "此正顯也。奢摩他中定光發現，狂慧既起，內",
    "T39n1799_09b:0950c18": "抑太過，憂悲種子在藏識者忽焉現起，凡見",
    "T39n1799_09b:0950c19": "生類皆如自己所生赤子。赤子，嬰兒也。",
    "T39n1799_09b:0950c20": "「此名功用抑摧過越。悟則無咎，非為聖證，覺",
    "T39n1799_09b:0950c21": "了不迷，久自銷歇。若作聖解，則有悲魔入其",
    "T39n1799_09b:0950c22": "心腑，見人則悲，啼泣無限，失於正受，當從淪",
    "T39n1799_09b:0950c23": "墜。」此結判也。心光忽現，內抑太過，憂悲種",
    "T39n1799_09b:0950c24": "發，非為聖證，取即引魔。他皆倣此。二、勇志",
    "T39n1799_09b:0950c25": "齊聖。",
    "T39n1799_09b:0950c26": "「阿難！又彼定中諸善男子見色陰銷，受陰明",
    "T39n1799_09b:0950c27": "白，勝相現前，感激過分，忽於其中生無限勇，",
    "T39n1799_09b:0950c28": "其心猛利，志齊諸佛，謂三僧祇一念能越。」",
    "T39n1799_09b:0950c29": "色盡受現，定之勝相也。先未曾得，今既獲得，",
    "T39n1799_09b:0951a01": "遂生感激。感激太過，勇志便發，謂言三祇一",
    "T39n1799_09b:0951a02": "念能越，我齊諸佛更無如者。",
    "T39n1799_09b:0951a03": "「此名功用陵率過越。悟則無咎，非為聖證，覺",
    "T39n1799_09b:0951a04": "了不迷，久自銷歇。若作聖解，則有狂魔入其",
    "T39n1799_09b:0951a05": "心腑，見人則誇，我慢無比，其心乃至上不見",
    "T39n1799_09b:0951a06": "佛、下不見人，失於正受，當從淪墜。」凌謂",
    "T39n1799_09b:0951a07": "篾他，率謂自強。由見勝相，因茲感激，遂有此",
    "T39n1799_09b:0951a08": "生。斯則無始我慢種子被激而生，悟則無咎。",
    "T39n1799_09b:0951a09": "三、渴心沈憶。",
    "T39n1799_09b:0951a10": "「又彼定中諸善男子見色陰銷，受陰明白，前",
    "T39n1799_09b:0951a11": "無新證，歸失故居，智力衰微，入中墮地，逈無",
    "T39n1799_09b:0951a12": "所見，心中忽然生大枯渴，於一切時沈憶不",
    "T39n1799_09b:0951a13": "散，將此以為勤精進相。」受陰未空，前無新",
    "T39n1799_09b:0951a14": "證；色陰已盡，歸失故居。前後失准，墮在兩楹，",
    "T39n1799_09b:0951a15": "無所依倚，名中墮地。既於此處心無所措，遂",
    "T39n1799_09b:0951a16": "生沈憶，以此名攸，認為精進。",
    "T39n1799_09b:0951a17": "「此名修心無慧自失。悟則無咎，非為聖證。若",
    "T39n1799_09b:0951a18": "作聖解，則有憶魔入其心腑，旦夕撮心懸在",
    "T39n1799_09b:0951a19": "一處，失於正受，當從淪墜。」若於色、受盡未",
    "T39n1799_09b:0951a20": "盡中，用無相慧觀察陰體，本自不生，今則無",
    "T39n1799_09b:0951a21": "滅，唯一實相，如此則何有無新證、失故居之",
    "T39n1799_09b:0951a22": "慮哉！今既不然，故成自失。四、疑自果成。",
    "T39n1799_09b:0951a23": "「又彼定中諸善男子見色陰銷，受陰明白，慧",
    "T39n1799_09b:0951a24": "力過定，失於猛利，以諸勝性懷於心中，自心",
    "T39n1799_09b:0951a25": "已疑是盧舍那，得少為足。」失於猛利者，過",
    "T39n1799_09b:0951a26": "在慧之猛利也。心懷勝性，疑是舍那，更不求",
    "T39n1799_09b:0951a27": "進，得少為足。",
    "T39n1799_09b:0951a28": "「此名用心忘失恒審，溺於知見。悟則無咎，非",
    "T39n1799_09b:0951a29": "為聖證。若作聖解，則有下劣易知足魔入其",
    "T39n1799_09b:0951b01": "心腑，見人自言我得無上第一義諦，失於正",
    "T39n1799_09b:0951b02": "受，當從淪墜。」定力微故忘失恒審，慧力過",
    "T39n1799_09b:0951b03": "故溺於知見。定慧若均，寂照無二。慧力既過，",
    "T39n1799_09b:0951b04": "故溺知見，即前失於猛利也。此則勝解忽生，",
    "T39n1799_09b:0951b05": "引起見取種子，執劣為勝，故此現也。五、逼",
    "T39n1799_09b:0951b06": "意憂愁。",
    "T39n1799_09b:0951b07": "「又彼定中諸善男子見色陰銷，受陰明白，新",
    "T39n1799_09b:0951b08": "證未獲、故心已亡，歷覽二際，自生艱險，於心",
    "T39n1799_09b:0951b09": "忽然生無盡憂，如坐鐵床，如飲毒藥，心不欲",
    "T39n1799_09b:0951b10": "活，常求於人令害其命，早取解脫。」二際者，",
    "T39n1799_09b:0951b11": "未證、已亡之二也。定無方便安忍其心，遂成",
    "T39n1799_09b:0951b12": "憂惱，不耐活命也。",
    "T39n1799_09b:0951b13": "「此名修行失於方便。悟則無咎，非為聖證。若",
    "T39n1799_09b:0951b14": "作聖解，則有一分常憂愁魔入其心腑，手執",
    "T39n1799_09b:0951b15": "刀劍自割其肉，欣其捨壽，或常憂愁走入山",
    "T39n1799_09b:0951b16": "林，不耐見人，失於正受，當從淪墜。」悔惱種",
    "T39n1799_09b:0951b17": "子被激而生，修無方便，故引魔鬼也。如《四分",
    "T39n1799_09b:0951b18": "律》，婆求河邊諸比丘等修不淨觀，厭游過分，",
    "T39n1799_09b:0951b19": "求刀自害，魔使之然。悟則無咎。六、生心喜",
    "T39n1799_09b:0951b20": "樂。",
    "T39n1799_09b:0951b21": "「又彼定中諸善男子見色陰銷，受陰明白，處",
    "T39n1799_09b:0951b22": "清淨中，心安隱後，忽然自有無限喜生，心中",
    "T39n1799_09b:0951b23": "歡悅不能自止。此名輕安無慧自禁。悟則無",
    "T39n1799_09b:0951b24": "咎，非為聖證。若作聖解，則有一分好喜樂魔",
    "T39n1799_09b:0951b25": "入其心腑，見人則笑，於衢路傍自歌自舞，自",
    "T39n1799_09b:0951b26": "謂已得無礙解脫，失於正受，當從淪墜。」輕",
    "T39n1799_09b:0951b27": "安是禪支，雖因定生，須慧覺察。忽然過分掉",
    "T39n1799_09b:0951b28": "舉種生，好喜樂魔因茲得便。七、無端我慢。",
    "T39n1799_09b:0951b29": "「又彼定中諸善男子見色陰銷，受陰明白，自",
    "T39n1799_09b:0951c01": "謂已足，忽有無端大我慢起，如是乃至慢與",
    "T39n1799_09b:0951c02": "過慢及慢過慢，或增上慢或卑劣慢一時",
    "T39n1799_09b:0951c03": "俱發，心中尚輕十方如來，何況下位聲聞、緣",
    "T39n1799_09b:0951c04": "覺。」此有七慢：恃己凌他，高舉為性，名我",
    "T39n1799_09b:0951c05": "慢；稱量自他，比校同德，但稱為慢；於他等謂",
    "T39n1799_09b:0951c06": "己勝，名為過慢；於他勝謂己勝，名慢過慢；未",
    "T39n1799_09b:0951c07": "得謂得，名增上慢；雖知下劣返顧自矜，名卑",
    "T39n1799_09b:0951c08": "劣慢；非毀經像，即是邪慢。此之七慢，由禪",
    "T39n1799_09b:0951c09": "定中忽生勝見，無正慧覺，是故起也。",
    "T39n1799_09b:0951c10": "「此名見勝無慧自救。悟則無咎，非為聖證。若",
    "T39n1799_09b:0951c11": "作聖解，則有一分大我慢魔入其心腑，不禮",
    "T39n1799_09b:0951c12": "塔廟，摧毀經像，謂檀越言：『此是金銅或是土",
    "T39n1799_09b:0951c13": "木，經是樹葉或是疊華，肉身真常不自恭敬，",
    "T39n1799_09b:0951c14": "却崇土木，實為顛倒。』其深信者從其毀碎，埋",
    "T39n1799_09b:0951c15": "棄地中，疑誤眾生，入無間獄。先於正受，當從",
    "T39n1799_09b:0951c16": "淪墜。」愚者修禪皆墮此見，竝是魔種。不識",
    "T39n1799_09b:0951c17": "如來像、教之意，且末世住持依因像、教，出家",
    "T39n1799_09b:0951c18": "學道藉此而修。魔壞信因，令毀經像。故《楞伽》",
    "T39n1799_09b:0951c19": "云「佛若不說，教則滅壞。教若滅壞，誰有修行",
    "T39n1799_09b:0951c20": "及得道者？」愚者不見此文，一向謗佛無說，故",
    "T39n1799_09b:0951c21": "知若不說法，十二部經於茲滅矣。須知毀經",
    "T39n1799_09b:0951c22": "像人魔鬼入心，是大邪見。當須善察，勿同此",
    "T39n1799_09b:0951c23": "謗。八、頓獲輕安。",
    "T39n1799_09b:0951c24": "「又彼定中諸善男子見色陰銷，受陰明白，於",
    "T39n1799_09b:0951c25": "精明中圓悟精理，得大隨順，其心忽生無",
    "T39n1799_09b:0951c26": "量輕安，己言成聖，得大自在。」精明中者，即圓",
    "T39n1799_09b:0951c27": "定寂照中也。定中發慧，與理暫契，名圓悟精",
    "T39n1799_09b:0951c28": "理。理智相冥得無違拒，故云隨順。由隨順故",
    "T39n1799_09b:0951c29": "身心調暢，便謂成聖。",
    "T39n1799_09b:0952a01": "「此名因慧獲諸輕清。悟則無咎，非為聖證。若",
    "T39n1799_09b:0952a02": "作聖解，則有一分好輕清魔入其心腑，自謂",
    "T39n1799_09b:0952a03": "滿足，更不求進，此等多作無聞比丘，疑誤眾",
    "T39n1799_09b:0952a04": "生，墮阿鼻獄，失於正受，當從淪墜。」自謂滿",
    "T39n1799_09b:0952a05": "足更不求進者，良以不學修禪次第，不善通",
    "T39n1799_09b:0952a06": "達禪支行相，暫得輕安，便謂成聖也。無聞比",
    "T39n1799_09b:0952a07": "丘觸處皆有，世世輪轉，熏識成因，以類相從，",
    "T39n1799_09b:0952a08": "卒難曉悟。九、誤入空心。",
    "T39n1799_09b:0952a09": "「又彼定中諸善男子見色陰銷，受陰明白，於",
    "T39n1799_09b:0952a10": "明悟中得虛明性，其中忽然歸向永滅，撥無",
    "T39n1799_09b:0952a11": "因果，一向入空，空心現前，乃至心生長斷滅",
    "T39n1799_09b:0952a12": "解。」得虛明性者，即依圓定發於空慧，悟性",
    "T39n1799_09b:0952a13": "空理。依此起見，成惡取空，故撥無因果生斷",
    "T39n1799_09b:0952a14": "滅解。此即由無方便，邪見忽發也。",
    "T39n1799_09b:0952a15": "「悟則無咎，非為聖證。若作聖解，則有空魔入",
    "T39n1799_09b:0952a16": "其心腑，乃謗持戒名為小乘，菩薩悟空有何",
    "T39n1799_09b:0952a17": "持犯？其人常於信心檀越飲酒噉肉，廣行婬",
    "T39n1799_09b:0952a18": "穢，因魔力故，攝其前人不生疑謗，鬼心久入，",
    "T39n1799_09b:0952a19": "或食屎尿與酒肉等。一種俱空，破佛律儀，",
    "T39n1799_09b:0952a20": "誤人入罪，失於正受，當從淪墜。」此內由邪",
    "T39n1799_09b:0952a21": "見外引空魔也。《大般若》云「魔能入一切眾生",
    "T39n1799_09b:0952a22": "心，令歸依魔黨如膠如漆，斷手截臂不以為",
    "T39n1799_09b:0952a23": "難，魔力之故人皆信伏。」《法華》所謂「深著虛妄",
    "T39n1799_09b:0952a24": "法，堅受不可捨。」乃謗持戒等者，此之魔種代",
    "T39n1799_09b:0952a25": "代有之。南山云：「戒是小乘，勸令捨之又不肯",
    "T39n1799_09b:0952a26": "捨、勸令持之又不肯持，豈非與煩惱相應，卒",
    "T39n1799_09b:0952a27": "難諫曉。魔力所惑，誰能奈何。」十、狂成貪欲。",
    "T39n1799_09b:0952a28": "「又彼定中諸善男子見色陰銷，受陰明白，味",
    "T39n1799_09b:0952a29": "其虛明，深入心骨，其心忽有無限愛生，愛極",
    "T39n1799_09b:0952b01": "發狂，便為貪欲。」味其虛明者，愛著禪中色",
    "T39n1799_09b:0952b02": "陰盡處以為勝境，由此起愛，無慧覺察，引其",
    "T39n1799_09b:0952b03": "貪欲種子而發，遂成狂欲也。",
    "T39n1799_09b:0952b04": "「此名定境安順入心，無慧自持，誤入諸欲。悟",
    "T39n1799_09b:0952b05": "則無咎，非為聖證。若作聖解，則有欲魔入其",
    "T39n1799_09b:0952b06": "心腑，一向說欲為菩提道，化諸白衣平等行",
    "T39n1799_09b:0952b07": "欲，其行婬者名持法子，神鬼力故，於末世中",
    "T39n1799_09b:0952b08": "攝其凡愚其數至百，如是乃至一百、二百或",
    "T39n1799_09b:0952b09": "五六百，多滿千萬。魔心生厭，離其身體，威德",
    "T39n1799_09b:0952b10": "既無，陷於王難，疑誤眾生入無間獄，失於正",
    "T39n1799_09b:0952b11": "受，當從淪墜。」此貪欲種如火遇薪，忽然而",
    "T39n1799_09b:0952b12": "發，欲魔得便因此入心。如林中比丘忽然禪",
    "T39n1799_09b:0952b13": "發，不避死馬，因定引魔，此之類也。攝諸凡愚",
    "T39n1799_09b:0952b14": "至千萬者，欲本順貪，因魔熾盛，凡愚惑著何",
    "T39n1799_09b:0952b15": "事不從？又魔因妄起，本性不常，勢盡厭生，去",
    "T39n1799_09b:0952b16": "身留難。三、結勸弘宣。",
    "T39n1799_09b:0952b17": "「阿難！如是十種禪那現境，皆是受陰用心交",
    "T39n1799_09b:0952b18": "互，故現斯事。眾生頑迷，不自忖量，逢此因緣",
    "T39n1799_09b:0952b19": "迷不自識，謂言登聖，大妄語成，墮無間獄。汝",
    "T39n1799_09b:0952b20": "等亦當將如來語，於我滅後傳示末法，遍令",
    "T39n1799_09b:0952b21": "眾生開悟斯義，無令天魔得其方便，保持覆",
    "T39n1799_09b:0952b22": "護，成無上道。」受陰交互者，不能定慧均平，",
    "T39n1799_09b:0952b23": "善巧安忍。既失方便，異念即生，由此故有十",
    "T39n1799_09b:0952b24": "種境界，皆是內心交互，外引諸魔。苟能識之，",
    "T39n1799_09b:0952b25": "不落邪見。三、破想陰，三：初、盡未盡相，二：一、",
    "T39n1799_09b:0952b26": "明區宇。",
    "T39n1799_09b:0952b27": "「阿難！彼善男子修三摩提受陰盡者，雖未漏",
    "T39n1799_09b:0952b28": "盡，心離其形如鳥出籠，已能成就，從是凡身",
    "T39n1799_09b:0952b29": "上歷菩薩六十聖位，得意生身，隨往無礙。」",
    "T39n1799_09b:0952c01": "觀中伏惑全未斷故，名漏未盡。心離形者，受",
    "T39n1799_09b:0952c02": "陰既破，無執受故，觀心自在，如鳥出籠無有",
    "T39n1799_09b:0952c03": "障礙。已能成就上歷聖位者，此是圓頓利根",
    "T39n1799_09b:0952c04": "者，得受陰破，諸陰隨破，於此凡身即能入位，",
    "T39n1799_09b:0952c05": "得意生身，更無魔惑令其退也。若鈍根者，更",
    "T39n1799_09b:0952c06": "須破下諸陰，隨未盡處猶有魔事，不得無礙。",
    "T39n1799_09b:0952c07": "今約利者說耳。若最鈍者，至識陰破，得根互",
    "T39n1799_09b:0952c08": "用，方入乾慧。若以前後比望中間，合於想、行",
    "T39n1799_09b:0952c09": "盡處亦說入位，是中根者。今經不言，文略故",
    "T39n1799_09b:0952c10": "耳。",
    "T39n1799_09b:0952c11": "「譬如有人熟寐寱言，是人雖則無別所知，其",
    "T39n1799_09b:0952c12": "言已成音韻倫次，令不寐者咸悟其語，此則",
    "T39n1799_09b:0952c13": "名為想陰區宇。」此喻鈍根觀力微弱，雖受",
    "T39n1799_09b:0952c14": "陰盡，有成就聖位之分，然不破想陰，故如熟",
    "T39n1799_09b:0952c15": "寐寱言也。音韻倫次者，如有成就聖位分也。",
    "T39n1799_09b:0952c16": "無別所知，想陰蓋故。不寐人者，如證聖人，則",
    "T39n1799_09b:0952c17": "知此人已有昇進聖位之分。《般若》云「如來悉",
    "T39n1799_09b:0952c18": "知悉見是人，皆得成就阿耨菩提也。」問：破色",
    "T39n1799_09b:0952c19": "陰時已是成就觀行，何故不說上歷聖位耶？",
    "T39n1799_09b:0952c20": "答：色陰雖破，未能破心，故未成就上歷聖位，",
    "T39n1799_09b:0952c21": "以最麁故。受陰既是四心初首，故破受陰，得",
    "T39n1799_09b:0952c22": "說上歷六十聖位。問：若言破色是麁故不說",
    "T39n1799_09b:0952c23": "者，今破受陰，望於想行亦即是麁，何故得說",
    "T39n1799_09b:0952c24": "上歷聖位耶？答：雖望餘陰亦即是麁，然受等",
    "T39n1799_09b:0952c25": "四陰同是心法，故利根人若破受陰，三蘊隨",
    "T39n1799_09b:0952c26": "破，不同破色鈍根之者未能破想，觀力弱",
    "T39n1799_09b:0952c27": "故，故在區宇。又解：此中不分利、鈍二別，但都",
    "T39n1799_09b:0952c28": "明此位得受盡者，即能已具歷位昇進之分。",
    "T39n1799_09b:0952c29": "如人取仕，既得及第，即能具有官位之分。然",
    "T39n1799_09b:0953a01": "待為政，功德勝劣方序用耳。二、明盡相。",
    "T39n1799_09b:0953a02": "「若動念盡，浮想銷除，於覺明心如去塵垢，一",
    "T39n1799_09b:0953a03": "倫生死首尾圓照，名想陰盡。」想者取像，謂",
    "T39n1799_09b:0953a04": "要先安立境分劑相，方能隨起種種名言。念",
    "T39n1799_09b:0953a05": "緣不息，即名浮動，念即想也。浮想既除，觀心",
    "T39n1799_09b:0953a06": "轉淨，故云如去塵垢。一倫生死，謂行陰倫類",
    "T39n1799_09b:0953a07": "也。首尾，本末也。以行是遷流，遷流即生滅。今",
    "T39n1799_09b:0953a08": "無想隔，故本末皆現，即生滅體露。觀心明見，",
    "T39n1799_09b:0953a09": "故云圓照。",
    "T39n1799_09b:0953a10": "「是人則能超煩惱濁，觀其所由，融通妄想以",
    "T39n1799_09b:0953a11": "為其本。」一切煩惱以想為本，擾惱身心，汩",
    "T39n1799_09b:0953a12": "亂真性，故名為濁。如前文云「又汝今者憶識",
    "T39n1799_09b:0953a13": "誦習，性發知見，容現六塵，離塵無體、離覺",
    "T39n1799_09b:0953a14": "無性，相織妄成名煩惱濁。」今想陰盡，此濁亦",
    "T39n1799_09b:0953a15": "超也。融通妄想者，想能融變，身隨於心，心想",
    "T39n1799_09b:0953a16": "酢梅口中流水，融通質礙，故名融通。二、正",
    "T39n1799_09b:0953a17": "明現境，十：一、貪求善巧，二：一、心愛忽生魔得",
    "T39n1799_09b:0953a18": "其便。",
    "T39n1799_09b:0953a19": "「阿難！彼善男子受陰虛妙，不遭邪慮，圓定發",
    "T39n1799_09b:0953a20": "明，三摩地中心愛圓明，銳其精思貪求善巧。」",
    "T39n1799_09b:0953a21": "心愛生也，虛妙空寂也。邪慮，即前十種心",
    "T39n1799_09b:0953a22": "念也，謂發悲、生勇等。愛圓明者，著定境也。銳，",
    "T39n1799_09b:0953a23": "利也。淬利愛心，令其精妙，故貪善巧。",
    "T39n1799_09b:0953a24": "「爾時天魔候得其便，飛精附人，口說經法。其",
    "T39n1799_09b:0953a25": "人不覺是其魔著，自言謂得無上涅槃，來彼",
    "T39n1799_09b:0953a26": "求巧男子處，善敷座說法。其形斯須或作比",
    "T39n1799_09b:0953a27": "丘令彼人見，或為帝釋，或為婦女，或比丘",
    "T39n1799_09b:0953a28": "尼，或寢闇室身有光明。是人愚迷，惑為菩薩，",
    "T39n1799_09b:0953a29": "信其教化，搖蕩其心，破佛律儀，潛行貪欲。」",
    "T39n1799_09b:0953b01": "魔得便也。既貪善巧異想紛然，魔附他人來",
    "T39n1799_09b:0953b02": "應求巧。師資相誘，憒亂其心，破佛律儀，故成",
    "T39n1799_09b:0953b03": "魔業。二、口說異端去身留難。",
    "T39n1799_09b:0953b04": "「口中好言災祥變異，或言如來某處出世，或",
    "T39n1799_09b:0953b05": "言劫火，或說刀兵，恐怖於人，令其家資無故",
    "T39n1799_09b:0953b06": "耗散。」說異端也。",
    "T39n1799_09b:0953b07": "「此名怪鬼，年老成魔，惱亂是人。厭足心生，去",
    "T39n1799_09b:0953b08": "彼人體，弟子與師俱陷王難。」致留難也。",
    "T39n1799_09b:0953b09": "「汝當先覺，不入輪迴；迷惑不知，墮無間獄。」",
    "T39n1799_09b:0953b10": "勸先覺也。下諸境倣此。二、欲經歷，二：一、心",
    "T39n1799_09b:0953b11": "愛忽生魔得其便。",
    "T39n1799_09b:0953b12": "「阿難！又善男子受陰虛妙，不遭邪慮，圓定發",
    "T39n1799_09b:0953b13": "明，三摩地中心愛遊蕩，飛其精思貪求經歷。」",
    "T39n1799_09b:0953b14": "心愛生也。經歷，遊行也。",
    "T39n1799_09b:0953b15": "「爾時天魔候得其便，飛精附人，口說經法，其",
    "T39n1799_09b:0953b16": "人亦不覺知魔著，亦言自得無上涅槃，來彼",
    "T39n1799_09b:0953b17": "求遊善男子處，敷座說法。自形無變，其聽法",
    "T39n1799_09b:0953b18": "者忽自見身坐寶蓮華，全體化成紫金光聚，",
    "T39n1799_09b:0953b19": "一眾聽人各各如是，得未曾有。是人愚迷，惑",
    "T39n1799_09b:0953b20": "為菩薩，婬逸其心，破佛律儀，潛行貪欲。」若",
    "T39n1799_09b:0953b21": "行住在定，遊禮何妨。若蕩逸周流，隨情喪志。",
    "T39n1799_09b:0953b22": "魔得其便，恣欲其心，破佛律儀，廣行魔業。",
    "T39n1799_09b:0953b23": "二、口說異端去身留難。",
    "T39n1799_09b:0953b24": "「口中好言諸佛應世，某處某人當是某佛化",
    "T39n1799_09b:0953b25": "身來此，某人即是某菩薩等來化人間。其人",
    "T39n1799_09b:0953b26": "見故，心生傾渴，邪見密興，種智銷滅。此名魃",
    "T39n1799_09b:0953b27": "鬼，年老成魔，惱亂是人。厭足心生，去彼人體，",
    "T39n1799_09b:0953b28": "弟子與師俱陷王難。汝當先覺，不入輪迴；迷",
    "T39n1799_09b:0953b29": "惑不知，墮無間獄。」文段可知。三、願契合，",
    "T39n1799_09b:0953c01": "二：一、心愛忽生魔得其便。",
    "T39n1799_09b:0953c02": "「又善男子受陰虛妙，不遭邪慮，圓定發明，三",
    "T39n1799_09b:0953c03": "摩地中心愛綿，㳷澄其精思，貪求契合。」綿，",
    "T39n1799_09b:0953c04": "密也。㳷，合也。澄，凝寂也。精思，即前愛心也。夫",
    "T39n1799_09b:0953c05": "亡機寂照，相念不生，理自冥會。若希求㳷合，",
    "T39n1799_09b:0953c06": "愛念潛增，疑心即差，遂招魔惑。",
    "T39n1799_09b:0953c07": "「爾時天魔侯得其便，飛精附人，口說經法，其",
    "T39n1799_09b:0953c08": "人實不覺知魔著，亦言自得無上涅槃，來彼",
    "T39n1799_09b:0953c09": "求合善男子處，敷座說法。其形及彼聽法之",
    "T39n1799_09b:0953c10": "人外無遷變，令其聽者未聞法前，心自開悟，",
    "T39n1799_09b:0953c11": "念念移易，或得宿命、或有他心，或見地獄、或",
    "T39n1799_09b:0953c12": "知人間好惡諸事，或口說偈、或自誦經，各各",
    "T39n1799_09b:0953c13": "歡娛，得未曾有。是人愚迷，惑為菩薩，綿愛其",
    "T39n1799_09b:0953c14": "心，破佛律儀，潛行貪欲。」心希契合，令未聞",
    "T39n1799_09b:0953c15": "法便自開悟，乃至得通、自誦經等。頗合其心，",
    "T39n1799_09b:0953c16": "故多綿愛。二、口說異端去身留難。",
    "T39n1799_09b:0953c17": "「口中好言佛有大小，某佛先佛、某佛後佛，其",
    "T39n1799_09b:0953c18": "中亦有真佛、假佛、男佛、女佛，菩薩亦然。其人",
    "T39n1799_09b:0953c19": "見故，洗滌本心，易入邪悟。此名魅鬼，年老成",
    "T39n1799_09b:0953c20": "魔，惱亂是人。厭足心生，去彼人體，弟子與師",
    "T39n1799_09b:0953c21": "俱陷王難。汝當先覺，不入輪迴；迷惑不知，墮",
    "T39n1799_09b:0953c22": "無間獄。」男女佛者，貴引行人行貪欲事無",
    "T39n1799_09b:0953c23": "妨成佛。洗滌本心者，本心修行俾離貪欲，今",
    "T39n1799_09b:0953c24": "反行之，本心遂去，故云洗滌。四、樂辨析，二：",
    "T39n1799_09b:0953c25": "一、心愛忽生魔得其便。",
    "T39n1799_09b:0953c26": "「又善男子受陰虛妙，不遭邪慮，圓定發明，三",
    "T39n1799_09b:0953c27": "摩地中心愛根本，窮覽物化性之終始，精爽",
    "T39n1799_09b:0953c28": "其心，貪求辨析。」根本者，求根尋本、究物之",
    "T39n1799_09b:0953c29": "元底也。物化，萬境也。爽，明也。",
    "T39n1799_09b:0954a01": "「爾時天魔候得其便，飛精附人，口說經法，其",
    "T39n1799_09b:0954a02": "人先不覺知魔著，亦言自得無上涅槃，來彼",
    "T39n1799_09b:0954a03": "求元善男子處，敷座說法。身有威神，摧伏求",
    "T39n1799_09b:0954a04": "者，令其座下雖未聞法，自然心伏。是諸人等",
    "T39n1799_09b:0954a05": "將佛涅槃、菩提法身即是現前我肉身上，父",
    "T39n1799_09b:0954a06": "父子子遞代相生，即是法身常住不絕，都指",
    "T39n1799_09b:0954a07": "現在即為佛國，無別淨居及金色相。其人信",
    "T39n1799_09b:0954a08": "受，亡失先心，身命歸依，得未曾有。是等愚迷",
    "T39n1799_09b:0954a09": "惑為菩薩，推究其心，破佛律儀，潛行貪欲。」",
    "T39n1799_09b:0954a10": "心欲求元，魔精附物，說肉身為三德之本，指",
    "T39n1799_09b:0954a11": "相生為常住之因，清淨之方只此穢境，相好",
    "T39n1799_09b:0954a12": "之體全是我身。妄本既宣，邪信便發，魔力所",
    "T39n1799_09b:0954a13": "制，更不推移，盡命歸心，從邪敗正。二、口說",
    "T39n1799_09b:0954a14": "異端去身留難。",
    "T39n1799_09b:0954a15": "「口中好言，眼耳鼻舌皆為淨土，男女二根即",
    "T39n1799_09b:0954a16": "是菩提、涅槃真處。彼無知者信是穢言。此名",
    "T39n1799_09b:0954a17": "蟲毒魘勝惡鬼，年老成魔，惱亂是人。厭足心",
    "T39n1799_09b:0954a18": "生，去彼人體，弟子與師俱陷王難。汝當先覺，",
    "T39n1799_09b:0954a19": "不入輪迴；迷惑不知，墮無間獄。」世有金剛",
    "T39n1799_09b:0954a20": "禪二會子頗是此類，斯皆魔著，卒受王難。",
    "T39n1799_09b:0954a21": "五、希冥感，二：一、心愛忽生魔得其便。",
    "T39n1799_09b:0954a22": "「又善男子受陰虛妙，不遭邪慮，圓定發明，三",
    "T39n1799_09b:0954a23": "摩地中心愛懸應，周流精研，貪求冥感。」夫",
    "T39n1799_09b:0954a24": "功深行著，感應自冥，起念妄求，魔精暗入。",
    "T39n1799_09b:0954a25": "「爾時天魔候得其便，飛精附人，口說經法，其",
    "T39n1799_09b:0954a26": "人元不覺知魔著，亦言自得無上涅槃，來彼",
    "T39n1799_09b:0954a27": "求應善男子處，敷座說法。能令聽眾暫見其",
    "T39n1799_09b:0954a28": "身如百千歲，心生愛染，不能捨離，身為奴僕，",
    "T39n1799_09b:0954a29": "四事供養不覺疲勞，各各令其座下人心知",
    "T39n1799_09b:0954b01": "是先師，本善知識，別生法愛，粘如膠漆，得未",
    "T39n1799_09b:0954b02": "曾有。是人愚迷，惑為菩薩，親近其心，破佛律",
    "T39n1799_09b:0954b03": "儀，潛行貪欲。」希求既起，魔伺便來，影附他",
    "T39n1799_09b:0954b04": "人，為善知識。感心激切，認是先師，法愛倍",
    "T39n1799_09b:0954b05": "生，膠漆何異。二、口說異端去身留難。",
    "T39n1799_09b:0954b06": "「口中好言，我於前世於某生中先度某人，當",
    "T39n1799_09b:0954b07": "時是我妻妾、兄弟，今來相度，與汝相隨，歸某",
    "T39n1799_09b:0954b08": "世界供養某佛；或言別有大光明天，佛於中",
    "T39n1799_09b:0954b09": "住，一切如來所休居地。彼無知者，信是虛誑，",
    "T39n1799_09b:0954b10": "遺失本心。此名厲鬼，年老成魔，惱亂是人。厭",
    "T39n1799_09b:0954b11": "足心生，去彼人體，弟子與師俱陷王難。汝當",
    "T39n1799_09b:0954b12": "先覺，不入輪迴；迷惑不知，墮無間獄。」休居",
    "T39n1799_09b:0954b13": "地者，涅槃處也。真實涅槃豈有處耶？今指天",
    "T39n1799_09b:0954b14": "為圓寂之地，非魔是何？信則墮魔，師弟俱墜。",
    "T39n1799_09b:0954b15": "六、冀靜謐，二：一、心愛忽生魔得其便。",
    "T39n1799_09b:0954b16": "「又善男子受陰虛妙，不遭邪慮，圓定發明，三",
    "T39n1799_09b:0954b17": "摩地中心愛深入，剋己辛勤，樂處陰寂，貪求",
    "T39n1799_09b:0954b18": "靜謐。」愛深寂境為真修處，故云深入。夫心",
    "T39n1799_09b:0954b19": "亡則境寂，豈間塵喧；念動則緣繁，任居谷",
    "T39n1799_09b:0954b20": "隱。靜欲纔舉，魔精即來。束約身心，故曰剋己。",
    "T39n1799_09b:0954b21": "「爾時天魔候得其便，飛精附人，口說經法，其",
    "T39n1799_09b:0954b22": "人本不覺知魔著，亦言自得無上涅槃，來彼",
    "T39n1799_09b:0954b23": "求陰善男子處，敷座說法。令其聽人各知本",
    "T39n1799_09b:0954b24": "業，或於其處語一人言：『汝今未死，已作畜生。』",
    "T39n1799_09b:0954b25": "勅使一人於後蹋尾，頓令其人起不能得，於",
    "T39n1799_09b:0954b26": "是一眾傾心欽伏。有人起心，已知其肇，佛",
    "T39n1799_09b:0954b27": "律儀外重加精苦，誹謗比丘，罵詈徒眾，訐露",
    "T39n1799_09b:0954b28": "人事，不避譏嫌。」令知本業者，宿命事也。令蹋",
    "T39n1799_09b:0954b29": "尾者，現後報也。起心知肇，即他心也。訐露人",
    "T39n1799_09b:0954c01": "事，天眼、天耳也。魔得邪定，故有此通，作此異",
    "T39n1799_09b:0954c02": "端，誰不信伏。攻發私事曰訐。二、口說異端",
    "T39n1799_09b:0954c03": "去身留難。",
    "T39n1799_09b:0954c04": "「口中好言未然禍福，及至其時毫髮無失。此",
    "T39n1799_09b:0954c05": "大力鬼，年老成魔，惱亂是人。厭足心生，去彼",
    "T39n1799_09b:0954c06": "人體，弟子與師俱陷王難。汝當先覺，不入輪",
    "T39n1799_09b:0954c07": "迴；迷惑不知，墮無間獄。」未然者，然，生也，預",
    "T39n1799_09b:0954c08": "說凶吉，應無毫差。七、祈宿命，二：一、心愛忽",
    "T39n1799_09b:0954c09": "生魔得其便。",
    "T39n1799_09b:0954c10": "「又善男子受陰虛妙，不遭邪慮，圓定發明，三",
    "T39n1799_09b:0954c11": "摩地中心愛知見，勤苦研尋，貪求宿命。」夫",
    "T39n1799_09b:0954c12": "宿命等通，禪者自有，離欲靜慮，任運現前。若",
    "T39n1799_09b:0954c13": "起念先求，無功強取，非唯喪本，亦乃成魔。",
    "T39n1799_09b:0954c14": "「爾時天魔候得其便，飛精附人，口說經法，其",
    "T39n1799_09b:0954c15": "人殊不覺知魔著，亦言自得無上涅槃，來彼",
    "T39n1799_09b:0954c16": "求知善男子處，敷座說法。是人無端於說法",
    "T39n1799_09b:0954c17": "處得大寶珠，其魔或時化為畜生，口銜其珠",
    "T39n1799_09b:0954c18": "及雜珍寶、簡策、符牘諸奇異物，先授彼人，後",
    "T39n1799_09b:0954c19": "著其體，或誘聽人，藏於地下，有明月珠照曜",
    "T39n1799_09b:0954c20": "其處，是諸聽者得未曾有。多食藥草，不餐嘉",
    "T39n1799_09b:0954c21": "饌，故或時日餐一麻、一麥，其形肥充，魔力持",
    "T39n1799_09b:0954c22": "故。誹謗比丘，罵詈徒眾，不避譏嫌。」簡策、符",
    "T39n1799_09b:0954c23": "牘皆國家奇要之物，書大少之事，合君臣之",
    "T39n1799_09b:0954c24": "信，故用之耳。授此異物，令心信伏，後乃著之。",
    "T39n1799_09b:0954c25": "二、口說異端去身留難。",
    "T39n1799_09b:0954c26": "「口中好言他方寶藏，十方聖賢潛匿之處，隨",
    "T39n1799_09b:0954c27": "其後者，往往見有奇異之人。此名山林、土地、",
    "T39n1799_09b:0954c28": "城隍、川嶽鬼神，年老成魔，或有宣婬，破佛戒",
    "T39n1799_09b:0954c29": "律，與承事者潛行五欲，或有精進純食草木，",
    "T39n1799_09b:0955a01": "無定行事，惱亂是人。厭足心生，去彼人體，弟",
    "T39n1799_09b:0955a02": "子與師多陷王難。汝當先覺，不入輪迴；迷惑",
    "T39n1799_09b:0955a03": "不知，墮無間獄。」如文可見。八、求神力，二：",
    "T39n1799_09b:0955a04": "一、心愛忽生魔得其便。",
    "T39n1799_09b:0955a05": "「又善男子受陰虛妙，不遭邪慮，圓定發明，三",
    "T39n1799_09b:0955a06": "摩地中心愛神通，種種變化，研究化元，貪取",
    "T39n1799_09b:0955a07": "神力。」化元，謂神變之本也。此貪如意通耳。",
    "T39n1799_09b:0955a08": "「爾時天魔候得其便，飛精附人，口說經法，其",
    "T39n1799_09b:0955a09": "人誠不覺知魔著，亦言自得無上涅槃，來彼",
    "T39n1799_09b:0955a10": "求通善男子處，敷座說法。是人或復手執火",
    "T39n1799_09b:0955a11": "光，手撮其光分於所聽四眾頭上，是諸聽人",
    "T39n1799_09b:0955a12": "頂上火光皆長數尺，亦無熱性，曾不焚燒，或",
    "T39n1799_09b:0955a13": "水上行如履平地，或於空中安坐不動，或入",
    "T39n1799_09b:0955a14": "瓶內，或處囊中，越牖透垣曾無障礙，唯於刀",
    "T39n1799_09b:0955a15": "兵不得自在。自言是佛，身著白衣受比丘禮，",
    "T39n1799_09b:0955a16": "誹謗禪律，罵詈徒眾，訐露人事，不避譏嫌。」",
    "T39n1799_09b:0955a17": "神境之通離欲方得，貪心強取即陷魔羅。必",
    "T39n1799_09b:0955a18": "若真通，刀豈能沮。以斯取驗，邪正可分。身著",
    "T39n1799_09b:0955a19": "白衣受比丘禮者，准《仁王經》「白衣高座、比丘",
    "T39n1799_09b:0955a20": "地立，佛法滅相。」菩薩戒中亦同此說。二、口",
    "T39n1799_09b:0955a21": "說異端去身留難。",
    "T39n1799_09b:0955a22": "「口中常說神通自在，或復令人傍見佛土，鬼",
    "T39n1799_09b:0955a23": "力惑人，非有真實，讚歎行婬，不毀麁行，將諸",
    "T39n1799_09b:0955a24": "猥媟以為傳法。此名天地大力山精、海精、風",
    "T39n1799_09b:0955a25": "精、河精、土精、一切草木積劫精魅，或復龍魅，",
    "T39n1799_09b:0955a26": "或壽終仙再活為魅，或仙期終，計年應死，其",
    "T39n1799_09b:0955a27": "形不化，他怪所附，年老成魔，惱亂是人。厭足",
    "T39n1799_09b:0955a28": "心生，去彼人體，弟子與師多陷王難。汝當先",
    "T39n1799_09b:0955a29": "覺，不入輪迴；迷惑不知，墮無間獄。」猥媟，麁",
    "T39n1799_09b:0955b01": "穢事也。餘如文。九、愛深空，二：一、心愛忽生",
    "T39n1799_09b:0955b02": "魔得其便。",
    "T39n1799_09b:0955b03": "「又善男子受陰虛妙，不遭邪慮，圓定發明，三",
    "T39n1799_09b:0955b04": "摩地中心愛入滅，研究化性，貪求深空。爾時",
    "T39n1799_09b:0955b05": "天魔候得其便，飛精附人，口說經法，其人終",
    "T39n1799_09b:0955b06": "不覺知魔著，亦言自得無上涅槃，來彼求空",
    "T39n1799_09b:0955b07": "善男子處，敷座說法。於大眾內其形忽空，眾",
    "T39n1799_09b:0955b08": "無所見，還從虛空突然而出，存沒自在，或現",
    "T39n1799_09b:0955b09": "其身洞如琉璃，或垂手足作栴檀氣，或大小",
    "T39n1799_09b:0955b10": "便如厚石蜜。誹毀戒律，輕賤出家。」夫真空",
    "T39n1799_09b:0955b11": "不妨妙有，有而性常自空，所以具修萬行，了",
    "T39n1799_09b:0955b12": "無所著。若欲杜絕眾行以為深空，即同外道",
    "T39n1799_09b:0955b13": "斷見，撥無因果。魔得其便，從空出沒，幻惑其",
    "T39n1799_09b:0955b14": "心。二、口說異端去身留難。",
    "T39n1799_09b:0955b15": "「口中常說無因無果，一死永滅，無復後身及",
    "T39n1799_09b:0955b16": "諸凡聖。雖得空寂，潛行貪欲，受其欲者亦得",
    "T39n1799_09b:0955b17": "空心，撥無因果。此名日月薄蝕精氣、金玉、芝",
    "T39n1799_09b:0955b18": "草、麟鳳、龜鶴，經千萬年不死為靈，出生國土，",
    "T39n1799_09b:0955b19": "年老成魔，惱亂是人。厭足心生，去彼人體，弟",
    "T39n1799_09b:0955b20": "子與師多陷王難。汝當先覺，不入輪迴；迷惑",
    "T39n1799_09b:0955b21": "不知，墮無間獄。」口說空理，無因無果，蓋由",
    "T39n1799_09b:0955b22": "心祈，致招魔惑。薄蝕精氣者，此即惡星精耀",
    "T39n1799_09b:0955b23": "能為蝕神，亦為魔怪。十、好永歲，二：一、心愛",
    "T39n1799_09b:0955b24": "忽生魔得其便。",
    "T39n1799_09b:0955b25": "「又善男子受陰虛妙，不遭邪慮，圓定發明，三",
    "T39n1799_09b:0955b26": "摩地中心愛長壽，辛苦研幾，貪求永歲，棄分",
    "T39n1799_09b:0955b27": "段生，頓希變易，細想常住。爾時天魔候得其",
    "T39n1799_09b:0955b28": "便，飛精附人，口說經法，其人竟不覺知魔",
    "T39n1799_09b:0955b29": "著，亦言自得無上涅槃，來彼求生善男子處，",
    "T39n1799_09b:0955c01": "敷座說法。好言他方往還無滯，或經萬里瞬",
    "T39n1799_09b:0955c02": "息再來，皆於彼方取得其物，或於一處在一",
    "T39n1799_09b:0955c03": "宅中數步之間，令其從東詣至西壁，是人急",
    "T39n1799_09b:0955c04": "行，累年不到，因此心信，疑佛現前。」夫分段",
    "T39n1799_09b:0955c05": "生死，三界惑盡方始得離，二乘無學、登地菩",
    "T39n1799_09b:0955c06": "薩皆得變易。今未離染，頓欲於此分段身上",
    "T39n1799_09b:0955c07": "變麁身為細質、易短命為長年，過分希求，故",
    "T39n1799_09b:0955c08": "為魔著。細相常住者，微細存想，求久住世也。",
    "T39n1799_09b:0955c09": "二、口說異端去身留難。",
    "T39n1799_09b:0955c10": "「口中常說十方眾生皆是吾子，我生諸佛，我",
    "T39n1799_09b:0955c11": "出世界，我是元佛，出世自然不因修得。此名",
    "T39n1799_09b:0955c12": "住世自在天魔，使其眷屬如遮文茶及四天",
    "T39n1799_09b:0955c13": "王、毘舍童子未發心者，利其虛明，食彼精氣，",
    "T39n1799_09b:0955c14": "或不因師，其修行人親自觀見，稱執金剛與",
    "T39n1799_09b:0955c15": "汝長命，現美女身盛行貪欲，未逾三歲肝",
    "T39n1799_09b:0955c16": "腦枯竭，口兼獨言，聽若妖魅，前人未詳，多陷",
    "T39n1799_09b:0955c17": "王難，未及遇刑先已乾死，惱亂彼人以至殂",
    "T39n1799_09b:0955c18": "殞。汝當先覺，不入輪迴；迷惑不知，墮無間獄。」",
    "T39n1799_09b:0955c19": "遮文茶未詳。毘舍童子，即毘舍遮鬼也，此",
    "T39n1799_09b:0955c20": "云食精氣；頻那夜伽亦此類也。世人所事為",
    "T39n1799_09b:0955c21": "善知識，皆六欲天魔以為其主。口獨言者，即",
    "T39n1799_09b:0955c22": "前美女也。三、結勸弘宣，四：初、總結諸境。",
    "T39n1799_09b:0955c23": "「阿難當知，是十種魔於末世時在我法中出",
    "T39n1799_09b:0955c24": "家修道，或附人體，或自現形，皆言已成正遍",
    "T39n1799_09b:0955c25": "知覺，讚歎婬欲，破佛律儀，先惡魔師與魔弟",
    "T39n1799_09b:0955c26": "子婬婬相傳。如是邪精魅其心腑，近則九生，",
    "T39n1799_09b:0955c27": "多踰百世，令真修行總為魔眷，命終之後必",
    "T39n1799_09b:0955c28": "為魔民，失正遍知，墮無間獄。」此文即同《涅",
    "T39n1799_09b:0955c29": "槃經》云「未來世中，是魔波旬漸當壞亂我之",
    "T39n1799_09b:0956a01": "正法，乃至現比丘、比丘尼及阿羅漢像，非法",
    "T39n1799_09b:0956a02": "說法，非毀戒律，自言得聖，惑亂世間。」以此二",
    "T39n1799_09b:0956a03": "經鑒于世間，稱聖毀戒者非魔而誰？二、勅",
    "T39n1799_09b:0956a04": "勸弘宣。",
    "T39n1799_09b:0956a05": "「汝今未須先取寂滅，縱得無學，留願入彼末",
    "T39n1799_09b:0956a06": "法之中，起大慈悲，救度正心深信眾生，令不",
    "T39n1799_09b:0956a07": "著魔，得正知見。我今度汝已出生死，汝遵佛",
    "T39n1799_09b:0956a08": "語，名報佛恩。」大聖深慈，勸不取滅，慇懃付",
    "T39n1799_09b:0956a09": "囑，正為今時。若以今文望前發願，如一眾生",
    "T39n1799_09b:0956a10": "未成佛，終不於此取泥洹。斯則師資相成，悲",
    "T39n1799_09b:0956a11": "救一揆，四派入滅一何現權。三、重示迷因。",
    "T39n1799_09b:0956a12": "「阿難！如是十種禪那現境，皆是想陰用心交",
    "T39n1799_09b:0956a13": "互，故現斯事。眾生頑迷，不自忖量，逢此因緣",
    "T39n1799_09b:0956a14": "迷不自識，謂言登聖，大妄語成，墮無間獄。」",
    "T39n1799_09b:0956a15": "如文。四、再勗流布。",
    "T39n1799_09b:0956a16": "「汝等必須將如來語，於我滅後傳示末法，遍",
    "T39n1799_09b:0956a17": "令眾生開悟斯義，無令天魔得其方便，保持",
    "T39n1799_09b:0956a18": "覆護，成無上道。」據弘此經，合魔宮震動，凡",
    "T39n1799_09b:0956a19": "夫不覺故也。如說四安樂行，正同此意。故文",
    "T39n1799_09b:0956a20": "殊問云：於後惡世云何能說此經？佛令住四",
    "T39n1799_09b:0956a21": "安樂行，廣說離譏毀等緣，豈非同此魔事耶。",
    "T39n1799_09b:0956a22": "首楞嚴義疏注經卷第九之二"
}