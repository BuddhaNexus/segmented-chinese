{
    "T21n1336_001:0580c16": "No. 1336",
    "T21n1336_001:0580c17": "陀羅尼雜集卷第一",
    "T21n1336_001:0580c19": "未詳撰者今附梁錄",
    "T21n1336_001:0580c20": "七佛所說大陀羅尼神呪并八菩薩所說神呪合十五首",
    "T21n1336_001:0580c21": "第一惟越佛說有一萬八千病。以一呪悉已",
    "T21n1336_001:0580c22": "治之。此陀羅尼名蘇盧都呵。晉言梵音決",
    "T21n1336_001:0580c23": "定。",
    "T21n1336_001:0580c24": "支波晝支波晝　呼奴波晝呼奴波晝　阿",
    "T21n1336_001:0580c25": "若波晝　阿若波晝　都呼那波晝　奢摩奴",
    "T21n1336_001:0580c26": "波晝　胡修帝那波晝　蜜耆呼那波晝　伊",
    "T21n1336_001:0580c27": "呼帝那波晝　彌梨耆帝帝那波晝　娑若帝",
    "T21n1336_001:0580c28": "帝那波晝　蜜若奴帝那波晝　欝遮兜帝那",
    "T21n1336_001:0580c29": "波晝　莎呵",
    "T21n1336_001:0581a01": "誦呪三遍。黃色縷結作十四結。一句一結繫",
    "T21n1336_001:0581a02": "項。",
    "T21n1336_001:0581a03": "此陀羅尼力悉能摧伏。移山斷流乾竭大海",
    "T21n1336_001:0581a04": "摧碎諸山猶如微塵。若日月失度能使正行",
    "T21n1336_001:0581a05": "悉能攘災。風雨失時能使時節。穀米不登能",
    "T21n1336_001:0581a06": "使豐熟。隣國侵境悉能攘却。大臣謀反惡",
    "T21n1336_001:0581a07": "心即滅。疫病刧起悉能攘之。疫鬼入國能驅",
    "T21n1336_001:0581a08": "遣之。刀兵刧起能摧滅之。此陀羅尼力攘",
    "T21n1336_001:0581a09": "災消怪無量無邊。若廣說者窮劫不盡。",
    "T21n1336_001:0581a10": "第二式佛所說陀羅尼名胡蘇多。晉言除一",
    "T21n1336_001:0581a11": "切欝蒸熱惱。此陀羅尼句。七十二億諸佛所",
    "T21n1336_001:0581a12": "說神呪。",
    "T21n1336_001:0581a13": "陀魔帝那　遮波兜帝那　奢副奢副帝那",
    "T21n1336_001:0581a14": "　烏蘇多烏蘇多帝那　浮浮奢浮浮奢帝那",
    "T21n1336_001:0581a15": "　阿輸帝阿輸帝帝那　尼梨遮尼梨遮帝那",
    "T21n1336_001:0581a16": "　支波畫支波晝帝那　蘇呵兜蘇呵兜帝那",
    "T21n1336_001:0581a17": "　耶無奢耶無奢帝那　奢破不帝那　漚耆不",
    "T21n1336_001:0581a18": "帝那　蘇奢不帝那　莎呵",
    "T21n1336_001:0581a19": "誦呪三遍。黃色縷結作三結繫項。",
    "T21n1336_001:0581a20": "此陀羅尼神力。能使三千大千世界六種震",
    "T21n1336_001:0581a21": "動。山河石壁跛𨁟踊沒。其中眾生悉發無上",
    "T21n1336_001:0581a22": "菩提之心。能除七十七億劫生死重罪眾生。",
    "T21n1336_001:0581a23": "一切病苦悉皆消滅無有遺餘。其中眾生書",
    "T21n1336_001:0581a24": "寫讀誦此陀羅尼一句名者。百千萬億恒河",
    "T21n1336_001:0581a25": "沙世。重惡罪業摧滅無餘。",
    "T21n1336_001:0581a26": "第三隨葉佛所說神呪名蜜耆兜。晉言金鼓。",
    "T21n1336_001:0581a27": "眾生所有業障報障垢重煩惱。悉能摧滅無",
    "T21n1336_001:0581a28": "餘。",
    "T21n1336_001:0581a29": "浮律帝那　若無兜醯那　安耆兜醯那　若",
    "T21n1336_001:0581b01": "無兜醯那　遮浮浮醯那　若無兜醯那　烏",
    "T21n1336_001:0581b02": "奢呼呼醯那　若無兜醯那　睒婆咻咻醯那",
    "T21n1336_001:0581b03": "　究梨吒咻咻醯那　遮波都醯那　若晝",
    "T21n1336_001:0581b04": "那醯那　烏奢咻醯那　遮兜梨那醯那",
    "T21n1336_001:0581b05": "　莎呵",
    "T21n1336_001:0581b06": "誦呪七遍。黃色縷結作四結繫項。",
    "T21n1336_001:0581b07": "此陀羅尼句。恒河沙等諸佛所說。其有書寫",
    "T21n1336_001:0581b08": "讀誦此陀羅尼者。此人恒河沙等劫。所有重",
    "T21n1336_001:0581b09": "惡慇重報障業障。及以五逆一闡提罪。悉滅",
    "T21n1336_001:0581b10": "無餘。眾生所有重病障道。罪垢及以業垢。聞",
    "T21n1336_001:0581b11": "其所說悉滅無餘。其有書寫讀誦之者。所至",
    "T21n1336_001:0581b12": "到處國邑聚落山林丘塚。其中眾生得聞說",
    "T21n1336_001:0581b13": "此陀羅尼名。一經耳者命終已後。悉得往生",
    "T21n1336_001:0581b14": "阿閦佛國。乃至成佛不墮三塗。行此呪法。於",
    "T21n1336_001:0581b15": "四月十六日在東向塔內。一日遶塔八十匝。",
    "T21n1336_001:0581b16": "於塔西壁下東向立。誦呪二十四遍。乃至七",
    "T21n1336_001:0581b17": "日七夜不得睡眠。須胡麻油燈若麻油燈七",
    "T21n1336_001:0581b18": "枚。安置塔四角頭。淨潔洗浴著新淨衣。不食",
    "T21n1336_001:0581b19": "酒肉五辛。遭中一食。我於爾時當現其人",
    "T21n1336_001:0581b20": "前。放大光明以金色手。摩其頂上即與授決。",
    "T21n1336_001:0581b21": "此人所有業障罪垢悉滅無餘。",
    "T21n1336_001:0581b22": "第四拘留秦佛欲說大陀羅尼名金剛幢。并",
    "T21n1336_001:0581b23": "能療治三界五滓眾生。諸惡煩惱瘡疣重病。",
    "T21n1336_001:0581b24": "一切業障及以報障。諸垢煩惱悉能消除。禪",
    "T21n1336_001:0581b25": "那兜醯吒。晉言拔眾生苦令出欲淤泥。聞",
    "T21n1336_001:0581b26": "者脫三垢貪欲瞋恚慢。",
    "T21n1336_001:0581b27": "阿若那晝婆若醯晝　伊那波梨帝　那醯晝",
    "T21n1336_001:0581b28": "　耆菩阿若帝那醯晝　奢富磨醯晝　若無",
    "T21n1336_001:0581b29": "不醯晝　烏奢欽磨醯晝　耆浮磨醯晝",
    "T21n1336_001:0581c01": "　遮兜梨那醯晝　浮梨帝那醯晝　阿呼呼若",
    "T21n1336_001:0581c02": "醯晝　浮梨帝醯晝　禪那牟梨帝晉言大豐飽滿　耆",
    "T21n1336_001:0581c03": "浮牟牟咻　抱吒牟牟咻牟梨㝹浮浮咻　娑",
    "T21n1336_001:0581c04": "若兜浮浮咻　支不破浮浮咻　鴦耆奴浮浮",
    "T21n1336_001:0581c05": "浮咻　不梨帝已浮浮咻　莎呵",
    "T21n1336_001:0581c06": "誦呪一遍縷黃色結作十三結繫項。",
    "T21n1336_001:0581c07": "上來所說陀羅尼句及我所說。悉是過去九",
    "T21n1336_001:0581c08": "十九億諸佛所說。其有讀誦書寫之者。現身",
    "T21n1336_001:0581c09": "當得金剛幢三昧。所有結使摧滅無餘。濟拔",
    "T21n1336_001:0581c10": "眾生苦如上所說。神力自在不可限量。",
    "T21n1336_001:0581c11": "第五拘那含牟尼佛。欲說大陀羅尼名畢多",
    "T21n1336_001:0581c12": "耆呵㝹。晉言聲震十方莫不歸伏。覺悟眾生",
    "T21n1336_001:0581c13": "猶如雷震。無明眾生令得慧眼。此陀羅尼句。",
    "T21n1336_001:0581c14": "乃是過去七十二億諸佛所說。我今說之。",
    "T21n1336_001:0581c15": "禪那波羅帝囊　阿那囊耆呵囊　烏奢耆呵",
    "T21n1336_001:0581c16": "囊　陀無耆呵囊　不梨帝耆呵囊　叉耶囊",
    "T21n1336_001:0581c17": "耆呵囊　欽波羅帝囊耆呵囊　蜜耆帝囊",
    "T21n1336_001:0581c18": "耆呵囊　阿蘭耆帝囊毘呵囊　呼婆帝囊",
    "T21n1336_001:0581c19": "耆蘭囊　蜜耆兜帝囊若無呵帝囊　烏烏烏",
    "T21n1336_001:0581c20": "烏呵帝囊　支不破帝囊　莎呵",
    "T21n1336_001:0581c21": "誦呪三遍黃色縷結作三結痛處繫。",
    "T21n1336_001:0581c22": "此陀羅尼力。能令三千大千世界六反震動。",
    "T21n1336_001:0581c23": "其中所有一切眾生。得聞說此陀羅尼句。一",
    "T21n1336_001:0581c24": "經耳者。百千萬億巨億姟劫。所有重罪誹謗",
    "T21n1336_001:0581c25": "五逆悉滅無餘。其有眾生修行讀誦。七日七",
    "T21n1336_001:0581c26": "夜減省睡眠。其人現身得師子王定三昧。百",
    "T21n1336_001:0581c27": "千諸佛現前授記。又其國土隣國強敵欲來",
    "T21n1336_001:0581c28": "侵嬈。國王爾時與諸群臣。淨潔洗浴著新淨",
    "T21n1336_001:0581c29": "衣。於高樓上隨其方面。先禮十方佛。然後禮",
    "T21n1336_001:0582a01": "我拘那含牟尼佛。三稱我名燒香散華。爾時",
    "T21n1336_001:0582a02": "即說陀羅尼句。以此陀羅尼威神力故。大梵",
    "T21n1336_001:0582a03": "天王帝釋四天大王。於虛空中悉雨刀劍。四",
    "T21n1336_001:0582a04": "面大黑風起。令其兵眾皆悉不得見日月之",
    "T21n1336_001:0582a05": "光。諸夜叉眾吸其精氣。應死者死自然退散。",
    "T21n1336_001:0582a06": "大陀羅尼威神之力乃至如是。",
    "T21n1336_001:0582a07": "第六迦葉佛。欲說大陀羅尼名初磨梨帝。晉",
    "T21n1336_001:0582a08": "言拯濟群生出生死苦。",
    "T21n1336_001:0582a09": "阿若提婆梨帝　遮富魔提婆梨帝　烏奢",
    "T21n1336_001:0582a10": "那提婆梨帝　娑丘波羅帝提婆梨帝　呼",
    "T21n1336_001:0582a11": "娑都波羅帝提婆梨帝　那呼波羅帝提婆梨",
    "T21n1336_001:0582a12": "帝　那支富波羅帝提婆梨帝　那呼多羅帝",
    "T21n1336_001:0582a13": "提婆梨帝　婆若不羅帝提婆梨帝　那波都",
    "T21n1336_001:0582a14": "羅帝提婆梨帝",
    "T21n1336_001:0582a15": "奢若蜜都羅帝提婆梨帝　莎呵",
    "T21n1336_001:0582a16": "誦呪七遍。黃色縷結作六結。痛處繫。",
    "T21n1336_001:0582a17": "此陀羅尼句。乃是過去七十七億諸佛所說。",
    "T21n1336_001:0582a18": "此陀羅尼力。能令百佛世界六種震動。所有",
    "T21n1336_001:0582a19": "山河石壁。皆悉摧碎猶如微塵。通為一佛世",
    "T21n1336_001:0582a20": "界。其中所有一切萬物皆作金色。浩𣵡滉瀼",
    "T21n1336_001:0582a21": "悉不復現。唯見金色更無餘色。此陀羅尼力",
    "T21n1336_001:0582a22": "故。能令百佛世界眾生。宿業重罪及三塗苦。",
    "T21n1336_001:0582a23": "悉皆消滅無有遺餘。其中眾生修行讀誦此",
    "T21n1336_001:0582a24": "陀羅尼者。未發無上菩提之心者。皆使發心",
    "T21n1336_001:0582a25": "至不退轉。先已發心者。修行此陀羅尼者。超",
    "T21n1336_001:0582a26": "過七住乃至十住。此陀羅尼金剛三昧大空",
    "T21n1336_001:0582a27": "解脫門。菩薩從初發心修行此三昧。直至道",
    "T21n1336_001:0582a28": "場菩提樹下入金剛定。莫不由是。",
    "T21n1336_001:0582a29": "第七釋迦牟尼佛。欲說大陀羅尼名烏蘇耆",
    "T21n1336_001:0582b01": "晝膩多。晉言金光照曜。除三界眾生幽冥隱",
    "T21n1336_001:0582b02": "滯拔其厄難。此陀羅尼句乃是過去九十九",
    "T21n1336_001:0582b03": "億諸佛所說。我今說之。",
    "T21n1336_001:0582b04": "耆路不帝那置　畢耆帝那置　烏蘇多帝那",
    "T21n1336_001:0582b05": "置　耆牟多帝那置　若不都帝那置　阿若",
    "T21n1336_001:0582b06": "娑若兜帝那置　若波都帝那置　耆牟波若",
    "T21n1336_001:0582b07": "帝那置　烏耆副帝那置　蜜耆蘇帝那置",
    "T21n1336_001:0582b08": "　耶蜜耆帝那置　破知彌帝那置　畢梨帝",
    "T21n1336_001:0582b09": "吒帝那置　莎呵",
    "T21n1336_001:0582b10": "誦呪十四遍。黃色縷結作十四結。痛處繫。",
    "T21n1336_001:0582b11": "此陀羅尼力。能令三千大千世界六種震動。",
    "T21n1336_001:0582b12": "其中眾生宿命罪垢。纏裹縛束處在幽隱。聞",
    "T21n1336_001:0582b13": "此陀羅尼一音逕耳。悉得往生忉利天上。",
    "T21n1336_001:0582b14": "有諸行人。受持讀誦書寫此陀羅尼者。未發",
    "T21n1336_001:0582b15": "心者咸使發心到堅固地。先發心者入法流",
    "T21n1336_001:0582b16": "水中。八住齊階疾至佛地。以此陀羅尼力故。",
    "T21n1336_001:0582b17": "一踊超過菩提樹下。乃至佛地坐於道場。此",
    "T21n1336_001:0582b18": "三昧名金光明王定。覺悟群生踊出三界拔",
    "T21n1336_001:0582b19": "眾厄難。超眾群聖疾成佛道。若有眾生欲修",
    "T21n1336_001:0582b20": "行此陀羅尼者。欲得現身四沙門果。欲除過",
    "T21n1336_001:0582b21": "去億百千劫。障道五逆犯四重禁。現世除滅",
    "T21n1336_001:0582b22": "令無遺餘。應當修行此陀羅尼。三七二十一",
    "T21n1336_001:0582b23": "日。護持禁戒猶如明珠。一日一夜六時行道",
    "T21n1336_001:0582b24": "懺悔十方。淨潔洗浴著新淨衣。用七色華三",
    "T21n1336_001:0582b25": "種名香。供養奉敬釋迦牟尼佛。於舍利塔前",
    "T21n1336_001:0582b26": "五體投地悔過自㥽。爾時當誦此陀羅尼句",
    "T21n1336_001:0582b27": "八十遍。日日常爾。乃至七日。一七日不得。",
    "T21n1336_001:0582b28": "復至七日乃至三七日。億百姟劫所有重罪",
    "T21n1336_001:0582b29": "悉滅無餘。十方諸佛放大光明來觸其身是",
    "T21n1336_001:0582c01": "人爾時心意熙怡。猶如比丘得第三禪。爾時",
    "T21n1336_001:0582c02": "當有大梵天王釋提桓因四天大王。即時授",
    "T21n1336_001:0582c03": "與四沙門果。",
    "T21n1336_001:0582c04": "文殊師利菩薩所說陀羅尼名閻摩兜。晉言",
    "T21n1336_001:0582c05": "解眾生縛。現在病苦悉得消除。能却障道拔",
    "T21n1336_001:0582c06": "三毒箭。九十八使漸漸消滅。度三有流現身",
    "T21n1336_001:0582c07": "得道。",
    "T21n1336_001:0582c08": "支不多捺帝　閻浮支捺帝　蘇車不支捺帝",
    "T21n1336_001:0582c09": "　祝耆不支捺帝烏蘇多支捺帝　娑遮不",
    "T21n1336_001:0582c10": "支捺帝　閻摩賴長支捺帝　阿恕波賴長",
    "T21n1336_001:0582c11": "支捺帝　恕波帝捺帝　莎呵",
    "T21n1336_001:0582c12": "誦呪三遍結五色縷作二結繫項。",
    "T21n1336_001:0582c13": "此陀羅尼四十二億諸佛所說。若諸行人有",
    "T21n1336_001:0582c14": "能書寫讀誦此陀羅尼者。現世當為千佛所",
    "T21n1336_001:0582c15": "護此人命終不墮惡道。當生兜率天上面覩",
    "T21n1336_001:0582c16": "彌勒。又有眾生能修行此陀羅尼者。斷食七",
    "T21n1336_001:0582c17": "日純服牛乳。中時一食更無雜食。一日一夜",
    "T21n1336_001:0582c18": "六時懺悔。十方佛前悔先所作。億千姟劫所",
    "T21n1336_001:0582c19": "有重罪一時都盡。分部破戒亦悉都盡。五逆",
    "T21n1336_001:0582c20": "殃惡及一闡提。殷重悔過悉得滅除。於六時",
    "T21n1336_001:0582c21": "中一時十遍。空閑淨室若在塔中。此人心若",
    "T21n1336_001:0582c22": "淳厚。我於爾時當往其所。此人以見我故心",
    "T21n1336_001:0582c23": "轉淳厚。心淳厚故得見千佛。手摩其頭即與",
    "T21n1336_001:0582c24": "授記。宿世殃惡永滅無餘。",
    "T21n1336_001:0582c25": "我虛空藏菩薩欲說大陀羅尼。名阿那耆晝",
    "T21n1336_001:0582c26": "寧。晉言拔眾生苦三界挺特無比。若有眾生",
    "T21n1336_001:0582c27": "迴波六趣無能救者。我以救之令得脫難。",
    "T21n1336_001:0582c28": "阿那耆晝蘇　不梨帝耆晝蘇　若波晝耆晝",
    "T21n1336_001:0582c29": "蘇　畢梨帝那耆晝蘇　如波葂耆晝蘇",
    "T21n1336_001:0583a01": "　烏奢帝那奢晝蘇　若波晝耆晝蘇　阿若",
    "T21n1336_001:0583a02": "呼婆耆晝蘇　莎呵",
    "T21n1336_001:0583a03": "誦呪五遍。縷五色結作十四結繫兩手。",
    "T21n1336_001:0583a04": "此陀羅尼乃是過去七十二億諸佛所說。我",
    "T21n1336_001:0583a05": "今已說。欲護正法故度眾生故。成諸行人",
    "T21n1336_001:0583a06": "德從萬行故。諸聲聞人未證果者令得果故。",
    "T21n1336_001:0583a07": "令緣覺人度十二因緣大河拯濟群萌故。令",
    "T21n1336_001:0583a08": "諸菩薩從初發心乃至十地願果成故。說此",
    "T21n1336_001:0583a09": "陀羅尼。又此陀羅尼力。能令三千大千世界。",
    "T21n1336_001:0583a10": "其中眾生處在幽隱及三塗。普聞此陀羅尼",
    "T21n1336_001:0583a11": "一逕耳處得宿命智。乃至十四生悉得解脫。",
    "T21n1336_001:0583a12": "若有善男子善女人。欲修行此陀羅尼者。應",
    "T21n1336_001:0583a13": "當三七二十一日。淨自洗浴著新淨衣。若於",
    "T21n1336_001:0583a14": "制剎中若清淨地。於夜後分明星出時。語此",
    "T21n1336_001:0583a15": "大時明星。為我語虛空藏菩薩。如是三說。",
    "T21n1336_001:0583a16": "除我根本罪。如是三說。除我障道罪。如是三",
    "T21n1336_001:0583a17": "說。與我四沙門果。如是三說。我於爾時即往",
    "T21n1336_001:0583a18": "其所。住其人前受與四沙門果。我誓當與",
    "T21n1336_001:0583a19": "如是三說。燒沈水香。若夢得阿摩勒果若得",
    "T21n1336_001:0583a20": "訶梨勒果。若得頻婆果若毘醯勒果若杏等。",
    "T21n1336_001:0583a21": "爾時當懃精進。若雞子等若捲等。爾時即得",
    "T21n1336_001:0583a22": "明星出。時誦呪七遍。若心好時誦七十遍。虛",
    "T21n1336_001:0583a23": "空藏菩薩常遊諸國。為諸行人得從萬行。是",
    "T21n1336_001:0583a24": "為得從萬行。",
    "T21n1336_001:0583a25": "我觀世音菩薩欲說大陀羅尼。名阿那耆不",
    "T21n1336_001:0583a26": "知究梨知那。晉言大證濟普及十方無邊眾",
    "T21n1336_001:0583a27": "生。",
    "T21n1336_001:0583a28": "烏奢帝那　耆那知帝那　不迦兜帝那　那",
    "T21n1336_001:0583a29": "殊不梨帝那　阿摩殊不梨帝那　烏奢呼呼",
    "T21n1336_001:0583b01": "吒帝那　耆浮浮帝那　羞都晝帝那　若浮",
    "T21n1336_001:0583b02": "慕那賴帝那　漚究那賴帝那　支波副那賴",
    "T21n1336_001:0583b03": "帝那　閻浮浮賴帝那　莎呵",
    "T21n1336_001:0583b04": "誦呪五遍。五色縷結作二十四結繫項。",
    "T21n1336_001:0583b05": "此陀羅尼句。乃是過去九十九億諸佛所說。",
    "T21n1336_001:0583b06": "九十九億諸佛。為諸行人修行六度者未發",
    "T21n1336_001:0583b07": "心者。若諸聲聞人未證果者。若三千大千世",
    "T21n1336_001:0583b08": "界內諸神仙人。未發無上菩提心者。皆使發",
    "T21n1336_001:0583b09": "心。有諸凡夫未得信心。我以種子令生法牙。",
    "T21n1336_001:0583b10": "以此陀羅尼威神力故。及我方便威神力故。",
    "T21n1336_001:0583b11": "令其所修悉得成辦。及三千大千世界內。幽",
    "T21n1336_001:0583b12": "隱黑暗滯礙及三塗眾生。又聞我此陀羅尼",
    "T21n1336_001:0583b13": "者皆得拔苦。又諸菩薩未皆初住者令得",
    "T21n1336_001:0583b14": "初住。次第令得乃至十住。已得皆初十住地",
    "T21n1336_001:0583b15": "者。已得此陀羅尼勢力故。於一念頃直至佛",
    "T21n1336_001:0583b16": "地。三十二相八十種好自然成就。若聲聞人",
    "T21n1336_001:0583b17": "聞此陀羅尼一逕耳者。讀誦書寫修行此",
    "T21n1336_001:0583b18": "陀羅尼。以質直心如法而住。四沙門果不求",
    "T21n1336_001:0583b19": "而得。以此陀羅尼力故。三千大千世界山河",
    "T21n1336_001:0583b20": "石壁。四大海水能令涌沸。須彌山及鐵圍山",
    "T21n1336_001:0583b21": "令如微塵。其中眾生有諸菩薩聲聞修行之",
    "T21n1336_001:0583b22": "者。障道滯礙患苦嬰身。我悉救之令得脫難。",
    "T21n1336_001:0583b23": "令其所修悉得成辦。若有眾生現世求所願",
    "T21n1336_001:0583b24": "者。修行陀羅尼者。於三七二十一日淨持戒",
    "T21n1336_001:0583b25": "地。一日一夜六時行道。燒眾名香散五色華。",
    "T21n1336_001:0583b26": "懺悔十方自嘖罪咎。從生死際至生死際。自",
    "T21n1336_001:0583b27": "㥽慚愧。爾時三稱我觀世音菩薩。燒香散華",
    "T21n1336_001:0583b28": "叩頭求哀悔過自㥽。億百千劫所有重罪。於",
    "T21n1336_001:0583b29": "一念頃悉得消滅。淨身口意。爾時當誦此陀",
    "T21n1336_001:0583c01": "羅尼。三七二十一遍日日六時。從初一日乃",
    "T21n1336_001:0583c02": "至七日。乃至三七二十一日。其鈍根者。未得",
    "T21n1336_001:0583c03": "初果者。我於爾時授與初果第二第三乃至",
    "T21n1336_001:0583c04": "第四果。隨其利鈍階差所應。若諸菩薩欲趣",
    "T21n1336_001:0583c05": "證地滯礙不進。如法行者即得證地。如前法",
    "T21n1336_001:0583c06": "同我今說。此陀羅尼句。三千大千世界內。",
    "T21n1336_001:0583c07": "其中諸佛諸大菩薩。釋梵四天王諸神仙人",
    "T21n1336_001:0583c08": "及諸龍王。皆悉證知大誓成就。願果不虛真",
    "T21n1336_001:0583c09": "實如是。",
    "T21n1336_001:0583c10": "我救脫菩薩欲說大陀羅尼。名阿那耆知羅。",
    "T21n1336_001:0583c11": "晉言救諸病苦消眾毒藥。拔濟眾生出於生",
    "T21n1336_001:0583c12": "死。未度者度未安者安。未得涅槃者令得涅",
    "T21n1336_001:0583c13": "槃。此陀羅尼句。乃是過去七十七億諸佛所",
    "T21n1336_001:0583c14": "說。我欲說之。",
    "T21n1336_001:0583c15": "陀摩賴帝　阿那婆賴帝　究支那帝　耆摩",
    "T21n1336_001:0583c16": "那帝　究吒婆賴多帝　阿奢摩梨難帝　婆",
    "T21n1336_001:0583c17": "若不梨那烏奢欽帝　婆吒羅奢帝　烏蘇",
    "T21n1336_001:0583c18": "那婆賴帝　陀摩賴帝　莎呵誦呪三遍。",
    "T21n1336_001:0583c19": "縷五色結作六結繫兩肩。",
    "T21n1336_001:0583c20": "我今說此陀羅尼句時。三千大千世界。其",
    "T21n1336_001:0583c21": "中所有一切眾生所有罪垢殃惡重病。以我",
    "T21n1336_001:0583c22": "法音聲震三千。散入一切眾生毛孔。六情諸",
    "T21n1336_001:0583c23": "根現在病苦欝蒸毒氣。及過去業諸結惱熱。",
    "T21n1336_001:0583c24": "一切消盡令無遺餘。又諸行人厭離三界。欲",
    "T21n1336_001:0583c25": "求出要而不能得。我當為設無量方便。令其",
    "T21n1336_001:0583c26": "所求各得成辦。如其國土有諸隣敵欲來侵",
    "T21n1336_001:0583c27": "陵。我當救之令得脫難。爾時國王應當慚愧。",
    "T21n1336_001:0583c28": "悔過自責歸謝萬民。淨潔洗浴著新淨衣。若",
    "T21n1336_001:0583c29": "高樓上若宮殿中。燒香散華禮十方佛。爾時",
    "T21n1336_001:0584a01": "當三稱我名救脫菩薩。我今歸依如是三說。",
    "T21n1336_001:0584a02": "爾時即當誦此陀羅尼三七二十一遍。隨其",
    "T21n1336_001:0584a03": "方面有賊來處。爾時當有八部鬼神。雨沙礫",
    "T21n1336_001:0584a04": "石放大黑風。雷震礔礰猶如天崩震動天地。",
    "T21n1336_001:0584a05": "爾時怨賊自然退散。我救脫菩薩拔濟眾生",
    "T21n1336_001:0584a06": "神力如是。",
    "T21n1336_001:0584a07": "我拔陀和菩薩欲說大陀羅尼。此陀羅尼句。",
    "T21n1336_001:0584a08": "乃是過去七十七億諸佛所說。我今欲說。有",
    "T21n1336_001:0584a09": "陀羅尼名阿那耆置盧。晉言度脫眾生。老病",
    "T21n1336_001:0584a10": "死苦及三塗苦。眾生現在病苦悉皆拯濟。",
    "T21n1336_001:0584a11": "阿那支波晝　求守羅波晝　支富盧波晝",
    "T21n1336_001:0584a12": "　阿那蘇呵兜波晝　烏奢欽波羅加波晝",
    "T21n1336_001:0584a13": "　耆復那波晝　呵若呼帝奴波晝　耆摩浮梨",
    "T21n1336_001:0584a14": "帝那波晝　烏蘇帝樓波晝　奢波矒波晝",
    "T21n1336_001:0584a15": "　阿娑婆羅帝那波晝　呼娑都波晝　耆摩梨",
    "T21n1336_001:0584a16": "帝波晝　莎呵",
    "T21n1336_001:0584a17": "誦呪五遍。縷六色結作五結痛處繫。",
    "T21n1336_001:0584a18": "此呪能令地作水相。水作地相。風作火相。火",
    "T21n1336_001:0584a19": "作風相。三千世界作微塵相。色作空相。空作",
    "T21n1336_001:0584a20": "色相。下至金剛際上至淨居天。變為非色相。",
    "T21n1336_001:0584a21": "若三千世界內有諸行人。四大不調行道滯礙",
    "T21n1336_001:0584a22": "互不調適。我以金手摩其頂上授與湯藥。令",
    "T21n1336_001:0584a23": "其所患消滅無餘。行道進德四大輕便。有諸",
    "T21n1336_001:0584a24": "眾生為宿業垢纏裹縛束。在三界獄無復出",
    "T21n1336_001:0584a25": "要。我時當以智慧火及禪定水。燒燃洗澤令",
    "T21n1336_001:0584a26": "出三界。以薩婆若膏漬潤令濕。令生法牙拔",
    "T21n1336_001:0584a27": "其毒足。咸各使發無上菩提道心。若諸眾生",
    "T21n1336_001:0584a28": "於今現身欲求所願者。欲求尊貴欲求聰明。",
    "T21n1336_001:0584a29": "欲求總持欲求智慧。欲求見十方諸佛。面對",
    "T21n1336_001:0584b01": "共語得受記莂。欲見我跋陀和菩薩。授與四",
    "T21n1336_001:0584b02": "沙門果。欲得命終生兜率天上面見彌勒。",
    "T21n1336_001:0584b03": "欲生他方淨佛國土。現在佛前當書寫讀誦",
    "T21n1336_001:0584b04": "修行此陀羅尼。當少欲知足淨持戒地。常當",
    "T21n1336_001:0584b05": "慚愧修質直行。於一日一夜六時之中精進",
    "T21n1336_001:0584b06": "不闕。五辛酒肉不得過口。如是精進一百一",
    "T21n1336_001:0584b07": "十四日。內外明徹面對十方諸佛面對授記。",
    "T21n1336_001:0584b08": "善男子汝過如是若干劫數。當得作佛。國土",
    "T21n1336_001:0584b09": "如是弟子眾數壽命如是。若聲聞人欲求四",
    "T21n1336_001:0584b10": "果者。亦當如是修行此陀羅尼。功用正等無",
    "T21n1336_001:0584b11": "異。隨根利鈍所證差別。我跋陀和菩薩所說",
    "T21n1336_001:0584b12": "陀羅尼句。神力如是誠諦不虛。",
    "T21n1336_001:0584b13": "我大勢至菩薩欲說大陀羅尼。名阿那耆置",
    "T21n1336_001:0584b14": "盧。晉言救諸病苦斷疑網。拔四毒箭令出",
    "T21n1336_001:0584b15": "三界。",
    "T21n1336_001:0584b16": "耆富吒那帝　阿輸波羅帝　耆晝盧波羅",
    "T21n1336_001:0584b17": "帝　阿輸多波羅帝　烏那呼波羅帝　若牟",
    "T21n1336_001:0584b18": "耶波羅帝　圖故晝波羅帝　若牟耶波羅帝",
    "T21n1336_001:0584b19": "　莎呵",
    "T21n1336_001:0584b20": "誦呪三遍。縷三色結作三結繫項。",
    "T21n1336_001:0584b21": "此陀羅尼呪。七十七億諸佛所說。我今說竟。",
    "T21n1336_001:0584b22": "此陀羅尼力。能令三千大千世界地皆振裂。",
    "T21n1336_001:0584b23": "其中眾生自然踊出。我時即以大智力。一時",
    "T21n1336_001:0584b24": "接取安置一處。即以禪定清涼法水洗澤塵",
    "T21n1336_001:0584b25": "垢。摩抆拂拭安慰其心。譬如比丘入第三",
    "T21n1336_001:0584b26": "禪。然後我當隨根利鈍。應得阿耨多羅三藐",
    "T21n1336_001:0584b27": "三菩提者。隨其階次悉皆給與。若聲聞人應",
    "T21n1336_001:0584b28": "得四沙門果者。次第給與令滿其願。有諸行",
    "T21n1336_001:0584b29": "人書寫讀誦此陀羅尼句。現在身中四百四",
    "T21n1336_001:0584c01": "病破戒五逆。及障道罪宿世微殃。悉皆消滅",
    "T21n1336_001:0584c02": "無有遺餘。我大勢至菩薩威神力故。令此行",
    "T21n1336_001:0584c03": "人所修轉勝悉得成辦。有諸行人在所生處",
    "T21n1336_001:0584c04": "得宿命智。百生千生百千萬億生通達無礙。",
    "T21n1336_001:0584c05": "如視掌中阿摩勒果。欲得聞持旋持總持。欲",
    "T21n1336_001:0584c06": "得四辯說法無礙。欲得佛十力四無所畏。",
    "T21n1336_001:0584c07": "欲得修佛三十二相八十種好。速得成辦。欲",
    "T21n1336_001:0584c08": "得金剛三昧超過十地入佛正位。應當書寫",
    "T21n1336_001:0584c09": "讀誦修行此陀羅尼。晝夜六時曾不廢忘。淨",
    "T21n1336_001:0584c10": "持戒地五辛酒肉悉不食之。少欲知足修質",
    "T21n1336_001:0584c11": "直行。此陀羅尼故。無有非人能觸惱者。我時",
    "T21n1336_001:0584c12": "當與釋梵四天王。往詣是人所住之處。安慰",
    "T21n1336_001:0584c13": "其心令其所修日日增廣。",
    "T21n1336_001:0584c14": "我得大勢菩薩欲說大陀羅尼。名烏蘇波置",
    "T21n1336_001:0584c15": "樓。晉言救諸病苦。拔濟群生出於三界。令諸",
    "T21n1336_001:0584c16": "行人得從萬行。",
    "T21n1336_001:0584c17": "阿那耆置樓　波羅帝那耆置樓　若摩陀羅",
    "T21n1336_001:0584c18": "置耆置樓　阿輸陀羅尼耆置樓　烏蘇波置",
    "T21n1336_001:0584c19": "那耆置樓　胡盧波置那波置樓　遮波副波",
    "T21n1336_001:0584c20": "置樓　若無梨置波置樓　耆浮呼梨那波置",
    "T21n1336_001:0584c21": "樓　若無阿遮不梨帝那　莎呵",
    "T21n1336_001:0584c22": "誦呪五遍。縷三色結作三結繫項。",
    "T21n1336_001:0584c23": "此陀羅尼句。乃是過去四十億恒河沙等諸",
    "T21n1336_001:0584c24": "佛所說。我今已說此陀羅尼力。能令十佛世",
    "T21n1336_001:0584c25": "界六種震動。其中所有一切眾生。以此陀羅",
    "T21n1336_001:0584c26": "尼法音光明入其毛孔。塵勞垢集一切消除。",
    "T21n1336_001:0584c27": "以我得大勢威神力故。及此陀羅尼威神力",
    "T21n1336_001:0584c28": "故。此諸眾生命終已後。悉得往生兜率天上",
    "T21n1336_001:0584c29": "面覩彌勒。若諸行人欲求解脫。而為業障之",
    "T21n1336_001:0585a01": "所滯礙。懈怠懶墮三業不懃。我時即以智慧",
    "T21n1336_001:0585a02": "火禪定水。燒燃洗澤業垢障道。令其惺悟皆",
    "T21n1336_001:0585a03": "使令發菩提之心。有諸行人四大不調病苦",
    "T21n1336_001:0585a04": "殃身。有能讀誦此陀羅尼者。我時當與八部",
    "T21n1336_001:0585a05": "鬼神四大天王往是人所。即時授與阿伽陀",
    "T21n1336_001:0585a06": "藥如意寶珠令無所乏。是善男子善女人。以",
    "T21n1336_001:0585a07": "我神力及陀羅尼力轉倍精進。已精進故即",
    "T21n1336_001:0585a08": "得大果。",
    "T21n1336_001:0585a09": "我堅勇菩薩欲說大陀羅尼。名阿那耆置樓。",
    "T21n1336_001:0585a10": "晉言拔濟眾生。出生死苦拯濟三界。貧窮眾",
    "T21n1336_001:0585a11": "生如寶掌菩薩。亦如國王解髻中明珠施與",
    "T21n1336_001:0585a12": "貧人。猶如慈父視子寶藏。此陀羅尼力亦",
    "T21n1336_001:0585a13": "復如是。",
    "T21n1336_001:0585a14": "若無呼娑置樓　烏蘇多置　若無耆置樓",
    "T21n1336_001:0585a15": "　烏蘇呼那置樓　若物珠置樓　毘梨帝那",
    "T21n1336_001:0585a16": "置樓　烏奢欽置樓　遮不呼蘇多置樓　若",
    "T21n1336_001:0585a17": "無蜜多置樓　阿支不置樓　毘梨帝那置樓",
    "T21n1336_001:0585a18": "　莎呵",
    "T21n1336_001:0585a19": "誦呪三遍。縷三色結作七結痛處繫。",
    "T21n1336_001:0585a20": "此陀羅尼句。乃是過去七十七億諸佛所說。",
    "T21n1336_001:0585a21": "我今說之。有諸國王。其國土境水旱不調穀",
    "T21n1336_001:0585a22": "米不登。爾時應當誦此陀羅尼七十七遍。三",
    "T21n1336_001:0585a23": "稱我名堅勇菩薩。我時當勅阿耨大龍娑伽",
    "T21n1336_001:0585a24": "羅龍。使諸小龍給足其水。令國豐實。若其國",
    "T21n1336_001:0585a25": "內疫病流行。有諸眾生病苦殃身。我時當往",
    "T21n1336_001:0585a26": "詣是人所。隨其偏發療治救濟。有諸眾生",
    "T21n1336_001:0585a27": "乏於財物。我當給施令無所乏。若諸國王欲",
    "T21n1336_001:0585a28": "求所願。應當修行此陀羅尼。若在塔中若空",
    "T21n1336_001:0585a29": "閑地。淨潔洗浴著新淨衣。七日七夜受持八",
    "T21n1336_001:0585b01": "戒。六時行道。於一一時中七遍誦此陀羅尼。",
    "T21n1336_001:0585b02": "若其國王心淳厚者。三日三夜即得如願。極",
    "T21n1336_001:0585b03": "到七日無不剋果。燒黑沈水香白栴檀香。散",
    "T21n1336_001:0585b04": "五色花燃胡麻油燈。於月八日十四日十五",
    "T21n1336_001:0585b05": "日。是時三稱我名堅勇菩薩。我時當與天龍",
    "T21n1336_001:0585b06": "八部。往是人所與其所願。是人若於夢中。若",
    "T21n1336_001:0585b07": "惺悟心。或得珍寶或見白象或得果實。爾時",
    "T21n1336_001:0585b08": "當知即得所願。",
    "T21n1336_001:0585b09": "陀羅尼雜集卷第一"
}