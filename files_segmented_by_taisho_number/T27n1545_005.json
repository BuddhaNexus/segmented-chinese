{
    "T27n1545_005:0020b14": "阿毘達磨大毘婆沙論卷第五",
    "T27n1545_005:0020b16": "五百大阿羅漢等造",
    "T27n1545_005:0020b17": "三藏法師玄奘奉　詔譯",
    "T27n1545_005:0020b18": "4雜蘊第一中世第一法納息第一之四",
    "T27n1545_005:0020b19": "世第一法。當言一心多心耶。乃至廣說。問",
    "T27n1545_005:0020b20": "何故作此論。答雖已說彼相應差別。而未",
    "T27n1545_005:0020b21": "顯示現前多少。今欲顯示唯一剎那。故",
    "T27n1545_005:0020b22": "作斯論復次為欲遮遣他宗義故。如分別",
    "T27n1545_005:0020b23": "論者執。世第一法。相續現前。彼說相續總",
    "T27n1545_005:0020b24": "有三種。一時相續。二生相續。三相似相續。",
    "T27n1545_005:0020b25": "世第一法。雖無前二。而有後一。今欲遮遣",
    "T27n1545_005:0020b26": "彼所執義顯世第一法唯一念現前。復次為",
    "T27n1545_005:0020b27": "令疑者得決定故。謂先已說。若心心所法。",
    "T27n1545_005:0020b28": "為等無間入正性離生。是謂世第一法。勿",
    "T27n1545_005:0020b29": "有生疑。如心所法既有多種心亦應然。",
    "T27n1545_005:0020c01": "為令彼疑得決定故。顯心所法雖有多",
    "T27n1545_005:0020c02": "種而心唯一。由此因緣。故作斯論。世第一",
    "T27n1545_005:0020c03": "法當言一心多心耶。答應言一心。問如前",
    "T27n1545_005:0020c04": "已說。未來修者。亦得名為世第一法。是則",
    "T27n1545_005:0020c05": "此法應有多心。而言一心斯有何意。答此",
    "T27n1545_005:0020c06": "中但說現在前者故言一心。問今於此中",
    "T27n1545_005:0020c07": "何故不說未來修者。答應說而不說者。當",
    "T27n1545_005:0020c08": "知此義有餘。此中復有多復次釋。前已說",
    "T27n1545_005:0020c09": "故今不說之。雖說一心而未釋義。何故",
    "T27n1545_005:0020c10": "此法非多心耶。非但有言義則可了。答從",
    "T27n1545_005:0020c11": "此心心所法無間。不起餘世間心唯起出",
    "T27n1545_005:0020c12": "世心。世間心者謂有漏墮有心。即所遮止第",
    "T27n1545_005:0020c13": "二念等世第一法。出世心者。謂無漏斷有心。",
    "T27n1545_005:0020c14": "即所引起苦法智忍相應之心。若當起餘",
    "T27n1545_005:0020c15": "世間心者。為劣為等為勝。無有是處。為",
    "T27n1545_005:0020c16": "分別故假設斯問。劣等勝者。對前剎那。但",
    "T27n1545_005:0020c17": "有三故。若當劣者應不能入正性離生。何",
    "T27n1545_005:0020c18": "以故。非以退道能入正性離生故。謂非衰",
    "T27n1545_005:0020c19": "退萎悴墜落破壞之道能入正性離生。要以",
    "T27n1545_005:0020c20": "勝進增盛勇猛堅固之道。能入正性離生",
    "T27n1545_005:0020c21": "故。若當等者。亦不能入正性離生。何以故。",
    "T27n1545_005:0020c22": "先以此類道不能入正性離生故。謂此初",
    "T27n1545_005:0020c23": "後品類。相似如初剎那。有障礙有留難。無",
    "T27n1545_005:0020c24": "勢力故。不能入正性離生。後諸剎那亦",
    "T27n1545_005:0020c25": "應如是如初剎那。不能無間引起聖道。後",
    "T27n1545_005:0020c26": "諸剎那亦應如是。品類同故。則應究竟不",
    "T27n1545_005:0020c27": "能證入正性離生。如是應無解脫出離。",
    "T27n1545_005:0020c28": "若當勝者。先應非世第一法。後方是世第",
    "T27n1545_005:0020c29": "一法。以世第一法聲。顯最勝等義故。問",
    "T27n1545_005:0021a01": "先者既非世第一法。為是何法。答是增上",
    "T27n1545_005:0021a02": "忍。問何故見道唯勝加行無間。引生於修",
    "T27n1545_005:0021a03": "道。中引生聖道。通劣等勝。答以見道是未",
    "T27n1545_005:0021a04": "曾得道。要多功用。加行作意。方能現前。是",
    "T27n1545_005:0021a05": "故唯勝加行。引起修道。既是本曾得道。",
    "T27n1545_005:0021a06": "不多功用。加行作意而現在前。故劣等勝皆",
    "T27n1545_005:0021a07": "能引起。然世第一法與第一法。為因緣增",
    "T27n1545_005:0021a08": "上緣。因緣者有三因。謂相應因。俱有因。同",
    "T27n1545_005:0021a09": "類因。此是總說。若別說者。過去與過去為",
    "T27n1545_005:0021a10": "二因。謂相應俱有。與未來為一因。謂同類",
    "T27n1545_005:0021a11": "未來與未來為二因。謂相應俱有。現在與",
    "T27n1545_005:0021a12": "現在為二因。謂相應俱有。與未來為一因。",
    "T27n1545_005:0021a13": "謂同類增上緣者。謂不礙生及唯不障。",
    "T27n1545_005:0021a14": "世第一法。當言退不退耶。乃至廣說。問何",
    "T27n1545_005:0021a15": "故作此論。答雖已說彼一心非多。而未分",
    "T27n1545_005:0021a16": "別為退不退。今欲分別故作此論。復次為",
    "T27n1545_005:0021a17": "止他宗顯正義故。謂或有執。世第一法亦",
    "T27n1545_005:0021a18": "有退者。為止彼意。顯示此法決定不退故",
    "T27n1545_005:0021a19": "作斯論。世第一法當言退不退耶。答應言",
    "T27n1545_005:0021a20": "不退。雖有此說應更顯示不退因緣。非但",
    "T27n1545_005:0021a21": "有言義便顯了。何故此法定不退耶。答世第",
    "T27n1545_005:0021a22": "一法。隨順諦趣向諦臨入諦。此彼中間。無",
    "T27n1545_005:0021a23": "容得起不相似心。令不得入聖諦現觀。",
    "T27n1545_005:0021a24": "問云何名為隨順諦。趣向諦。臨入諦耶。有",
    "T27n1545_005:0021a25": "說此中現觀說名為諦。謂世第一法。隨順",
    "T27n1545_005:0021a26": "現觀。趣向現觀。臨入現觀。有說此中道諦",
    "T27n1545_005:0021a27": "說名為諦。謂世第一法。隨順道諦。趣向道",
    "T27n1545_005:0021a28": "諦。臨入道諦。有說此中見道說名為諦。謂",
    "T27n1545_005:0021a29": "世第一法。隨順見道。趣向見道。臨入見道。",
    "T27n1545_005:0021b01": "有說此中苦諦說名為諦。謂世第一法。隨",
    "T27n1545_005:0021b02": "順苦諦。趣向苦諦。臨入苦諦。有說此中苦",
    "T27n1545_005:0021b03": "法智忍名諦。謂世第一法。隨順苦法智忍。",
    "T27n1545_005:0021b04": "趣向苦法智忍。臨入苦法智忍。然於此中",
    "T27n1545_005:0021b05": "隨順有二。一趣向隨順。二臨入隨順。世第一",
    "T27n1545_005:0021b06": "法。於苦法智忍。具二隨順。為等無間緣。引",
    "T27n1545_005:0021b07": "生彼故。此彼中間。無容得起不相似心",
    "T27n1545_005:0021b08": "者。謂此世第一法。彼苦法智忍中間。無容",
    "T27n1545_005:0021b09": "得起有漏墮有不相似心。令不得入聖諦",
    "T27n1545_005:0021b10": "現觀者。謂令苦法智忍不得現前。問世第",
    "T27n1545_005:0021b11": "一法。既是有漏與無漏心。可不相似。何故",
    "T27n1545_005:0021b12": "乃說有漏墮有心名不相似。無漏斷有心",
    "T27n1545_005:0021b13": "名相似耶。答世第一法。厭惡有漏。趣向無",
    "T27n1545_005:0021b14": "漏。故說有漏名不相似。無漏名相似。背此",
    "T27n1545_005:0021b15": "向彼故。猶如有人為自親里之所苦惱。依",
    "T27n1545_005:0021b16": "附他人以為救護。於自親里作他人想。於",
    "T27n1545_005:0021b17": "他人處作親里想。此亦如是。復有說者。世",
    "T27n1545_005:0021b18": "第一法。以與苦法智忍同辦一事。謂捨異",
    "T27n1545_005:0021b19": "生性等。故說有漏。名不相似。無漏名相似。",
    "T27n1545_005:0021b20": "同辦一事故。為於前義。乃至愚夫。亦能解",
    "T27n1545_005:0021b21": "了。故說現喻。譬如壯士渡河渡谷渡",
    "T27n1545_005:0021b22": "山渡崖。中間無能迴轉。彼身還至本處。",
    "T27n1545_005:0021b23": "或往餘處。先所發起。增上身行未至所趣。",
    "T27n1545_005:0021b24": "必不止息。世第一法亦復如是。隨順諦。趣",
    "T27n1545_005:0021b25": "向諦。臨入諦。此彼中間。無容得起不相似",
    "T27n1545_005:0021b26": "心。令不得入聖諦現觀。此中渡河者。",
    "T27n1545_005:0021b27": "謂從此岸往趣彼岸。渡谷者。謂從此邊",
    "T27n1545_005:0021b28": "往趣彼邊渡山者。謂從此峯往趣彼峯",
    "T27n1545_005:0021b29": "渡崖者。謂從高趣下。或如有人。從屋",
    "T27n1545_005:0021c01": "𣖷墮。未至地頃。便起是心。我當騰踴却",
    "T27n1545_005:0021c02": "還本處。彼如意不無如是事。假使彼人。",
    "T27n1545_005:0021c03": "或以神力。或以呪術。或以藥物。還至本處。",
    "T27n1545_005:0021c04": "可有是事。然從世第一法。未至苦法智忍。",
    "T27n1545_005:0021c05": "中間能起不相似心。令不得入聖諦現觀。",
    "T27n1545_005:0021c06": "無有是處。為令此義轉得明了。故今復舉",
    "T27n1545_005:0021c07": "第二現喻。如贍部洲。有五大河。一名殑伽。",
    "T27n1545_005:0021c08": "二名閻母那。三名薩落瑜。四名阿氏羅筏",
    "T27n1545_005:0021c09": "底五名莫醯。如是五河。隨順大海。趣向大",
    "T27n1545_005:0021c10": "海。臨入大海。中間無能迴轉。彼流還至",
    "T27n1545_005:0021c11": "本處。或往餘處。彼決定能流入大海。世第",
    "T27n1545_005:0021c12": "一法。亦復如是。隨順諦。趣向諦。臨入諦。",
    "T27n1545_005:0021c13": "彼此中間。無容得起不相似心。令不得",
    "T27n1545_005:0021c14": "入聖諦現觀。問前喻今喻。有何差別。又前",
    "T27n1545_005:0021c15": "於義。有何不盡而更須說第二喻耶。有",
    "T27n1545_005:0021c16": "說。二喻於義無別。欲令前喻所顯義理轉",
    "T27n1545_005:0021c17": "復增明。故說今喻。有說。二喻亦有差別。前",
    "T27n1545_005:0021c18": "喻為遮不如理事。後喻為顯如理事故。",
    "T27n1545_005:0021c19": "復次前以內分具足為喻後以外分具足",
    "T27n1545_005:0021c20": "為喻。復次前喻為止內分留難。後喻為止",
    "T27n1545_005:0021c21": "外分留難。如五大河流入大海。無能迴彼",
    "T27n1545_005:0021c22": "還至本處謂令還入無熱惱池。無能轉彼",
    "T27n1545_005:0021c23": "往趣餘處。謂使傍流或左或右。前喻迴轉准",
    "T27n1545_005:0021c24": "此應知。彼五大河未入海頃。頗有能令不",
    "T27n1545_005:0021c25": "入海不。無如是事。假使有人。或以神力。",
    "T27n1545_005:0021c26": "或以呪術。或以藥物。令至本處。可有是",
    "T27n1545_005:0021c27": "事。然世第一法。未至苦法智忍。中間能起",
    "T27n1545_005:0021c28": "不相似心。令不得入聖諦現觀。無有是",
    "T27n1545_005:0021c29": "處。尊者造此發智論時。住在東方。故引",
    "T27n1545_005:0022a01": "東方。共所現見。五河為喻。而實於此贍部",
    "T27n1545_005:0022a02": "洲中。有四大河眷屬各四。隨其方面流趣",
    "T27n1545_005:0022a03": "大海。謂即於此贍部洲中。有一大池名無",
    "T27n1545_005:0022a04": "熱惱。初但從彼出四大河。一名殑伽。二名",
    "T27n1545_005:0022a05": "信度三名縛芻四名私多。初殑伽河。從池",
    "T27n1545_005:0022a06": "東面金象口出右遶池一匝流入東海。次",
    "T27n1545_005:0022a07": "信度河。從池南面銀牛口出。右遶池一匝",
    "T27n1545_005:0022a08": "流入南海。次縛芻河。從池西面吠琉璃馬",
    "T27n1545_005:0022a09": "口出。右遶池一匝流入西海。後私多河。從",
    "T27n1545_005:0022a10": "池北面頗胝迦師子口出。右遶池一匝流入",
    "T27n1545_005:0022a11": "北海。殑伽大河。有四眷屬。一名閻母那。二",
    "T27n1545_005:0022a12": "名薩落瑜。三名阿氏羅筏底四名莫醯。信",
    "T27n1545_005:0022a13": "度大河。有四眷屬。一名毘𮆎奢。二名藹羅",
    "T27n1545_005:0022a14": "筏底。三名設呾荼盧。四名毘呾婆多。縛芻",
    "T27n1545_005:0022a15": "大河。有四眷屬。一名筏刺弩。二名吠呾刺",
    "T27n1545_005:0022a16": "尼。三名防奢。四名屈惷婆。私多大河。有四",
    "T27n1545_005:0022a17": "眷屬。一名薩梨。二名避魔。三名捺地。四名",
    "T27n1545_005:0022a18": "電光。如是且說有大名者。然四大河。一一",
    "T27n1545_005:0022a19": "各有五百眷屬。并本合有二千四河。隨其",
    "T27n1545_005:0022a20": "方面流趣大海。如是所說。二千四河未入",
    "T27n1545_005:0022a21": "海頃。頗有能令不入海不。無如是事。假",
    "T27n1545_005:0022a22": "使有人。或以神力。或以呪術。廣說乃至。令",
    "T27n1545_005:0022a23": "不得入聖諦現觀。無有是處。",
    "T27n1545_005:0022a24": "復次世第一法。與苦法智忍作等無間緣。",
    "T27n1545_005:0022a25": "無有一法速疾迴轉過於心者。可於爾時",
    "T27n1545_005:0022a26": "能作障礙令不得入聖諦現觀。是故此法",
    "T27n1545_005:0022a27": "決定不退。此中復次難釋如前。謂此前文但",
    "T27n1545_005:0022a28": "是方便開縱論道。今所說者乃是根本遮奪",
    "T27n1545_005:0022a29": "論道故。應言復次及如本文說。此中意說。",
    "T27n1545_005:0022b01": "世第一法。與苦法智忍。作等無間緣。此正",
    "T27n1545_005:0022b02": "滅位取果與果。彼苦法智忍次必現前。若法",
    "T27n1545_005:0022b03": "與彼法為等無間緣。正滅位中取果與果。",
    "T27n1545_005:0022b04": "若法若有情若呪術。若藥物若佛若獨覺。若",
    "T27n1545_005:0022b05": "到彼岸。諸聲聞等。能作障礙。使第二念不",
    "T27n1545_005:0022b06": "現前者。無有是處。此中所言。無有一法",
    "T27n1545_005:0022b07": "速疾迴轉過於心者。應知即是苦法智忍相",
    "T27n1545_005:0022b08": "應之心。此心必定速疾現前。無有餘法速疾",
    "T27n1545_005:0022b09": "迴轉過於此故。如世尊說苾芻當知。我不",
    "T27n1545_005:0022b10": "見一法速疾迴轉猶如心者。乃至廣說。彼",
    "T27n1545_005:0022b11": "契經文。如後定蘊當廣分別。以佛說心速",
    "T27n1545_005:0022b12": "疾迴轉過餘法故。世第一法無間剎那。苦法",
    "T27n1545_005:0022b13": "智忍必現在前。是故此法決定不退。",
    "T27n1545_005:0022b14": "於此義中復有分別。問何緣世第一法定不",
    "T27n1545_005:0022b15": "退耶。答加行廣大故。安足堅牢故。加行廣大",
    "T27n1545_005:0022b16": "者。謂彼所習施戒聞思修所成善。悉以迴向",
    "T27n1545_005:0022b17": "解脫涅槃心無所著。施者即是莊嚴心施。戒",
    "T27n1545_005:0022b18": "者即是別解脫戒。聞所成者。謂於聖教決",
    "T27n1545_005:0022b19": "擇文義思所成者。謂不淨觀持息念。念住三",
    "T27n1545_005:0022b20": "義觀七處善。修所成者。謂煖頂下中忍。安足",
    "T27n1545_005:0022b21": "堅牢者謂增上忍。由世第一法。加行廣大。安",
    "T27n1545_005:0022b22": "足堅牢。故定不退。復次以此法後總證三",
    "T27n1545_005:0022b23": "界見所斷斷。非於三界見所斷斷有還退",
    "T27n1545_005:0022b24": "者。是故不退。復次以此法後總證非想非",
    "T27n1545_005:0022b25": "非想地見所斷斷。非於非想非非想地見所",
    "T27n1545_005:0022b26": "斷斷有還退者。是故不退。復次以此法後",
    "T27n1545_005:0022b27": "必起忍智。非於忍智有還退者。是故不",
    "T27n1545_005:0022b28": "退。復次以此法後必起見道以為重鎮決",
    "T27n1545_005:0022b29": "定無有退。見道者是故不退。問因論生論。",
    "T27n1545_005:0022c01": "何緣見道定不退耶。答以彼見道是速疾道",
    "T27n1545_005:0022c02": "無留難道。非中起道是故不退。復次以彼",
    "T27n1545_005:0022c03": "行者墮在見道。大法駃流為流㵱激無",
    "T27n1545_005:0022c04": "容可退。其心慢緩方可退故。如人墮在山",
    "T27n1545_005:0022c05": "谷暴流為流所㵱無得暫住。行者亦爾",
    "T27n1545_005:0022c06": "是故不退。復次退者多起煩惱現前。住見",
    "T27n1545_005:0022c07": "道時無覆無記。有漏善心尚不得起。何況",
    "T27n1545_005:0022c08": "得起煩惱之心。是故不退。復次以住見道。",
    "T27n1545_005:0022c09": "總證三界見所斷斷。非於三界見所斷斷",
    "T27n1545_005:0022c10": "有還退者。是故不退。復次以住見道總證",
    "T27n1545_005:0022c11": "非想非非想地見所斷斷。非於非想非非想",
    "T27n1545_005:0022c12": "地見所斷斷有還退者。是故不退。復次若",
    "T27n1545_005:0022c13": "從見道有還退者。應見諦已還不見諦。",
    "T27n1545_005:0022c14": "應得果已還不得果。應現觀已還不現觀。",
    "T27n1545_005:0022c15": "應入正性離生已。還不入正性離生。應",
    "T27n1545_005:0022c16": "成聖者已還作異生。應住定聚已還住不",
    "T27n1545_005:0022c17": "定聚。勿有如是眾多過失。是故見道決定",
    "T27n1545_005:0022c18": "不退。有作是說。以此善根唯一剎那無",
    "T27n1545_005:0022c19": "有能退半剎那者。是故不退。或有說者。以",
    "T27n1545_005:0022c20": "此善根似無間道。非住無間道可有退者。",
    "T27n1545_005:0022c21": "是故不退。復有說者。以此善根是順勝分。",
    "T27n1545_005:0022c22": "非住順勝分可有退者。是故不退。然有三",
    "T27n1545_005:0022c23": "種順決擇分。一順退分。二順住分。三順勝分。",
    "T27n1545_005:0022c24": "謂順退者。名順退分。若順住者。名順住分",
    "T27n1545_005:0022c25": "順勝進者。名順勝分。煖具三種。頂亦具",
    "T27n1545_005:0022c26": "三。有說。唯二除順住分。以頂位是進退際",
    "T27n1545_005:0022c27": "故。忍亦有二。除順退分。世第一法。唯順勝",
    "T27n1545_005:0022c28": "分。是故此位定無退理問此中三分。一切皆",
    "T27n1545_005:0022c29": "是順決擇分善根所攝。與後定蘊所說四分",
    "T27n1545_005:0023a01": "有何差別。答所依各異。謂此但依隨順見",
    "T27n1545_005:0023a02": "道。總立一種順決擇分。於中義別復開三",
    "T27n1545_005:0023a03": "種。後定蘊中。總依有漏修所成善。建立四",
    "T27n1545_005:0023a04": "分。若順退者。名順退分。若順住者。名順住",
    "T27n1545_005:0023a05": "分。若順勝進者。名順勝進分。若順聖道者。",
    "T27n1545_005:0023a06": "名順決擇分。是故此彼所依各異。",
    "T27n1545_005:0023a07": "問頗有世第一法。緣有所緣法耶。緣無所",
    "T27n1545_005:0023a08": "緣法耶。緣有所緣法。亦緣無所緣法耶。非",
    "T27n1545_005:0023a09": "緣有所緣法。亦非緣無所緣法耶。答有",
    "T27n1545_005:0023a10": "緣有所緣法者。謂若世第一法。緣心心所",
    "T27n1545_005:0023a11": "法。緣無所緣法者。謂若世第一法。緣色心",
    "T27n1545_005:0023a12": "不相應行。緣有所緣法。亦緣無所緣法者。",
    "T27n1545_005:0023a13": "謂若世第一法。緣心心所法。及緣色心不相",
    "T27n1545_005:0023a14": "應行。非緣有所緣法。亦非緣無所緣法者。",
    "T27n1545_005:0023a15": "謂隨心轉色。及隨心轉心不相應行。世第一",
    "T27n1545_005:0023a16": "法。問頗有住一剎那頃。當得緣有所緣法。",
    "T27n1545_005:0023a17": "世第一法耶。緣無所緣法。世第一法耶。緣",
    "T27n1545_005:0023a18": "有所緣法。亦緣無所緣法。世第一法耶。非",
    "T27n1545_005:0023a19": "緣有所緣法。亦非緣無所緣法。世第一法",
    "T27n1545_005:0023a20": "耶。答有。謂住增上忍時。當得如上所說四",
    "T27n1545_005:0023a21": "句。世第一法。問頗有住一剎那頃。當得世",
    "T27n1545_005:0023a22": "第一法非彼所緣耶。當得彼所緣非世第",
    "T27n1545_005:0023a23": "一法耶。當得世第一法及彼所緣耶。不當",
    "T27n1545_005:0023a24": "得世第一法。及彼所緣耶。答有。住增上忍",
    "T27n1545_005:0023a25": "時。應作此四句。且依未至定。入正性離生",
    "T27n1545_005:0023a26": "者。住增上忍時。當得世第一法。非彼所",
    "T27n1545_005:0023a27": "緣者。謂未至定所攝。世第一法中。除緣當",
    "T27n1545_005:0023a28": "現在前。所依世第一法。諸緣所餘境。世第一",
    "T27n1545_005:0023a29": "法。當得彼所緣。非世第一法者。謂上五",
    "T27n1545_005:0023b01": "地所攝。世第一法中。緣當現在前。所依世第",
    "T27n1545_005:0023b02": "一法。當得世第一法。及彼所緣者。謂未至",
    "T27n1545_005:0023b03": "定所攝。世第一法中。緣當現在前。所依世第",
    "T27n1545_005:0023b04": "一法。不當得世第一法及彼所緣者。謂上",
    "T27n1545_005:0023b05": "五地所攝。世第一法中。除緣當現在前。所",
    "T27n1545_005:0023b06": "依世第一法。諸緣所餘境。世第一法。如依未",
    "T27n1545_005:0023b07": "至定。入正性離生者。住增上忍時。作此四",
    "T27n1545_005:0023b08": "句。依上五地入正性離生者。住增上忍時。",
    "T27n1545_005:0023b09": "應知亦爾。問頗有成就世第一法。不成就",
    "T27n1545_005:0023b10": "彼離繫得耶。答應作四句。成就世第一法。",
    "T27n1545_005:0023b11": "不成就彼離繫得者。謂若依此地。入正性",
    "T27n1545_005:0023b12": "離生。彼未離此地染。成就彼離繫得。不成",
    "T27n1545_005:0023b13": "就世第一法者。謂若依此地。入正性離生。",
    "T27n1545_005:0023b14": "彼命終生上地。成就世第一法。亦成就彼",
    "T27n1545_005:0023b15": "離繫得者。謂若依此地入正性離生。彼已",
    "T27n1545_005:0023b16": "離此地染。不命終生上地。不成就世第一",
    "T27n1545_005:0023b17": "法。亦不成就彼離繫得者。謂若未能入正",
    "T27n1545_005:0023b18": "性離生位。有餘依彼有漏離繫得。作如是",
    "T27n1545_005:0023b19": "言問頗有聖者。成就世第一法。不成就彼",
    "T27n1545_005:0023b20": "離繫得耶。答應作四句。成就世第一法。不",
    "T27n1545_005:0023b21": "成就彼離繫得者。謂若依此地入正性離",
    "T27n1545_005:0023b22": "生。彼未離此地染。成就彼離繫得。不成就",
    "T27n1545_005:0023b23": "世第一法者。謂若依此地入正性離生。彼",
    "T27n1545_005:0023b24": "命終生次上地。成就世第一法。亦成就彼",
    "T27n1545_005:0023b25": "離繫得者。謂若依此地入正性離生。彼已",
    "T27n1545_005:0023b26": "離此地染。不命終生上地。不成就世第",
    "T27n1545_005:0023b27": "一法。亦不成就彼離繫得者。謂若依此地",
    "T27n1545_005:0023b28": "入正性離生。彼命終超次上地。生餘上地",
    "T27n1545_005:0023b29": "有餘依一切世第一法。及彼一切離繫得。",
    "T27n1545_005:0023c01": "作如是言。問頗有成就世第一法。不成就",
    "T27n1545_005:0023c02": "彼離繫得耶。答應作四句。第一句者。謂",
    "T27n1545_005:0023c03": "若依未至定。或初靜慮。靜慮中間。入正性",
    "T27n1545_005:0023c04": "離生。彼未離初靜慮染。第二句者。謂若依",
    "T27n1545_005:0023c05": "此地入正性離生。彼命終生上地。若未得",
    "T27n1545_005:0023c06": "世第一法。生欲色界已。離初靜慮染。及生",
    "T27n1545_005:0023c07": "空無邊處。第三句者。謂若依此地入正性",
    "T27n1545_005:0023c08": "離生已。離初靜慮染。不命終生上地。第四",
    "T27n1545_005:0023c09": "句者。謂除前相。",
    "T27n1545_005:0023c10": "尊者此中。七門分別。世第一法。謂初云何世",
    "T27n1545_005:0023c11": "第一法。乃至第七世第一法。當言退不退",
    "T27n1545_005:0023c12": "耶。於中前三門是根本論。後四門是因生",
    "T27n1545_005:0023c13": "論。世第一法。由此七門。分別顯示。極為明",
    "T27n1545_005:0023c14": "了。",
    "T27n1545_005:0023c15": "云何頂乃至廣說。問先應說煖。後方說頂。",
    "T27n1545_005:0023c16": "如何於此先說頂耶。答如前已說。此中逆",
    "T27n1545_005:0023c17": "說。異生身中淨染諸法。故先說頂後方說",
    "T27n1545_005:0023c18": "煖。問若爾此中應先說忍。何故於此超說",
    "T27n1545_005:0023c19": "頂耶。答先已說忍而不彰顯。謂先已說若",
    "T27n1545_005:0023c20": "當勝者。先應非世第一法。後方是世第一",
    "T27n1545_005:0023c21": "法。先者是何。謂增上忍。既已說忍。故今說",
    "T27n1545_005:0023c22": "頂。問尊者何故覆相說忍。而不彰顯廣說",
    "T27n1545_005:0023c23": "忍耶。答亦應彰顯廣說忍相。謂云何忍何",
    "T27n1545_005:0023c24": "故名忍。忍當言何界繫。及因生論。皆應廣",
    "T27n1545_005:0023c25": "說。而不說者。有何意耶。答是作論者意欲",
    "T27n1545_005:0023c26": "爾故。謂作論者。隨自意欲。或顯或隱。或廣",
    "T27n1545_005:0023c27": "或略。而作此論。不應徵詰。尊者此中彰顯",
    "T27n1545_005:0023c28": "廣說世第一法。隱略說忍。於頂及煖顯",
    "T27n1545_005:0023c29": "略而說。有餘師說。若契經中。顯了說者。",
    "T27n1545_005:0024a01": "尊者於此彰顯而說。忍於經中不顯了說。",
    "T27n1545_005:0024a02": "是故於此覆相說之。問豈不經中顯了說",
    "T27n1545_005:0024a03": "忍。如世尊說。若有一類成就六法。於現",
    "T27n1545_005:0024a04": "法中。必不能得遠塵離垢。於諸法中生淨",
    "T27n1545_005:0024a05": "法眼。云何六法。一不樂聞法。二雖聞說",
    "T27n1545_005:0024a06": "法而不囑耳。三雖囑耳聽。而不安住奉",
    "T27n1545_005:0024a07": "行教心。四於未證善法不勤求證。五於已",
    "T27n1545_005:0024a08": "證善法不勤守護。六不成就順忍。應知白",
    "T27n1545_005:0024a09": "品與此相違。忍於此經既彰顯說。尊者何",
    "T27n1545_005:0024a10": "故覆相說耶。彼作是言。經中雖說順忍。而",
    "T27n1545_005:0024a11": "不說順諦忍。故非顯說。問順忍順諦忍。有",
    "T27n1545_005:0024a12": "何差別。義無異故。應知前說為善。問因論",
    "T27n1545_005:0024a13": "生論。何故此忍獨名順諦。非煖頂耶。答",
    "T27n1545_005:0024a14": "亦應說順諦煖順諦頂。而不說者。當知此",
    "T27n1545_005:0024a15": "是有餘之說。義皆有故。復次言順諦者。",
    "T27n1545_005:0024a16": "謂極隨順聖諦現觀。忍極隨順聖諦現觀。",
    "T27n1545_005:0024a17": "煖頂不爾故偏說忍。復次忍隣近見道。煖",
    "T27n1545_005:0024a18": "頂不爾故。復次忍與見道相似。煖頂不爾",
    "T27n1545_005:0024a19": "故。謂見道位唯法念住。恒現在前忍位亦爾",
    "T27n1545_005:0024a20": "煖頂不然。謂彼初位雖但起法念住。而增",
    "T27n1545_005:0024a21": "進位。亦得起餘三念住故。復次忍位。必有",
    "T27n1545_005:0024a22": "不出意樂趣入聖道。煖頂不爾故。復次修",
    "T27n1545_005:0024a23": "觀行者。於忍位中樂別觀諦。於頂位中",
    "T27n1545_005:0024a24": "樂別觀寶於煖位中樂別觀蘊故。復次煖",
    "T27n1545_005:0024a25": "止緣諦下愚。頂止緣諦中愚。忍止緣諦上",
    "T27n1545_005:0024a26": "愚故。復次煖止緣諦麁愚。頂止緣諦中愚。",
    "T27n1545_005:0024a27": "忍止緣諦細愚故。復次煖起緣諦下明",
    "T27n1545_005:0024a28": "頂起緣諦中明。忍起緣諦上明故。復次煖",
    "T27n1545_005:0024a29": "起緣諦麁明。頂起緣諦中明。忍起緣諦細",
    "T27n1545_005:0024b01": "明故。復次煖得緣諦下信。頂得緣諦中信。",
    "T27n1545_005:0024b02": "忍得緣諦上信故。復次煖得緣諦麁信。頂",
    "T27n1545_005:0024b03": "得緣諦中信。忍得緣諦細信故。復次以忍",
    "T27n1545_005:0024b04": "位中。或時以十六行相。觀察聖諦。或時以",
    "T27n1545_005:0024b05": "十二行相。觀察聖諦。或時以八行相。觀察",
    "T27n1545_005:0024b06": "聖諦。或時以四行相。觀察聖諦。煖頂位中。",
    "T27n1545_005:0024b07": "但以十六行相。觀察聖諦故。復次以忍位",
    "T27n1545_005:0024b08": "中無雜作意。煖頂位中有雜作意故。謂煖",
    "T27n1545_005:0024b09": "頂位。數數復起欲界善心觀欲界苦。為間",
    "T27n1545_005:0024b10": "雜已。復能引此善根現前。忍位不爾。復次",
    "T27n1545_005:0024b11": "以忍位中唯別作意別觀諸諦。煖頂位中不",
    "T27n1545_005:0024b12": "如是故。謂煖頂位。雖別作意別觀諸諦。而",
    "T27n1545_005:0024b13": "於中間。修總行相總觀諸諦。謂觀一切有",
    "T27n1545_005:0024b14": "漏皆苦。觀一切行皆是無常。觀一切法皆空",
    "T27n1545_005:0024b15": "無我。唯觀涅槃是真寂靜。復次以忍位中有",
    "T27n1545_005:0024b16": "時相續。有一剎那觀察聖諦。煖頂位中唯",
    "T27n1545_005:0024b17": "有相續觀聖諦故。復次以忍位中漸略觀",
    "T27n1545_005:0024b18": "諦。極能隨順。趣向涅槃。如適他方。以多",
    "T27n1545_005:0024b19": "貿少。煖頂位中不如是故。以如是等種種",
    "T27n1545_005:0024b20": "因緣。忍名順諦。煖頂不爾。問世第一法。何",
    "T27n1545_005:0024b21": "故不立順諦名耶。答雖復此位一切皆勝。",
    "T27n1545_005:0024b22": "而於四諦不遍觀察故。不建立順諦之",
    "T27n1545_005:0024b23": "名。",
    "T27n1545_005:0024b24": "問忍為幾念住。答現在唯一。雜緣法念住。未",
    "T27n1545_005:0024b25": "來具四似見道故。問忍為幾緣。答為四緣。",
    "T27n1545_005:0024b26": "謂因等無間所緣增上緣。為因緣者。謂",
    "T27n1545_005:0024b27": "與彼相應俱有同類等法為因緣。為等",
    "T27n1545_005:0024b28": "無間緣者。謂與世第一法為等無間緣。",
    "T27n1545_005:0024b29": "為所緣緣者。謂與能緣此心心所法為",
    "T27n1545_005:0024c01": "所緣緣。為增上緣者。謂除自性與餘一切",
    "T27n1545_005:0024c02": "有為法為增上緣。問忍有幾緣。答有四緣。",
    "T27n1545_005:0024c03": "有因緣者。謂此相應俱有同類法。有等無",
    "T27n1545_005:0024c04": "間緣者。謂已生頂。有所緣緣者謂四聖諦。",
    "T27n1545_005:0024c05": "有增上緣者。謂除自性餘一切法。問忍當",
    "T27n1545_005:0024c06": "言何界繫。答應言唯色界繫。問忍當言",
    "T27n1545_005:0024c07": "有尋有伺。無尋唯伺。無尋無伺耶。答應言",
    "T27n1545_005:0024c08": "三種。問忍當言樂根相應。喜根相應。捨根",
    "T27n1545_005:0024c09": "相應耶。答應言三根相應。問忍當言一心",
    "T27n1545_005:0024c10": "多心耶。答應言或多心或一心。以增上忍",
    "T27n1545_005:0024c11": "一剎那故。問忍當言退不退耶。答應言不",
    "T27n1545_005:0024c12": "退。如是等義。依上所說。世第一法。如理應",
    "T27n1545_005:0024c13": "知。",
    "T27n1545_005:0024c14": "問緣何諦忍後入正性離生耶。有作是說。",
    "T27n1545_005:0024c15": "緣道諦忍後入正性離生問若爾云何所緣",
    "T27n1545_005:0024c16": "行相。不成倒錯。若倒錯者。云何不與入正",
    "T27n1545_005:0024c17": "性離生而作留難。答此於所緣行相。雖有",
    "T27n1545_005:0024c18": "倒錯。而於入正性離生不作留難。所以者",
    "T27n1545_005:0024c19": "何。已串習故。謂修行者於此串習已成",
    "T27n1545_005:0024c20": "徑路自在現前。如見道中。緣欲界忍智。後",
    "T27n1545_005:0024c21": "緣有頂忍智現在前。緣有頂忍智。後緣欲",
    "T27n1545_005:0024c22": "界忍智現在前。緣苦諦行相。後緣集諦行",
    "T27n1545_005:0024c23": "相現在前。緣集諦行相。後緣滅諦行相現",
    "T27n1545_005:0024c24": "在前。此等所緣行相。雖有倒錯。而於現觀",
    "T27n1545_005:0024c25": "不作留難。已串習故此忍亦爾。若作是說。",
    "T27n1545_005:0024c26": "緣道諦忍。後入正性離生者。則有三心。",
    "T27n1545_005:0024c27": "同一所緣。同一行相。謂世第一法。苦法智忍。",
    "T27n1545_005:0024c28": "苦法智相應二心。同一行相。不同一所緣。",
    "T27n1545_005:0024c29": "謂苦類智忍。苦類智相應二心。同一所緣。",
    "T27n1545_005:0025a01": "不同一行相。謂集法智忍。集法智相應餘心。",
    "T27n1545_005:0025a02": "不同一所緣。不同一行相。如是說者。緣苦",
    "T27n1545_005:0025a03": "諦忍。後入正性離生。所以者何。見道是無",
    "T27n1545_005:0025a04": "漏善根。有大勢力。雖所緣行相有倒錯。而",
    "T27n1545_005:0025a05": "於現觀不作留難。忍是有漏善根。無大勢",
    "T27n1545_005:0025a06": "力。若所緣行相有倒錯者。則於入正性離",
    "T27n1545_005:0025a07": "生便作留難。故修行者住忍位中。所緣行",
    "T27n1545_005:0025a08": "相。先廣後略。由此得入正性離生。謂彼先",
    "T27n1545_005:0025a09": "以四行相觀欲界苦。次以四行相觀色無",
    "T27n1545_005:0025a10": "色界苦。次以四行相。觀欲界諸行因。次以",
    "T27n1545_005:0025a11": "四行相。觀色無色界諸行因。次以四行相。",
    "T27n1545_005:0025a12": "觀欲界諸行滅。次以四行相。觀色無色界",
    "T27n1545_005:0025a13": "諸行滅。次以四行相。觀欲界諸行道。後以",
    "T27n1545_005:0025a14": "四行相。觀色無色界諸行道。齊此名下忍。",
    "T27n1545_005:0025a15": "從此以後。漸漸略之。謂復以四行相。先觀",
    "T27n1545_005:0025a16": "欲界苦。次觀色無色界苦。乃至最後觀欲界",
    "T27n1545_005:0025a17": "諸行道。漸次略去色無色界諸行道。復以四",
    "T27n1545_005:0025a18": "行相。先觀欲界苦。次觀色無色界苦。乃至",
    "T27n1545_005:0025a19": "最後觀色無色界諸行滅。漸次略去一切諸",
    "T27n1545_005:0025a20": "行道復以四行相。先觀欲界苦。次觀色無",
    "T27n1545_005:0025a21": "色界苦。乃至最後觀欲界諸行滅。漸次略去",
    "T27n1545_005:0025a22": "色無色界諸行滅。復以四行相。先觀欲界",
    "T27n1545_005:0025a23": "苦。次觀色無色界苦。乃至最後觀色無色界",
    "T27n1545_005:0025a24": "諸行因。漸次略去一切諸行滅。復以四行",
    "T27n1545_005:0025a25": "相。先觀欲界苦。次觀色無色界苦。後觀欲",
    "T27n1545_005:0025a26": "界諸行因。漸次略去色無色界諸行因。復以",
    "T27n1545_005:0025a27": "四行相。先觀欲界苦。後觀色無色界苦。漸",
    "T27n1545_005:0025a28": "次略去一切諸行因。復以四行相。觀欲界苦。",
    "T27n1545_005:0025a29": "漸次略去色無色界苦。彼於欲界苦。以四",
    "T27n1545_005:0025b01": "行相。相續觀察。復漸略之。至一行相二剎",
    "T27n1545_005:0025b02": "那觀察。如苦法智忍及苦法智。齊此名中",
    "T27n1545_005:0025b03": "忍。彼復於欲界苦。一剎那觀察如苦法智",
    "T27n1545_005:0025b04": "忍。此名上忍。從此無間復一剎那觀欲界",
    "T27n1545_005:0025b05": "苦。名世第一法。從此無間生苦法智忍。展",
    "T27n1545_005:0025b06": "轉乃至。生道類智。譬如有人。欲從己國",
    "T27n1545_005:0025b07": "適於他國。多有財產不能持去。遂以易",
    "T27n1545_005:0025b08": "鍮猶嫌其多。復以易金猶嫌金重。復以",
    "T27n1545_005:0025b09": "貿易大價寶珠。持此寶珠隨意所往。行者",
    "T27n1545_005:0025b10": "亦爾。先廣觀察上下諸諦。後漸略之。乃至",
    "T27n1545_005:0025b11": "唯以一剎那心。觀欲界苦。次生世第一法。",
    "T27n1545_005:0025b12": "次生苦法智忍。展轉乃至生道類智。若如",
    "T27n1545_005:0025b13": "是說緣苦諦忍。後入正性離生。則有四心。",
    "T27n1545_005:0025b14": "同一所緣。同一行相。謂增上忍。世第一法。苦",
    "T27n1545_005:0025b15": "法智忍。苦法智相應二心。同一行相。不同一",
    "T27n1545_005:0025b16": "所緣。謂苦類智忍。苦類智相應。二心同一所",
    "T27n1545_005:0025b17": "緣。不同一行相。謂集法智忍。集法智相應餘",
    "T27n1545_005:0025b18": "心。不同一所緣。不同一行相問世第一法。",
    "T27n1545_005:0025b19": "亦如忍有三品耶。答一相續中則無。多相續",
    "T27n1545_005:0025b20": "中則有。謂佛種性是上品。獨覺種性是中",
    "T27n1545_005:0025b21": "品。聲聞種性是下品。依六種性。三根說亦",
    "T27n1545_005:0025b22": "爾。",
    "T27n1545_005:0025b23": "說一切有部發智大毘婆沙論卷第五"
}