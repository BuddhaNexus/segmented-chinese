{
    "X07n0234_003:0626b12": "大方廣佛華嚴經疏卷第三",
    "X07n0234_003:0626b13": "清涼山沙門　澄觀　述",
    "X07n0234_003:0626b14": "晉水沙門　(淨源)　錄疏注經",
    "X07n0234_003:0626b15": "△第三義理分齊。已知此經總屬圓教。未知圓義",
    "X07n0234_003:0626b16": "分齊云何。然此教海宏深。包含無外。色空交映。德",
    "X07n0234_003:0626b17": "用重重。語其橫收。全收五教乃至人天。總無不包。",
    "X07n0234_003:0626b18": "方顯深廣。其猶有川不攝大海。大海必攝百川。雖",
    "X07n0234_003:0626b19": "攝百川。同一鹹味。故隨一滴。迥異百川。前之四教。",
    "X07n0234_003:0626b20": "不攝於圓。圓必攝四。雖攝於四。圓以貫之。故十善",
    "X07n0234_003:0626b21": "五戒。亦圓教攝。尚非三四。況初二耶。斯則有其所",
    "X07n0234_003:0626b22": "通。無其所病。故此圓教語。廣名無量乘。語深唯顯",
    "X07n0234_003:0626b23": "一乘。一乘有二。一同教一乘。同頓同實故。二別教",
    "X07n0234_003:0626b24": "一乘。唯圓融具德故。以別該同。皆圓教攝。今顯別",
    "X07n0234_003:0626c01": "教一乘。略顯四門。一所依體事。二攝歸真實。三彰",
    "X07n0234_003:0626c02": "其無礙。四周徧含容。各有十門。以顯無盡。",
    "X07n0234_003:0626c03": "初中十者。一教義。二理事。三境智。四行位。五因果。",
    "X07n0234_003:0626c04": "六依正。七體用。八人法。九逆順。十應感。教即能詮。",
    "X07n0234_003:0626c05": "即前五教。乃至光香等義即所詮。即五教等一切",
    "X07n0234_003:0626c06": "義理。理即生空所顯。二空所顯。無性真如等理。事",
    "X07n0234_003:0626c07": "即色心身方等事。餘可思準。",
    "X07n0234_003:0626c08": "第二攝歸真實者。即真空絕相。經云。法性本空寂。",
    "X07n0234_003:0626c09": "無取亦無見。性空。即是佛不可得思量。亦有十義。",
    "X07n0234_003:0626c10": "如法界觀。",
    "X07n0234_003:0626c11": "第三彰其無礙。然上十對。皆悉無礙。今且約事理。",
    "X07n0234_003:0626c12": "以顯無礙。亦有十門。一理偏於事門。謂無分限之",
    "X07n0234_003:0626c13": "理。全徧分限事中。故一一纖塵。理皆圓足。二事徧",
    "X07n0234_003:0626c14": "於理門。謂有分之事。全同無分之理。故一小塵。即",
    "X07n0234_003:0626c15": "徧法界由上二義互該徹故。皆同一性。故出現品",
    "X07n0234_003:0626c16": "云如來成正覺時。於其身中。普見一切眾生成正",
    "X07n0234_003:0626c17": "覺乃至普見一切眾生入涅槃。皆同一性。所謂無",
    "X07n0234_003:0626c18": "性。理徧事故。一成一切成。事徧同理故。說都無所",
    "X07n0234_003:0626c19": "成經云譬如虗空。無成無壞。一性無性。即是佛性。",
    "X07n0234_003:0626c20": "故涅槃云。佛性。名第一義空。第一義空。名為智慧。",
    "X07n0234_003:0626c21": "又出現云。無一眾生不具如來。智慧。無不有者。即",
    "X07n0234_003:0626c22": "一乘義也。三依理成事門。謂事無別體。要因理成。",
    "X07n0234_003:0626c23": "如攬水成波故。於中有二。一明具分唯識變。故覺",
    "X07n0234_003:0626c24": "林菩薩偈云。心如工畫師。能畫諸世間。五陰悉從",
    "X07n0234_003:0627a01": "生無法而不造。此明唯心義也。何以得知是具分",
    "X07n0234_003:0627a02": "耶次頌云。如心佛亦爾。如佛眾生然。應知佛與心。",
    "X07n0234_003:0627a03": "體性皆無盡。既是即佛之心。明非獨妄心而已。二",
    "X07n0234_003:0627a04": "明真如隨緣成故。問明品。文殊難云。心性是一。云",
    "X07n0234_003:0627a05": "何見有種種差別。即緣性相違難。覺首答云。法性",
    "X07n0234_003:0627a06": "本無生。示現而有生。即真如隨緣答。又云。諸法無",
    "X07n0234_003:0627a07": "作用。亦無有體性。明隨緣不失自性。即同勝鬘依",
    "X07n0234_003:0627a08": "如來藏有生死。依如來藏有涅槃等。四事能顯理",
    "X07n0234_003:0627a09": "門。謂由事攬理成故。事虗而理實。依他無性。即是",
    "X07n0234_003:0627a10": "圓成。如波相盡令水現。故。夜摩偈云。云何說諸蘊。",
    "X07n0234_003:0627a11": "諸蘊有何性。蘊性不可滅。是故說無生。分別此諸",
    "X07n0234_003:0627a12": "蘊其性本空寂。空故不可滅。此是無性義。眾生既",
    "X07n0234_003:0627a13": "如是。諸佛亦復然。佛及諸佛法。自性無所有。又十",
    "X07n0234_003:0627a14": "忍品云。譬如谷響。從緣所起。而與法性。無有相違。",
    "X07n0234_003:0627a15": "須彌頂偈云。了知一切法。自性無所有。如是等文。",
    "X07n0234_003:0627a16": "徧於九會。五以理奪事門。謂事既全理。則事盡無",
    "X07n0234_003:0627a17": "遺如水奪波。波相全盡。故說生佛不增不減。出現",
    "X07n0234_003:0627a18": "品云。譬如虗空。一切世界。若成若壞。常無增減。何",
    "X07n0234_003:0627a19": "以故。虗空無生故諸佛菩提亦復如是。若成正覺。",
    "X07n0234_003:0627a20": "不成正覺。亦無增減。何以故。菩提無相故。乃至云",
    "X07n0234_003:0627a21": "設一切眾生於一念中。悉成正覺。與不成正覺。等",
    "X07n0234_003:0627a22": "無有異。皆以無相平等故。不增不減經。亦同此說。",
    "X07n0234_003:0627a23": "非約一分眾生不成佛者。說無增減耳。六事能隱",
    "X07n0234_003:0627a24": "理門。謂真理隨緣。而成事法。遂令事顯理不現也。",
    "X07n0234_003:0627b01": "如水成波。動顯靜隱故。法身流轉五道。名曰眾生。",
    "X07n0234_003:0627b02": "財首偈云。世間所言論。一切是分別。未曾有一法",
    "X07n0234_003:0627b03": "得入於法性等。七真理即事門。謂凡是真理。必非",
    "X07n0234_003:0627b04": "事外。以是法無我理故。空即色故。理即是事。方為",
    "X07n0234_003:0627b05": "真理。第七迴向云。法性不違法相等故。八事法即",
    "X07n0234_003:0627b06": "理門。謂緣集必無自性。舉體即真故。上之二門。正",
    "X07n0234_003:0627b07": "明二諦不相違義。如溼不違波。波不違溼。舉體相",
    "X07n0234_003:0627b08": "即。夜摩偈云。如金與金色。其性無差別。法非法亦",
    "X07n0234_003:0627b09": "然。體性無有異。此亦喻於如來之藏。與阿賴耶。展",
    "X07n0234_003:0627b10": "轉無別。又由事即理故。雖有不常。理即事故。雖空",
    "X07n0234_003:0627b11": "不斷。又由事理相即故。起滅同時。須彌偈云。一切",
    "X07n0234_003:0627b12": "凡夫行。莫不速歸盡其性如虗空。故說無有盡。智",
    "X07n0234_003:0627b13": "者說無盡。此亦無所說。自性無盡故。得有難思盡",
    "X07n0234_003:0627b14": "等。則同時四相。不待後無。亦令究竟斷證。離於能",
    "X07n0234_003:0627b15": "所。十地品云。非初非中後。非言辭所及。迴向品云。",
    "X07n0234_003:0627b16": "無有智外。如為智所入。亦無如外智。能證於如等。",
    "X07n0234_003:0627b17": "九真理非事門。即妄之真。異於妄故。如溼非動。十",
    "X07n0234_003:0627b18": "事法非理門。即真之妄。異於真故。如動非溼。故慚",
    "X07n0234_003:0627b19": "愧林偈云。如色與非色。此二不為一。又云。如相與",
    "X07n0234_003:0627b20": "無相。生死及涅槃。分別各不同等。上七八二門。明",
    "X07n0234_003:0627b21": "事理非異。九十二門。明事理非一。故為無為非一",
    "X07n0234_003:0627b22": "非異。第四迴向云。於有為界。示無為法。而不滅壞",
    "X07n0234_003:0627b23": "有為之相。於無為界。示有為法。而不分別無為之",
    "X07n0234_003:0627b24": "性。上之十事。同一緣起。故云無礙。約理望事。則有",
    "X07n0234_003:0627c01": "成有壞。有即有離。事望於理。有隱有顯。有一有異。",
    "X07n0234_003:0627c02": "逆順自在。無障無礙。同時頓起。深思令觀明現。以",
    "X07n0234_003:0627c03": "成理事圓融無礙觀也。",
    "X07n0234_003:0627c04": "第四周徧含容。即事事無礙。且依古德。顯十玄門。",
    "X07n0234_003:0627c05": "於中文二。先正辨玄門。二明其所以。今初一同時",
    "X07n0234_003:0627c06": "具足相應門。二廣陿自在無礙門。三一多相容不",
    "X07n0234_003:0627c07": "同門。四諸法相即自在門。五祕密隱顯俱成門。六",
    "X07n0234_003:0627c08": "微細相容安立門。七因陀羅網境界門。八託事顯",
    "X07n0234_003:0627c09": "法生解門。九十世隔法異成門。十主伴圓明具德",
    "X07n0234_003:0627c10": "門。此之十門。同一緣起。無礙圓融。隨其一門即具",
    "X07n0234_003:0627c11": "一切。今且於前十中。取一事法。明具後十門。如下",
    "X07n0234_003:0627c12": "文中。一蓮華葉。或一微塵。則具教等十對。同時相",
    "X07n0234_003:0627c13": "應。具足圓滿。亦具後之九門。及彼門中。所具教等。",
    "X07n0234_003:0627c14": "以是總故。故下文云。一切法門無盡海。同會一法",
    "X07n0234_003:0627c15": "道場中。華藏頌云。華藏世界所有塵。一一塵中見",
    "X07n0234_003:0627c16": "法界。一塵尚具。況一葉耶。二即彼華葉。普周法界。",
    "X07n0234_003:0627c17": "而不壞本位。以分即無分。無分即分。廣陿自在。無",
    "X07n0234_003:0627c18": "盡障無礙。十定品云。有一蓮華。十方際。而不盡妨",
    "X07n0234_003:0627c19": "外有可見。是故或唯廣無際。或分限歷然。或即廣",
    "X07n0234_003:0627c20": "即陿。或廣陿俱泯。或具前四。以是解境故。或絕前",
    "X07n0234_003:0627c21": "五。以是行境故。下皆準此。然此廣陿。亦名純雜。普",
    "X07n0234_003:0627c22": "周法界故。純一無二。不壞本位。則不妨於雜。萬行",
    "X07n0234_003:0627c23": "例然。三即此華葉舒已。徧入一切法中。即攝一切。",
    "X07n0234_003:0627c24": "令入己內。舒攝同時。既無障礙。是故鎔融。或有四",
    "X07n0234_003:0628a01": "句六句。思之。下云。以一佛土滿十方。十方入一。亦",
    "X07n0234_003:0628a02": "無餘。若一與一切。對辨則攝入。各具四句。謂一入",
    "X07n0234_003:0628a03": "一切。一切入一。一入一。一切入一切。互攝亦然。四",
    "X07n0234_003:0628a04": "此一華葉。廢己同他。舉體全是。彼一切法。而恒攝",
    "X07n0234_003:0628a05": "他同己。令彼一切。即是己體。一多相即。混無障礙。",
    "X07n0234_003:0628a06": "解行境別。六句同前。下云。知一即多。多即一等。五",
    "X07n0234_003:0628a07": "華能攝彼。則一顯多隱。一切攝華。則一隱多顯。顯",
    "X07n0234_003:0628a08": "顯不俱。隱隱不並。隱顯顯隱。同時無礙。全攝俱泯。",
    "X07n0234_003:0628a09": "存亡俱成。句數同前。下云。東方入正受。西方從定",
    "X07n0234_003:0628a10": "起等。如八日月隱顯同時。六此華葉中。微細剎等。",
    "X07n0234_003:0628a11": "一切諸法。炳然齊現。下云。於一塵中。一切國土。曠",
    "X07n0234_003:0628a12": "然安住。又於一毛端處。有不可說諸如來。及第九",
    "X07n0234_003:0628a13": "迴向微細中說。七此華葉。一一微塵中。各現無邊",
    "X07n0234_003:0628a14": "剎海。剎海之中。復有微塵。彼諸塵內。復有剎海。如",
    "X07n0234_003:0628a15": "是重重不可窮盡。非是心識思量境界。如天帝殿",
    "X07n0234_003:0628a16": "珠網覆上。一明珠內。萬像俱現。珠珠皆爾。此珠明",
    "X07n0234_003:0628a17": "徹互相現影。影復現影。而無窮盡。下云。如因陀羅",
    "X07n0234_003:0628a18": "網世界等。亦如鏡燈重重交光。佛佛無盡。八見此",
    "X07n0234_003:0628a19": "華葉。即是見於無盡法界。非是託此別有所表。下",
    "X07n0234_003:0628a20": "文云。此華蓋等。從無生法忍之所起等。九即此一",
    "X07n0234_003:0628a21": "華。既其徧一切處。亦復該一切時。謂三世各三攝",
    "X07n0234_003:0628a22": "為一念。故為十世。以時無別體。依華以立。華既無",
    "X07n0234_003:0628a23": "礙。時亦如之。是故晉經云。過去無量劫。安置未來",
    "X07n0234_003:0628a24": "今。未來無量劫。迴置過去世等。普賢行云。過去中",
    "X07n0234_003:0628b01": "未來。未來中現在等。又云。無量劫即一念。一念即",
    "X07n0234_003:0628b02": "無量劫等。時無別體。故不別立。以為所依。十此圓",
    "X07n0234_003:0628b03": "教法理無孤起。必眷屬隨生。下云。此華即有十世",
    "X07n0234_003:0628b04": "界。塵微數華。以為眷屬。又如一方為主。十方為伴。",
    "X07n0234_003:0628b05": "餘方亦爾。是故主主伴伴。各不相見。主伴伴主。圓",
    "X07n0234_003:0628b06": "明具德。舉華既爾。一塵等事亦然。如此事華。既帶",
    "X07n0234_003:0628b07": "同時等。十義。具此十門。而此事等具餘教等十門",
    "X07n0234_003:0628b08": "則為百門。事法既爾。餘教義。等具百亦然。則為千",
    "X07n0234_003:0628b09": "門如教義等。有此千門。彼同時門中。亦具百門。餘",
    "X07n0234_003:0628b10": "廣陿等例爾。亦有千門。若重重取之。亦至無盡。於",
    "X07n0234_003:0628b11": "此十門。圓明顯了。則常入法界重重之境。",
    "X07n0234_003:0628b12": "第二明德用所因。問。有何因緣。令此諸法。得有如",
    "X07n0234_003:0628b13": "是混融無礙。答。因廣難陳。略提十類。一唯心所現",
    "X07n0234_003:0628b14": "故。二法無定性故。三緣起相由故。四法性融通故。",
    "X07n0234_003:0628b15": "五如幻夢故。六如影像故。七因無限故八佛證窮",
    "X07n0234_003:0628b16": "故。九深定用故。十神通解脫故。十中隨一即能令",
    "X07n0234_003:0628b17": "彼諸法。混融無礙。十中前六通約法性。為德相因。",
    "X07n0234_003:0628b18": "法爾如是。後二。皆是業用。義通因果。七約起修。義",
    "X07n0234_003:0628b19": "通德相業用。八約果德。唯是德相故。前之十門。通",
    "X07n0234_003:0628b20": "德相業用。約佛用亦德相。德上用故。約機則相亦",
    "X07n0234_003:0628b21": "稱用。令知相故。即用之相。染淨雙融。即相之用。能",
    "X07n0234_003:0628b22": "染能淨故。相及用不分兩別。初唯心現者。一切",
    "X07n0234_003:0628b23": "諸法。真心所現。如大海水。舉體成波。以一切法。無",
    "X07n0234_003:0628b24": "非一心故。大小等相。隨心迴轉。即入無礙。二無",
    "X07n0234_003:0628c01": "定性者。既唯心現。從緣而生。無有定性。性相俱離。",
    "X07n0234_003:0628c02": "小非定小故。能容太虗而有餘。以同大之無外故。",
    "X07n0234_003:0628c03": "大非定大故。能入小塵而無間。以同小之無內故。",
    "X07n0234_003:0628c04": "是則等太虗之微塵。含如塵之廣剎。有何難哉。舊",
    "X07n0234_003:0628c05": "經十住品云。金剛圍山數無量。悉能安置一毛端。",
    "X07n0234_003:0628c06": "欲知至大有小相。菩薩以是初發心。一非定一故。",
    "X07n0234_003:0628c07": "能是一切。多非定多故。能是一。邊非定邊。故能即",
    "X07n0234_003:0628c08": "中。中非定中。故能即邊。延促靜亂等。一一皆然。",
    "X07n0234_003:0628c09": "三緣起相由者。謂大法界中。緣起法海。義門無量。",
    "X07n0234_003:0628c10": "約就圓宗。略舉十門。以釋前義。謂緣起法。要具此",
    "X07n0234_003:0628c11": "十義。緣方起故。闕則不成。一。諸緣各異義。謂大緣",
    "X07n0234_003:0628c12": "起中。諸緣相望。要須體用各別。不相雜亂。方成緣",
    "X07n0234_003:0628c13": "起。若雜亂者。失本緣法。緣起不成。此則諸緣各各",
    "X07n0234_003:0628c14": "守自一位。文云。多中無一性。一亦無有多。二互徧",
    "X07n0234_003:0628c15": "相資義。謂此諸緣。要互相徧應。方成緣起。如一緣",
    "X07n0234_003:0628c16": "徧應多緣。各與彼多。全為一故。此一則具多箇一",
    "X07n0234_003:0628c17": "也。若此一緣不具多。一則資應不徧。不成緣起。此",
    "X07n0234_003:0628c18": "則一一各具一切。下文云。知以一故眾。知以眾故",
    "X07n0234_003:0628c19": "一。三俱存無礙義。謂凡是一緣。要具前二。方成緣",
    "X07n0234_003:0628c20": "起。以要住自一。方能徧應。徧應多緣。方是一故。是",
    "X07n0234_003:0628c21": "故唯一多一。自在無礙鎔融。其有六句。一或舉體",
    "X07n0234_003:0628c22": "全住是唯一也。或舉體徧應。是多一也。或俱存。或",
    "X07n0234_003:0628c23": "雙泯。或總合。或全離。皆思之可見。文云。諸法無所",
    "X07n0234_003:0628c24": "依。但從和合起。此上三門。總明緣起本法竟。四異",
    "X07n0234_003:0629a01": "體相入義。謂諸門力用遞相依持。互形奪故。各全",
    "X07n0234_003:0629a02": "有力全無力義。緣起方成。如論云。因不生。緣生故。",
    "X07n0234_003:0629a03": "緣不生。自因生故。若各唯有力。無無力則有多果",
    "X07n0234_003:0629a04": "過。一一各生故。若各唯無力。無有力則有無果過。",
    "X07n0234_003:0629a05": "以同非緣。俱不生故。是故緣起。要互相依。具力無",
    "X07n0234_003:0629a06": "力。如闕一緣。一切不成。餘亦如是。是故一能持多。",
    "X07n0234_003:0629a07": "一是有力。能持於多。多依於一。多是無力。潛入一",
    "X07n0234_003:0629a08": "內。由一有力。必不與多有力俱。是故無有一而不",
    "X07n0234_003:0629a09": "攝多也。由多無力。必不與一無力俱。是故無有多",
    "X07n0234_003:0629a10": "而不入一也。如一持多依既爾。多持一依亦然。反",
    "X07n0234_003:0629a11": "上思之。如一望多。有依有持。全力無力。常含多在",
    "X07n0234_003:0629a12": "己中潛入己在多中。同時無礙。多望於一。當知亦",
    "X07n0234_003:0629a13": "爾。俱存雙泯二句無礙。思之。五異體相即義。謂諸",
    "X07n0234_003:0629a14": "緣相望。全體形奪。有有體無體義。緣起方成。若闕",
    "X07n0234_003:0629a15": "一緣。餘不成起。故緣義則壞。得此一緣。令一切成",
    "X07n0234_003:0629a16": "起。所起成故。緣義方立。是故一緣。是能起能成。故",
    "X07n0234_003:0629a17": "有體。多緣。是所起所成。故無體。由一有體。不得與",
    "X07n0234_003:0629a18": "多有體俱。多無體。必不得與一無體俱。是故無有",
    "X07n0234_003:0629a19": "不多之一。無有不一之多。一多既爾。多一亦然。反",
    "X07n0234_003:0629a20": "上思之。如一望多。有有體無體。故能攝他同己。廢",
    "X07n0234_003:0629a21": "己同他。同時無礙。多望於一。當知亦爾。準前思之。",
    "X07n0234_003:0629a22": "俱存雙泯二句無礙。亦思之可見。六體用雙融義。",
    "X07n0234_003:0629a23": "謂諸緣法。要力用交涉。全體融合。方成緣起。是故",
    "X07n0234_003:0629a24": "圓通。亦有六句。一以體無不用故。舉體全用。則唯",
    "X07n0234_003:0629b01": "有相入。無相即義。二以用無不體故。舉用全體。則",
    "X07n0234_003:0629b02": "唯有相。即無相入也。三歸體之用。不礙用。全用之",
    "X07n0234_003:0629b03": "體。不失體。是則無礙雙存。亦入亦即。自在俱現。四",
    "X07n0234_003:0629b04": "全用之體。體泯。全體之用。用亡。非即非入。圓融一",
    "X07n0234_003:0629b05": "味。五合前四句。同一緣起。無礙俱存。六泯前五句。",
    "X07n0234_003:0629b06": "絕待離言。冥同性海。此上三門。於初異體門。顯義",
    "X07n0234_003:0629b07": "理竟。七同體相入義。謂前一緣。所有多一。與彼一",
    "X07n0234_003:0629b08": "緣。體無別故。名為同體。又由此一緣。應多緣故。有",
    "X07n0234_003:0629b09": "此多一。所應多緣。既相即入。令此多一亦有即入",
    "X07n0234_003:0629b10": "也。先明相入。謂一緣有力。能持多一。多一無力。依",
    "X07n0234_003:0629b11": "彼一緣。是故一能攝多。多便入一。一入多攝。反上",
    "X07n0234_003:0629b12": "應知。餘義餘句。準前思之。八同體相即義。謂前一",
    "X07n0234_003:0629b13": "緣所具多一。亦有有體無體之義。故亦相即。以多",
    "X07n0234_003:0629b14": "一無體。由本一成多。即一也。由本一有體。能作多",
    "X07n0234_003:0629b15": "一。令一攝多。如一有多空既爾。多有一空亦然。餘",
    "X07n0234_003:0629b16": "義餘句。準前思之。九俱融無礙義。謂亦同前體用",
    "X07n0234_003:0629b17": "雙融。即入自在。亦有六句。準前應知。此上三門。於",
    "X07n0234_003:0629b18": "前第二同體門中。辨義理竟。十同異圓滿義。謂以",
    "X07n0234_003:0629b19": "前九門。總合為一大緣起。令多種義門。同時具足",
    "X07n0234_003:0629b20": "也。由住一徧應故。有廣陿自在門。由就體就用故。",
    "X07n0234_003:0629b21": "有相即相入門。由異體相容。具微細門。異體相即。",
    "X07n0234_003:0629b22": "具隱顯門。又就用相入為顯。令就體相即為隱。即",
    "X07n0234_003:0629b23": "顯入隱。亦然。又由異門即入為顯。令同體即入為",
    "X07n0234_003:0629b24": "隱。同顯異隱亦然。又由異體相入。帶同體相入。具",
    "X07n0234_003:0629c01": "帝網門。由此大緣起。即無礙法界。故有託事顯法",
    "X07n0234_003:0629c02": "門。顯於時中。故有十世門。相關互攝。故有主伴門。",
    "X07n0234_003:0629c03": "此第十圓滿一門。就前第三門中。以辨義理。故下",
    "X07n0234_003:0629c04": "文云。菩薩善觀緣起法。於一法中。解眾多。眾多法",
    "X07n0234_003:0629c05": "中。解了一。又云。一中解無量。無量中解一了。彼互",
    "X07n0234_003:0629c06": "生起當成無所畏等。皆其義也。上來。緣起相由門",
    "X07n0234_003:0629c07": "竟。第四法性融通門者。謂若唯約事。則互相礙。",
    "X07n0234_003:0629c08": "不相即入。若唯約理。則唯一味。無可即入。今則理",
    "X07n0234_003:0629c09": "事融通。具斯無礙。謂不異理之一事。具攝理時。令",
    "X07n0234_003:0629c10": "彼不異理之多事。隨所依理。皆於一中現。若一中",
    "X07n0234_003:0629c11": "攝理不盡。則真理有分限失。若一中攝理盡。多事",
    "X07n0234_003:0629c12": "不隨理現。則事在理外失。今既一事之中。全攝理",
    "X07n0234_003:0629c13": "盡。多事豈不依中現。華藏品云。華藏世界所有塵。",
    "X07n0234_003:0629c14": "一一塵中見法界。法界即事法界矣。斯則總意。別",
    "X07n0234_003:0629c15": "亦具十玄門。一既真理。與一切法而共相應。攝理",
    "X07n0234_003:0629c16": "無遺。即是諸門諸法。同時具足。二事既如理能包。",
    "X07n0234_003:0629c17": "亦如理廣徧。而不壞陿相。故有廣陿純雜無礙門。",
    "X07n0234_003:0629c18": "又性常平等故純。普攝諸法故雜。三理既徧在一",
    "X07n0234_003:0629c19": "切多事故。令一事隨理。徧一切中。徧理全在一事。",
    "X07n0234_003:0629c20": "則一切隨理。在一事中。故有一多相容門。四真理",
    "X07n0234_003:0629c21": "既不離諸法。則一事即是真理。真理即是一切事",
    "X07n0234_003:0629c22": "故。是故此一即彼一切事。一切即一。反上可知。故",
    "X07n0234_003:0629c23": "有相即自在門。五由真理在事。各全非分故。正在",
    "X07n0234_003:0629c24": "此時。彼說為隱。正在彼時。此即為隱。故有隱顯門。",
    "X07n0234_003:0630a01": "六真理。既普攝諸法。帶彼能依之事。頓在一中。故",
    "X07n0234_003:0630a02": "有微細門。七此全攝理故。能理一切。彼全攝理。同",
    "X07n0234_003:0630a03": "此頓現。此現彼時。彼能現所現。俱現此中。彼現此",
    "X07n0234_003:0630a04": "時。此能現所現。亦現彼中。如是重重無盡。故有帝",
    "X07n0234_003:0630a05": "網門。以真如畢竟無盡故。八即事同理。故隨舉一",
    "X07n0234_003:0630a06": "事。即真法門。故有託事門。九以真如徧在。晝夜日",
    "X07n0234_003:0630a07": "月年劫。皆全在故。在日之時。不異在劫。故有十世",
    "X07n0234_003:0630a08": "異成門。況時因法。有法融。時不融耶。十此事即理",
    "X07n0234_003:0630a09": "時。不礙與餘一切恒相應。故有主伴門。故一理融",
    "X07n0234_003:0630a10": "通十門具矣。五如幻夢者。猶如幻師。能幻一物。",
    "X07n0234_003:0630a11": "以為種種幻。種種物。以為一物等。經云。或現須臾。",
    "X07n0234_003:0630a12": "作百年等。一切諸法。業幻所作故。一異無礙。言如",
    "X07n0234_003:0630a13": "夢者。如夢中所見廣大。未移枕上。歷時久遠。未經",
    "X07n0234_003:0630a14": "斯須。故論云。處夢。謂經年覺。乃須臾頃。故時雖無",
    "X07n0234_003:0630a15": "量。攝在一剎那。六如影像者。一切萬法。略有二",
    "X07n0234_003:0630a16": "義。一皆如明鏡。含明了性。一心所成故。二分別所",
    "X07n0234_003:0630a17": "現。如影像故。由初義故為能現。由後義故為所現。",
    "X07n0234_003:0630a18": "故一切法。互為鏡像。如鏡互照。而不壞本相。下經",
    "X07n0234_003:0630a19": "云。遠物近物。雖皆影現。影不隨物。而有遠近等。",
    "X07n0234_003:0630a20": "七因無限者。謂諸佛菩薩。昔在因中。常修緣起無",
    "X07n0234_003:0630a21": "性等觀。大願迴向等。稱法界修。及餘無量。殊勝因",
    "X07n0234_003:0630a22": "故。今如所起果。具斯無礙。八佛證窮者。由冥真",
    "X07n0234_003:0630a23": "性。得如性用。故經云。無比功德故能爾。九深定",
    "X07n0234_003:0630a24": "用者。謂海印定等。諸三昧力故。賢首品云。入微塵",
    "X07n0234_003:0630b01": "數諸三昧。一一出生塵等定。而彼微塵。亦不增等。",
    "X07n0234_003:0630b02": "十神通解脫者。謂由十通。及不思議等解脫故。",
    "X07n0234_003:0630b03": "不思議法品。十種解脫中云。於一塵中。建立三世",
    "X07n0234_003:0630b04": "一切佛法等。由上十因。令前教義等十對。具上同",
    "X07n0234_003:0630b05": "時等十門。以為別教一乘義之分齊。",
    "X07n0234_003:0630b06": "△第四教所被機者。夫教因機顯。離機無言。上說",
    "X07n0234_003:0630b07": "義理弘深。未委被何根器。若明能應者。十身圓音。",
    "X07n0234_003:0630b08": "今直彰所被。通有十類。前五揀非器。後五彰所為。",
    "X07n0234_003:0630b09": "前中一無信非器。以聞生誹謗。墯惡道故。二違真",
    "X07n0234_003:0630b10": "非器。依傍此經。以求名利。不淨說法。集邪善故。下",
    "X07n0234_003:0630b11": "經云。忘失菩提心修諸善根。是為魔業。三乖實非",
    "X07n0234_003:0630b12": "器。謂如言取文。超情至理。不入心故。論云。隨聲取",
    "X07n0234_003:0630b13": "義。有五過失。上三皆是凡愚故。下文云。此經不入",
    "X07n0234_003:0630b14": "餘眾生手。四陿劣非器。謂一切二乘。出現品云。一",
    "X07n0234_003:0630b15": "切二乘。不問此經。何況受持。故雖在座。如聾如瞽。",
    "X07n0234_003:0630b16": "五守權非器。謂三乘共教諸菩薩等。隨宗所修。行",
    "X07n0234_003:0630b17": "布行位。不信圓融具德之法故。下經云。設有菩薩。",
    "X07n0234_003:0630b18": "無量億那由他劫。行六波羅蜜。不聞此經。或時聞",
    "X07n0234_003:0630b19": "已。不信不解。不須不入。不得名為真實菩薩故。後",
    "X07n0234_003:0630b20": "五顯所為中。一正為。謂是一乘圓機。故。出現品云。",
    "X07n0234_003:0630b21": "此經不為餘眾生說。即通指前五。唯為乘不思議",
    "X07n0234_003:0630b22": "乘菩薩說。即正為之機。謂一運一切運。圓融行位。",
    "X07n0234_003:0630b23": "即深不思議。又能徧達諸教。即廣不思議。故文云。",
    "X07n0234_003:0630b24": "非餘境界之所知。普賢行人方得入等。二兼為。謂",
    "X07n0234_003:0630c01": "即時雖未悟入。而能信向成種。如出現品。食金剛",
    "X07n0234_003:0630c02": "喻。故地獄天子。十地頓超。大海劫火。不能為障。約",
    "X07n0234_003:0630c03": "未悟入故。名為兼。三引為。即前權教菩薩。不受圓",
    "X07n0234_003:0630c04": "融之法。故十地之中。寄位顯勝。借其三乘行布之",
    "X07n0234_003:0630c05": "名。彼謂同於我法。後因熏習。方信入圓融。以離此",
    "X07n0234_003:0630c06": "普法無所歸故。權教極果無實事故。四者權為。即",
    "X07n0234_003:0630c07": "是二乘。謂既不聞。況於受持。故諸菩薩。權示聲聞。",
    "X07n0234_003:0630c08": "或在法會。而聾盲。彰其絕分。或示在道而啟悟。知",
    "X07n0234_003:0630c09": "可迴心。五遠為。謂諸凡夫外道闡提。悉有佛性。今",
    "X07n0234_003:0630c10": "雖不信。後必當入故出現品云如來智慧大藥王",
    "X07n0234_003:0630c11": "樹。唯除二處。不能為作。生長利益。所謂二乘。墯無",
    "X07n0234_003:0630c12": "為阬。及壞善根。非器眾生。溺大邪見貪愛之水。然",
    "X07n0234_003:0630c13": "亦於彼。曾無厭捨。前三非器。是溺邪見。第四非器。",
    "X07n0234_003:0630c14": "是墯深阬。故皆揀之。今四及五。明佛無厭捨故。示",
    "X07n0234_003:0630c15": "而誘之。熏其成種彼。又品中明不信毀謗。亦種善",
    "X07n0234_003:0630c16": "根。謂謗雖墯惡道。由聞歷耳。終醒悟故。又云。如日",
    "X07n0234_003:0630c17": "亦與生盲作利益故。又如大海潛流喻中。明無不",
    "X07n0234_003:0630c18": "具有如來智慧故。又破塵出經卷喻中。若除妄想。",
    "X07n0234_003:0630c19": "皆見佛智故。此皆明有自性。住性即是所為。況法",
    "X07n0234_003:0630c20": "性。圓融感應交徹。無有一法而非所被等。",
    "X07n0234_003:0630c21": "△五教體淺深者。無盡教海。體性難思。從淺至深。",
    "X07n0234_003:0630c22": "略明十體。一音聲言語體。二名句文身體。三通取",
    "X07n0234_003:0630c23": "四法體。上三皆能詮體。四通攝所詮體。五諸法顯",
    "X07n0234_003:0630c24": "義體。六攝境唯心體。七會緣入實體。八理事無礙",
    "X07n0234_003:0631a01": "體。九事事無礙體。十海印炳現體。十中前五唯體。",
    "X07n0234_003:0631a02": "後五亦體亦性。又前四通小。後六唯大。前七通三",
    "X07n0234_003:0631a03": "乘。後三唯一乘。前八約同教。後二唯別教。就前三",
    "X07n0234_003:0631a04": "中大小乘中。通用四法。一聲。二名。三句。四文。取捨",
    "X07n0234_003:0631a05": "不同。各有三說。小乘三者。婆沙一百二十六云。如",
    "X07n0234_003:0631a06": "是佛教以何為體。一云。應作是說。語業為體。謂佛",
    "X07n0234_003:0631a07": "語言唱辭評論語音語路語業語表。是謂佛教。其",
    "X07n0234_003:0631a08": "名句文。但顯佛教作用。不欲開示。佛教自體。發智",
    "X07n0234_003:0631a09": "論中。亦同此說。二云。名等為體。謂名身句身文身。",
    "X07n0234_003:0631a10": "次第行列。次第安布。次第連合故。聲但依於展轉",
    "X07n0234_003:0631a11": "因故。謂語起名。名能顯義。評家意。取語業為體。雜",
    "X07n0234_003:0631a12": "心論同俱舍。俱舍論云。牟尼說法蘊。數有八十千。",
    "X07n0234_003:0631a13": "彼體語或名。此色行蘊攝。謂若語為教體。即色蘊",
    "X07n0234_003:0631a14": "攝。名為教體。即行蘊攝。此乃雙存前二。情無去取。",
    "X07n0234_003:0631a15": "故致或言。正理論中意符名等。故彼第三。釋前頌",
    "X07n0234_003:0631a16": "竟又云。詮義如實。故名佛教。名能詮義。故教是名。",
    "X07n0234_003:0631a17": "由是佛教。定名為體。舉名為首。以攝句文。顯宗第",
    "X07n0234_003:0631a18": "三亦同此說。三者然俱舍意。情無去取。若取其雙",
    "X07n0234_003:0631a19": "存。即合四法。以為教體。若經部意。亦唯取聲。故正",
    "X07n0234_003:0631a20": "理十四。破彼師云。汝不應立名句文身。即聲為體。",
    "X07n0234_003:0631a21": "大乘有三。大意同前。一云攝假從實。以聲為體。離",
    "X07n0234_003:0631a22": "聲無別名句等故。深密第五云。如來言音。略有三",
    "X07n0234_003:0631a23": "種。一契經等。既云言音有三。明以聲為教體。雜集",
    "X07n0234_003:0631a24": "論云。成所引聲。謂諸聖所說。二云以體從用。名等",
    "X07n0234_003:0631b01": "為體。能詮諸法自性差別二所依故。故無性論。破",
    "X07n0234_003:0631b02": "經部云。諸契經。句語為自性。不應理故。成唯識第",
    "X07n0234_003:0631b03": "二亦破彼云。若名句文。不異聲者。法辭無礙境應",
    "X07n0234_003:0631b04": "無別。唯識云此三離聲。雖無別體。而假實異。亦不",
    "X07n0234_003:0631b05": "即聲。三云聲名句文。合為其體。由前二說。皆有理",
    "X07n0234_003:0631b06": "教為定量。故深密第四云。不可捨於言說文字。而",
    "X07n0234_003:0631b07": "能宣說。故淨名云。有以音聲言語文字。而作佛事。",
    "X07n0234_003:0631b08": "故十地論云。說者以二事說。聽者以二事聞。謂善",
    "X07n0234_003:0631b09": "聲善字故。以余之意。亦應雙取。若就前二。有去取",
    "X07n0234_003:0631b10": "者。寧依名等。良以音聲一種。正就佛說。容為教體。",
    "X07n0234_003:0631b11": "流傳後代。書之竹帛。曾何有聲。豈無教體。書雖是",
    "X07n0234_003:0631b12": "色亦與名等為所依故。亦色蘊攝。前淨名。十地通",
    "X07n0234_003:0631b13": "取四者。但言所用。非正顯體。仁王云。是名句味諸",
    "X07n0234_003:0631b14": "佛所說故。然大小諸宗。雖通用四法。而理不同。謂",
    "X07n0234_003:0631b15": "薩婆多宗。四法皆有實體。經部。聲有實體。名等是",
    "X07n0234_003:0631b16": "假。若大乘中。或有四皆非實。或有四皆如空。俱不",
    "X07n0234_003:0631b17": "立故。淨名云。文字性離無有文字。是則解脫。十地",
    "X07n0234_003:0631b18": "論釋空中。風相等云。風喻音聲。畫喻名字。皆不可",
    "X07n0234_003:0631b19": "取。佛藏經云。諸法如毫釐不空者。則諸佛不出世。",
    "X07n0234_003:0631b20": "又下云。諸法畢竟空。無有毫末相。有說四皆事理",
    "X07n0234_003:0631b21": "無礙。或說四皆圓融。故宗不同也。",
    "X07n0234_003:0631b23": "大方廣佛華嚴經疏卷第三"
}