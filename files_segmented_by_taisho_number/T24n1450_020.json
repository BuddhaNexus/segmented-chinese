{
    "T24n1450_020:0200c24": "根本說一切有部毘奈耶破僧事",
    "T24n1450_020:0200c25": "卷第二十",
    "T24n1450_020:0200c27": "大唐三藏義淨奉　制譯",
    "T24n1450_020:0200c28": "佛告諸苾芻等：「如過往昔，若依我教者，皆得",
    "T24n1450_020:0200c29": "離大苦難。若依提婆達多者，皆在苦難之中。",
    "T24n1450_020:0201a01": "汝等諦聽！乃往古昔於曠野中近有一村，其",
    "T24n1450_020:0201a02": "村樹花菓滋茂，隨近有二群猴，一部五百，各",
    "T24n1450_020:0201a03": "有一猴王。其中一王，夢見被五百猿猴擲此",
    "T24n1450_020:0201a04": "二王於熱鑊中。於此夢中，生大驚愕，身毛皆",
    "T24n1450_020:0201a05": "竪，便即夢覺。令喚群猴，即說此夢告言：『我",
    "T24n1450_020:0201a06": "今所見夢者，不是好耶？我等須棄此居所住",
    "T24n1450_020:0201a07": "之處移往餘處。』群猴白言：『如大王所說，當須",
    "T24n1450_020:0201a08": "走離。』菩薩是大威德，若見夢者必當真實。其",
    "T24n1450_020:0201a09": "王即喚第二王告言：『我今見如是夢，須往別",
    "T24n1450_020:0201a10": "處住。』王難信，告言：『凡所夢見，可即依此信耶？",
    "T24n1450_020:0201a11": "汝若欲往，隨意所去。我今於此境界得寬，我",
    "T24n1450_020:0201a12": "終不去。』彼王知其難信，領自管五百群猴，即",
    "T24n1450_020:0201a13": "移餘處。後時於彼村中有一賤婢炒麥，有一",
    "T24n1450_020:0201a14": "羊來至此婢邊，欲食此麥。其婢即以火燒木",
    "T24n1450_020:0201a15": "打羊，火著身上被燒急已，走入王家象坊。坊",
    "T24n1450_020:0201a16": "內多有芻草，其羊抖擻身火便落草上，然著",
    "T24n1450_020:0201a17": "草木眾象被燒，其當象人告王。時王即喚醫",
    "T24n1450_020:0201a18": "人告言：『眾象被燒，爾急作何醫療？』時彼醫人",
    "T24n1450_020:0201a19": "便作是念：『往日被群猴損暴我田農，我今得",
    "T24n1450_020:0201a20": "便當須酬冤。』白大王言：『此象被燒，須用猿猴",
    "T24n1450_020:0201a21": "脂塗身，方可得差。』時大王勅諸群臣：『汝等速",
    "T24n1450_020:0201a22": "須訪覓猴脂。』臣等依命，即喚獵師：『汝等可速",
    "T24n1450_020:0201a23": "覓猴將來。』獵師依命，即往諸方捕捉猴。彼難",
    "T24n1450_020:0201a24": "信猴王并五百群猴，俱被繫縛將來王所。其",
    "T24n1450_020:0201a25": "醫人為久結怨恨，將彼猿猴等活擲著於熱",
    "T24n1450_020:0201a26": "鑊之中。爾時諸天即於空中而說頌曰：",
    "T24n1450_020:0201a27": "「『近冤不可住，　　城及村野中；",
    "T24n1450_020:0201a28": "　　婢嗔羊食麥，　　猴等被銷鎔。』」",
    "T24n1450_020:0201a29": "佛告諸苾芻：「汝等勿作異念！爾時見夢猴王",
    "T24n1450_020:0201b01": "者，即我身是。其難信猴王者，提婆達多是。所",
    "T24n1450_020:0201b02": "餘獼猴取我語者，免斯火怖。取提婆達多語",
    "T24n1450_020:0201b03": "者，悉遭劇苦。今時取我語者，並於生死大怖",
    "T24n1450_020:0201b04": "而得解脫。受提婆達多言教者，悉遭苦難。復",
    "T24n1450_020:0201b05": "次所有隨順我意者，皆得平安遠離苦難。",
    "T24n1450_020:0201b06": "隨提婆達多意者，悉遭苦難。「汝等苾芻諦",
    "T24n1450_020:0201b07": "聽！乃往昔時有異方所，有二獼猴王，各有五",
    "T24n1450_020:0201b08": "百眷屬。其中一獼猴王，與五百眷屬遊行人",
    "T24n1450_020:0201b09": "間，至一聚落。於此聚落有一金波伽樹，其樹",
    "T24n1450_020:0201b10": "菓實茂盛。時諸群猴見此菓樹，白猴王曰：『此",
    "T24n1450_020:0201b11": "樹菓子繁茂，枝將欲折。我等遠來疲乏，取",
    "T24n1450_020:0201b12": "其菓食。』爾時猴王見斯樹已，遂說頌曰：",
    "T24n1450_020:0201b13": "「『此樹近聚落，　　童子不食菓；",
    "T24n1450_020:0201b14": "　　汝等應可知，　　此菓不堪食。』",
    "T24n1450_020:0201b15": "「說此頌已，諸獼猴等即便捨去。其第二獼猴",
    "T24n1450_020:0201b16": "王，亦與五百眷屬遊行人間，漸至此村。是諸",
    "T24n1450_020:0201b17": "獼猴亦入其村，菓實繁茂，便告獼猴王曰：『我",
    "T24n1450_020:0201b18": "等涉路疲勞，欲食其菓安穩而去。』獼猴王曰：",
    "T24n1450_020:0201b19": "『善哉！』爾時五百獼猴即食其菓。于時諸獼猴",
    "T24n1450_020:0201b20": "等，所食其菓皆悉致死。汝等苾芻，勿作異念！",
    "T24n1450_020:0201b21": "其不食菓獼猴王者，我身是。其第二獼猴王",
    "T24n1450_020:0201b22": "者，提婆達多是。隨順我意者，平安得達遠",
    "T24n1450_020:0201b23": "離苦難。隨提婆達多意者，悉遭苦難。今時",
    "T24n1450_020:0201b24": "諸有情等隨順我語，於生死中而得解脫。受",
    "T24n1450_020:0201b25": "提婆達多言教者，悉遭苦難。」爾時提婆達多，",
    "T24n1450_020:0201b26": "以石欲擊世尊。于時諸婆羅門居士等，悉懷",
    "T24n1450_020:0201b27": "嗔恚咸言：「我等即殺提婆達多。」其中有人是",
    "T24n1450_020:0201b28": "提婆達多朋友者，即報提婆達多。提婆達多",
    "T24n1450_020:0201b29": "聞已，即於閑林樹下安禪而住。時諸婆羅門",
    "T24n1450_020:0201c01": "居士等，見提婆達多在於樹下安禪而住，各",
    "T24n1450_020:0201c02": "相謂曰：「汝等應知，此提婆達多有大威德，",
    "T24n1450_020:0201c03": "我等云何而得殺之？云何今我發斯惡事？",
    "T24n1450_020:0201c04": "宜速各去。」時諸苾芻聞提婆達多住如是威",
    "T24n1450_020:0201c05": "儀，諸婆羅門居士等雖暫嗔怒而不殺害。是",
    "T24n1450_020:0201c06": "諸苾芻咸皆有疑，唯佛世尊能斷疑惑，以緣",
    "T24n1450_020:0201c07": "白佛：「大德世尊！今可觀察提婆達多作非法",
    "T24n1450_020:0201c08": "罪，於諸人眾示修善法。」佛告諸苾芻：「其提",
    "T24n1450_020:0201c09": "婆達多非但今世，作斯非法而現正法，誑惑",
    "T24n1450_020:0201c10": "老鼠以害其命。汝等諦聽！我為汝說。乃往昔",
    "T24n1450_020:0201c11": "時有異方所，有一鼠王與五百鼠為眷屬。有",
    "T24n1450_020:0201c12": "一猫子名曰火焰，其猫少年之時，所有鼠等",
    "T24n1450_020:0201c13": "悉皆殺害。後年老邁便作是念：『我昔少時氣",
    "T24n1450_020:0201c14": "力強盛，以力捉鼠而食。我今年既朽邁，氣力",
    "T24n1450_020:0201c15": "微薄不能捉獲，設何方便而捉獲鼠？』作是念",
    "T24n1450_020:0201c16": "已遍觀其地，乃見一鼠王與五百鼠而為眷",
    "T24n1450_020:0201c17": "屬住此方所，即就鼠穴詐作坐禪。時諸群鼠",
    "T24n1450_020:0201c18": "出穴遊行，乃見老猫安然坐禪，其鼠問曰：『阿",
    "T24n1450_020:0201c19": "舅！今何所作？』老猫答曰：『我昔少年氣力盛",
    "T24n1450_020:0201c20": "壯作無量罪，今欲修福除其舊罪。』時群鼠等",
    "T24n1450_020:0201c21": "聞是語已皆發善心：『今此老猫修行善法。』即",
    "T24n1450_020:0201c22": "與鼠等右遶老猫，行於三匝便入於穴。其",
    "T24n1450_020:0201c23": "老猫取其最末後者而食，不經多時其鼠漸",
    "T24n1450_020:0201c24": "少。鼠王既見此已便作是念：『我鼠等漸漸數",
    "T24n1450_020:0201c25": "少，其老猫氣力肥盛，是事必有緣由。』其鼠王",
    "T24n1450_020:0201c26": "即便觀察，乃見老猫於其糞中有鼠毛骨。心",
    "T24n1450_020:0201c27": "即知：『老猫食我鼠等，我今深觀捉鼠之時。』作",
    "T24n1450_020:0201c28": "是念已，便即於窟而看老猫，乃見老猫捉最",
    "T24n1450_020:0201c29": "末後鼠而食。鼠王見已避遠而立，遂說頌",
    "T24n1450_020:0202a01": "曰：",
    "T24n1450_020:0202a02": "「『老猫身漸肥，　　群鼠積漸少；",
    "T24n1450_020:0202a03": "　　食苗實根葉，　　糞不應毛骨。",
    "T24n1450_020:0202a04": "　　汝今修禪不謂善，　　為利詐作修善人；",
    "T24n1450_020:0202a05": "　　願汝無病安穩住，　　我今群鼠汝食盡。』」",
    "T24n1450_020:0202a06": "佛告諸苾芻：「勿生異念！時彼火焰老猫者，提",
    "T24n1450_020:0202a07": "婆達多是，作非法罪，於諸人眾示現修善。」是",
    "T24n1450_020:0202a08": "諸苾芻咸皆有疑，唯佛世尊能斷疑惑：「大德",
    "T24n1450_020:0202a09": "世尊！思審觀察，隨世尊言教者，安穩得度生",
    "T24n1450_020:0202a10": "死。順提婆達多言教者，遭大苦難。」佛告諸苾",
    "T24n1450_020:0202a11": "芻：「汝等當知，非但今世隨順我言教者得度",
    "T24n1450_020:0202a12": "生死，往昔亦復如是。汝等苾芻諦聽！諦聽！我",
    "T24n1450_020:0202a13": "為汝說。乃往昔時有二導師，各有五百車乘",
    "T24n1450_020:0202a14": "過於磧中，或得水草、或不得水草，乃經數日，",
    "T24n1450_020:0202a15": "諸牛犢等極遭苦難。於後見一方所，其草青",
    "T24n1450_020:0202a16": "茂有多涌泉。時諸商人將諸牛犢就其水草，",
    "T24n1450_020:0202a17": "時諸商人入水澡浴，飲諸牛犢。既飲水已便",
    "T24n1450_020:0202a18": "息而住。其五百群牛之中有一牛王，告諸牛",
    "T24n1450_020:0202a19": "曰：『此方地所青草欝茂，有好浴泉，我等恣意",
    "T24n1450_020:0202a20": "飲食而住。若有商人備駕於我，便須臥地不",
    "T24n1450_020:0202a21": "復受使。』第二牛王告群牛曰：『汝等應知！其商",
    "T24n1450_020:0202a22": "人等有大氣力，能調伏難調之物，宜可依舊",
    "T24n1450_020:0202a23": "隨順人等般運車乘，恐後有損。』其大牛王聞",
    "T24n1450_020:0202a24": "是語已，即嗔第二牛王：『汝所言者，依前受他",
    "T24n1450_020:0202a25": "驅使，是事非法。豈有人類能見自背。』復告群",
    "T24n1450_020:0202a26": "牛曰：『汝等取我言教，不須相去。』于時商人",
    "T24n1450_020:0202a27": "欲駕其牛，彼諸牛等見商人欲捉，便即瞋怒",
    "T24n1450_020:0202a28": "爮地攫裂。商人見已，各執棒打，皮穿流血",
    "T24n1450_020:0202a29": "即令駕車。餘牛牽車而去，皆不被打。爾時空",
    "T24n1450_020:0202b01": "中諸天即說頌曰：",
    "T24n1450_020:0202b02": "「『今觀惡牛王，　　妄語行惡行；",
    "T24n1450_020:0202b03": "　　諸牛緣此苦，　　飢渴身流血。",
    "T24n1450_020:0202b04": "　　復觀善牛王，　　淳和出正教；",
    "T24n1450_020:0202b05": "　　由此諸牛類，　　度險身肥飽。』」",
    "T24n1450_020:0202b06": "佛告諸苾芻：「汝等勿生異念，其最勝牛王出",
    "T24n1450_020:0202b07": "正教者，即我身是。時彼牛王出惡教令，令彼",
    "T24n1450_020:0202b08": "群牛遭苦難者，提婆達多是。昔時有能受我",
    "T24n1450_020:0202b09": "教者，皆得安隱，能越危苦諸險難處。諸有能",
    "T24n1450_020:0202b10": "受提婆達多言教者，皆遭如是苦難。非但往",
    "T24n1450_020:0202b11": "昔，現今能有隨我正見受其教誨，皆得安隱，",
    "T24n1450_020:0202b12": "越度生死煩惱大海。若隨順提婆達多耶見",
    "T24n1450_020:0202b13": "惡行，恒遭如是諸大苦難。」時諸苾芻咸皆有",
    "T24n1450_020:0202b14": "疑。唯佛能斷，以緣白佛：「唯願世尊！觀是提",
    "T24n1450_020:0202b15": "婆達多，自身愚癡眷屬亦愚。」",
    "T24n1450_020:0202b16": "佛告諸苾芻：「提婆達多非但今世愚癡，往時",
    "T24n1450_020:0202b17": "亦然。汝等諦聽！我為汝說。乃往古昔有一閑",
    "T24n1450_020:0202b18": "靜林野之處，有群獼猴遊住於此。時諸獼猴",
    "T24n1450_020:0202b19": "遊行漸至一井，乃觀井底見彼月影。既見月",
    "T24n1450_020:0202b20": "已詣猴王處，白言：『大王應知！其月見墮井中，",
    "T24n1450_020:0202b21": "我等今應速往拔出依舊安置。』是諸猿猴",
    "T24n1450_020:0202b22": "咸讚言：『善！』便相議曰：『云何方便可能拔月？』其",
    "T24n1450_020:0202b23": "中或云：『不須餘計，我等連肱為索而拔出之。』",
    "T24n1450_020:0202b24": "時一獼猴在井樹上攀枝而住，其餘一一次",
    "T24n1450_020:0202b25": "第以手相接，獼猴既多，樹枝低下欲折。時彼",
    "T24n1450_020:0202b26": "最下近水之者攪水覓月，由水渾故月便不",
    "T24n1450_020:0202b27": "現，樹枝便折，一時墮水被溺而死。時有諸天",
    "T24n1450_020:0202b28": "而說頌曰：",
    "T24n1450_020:0202b29": "「『此諸癡獼猴，　　為彼愚導師；",
    "T24n1450_020:0202c01": "　　悉墮於井中，　　救月而溺死。』」",
    "T24n1450_020:0202c02": "佛告諸苾芻等：「往昔獼猴王者，即提婆達多",
    "T24n1450_020:0202c03": "是。昔時由自愚癡故，以愚癡而為眷屬，今",
    "T24n1450_020:0202c04": "時亦為愚癡眷屬。」",
    "T24n1450_020:0202c05": "爾時世尊在王舍城竹林園中，時世飢儉乞",
    "T24n1450_020:0202c06": "食難得。佛告諸苾芻：「我欲三月靜住，不得一",
    "T24n1450_020:0202c07": "人輒來見我，除取食者及長淨日。大德亦應",
    "T24n1450_020:0202c08": "共立明制。」時舍利弗、摩訶目乾連，在南山",
    "T24n1450_020:0202c09": "內三月安居。時提婆達多亦於夏中三月供",
    "T24n1450_020:0202c10": "給飲食及以雜事。滿三月已，提婆達多為諸",
    "T24n1450_020:0202c11": "大眾廣說妙法：「苾芻當知！沙門喬答摩常說",
    "T24n1450_020:0202c12": "法時，讚歎在山寂靜離諸煩惱解脫最疾最",
    "T24n1450_020:0202c13": "速：一者乞食、二者糞掃衣、三者三衣、四者露",
    "T24n1450_020:0202c14": "坐，如是四人去諸塵垢證得解脫。若有人不",
    "T24n1450_020:0202c15": "樂如是四種修道、不樂解脫者，即合受籌出",
    "T24n1450_020:0202c16": "離眾外。」說此語已，于時大眾五百苾芻人各",
    "T24n1450_020:0202c17": "受籌，隨提婆達多出離眾外行至門首。羅怙",
    "T24n1450_020:0202c18": "羅見語五百苾芻曰：「云何捨如來隨逐惡黨",
    "T24n1450_020:0202c19": "而去？」諸苾芻告羅怙羅曰：「我於三月安居飢",
    "T24n1450_020:0202c20": "餓。蒙提婆達多供給取食，并將雜物而供養",
    "T24n1450_020:0202c21": "之。若不祗濟我等死盡。」提婆達多分破僧時",
    "T24n1450_020:0202c22": "大地震動，流星晃耀四方火然，一切諸天擊",
    "T24n1450_020:0202c23": "鼓震響高聲唱言：「自今已後涅槃道息，無有",
    "T24n1450_020:0202c24": "得道果者，無有漏盡者，無有讀誦蘇呾羅、",
    "T24n1450_020:0202c25": "毘奈耶、阿毘達磨，心亦不著阿蘭若處，亦無",
    "T24n1450_020:0202c26": "修聲聞辟支佛道者，亦無修阿耨多羅三藐",
    "T24n1450_020:0202c27": "三菩提者，人天浩亂。三千大千世界法輪不",
    "T24n1450_020:0202c28": "轉，眾生隨人不隨於法。」舍利子、摩訶目揵連",
    "T24n1450_020:0202c29": "見此奇怪，斂心入定，覩見提婆達多破和",
    "T24n1450_020:0203a01": "合僧，便相謂曰：「我等宜往滅諸諍論求令和",
    "T24n1450_020:0203a02": "合。」三月已滿三衣已具，即往世尊所，漸漸遊",
    "T24n1450_020:0203a03": "行詣王舍城竹林園中，安置三衣，洗足已往",
    "T24n1450_020:0203a04": "世尊所。見羅怙羅在門外立，謂舍利子曰：",
    "T24n1450_020:0203a05": "「鄔波馱耶知不？提婆達多已破僧訖。」舍利子",
    "T24n1450_020:0203a06": "曰：「我已知訖故為此來，汝勿憂愁，我當和",
    "T24n1450_020:0203a07": "合。」便入眾中見世尊，稽首頂禮却坐一面，而",
    "T24n1450_020:0203a08": "白佛言：「我聞惡人提婆達多已破僧眾，我欲",
    "T24n1450_020:0203a09": "和合。未審世尊，垂慈許不？」爾時世尊即便歎",
    "T24n1450_020:0203a10": "曰：「善哉，善哉！若能如是和合僧者，得福無量。」",
    "T24n1450_020:0203a11": "時舍利子并大目連，白此事已奉辭世尊，便",
    "T24n1450_020:0203a12": "往南山詣提婆達多所。時提婆達多作佛威",
    "T24n1450_020:0203a13": "儀為眾說法，孤迦里迦在右邊坐，褰荼達驃",
    "T24n1450_020:0203a14": "居在左邊。時提婆達多遙見大德舍利子、目",
    "T24n1450_020:0203a15": "揵連來，便作是念：「我已成一切智人，而此大",
    "T24n1450_020:0203a16": "德入我眾中。」即遣左右侍從令起，即遣舍利",
    "T24n1450_020:0203a17": "子、目健連左右而坐。時孤迦梨迦、褰荼達",
    "T24n1450_020:0203a18": "驃，既被強移坐處心生瞋恨，善自思惟：「我等",
    "T24n1450_020:0203a19": "有大過失助破僧眾，若欲不起恐被瞋打。」便",
    "T24n1450_020:0203a20": "即移處，遣大目健連并舍利子居在左右而",
    "T24n1450_020:0203a21": "坐。提婆達多告舍利子曰：「我今背痛，汝為",
    "T24n1450_020:0203a22": "大眾演說妙法。」",
    "T24n1450_020:0203a23": "爾時舍利弗默然受請。提婆達多說此語已，",
    "T24n1450_020:0203a24": "便疊僧伽胝支頭右脇而臥。時舍利子以神",
    "T24n1450_020:0203a25": "通力，令遣仰眠不令覺知，告諸大眾：「汝等大",
    "T24n1450_020:0203a26": "師眠如孩兒。」時舍利子告目連曰：「汝為大眾",
    "T24n1450_020:0203a27": "可速現神通迴心向佛。」是時大目健連，即便",
    "T24n1450_020:0203a28": "身騰虛空，具四威儀行住坐臥，入火光三昧，",
    "T24n1450_020:0203a29": "放種種光明青黃赤白，或身上出水身下出",
    "T24n1450_020:0203b01": "火，或身上出火身下出水，東西南北具見四",
    "T24n1450_020:0203b02": "種神通。現神通已，從空而下却坐本處。是時",
    "T24n1450_020:0203b03": "大眾見大目乾連具此神通，心懷悲惱：「我若",
    "T24n1450_020:0203b04": "侍佛亦應具得神通道德。」舍利子告大眾曰：",
    "T24n1450_020:0203b05": "「諸苾芻！汝等若於佛世尊所有赤心者，可隨",
    "T24n1450_020:0203b06": "我去。」既聞語已，即隨舍利子後往詣佛所。僧",
    "T24n1450_020:0203b07": "眾去後，孤迦利迦苾芻，即喚提婆達多起，",
    "T24n1450_020:0203b08": "令趁舍利子。時舍利子恐提婆達多不見我",
    "T24n1450_020:0203b09": "徒眾故，必當懊惱吐血而死，遂便漸次緩緩",
    "T24n1450_020:0203b10": "遊行，使提婆達多得見我等。于時提婆達",
    "T24n1450_020:0203b11": "多從睡起已，拭眼而趁。舍利子以神通力當",
    "T24n1450_020:0203b12": "路作大深坑，提婆達多、孤迦利迦、褰荼達驃",
    "T24n1450_020:0203b13": "等五人，不覺墮坑，迷亂不知出處。復自思惟：",
    "T24n1450_020:0203b14": "「我今既失徒眾，莫知尋覓且歸本處。」時舍利",
    "T24n1450_020:0203b15": "子、目健連及諸僧眾，漸詣佛所，到闌鐸迦",
    "T24n1450_020:0203b16": "竹林園邊欲見世尊，極大羞慚不能舉目，各",
    "T24n1450_020:0203b17": "自思惟：「我等云何作如是非法無慚愧事？」漸",
    "T24n1450_020:0203b18": "詣佛前而立。時世尊大慈憐愍軟聲慰問：「汝",
    "T24n1450_020:0203b19": "等苾芻！極大疲勞來至我所。今者人身難得",
    "T24n1450_020:0203b20": "已得，佛法難聞已聞，六根難具已具，善惡之",
    "T24n1450_020:0203b21": "事已具知之。我已成就如來、應供、正遍知、明",
    "T24n1450_020:0203b22": "行足、善逝、世間解、無上士、調御丈夫、天人師、佛、",
    "T24n1450_020:0203b23": "世尊，我常演說寂靜涅槃究竟菩提，說無明",
    "T24n1450_020:0203b24": "緣行、行緣識、識緣名色、名色緣六入、六入緣",
    "T24n1450_020:0203b25": "觸、觸緣受、受緣愛、愛緣取、取緣有、有緣生、",
    "T24n1450_020:0203b26": "生緣老死憂悲苦惱。若無明滅則行滅、行滅",
    "T24n1450_020:0203b27": "則識滅、識滅則名色滅、名色滅則六入滅、",
    "T24n1450_020:0203b28": "六入滅則觸滅、觸滅則受滅、受滅則愛滅、",
    "T24n1450_020:0203b29": "愛滅則取滅、取滅則有滅、有滅則生滅、生滅",
    "T24n1450_020:0203c01": "則老死滅、老死滅則憂悲苦惱滅。汝等苾芻！",
    "T24n1450_020:0203c02": "常思修學自利利他。自利利他之法：若法不",
    "T24n1450_020:0203c03": "善無利無樂究竟不善，及於他四輩所得飲",
    "T24n1450_020:0203c04": "食、衣服、臥具、湯藥自身不善之事，不應作者",
    "T24n1450_020:0203c05": "莫作；但觀自身及他有利益者，常須修學。」",
    "T24n1450_020:0203c06": "于時諸苾芻等聞此法已，心生歡喜疑網皆",
    "T24n1450_020:0203c07": "除，內外清淨。有異苾芻等心生疑惑而問：「世",
    "T24n1450_020:0203c08": "尊！有何因業，今被破和合僧！」佛為諸苾芻說",
    "T24n1450_020:0203c09": "過去業：「我自聚集作業今自受之，非是他受。",
    "T24n1450_020:0203c10": "苾芻當知！有情作業還有情受，非無情受。」而",
    "T24n1450_020:0203c11": "說頌曰：",
    "T24n1450_020:0203c12": "「假令經百劫，　　所作業不亡；",
    "T24n1450_020:0203c13": "　因緣會遇時，　　果報還自受。」",
    "T24n1450_020:0203c14": "爾時世尊告諸苾芻：「乃往過去清淨山林有",
    "T24n1450_020:0203c15": "一大仙，五百小仙以為眷屬，俱共修道。時有",
    "T24n1450_020:0203c16": "客仙來過其所，主人不與如法供給看侍。客",
    "T24n1450_020:0203c17": "仙心生懊惱而恨，便破和合仙眾，誘引彼諸",
    "T24n1450_020:0203c18": "小仙言：『我善解種種道術及五神通，我當教",
    "T24n1450_020:0203c19": "示，汝當隨我。』後時大仙知此事已，勸彼客仙：",
    "T24n1450_020:0203c20": "『莫破我眾，非是仙法。』巧說善言令生歡喜，",
    "T24n1450_020:0203c21": "雖得如是滅諍之語，由勸不息設方便。時世",
    "T24n1450_020:0203c22": "有辟支佛，有大慈悲，少欲知足上勝福田，遊",
    "T24n1450_020:0203c23": "行世間漸詣仙所。大仙見辟支佛端嚴殊勝，",
    "T24n1450_020:0203c24": "心生歡喜供養恭敬，而發願言：『以此供養佛",
    "T24n1450_020:0203c25": "功德，願我當來得大智慧神通之力。客仙雖",
    "T24n1450_020:0203c26": "成一切智，願我能破彼和合僧眾。』結會古今，",
    "T24n1450_020:0203c27": "往時客仙我身是也。五百仙人中有大仙主",
    "T24n1450_020:0203c28": "者，提婆達多身是，為此因緣。黑業有黑業報，",
    "T24n1450_020:0203c29": "白業有白業報、非黑非白業有非黑非白業報。",
    "T24n1450_020:0204a01": "諸苾芻當知！宜捨一切不善之業，修集善業，",
    "T24n1450_020:0204a02": "應當修學。」時諸苾芻復有疑故而白佛言：「世",
    "T24n1450_020:0204a03": "尊！彼提婆達多何故內作於外、外作於內？」世",
    "T24n1450_020:0204a04": "尊告曰：「是提婆達多非是今身內作於外、外",
    "T24n1450_020:0204a05": "作於內，過去亦復作如是惡。諸苾芻！諦聽我",
    "T24n1450_020:0204a06": "說。往昔有一野干其性饕餮，遊行聚落處處",
    "T24n1450_020:0204a07": "求食，日至染家，不覺墮於藍色盆中，染主",
    "T24n1450_020:0204a08": "見拽出擲地。于時野犴遂宛轉灰土，既見身",
    "T24n1450_020:0204a09": "體污惡不淨，便即入河沐浴而去，身毛光澤",
    "T24n1450_020:0204a10": "似如藍色。時眾野犴，見其毛色異於尋常，而",
    "T24n1450_020:0204a11": "生甚怪，眾共問言：『汝是何人？』彼即答曰：『我是",
    "T24n1450_020:0204a12": "帝釋天王之使，冊我作禽獸中王。』時野犴作",
    "T24n1450_020:0204a13": "是思惟：『身是野犴色非本類。』時眾野犴共報",
    "T24n1450_020:0204a14": "師子知，師子便告大師子王，師子王遂即遣",
    "T24n1450_020:0204a15": "使令撿虛實。其使到已，見彼藍色野犴乘大",
    "T24n1450_020:0204a16": "白象，諸禽獸等普皆圍遶如事獸王。其使見",
    "T24n1450_020:0204a17": "已還來王所，廣說如前。大師子王聞是語已，",
    "T24n1450_020:0204a18": "便與軍眾往彼眾所，見野犴王乘大白象眾",
    "T24n1450_020:0204a19": "獸圍遶，大蟲及豹大力獸等親為左右，餘小",
    "T24n1450_020:0204a20": "野犴遠避而住。心生懊惱便設方便，於野犴",
    "T24n1450_020:0204a21": "中差一野犴，令喚王母，其母問曰：『於我兒所",
    "T24n1450_020:0204a22": "有何伴屬？』野犴答曰：『內有師子虎象我居外",
    "T24n1450_020:0204a23": "院。』母曰：『汝去定殺我子。』并說頌曰：",
    "T24n1450_020:0204a24": "「『我在山谷中歡喜，　　隨時得飲清冷水；",
    "T24n1450_020:0204a25": "　　子若不作野犴鳴，　　得居象上身安樂。』",
    "T24n1450_020:0204a26": "「使者還來報同類曰：『彼是野犴，非是王種，我",
    "T24n1450_020:0204a27": "於山中親見其母。』諸伴報曰：『我可試看。』即便",
    "T24n1450_020:0204a28": "就彼。然野犴法爾：若一鳴時餘不鳴者身毛",
    "T24n1450_020:0204a29": "墮落。餘即鳴叫，其王野犴作是念曰：『我若不",
    "T24n1450_020:0204b01": "鳴毛便落地，若下象作聲必被他殺，我今寧",
    "T24n1450_020:0204b02": "可象上作聲。』即便鳴叫。其象即知此是野犴，",
    "T24n1450_020:0204b03": "即以鼻牽下雙脚踏殺。空中天見說伽他曰：",
    "T24n1450_020:0204b04": "「『在內翻居外，　　合外乃居中；",
    "T24n1450_020:0204b05": "　　斯皆不合為，　　如野犴乘象。』」",
    "T24n1450_020:0204b06": "佛告苾芻：「汝等當知：往時內翻為外、外居於",
    "T24n1450_020:0204b07": "中，自滅其身野犴王者，提婆達多是也。由彼",
    "T24n1450_020:0204b08": "過去顛倒業故，今亦如是破和合僧，內翻為",
    "T24n1450_020:0204b09": "外、外乃居中。」時提婆達多既趁舍利弗等不",
    "T24n1450_020:0204b10": "得，迴還本處，生大忿怒，便打孤迦利迦等隨",
    "T24n1450_020:0204b11": "儻徒眾，而告彼言：「良由汝等失我徒眾。」時",
    "T24n1450_020:0204b12": "諸苾芻疑而問佛：「提婆達多以何緣故舍利",
    "T24n1450_020:0204b13": "弗等領其徒眾，應瞋不瞋；於自隨儻無辜，",
    "T24n1450_020:0204b14": "輒便漫打？」佛告諸苾芻：「非但今身枉作事業，",
    "T24n1450_020:0204b15": "亦曾過去別人衒婦枉殺他人。乃往過去有",
    "T24n1450_020:0204b16": "夫婦二象，居住山澤。母象婬妷與外象通，",
    "T24n1450_020:0204b17": "既被衒誘欲隨他去，恐其夫覺事有乖競。與",
    "T24n1450_020:0204b18": "其夫象入河澡浴，語夫象曰：『誰能沒水久住",
    "T24n1450_020:0204b19": "不出？』夫唱：『我能。』便共沒水。彼二伺其未出，遂",
    "T24n1450_020:0204b20": "私相奔走。其夫象入水多時，乃一度出看，其",
    "T24n1450_020:0204b21": "二象不見，復入沒水。如是再三便至困乏不",
    "T24n1450_020:0204b22": "已，遂便出水。尋婦不見，於其水中處處討捕，",
    "T24n1450_020:0204b23": "因此枉踏無量眾生至死。爾時空中諸天而",
    "T24n1450_020:0204b24": "說頌曰：",
    "T24n1450_020:0204b25": "「『象身雖復大，　　智慧甚微淺；",
    "T24n1450_020:0204b26": "　　好婦被他將，　　枉殺諸含識。』」",
    "T24n1450_020:0204b27": "佛告諸苾芻：「時夫象者，今提婆達多是。今亦",
    "T24n1450_020:0204b28": "如是，別人作業別人受厄。」時諸苾芻咸皆有",
    "T24n1450_020:0204b29": "疑問佛：「世尊是一切智，舍利子及目乾連，",
    "T24n1450_020:0204c01": "云何如是能作善巧方便，勸化導誘此五百",
    "T24n1450_020:0204c02": "苾芻，捨邪歸正來至佛所？」佛告諸苾芻：「其舍",
    "T24n1450_020:0204c03": "利子及目連等，非但今時誑得脫彼，於過去",
    "T24n1450_020:0204c04": "世亦曾誑誘。乃往過去世時有一丈夫，常在",
    "T24n1450_020:0204c05": "山居，善能弓射諸伎藝。後生一女，長養漸",
    "T24n1450_020:0204c06": "大。其人心念：『今我此女不應輒嫁。若有男子，",
    "T24n1450_020:0204c07": "弓劍業藝與我相似，方嫁與之。』於後不久有",
    "T24n1450_020:0204c08": "二男子來習伎藝：一者學成五種伎藝，一",
    "T24n1450_020:0204c09": "者唯學成一餘四不得。其人遂便將女嫁與",
    "T24n1450_020:0204c10": "業成之者。藝不成者，心便忿恨捨離而去，便",
    "T24n1450_020:0204c11": "就劫道賊邊共為伴侶。以解用刀，於要路處",
    "T24n1450_020:0204c12": "待彼女夫，欲相屠害。於後不久其人眷屬乘",
    "T24n1450_020:0204c13": "車將過，路逢商人多眾將度，便問之曰：『汝等",
    "T24n1450_020:0204c14": "諸人何故不過？』答言：『有賊當路。』其人報言：『我",
    "T24n1450_020:0204c15": "等但過無勞畏懼。』諸人告曰：『汝若不畏，請在",
    "T24n1450_020:0204c16": "先過，我等諸人隨後而往。』既聞此語馳車便",
    "T24n1450_020:0204c17": "去。諸賊徒等上樹遙望，見彼車來報賊主曰：",
    "T24n1450_020:0204c18": "『今有車來。』其賊逆使一人：『汝今宜迴，不須來",
    "T24n1450_020:0204c19": "過，我於此處大有健兒。』其人報云：『汝雖極健，",
    "T24n1450_020:0204c20": "我亦甚健。』于時賊主差五人來令與共戰，咸",
    "T24n1450_020:0204c21": "皆致死。又差三七人來，亦都殺盡。後時總來",
    "T24n1450_020:0204c22": "眾戰，並俱被害。唯舊同學一人得存，最後二",
    "T24n1450_020:0204c23": "人交戰。然女夫放箭，皆被賊人以刀揮斷竟",
    "T24n1450_020:0204c24": "不能害，且五百箭皆悉放盡。唯殘一箭遷延而",
    "T24n1450_020:0204c25": "住，其婦問曰：『何以不射？』彼便報曰：『今我與君",
    "T24n1450_020:0204c26": "二人之命，併在此箭。所以然者，我留此箭有",
    "T24n1450_020:0204c27": "所防護，今若放訖，他來害我并君亦死。』婦人",
    "T24n1450_020:0204c28": "見此即便起舞，運轉之間彼賊樂觀，遂忘禁",
    "T24n1450_020:0204c29": "禦，其夫伺之即便放箭應箭便死。臨命終時",
    "T24n1450_020:0205a01": "而說頌曰：",
    "T24n1450_020:0205a02": "「『此非彼車主，　　而能殺於我；",
    "T24n1450_020:0205a03": "　　由我起染心，　　觀他便失命。』」",
    "T24n1450_020:0205a04": "佛告苾芻：「汝等當知，彼車主者，豈異人乎？今",
    "T24n1450_020:0205a05": "舍利子是。時彼婦者，今目乾連是。其賊主",
    "T24n1450_020:0205a06": "者，今提婆達多是。如彼過去車主及婦俱得",
    "T24n1450_020:0205a07": "賊便，今舍利子及目乾連，善能得彼提婆達",
    "T24n1450_020:0205a08": "多之便，亦復如是。」",
    "T24n1450_020:0205a09": "爾時世尊在王舍城王子侍縛迦菴沒羅園。",
    "T24n1450_020:0205a10": "時未生怨王曾於五月十五日夜將安居，時",
    "T24n1450_020:0205a11": "明月澄天光景花麗，與諸臣佐后妃婬女在",
    "T24n1450_020:0205a12": "高樓上，告諸人曰：「今既夜月清閑圓明可愛，",
    "T24n1450_020:0205a13": "我及卿等欲何所作？宜各述懷啟請其事。」時",
    "T24n1450_020:0205a14": "有婬女應聲報曰：「大王！人生行樂不可虛度，",
    "T24n1450_020:0205a15": "今此良宵可以遊戲，恣情受五欲樂是王之",
    "T24n1450_020:0205a16": "事。」復有一女言：「大王！我今意欲此王舍城一",
    "T24n1450_020:0205a17": "切道俗，共為歡會同受欲樂是王之事。」時王",
    "T24n1450_020:0205a18": "太子鄔陀夷白言：「大王！今此明夜，大王親領",
    "T24n1450_020:0205a19": "四兵罰不臣國，邊荒靜謐戰勝旋歸是王之",
    "T24n1450_020:0205a20": "事。」復有大臣是外道徒黨，白言：「大王！此明月",
    "T24n1450_020:0205a21": "夜觸目清閑，當十五日將安居時，可於尊者",
    "T24n1450_020:0205a22": "脯剌拏等六大明師人所遵承為物稱首，各",
    "T24n1450_020:0205a23": "有五百人無衣徒侶，常共隨逐。現在王舍城",
    "T24n1450_020:0205a24": "將欲安居堪消物利，我等宜應就彼足下奉",
    "T24n1450_020:0205a25": "事供養，此是王事。」復有王子侍縛迦，於眾中",
    "T24n1450_020:0205a26": "坐，王告之曰：「汝侍縛迦！何故默然一無所說？」",
    "T24n1450_020:0205a27": "侍縛迦白言：「大王！屬此芳辰，朗月澄淨人皆",
    "T24n1450_020:0205a28": "共愛，將安居時。然佛世尊具大威德，有聖弟",
    "T24n1450_020:0205a29": "子慈悲普覆，為世導師最上福田，在我園中",
    "T24n1450_020:0205b01": "為安居事，宜親供養是王業也。」時未生怨",
    "T24n1450_020:0205b02": "王聞斯說已，即整威嚴乘大香象，并將五百",
    "T24n1450_020:0205b03": "宮人乘五百象，各持明炬與諸眷屬詣菴沒",
    "T24n1450_020:0205b04": "羅園。王於中路心驚毛竪，便作是念：「此是",
    "T24n1450_020:0205b05": "侍縛迦將非與邊賊相知來誘引我害我命",
    "T24n1450_020:0205b06": "不？」即問侍縛迦曰：「汝佛世尊與幾多人坐園",
    "T24n1450_020:0205b07": "中住？」報曰：「與千二百五十苾芻。」王又問曰：「若",
    "T24n1450_020:0205b08": "非汝有異心，既有許多人眾，吾何不聞謦咳",
    "T24n1450_020:0205b09": "之聲？」侍縛迦答曰：「彼佛世尊，三業寂靜心常",
    "T24n1450_020:0205b10": "在定，弟子亦爾，以是義故無喧雜聲。」王聞此",
    "T24n1450_020:0205b11": "語心便決定，更無疑難。便至佛所下象馬已，",
    "T24n1450_020:0205b12": "見佛世尊與諸大眾諸根寂定湛然如海，遂",
    "T24n1450_020:0205b13": "便五體投地頂禮佛足合掌而白佛言：「世尊",
    "T24n1450_020:0205b14": "大慈三業寂靜，唯願善誘導訓我兒，得令似",
    "T24n1450_020:0205b15": "佛常無喧亂。」",
    "T24n1450_020:0205b16": "爾時如來以慈善心慰喻王曰：「善哉大王！宜",
    "T24n1450_020:0205b17": "時就座，諸有疑難，恣其所問。」既坐定已白佛",
    "T24n1450_020:0205b18": "言：「世尊！於世間中有種種業行，有結花鬘者、",
    "T24n1450_020:0205b19": "有竹作者、或有屠膾、或作販賣、調伏象馬、或",
    "T24n1450_020:0205b20": "言話、或為弓射、或作乞求、戰鬪勇力事王、剃",
    "T24n1450_020:0205b21": "頭染浣縫衣，如是類各以自業求覓資財，隨",
    "T24n1450_020:0205b22": "情修福著五欲樂。世尊！頗有如是眾生之類，",
    "T24n1450_020:0205b23": "於現世中得沙門果不？」時佛却問王曰：「大王！",
    "T24n1450_020:0205b24": "於如是義，曾問餘人以不？」王白佛言：「世尊！於",
    "T24n1450_020:0205b25": "如是義，我以曾問外道晡剌拏等訖。彼諸師",
    "T24n1450_020:0205b26": "答曰：『於我經中說如是法：無善惡業，無善惡",
    "T24n1450_020:0205b27": "報；無施與祀，無施祀業；無父母，無父母恩；",
    "T24n1450_020:0205b28": "無有此世他世，無有修道得聖果者，無有聖",
    "T24n1450_020:0205b29": "人無羅漢果者，四大散已無所依止。若有人",
    "T24n1450_020:0205c01": "言：「今世後世業因業果真實有」者，皆是妄言，",
    "T24n1450_020:0205c02": "智慧所說、愚人所談，二俱皆空。』」時未生怨王",
    "T24n1450_020:0205c03": "復白佛言：「世尊！我聞六師種種實義，彼皆",
    "T24n1450_020:0205c04": "妄答。如人問菴沒羅果，便將梨菓而報答",
    "T24n1450_020:0205c05": "之；若問梨時，便將菴沒羅答。邪見六師晡剌",
    "T24n1450_020:0205c06": "拏等，正問耶答。是外道等雖作如是種種",
    "T24n1450_020:0205c07": "耶說種種耶答，皆不入我意，亦不隨喜，捨",
    "T24n1450_020:0205c08": "離而去。更問諸餘六師外道末羯利、俱賒離",
    "T24n1450_020:0205c09": "子等：『於今在世，一切眾生作種種業，作種種",
    "T24n1450_020:0205c10": "行種種技藝，侍養父母供養三寶供給悲田，",
    "T24n1450_020:0205c11": "於如是等眾生類中，依因此業類有得道及",
    "T24n1450_020:0205c12": "聖果不？』彼即答曰：『於我經中作如是說：無因",
    "T24n1450_020:0205c13": "無果無善無惡，無有煩惱無有斷者，無有涅",
    "T24n1450_020:0205c14": "槃無有得者，三世之中所有因果皆悉空無，",
    "T24n1450_020:0205c15": "一切皆是自然。智者自然智，愚者自然愚。",
    "T24n1450_020:0205c16": "無有修者，亦無有得者，亦無自利，亦無利",
    "T24n1450_020:0205c17": "他，一切眾生無因生無因滅。』如是師等皆作",
    "T24n1450_020:0205c18": "如是妄說，非善說非理說。我作東問他在西",
    "T24n1450_020:0205c19": "答。我雖聞如是種種邪說，不入我意，亦不",
    "T24n1450_020:0205c20": "隨喜，亦不領受，辭捨而退。更復詣彼散逝移",
    "T24n1450_020:0205c21": "所，亦作如是種種問疑如前：『眾生種種行業",
    "T24n1450_020:0205c22": "種種技藝行生死業，於此業中，頗有眾生，因",
    "T24n1450_020:0205c23": "如是業，能盡煩惱證聖果不？』彼即答曰：『大王",
    "T24n1450_020:0205c24": "當知！我所說者常教眾生，自行殺生、教他殺",
    "T24n1450_020:0205c25": "害，自斫斫他、自炙炙他，自行偷盜、教他偷盜，",
    "T24n1450_020:0205c26": "自行婬欲、教他婬欲，自作妄語、教他妄語，自",
    "T24n1450_020:0205c27": "行飲酒、教他飲酒，自行劫盜、教他劫盜，破家、",
    "T24n1450_020:0205c28": "破國，所逢眾生地行空中悉皆殺害，若殺無",
    "T24n1450_020:0205c29": "量無邊眾生，若能恒河此岸殺無邊眾生，作",
    "T24n1450_020:0206a01": "無邊惡。恒河彼岸，供養無量無邊眾生，作無",
    "T24n1450_020:0206a02": "量無邊功德，此二眾行，並無因無果、無得無",
    "T24n1450_020:0206a03": "失、無增無減。』世尊！我問正義，他作如是種種",
    "T24n1450_020:0206a04": "妄說，我作東問他乃西答，我聞此已亦不歡",
    "T24n1450_020:0206a05": "喜，亦不隨喜，便捨而去。復往餘處阿市多雖",
    "T24n1450_020:0206a06": "捨甘拔羅所，我如前正問，他亦如前耶答，",
    "T24n1450_020:0206a07": "作如是說：『都有七物，是七種物體是自然，亦",
    "T24n1450_020:0206a08": "非他作。非是化生，不從化有。非聚非散，常",
    "T24n1450_020:0206a09": "是自然。何等為七？地、水、火、風、苦、樂、命。是七",
    "T24n1450_020:0206a10": "種物，無人能造亦不相妨，於善於惡及苦、樂、",
    "T24n1450_020:0206a11": "不苦不樂，此之七事作與不作，俱無記驗亦",
    "T24n1450_020:0206a12": "無報，無有死者亦無殺者，萬四千種樂更有",
    "T24n1450_020:0206a13": "六萬，三業二業一業半業等惡，若能具造如",
    "T24n1450_020:0206a14": "是種種諸惡，即得解脫生死苦難。』」",
    "T24n1450_020:0206a15": "根本說一切有部毘奈耶破僧事卷第二十"
}