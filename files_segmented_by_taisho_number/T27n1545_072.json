{
    "T27n1545_072:0371a02": "阿毘達磨大毘婆沙論卷第七十",
    "T27n1545_072:0371a03": "二",
    "T27n1545_072:0371a05": "五百大阿羅漢等造",
    "T27n1545_072:0371a06": "三藏法師玄奘奉　詔譯",
    "T27n1545_072:0371a07": "2結蘊第二中十門納息第四之二",
    "T27n1545_072:0371a08": "問意識界云何。答意及法為緣所生意識是",
    "T27n1545_072:0371a09": "名意識界。此中問答分別如眼識界應知。",
    "T27n1545_072:0371a10": "問何緣六識界不說彼同分。答應說而不",
    "T27n1545_072:0371a11": "說者。當知此義有餘。復次六識界是生所",
    "T27n1545_072:0371a12": "顯。依生建立彼同分心。是不生故唯說同",
    "T27n1545_072:0371a13": "分。復次六識界是用所顯。依用建立彼同分",
    "T27n1545_072:0371a14": "心。無作用故唯說同分。復次六識界皆是意",
    "T27n1545_072:0371a15": "界攝。已說意界有彼同分。應知即已說六",
    "T27n1545_072:0371a16": "識界。故不復說。問若爾。不應立六識界。此",
    "T27n1545_072:0371a17": "六即是意界攝故。答雖即意界而為建立。",
    "T27n1545_072:0371a18": "根境識三各有六故復別說有六識差別",
    "T27n1545_072:0371a19": "問諸契經中說心意識。如是三種差別云何。",
    "T27n1545_072:0371a20": "或有說者。無有差別。心即是意意即是識。",
    "T27n1545_072:0371a21": "此三聲別義無異故。如火。名火亦名焰頂。",
    "T27n1545_072:0371a22": "亦名熾然。亦名生明。亦名受祀。亦名能熟。",
    "T27n1545_072:0371a23": "亦名黑路。亦名鑽息。亦名烟幢。亦名金",
    "T27n1545_072:0371a24": "相。如是一火有十種名。聲雖有異而體無",
    "T27n1545_072:0371a25": "別。如天帝釋亦名鑠羯羅。亦名補爛達羅。",
    "T27n1545_072:0371a26": "亦名莫伽梵。亦名婆颯縛。亦名憍尸迦。亦",
    "T27n1545_072:0371a27": "名設芝夫。亦名印達羅。亦名千眼。亦名三",
    "T27n1545_072:0371a28": "十三天尊。如是一主有十種名。聲雖有異",
    "T27n1545_072:0371a29": "而體無別。如對法中說受名受。亦名等受。",
    "T27n1545_072:0371b01": "亦名別受。亦名覺受。亦名受趣。如是一受",
    "T27n1545_072:0371b02": "有五種名。聲雖有異而體無別。故契經說",
    "T27n1545_072:0371b03": "心意識三。聲雖有異而無差別。復有說者。",
    "T27n1545_072:0371b04": "心意識三亦有差別。謂名即差別。名心名",
    "T27n1545_072:0371b05": "意名識異故。復次世亦差別。謂過去名意。",
    "T27n1545_072:0371b06": "未來名心。現在名識故。復次施設亦有差",
    "T27n1545_072:0371b07": "別。謂界中施設心。處中施設意。蘊中施設",
    "T27n1545_072:0371b08": "識故。復次義亦有差別。謂心是種族義。意",
    "T27n1545_072:0371b09": "是生門義。識是積聚義。復次業亦有差別。謂",
    "T27n1545_072:0371b10": "遠行是心業。如有頌曰。",
    "T27n1545_072:0371b11": "能遠行獨行　　無身寐於窟",
    "T27n1545_072:0371b12": "調伏此心者　　解脫大怖畏",
    "T27n1545_072:0371b13": "前行是意業。如有頌曰。",
    "T27n1545_072:0371b14": "諸法意前行　　意尊意所引",
    "T27n1545_072:0371b15": "意染淨言作　　苦樂如影隨",
    "T27n1545_072:0371b16": "續生是識業。如契經說。入母胎時識若無",
    "T27n1545_072:0371b17": "者。羯剌藍等不得成就。故知續生是識業",
    "T27n1545_072:0371b18": "用。復次彩畫是心業。如契經說。苾芻當知。",
    "T27n1545_072:0371b19": "諸傍生趣由心彩畫。有種種色。歸趣是意",
    "T27n1545_072:0371b20": "業。如契經說。苾芻當知。如是五根各別所",
    "T27n1545_072:0371b21": "行各別境界。意根總領受彼所行境界。意歸",
    "T27n1545_072:0371b22": "趣彼作諸事業。了別是識業。如契經說。苾",
    "T27n1545_072:0371b23": "芻當知。識能了別種種境事。復次滋長是心",
    "T27n1545_072:0371b24": "業。思量是意業。分別是識業。脇尊者言。滋長",
    "T27n1545_072:0371b25": "分割是心業。思量思惟是意業。分別解了是",
    "T27n1545_072:0371b26": "識業。應知此中滋長者是有漏心。分割者是",
    "T27n1545_072:0371b27": "無漏心。思量者是有漏意。思惟者是無漏意。",
    "T27n1545_072:0371b28": "分別者是有漏識。解了者是無漏識。心意識",
    "T27n1545_072:0371b29": "三是謂差別。",
    "T27n1545_072:0371c01": "問眼色眼識界。為必同繫。為亦有異繫耶。",
    "T27n1545_072:0371c02": "答如是三種或有同繫或有異繫。云何同",
    "T27n1545_072:0371c03": "繫。謂生欲界以欲界眼見欲界色時。彼欲",
    "T27n1545_072:0371c04": "界眼欲界色生欲界眼識。即彼以初靜慮眼",
    "T27n1545_072:0371c05": "見初靜慮色時。彼初靜慮眼初靜慮色生",
    "T27n1545_072:0371c06": "初靜慮眼識。若生初靜慮以初靜慮眼見",
    "T27n1545_072:0371c07": "初靜慮色時。彼初靜慮眼初靜慮色生初靜",
    "T27n1545_072:0371c08": "慮眼識。是名同繫云何異繫。謂生欲界以",
    "T27n1545_072:0371c09": "初靜慮眼見欲界色時。彼初靜慮眼欲界色",
    "T27n1545_072:0371c10": "生初靜慮眼識。即彼以第二靜慮眼見欲界",
    "T27n1545_072:0371c11": "色時。彼第二靜慮眼欲界色生初靜慮眼識。",
    "T27n1545_072:0371c12": "見初靜慮色時。彼第二靜慮眼初靜慮色生",
    "T27n1545_072:0371c13": "初靜慮眼識。見第二靜慮色時。彼第二",
    "T27n1545_072:0371c14": "靜慮眼第二靜慮色生初靜慮眼識。即彼以",
    "T27n1545_072:0371c15": "第三靜慮眼見欲界色時。彼第三靜慮眼欲",
    "T27n1545_072:0371c16": "界色生初靜慮眼識。見初靜慮色時。彼第",
    "T27n1545_072:0371c17": "三靜慮眼初靜慮色生。初靜慮眼識。見第二",
    "T27n1545_072:0371c18": "靜慮色時。彼第三靜慮眼第二靜慮色生初",
    "T27n1545_072:0371c19": "靜慮眼識。見第三靜慮色時。彼第三靜慮眼",
    "T27n1545_072:0371c20": "第三靜慮色生初靜慮眼識。即彼以第四靜",
    "T27n1545_072:0371c21": "慮眼見欲界色時。彼第四靜慮眼欲界色",
    "T27n1545_072:0371c22": "生初靜慮眼識。見初靜慮色時。彼第四靜",
    "T27n1545_072:0371c23": "慮眼初靜慮色生初靜慮眼識。見第二靜慮",
    "T27n1545_072:0371c24": "色時。彼第四靜慮眼第二靜慮色生初靜慮",
    "T27n1545_072:0371c25": "眼識。見第三靜慮色時。彼第四靜慮眼第三",
    "T27n1545_072:0371c26": "靜慮色生初靜慮眼識。見第四靜慮色時。",
    "T27n1545_072:0371c27": "彼第四靜慮眼。第四靜慮色。生初靜慮眼識。",
    "T27n1545_072:0371c28": "若生初靜慮。以初靜慮眼見欲界色時。彼",
    "T27n1545_072:0371c29": "初靜慮眼。欲界色生初靜慮眼識。所餘廣說",
    "T27n1545_072:0372a01": "如生欲界。若生第二第三第四靜慮。廣說",
    "T27n1545_072:0372a02": "隨相應知。頗有異繫眼異繫色。生異繫眼",
    "T27n1545_072:0372a03": "識耶答有。謂以第二靜慮眼見欲界色時。",
    "T27n1545_072:0372a04": "彼第二靜慮眼欲界色生初靜慮眼識。以第",
    "T27n1545_072:0372a05": "三靜慮眼見欲界色時。彼第三靜慮眼欲界",
    "T27n1545_072:0372a06": "色生初靜慮眼識。見第二靜慮色時。彼第",
    "T27n1545_072:0372a07": "三靜慮眼第二靜慮色生初靜慮眼識。以第",
    "T27n1545_072:0372a08": "四靜慮眼見欲界色時。彼第四靜慮眼欲界",
    "T27n1545_072:0372a09": "色生初靜慮眼識。見第二靜慮色時。彼第四",
    "T27n1545_072:0372a10": "靜慮眼第二靜慮色生初靜慮眼識。見第三",
    "T27n1545_072:0372a11": "靜慮色時。彼第四靜慮眼第三靜慮色生初",
    "T27n1545_072:0372a12": "靜慮眼識。如是三種各異地繫。是謂眼色識",
    "T27n1545_072:0372a13": "同繫異繫義。問身眼色眼識界為必同繫。為",
    "T27n1545_072:0372a14": "亦有異繫耶。答如是四種或有同繫或有",
    "T27n1545_072:0372a15": "異繫。云何同繫。謂生欲界以欲界眼見欲",
    "T27n1545_072:0372a16": "界色時。彼欲界身欲界眼欲界色生欲界眼",
    "T27n1545_072:0372a17": "識。若生初靜慮以初靜慮眼見初靜慮色",
    "T27n1545_072:0372a18": "時。彼初靜慮身初靜慮眼初靜慮色生初靜",
    "T27n1545_072:0372a19": "慮眼識。是謂同繫。云何異繫。謂生欲界以",
    "T27n1545_072:0372a20": "初靜慮眼見欲界色時。彼欲界身初靜慮眼",
    "T27n1545_072:0372a21": "欲界色生初靜慮眼識。見初靜慮色時。彼欲",
    "T27n1545_072:0372a22": "界身初靜慮眼初靜慮色生初靜慮眼識。即",
    "T27n1545_072:0372a23": "彼以第二靜慮眼見欲界色時。彼欲界身第",
    "T27n1545_072:0372a24": "二靜慮眼欲界色生。初靜慮眼識。見初靜慮",
    "T27n1545_072:0372a25": "色時。彼欲界身第二靜慮眼初靜慮色生初",
    "T27n1545_072:0372a26": "靜慮眼識。見第二靜慮色時。彼欲界身第二",
    "T27n1545_072:0372a27": "靜慮眼第二靜慮色生初靜慮眼識。即彼以",
    "T27n1545_072:0372a28": "第三靜慮眼見欲界色時。彼欲界身第三靜",
    "T27n1545_072:0372a29": "慮眼欲界色生初靜慮眼識。見初靜慮色時。",
    "T27n1545_072:0372b01": "彼欲界身第三靜慮眼初靜慮色生初靜慮",
    "T27n1545_072:0372b02": "眼識。見第二靜慮色時。彼欲界身第三靜慮",
    "T27n1545_072:0372b03": "眼第二靜慮色生初靜慮眼識。見第三靜慮",
    "T27n1545_072:0372b04": "色時。彼欲界身第三靜慮眼第三靜慮色生",
    "T27n1545_072:0372b05": "初靜慮眼識。即彼以第四靜慮眼見欲界色",
    "T27n1545_072:0372b06": "時。彼欲界身第四靜慮眼欲界色生初靜慮",
    "T27n1545_072:0372b07": "眼識。見初靜慮色時。彼欲界身第四靜慮眼",
    "T27n1545_072:0372b08": "初靜慮色生初靜慮眼識。見第二靜慮色時。",
    "T27n1545_072:0372b09": "彼欲界身第四靜慮眼第二靜慮色生初靜慮",
    "T27n1545_072:0372b10": "眼識。見第三靜慮色時彼欲界身第四靜慮",
    "T27n1545_072:0372b11": "眼第三靜慮色生初靜慮眼識。見第四靜慮",
    "T27n1545_072:0372b12": "色時。彼欲界身第四靜慮眼第四靜慮色生",
    "T27n1545_072:0372b13": "初靜慮眼識。若生初靜慮。以初靜慮眼見",
    "T27n1545_072:0372b14": "欲界色時。彼初靜慮身初靜慮眼欲界色生",
    "T27n1545_072:0372b15": "初靜慮眼識。即彼以第二靜慮眼見欲界",
    "T27n1545_072:0372b16": "色時。彼初靜慮身第二靜慮眼欲界色生初",
    "T27n1545_072:0372b17": "靜慮眼識。見初靜慮色時。彼初靜慮身第二",
    "T27n1545_072:0372b18": "靜慮眼初靜慮色生初靜慮眼識。見第二靜",
    "T27n1545_072:0372b19": "慮色時。彼初靜慮身第二靜慮眼第二靜慮",
    "T27n1545_072:0372b20": "色生初靜慮眼識。即彼以第三靜慮眼見",
    "T27n1545_072:0372b21": "欲界色時。彼初靜慮身第三靜慮眼欲界色",
    "T27n1545_072:0372b22": "生初靜慮眼識。見初靜慮色時。彼欲界身",
    "T27n1545_072:0372b23": "第三靜慮眼初靜慮色生初靜慮眼識。見",
    "T27n1545_072:0372b24": "第二靜慮色時。彼初靜慮身第三靜慮眼第",
    "T27n1545_072:0372b25": "二靜慮色生初靜慮眼識。見第三靜慮色",
    "T27n1545_072:0372b26": "時。彼初靜慮身第三靜慮眼第三靜慮色生",
    "T27n1545_072:0372b27": "初靜慮眼識。即彼以第四靜慮眼見欲界",
    "T27n1545_072:0372b28": "色時。彼初靜慮身第四靜慮眼欲界色生初",
    "T27n1545_072:0372b29": "靜慮眼識。見初靜慮色時。彼初靜慮身第四",
    "T27n1545_072:0372c01": "靜慮眼初靜慮色生初靜慮眼識。見第二靜",
    "T27n1545_072:0372c02": "慮色時。彼初靜慮身第四靜慮眼第二靜慮",
    "T27n1545_072:0372c03": "色生初靜慮眼識。見第三靜慮色時。彼初",
    "T27n1545_072:0372c04": "靜慮身第四靜慮眼第三靜慮色生初靜慮",
    "T27n1545_072:0372c05": "眼識。見第四靜慮色時。彼初靜慮身第四靜",
    "T27n1545_072:0372c06": "慮眼第四靜慮色生初靜慮眼識。如生初靜",
    "T27n1545_072:0372c07": "慮。生第二第三第四靜慮。廣說隨相應知。",
    "T27n1545_072:0372c08": "有差別者。若生第二靜慮應一切時說第",
    "T27n1545_072:0372c09": "二靜慮身。若生第三靜慮應一切時說第",
    "T27n1545_072:0372c10": "三靜慮身。若生第四靜慮應一切時說第",
    "T27n1545_072:0372c11": "四靜慮身。",
    "T27n1545_072:0372c12": "頗有異繫身異繫眼異繫色生異繫眼識耶。",
    "T27n1545_072:0372c13": "答有。謂生欲界以第三靜慮眼見第二靜",
    "T27n1545_072:0372c14": "慮色時。彼欲界身第三靜慮眼第二靜慮色",
    "T27n1545_072:0372c15": "生初靜慮眼識。即彼以第四靜慮眼見第",
    "T27n1545_072:0372c16": "二靜慮色時。彼欲界身第四靜慮眼第二靜",
    "T27n1545_072:0372c17": "慮色生初靜慮眼識。見第三靜慮色時。彼",
    "T27n1545_072:0372c18": "欲界身第四靜慮眼第三靜慮色生初靜慮",
    "T27n1545_072:0372c19": "眼識。若生第二靜慮。以第三靜慮眼見欲",
    "T27n1545_072:0372c20": "界色時。彼第二靜慮身第三靜慮眼欲界色",
    "T27n1545_072:0372c21": "生初靜慮眼識。即彼以第四靜慮眼見欲",
    "T27n1545_072:0372c22": "界色時。彼第二靜慮身第四靜慮眼欲界色",
    "T27n1545_072:0372c23": "生初靜慮眼識。見第三靜慮色時。彼第二",
    "T27n1545_072:0372c24": "靜慮身第四靜慮眼第三靜慮色生初靜慮眼",
    "T27n1545_072:0372c25": "識。若生第三靜慮以第四靜慮眼見欲界",
    "T27n1545_072:0372c26": "色時。彼第三靜慮身第四靜慮眼欲界色生",
    "T27n1545_072:0372c27": "初靜慮眼識。見第二靜慮色時。彼第三靜慮",
    "T27n1545_072:0372c28": "身第四靜慮眼第二靜慮色生初靜慮眼識。",
    "T27n1545_072:0372c29": "如是四種各異地繫。是謂身眼色識同繫異",
    "T27n1545_072:0373a01": "繫義。如說眼界色界眼識界及與身同繫",
    "T27n1545_072:0373a02": "異繫。如是耳界聲界耳識界及與身同繫異",
    "T27n1545_072:0373a03": "繫廣說隨相應知。",
    "T27n1545_072:0373a04": "問鼻香鼻識界。為必同繫。為亦有異繫耶。",
    "T27n1545_072:0373a05": "答如是三種唯有同繫。謂欲界鼻欲界香生",
    "T27n1545_072:0373a06": "欲界鼻識。雖有餘繫鼻而無香鼻識。故此",
    "T27n1545_072:0373a07": "不說。",
    "T27n1545_072:0373a08": "問身鼻香鼻識界為必同繫。為亦有異繫",
    "T27n1545_072:0373a09": "耶。答如是四種唯有同繫。謂欲界身欲界鼻",
    "T27n1545_072:0373a10": "欲界香生欲界鼻識。雖有餘繫身及鼻界",
    "T27n1545_072:0373a11": "而無香鼻識故此不說。如鼻界香界鼻識",
    "T27n1545_072:0373a12": "界及與身唯同繫。如是舌界味界舌識界及",
    "T27n1545_072:0373a13": "與身唯有同繫。廣說隨相應知。",
    "T27n1545_072:0373a14": "問身觸身識界為必同繫。為亦有異繫耶。",
    "T27n1545_072:0373a15": "答如是三種。或有同繫或有異繫。云何同",
    "T27n1545_072:0373a16": "繫。謂生欲界彼欲界身欲界觸生欲界身",
    "T27n1545_072:0373a17": "識。若生初靜慮彼初靜慮身初靜慮觸生初",
    "T27n1545_072:0373a18": "靜慮身識。是謂同繫。云何異繫。謂生第二",
    "T27n1545_072:0373a19": "靜慮彼第二靜慮身第二靜慮觸生初靜慮",
    "T27n1545_072:0373a20": "身識。若生第三靜慮彼第三靜慮身第三靜",
    "T27n1545_072:0373a21": "慮觸生初靜慮身識。若生第四靜慮彼第四",
    "T27n1545_072:0373a22": "靜慮身第四靜慮觸生初靜慮身識。是謂異",
    "T27n1545_072:0373a23": "繫身觸必無異地繫義。以根境合方生識",
    "T27n1545_072:0373a24": "故。根境麁細必相似故。此中無四相對同異",
    "T27n1545_072:0373a25": "身界無別所依身故。",
    "T27n1545_072:0373a26": "問意法意識界。為必同繫。為亦有異繫耶。",
    "T27n1545_072:0373a27": "答如是三種。或有同繫或有異繫。云何同",
    "T27n1545_072:0373a28": "繫。謂欲界意欲界法生欲界意識。乃至非想",
    "T27n1545_072:0373a29": "非非想處意。非想非非想處法。生非想非非",
    "T27n1545_072:0373a30": "想處意識。是謂同繫。云何異繫。有作是說。",
    "T27n1545_072:0373b01": "欲界善心無間唯有未至定現在前。未至定",
    "T27n1545_072:0373b02": "無間欲界善心現在前。或有說者。欲界善心",
    "T27n1545_072:0373b03": "無間有未至定或初靜慮現在前。彼二無間",
    "T27n1545_072:0373b04": "欲界善心現在前。復有說者。欲界善心無間",
    "T27n1545_072:0373b05": "有未至定或初靜慮或靜慮中間現在前。彼",
    "T27n1545_072:0373b06": "三無間欲界善心現在前。尊者妙音作如是",
    "T27n1545_072:0373b07": "說。欲界善心無間有未至定或初靜慮或靜",
    "T27n1545_072:0373b08": "慮中間或第二靜慮現在前。彼四無間欲界",
    "T27n1545_072:0373b09": "善心現在前。如超定時初靜慮等無間超第",
    "T27n1545_072:0373b10": "二靜慮等而第三靜慮等現在前故。評曰。彼",
    "T27n1545_072:0373b11": "不應作是說。定不定心相生異故。應作是",
    "T27n1545_072:0373b12": "說。欲界善心無間有未至定或初靜慮現在",
    "T27n1545_072:0373b13": "前。彼二無間欲界善心現在前。彼無間勢力",
    "T27n1545_072:0373b14": "唯能至此故。謂欲界善心無間或未至定或",
    "T27n1545_072:0373b15": "初靜慮現在前時。彼欲界意初靜慮地意識",
    "T27n1545_072:0373b16": "法。或三界繫或不繫。彼二無間欲界善心現",
    "T27n1545_072:0373b17": "在前時。彼初靜慮地意欲界意識法。或三界",
    "T27n1545_072:0373b18": "繫或不繫。初靜慮無間順次入第二靜慮",
    "T27n1545_072:0373b19": "時。彼初靜慮意第二靜慮意識法。或三界繫",
    "T27n1545_072:0373b20": "或不繫。第二靜慮無間逆次入初靜慮時。彼",
    "T27n1545_072:0373b21": "第二靜慮意初靜慮意識法。或三界繫或不",
    "T27n1545_072:0373b22": "繫。第二靜慮無間順次入第三靜慮時。彼第",
    "T27n1545_072:0373b23": "二靜慮意第三靜慮意識法。或三界繫或不",
    "T27n1545_072:0373b24": "繫。第三靜慮無間逆次入第二靜慮時。彼第",
    "T27n1545_072:0373b25": "三靜慮意第二靜慮意識法。或三界繫或不",
    "T27n1545_072:0373b26": "繫。第三靜慮無間順次入第四靜慮時。彼",
    "T27n1545_072:0373b27": "第三靜慮意第四靜慮意識法。或三界繫或不",
    "T27n1545_072:0373b28": "繫。第四靜慮無間逆次入第三靜慮時。彼",
    "T27n1545_072:0373b29": "第四靜慮意第三靜慮意識法。或三界繫或",
    "T27n1545_072:0373b30": "不繫。第四靜慮無間順次入空無邊處時。彼",
    "T27n1545_072:0373c01": "第四靜慮意空無邊處意識法。或無色界繫",
    "T27n1545_072:0373c02": "或不繫。空無邊處無間逆次入第四靜慮時。",
    "T27n1545_072:0373c03": "彼空無邊處意第四靜慮意識法。或三界繫",
    "T27n1545_072:0373c04": "或不繫。空無邊處無間順次入識無邊處時。",
    "T27n1545_072:0373c05": "彼空無邊處意識無邊處意識法。或識無邊",
    "T27n1545_072:0373c06": "處繫或無所有處繫。或非想非非想處繫。或",
    "T27n1545_072:0373c07": "不繫。識無邊處無間逆次入空無邊處時。彼",
    "T27n1545_072:0373c08": "識無邊處意空無邊處意識法。或無色界繫",
    "T27n1545_072:0373c09": "或不繫。識無邊處無間順次入無所有處時。",
    "T27n1545_072:0373c10": "彼識無邊處意無所有處意識法。或無所有",
    "T27n1545_072:0373c11": "處繫。或非想非非想處繫。或不繫。無所有處",
    "T27n1545_072:0373c12": "無間逆次入識無邊處時。彼無所有處意識",
    "T27n1545_072:0373c13": "無邊處意識法。或識無邊處繫或無所有處",
    "T27n1545_072:0373c14": "繫。或非想非非想處繫。或不繫。無所有處無",
    "T27n1545_072:0373c15": "間順次入非想非非想處時。彼無所有處意",
    "T27n1545_072:0373c16": "非想非非想處意識法。或非想非非想處繫。",
    "T27n1545_072:0373c17": "或不繫。非想非非想處無間逆次入無所有",
    "T27n1545_072:0373c18": "處時。彼非想非非想處意無所有處意識法",
    "T27n1545_072:0373c19": "或無所有處繫。或非想非非想處繫。或不",
    "T27n1545_072:0373c20": "繫。初靜慮無間順超入第三靜慮時。彼初",
    "T27n1545_072:0373c21": "靜慮意第三靜慮意識法。或三界繫或不繫。",
    "T27n1545_072:0373c22": "第三靜慮無間逆超入初靜慮時。彼第三靜",
    "T27n1545_072:0373c23": "慮意初靜慮意識法。或三界繫。或不繫。乃",
    "T27n1545_072:0373c24": "至識無邊處無間順超入非想非非想處時。",
    "T27n1545_072:0373c25": "彼識無邊處意非想非非想處意識法。或非",
    "T27n1545_072:0373c26": "想非非想處繫。或不繫。非想非非想處無間",
    "T27n1545_072:0373c27": "逆超入識無邊處時。彼非想非非想處意識",
    "T27n1545_072:0373c28": "無邊處意識法。或識無邊處繫。或無所有",
    "T27n1545_072:0373c29": "處繫。或非想非非想處繫。或不繫。餘地隨",
    "T27n1545_072:0373c30": "相皆應廣說。",
    "T27n1545_072:0374a01": "如是。已說順逆入定。次復應說入定定果。",
    "T27n1545_072:0374a02": "此中定果者。十四變化心。謂欲界初靜慮各",
    "T27n1545_072:0374a03": "有四。第二靜慮有三。第三靜慮有二第四",
    "T27n1545_072:0374a04": "靜慮有一。且欲界有四變化心者。謂初靜慮",
    "T27n1545_072:0374a05": "果乃至第四靜慮果。此四變化心無間淨四",
    "T27n1545_072:0374a06": "靜慮現在前。淨四靜慮無間此四變化心現",
    "T27n1545_072:0374a07": "在前。欲界初靜慮果變化心無間。淨初靜慮",
    "T27n1545_072:0374a08": "現在前時。彼欲界意初靜慮意識法。或三界",
    "T27n1545_072:0374a09": "繫或不繫。淨初靜慮無間。欲界初靜慮果變",
    "T27n1545_072:0374a10": "化心現在前時。彼初靜慮意欲界意識法。即",
    "T27n1545_072:0374a11": "所變化或四處或二處。如是乃至欲界第四",
    "T27n1545_072:0374a12": "靜慮果變化心無間。淨第四靜慮現在前時。",
    "T27n1545_072:0374a13": "彼欲界意第四靜慮意識法。或三界繫或不",
    "T27n1545_072:0374a14": "繫淨第四靜慮無間。欲界第四靜慮果變化",
    "T27n1545_072:0374a15": "心現在前時。彼第四靜慮意欲界意識法。即",
    "T27n1545_072:0374a16": "所變化或四處或二處。餘十靜慮果變化心",
    "T27n1545_072:0374a17": "對淨靜慮廣說隨相應知。",
    "T27n1545_072:0374a18": "如是已說入定定果。次復應說命終受生。",
    "T27n1545_072:0374a19": "謂欲界歿生初靜慮時。彼欲界意初靜慮意",
    "T27n1545_072:0374a20": "識法。或上八地繫。或不繫。初靜慮歿生欲",
    "T27n1545_072:0374a21": "界時。彼初靜慮意欲界意識法。或三界繫。或",
    "T27n1545_072:0374a22": "不繫。欲界歿乃至生非想非非想處時。彼欲",
    "T27n1545_072:0374a23": "界意非想非非想處意識法。或非想非非想",
    "T27n1545_072:0374a24": "處繫或不繫。非想非非想處歿乃至生欲界",
    "T27n1545_072:0374a25": "時。彼非想非非想處意欲界意識法。或三界",
    "T27n1545_072:0374a26": "繫。或不繫。乃至無所有處歿生非想非非想",
    "T27n1545_072:0374a27": "處時。彼無所有處意非想非非想處意識法。",
    "T27n1545_072:0374a28": "或非想非非想處繫。或不繫。非想非非想處",
    "T27n1545_072:0374a29": "歿生無所有處時。彼非想非非想處意無所",
    "T27n1545_072:0374b01": "有處意識法。或無所有處繫或非想非非想",
    "T27n1545_072:0374b02": "處繫。或不繫。是謂異繫。此中無四相對同",
    "T27n1545_072:0374b03": "異。以意界等通在九地。不必依止色身起",
    "T27n1545_072:0374b04": "故。",
    "T27n1545_072:0374b05": "問此六識身幾有分別。幾無分別。答前五識",
    "T27n1545_072:0374b06": "身唯無分別。第六識身或有分別。或無分別。",
    "T27n1545_072:0374b07": "且在定者皆無分別。不在定者容有分別。",
    "T27n1545_072:0374b08": "計度分別遍與不定意識俱故。此中且說眼",
    "T27n1545_072:0374b09": "識後起分別意識。",
    "T27n1545_072:0374b10": "問以欲界眼見欲界色。及以色界眼見欲",
    "T27n1545_072:0374b11": "色界色時。於彼色起幾種眼識。此後於彼",
    "T27n1545_072:0374b12": "復起幾種分別意識。答已斷善根者眼見",
    "T27n1545_072:0374b13": "色時。於彼色起二種眼識。謂染污無覆無",
    "T27n1545_072:0374b14": "記。此後於彼復起三種分別意識。謂善染",
    "T27n1545_072:0374b15": "污無覆無記。不斷善根者若諸異生未離",
    "T27n1545_072:0374b16": "欲界染。眼見色時於彼色起三種眼識。謂",
    "T27n1545_072:0374b17": "善染污無覆無記。此後於彼復起欲界三",
    "T27n1545_072:0374b18": "種分別意識。謂善染污無覆無記。即彼若",
    "T27n1545_072:0374b19": "生欲界已離欲界染。未離初靜慮染。以欲",
    "T27n1545_072:0374b20": "界眼見諸色時。於彼色起二種眼識。謂",
    "T27n1545_072:0374b21": "除染污。此後於彼復起分別意識。若退法",
    "T27n1545_072:0374b22": "者。欲界三種。初靜慮二種。不退法者。欲界初",
    "T27n1545_072:0374b23": "靜慮各二種。謂除染污。即彼以初靜慮眼",
    "T27n1545_072:0374b24": "見欲界色時。於彼色起無覆無記眼識。此",
    "T27n1545_072:0374b25": "後於彼復起分別意識。初靜慮二種除染",
    "T27n1545_072:0374b26": "污。欲界若退法者三種。不退法者二種。見初",
    "T27n1545_072:0374b27": "靜慮色時。於彼色起無覆無記眼識。此後",
    "T27n1545_072:0374b28": "於彼復起分別意識。初靜慮三種。欲界若退",
    "T27n1545_072:0374b29": "法者二種。除無記。不退法者唯善。即彼已",
    "T27n1545_072:0374c01": "離初靜慮染。未離第二靜慮染。以初靜慮",
    "T27n1545_072:0374c02": "眼見欲界色時。於彼色起無覆無記眼識",
    "T27n1545_072:0374c03": "此後於彼復起分別意識。若退法者。欲界",
    "T27n1545_072:0374c04": "三種初靜慮二種。不退法者欲界二種。初靜",
    "T27n1545_072:0374c05": "慮唯善。見初靜慮色時。於彼色起無覆無",
    "T27n1545_072:0374c06": "記眼識。此後於彼復起分別意識。若退法",
    "T27n1545_072:0374c07": "者。欲界二種。初靜慮三種。不退法者。欲界初",
    "T27n1545_072:0374c08": "靜慮各唯善。即彼以第二靜慮眼見欲界",
    "T27n1545_072:0374c09": "色時。於彼色起無覆無記眼識。此後於彼",
    "T27n1545_072:0374c10": "復起分別意識。若退法者。欲界三種。前二靜",
    "T27n1545_072:0374c11": "慮各二種。不退法者。欲界第二靜慮各二種。",
    "T27n1545_072:0374c12": "初靜慮唯善。見初靜慮色時。於彼色起無",
    "T27n1545_072:0374c13": "覆無記眼識。此後於彼復起分別意識。若退",
    "T27n1545_072:0374c14": "法者。欲界第二靜慮各二種。初靜慮三種。不",
    "T27n1545_072:0374c15": "退法者欲界初靜慮各唯善。第二靜慮二種。",
    "T27n1545_072:0374c16": "見第二靜慮色時。於彼色起無覆無記眼",
    "T27n1545_072:0374c17": "識。此後於彼復起分別意識。若退法者欲界",
    "T27n1545_072:0374c18": "初靜慮各二種第二靜慮三種。不退法者。欲",
    "T27n1545_072:0374c19": "界初靜慮各唯善。第二靜慮三種。即彼已離",
    "T27n1545_072:0374c20": "第二靜慮染。未離第三靜慮染。以初靜慮",
    "T27n1545_072:0374c21": "眼見欲界色時。於彼色起無覆無記眼識。",
    "T27n1545_072:0374c22": "此後於彼復起分別意識。若退法者。欲界三",
    "T27n1545_072:0374c23": "種。前三靜慮各二種。不退法者。欲界及第三",
    "T27n1545_072:0374c24": "靜慮各二種。前二靜慮各唯善。見初靜慮色",
    "T27n1545_072:0374c25": "時。於彼色起無覆無記眼識。此後於彼復",
    "T27n1545_072:0374c26": "起分別意識。若退法者。欲界第二第三靜慮",
    "T27n1545_072:0374c27": "各二種。初靜慮三種。不退法者。欲界及前二",
    "T27n1545_072:0374c28": "靜慮各唯善。第三靜慮二種。即彼以第二靜",
    "T27n1545_072:0374c29": "慮眼見欲界色時。於彼色起無覆無記眼",
    "T27n1545_072:0375a01": "識。此後於彼復起分別意識。若退法者欲界",
    "T27n1545_072:0375a02": "三種。前二靜慮各二種不退法者欲界二種。",
    "T27n1545_072:0375a03": "前二靜慮各唯善。見初靜慮色時。於彼色",
    "T27n1545_072:0375a04": "起無覆無記眼識。此後於彼復起分別意",
    "T27n1545_072:0375a05": "識。若退法者欲界第二靜慮各二種。初靜慮",
    "T27n1545_072:0375a06": "三種。不退法者欲界及前二靜慮各唯善。見",
    "T27n1545_072:0375a07": "第二靜慮色時。於彼色起無覆無記眼識。",
    "T27n1545_072:0375a08": "此後於彼復起分別意識。若退法者欲界初",
    "T27n1545_072:0375a09": "靜慮各二種。第二靜慮三種。不退法者欲界",
    "T27n1545_072:0375a10": "及前二靜慮各唯善。即彼以第三靜慮眼見",
    "T27n1545_072:0375a11": "欲界色時。於彼色起無覆無記眼識。此後",
    "T27n1545_072:0375a12": "於彼復起分別意識。若退法者欲界三種前",
    "T27n1545_072:0375a13": "三靜慮各二種。不退法者欲界第三靜慮各",
    "T27n1545_072:0375a14": "二種。前二靜慮各唯善。見初靜慮色時。於",
    "T27n1545_072:0375a15": "彼色起無覆無記眼識。此後於彼復起分",
    "T27n1545_072:0375a16": "別意識。若退法者欲界第二第三靜慮各二",
    "T27n1545_072:0375a17": "種。初靜慮三種不退法者欲界及前二靜慮",
    "T27n1545_072:0375a18": "各唯善。第三靜慮二種。見第二靜慮色時。",
    "T27n1545_072:0375a19": "於彼色起無覆無記眼識。此後於彼復起",
    "T27n1545_072:0375a20": "分別意識。若退法者欲界及初第三靜慮各",
    "T27n1545_072:0375a21": "二種。第二靜慮三種。不退法者欲界及前二",
    "T27n1545_072:0375a22": "靜慮各唯善。第三靜慮二種。見第三靜慮色",
    "T27n1545_072:0375a23": "時。於彼色起無覆無記眼識。此後於彼復",
    "T27n1545_072:0375a24": "起分別意識。若退法者欲界及前二靜慮各",
    "T27n1545_072:0375a25": "二種。第三靜慮三種。不退法者欲界及前二",
    "T27n1545_072:0375a26": "靜慮各唯善。第三靜慮三種即彼已離第三",
    "T27n1545_072:0375a27": "靜慮染。未離第四靜慮染以初靜慮眼見",
    "T27n1545_072:0375a28": "欲界色時。於彼色起無覆無記眼識。此後",
    "T27n1545_072:0375a29": "於彼復起分別意識。若退法者欲界三種。四",
    "T27n1545_072:0375b01": "靜慮各二種。不退法者欲界及第四靜慮各",
    "T27n1545_072:0375b02": "二種。前三靜慮各唯善。見初靜慮色時。於",
    "T27n1545_072:0375b03": "彼色起無覆無記眼識。此後於彼復起分",
    "T27n1545_072:0375b04": "別意識。若退法者欲界及後三靜慮各二種。",
    "T27n1545_072:0375b05": "初靜慮三種。不退法者欲界及前三靜慮各",
    "T27n1545_072:0375b06": "唯善。第四靜慮二種。即彼以第二靜慮眼",
    "T27n1545_072:0375b07": "見欲界色時。於彼色起無覆無記眼識。此",
    "T27n1545_072:0375b08": "後於彼復起分別意識。若退法者欲界三種。",
    "T27n1545_072:0375b09": "四靜慮各二種。不退法者欲界第四靜慮各",
    "T27n1545_072:0375b10": "二種。前三靜慮唯善見初靜慮色時。於彼",
    "T27n1545_072:0375b11": "色起無覆無記眼識。此後於彼復起分別",
    "T27n1545_072:0375b12": "意識。若退法者欲界及後三靜慮各二種。初",
    "T27n1545_072:0375b13": "靜慮三種。不退法者欲界及前三靜慮各唯",
    "T27n1545_072:0375b14": "善。第四靜慮二種。見第二靜慮色時。於彼",
    "T27n1545_072:0375b15": "色起無覆無記眼識。此後於彼復起分別",
    "T27n1545_072:0375b16": "意識。若退法者欲界及初第三第四靜慮各二",
    "T27n1545_072:0375b17": "種。第二靜慮三種。不退法者欲界及前三靜",
    "T27n1545_072:0375b18": "慮各唯善。第四靜慮二種。即彼以第三靜",
    "T27n1545_072:0375b19": "慮眼見欲界色時。於彼色起無覆無記眼",
    "T27n1545_072:0375b20": "識。此後於彼復起分別意識。若退法者欲界",
    "T27n1545_072:0375b21": "三種。四靜慮各二種。不退法者欲界第四靜",
    "T27n1545_072:0375b22": "慮各二種。前三靜慮唯善。見初靜慮色時。",
    "T27n1545_072:0375b23": "於彼色起無覆無記眼識。此後於彼復起",
    "T27n1545_072:0375b24": "分別意識。若退法者欲界及後三靜慮各二",
    "T27n1545_072:0375b25": "種初靜慮三種。不退法者欲界及前三靜慮",
    "T27n1545_072:0375b26": "各唯善。第四靜慮二種。見第二靜慮色時。",
    "T27n1545_072:0375b27": "於彼色起無覆無記眼識。此後於彼復起",
    "T27n1545_072:0375b28": "分別意識。若退法者。欲界及初第三第四靜",
    "T27n1545_072:0375b29": "慮各二種。第二靜慮三種。不退法者欲界及",
    "T27n1545_072:0375c01": "前三靜慮各唯善。第四靜慮二種。見第三靜",
    "T27n1545_072:0375c02": "慮色時。於彼色起無覆無記眼識。此後",
    "T27n1545_072:0375c03": "於彼復起分別意識。若退法者欲界及初第",
    "T27n1545_072:0375c04": "二第四靜慮各二種。第三靜慮三種。不退",
    "T27n1545_072:0375c05": "法者。欲界及前三靜慮各唯善。第四靜慮二",
    "T27n1545_072:0375c06": "種。",
    "T27n1545_072:0375c07": "說一切有部發智大毘婆沙論卷第七十二"
}