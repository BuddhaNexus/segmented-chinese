{
    "T17n0793_001:0737a22": "佛說佛醫經",
    "T17n0793_001:0737a24": "吳天竺沙門竺律炎共支越譯",
    "T17n0793_001:0737a25": "人身中本有四病：一者、地；二者、水；三者、火；四",
    "T17n0793_001:0737a26": "者、風。風增，氣起；火增，熱起；水增，寒起；土增，力",
    "T17n0793_001:0737a27": "盛。本從是四病，起四百四病。土屬身，水屬",
    "T17n0793_001:0737a28": "口，火屬眼，風屬耳。火少寒多，目冥。春正月、二",
    "T17n0793_001:0737a29": "月、三月寒多，夏四月、五月、六月風多，秋七月、",
    "T17n0793_001:0737b01": "八月、九月熱多，冬十月、十一月、十二月有風",
    "T17n0793_001:0737b02": "有寒。何以故春寒多？以萬物皆生，為寒出，故",
    "T17n0793_001:0737b03": "寒多。何以故夏風多？以萬物榮華、陰陽合聚，",
    "T17n0793_001:0737b04": "故風多。何以故秋熱多？以萬物成熟，故熱多。",
    "T17n0793_001:0737b05": "何以故冬有風有寒？以萬物終亡熱去，故有",
    "T17n0793_001:0737b06": "風寒。三月、四月、五月、六月、七月得臥。何以故？",
    "T17n0793_001:0737b07": "風多故身放。八月、九月、十月、十一月、十二月、",
    "T17n0793_001:0737b08": "正月、二月不得臥。何以故？寒多故身縮。春三",
    "T17n0793_001:0737b09": "月有寒，不得食麥、豆，宜食粳米、醍醐諸熱物。",
    "T17n0793_001:0737b10": "夏三月有風，不得食芋、豆、麥，宜食粳米、乳、",
    "T17n0793_001:0737b11": "酪。秋三月有熱，不得食粳米、醍醐，宜食細米、",
    "T17n0793_001:0737b12": "麨、蜜、稻、黍。冬三月有風寒，陽興陰合，宜食",
    "T17n0793_001:0737b13": "粳米、胡豆、羹、醍醐。有時臥風起，有時滅；有時",
    "T17n0793_001:0737b14": "臥火起有時滅。有寒起有時滅。人得病有十",
    "T17n0793_001:0737b15": "因緣：一者、久坐不飯；二者、食無貸；三者、憂愁；",
    "T17n0793_001:0737b16": "四者、疲極；五者、婬泆；六者、瞋恚；七者、忍大",
    "T17n0793_001:0737b17": "便；八者、忍小便；九者、制上風；十者、制下風。從",
    "T17n0793_001:0737b18": "是十因緣生病。佛言：「有九因緣，命未當盡為",
    "T17n0793_001:0737b19": "橫盡：一、不應飯為飯，二、為不量飯，三、為不習",
    "T17n0793_001:0737b20": "飯，四、為不出生，五、為止熟，六、為不持戒，七、為",
    "T17n0793_001:0737b21": "近惡知識，八、為入里不時不如法行，九、為可",
    "T17n0793_001:0737b22": "避不避。如是九因緣，人命為橫盡。「不應飯為",
    "T17n0793_001:0737b23": "飯，謂不可意飯，亦謂不隨四時食，亦為以",
    "T17n0793_001:0737b24": "飯復飯，是為不應飯為飯。不量飯者，謂不知",
    "T17n0793_001:0737b25": "節度，多食過足，是為不量飯。不習飯者，謂",
    "T17n0793_001:0737b26": "不時食。若至他郡國，不知俗宜飯食未習，不",
    "T17n0793_001:0737b27": "稍稍飯，是為不習飯。不出生者，謂飯物未消",
    "T17n0793_001:0737b28": "復上飯，若服藥吐下不盡便食來，是為不出",
    "T17n0793_001:0737b29": "生。止熟者，謂大便、小便來時不即時行，噫吐、",
    "T17n0793_001:0737c01": "下風來時，制是為止熟。不持戒者，謂犯五戒，",
    "T17n0793_001:0737c02": "現世間盜，犯他人婦女者，便入縣官，或刻、或",
    "T17n0793_001:0737c03": "死、或得棓榜壓死、若餓死、或得脫外從怨家",
    "T17n0793_001:0737c04": "得首死、或驚怖憂愁死，是為不持戒。近惡知",
    "T17n0793_001:0737c05": "識者，謂他人作惡便來及人。何以故？不離惡",
    "T17n0793_001:0737c06": "知識故。惡人不計當坐之，是為近惡知識。入",
    "T17n0793_001:0737c07": "里不知時不如法行者，謂晨暮行，亦有魍魎",
    "T17n0793_001:0737c08": "諍鬪者，若有長吏追捕而不避，若入他家舍，",
    "T17n0793_001:0737c09": "妄視不可視、妄聽不可聽、妄犯不可犯、妄",
    "T17n0793_001:0737c10": "念不可念，是為入不知時不如法行。可避",
    "T17n0793_001:0737c11": "不避者，謂弊牛、馬、狾、狗、蚖、蛇、虫，水、火、坑、穽、",
    "T17n0793_001:0737c12": "犇車、馳馬，拔刀醉人、惡人。亦若干，是為可",
    "T17n0793_001:0737c13": "避不避。「如是九因緣，人命未盡為盡。黠人當",
    "T17n0793_001:0737c14": "識是，當避是，已避得兩福：一者得長壽，及",
    "T17n0793_001:0737c15": "得聞道好語，亦得久行道。」佛言：「有四飯：一、為",
    "T17n0793_001:0737c16": "子飯，二、為三百矛斫飯，三、為皮革虫生出飯，",
    "T17n0793_001:0737c17": "四、為災飯。子飯者，謂人貪味食肉時，便自校",
    "T17n0793_001:0737c18": "計念：『是肉皆我前世時父母、兄弟、妻子親屬，",
    "T17n0793_001:0737c19": "亦從是不得脫生死！』已得是意便止貪，是為",
    "T17n0793_001:0737c20": "子飯。三百矛斫飯者，謂飯隨味念復念其殃，",
    "T17n0793_001:0737c21": "無有數能不念味便得脫。又矛斫人為亡身，",
    "T17n0793_001:0737c22": "已生念復念有若干受苦，為三百矛斫飯。皮",
    "T17n0793_001:0737c23": "革虫生出飯者，謂人念味，亦一切萬物憂",
    "T17n0793_001:0737c24": "家中事，便穿人意，意作萬端為出去，是為",
    "T17n0793_001:0737c25": "皮革虫生飯。災飯者，謂一生死行皆為災飯，",
    "T17n0793_001:0737c26": "如火燒萬物，人所行皆當來惱身，劇火焚",
    "T17n0793_001:0737c27": "萬物故言災。所以言飯者，謂人所可意念人，",
    "T17n0793_001:0737c28": "故言飯也。「人食肉譬如食其子，諸畜生皆為",
    "T17n0793_001:0737c29": "我作父母、兄弟、妻子，不可數。亦有六因緣不",
    "T17n0793_001:0738a01": "得食肉：一者、莫自殺；二者、莫教殺；三者、莫與",
    "T17n0793_001:0738a02": "殺同心；四者、見殺；五者、聞殺；六者、疑為我故",
    "T17n0793_001:0738a03": "殺。無是六意得食肉，不食者有六疑。人能不",
    "T17n0793_001:0738a04": "食肉者，得不驚怖福。」佛言：「食多有五罪：一者、",
    "T17n0793_001:0738a05": "多睡眠；二者、多病；三者、多婬；四者、不能諷誦",
    "T17n0793_001:0738a06": "經；五者、多著世間。何以故？人貪婬、人知色味，",
    "T17n0793_001:0738a07": "瞋恚知橫至味，癡人知飯食味。《律經》說：『人貪",
    "T17n0793_001:0738a08": "味，味復味得生不得美味。』」佛言：「一食者為欲",
    "T17n0793_001:0738a09": "斷生死，亦隨貪不能行道，為得天眼自知所",
    "T17n0793_001:0738a10": "從來生去至何所。人不念死，多食，常念婦人，",
    "T17n0793_001:0738a11": "皆墮百四十惡，中天皆用飯故。犯十惡後生",
    "T17n0793_001:0738a12": "便失人形，墮畜生中。既得作人，飢渴血出，瞋",
    "T17n0793_001:0738a13": "恚傍生，於愛內生於貪。佛說有大福，自飢以",
    "T17n0793_001:0738a14": "飯與人，令人得命，是為大福。後生饒飲食，乏",
    "T17n0793_001:0738a15": "瞋恚，亦無所施，施亦不得，但意恣貪婬，亦",
    "T17n0793_001:0738a16": "無所施，但得意恣，非我所有。一錢以上，不得",
    "T17n0793_001:0738a17": "取故，作貪欲空，自苦作罪。道人不有憂愁，憂",
    "T17n0793_001:0738a18": "隨怒，愁隨貪。我輩有死歲、有死月、有死日、有",
    "T17n0793_001:0738a19": "死時，亦不知、亦不畏、亦不行道、亦不持戒，東",
    "T17n0793_001:0738a20": "走西走，憂銅憂鐵，憂田宅、奴婢，但益人惱、增",
    "T17n0793_001:0738a21": "人苦，為種畜生習。」佛言：「人治生，譬如蜂作",
    "T17n0793_001:0738a22": "蜜。採取眾華，勤苦積日已成，人便攻取去。唐",
    "T17n0793_001:0738a23": "自苦，不得自給。人求是念，是憂有憂，無飢渴",
    "T17n0793_001:0738a24": "勤苦。合聚財物，未死，憂五家分，或水、火、盜賊、",
    "T17n0793_001:0738a25": "縣官、病痛，多不如意。己死，他人得之。身當得",
    "T17n0793_001:0738a26": "其罪，毒痛不可言。五分者：一者、火分；二者、",
    "T17n0793_001:0738a27": "水分；三者、盜賊分；四者、縣官分；五者、貧昆弟",
    "T17n0793_001:0738a28": "分。何為無憂所有？人不計是五分憂，苦劇不",
    "T17n0793_001:0738a29": "棄，是憂苦有萬端，結在腹中，離道遠法。人法",
    "T17n0793_001:0738b01": "生賈作，得利，不當喜；不得利，亦不當憂；是",
    "T17n0793_001:0738b02": "皆前世宿命所致。人有貪，貪便不得利。正使",
    "T17n0793_001:0738b03": "得一天下財物，亦不能猛自用之，亦不隨人",
    "T17n0793_001:0738b04": "去，但益人結、但有苦惱、但種後世緣因。緣因",
    "T17n0793_001:0738b05": "如火，如火無所不燒。我輩不覺，是黠不敢",
    "T17n0793_001:0738b06": "妄搖，知為增苦種罪。」",
    "T17n0793_001:0738b07": "佛說佛醫經"
}