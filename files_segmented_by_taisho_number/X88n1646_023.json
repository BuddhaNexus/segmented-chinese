{
    "X88n1646_023:0223b01": "居士傳二十三",
    "X88n1646_023:0223b03": "張平叔傳",
    "X88n1646_023:0223b04": "張平叔。初名伯端。後改名用誠。號紫陽。天台人也。熈",
    "X88n1646_023:0223b05": "寧中遊蜀。遇劉海蟾授以丹法。久之洞徹法源。作悟",
    "X88n1646_023:0223b06": "真內外篇。序云。人之生也。皆緣妄情而有其身。有其",
    "X88n1646_023:0223b07": "身則有患。若無身。患從何有。夫欲免夫患者。莫若體",
    "X88n1646_023:0223b08": "夫至道。欲體夫至道。莫若明夫本心。故心者道之體",
    "X88n1646_023:0223b09": "也。道者心之用也。人能察心觀性。則圓明之體自現。",
    "X88n1646_023:0223b10": "無為之用自成。不假施功。頓超彼岸。此非心境朗然",
    "X88n1646_023:0223b11": "神珠廓明。則何以使諸相頓離纖塵不染。心源自在",
    "X88n1646_023:0223b12": "決定無生者哉。然使明心體道之士。身不能累其性。",
    "X88n1646_023:0223b13": "境不能亂其真。則刀兵烏能傷。虎兕烏能害。巨焚大",
    "X88n1646_023:0223b14": "浸烏足為虞。達人心若明鏡。鑑而不納。隨機應物。和",
    "X88n1646_023:0223b15": "而不唱。故能勝物而無傷也。此所謂無上至真之妙",
    "X88n1646_023:0223b16": "道也。原其道本無名。聖人強名。道本無言。聖人強言",
    "X88n1646_023:0223b17": "耳。然名言若寂。則時流無以識其體而歸其真。是以",
    "X88n1646_023:0223b18": "聖人設教立言以顯其道。奈何此道至妙至微。世人",
    "X88n1646_023:0223b19": "根性迷鈍。執有其身而惡死悅生。故卒難了悟。黃老",
    "X88n1646_023:0223b20": "悲其貪著。乃以修生之術。順其所欲。漸次導之。以修",
    "X88n1646_023:0223b21": "生之要在金丹。金丹之要在神水華池。故道德．陰符",
    "X88n1646_023:0223b22": "之教得盛行於世矣。然其言隱而理奧。學者雖諷其",
    "X88n1646_023:0223b23": "文而莫曉其義。若不遇至人授之口訣。縱揣量百種",
    "X88n1646_023:0223b24": "終莫能著其功而成其事。余向己酉歲於成都遇師",
    "X88n1646_023:0223c01": "授丹法。自後三傳於人。三遭禍患。皆不逾兩旬。乃省",
    "X88n1646_023:0223c02": "前過。自今以往常箝口結舌。無敢復言矣。此悟真篇",
    "X88n1646_023:0223c03": "中所歌咏大丹藥物火候細微之旨。無不備悉。好事",
    "X88n1646_023:0223c04": "者夙有仙骨觀之。則智慮自明。此乃天之所賜。非余",
    "X88n1646_023:0223c05": "之輙傳也。如其篇末歌頌談見性之法。即上之所謂",
    "X88n1646_023:0223c06": "無為妙覺之道也。然無為之道。齊物為心。雖顯秘要。",
    "X88n1646_023:0223c07": "終無過咎。奈何凡夫緣業有厚薄。性根有利鈍。縱聞",
    "X88n1646_023:0223c08": "一音紛成異見。若有根性猛利之士見聞此篇。則知",
    "X88n1646_023:0223c09": "余得達摩諸祖最上一乘之妙旨。可因一言而悟萬",
    "X88n1646_023:0223c10": "法也。如其習氣尚餘。則歸中小之見。亦非余之咎矣。",
    "X88n1646_023:0223c11": "外篇偈頌三十三首。文多不錄。錄其無心頌云。堪笑",
    "X88n1646_023:0223c12": "我心。如頑如鄙。兀兀騰騰。任物安委。不解修行。亦不",
    "X88n1646_023:0223c13": "造罪。不曾利人。亦不私己。不持戒律。不拘忌諱。不知",
    "X88n1646_023:0223c14": "禮樂。不行仁義。人間所能。百無一會。飢來喫飯。渴來",
    "X88n1646_023:0223c15": "飲水。困則打睡。覺則行履。熱則單衣。寒則盖被。無思",
    "X88n1646_023:0223c16": "無慮。何憂何喜。不悔不謀。無念無意。此生榮辱。逆旅",
    "X88n1646_023:0223c17": "而已。林木棲鳥。亦可為比。來亦不禁。去亦不止。不避",
    "X88n1646_023:0223c18": "不求。無讚無毀。不厭醜惡。不羨善美。不棲靜室。不遠",
    "X88n1646_023:0223c19": "閙市。不說人非。不誇己是。不厚尊官。不薄賤稚。親愛",
    "X88n1646_023:0223c20": "冤讐。大小內外。哀樂得喪。欽侮險易。心無兩覩。坦然",
    "X88n1646_023:0223c21": "一揆。不為福先。不為禍始。感而後應。迫而後起。不畏",
    "X88n1646_023:0223c22": "鋒刃。焉怕虎兕。隨物稱呼。豈拘名字。眼不就色。聲不",
    "X88n1646_023:0223c23": "來耳。凡所有相。皆屬妄偽。男女形聲。悉非定體。體相",
    "X88n1646_023:0223c24": "無心。不染不礙。自在逍遙。物莫能累。妙覺光圓。映徹",
    "X88n1646_023:0224a01": "表裏。包褁六極。無有遐邇。光兮非光。如月在水。取捨",
    "X88n1646_023:0224a02": "既難。復何比擬。了茲妙用。迥然超彼。或問所宗。此而",
    "X88n1646_023:0224a03": "已矣。年九十一坐趺而化。用茶毗法。得舍利千百。大",
    "X88n1646_023:0224a04": "者如芡實。色皆紺碧。至淳熈中甞一還家。踞上席與",
    "X88n1646_023:0224a05": "家人語化後事甚悉。時其孫不在。及歸則已遠去矣。",
    "X88n1646_023:0224a06": "其弟子有王邦叔者。從平叔九年。不知入道之要。一",
    "X88n1646_023:0224a07": "日至羅浮觀。平叔問曰。子從我久矣。而不求道何也。",
    "X88n1646_023:0224a08": "曰非敢然也。自揣愚昧。恐無分耳。平叔曰。噫。道在我",
    "X88n1646_023:0224a09": "心。人人有之。賢者不加多。愚者不加少。如子言。是自",
    "X88n1646_023:0224a10": "蔽其明也。可哀也哉。邦叔涕泗交頤。拜不能起。平叔",
    "X88n1646_023:0224a11": "曰。子姑退而深思之。有所覺急來告我。邦叔辭去。入",
    "X88n1646_023:0224a12": "室靜思。至夜。平叔往省之。邦叔啟戶出。平叔笑曰。吾",
    "X88n1646_023:0224a13": "一尋汝便見頭面。汝固有之物尋之不得。何也。遂滅",
    "X88n1646_023:0224a14": "所執燭而去。邦叔大窘。坐至五更大悟。通體汗流。待",
    "X88n1646_023:0224a15": "旦呈頌曰。月照長江風浪息。魚龍遁跡水天平。箇中",
    "X88n1646_023:0224a16": "誰唱真仙子。聲滿虗空萬籟清。平叔覧之問曰。誰唱",
    "X88n1646_023:0224a17": "誰聽。邦叔再頌曰。莫問誰。莫問誰。一聲高了一聲低。",
    "X88n1646_023:0224a18": "阿誰唱。阿誰聽。橫竪大千說不盡。先生有意度迷津。",
    "X88n1646_023:0224a19": "急撞靈臺安寶鏡。鏡明澄靜萬緣空。百萬絲條處處",
    "X88n1646_023:0224a20": "通。斗轉星移人睡定。覺來紅日正當中。平叔遂出金",
    "X88n1646_023:0224a21": "丹圖授之。止於羅浮。後三十年坐逝(天台志．悟真篇．青華祕文)。",
    "X88n1646_023:0224a22": "知歸子曰。世之學仙者往往執幻為真。從空覓有。迷",
    "X88n1646_023:0224a23": "失真常。歷諸塵劫。首楞嚴經呵之切矣。平叔雖志慕",
    "X88n1646_023:0224a24": "金丹。其所論撰往往契西來大意。於老氏之徒可謂",
    "X88n1646_023:0224b01": "具正知見者。予故表而出之。",
    "X88n1646_023:0224b02": "汪大紳云。予甞略觀其書。盖在佛老門中能真實",
    "X88n1646_023:0224b03": "踐履者。然以明眼人觀之。得毋坐在閨閤中做功"
}