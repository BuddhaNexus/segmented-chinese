{
    "T24n1448_005:0019b24": "根本說一切有部毘奈耶藥事",
    "T24n1448_005:0019b25": "卷第五",
    "T24n1448_005:0019b27": "大唐三藏義淨奉　制譯",
    "T24n1448_005:0019b28": "內攝頌曰：",
    "T24n1448_005:0019b29": "王城那蘭陀、　　波吒竹仗林、",
    "T24n1448_005:0019c01": "弶伽勝峯山、　　響聲薜舍離。",
    "T24n1448_005:0019c02": "爾時世尊在王舍城羯蘭鐸迦池竹園中。是",
    "T24n1448_005:0019c03": "時未生怨太子由被提婆達多種種擊發而",
    "T24n1448_005:0019c04": "受其語，便加殺害順法父王，自登王位。爾時",
    "T24n1448_005:0019c05": "此王於如來所，欲作種種毀害之事，放一大",
    "T24n1448_005:0019c06": "象名為護財，及惡馬惡狗，令害如來。爾時",
    "T24n1448_005:0019c07": "王母韋提希既聞斯事，即告子言：「汝於世尊",
    "T24n1448_005:0019c08": "所，勿行輕毀，如來恒畏眾生起輕毀行。恐佛",
    "T24n1448_005:0019c09": "世尊離王舍城，此國土中失大利益。由世尊",
    "T24n1448_005:0019c10": "威力故，安伽國及摩揭陀國所有眾生，增長",
    "T24n1448_005:0019c11": "利樂，恒生歡喜。」王聞此語，心懷忿怒，報其母",
    "T24n1448_005:0019c12": "言：「餘國土中無有如來，其國豈當滅沒無有",
    "T24n1448_005:0019c13": "眾生？」其母種種方便遮止，亦不迴心。",
    "T24n1448_005:0019c14": "爾時世尊即作是念：「此未生怨太子作無量",
    "T24n1448_005:0019c15": "罪，我當令此住無根信；今未是時，我今旦",
    "T24n1448_005:0019c16": "往室羅伐城。」作是念已，爾時世尊與聲聞眾，",
    "T24n1448_005:0019c17": "漸次遊行詣室羅伐城，到彼城已，住逝多林",
    "T24n1448_005:0019c18": "給孤獨園。時彼隣國王等，聞未生怨於世尊",
    "T24n1448_005:0019c19": "所欲行輕毀，如來懼於斯事，離王舍城、詣室",
    "T24n1448_005:0019c20": "羅伐城，今現到彼。隣國王等即作念言：「彼",
    "T24n1448_005:0019c21": "小國王，父順正法而被殺害，由懷不足，諸天",
    "T24n1448_005:0019c22": "世人共所供養者唯有如來，今此惡人更生",
    "T24n1448_005:0019c23": "輕毀。我等諸國共作種種方便，奪其王位。」",
    "T24n1448_005:0019c24": "是諸王等展轉遣使更相報已，備四種兵，具",
    "T24n1448_005:0019c25": "全甲仗，所謂象兵、馬兵、車兵、步兵，至王舍城，",
    "T24n1448_005:0019c26": "四方苗稼悉被毀壞，周營而住。是時無稻",
    "T24n1448_005:0019c27": "幹龍王復降大雹，更加傷損，有五百泉池",
    "T24n1448_005:0019c28": "自然涸竭，天復無雨，國中飢饉人亦不安，城",
    "T24n1448_005:0019c29": "外流水咸散毒藥。未生怨王大懷劇苦，非",
    "T24n1448_005:0020a01": "人得便，起大疾疫，病死彌甚，送出城門，喪車",
    "T24n1448_005:0020a02": "相及。是時未生怨，情懷無量，百種諸苦惱害",
    "T24n1448_005:0020a03": "身心。由懷憂故，以手拓頰愁歎而住。時未",
    "T24n1448_005:0020a04": "生怨母韋提希見子憂懷，問曰：「汝何思念？」",
    "T24n1448_005:0020a05": "即報母曰：「百種劇苦悉今來現。」母曰：「我先語",
    "T24n1448_005:0020a06": "汝：實莫輕毀如來世尊，佛無所畏，唯慮輕陵，",
    "T24n1448_005:0020a07": "勿致世尊捨王舍城。若佛捨此，國內即現",
    "T24n1448_005:0020a08": "諸惡徵祥。今此是也。」王曰：「阿母！今復如何？」",
    "T24n1448_005:0020a09": "母曰：「於世尊處應往懺謝。」王曰：「阿母！我實不",
    "T24n1448_005:0020a10": "敢對於世尊親自見面，唯深責恨。」母曰：「汝曾",
    "T24n1448_005:0020a11": "不聞或用栴檀、或以刀斧，於此二人不生異",
    "T24n1448_005:0020a12": "念。設復有人，以淨信心栴檀塗拭，如來於彼",
    "T24n1448_005:0020a13": "不起喜心。設復有人，以諸怒心將刀傷割，如",
    "T24n1448_005:0020a14": "來於彼不起瞋心。」時未生怨王聞母此說，勅",
    "T24n1448_005:0020a15": "喚一臣：「卿即速詣佛世尊處，為我頂禮，起居",
    "T24n1448_005:0020a16": "如來。尊體輕利調適安不？復啟此言：『子有過",
    "T24n1448_005:0020a17": "患，父亦不見，唯願世尊慈悲哀愍，詣王舍城。",
    "T24n1448_005:0020a18": "若佛不至，國當滅盡。』」臣白王曰：「如是！如是！」臣",
    "T24n1448_005:0020a19": "依王勅，即往室羅伐城，到世尊處，頂禮佛足，",
    "T24n1448_005:0020a20": "而白佛言：「未生怨王起居如來，具說如上。」",
    "T24n1448_005:0020a21": "佛言：「王及汝身咸得安樂。」使者白佛：「未生",
    "T24n1448_005:0020a22": "怨王復啟世尊：『子有過患，父亦不見其惡，唯",
    "T24n1448_005:0020a23": "願世尊慈悲哀愍，詣王舍城。若佛不至，國當",
    "T24n1448_005:0020a24": "滅盡。』」佛即默然納受。是時大臣見佛默然，便",
    "T24n1448_005:0020a25": "退而去。",
    "T24n1448_005:0020a26": "爾時世尊捨室羅伐城，與諸苾芻漸漸遊行，",
    "T24n1448_005:0020a27": "往至摩揭陀國界首，以佛威力，諸風神王起",
    "T24n1448_005:0020a28": "妙和風，吹去毒水悉令涸乾；諸水神王皆湧",
    "T24n1448_005:0020a29": "八功德水，泉池溢滿，空注甘雨；信佛善神，咸",
    "T24n1448_005:0020b01": "驅疫鬼，疾死休息。四方兵眾聞佛入界，各自",
    "T24n1448_005:0020b02": "退還，國內諸人貨易交會。外國聞已，更將種",
    "T24n1448_005:0020b03": "種貨物互相賣買，國內豐足，街坊巷曲人眾",
    "T24n1448_005:0020b04": "慶歎如來威德，諸餘外道皆悉默然，低屈而",
    "T24n1448_005:0020b05": "住，是諸人眾甚大歡喜。時摩揭陀國王韋提",
    "T24n1448_005:0020b06": "希子未生怨王，聞佛世尊至摩揭陀國界，心",
    "T24n1448_005:0020b07": "大歡喜，命諸臣佐，告言：「汝等可於衢路寬二",
    "T24n1448_005:0020b08": "里半來，清淨灑掃除諸瓦石，以栴檀香水，洒",
    "T24n1448_005:0020b09": "其道路。復以種種上妙繒綵，奇麗莊嚴。王舍",
    "T24n1448_005:0020b10": "城中燒美名香，散諸雜花，祗待世尊。」是諸",
    "T24n1448_005:0020b11": "臣佐受王教已，廣大莊飾王舍城中及諸衢",
    "T24n1448_005:0020b12": "路。時摩揭陀國主韋提希子未生怨王，以自",
    "T24n1448_005:0020b13": "威力，將四部兵，往迎世尊。是故世尊調伏",
    "T24n1448_005:0020b14": "圍繞，時未生怨王與無量百千諸天，隨世尊",
    "T24n1448_005:0020b15": "後詣王舍城。欲入城時，世尊已舉右脚纔入",
    "T24n1448_005:0020b16": "門閫，爾時大地六種振動，乃至邊湧中沒；於",
    "T24n1448_005:0020b17": "此世界，光明照耀，乃至幽冥之間現大光明；",
    "T24n1448_005:0020b18": "諸天空中，於佛頂上雨種種花，所謂嗢鉢羅",
    "T24n1448_005:0020b19": "花、拘物頭花、分陀利花，復散栴檀欝金香末，",
    "T24n1448_005:0020b20": "及曼陀羅花、摩訶曼陀羅花，并諸天衣。如來",
    "T24n1448_005:0020b21": "入城之時，現此種種奇特異相，諸小街巷自",
    "T24n1448_005:0020b22": "然寬廣，諸小樹林便即增長，其高大者復自",
    "T24n1448_005:0020b23": "低枝，象馬牛鳥隨其類音揚聲大喜，及諸",
    "T24n1448_005:0020b24": "器物自然振吼，盲者得見、聾者能聽、啞者",
    "T24n1448_005:0020b25": "能語，不完具者咸皆具足，有昏醉者悉得醒",
    "T24n1448_005:0020b26": "寤，諸食毒者亦復消除，怨害之人俱生慈",
    "T24n1448_005:0020b27": "心，若有懷妊皆即誕生曾無苦痛，獄囚繫禁",
    "T24n1448_005:0020b28": "枷鎖杻械自然解脫，貧窮困乏獲諸財寶。",
    "T24n1448_005:0020b29": "有一鄔波索迦，既見如是種種利益，便說頌",
    "T24n1448_005:0020c01": "言：",
    "T24n1448_005:0020c02": "「世尊所遊國，　　彼國無諸畏，",
    "T24n1448_005:0020c03": "飢饉及他軍，　　風雨常調順。",
    "T24n1448_005:0020c04": "人眾咸修福，　　安樂悉無憂，",
    "T24n1448_005:0020c05": "百千希有事，　　斯處皆成就。」",
    "T24n1448_005:0020c06": "爾時世尊入王舍城，安慰大眾，無不蒙益，世",
    "T24n1448_005:0020c07": "尊即還竹林精舍。爾時摩揭陀國韋提希子",
    "T24n1448_005:0020c08": "未生怨王，即詣佛所，頂禮雙足，廣說乃至",
    "T24n1448_005:0020c09": "世尊示教利喜已，默然而住。是時摩揭陀國",
    "T24n1448_005:0020c10": "韋提希子未生怨王，聞佛所說種種正法歡",
    "T24n1448_005:0020c11": "喜踊躍，悉皆信受，即從坐起，整理衣服，合掌",
    "T24n1448_005:0020c12": "恭敬，至心頂禮而白佛言：「唯願世尊慈悲受",
    "T24n1448_005:0020c13": "請，及苾芻眾，於三月中受我支伐羅，并諸飲",
    "T24n1448_005:0020c14": "食，兼坐臥具。若有疾病，奉上湯藥，一切資具",
    "T24n1448_005:0020c15": "無有闕乏。」于時世尊默然受請。未生怨王既",
    "T24n1448_005:0020c16": "知世尊默然受請，便起頂禮佛足，歡喜而退。",
    "T24n1448_005:0020c17": "還其本宮，營辦供具，於三月中，支伐羅及以",
    "T24n1448_005:0020c18": "種種飲食湯藥，坐臥資具，供養世尊并苾芻",
    "T24n1448_005:0020c19": "眾，無有闕少。是時王舍城中信心天神，見",
    "T24n1448_005:0020c20": "王如是廣為供養，所有行疫災鬼並皆趁逐，",
    "T24n1448_005:0020c21": "經於那地迦村過，直至廣嚴城中乃便停住。",
    "T24n1448_005:0020c22": "其城人眾，悉皆遭疫，死者極多。於衢路中，送",
    "T24n1448_005:0020c23": "屍靈輿相繼不絕。時彼城中有一婆羅門，名",
    "T24n1448_005:0020c24": "曰都末羅，於其夢中乃見廣嚴城內善神告",
    "T24n1448_005:0020c25": "言：",
    "T24n1448_005:0020c26": "「世尊調御師，　　人天最尊上；",
    "T24n1448_005:0020c27": "若來至此城，　　災害必消散。」",
    "T24n1448_005:0020c28": "其婆羅門聞是語已，至明清旦，即告城中諸",
    "T24n1448_005:0020c29": "居士栗㚲毘等：「我於夢中，見如是事。」彼諸人",
    "T24n1448_005:0021a01": "眾聞此語已，各作是言：「應作何法，復遣何人",
    "T24n1448_005:0021a02": "迎請世尊，至此城中安居三月，嚴飾供養得",
    "T24n1448_005:0021a03": "除災害？」諸居士等告都末羅曰：「汝可自往迎",
    "T24n1448_005:0021a04": "請世尊，餘無堪者。」是都末羅作如是念：「我",
    "T24n1448_005:0021a05": "往佛所，頂禮佛足。白言：『世尊！起居輕利、少病",
    "T24n1448_005:0021a06": "少惱、安樂而住。廣嚴城內諸居士等，遣我迎",
    "T24n1448_005:0021a07": "來，此請世尊救諸人眾。世尊不赴，彼城人眾",
    "T24n1448_005:0021a08": "咸悉滅亡，不久當盡。』」作是念已，時婆羅門都",
    "T24n1448_005:0021a09": "末羅報居士言：「摩揭陀國韋提希子未生怨",
    "T24n1448_005:0021a10": "王，長夜好殺，為性暴惡怨害極多；我若迎佛，",
    "T24n1448_005:0021a11": "必是害我。」彼居士眾便說頌曰：",
    "T24n1448_005:0021a12": "「兩國為怨敵，　　有使不拘留，",
    "T24n1448_005:0021a13": "何況如來使，　　而能有傷損？」",
    "T24n1448_005:0021a14": "是時都末羅作吉祥善法，漸次而行至王舍",
    "T24n1448_005:0021a15": "城。疲乏息已，即往佛所，歡喜問訊，退坐一面",
    "T24n1448_005:0021a16": "具白佛言：「薜舍離城諸居士眾，頂禮世尊雙",
    "T24n1448_005:0021a17": "足，慰問如來，少病少惱、起居輕利、安樂住",
    "T24n1448_005:0021a18": "不？」世尊告曰：「汝及薜舍離人，得安穩耶？」都",
    "T24n1448_005:0021a19": "末羅白言：「唯願世尊往薜舍離城，如其世尊",
    "T24n1448_005:0021a20": "捨而不往，其城不久人眾凋亡，空有殘名，",
    "T24n1448_005:0021a21": "誰之止住？」世尊告曰：「我及於此諸聲聞眾，為",
    "T24n1448_005:0021a22": "王請留安居三月，種種資具而為供養，汝可",
    "T24n1448_005:0021a23": "見王具陳其事。王若許之，我即當往。」時都末",
    "T24n1448_005:0021a24": "羅聞佛語已，遣使還國，具陳佛語。彼諸人眾，",
    "T24n1448_005:0021a25": "共然佛語，復遣使來，令都末羅詣摩揭陀國",
    "T24n1448_005:0021a26": "未生怨王所，傳我等言，而慰問曰：「少病少惱、",
    "T24n1448_005:0021a27": "起居輕利、安樂住不？作是請言：『唯願大王許",
    "T24n1448_005:0021a28": "如來往薜舍離城，王若不許世尊往者，薜舍",
    "T24n1448_005:0021a29": "離城不久磨滅，空有殘名而無人眾。』」是時都",
    "T24n1448_005:0021b01": "末羅布盧呬多作如是念：「我今為當先見大",
    "T24n1448_005:0021b02": "王？為當先見大臣？」復作是念：「此先有教，不應",
    "T24n1448_005:0021b03": "先見王者，須求大臣。王設處分，臣亦能破。是",
    "T24n1448_005:0021b04": "故我今先見大臣。」參事未久，大臣便問：「何",
    "T24n1448_005:0021b05": "緣得來？」都末羅報曰：「我今為請如來，要須",
    "T24n1448_005:0021b06": "白王，願仁助我白王。」臣曰：「如是。王若問時，",
    "T24n1448_005:0021b07": "我必當助。」時都末羅即詣摩羯陀國韋提希",
    "T24n1448_005:0021b08": "子未生怨王所，到已便用吉祥讚頌，而讚",
    "T24n1448_005:0021b09": "其王，退住一面。白大王曰：「薜舍離人眾問訊",
    "T24n1448_005:0021b10": "大王：少病少惱、起居輕利、安樂住不？」王報都",
    "T24n1448_005:0021b11": "末羅曰：「彼諸人等，並安樂耶？」時都末羅復白",
    "T24n1448_005:0021b12": "王曰：「薜舍離人眾共作是言：『願許如來向薜",
    "T24n1448_005:0021b13": "舍離城，大王若不許如來向薜舍離城者，此",
    "T24n1448_005:0021b14": "城不久磨滅，空有殘名。』」大王報曰：「我每作",
    "T24n1448_005:0021b15": "是念：『薜舍離城願早磨滅，是我先意。』」王作語",
    "T24n1448_005:0021b16": "已，時都末羅即便退還。是時大臣前白王",
    "T24n1448_005:0021b17": "曰：「世尊豈有捨一有情令得苦難？」王曰：「仁者！",
    "T24n1448_005:0021b18": "不也。」「若不如此言，謂大王於世尊處而不恭",
    "T24n1448_005:0021b19": "敬。縱令大王許與不許，世尊為利眾生故，",
    "T24n1448_005:0021b20": "必往薜舍離城。」王曰：「佛意非我所知，若爾",
    "T24n1448_005:0021b21": "應喚都末羅來。」大臣奉命，便速喚來。王告",
    "T24n1448_005:0021b22": "都末羅曰：「汝立誓言，若能如我供養恭敬世",
    "T24n1448_005:0021b23": "尊，如是作者。我當隨許。」時都末羅聞此語已，",
    "T24n1448_005:0021b24": "速令往薜舍離城，報彼人眾，具陳王語。彼既",
    "T24n1448_005:0021b25": "聞已，報使者曰：「王獨一身，由能供養。我等人",
    "T24n1448_005:0021b26": "眾，豈不能為？唯願世尊來詣薜舍離城，我等",
    "T24n1448_005:0021b27": "眾人最勝供養，願王隨喜。」使者承此語已，還",
    "T24n1448_005:0021b28": "報都末羅。是時都末羅具陳白王。爾時未生",
    "T24n1448_005:0021b29": "怨王親詣佛所，頂禮世尊雙足，退坐一面，",
    "T24n1448_005:0021c01": "而白佛言：「世尊！我盡命存，供養世尊及聲聞",
    "T24n1448_005:0021c02": "眾。然而世尊常為利益諸有情故，不受我請。",
    "T24n1448_005:0021c03": "唯願世尊受我一日微請。」爾時世尊默然受",
    "T24n1448_005:0021c04": "請。時未生怨王知世尊默然受已，從坐而起，",
    "T24n1448_005:0021c05": "退還本宮。時未生怨王於其夜中，廣辦清淨",
    "T24n1448_005:0021c06": "飲食，至晨朝時，令使往詣佛所，告言：「時至。」佛",
    "T24n1448_005:0021c07": "既知已，洗手收鉢，赴王請食。王自持金鉼，於",
    "T24n1448_005:0021c08": "世尊所，作如是語：「唯願世尊調伏所有惡龍",
    "T24n1448_005:0021c09": "藥叉。大德！此無󱡐龍王，於我多時而為損害，",
    "T24n1448_005:0021c10": "非怨而怨、非讎而讎、非逆而逆，已生未生苗",
    "T24n1448_005:0021c11": "稼皆被損壞。唯願世尊起慈悲心，為調伏無",
    "T24n1448_005:0021c12": "󱡐龍王。」世尊默然受請，又與未生怨王，施誦",
    "T24n1448_005:0021c13": "呪願，却還住處。",
    "T24n1448_005:0021c14": "爾時佛告具壽阿難陀曰：「我今欲往波吒離",
    "T24n1448_005:0021c15": "邑，汝可隨我。」「唯然世尊，我願隨從。」爾時世尊",
    "T24n1448_005:0021c16": "於摩揭陀人間遊行，漸次行至波吒離邑，到",
    "T24n1448_005:0021c17": "制多所，即於彼住。時彼村邑婆羅門居士等，",
    "T24n1448_005:0021c18": "聞佛世尊遊行至此波吒離制多所，于時人",
    "T24n1448_005:0021c19": "民互相告報，一時雲集往詣佛所，頂禮雙足，",
    "T24n1448_005:0021c20": "退坐一面。佛即告曰：「汝等當知！若放逸者，有",
    "T24n1448_005:0021c21": "五過失。何等為五？一者此婆羅門居士，以放",
    "T24n1448_005:0021c22": "逸故互相鬪諍，以是因緣向官論列，由是財",
    "T24n1448_005:0021c23": "物悉皆散失，此是第一過失。二者復有婆羅",
    "T24n1448_005:0021c24": "門居士，由放逸鬪諍故，惡名流布遍滿諸",
    "T24n1448_005:0021c25": "方，是第二過失。三者復有婆羅門居士，由放",
    "T24n1448_005:0021c26": "逸故心生貢高，往詣剎利婆羅門居士沙門",
    "T24n1448_005:0021c27": "眾中，在彼眾會每懷畏難，為非上首常作曲",
    "T24n1448_005:0021c28": "躬，是第三過失。四者復有婆羅門居士，由放",
    "T24n1448_005:0021c29": "逸鬪諍故，欲命終時心生悔過，是第四過",
    "T24n1448_005:0022a01": "失。五者復有婆羅門居士心懷放逸，由放逸",
    "T24n1448_005:0022a02": "貢高故，死墮惡趣生地獄中，是第五過失。」復",
    "T24n1448_005:0022a03": "告婆羅門居士曰：「不放逸者，復有五種利",
    "T24n1448_005:0022a04": "益。云何為五？一者婆羅門居士，由不放逸故，",
    "T24n1448_005:0022a05": "財不散失，此是第一利益。二者復有婆羅門",
    "T24n1448_005:0022a06": "居士，由不放逸無鬪諍故，善名流布遍滿諸",
    "T24n1448_005:0022a07": "方，是第二利益。三者復有婆羅門居士，由不",
    "T24n1448_005:0022a08": "放逸，心不貢高，往詣剎利婆羅門居士沙門",
    "T24n1448_005:0022a09": "眾中，常無畏懼，歡悅遊行，此是第三利益。四",
    "T24n1448_005:0022a10": "者復有婆羅門居士，由不放逸，欲命終時無",
    "T24n1448_005:0022a11": "有惡作，此是第四利益。五者復有婆羅門居",
    "T24n1448_005:0022a12": "士，由不放逸，命終之後往趣天中，此是第五",
    "T24n1448_005:0022a13": "不放逸利益。是故汝等不應放逸。」爾時婆羅",
    "T24n1448_005:0022a14": "門居士等，既聞法已，即從坐起，整理衣服，",
    "T24n1448_005:0022a15": "合掌恭敬，頂禮世尊，而白佛言：「唯願如來慈",
    "T24n1448_005:0022a16": "愍我等，請於今夜止我館舍。」爾時世尊默然",
    "T24n1448_005:0022a17": "受請。彼婆羅門及居士等，既見如來默然受",
    "T24n1448_005:0022a18": "請，咸共頂禮世尊雙足，辭佛而退。時行雨婆",
    "T24n1448_005:0022a19": "羅門，是摩揭陀國為王大臣，彼聞世尊遊行",
    "T24n1448_005:0022a20": "人間至波吒離村，在波吒羅塔邊而住，復聞",
    "T24n1448_005:0022a21": "波吒離人民悉皆供養。彼既聞已，即乘純白",
    "T24n1448_005:0022a22": "草馬車輅，侍從執持寶瓶金杖，及與五百摩",
    "T24n1448_005:0022a23": "納婆等前後圍遶，為欲瞻覩供養世尊。往詣",
    "T24n1448_005:0022a24": "波吒離村既到彼已，即下車輅，就世尊所，向",
    "T24n1448_005:0022a25": "佛而立，問訊世尊，修敬畢已，退坐一面。爾",
    "T24n1448_005:0022a26": "時世尊為說妙法，示教利喜，默然而住。時行",
    "T24n1448_005:0022a27": "雨婆羅門從坐而起，偏袒右肩向佛合掌，白",
    "T24n1448_005:0022a28": "言：「世尊！唯願如來及苾芻眾，受我明日家中",
    "T24n1448_005:0022a29": "供養。」爾時世尊默然受請。時行雨婆羅門既",
    "T24n1448_005:0022b01": "知世尊受彼請已，速即還家。爾時世尊洗足",
    "T24n1448_005:0022b02": "入室，結跏趺坐，端身正念，觀見波吒離村大",
    "T24n1448_005:0022b03": "威力天神，以繩量界欲造大城。既見是已，世",
    "T24n1448_005:0022b04": "尊晡時從定而起出於室外，并諸苾芻露地而",
    "T24n1448_005:0022b05": "坐。爾時世尊告具壽阿難陀曰：「汝不聞此波",
    "T24n1448_005:0022b06": "吒離村欲造大城。」阿難報曰：「我知。世尊！行雨",
    "T24n1448_005:0022b07": "婆羅門與三十三天籌量欲造大城。」世尊告",
    "T24n1448_005:0022b08": "曰：「我在室中入定，即以清淨天眼觀見於彼",
    "T24n1448_005:0022b09": "波吒離村大威力天神并諸小神，及有威德",
    "T24n1448_005:0022b10": "諸人民等，各隨彼神愛樂而住，皆順天神所",
    "T24n1448_005:0022b11": "行教法。由諸天神於此住故，當知是城應為",
    "T24n1448_005:0022b12": "最勝，亦無隣國之難及水火所損。」時彼行雨",
    "T24n1448_005:0022b13": "婆羅門，即於其夜廣設供具并諸飲食，至晨",
    "T24n1448_005:0022b14": "朝時，令白佛眾：「唯願知時。」乃至食已，收鉢已",
    "T24n1448_005:0022b15": "訖，時行雨婆羅門手持金瓶，盛滿清水，長跪",
    "T24n1448_005:0022b16": "向佛，發大誓願：「今我供養佛及聖眾所有功",
    "T24n1448_005:0022b17": "德，迴施波吒離所住天神，長夜安樂。」爾時世",
    "T24n1448_005:0022b18": "尊即說頌曰：",
    "T24n1448_005:0022b19": "「若有清信人，　　供養諸天眾；",
    "T24n1448_005:0022b20": "此依大師教，　　是佛所稱揚。",
    "T24n1448_005:0022b21": "若於地方所，　　智者為住處；",
    "T24n1448_005:0022b22": "食供持戒人，　　并為說呪願。",
    "T24n1448_005:0022b23": "應敬者敬之，　　應供者供養，",
    "T24n1448_005:0022b24": "諸天護如子，　　常受於歡樂。」",
    "T24n1448_005:0022b25": "爾時世尊為婆羅門說微妙法，示教利喜已，",
    "T24n1448_005:0022b26": "即從坐起便歸本處。時彼婆羅門所應作已",
    "T24n1448_005:0022b27": "隨分而去，諦心正念，如是思惟：「世尊所出波",
    "T24n1448_005:0022b28": "吒離村，我今欲為世尊用村築城，建立高門，",
    "T24n1448_005:0022b29": "號為喬答摩門。若渡弶伽河，我亦為造道路，",
    "T24n1448_005:0022c01": "名為喬答摩道。」爾時世尊知彼婆羅門心之",
    "T24n1448_005:0022c02": "所念，即於波吒離村北面中道而出，漸赴弶",
    "T24n1448_005:0022c03": "伽河。是時未生怨王韋提希子作如是念：「我",
    "T24n1448_005:0022c04": "今親自供養世尊，執持一百支傘蓋，數凡五",
    "T24n1448_005:0022c05": "百，高蔭佛上。」其廣嚴城諸栗㚲毘等並作是",
    "T24n1448_005:0022c06": "念：「今未生怨王，親持傘蓋供養世尊，我等亦",
    "T24n1448_005:0022c07": "可修行斯事。」作是念已，便即莊嚴五百傘蓋，",
    "T24n1448_005:0022c08": "而為供養。時有諸龍王等，便作是念：「今者",
    "T24n1448_005:0022c09": "王及栗㚲毘盛修供養，我今身墮惡趣，豈不",
    "T24n1448_005:0022c10": "供養世尊？」作是念已，持五百傘蓋供養世尊。",
    "T24n1448_005:0022c11": "時有四天王眾，亦作是念：「今諸人等，不見因",
    "T24n1448_005:0022c12": "果應報，猶自供養。況我等輩照果知因，豈不",
    "T24n1448_005:0022c13": "能供養？」作是念已，亦具五百傘蓋而供養佛。",
    "T24n1448_005:0022c14": "復有三十三天，亦作是念：「諸天人等並皆供",
    "T24n1448_005:0022c15": "養，我今豈可不修供養？」作是念已，便具五百",
    "T24n1448_005:0022c16": "傘蓋來供養佛。",
    "T24n1448_005:0022c17": "爾時世尊便作是念：「我今為諸天人作勝因",
    "T24n1448_005:0022c18": "緣，令發信心。」于時世尊作是念已，便現神力，",
    "T24n1448_005:0022c19": "令諸眾會各各生念：「唯我持蓋於世尊頂上。」",
    "T24n1448_005:0022c20": "世尊證正等覺時，有二千五百天人傘蓋持",
    "T24n1448_005:0022c21": "於世尊頂上，諸苾芻等咸皆生疑，而白佛言：",
    "T24n1448_005:0022c22": "「世尊作何善業，證菩提時，得二千五百天人",
    "T24n1448_005:0022c23": "傘蓋持於世尊頂上？」佛言：「汝等當知！我於過",
    "T24n1448_005:0022c24": "去，積集資糧，作諸善業，廣如上說，乃至終須",
    "T24n1448_005:0022c25": "自身受果。苾芻當知！往昔有轉輪王名大善",
    "T24n1448_005:0022c26": "現，具四軍力，能摧怨敵皆悉得勝。正法治世",
    "T24n1448_005:0022c27": "而為法王，七寶具足，惟少一子不得一千圍",
    "T24n1448_005:0022c28": "遶。王所生子，悉將隨從。王諸夫人，悉作",
    "T24n1448_005:0022c29": "是念：『我設生子，還共分離。王性法爾，生子",
    "T24n1448_005:0023a01": "必將隨從。我等今者共立制約，有懷胎者不",
    "T24n1448_005:0023a02": "得告王。』後時有一夫人，身既懷子，諸夫人等",
    "T24n1448_005:0023a03": "將藏隱處，不令王見。日月既滿，遂生一子，形",
    "T24n1448_005:0023a04": "貌端嚴，眾人愛見，身皮金色頭如傘蓋，垂臂",
    "T24n1448_005:0023a05": "過膝，額廣平正，眉間連合，鼻高脩直，一切支",
    "T24n1448_005:0023a06": "分悉皆圓滿。乃至長大，諸夫人等悉皆怜愛，",
    "T24n1448_005:0023a07": "如自腹生。後於異時，大王善現，從勝身洲七",
    "T24n1448_005:0023a08": "寶導前，八萬國王皆悉圍遶。時諸子等，左右",
    "T24n1448_005:0023a09": "營衛如半月形，威光照耀掩日月光。時諸夫",
    "T24n1448_005:0023a10": "人先藏之子處於高樓，遙見父王，遂問諸母：",
    "T24n1448_005:0023a11": "『來者是誰？』母等答曰：『是汝之父善現大王！』子",
    "T24n1448_005:0023a12": "問母曰：『父王滅後，我得繼嗣紹王位不？』母又",
    "T24n1448_005:0023a13": "報曰：『王今除汝，唯少一子不滿一千。彼諸子",
    "T24n1448_005:0023a14": "中，王滅已後，大者紹位。汝既最小，不合登",
    "T24n1448_005:0023a15": "嗣。』子復問曰：『王若滅後，我既居小，不得紹",
    "T24n1448_005:0023a16": "嗣；願諸母等，許令出家。我以正信，從家趣於",
    "T24n1448_005:0023a17": "非家精修梵行。』諸母報曰：『我於兒所極生怜",
    "T24n1448_005:0023a18": "愛，莫發此心。』時子答言：『我今立志，決定出",
    "T24n1448_005:0023a19": "家。』彼諸母等既見專心，不生退轉，皆作是言：",
    "T24n1448_005:0023a20": "『子若如此，共我立契，當隨汝心。後獲勝果，必",
    "T24n1448_005:0023a21": "須來報。』子即答曰：『受命唯然。』母皆隨許，子得",
    "T24n1448_005:0023a22": "遂心，詣寂靜處，無鄔波馱耶及阿遮利耶教",
    "T24n1448_005:0023a23": "示訓誨，自然悟得三十七道品法，現證獨",
    "T24n1448_005:0023a24": "覺。既獲果已，便作是念：『我先許母，如證聖",
    "T24n1448_005:0023a25": "果，當必相報。我今可往報母等知。』獨覺聖者",
    "T24n1448_005:0023a26": "以身現法，為利益事，便到母前廣現神變，身",
    "T24n1448_005:0023a27": "上出火，身下出水，放大光明，種種異相。異生",
    "T24n1448_005:0023a28": "人等覩神變已，速發信心。時諸母等見子",
    "T24n1448_005:0023a29": "神變，如截樹倒，便即歸禮，咸作是言：『聖者！",
    "T24n1448_005:0023b01": "今能證得如是神通聖果，尊者須食，我等",
    "T24n1448_005:0023b02": "求福，唯願留心，在此園苑，受我供養。』時辟支",
    "T24n1448_005:0023b03": "佛默然受請。彼諸母等次第送食，每日供",
    "T24n1448_005:0023b04": "養。時獨覺作念：『而我於此坏幻之身，所作已",
    "T24n1448_005:0023b05": "辦，我今可入無餘涅槃。』猶如鵝王翅翮具足",
    "T24n1448_005:0023b06": "飛騰虛空，廣現神變，身上出火身下出水，",
    "T24n1448_005:0023b07": "放大光明，現神變已便入涅槃。于時母等積",
    "T24n1448_005:0023b08": "疊香薪，遂即焚燒，以乳洒火，收取餘骨，置在",
    "T24n1448_005:0023b09": "金瓶，於園苑內起窣堵波，用以鐶釧種種莊",
    "T24n1448_005:0023b10": "具嚴飾其塔，幢幡傘蓋置於塔上。後於春時，",
    "T24n1448_005:0023b11": "林花吐馥於其苑中，多諸勝鳥出美妙聲，王",
    "T24n1448_005:0023b12": "與夫人及諸婇女，前後圍遶詣林苑中，遊行",
    "T24n1448_005:0023b13": "觀看。見獨覺塔，命守苑人：『此是何物？』彼答",
    "T24n1448_005:0023b14": "王曰：『此宮內事，我今不知。』便問宮人塔之所",
    "T24n1448_005:0023b15": "由，諸宮怖懼一時作禮，即前白言：『唯願大",
    "T24n1448_005:0023b16": "王施與無畏。』王曰：『我今與汝。』時諸宮人具以",
    "T24n1448_005:0023b17": "因緣廣為王說。王即語言：『汝等不是，彼子既",
    "T24n1448_005:0023b18": "求愛樂王位，何不相報令使我知，冊立為王",
    "T24n1448_005:0023b19": "受灌頂位？彼是大威德者，雖入涅槃，我以",
    "T24n1448_005:0023b20": "頭冠繒綵傘蓋，置於塔上。』是時大王愛念子",
    "T24n1448_005:0023b21": "故，遂於塔上安置斯物。」佛告：「汝等苾芻！勿",
    "T24n1448_005:0023b22": "生異念，彼善現王者，即我身是。我於昔時，將",
    "T24n1448_005:0023b23": "以傘蓋供養緣覺窣堵波塔。由此福業，我昔",
    "T24n1448_005:0023b24": "已獲二千五百轉輪王位。復由彼業，今證無",
    "T24n1448_005:0023b25": "上正覺，於其頂上咸持二千五百天人百輻",
    "T24n1448_005:0023b26": "傘蓋。我若不證殊勝之果，更合感得二千五",
    "T24n1448_005:0023b27": "百轉輪王位，於我所有福業異熟，悉皆迴向",
    "T24n1448_005:0023b28": "施諸聲聞。若種一升真珠，還博一升粳米，",
    "T24n1448_005:0023b29": "於我弟子亦不少乏。苾芻當知！作純黑業，",
    "T24n1448_005:0023c01": "感黑異熟；作純白業，還感白異熟果，廣如上",
    "T24n1448_005:0023c02": "說。汝等苾芻！應當用心精勤修學。」佛為說已，",
    "T24n1448_005:0023c03": "諸苾芻等歡喜奉行。",
    "T24n1448_005:0023c04": "根本說一切有部毘奈耶藥事卷第五"
}