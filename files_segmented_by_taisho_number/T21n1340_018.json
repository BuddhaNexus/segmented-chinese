{
    "T21n1340_018:0740b10": "大法炬陀羅尼經卷第十八",
    "T21n1340_018:0740b12": "隋天竺三藏闍那崛多譯",
    "T21n1340_018:0740b13": "如化品第四十五",
    "T21n1340_018:0740b14": "緣生法品第四十六",
    "T21n1340_018:0740b15": "45 如化品如化品第四十五",
    "T21n1340_018:0740b16": "阿難。爾時天帝釋復白放光如來言。世尊。我",
    "T21n1340_018:0740b17": "於是中都無疑惑。世尊。亦當先體我心。然我",
    "T21n1340_018:0740b18": "今日冀得如來久住於此忉利天宮哀受我等",
    "T21n1340_018:0740b19": "輕微供養。以是義故。我問如來。世尊。今者將",
    "T21n1340_018:0740b20": "諸大眾不見遺棄臨顧我宮。我心欣踊不自",
    "T21n1340_018:0740b21": "勝任。何以故。我從生來初未見聞。諸阿修羅",
    "T21n1340_018:0740b22": "及諸天眾歡樂共住。今蒙世尊加持威力。令",
    "T21n1340_018:0740b23": "我諸天共阿修羅歡娛受樂。",
    "T21n1340_018:0740b24": "阿難。爾時放光如來應供正遍覺告天帝釋",
    "T21n1340_018:0740b25": "言。憍尸迦。汝豈不知。我今為此十四菩薩摩",
    "T21n1340_018:0740b26": "訶薩等滿宿願故。增長善根故。成其慈惠故。",
    "T21n1340_018:0740b27": "我今要欲攝此菩薩教示之故。又為此等得",
    "T21n1340_018:0740b28": "坐道場熏修因故。阿難。爾時十四菩薩隨從",
    "T21n1340_018:0740b29": "其父善臂阿修羅王在善法殿。於放光如來",
    "T21n1340_018:0740c01": "前。整理衣服偏袒右髆。右膝著地合十指掌。",
    "T21n1340_018:0740c02": "白言。世尊。我等自從有所聞說。盡力尋思未",
    "T21n1340_018:0740c03": "能開解。但於如來生敬重心。故敢諮問如是",
    "T21n1340_018:0740c04": "義處。世尊。已證三種言教方便業藏。我等今",
    "T21n1340_018:0740c05": "日全未受持。是故我今欲知此義。惟願演說",
    "T21n1340_018:0740c06": "三法藏門。佛告諸菩薩言。善哉善哉。摩那婆。",
    "T21n1340_018:0740c07": "汝等欲聞如來法藏耶。諸菩薩言。唯然世尊。",
    "T21n1340_018:0740c08": "願樂欲聞。阿難。爾時放光如來即自舒其金",
    "T21n1340_018:0740c09": "色右手置於空中。告諸菩薩摩訶薩言。摩那",
    "T21n1340_018:0740c10": "婆。汝今當觀如來世尊手在何處。諸菩薩言。",
    "T21n1340_018:0740c11": "世尊。我等惟見如來世尊手指虛空。佛復告",
    "T21n1340_018:0740c12": "言。摩那婆。於意云何。此虛空者可得作耶。不",
    "T21n1340_018:0740c13": "也世尊。可得見耶。不也世尊。可得聞耶。不也",
    "T21n1340_018:0740c14": "世尊。佛言。如是如是。摩那婆。若是虛空可作",
    "T21n1340_018:0740c15": "可見可聞可觸者。便可證知。如來藏義亦復",
    "T21n1340_018:0740c16": "如是。汝應善知。摩那婆。但是如來應供正遍",
    "T21n1340_018:0740c17": "覺。證阿耨多羅三藐三菩提已。見諸世間猶",
    "T21n1340_018:0740c18": "如幻化。假說諸法方便示現引導眾生。何以",
    "T21n1340_018:0740c19": "故。是中眾生有著法想。是故如來為其說法。",
    "T21n1340_018:0740c20": "其實如來亦無所說。摩那婆。若必有此三教",
    "T21n1340_018:0740c21": "藏者。彼不可動亦不可說。說於無說不可成",
    "T21n1340_018:0740c22": "就。摩那婆。若是虛空有增減相。無有是處。惟",
    "T21n1340_018:0740c23": "彼如來有是境界。所謂建立諸法。是中如來",
    "T21n1340_018:0740c24": "見諸世間猶如幻化。住大慈悲說如斯法。令",
    "T21n1340_018:0740c25": "諸菩薩摩訶薩等得如斯法無有損減。",
    "T21n1340_018:0740c26": "復次摩那婆。一切眾生有四十二出入息等。",
    "T21n1340_018:0740c27": "為四十二出入息句。令彼學知說字根本。是",
    "T21n1340_018:0740c28": "中若有菩薩摩訶薩。具得如是四如意足。而",
    "T21n1340_018:0740c29": "彼菩薩亦不能為諸眾生等說如是處。所謂",
    "T21n1340_018:0741a01": "初阿字門四十二句。如是次第數至八分。於",
    "T21n1340_018:0741a02": "八分中所有分段。即是為諸眾生說八思惟",
    "T21n1340_018:0741a03": "處。於世間中說此八法不令斷絕。是為第二",
    "T21n1340_018:0741a04": "教藏法門。汝應思惟修行此法。摩那婆。如阿",
    "T21n1340_018:0741a05": "字門不縛不解。當知一切諸法所有語言可",
    "T21n1340_018:0741a06": "說可見。彼等一切不縛不解。云何名為不縛",
    "T21n1340_018:0741a07": "不解。摩那婆。不縛不解者。謂一切法性本自",
    "T21n1340_018:0741a08": "空。誰能於中為縛為解。摩那婆。如彼板上文",
    "T21n1340_018:0741a09": "字章句。乃至言說亦無住所。若不方便有是",
    "T21n1340_018:0741a10": "言說。無一眾生知一句者。摩那婆。是為總解",
    "T21n1340_018:0741a11": "藏法門義。時諸菩薩復白佛言。云何總解。佛",
    "T21n1340_018:0741a12": "言。摩那婆。汝應受持。此入法義。汝於是中莫",
    "T21n1340_018:0741a13": "生疑惑。此解說中無有疑網。云何無疑。一切",
    "T21n1340_018:0741a14": "諸法皆如幻化。摩那婆。世間所有諸語言法。",
    "T21n1340_018:0741a15": "如來世尊悉知悉見。是中眾生有疑心者。如",
    "T21n1340_018:0741a16": "來所說如是等法。能令彼等斷疑惑心。云何",
    "T21n1340_018:0741a17": "斷疑。為作方便譬喻解釋故如說於此中住。",
    "T21n1340_018:0741a18": "是則還令住阿字門得相生法。摩那婆。汝等",
    "T21n1340_018:0741a19": "惟應六日正念成如來業。當思惟時更莫他",
    "T21n1340_018:0741a20": "念。汝若思量法相義時。但當如是正念現前。",
    "T21n1340_018:0741a21": "念如來故。爾時若有所說。若無所說。於是法",
    "T21n1340_018:0741a22": "中無有疑心。因是六日念如來已。即能覺悟",
    "T21n1340_018:0741a23": "阿字法門。於六月中不思飲食。以是念故於",
    "T21n1340_018:0741a24": "如來前更得無量無邊辯才。如是念已若得",
    "T21n1340_018:0741a25": "迦字法門名者。即亦能得成就思惟。此第九",
    "T21n1340_018:0741a26": "分。於一心中云何得生。惟有如來住處故能",
    "T21n1340_018:0741a27": "知此。亦即不離如是說處。一切諸法猶如幻",
    "T21n1340_018:0741a28": "化。汝摩那婆。勿生二想亦莫致疑。亦不須作",
    "T21n1340_018:0741a29": "宮殿想也。但於六月念迦字門。因此即復思",
    "T21n1340_018:0741b01": "念如來。若能成就三昧定者。假使如來不現",
    "T21n1340_018:0741b02": "在前。亦即得見莫生疑惑。如來未為汝等作",
    "T21n1340_018:0741b03": "究竟斷疑之語。是故汝疑未能斷絕。又復如",
    "T21n1340_018:0741b04": "來雖為汝說終不得盡。何以故。摩那婆。譬如",
    "T21n1340_018:0741b05": "有樹花時出花果時出果。摩那婆。於意云何。",
    "T21n1340_018:0741b06": "彼樹若其花時未至求花得乎。不也世尊。果",
    "T21n1340_018:0741b07": "時未至求果得乎。不也世尊。佛言。如是如是。",
    "T21n1340_018:0741b08": "摩那婆。如來亦爾。說時未至故不說耳。摩那",
    "T21n1340_018:0741b09": "婆。於意云何。又如彼樹可知來處。乃至花果",
    "T21n1340_018:0741b10": "知來處乎。不也世尊。佛言。如是如是。一切所",
    "T21n1340_018:0741b11": "有能說所說俱無來處。摩那婆。或時有人發",
    "T21n1340_018:0741b12": "掘彼樹。拔其根莖枝葉出已。復以刀斧芟剉",
    "T21n1340_018:0741b13": "令碎。乃至無有如棗栗許。摩那婆。於意云何。",
    "T21n1340_018:0741b14": "彼樹如是被分散已。求本花果有可得乎。不",
    "T21n1340_018:0741b15": "也世尊。何以故。既破散已乃至無有樹相可",
    "T21n1340_018:0741b16": "見焉得花果。佛言。如是如是。摩那婆。一切諸",
    "T21n1340_018:0741b17": "法無有相故。云何可說。",
    "T21n1340_018:0741b18": "復次摩那婆。若諸法師昇法座已。爾時先當",
    "T21n1340_018:0741b19": "念阿字門。亦念如來三言教藏不得放捨。如",
    "T21n1340_018:0741b20": "是諸行於彼三門相續念處。念已復念。作是",
    "T21n1340_018:0741b21": "事時。乃至不起諍論言說。摩那婆。若諸法師",
    "T21n1340_018:0741b22": "欲說法時。應當念彼六日事業不得捨離亦",
    "T21n1340_018:0741b23": "無休息。一切諸法可得證知。摩那婆。彼迦字",
    "T21n1340_018:0741b24": "門語言解說相續不斷。當於彼中阿字為初",
    "T21n1340_018:0741b25": "與智相合。二十一句方得具足。摩那婆。夫言",
    "T21n1340_018:0741b26": "教者。即是其中二十一句次第不亂。摩那婆。",
    "T21n1340_018:0741b27": "以是事故。諸佛世尊希出現耳。何以故。彼時",
    "T21n1340_018:0741b28": "無有如是法行。雖有多人終亦無能如法行",
    "T21n1340_018:0741b29": "者。是時亦有無量眾生。初亦起心愛慕是法。",
    "T21n1340_018:0741c01": "及其臨事多生驚恐終無所獲。摩那婆。若復",
    "T21n1340_018:0741c02": "有人作是思念。我如是行即得成就諸佛法",
    "T21n1340_018:0741c03": "者。彼為執著。若此執著是佛法者。何故往昔",
    "T21n1340_018:0741c04": "劫初時人。於內外物無我我所。不著諸法不",
    "T21n1340_018:0741c05": "假造作。果報自然意須即至。其後漸漸起諍",
    "T21n1340_018:0741c06": "競心。喪失自然眾味果報。摩那婆。以是因緣",
    "T21n1340_018:0741c07": "汝等當知。諸佛世尊終不執著佛菩提也。汝",
    "T21n1340_018:0741c08": "於是中不應生著。若執著者不得受樂。何以",
    "T21n1340_018:0741c09": "故。夫執著者眾苦根本。",
    "T21n1340_018:0741c10": "摩那婆。汝等當觀欝單越人。雖與三方同受",
    "T21n1340_018:0741c11": "人身果報最上。彼於生中雖無施等。然壽終",
    "T21n1340_018:0741c12": "後皆得上生欲界天宮。摩那婆。汝應當知。無",
    "T21n1340_018:0741c13": "為之事乃至能得多時受樂。若彼有為著我",
    "T21n1340_018:0741c14": "我所。是人無有一不善法而不受者。摩那婆。",
    "T21n1340_018:0741c15": "不善法者。所謂一切諸行生死。是故如來常",
    "T21n1340_018:0741c16": "誡勿著有為諸法。摩那婆。不作不著有為法",
    "T21n1340_018:0741c17": "者。即是如來究竟宣說修行施等五波羅蜜。",
    "T21n1340_018:0741c18": "是故於一切處說諸波羅蜜共相熏修。云何",
    "T21n1340_018:0741c19": "熏修。修行施已則能聽法。至聽法所便能諮",
    "T21n1340_018:0741c20": "問。於諮問時見有勝法即便求學。彼等若知",
    "T21n1340_018:0741c21": "諸法。無勝無我無執無生無出。即於一切有",
    "T21n1340_018:0741c22": "為法中能如實知。爾時則於諸如來所得真",
    "T21n1340_018:0741c23": "信根。彼等復能發勤精進。云何能起勤精進",
    "T21n1340_018:0741c24": "心。以有如是大方便故。則能速發阿耨多羅",
    "T21n1340_018:0741c25": "三藐三菩提心。願令我等於此法中常得修",
    "T21n1340_018:0741c26": "行終自證知。聞說如是般若波羅蜜時不生",
    "T21n1340_018:0741c27": "驚怖。摩那婆。是中云何能無驚怖。彼於一切",
    "T21n1340_018:0741c28": "皆有捨想。云何捨想。所謂於諸法中無有悕",
    "T21n1340_018:0741c29": "望亦無諍心。何以故。如幻化想故。摩那婆。是",
    "T21n1340_018:0742a01": "為顯示說義。於如是等諸波羅蜜即解脫。因",
    "T21n1340_018:0742a02": "如來說法因斷諍故。不起諍競故。雖斷於生",
    "T21n1340_018:0742a03": "而不斷故。",
    "T21n1340_018:0742a04": "46 緣生法品大法炬陀羅尼經緣生法品第四十六",
    "T21n1340_018:0742a05": "爾時諸菩薩復白放光佛言。世尊。云何名為",
    "T21n1340_018:0742a06": "令生不斷不全斷故。佛言。若如是者一切諸",
    "T21n1340_018:0742a07": "法如實說中無有疑處。無疑處故如是證知。",
    "T21n1340_018:0742a08": "當於爾時令生不斷亦非不斷。持是法行得",
    "T21n1340_018:0742a09": "度彼岸。我今如是說不斷時。諸眾生等猶不",
    "T21n1340_018:0742a10": "能知。何況能有受持法者。摩那婆。譬如大海",
    "T21n1340_018:0742a11": "常能容受一切大河。及以眾流憶百千數。悉",
    "T21n1340_018:0742a12": "歸大海。而彼大海無滿足時。如是一切諸眾",
    "T21n1340_018:0742a13": "生等。具足三種貪諂眾惡。諸佛世尊恒為宣",
    "T21n1340_018:0742a14": "說佛菩提等一切法門。初無斷絕尚不能受。",
    "T21n1340_018:0742a15": "何況有時斷而不說。摩那婆。以是因緣。諸佛",
    "T21n1340_018:0742a16": "世尊降大法雨未曾斷絕。何以故。不欲令彼",
    "T21n1340_018:0742a17": "當來愚惑盲冥無目諸眾生等墮陷非道。摩",
    "T21n1340_018:0742a18": "那婆。譬如因於日月光輪一切世間知有晝",
    "T21n1340_018:0742a19": "夜。一切法輪亦復如是。若諸法師為他說法。",
    "T21n1340_018:0742a20": "是人求法讀誦通利。復能遍說作世燈明。為",
    "T21n1340_018:0742a21": "彼昏睡盲冥眾生不能斷絕生死網輪。說令",
    "T21n1340_018:0742a22": "斷絕。又復為彼嫉妬不信常被三事覆纏羈繫",
    "T21n1340_018:0742a23": "墮於惡趣障礙眾生然大法炬。因是明故眾",
    "T21n1340_018:0742a24": "生見法。若諸眾生墮在惡道即得速出。既得",
    "T21n1340_018:0742a25": "捨離險惡道已。彼各共求平坦正路。摩那婆。",
    "T21n1340_018:0742a26": "平正路者。若能遠離險惡道者。即平正路。摩",
    "T21n1340_018:0742a27": "那婆。汝等若於如是說中不信行者難得解",
    "T21n1340_018:0742a28": "脫。能信行者。是人當為一切世間開大利門。",
    "T21n1340_018:0742a29": "彼得法已轉相教授。眾生聞者盡作證明。而",
    "T21n1340_018:0742b01": "諸眾生各相謂言。如來為我說真實法。復示",
    "T21n1340_018:0742b02": "我等不顛倒說。摩那婆。汝應如是精勤不懈",
    "T21n1340_018:0742b03": "或就正業。正業成故遠離塵垢無有染著。無",
    "T21n1340_018:0742b04": "染著故得清淨見。見清淨故無復冷熱。一切",
    "T21n1340_018:0742b05": "世間所有眾事。皆得成就正善業故。諸餘眾",
    "T21n1340_018:0742b06": "生更作異說種種邪法不善業行。於彼人所",
    "T21n1340_018:0742b07": "當起捨心。應自思惟修對治法。若得修學如",
    "T21n1340_018:0742b08": "是法已。即能於彼六十二種惡邪見中。得實",
    "T21n1340_018:0742b09": "知見成就真法。滅除一切如實障礙。",
    "T21n1340_018:0742b10": "復次摩那婆。若說法師常為如是億百千數",
    "T21n1340_018:0742b11": "信根眾生。具說法要。或復有人但為一二破",
    "T21n1340_018:0742b12": "戒邪見重惡眾生。一彈指頃少時說法。隨彼",
    "T21n1340_018:0742b13": "惡人受與不受。其說法師所得功德。勝前福",
    "T21n1340_018:0742b14": "聚無量無邊。因此善根於當來世所生常得",
    "T21n1340_018:0742b15": "精勤勇猛供養諸佛。彼時雖有多種眾生若",
    "T21n1340_018:0742b16": "人非人聞正法已心生恐怖。汝等但當為說",
    "T21n1340_018:0742b17": "正法。摩那婆。汝應觀察諸眾生等。常有如是",
    "T21n1340_018:0742b18": "無量惡欲諂誑我慢。無明黑闇覆蔽纏縛。以",
    "T21n1340_018:0742b19": "纏覆故於是法中生大恐怖。自恐怖故不能",
    "T21n1340_018:0742b20": "行法。假有所說。亦復不能令他受行。或時自",
    "T21n1340_018:0742b21": "知煩惱障礙。更相謂言。我等今有如是眾惡。",
    "T21n1340_018:0742b22": "雖聞正法不斷諸見。如是諸見我應除斷。云",
    "T21n1340_018:0742b23": "何應斷。我今自知須斷諸見。若受眾見而不",
    "T21n1340_018:0742b24": "斷者。即入黑闇邪見叢林。以邪見故常為生",
    "T21n1340_018:0742b25": "死繫閉纏縛。我若能斷。根本眾見。自然解脫",
    "T21n1340_018:0742b26": "生死繫縛。摩那婆。若佛世尊為他說時。若人",
    "T21n1340_018:0742b27": "聽受終不生怖。何以故。如來世尊以自無怖。",
    "T21n1340_018:0742b28": "於諸佛法無有缺減。為他說時令彼聞者增",
    "T21n1340_018:0742b29": "長善業故。摩那婆。當聞法時。汝等莫著於是",
    "T21n1340_018:0742c01": "法中。但當一心勿生餘念。如來應供正遍",
    "T21n1340_018:0742c02": "覺。為斯事故出世間耳。摩那婆。諸佛世尊",
    "T21n1340_018:0742c03": "惟有是事。所謂為利一切世間淨世間眼。斷",
    "T21n1340_018:0742c04": "除遮障諸非道故。摩那婆。諸佛世尊但一音",
    "T21n1340_018:0742c05": "說。令彼眾生隨類各解。斯是如來神力加持。",
    "T21n1340_018:0742c06": "故得爾耳。如來一音演諸法義。能以一義得",
    "T21n1340_018:0742c07": "無量智。若以一智即能破除六十二種邪見",
    "T21n1340_018:0742c08": "根本。令諸眾生悉皆遠離一切塵垢。若有最",
    "T21n1340_018:0742c09": "惡極怖畏處。眾生受身所作諸業。如來於中",
    "T21n1340_018:0742c10": "說法教化拔濟眾生。無有休息教誡眾生。汝",
    "T21n1340_018:0742c11": "若不造如是惡業終不生此。如來世尊更無",
    "T21n1340_018:0742c12": "餘致。惟教示彼斷除行業陰入界等皆是諸",
    "T21n1340_018:0742c13": "行。受生亦然。一切世間所有諸行及以受身。",
    "T21n1340_018:0742c14": "我皆教示不令行此。為是眾事我常宣說。無",
    "T21n1340_018:0742c15": "天無人乃至無有壽命資財。世間事業一切",
    "T21n1340_018:0742c16": "皆無。若有作者即有受生。云何作者。所作諸",
    "T21n1340_018:0742c17": "行即是受生。若受後生當知是中無有眾生",
    "T21n1340_018:0742c18": "不受生者。汝等當知造諸行者即是受生。復",
    "T21n1340_018:0742c19": "次摩那婆。如大龍王。普興大雲遍覆一切。降",
    "T21n1340_018:0742c20": "注大雨潤洽大地。咸令一切樹木叢林欝茂",
    "T21n1340_018:0742c21": "滋長。百穀果實皆得成就。是諸眾生資此活",
    "T21n1340_018:0742c22": "命。乃至諸畜亦同增長。摩那婆。若諸牸牛食",
    "T21n1340_018:0742c23": "肥美草飲以清流。常令豐飽然後得乳。從乳",
    "T21n1340_018:0742c24": "出酪酪出生酥。從生酥出熟酥。從熟酥",
    "T21n1340_018:0742c25": "出醍醐。如是摩那婆。汝於一切緣生法中不",
    "T21n1340_018:0742c26": "應生怖。亦不應言云何得說有諸眾生無諸",
    "T21n1340_018:0742c27": "眾生。惟當善觀因緣諸行。摩那婆。如人睡時",
    "T21n1340_018:0742c28": "夢中所見或作不作。彼皆寤時曾所經事。又",
    "T21n1340_018:0742c29": "如種子無有定相。論其形質不可說壞亦非",
    "T21n1340_018:0743a01": "不壞。何以故。若言定壞牙則不生若定不壞",
    "T21n1340_018:0743a02": "牙亦不出。一切有為因緣生法亦復如是。妄",
    "T21n1340_018:0743a03": "念思惟分別故生。是中實無能成就者。亦無",
    "T21n1340_018:0743a04": "見者。如是摩那婆。如來不說定有眾生。亦復",
    "T21n1340_018:0743a05": "不說定無眾生。如來惟說一切諸法從因緣",
    "T21n1340_018:0743a06": "生從因緣滅。云何諸法因緣生滅。所謂因彼",
    "T21n1340_018:0743a07": "故有此。彼生已此生。彼無故此無。彼滅已此",
    "T21n1340_018:0743a08": "滅。若一切法從緣生者。云何定說有富伽羅。",
    "T21n1340_018:0743a09": "以是因緣。如來不說定有眾生。諸天及人自",
    "T21n1340_018:0743a10": "外諸趣亦不說滅。惟說不能放捨執著顛",
    "T21n1340_018:0743a11": "倒分別謂有眾生則墮無明極深闇處。惟令",
    "T21n1340_018:0743a12": "棄捨示以正路。勿復愛樂是富伽羅。摩那婆。",
    "T21n1340_018:0743a13": "彼真實法不可破壞。諸佛如來乃至小草尚",
    "T21n1340_018:0743a14": "不欲壞。況當令滅富伽羅也。若滅壞者。無有",
    "T21n1340_018:0743a15": "是處。以是因緣。諸佛世尊常如是說。無有一",
    "T21n1340_018:0743a16": "法可成就者。然復不無因緣生法。而亦不無",
    "T21n1340_018:0743a17": "執著顛倒。摩那婆。無有一法離因緣者。以有",
    "T21n1340_018:0743a18": "因緣。是故說有富伽羅相。及有事物顯示世",
    "T21n1340_018:0743a19": "間。善法惡法勸令知也。",
    "T21n1340_018:0743a20": "復次摩那婆。是中物想即是板想。以板想故",
    "T21n1340_018:0743a21": "知諸物想。何者是物。何者是板。所言物者。以",
    "T21n1340_018:0743a22": "妄分別住物想中。造作未來一切諸行。摩那",
    "T21n1340_018:0743a23": "婆。以何義故復名物也。以如是想作多種事。",
    "T21n1340_018:0743a24": "故名為物。彼前後際不可知故。猶如風輪。若",
    "T21n1340_018:0743a25": "復有人乘風輪想。彼等則為住板想中。應如",
    "T21n1340_018:0743a26": "是知。摩那婆。如彼風輪乃至無有一念時住。",
    "T21n1340_018:0743a27": "諸眾生等乘彼業風亦復如是。彼諸眾生造",
    "T21n1340_018:0743a28": "業行已。還作諸行如是成就。彼成就已未曾",
    "T21n1340_018:0743a29": "生彼一念覺心。我等昔來所作非善。以想分",
    "T21n1340_018:0743b01": "別空事輪迴。流轉生死未曾暫住而我不覺",
    "T21n1340_018:0743b02": "不見其邊。不知闊狹不識小大。不見不覺常",
    "T21n1340_018:0743b03": "處如是業行風輪。往來旋轉莫能自出。猶如",
    "T21n1340_018:0743b04": "生盲未曾見色。若他來問當云何答。又如愚",
    "T21n1340_018:0743b05": "導不達前途。設有人來問道相貌。彼既不知",
    "T21n1340_018:0743b06": "復云何答。假彼有言定無理趣。摩那婆諸眾",
    "T21n1340_018:0743b07": "生等乘諸行輪。旋轉不住不覺不知亦復如",
    "T21n1340_018:0743b08": "是。而彼眾生乘是風輪來往之時。乃至無有",
    "T21n1340_018:0743b09": "初中後際。不得其邊全不覺知不見不念。",
    "T21n1340_018:0743b10": "復次摩那婆。彼時盲人作如是念。今我宜在",
    "T21n1340_018:0743b11": "此風輪住。我有思想此風輪中可得停住。如",
    "T21n1340_018:0743b12": "是念已。從始至終念念增長無有斷絕。彼盲",
    "T21n1340_018:0743b13": "後時或得暫住。即欲從是風輪中下。而復不",
    "T21n1340_018:0743b14": "下更作是念。我今若得見此道者便有下處我",
    "T21n1340_018:0743b15": "即得住。既得住已我應自得暫時自止。彼盲",
    "T21n1340_018:0743b16": "後時復作是念。我於今日若見不見但少時",
    "T21n1340_018:0743b17": "住。如是念已便得暫住。住已思惟今我得住。",
    "T21n1340_018:0743b18": "即生樂想勞弊亦除。然猶不見下時道路。云",
    "T21n1340_018:0743b19": "何從此風輪而下。我若見者即知風輪往來",
    "T21n1340_018:0743b20": "之處。摩那婆。彼盲當作如是念時。即於其所",
    "T21n1340_018:0743b21": "遇一良醫善能治目。彼雖有遇而眼不見。是",
    "T21n1340_018:0743b22": "時良醫愍彼盲人。為治目故即往其所。問盲",
    "T21n1340_018:0743b23": "者言。汝目如是能見色不。盲人答言。我眼若",
    "T21n1340_018:0743b24": "此云何見色。我若見者便知正路。良醫語言。",
    "T21n1340_018:0743b25": "且開汝眼吾試觀之。如可治者當為汝療。盲",
    "T21n1340_018:0743b26": "人聞已。即大開眼示彼良醫。爾時良醫具觀",
    "T21n1340_018:0743b27": "是人眼中病已。即知是疾根本所因。應其所",
    "T21n1340_018:0743b28": "須為設治法。或󱂸或鍼或刮或藥。作如是等",
    "T21n1340_018:0743b29": "療眼方已。告盲者言。我今為汝說善方治。",
    "T21n1340_018:0743c01": "除汝目病令覩眾色。若得見者汝歡慶不。時",
    "T21n1340_018:0743c02": "彼盲人白良醫言。我此生盲恐非所救脫如",
    "T21n1340_018:0743c03": "醫教慶幸何言。良醫復曰。此事誠難我力能",
    "T21n1340_018:0743c04": "辦。汝於我所但生信心。是吾家業汝不須疑。",
    "T21n1340_018:0743c05": "汝欲見驗當問眾人。我治是患功効云何。盲",
    "T21n1340_018:0743c06": "者復言。大師是中欲作何事。醫告之言。汝無",
    "T21n1340_018:0743c07": "多憂。我於是中無過造作。但假少時吾當合",
    "T21n1340_018:0743c08": "藥。事須詳審不可怱懅。若忽迫者事或難",
    "T21n1340_018:0743c09": "成。時彼良醫如是教已。即與是盲和合眼藥。",
    "T21n1340_018:0743c10": "藥成就已置之眼中眼微清淨。既清淨已遂",
    "T21n1340_018:0743c11": "從醫所速疾而還。時彼盲人藥治未幾。眼中",
    "T21n1340_018:0743c12": "胎膜皆悉消除。胎膜除故眼即晴明。頓覩生",
    "T21n1340_018:0743c13": "來所不見事。亦見眾盲乘彼風輪。往來流轉",
    "T21n1340_018:0743c14": "不能自止。方嗟歎曰。嗚呼哀哉。此等眾盲亦",
    "T21n1340_018:0743c15": "久居是風輪之內。循環往來未嘗停息。初無",
    "T21n1340_018:0743c16": "有人為說斯事。亦無有教療治盲者。即作是",
    "T21n1340_018:0743c17": "念。如此眾盲與我何異。我既遭遇得大醫王。",
    "T21n1340_018:0743c18": "除去生盲遂有今日。我今云何獨受斯福。我",
    "T21n1340_018:0743c19": "當從此還請醫王。令是眾盲盡蒙救療。彼人",
    "T21n1340_018:0743c20": "爾時復作是念。今我但且先告眾盲。說斯大",
    "T21n1340_018:0743c21": "事先令體解。然後導引往求大醫。如是念已",
    "T21n1340_018:0743c22": "即告彼盲。汝等諸人宜少停住。我今於汝欲",
    "T21n1340_018:0743c23": "有所宣。時眾盲等答彼人言。我不得住。彼人",
    "T21n1340_018:0743c24": "復問。汝今所住為何處乎。眾盲復言。而我今",
    "T21n1340_018:0743c25": "日不能得住。汝今豈能獨有住也。彼人復謂",
    "T21n1340_018:0743c26": "眾盲人曰。汝後見時自然應知。誰有住處誰",
    "T21n1340_018:0743c27": "無住所。眾盲復言。汝今獨知豈能出我眾人",
    "T21n1340_018:0743c28": "意計。彼人復言。我於往昔亦曾如汝。以無目",
    "T21n1340_018:0743c29": "故乘彼風輪。往來流轉無有窮極。世間之人",
    "T21n1340_018:0744a01": "多以此患。乘無住輪長夜勞苦。而我幸會遭",
    "T21n1340_018:0744a02": "遇醫王。大師哀憐除我目疾。以是因緣我如",
    "T21n1340_018:0744a03": "是見。我如是知我如是言。汝等今日沒此風",
    "T21n1340_018:0744a04": "輪。不見不知不覺不信。汝等若有一人共相",
    "T21n1340_018:0744a05": "領解。乃至須臾暫時停住。我當為汝求彼醫",
    "T21n1340_018:0744a06": "王。醫王降意汝自知信。奉行師言必蒙大利。",
    "T21n1340_018:0744a07": "爾時諸盲眾中有智人等。聞是語已即作是念。",
    "T21n1340_018:0744a08": "我等今應受是人教。少時停住亦何所損。若",
    "T21n1340_018:0744a09": "必如教吾慶特深。假不如言我亦無患。且我",
    "T21n1340_018:0744a10": "暫住所得亦多。既得交遊善人又亦自除疑",
    "T21n1340_018:0744a11": "惑。以是因緣今我決住不復疑也。時有智盲",
    "T21n1340_018:0744a12": "如是念已。即與眾盲共詳進止。告彼眾言。我",
    "T21n1340_018:0744a13": "久勞弊忽辱善言。自當暫停今不去也。如是",
    "T21n1340_018:0744a14": "言已。遂便答彼先盲智曰。仁若知時。隨所應",
    "T21n1340_018:0744a15": "作為我等作。時先智盲本雖生盲。既蒙得眼",
    "T21n1340_018:0744a16": "已成光明。隨意而往無復障礙。即作是念。今",
    "T21n1340_018:0744a17": "已許彼無量盲眾出如是言。我當為汝開眼",
    "T21n1340_018:0744a18": "光明。今當先造大師足下。厚謝先德因白是",
    "T21n1340_018:0744a19": "事。先智始發。彼大醫王已在前路。智既遙見",
    "T21n1340_018:0744a20": "深生歡喜踊躍無量。即作是念。是大醫王先",
    "T21n1340_018:0744a21": "惠我眼。導我光明除我患苦。與我無量無邊",
    "T21n1340_018:0744a22": "快樂。令我歡喜解我疲乏。我今應當速至其",
    "T21n1340_018:0744a23": "所頂禮其足。苦身供養妙言稱美。起希有心",
    "T21n1340_018:0744a24": "尊重恭敬。隨諸所須皆應奉上。如彼念已。即",
    "T21n1340_018:0744a25": "往其所如其先念。荷德謝恩盡虔供養。復欲",
    "T21n1340_018:0744a26": "為彼諸盲啟請。更發希有清淨敬心。復起慇",
    "T21n1340_018:0744a27": "懃憐愍深念。白大醫王言。我先蒙恩見惠明",
    "T21n1340_018:0744a28": "眼。復令我得諸方便智。今日乃有無量無數",
    "T21n1340_018:0744a29": "生盲眾生。乘不住輪受無窮苦。惟願大醫。為",
    "T21n1340_018:0744b01": "除生盲施其眼藥。令彼歡喜與我無異。爾時",
    "T21n1340_018:0744b02": "醫王愍諸盲故。即與是人躬至其所。到其所",
    "T21n1340_018:0744b03": "已即告之曰。汝等眾盲生便無眼。今者實願",
    "T21n1340_018:0744b04": "見物以不。時眾盲人白醫王言。大師。我等昔",
    "T21n1340_018:0744b05": "來未曾見物。今日思覩何足復論。醫王復問。",
    "T21n1340_018:0744b06": "汝從昔來未見何事。今欲見者復是何等。彼",
    "T21n1340_018:0744b07": "復白言。大師。我從昔來於所行處。惟謂是道",
    "T21n1340_018:0744b08": "然實不見此路短長及與近遠。乃至不見初",
    "T21n1340_018:0744b09": "中後相。醫王復語彼眾盲曰。然此路也非是",
    "T21n1340_018:0744b10": "正路。汝等昔來所行非道。眾盲復言。然我於",
    "T21n1340_018:0744b11": "中已生路想。醫王復言。汝等不應生是想也。",
    "T21n1340_018:0744b12": "即便指彼盲智者曰。汝知是人昔亦同汝。後",
    "T21n1340_018:0744b13": "乃知非久已捨棄。復告眾盲。汝等今日若信",
    "T21n1340_018:0744b14": "此人昔似汝者我即治汝。我便次第造作治",
    "T21n1340_018:0744b15": "事。於是眾盲白醫王言。唯然大師。師自知時",
    "T21n1340_018:0744b16": "敢不從命。時彼醫王。還合如是先治眼藥。療",
    "T21n1340_018:0744b17": "諸盲人咸皆同得如是淨眼。彼眼開故皆大",
    "T21n1340_018:0744b18": "唱言。嗚呼我等今得大樂。而我昔來處大闇",
    "T21n1340_018:0744b19": "輪非路狂走。摩那婆。汝等當知是中治眼大",
    "T21n1340_018:0744b20": "醫王者。即是如來應供正遍覺也。如彼初盲",
    "T21n1340_018:0744b21": "醫先為治即蒙淨眼者。是彼諸善男子說法",
    "T21n1340_018:0744b22": "師也。自餘眾盲得淨眼者。即是受持此經法",
    "T21n1340_018:0744b23": "門諸眾生等。摩那婆。以是因緣如來應供正",
    "T21n1340_018:0744b24": "遍覺。普為汝等譬喻開示如是義處。摩那",
    "T21n1340_018:0744b25": "婆。汝於是中應學如來應供正遍覺。若人欲",
    "T21n1340_018:0744b26": "學如來應供正遍覺者。當如是學。摩那婆。以",
    "T21n1340_018:0744b27": "是因緣。如來應供正遍覺。具為汝等引斯譬",
    "T21n1340_018:0744b28": "喻解釋義耳。摩那婆。汝等若學如來世尊。應",
    "T21n1340_018:0744b29": "當學是諸法相門。復應先作如是思惟。我今",
    "T21n1340_018:0744c01": "云何作諸方便。為彼黑闇生盲眾生。作大光",
    "T21n1340_018:0744c02": "明開其眼目。摩那婆。是為解釋第一大慈大",
    "T21n1340_018:0744c03": "悲行事。汝若見彼幽盲眾生。復應須作若斯",
    "T21n1340_018:0744c04": "治法。如是治已彼自見法。不從他行不行何",
    "T21n1340_018:0744c05": "處謂風輪也。摩那婆。是為凡夫諸眾生等未",
    "T21n1340_018:0744c06": "得正法無住處者。",
    "T21n1340_018:0744c07": "大法炬陀羅尼經卷第十八"
}