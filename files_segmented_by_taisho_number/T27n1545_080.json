{
    "T27n1545_080:0411b07": "阿毘達磨大毘婆沙論卷第八十",
    "T27n1545_080:0411b09": "五百大阿羅漢等造",
    "T27n1545_080:0411b10": "三藏法師玄奘奉　詔譯",
    "T27n1545_080:0411b11": "結蘊第二中十門納息第四之十",
    "T27n1545_080:0411b12": "四靜慮者。謂初靜慮。第二靜慮。第三靜慮。第",
    "T27n1545_080:0411b13": "四靜慮。問何故作此論。答欲令疑者得決",
    "T27n1545_080:0411b14": "定故。謂品類足說。云何初靜慮。謂初靜慮",
    "T27n1545_080:0411b15": "攝善五蘊。乃至云何第四靜慮。謂第四靜慮",
    "T27n1545_080:0411b16": "攝善五蘊。彼唯說善靜慮。或有生疑。靜",
    "T27n1545_080:0411b17": "慮唯善非染。亦非無覆無記。為決彼疑顯",
    "T27n1545_080:0411b18": "四靜慮。通善及染無覆無記故作斯論。問",
    "T27n1545_080:0411b19": "此四靜慮自性云何。答各以自地五蘊為自",
    "T27n1545_080:0411b20": "性。是名靜慮自性我物自體相分本性。",
    "T27n1545_080:0411b21": "已說自性。所以今當說。問何故名靜慮。為",
    "T27n1545_080:0411b22": "能斷結故名靜慮。為能正觀故名靜慮。若",
    "T27n1545_080:0411b23": "能斷結故名靜慮。則無色定亦能斷結應名",
    "T27n1545_080:0411b24": "靜慮。若能正觀故名靜慮。則欲界三摩地亦",
    "T27n1545_080:0411b25": "能正觀。應名靜慮。有作是說。以能斷結",
    "T27n1545_080:0411b26": "故名靜慮。問諸無色定亦能斷結應名靜",
    "T27n1545_080:0411b27": "慮。答若定能斷不善無記二種結者名為靜",
    "T27n1545_080:0411b28": "慮。諸無色定唯斷無記非不善故不名靜",
    "T27n1545_080:0411b29": "慮。問若作是說。唯未至定可名靜慮。上地",
    "T27n1545_080:0411c01": "不斷不善結故。答上地雖無彼斷對治。而",
    "T27n1545_080:0411c02": "有不善厭壞對治。以能厭壞亦名能斷。問",
    "T27n1545_080:0411c03": "若作是說。上地滅道法智品。及彼一切類智",
    "T27n1545_080:0411c04": "品應非靜慮。皆非欲界斷及厭壞二對治",
    "T27n1545_080:0411c05": "故。答彼於欲界雖無全界全地對治。而彼",
    "T27n1545_080:0411c06": "界地容有不善厭壞對治。由此勢力餘亦",
    "T27n1545_080:0411c07": "得名。復次四靜慮中有能對治不善結者。",
    "T27n1545_080:0411c08": "無色全無。故靜慮名不通無色。尊者妙音作",
    "T27n1545_080:0411c09": "如是說。色界六地於欲界結皆有斷對治",
    "T27n1545_080:0411c10": "及厭壞對治。然未至定已斷彼結。餘地對治",
    "T27n1545_080:0411c11": "無彼可斷。雖無彼可斷而有對治用。如",
    "T27n1545_080:0411c12": "日三分皆能破暗。初分已破餘無可破。又",
    "T27n1545_080:0411c13": "如六人共一怨家。一人已殺餘無可殺。又",
    "T27n1545_080:0411c14": "如六燈皆能破暗。持一入室其暗已除。餘",
    "T27n1545_080:0411c15": "五入時無暗可破。如是六地於欲界結。皆",
    "T27n1545_080:0411c16": "有斷能非唯未至。若不爾者依上五地入",
    "T27n1545_080:0411c17": "見道時。應不證得欲見所斷諸結離繫。既",
    "T27n1545_080:0411c18": "能證得。故知六地於欲界結有斷對治。復",
    "T27n1545_080:0411c19": "次若定能斷見修所斷二結盡者名為靜慮。",
    "T27n1545_080:0411c20": "諸無色定唯能斷修所斷結盡故非靜慮。復",
    "T27n1545_080:0411c21": "次若能斷結五蘊俱生能為所依起多功德。",
    "T27n1545_080:0411c22": "能具攝受四支五支。能發六通具四通行。",
    "T27n1545_080:0411c23": "三種變現三明三根三道三地四沙門果九遍",
    "T27n1545_080:0411c24": "知道。見修二道法類二智。及忍智者名為靜",
    "T27n1545_080:0411c25": "慮。諸無色定雖能斷結。而不具上所說功",
    "T27n1545_080:0411c26": "德故非靜慮。復有說者。以能正觀故名靜",
    "T27n1545_080:0411c27": "慮。問若爾欲界有三摩地。亦能正觀應名",
    "T27n1545_080:0411c28": "靜慮。答若能正觀亦能斷結名為靜慮。欲界",
    "T27n1545_080:0411c29": "三摩地雖有能正觀。而不能斷結。故不名",
    "T27n1545_080:0412a01": "靜慮。復次若能正觀堅固難壞相續久住。於",
    "T27n1545_080:0412a02": "所緣境長時注意而不捨者名為靜慮。欲界",
    "T27n1545_080:0412a03": "三摩地無如是德故非靜慮。復次若三摩",
    "T27n1545_080:0412a04": "地具有定名定用。能正觀者名為靜慮。欲界",
    "T27n1545_080:0412a05": "三摩地雖有定名而無定用。如泥椽梁有",
    "T27n1545_080:0412a06": "名無用故非靜慮。復次若三摩地非散亂",
    "T27n1545_080:0412a07": "風之所搖動如密室燈。能正觀者名為靜",
    "T27n1545_080:0412a08": "慮。欲界三摩地多散亂風之搖動。如四衢燈",
    "T27n1545_080:0412a09": "故非靜慮。如是說者。要具二義方名靜慮。",
    "T27n1545_080:0412a10": "謂能斷結及能正觀。欲界三摩地雖能正觀",
    "T27n1545_080:0412a11": "而不能斷結。諸無色定雖能斷結。而不能",
    "T27n1545_080:0412a12": "正觀故非靜慮。復次若能遍觀遍斷結者名",
    "T27n1545_080:0412a13": "為靜慮。欲界三摩地雖能遍觀而不能遍",
    "T27n1545_080:0412a14": "斷結。諸無色定二義俱無故非靜慮。復次若",
    "T27n1545_080:0412a15": "能靜息一切煩惱。及能思慮一切所緣名",
    "T27n1545_080:0412a16": "為靜慮。欲界三摩地雖能思慮一切所緣。",
    "T27n1545_080:0412a17": "不能靜息一切煩惱。諸無色定兩義都無",
    "T27n1545_080:0412a18": "故非靜慮。復次諸無色定有靜無慮。欲界",
    "T27n1545_080:0412a19": "三摩地有慮無靜。色定俱有故名靜慮。靜",
    "T27n1545_080:0412a20": "謂等引。慮謂遍觀。故名靜慮。",
    "T27n1545_080:0412a21": "四靜慮支總有十八。謂初靜慮有五支。一尋",
    "T27n1545_080:0412a22": "二伺三喜四樂五心一境性。第二靜慮有四",
    "T27n1545_080:0412a23": "支。一內等淨二喜三樂四心一境性。第三靜",
    "T27n1545_080:0412a24": "慮有五支。一行捨二正念三正慧四受樂五",
    "T27n1545_080:0412a25": "心一境性。第四靜慮有四支。一不苦不樂受",
    "T27n1545_080:0412a26": "二行捨清淨三念清淨四心一境性。問四靜",
    "T27n1545_080:0412a27": "慮支名有十八實體有幾。答唯有十一。謂",
    "T27n1545_080:0412a28": "初靜慮支名與實體俱有五種。第二靜慮支",
    "T27n1545_080:0412a29": "雖有四。而三如前增內等淨。第三靜慮支",
    "T27n1545_080:0412b01": "雖有五。而第五如前但增前四。第四靜慮",
    "T27n1545_080:0412b02": "支雖有四。而後三如前但增第一。故靜慮",
    "T27n1545_080:0412b03": "支名有十八實體十一。復有說者。實體唯",
    "T27n1545_080:0412b04": "十。謂三靜慮樂合為一。評曰。彼不應作是",
    "T27n1545_080:0412b05": "說。初二靜慮是輕安樂。第三靜慮別是受樂。",
    "T27n1545_080:0412b06": "初二靜慮樂行蘊攝。第三靜慮樂受蘊攝。故",
    "T27n1545_080:0412b07": "前所說於理為善。如名實體名施設體施",
    "T27n1545_080:0412b08": "設。名異相體異相。名異性體異性。名差別體",
    "T27n1545_080:0412b09": "差別。名建立體建立。名覺體覺。應知亦爾。",
    "T27n1545_080:0412b10": "問此中何者是靜慮。何者是靜慮支。答心一",
    "T27n1545_080:0412b11": "境性是靜慮。以三摩地為自性故。此及所",
    "T27n1545_080:0412b12": "餘是靜慮支。問若三摩地是靜慮者。初第三",
    "T27n1545_080:0412b13": "靜慮應各唯四支。第二第四靜慮應各唯三",
    "T27n1545_080:0412b14": "支。則靜慮支應唯十四。云何乃說十八支",
    "T27n1545_080:0412b15": "耶。答三摩地是靜慮亦是靜慮支。餘是靜慮",
    "T27n1545_080:0412b16": "支非靜慮故有十八。如擇法是覺亦是覺",
    "T27n1545_080:0412b17": "支。餘是覺支非覺。正見是道亦是道支。餘是",
    "T27n1545_080:0412b18": "道支非道。離非時食是齋亦是齋支。餘是",
    "T27n1545_080:0412b19": "齋支非齋。此亦如是。加是名為靜慮支。自",
    "T27n1545_080:0412b20": "性我物自體相分本性。",
    "T27n1545_080:0412b21": "已說自性。所以今當說。問何故名靜慮支。",
    "T27n1545_080:0412b22": "靜慮支是何義。答寂靜思慮故名靜慮。隨順",
    "T27n1545_080:0412b23": "此靜慮故名靜慮支。以隨順義。負重擔義。",
    "T27n1545_080:0412b24": "成大事義。堅勝義。分別義。是支義故。隨順",
    "T27n1545_080:0412b25": "義者。若法隨順此地靜慮。名此地靜慮支。",
    "T27n1545_080:0412b26": "負重擔義者。若法能引此地靜慮。名此地靜",
    "T27n1545_080:0412b27": "慮支。成大事義者。若法能辦此地靜慮。名",
    "T27n1545_080:0412b28": "此地靜慮支。堅勝義者。若法助成此地靜慮。",
    "T27n1545_080:0412b29": "令其堅勝名此地靜慮支。分別義者。如軍",
    "T27n1545_080:0412c01": "車等諸分別異故名軍車等支。如是靜慮諸",
    "T27n1545_080:0412c02": "分別異名靜慮支。如是已釋靜慮支名。次",
    "T27n1545_080:0412c03": "應分別雜無雜相。問若是初靜慮支。亦是",
    "T27n1545_080:0412c04": "第二靜慮支耶。答應作四句。有是初支非",
    "T27n1545_080:0412c05": "第二支。謂尋伺。有是第二支非初支。謂內",
    "T27n1545_080:0412c06": "等淨。有是初支亦是第二支。謂喜樂心一境",
    "T27n1545_080:0412c07": "性。有非初支亦非第二支。謂除前相問若",
    "T27n1545_080:0412c08": "是初靜慮支亦是第三靜慮支耶。答應作四",
    "T27n1545_080:0412c09": "句。有是初支非第三支。謂尋伺喜樂。有是",
    "T27n1545_080:0412c10": "第三支非初支。謂捨念慧樂。有是初支亦",
    "T27n1545_080:0412c11": "是第三支謂心一境性。有非初支亦非第",
    "T27n1545_080:0412c12": "三支。謂除前相。問若是初靜慮支亦是第四",
    "T27n1545_080:0412c13": "靜慮支耶。答應作四句。有是初支非第四",
    "T27n1545_080:0412c14": "支。謂尋伺喜樂。有是第四支非初支。謂不",
    "T27n1545_080:0412c15": "苦不樂捨念。有是初支亦是第四支。謂心一",
    "T27n1545_080:0412c16": "境性。有非初支亦非第四支。謂除前相。問",
    "T27n1545_080:0412c17": "若是第二靜慮支。亦是第三靜慮支耶。答應",
    "T27n1545_080:0412c18": "作四句。有是第二支非第三支。謂內等淨",
    "T27n1545_080:0412c19": "喜樂。有是第三支非第二支。謂捨念慧樂。",
    "T27n1545_080:0412c20": "有是第二支亦是第三支。謂心一境性。有",
    "T27n1545_080:0412c21": "非第二支亦非第三支。謂除前相。問若是",
    "T27n1545_080:0412c22": "第二靜慮支。亦是第四靜慮支耶。答應作四",
    "T27n1545_080:0412c23": "句。有是第二支非第四支。謂內等淨喜樂。",
    "T27n1545_080:0412c24": "有是第四支非第二支。謂不苦不樂捨念。",
    "T27n1545_080:0412c25": "有是第二支亦是第四支。謂心一境性。有",
    "T27n1545_080:0412c26": "非第二支亦非第四支。謂除前相。問若是",
    "T27n1545_080:0412c27": "第三靜慮支。亦是第四靜慮支耶。答應作四",
    "T27n1545_080:0412c28": "句。有是第三支非第四支。謂慧樂。有是第",
    "T27n1545_080:0412c29": "四支非第三支。謂不苦不樂。有是第三支",
    "T27n1545_080:0413a01": "亦是第四支。謂捨念心一境性。有非第三",
    "T27n1545_080:0413a02": "支亦非第四支。謂除前相。問輕安行捨一",
    "T27n1545_080:0413a03": "切地有。何故初二靜慮立輕安為支非行",
    "T27n1545_080:0413a04": "捨。第三第四靜慮立行捨為支非輕安耶。",
    "T27n1545_080:0413a05": "答先說隨順是支義故。謂輕安唯隨順初二",
    "T27n1545_080:0413a06": "靜慮故立為支。行捨唯隨順第三第四靜",
    "T27n1545_080:0413a07": "慮故立為支。復次互相覆故。謂初二靜慮輕",
    "T27n1545_080:0413a08": "安用勝。能覆行捨故立為支。第三第四靜",
    "T27n1545_080:0413a09": "慮行捨用勝。能覆輕安故立為支問何故此",
    "T27n1545_080:0413a10": "二能互相覆。答此二行相更相違故。謂輕安",
    "T27n1545_080:0413a11": "相輕舉。行捨相沈靜。俱時而有更互相違。",
    "T27n1545_080:0413a12": "如人一時亦行亦住。亦睡亦覺一向相違。",
    "T27n1545_080:0413a13": "而善心中對治各異故得俱起。謂輕安能對",
    "T27n1545_080:0413a14": "治惛沈。行捨能對治掉舉。復次為對治欲",
    "T27n1545_080:0413a15": "界五識身。及所引身麁重故。初靜慮立輕",
    "T27n1545_080:0413a16": "安為支。為對治初靜慮三識身。及所引身",
    "T27n1545_080:0413a17": "麁重故。第二靜慮立輕安為支。第二第三",
    "T27n1545_080:0413a18": "靜慮無麁識身。及所引身麁重可對治故。",
    "T27n1545_080:0413a19": "第三第四靜慮不立輕安為支。彼既不",
    "T27n1545_080:0413a20": "立輕安為支。故立行捨為支。復次初二靜",
    "T27n1545_080:0413a21": "慮有染污喜擾動身心。故世尊說應習輕",
    "T27n1545_080:0413a22": "安不應住捨。是故初二靜慮唯立輕安為",
    "T27n1545_080:0413a23": "支。第三第四靜慮無染污喜擾動身心故",
    "T27n1545_080:0413a24": "世尊說。但應住捨勿習輕安。是故第三第",
    "T27n1545_080:0413a25": "四靜慮唯立行捨為支。復次初二靜慮輕安",
    "T27n1545_080:0413a26": "有因。謂諸善喜。如契經說。心有喜故身則",
    "T27n1545_080:0413a27": "輕安。是故初二靜慮唯立輕安為支。第三",
    "T27n1545_080:0413a28": "第四靜慮輕安無因。謂無善喜唯應住捨。",
    "T27n1545_080:0413a29": "故彼但立行捨為支。復次第三靜慮棄捨",
    "T27n1545_080:0413b01": "極喜。第四靜慮棄捨極樂。故此唯立行捨",
    "T27n1545_080:0413b02": "為支。初二靜慮既不立行捨為支。故立輕",
    "T27n1545_080:0413b03": "安為支無相違故。問內等淨即是信諸地",
    "T27n1545_080:0413b04": "皆有。何故唯在第二靜慮立為支耶。答前",
    "T27n1545_080:0413b05": "說隨順是支義故。謂信唯順第二靜慮。是故",
    "T27n1545_080:0413b06": "唯此立信為支。復次初靜慮中。尋伺如火。",
    "T27n1545_080:0413b07": "身識如泥。令心相續。熱惱濁亂信不明淨。",
    "T27n1545_080:0413b08": "如熱泥中面像不現。第二靜慮無尋伺火及",
    "T27n1545_080:0413b09": "識身泥。心相續中信相明淨。如清冷水面像",
    "T27n1545_080:0413b10": "得現。故於此立內等淨支。第三靜慮有極",
    "T27n1545_080:0413b11": "悅受。第四靜慮有勝捨受覆心相續信相不",
    "T27n1545_080:0413b12": "顯故彼及初皆不建立內等淨支。復次第",
    "T27n1545_080:0413b13": "二靜慮諸瑜伽師。於離染中初生信勝。故",
    "T27n1545_080:0413b14": "唯此立內等淨支。謂瑜伽師離欲界染起",
    "T27n1545_080:0413b15": "初靜慮現在前時。作是思惟。我雖已離不",
    "T27n1545_080:0413b16": "定界染。諸定地染為可離耶。彼後復離初",
    "T27n1545_080:0413b17": "靜慮染第二靜慮現在前時。於界地染俱可",
    "T27n1545_080:0413b18": "離中。初生大信如欲界染我既能離。色無",
    "T27n1545_080:0413b19": "色染亦必可離。如初靜慮染既可離。乃至",
    "T27n1545_080:0413b20": "非想非非想處染定可離。彼初靜慮現在前",
    "T27n1545_080:0413b21": "時未生定信。後二靜慮現在前時。雖有定",
    "T27n1545_080:0413b22": "信而非初故信相不顯。故皆不立內等淨",
    "T27n1545_080:0413b23": "支。復次起增上信必依大喜因。喜信者信",
    "T27n1545_080:0413b24": "必堅固。第二靜慮有極勝喜故唯此立內等",
    "T27n1545_080:0413b25": "淨支。問慧遍諸地何故唯於第三靜慮立",
    "T27n1545_080:0413b26": "為支耶。答前說隨順是支義故。謂慧唯順第",
    "T27n1545_080:0413b27": "三靜慮。故但於彼立正慧支。復次第三靜慮",
    "T27n1545_080:0413b28": "有適悅受。諸適悅中此最為勝。耽著此故",
    "T27n1545_080:0413b29": "諸瑜伽師。不欲欣求上地勝法。此受即是",
    "T27n1545_080:0413c01": "自地留難。對治此故立正慧支是故世尊",
    "T27n1545_080:0413c02": "作如是說。應以正慧覺了此樂。勿固貪",
    "T27n1545_080:0413c03": "著不求上地。上下地中無有自地極樂留",
    "T27n1545_080:0413c04": "難如此地者。故彼不立正慧為支。復次初",
    "T27n1545_080:0413c05": "靜慮中。有麁尋伺覆障正慧。第二靜慮。有",
    "T27n1545_080:0413c06": "極喜躍覆障正慧。第四靜慮。有勝捨受覆",
    "T27n1545_080:0413c07": "障正慧。以勝捨受是無明分正慧是明。明",
    "T27n1545_080:0413c08": "無明分互相違害。故皆不立正慧為支。第",
    "T27n1545_080:0413c09": "三靜慮無有如彼覆正慧法故立為支。",
    "T27n1545_080:0413c10": "問念遍諸地何故唯在後二靜慮立念為",
    "T27n1545_080:0413c11": "支。答前說隨順是支義故。謂念唯順後二",
    "T27n1545_080:0413c12": "靜慮。故但於彼立念為支。復次後二靜慮。",
    "T27n1545_080:0413c13": "俱有地地增上留難。對治彼故立念為",
    "T27n1545_080:0413c14": "支。餘地不爾。謂第二靜慮有極勝喜輕躁",
    "T27n1545_080:0413c15": "漂溺。如邏剎斯諸瑜伽師。由此衰退不能",
    "T27n1545_080:0413c16": "堅固。離自地染為對治彼。第三靜慮立念",
    "T27n1545_080:0413c17": "為支。是故世尊作如是說。應住正念勿",
    "T27n1545_080:0413c18": "為下地喜所漂溺退失自地。第三靜慮有",
    "T27n1545_080:0413c19": "極勝樂。生死樂中此為最上留礙行者如",
    "T27n1545_080:0413c20": "詐親怨。諸瑜伽師由此衰退不能堅固離",
    "T27n1545_080:0413c21": "自地染。為對治彼第四靜慮立念為支。是",
    "T27n1545_080:0413c22": "故世尊作如是說。應住正念勿為下地樂",
    "T27n1545_080:0413c23": "所留礙退失自地。復次初靜慮中有麁尋",
    "T27n1545_080:0413c24": "伺猶如暴風覆障正念。第二靜慮有極喜",
    "T27n1545_080:0413c25": "躍。如水濤波覆障正念。故俱不立正念為",
    "T27n1545_080:0413c26": "支。後二靜慮無此過失。是故俱立正念為",
    "T27n1545_080:0413c27": "支。問若是靜慮支亦是菩提分耶。答應作",
    "T27n1545_080:0413c28": "四句有是靜慮支非菩提分。謂伺樂受捨",
    "T27n1545_080:0413c29": "受有是菩提分非靜慮支。謂精進正語正業",
    "T27n1545_080:0414a01": "正命。有是靜慮支亦是菩提分。謂餘菩提",
    "T27n1545_080:0414a02": "分法。有非靜慮支亦非菩提分。謂除前",
    "T27n1545_080:0414a03": "相。問何故伺樂受捨受不立菩提分耶。答",
    "T27n1545_080:0414a04": "被覆損故。謂伺被正思惟之所覆損。樂受",
    "T27n1545_080:0414a05": "被輕安樂之所覆損。捨受被行捨之所覆",
    "T27n1545_080:0414a06": "損。故不立為菩提分法。問若爾何故立靜",
    "T27n1545_080:0414a07": "慮支。答菩提分中為策正見。立正思惟為",
    "T27n1545_080:0414a08": "菩提分。伺行相細策正見中為尋覆損立",
    "T27n1545_080:0414a09": "靜慮支。為遮下地惡不善法不相覆損。菩",
    "T27n1545_080:0414a10": "提分中輕安樂受同一剎那有相覆損。靜慮",
    "T27n1545_080:0414a11": "支中地別建立無覆損義。菩提分中行捨受",
    "T27n1545_080:0414a12": "捨。同一剎那有相覆損。靜慮支中對治利益。",
    "T27n1545_080:0414a13": "支用各別不相覆損。問何故精進非靜慮",
    "T27n1545_080:0414a14": "支。答諸靜慮支順自地勝。精進於順他地",
    "T27n1545_080:0414a15": "為勝。謂初靜慮精進順第二靜慮為勝。乃",
    "T27n1545_080:0414a16": "至無所有處精進。順非想非非想處為勝。",
    "T27n1545_080:0414a17": "故彼不立為靜慮支。復次精進損害三摩地",
    "T27n1545_080:0414a18": "因。三摩地因即是勝樂。如契經說。樂故心",
    "T27n1545_080:0414a19": "定。勤精進者身心多苦。修三摩地身心多",
    "T27n1545_080:0414a20": "樂。是故精進非靜慮支。問何故正語正業正",
    "T27n1545_080:0414a21": "命非靜慮支。答靜慮支者。謂與靜慮相應",
    "T27n1545_080:0414a22": "住境。必有所依所緣行相。及有警覺乃名",
    "T27n1545_080:0414a23": "相應。正語業命無如是義。是故不立為靜",
    "T27n1545_080:0414a24": "慮支。由此四相及諸得等。不相應法皆不",
    "T27n1545_080:0414a25": "應立為靜慮支。非助等持住一境故。問",
    "T27n1545_080:0414a26": "何故慚愧無貪無瞋。不放逸不害等非靜慮",
    "T27n1545_080:0414a27": "支耶。答非極隨順諸靜慮故。此諸善法多",
    "T27n1545_080:0414a28": "於欲界。散地惡法為近對治。勢力增強非",
    "T27n1545_080:0414a29": "於定地。是故不立為靜慮支。問心想思等何",
    "T27n1545_080:0414b01": "故不立為靜慮支。答非極隨順諸靜慮故。",
    "T27n1545_080:0414b02": "心順流轉定順還滅。故心不立為靜慮支。",
    "T27n1545_080:0414b03": "復次心勝如王。諸心所法皆如臣佐。定是心",
    "T27n1545_080:0414b04": "所故心不立為靜慮支。如諸國王不事臣",
    "T27n1545_080:0414b05": "佐。想思觸欲皆順流轉。作用偏勝定順還",
    "T27n1545_080:0414b06": "滅。故彼不立為靜慮支。作意唯在欲界散",
    "T27n1545_080:0414b07": "地。對境用勝非諸定地。故亦不立為靜慮",
    "T27n1545_080:0414b08": "支。勝解唯於無學位勝。靜慮遍於一切位",
    "T27n1545_080:0414b09": "勝。故彼不立為靜慮支。復次此中應以諸",
    "T27n1545_080:0414b10": "靜慮支。對四念住四正斷四神足五根五力",
    "T27n1545_080:0414b11": "七等覺支八聖道支展轉相攝。復應以初靜",
    "T27n1545_080:0414b12": "慮支乃至第四靜慮支。對菩提分法展轉相",
    "T27n1545_080:0414b13": "攝。復應以初靜慮支乃至第四靜慮支。對",
    "T27n1545_080:0414b14": "四念住乃至八聖道支展轉相攝。應隨其",
    "T27n1545_080:0414b15": "相一一廣說。",
    "T27n1545_080:0414b16": "問靜慮近分及無色定為立支不。若立支者",
    "T27n1545_080:0414b17": "此何不說。若不立者施設論說當云何通。",
    "T27n1545_080:0414b18": "如說。頗有空無邊處定。於空無邊處定根",
    "T27n1545_080:0414b19": "勝道勝定勝而支等耶。答有。謂從空無邊處",
    "T27n1545_080:0414b20": "定起無間。復入空無邊處定。有作是說。靜",
    "T27n1545_080:0414b21": "慮近分及無色定亦建立支。問若爾善通施",
    "T27n1545_080:0414b22": "設論說。今於此中何故不說。答理亦應說",
    "T27n1545_080:0414b23": "而不說者。應知此中是有餘說。謂初靜慮",
    "T27n1545_080:0414b24": "近分如根本亦有五支。然除喜受增捨受。",
    "T27n1545_080:0414b25": "第二靜慮近分如根本亦有四支。亦除喜",
    "T27n1545_080:0414b26": "受增捨受。第三靜慮近分如根本亦有五",
    "T27n1545_080:0414b27": "支。然除樂受增捨受。第四靜慮近分。及無",
    "T27n1545_080:0414b28": "色定。如根本第四靜慮皆亦有四支。評曰。",
    "T27n1545_080:0414b29": "應作是說。靜慮近分及無色定皆不立支。",
    "T27n1545_080:0414c01": "功德少故苦道攝故。問若爾善通此中所說。",
    "T27n1545_080:0414c02": "施設論說當云何通。答依因長養故說為勝。",
    "T27n1545_080:0414c03": "言支等者。謂覺道支。",
    "T27n1545_080:0414c04": "問何故初及第三靜慮俱立五支。第二第四",
    "T27n1545_080:0414c05": "靜慮俱立四支耶。答前說隨順是支義故。",
    "T27n1545_080:0414c06": "謂四靜慮各有爾所。能隨順法不增不減。",
    "T27n1545_080:0414c07": "復次欲界諸惡難斷難破難可越度。故初",
    "T27n1545_080:0414c08": "靜慮建立五支為牢強對治。第二靜慮重地",
    "T27n1545_080:0414c09": "極喜。難斷難破難可越度。第三靜慮建立",
    "T27n1545_080:0414c10": "五支為牢強對治。初及第三靜慮俱無如",
    "T27n1545_080:0414c11": "是難斷難破難越度法。是故第二第四靜",
    "T27n1545_080:0414c12": "慮唯立四支。以彼俱不假牢強對治故。復",
    "T27n1545_080:0414c13": "次為對治欲界增上五欲境貪故。初靜慮",
    "T27n1545_080:0414c14": "立五支。為對治第二靜慮五部重地喜愛",
    "T27n1545_080:0414c15": "故。第三靜慮亦立五支。初及第三靜慮。俱",
    "T27n1545_080:0414c16": "無如是所對治故。第二第四靜慮俱唯立",
    "T27n1545_080:0414c17": "四支。復次為欲隨順超定法故。謂從五",
    "T27n1545_080:0414c18": "支定超入五支定。復從四支定超入四支",
    "T27n1545_080:0414c19": "定。以支等者易可超入。問若從第三靜",
    "T27n1545_080:0414c20": "慮超入空無邊處。復從第四靜慮超入識",
    "T27n1545_080:0414c21": "無邊處。彼俱無支云何隨順。答諸外內事初",
    "T27n1545_080:0414c22": "作時難。後成辦時不假隨順。且外事者如",
    "T27n1545_080:0414c23": "遮諾迦與臣懷月。十二年中學造金法。初",
    "T27n1545_080:0414c24": "成一粒如穬麥量。便師子吼。我等今者能",
    "T27n1545_080:0414c25": "造金山。言內事者。如瑜伽師修神境通。初",
    "T27n1545_080:0414c26": "學離地如半苣蕂。次復離地如一苣蕂。",
    "T27n1545_080:0414c27": "如是漸漸半麥一麥。半指一指半搩一搩。半",
    "T27n1545_080:0414c28": "肘一肘半尋一尋。彼後成時隨心欲往色究",
    "T27n1545_080:0414c29": "竟天自在能往。超定亦爾初時難故假支",
    "T27n1545_080:0415a01": "齊等。後時易故設不立支亦能超入。故初第",
    "T27n1545_080:0415a02": "三各立五支。第二第四各立四支。如契經",
    "T27n1545_080:0415a03": "說。苾芻當知。有四天道能令有情未淨者",
    "T27n1545_080:0415a04": "淨淨者轉明。問何故世尊作如是說。答欲",
    "T27n1545_080:0415a05": "令有情於生天道。深生厭怖欣求安住勝",
    "T27n1545_080:0415a06": "義天道。生天者。謂三十三天。彼有四苑莊嚴",
    "T27n1545_080:0415a07": "殊妙。一名眾車。二名麁惡。三名歡喜。四名",
    "T27n1545_080:0415a08": "雜林。如是四苑有四衢道。天諸婇女遊集",
    "T27n1545_080:0415a09": "其中。諸勝美人於中遊止。種種音樂恒時擊",
    "T27n1545_080:0415a10": "奏。安置種種餚膳飲食。寶樹行列枝條蔭映。",
    "T27n1545_080:0415a11": "花葉茂盛香氣氛氳。果實繁多光淨甘美。隨",
    "T27n1545_080:0415a12": "欲變鳥雅韻和鳴。諸天於中受諸欲樂。遊戲",
    "T27n1545_080:0415a13": "既畢相與入苑。於此正法毘奈耶中。擇滅涅",
    "T27n1545_080:0415a14": "槃如彼天苑。四妙靜慮如四衢道。通明婇女",
    "T27n1545_080:0415a15": "遊集其中。解脫無礙美人遊止。三藏音樂恒",
    "T27n1545_080:0415a16": "時擊奏。安置淨喜餚膳飲食。菩提分法寶樹",
    "T27n1545_080:0415a17": "行列。無量解脫勝處遍處。枝條蔭映覺支道",
    "T27n1545_080:0415a18": "支。花葉茂盛諸妙淨戒。香氣氛氳諸沙門果。",
    "T27n1545_080:0415a19": "光淨甘美學與無學。隨欲變鳥雅韻和鳴。眾",
    "T27n1545_080:0415a20": "聖於中受勝定樂。遊戲既畢俱入涅槃",
    "T27n1545_080:0415a21": "云何名為四種天道。謂離欲惡不善法有尋",
    "T27n1545_080:0415a22": "有伺。離生喜樂初靜慮具足住。是名第一",
    "T27n1545_080:0415a23": "天道離欲惡不善法者。問得初靜慮時總",
    "T27n1545_080:0415a24": "離欲界一切法。何故但說離欲惡不善法",
    "T27n1545_080:0415a25": "耶。答惡不善法以為上首。總離欲界故作",
    "T27n1545_080:0415a26": "是說。復次惡不善法違害聖道自性應斷。",
    "T27n1545_080:0415a27": "彼若斷已不復成就。是故偏說。諸有漏善無",
    "T27n1545_080:0415a28": "覆無記。不違聖道非自性斷。彼若斷已猶",
    "T27n1545_080:0415a29": "可成就。是故不說。然有漏善無覆無記。斷",
    "T27n1545_080:0415b01": "惡不善時亦隨說斷。同一對治故一時斷故。",
    "T27n1545_080:0415b02": "如燈違暗非炷油器。而破暗時亦能燒炷",
    "T27n1545_080:0415b03": "盡油熱器。復次惡不善法難斷難破難可",
    "T27n1545_080:0415b04": "越度。是故偏說。復次惡不善法多諸過患熾",
    "T27n1545_080:0415b05": "盛堅牢。是故偏說。復次惡不善法離欲染",
    "T27n1545_080:0415b06": "時。極為障礙留難繫縛。如暴獄卒故偏說",
    "T27n1545_080:0415b07": "之。復次諸瑜伽師專為斷彼惡不善法修",
    "T27n1545_080:0415b08": "初靜慮。是故偏說。復次諸瑜伽師憎惡彼",
    "T27n1545_080:0415b09": "故總捨欲界。故偏說離惡不善法。復次惡",
    "T27n1545_080:0415b10": "不善法上地所無故偏說離。由如是等種",
    "T27n1545_080:0415b11": "種因緣唯說離欲惡不善法。問此中何者是",
    "T27n1545_080:0415b12": "欲。何者是惡不善法耶。答事具欲是欲。煩惱",
    "T27n1545_080:0415b13": "欲是惡不善法。復次欲。謂五欲。惡不善法。謂",
    "T27n1545_080:0415b14": "五蓋。復次欲。謂欲愛。惡不善法。謂欲界諸餘",
    "T27n1545_080:0415b15": "煩惱。復次欲。謂欲尋。惡不善法。謂恚害尋。",
    "T27n1545_080:0415b16": "復次欲。謂欲界。惡不善法。謂恚害界。復次",
    "T27n1545_080:0415b17": "欲。謂欲想。惡不善法。謂恚害想。復次欲。謂",
    "T27n1545_080:0415b18": "欲愛。惡不善法。謂即欲愛。此即說離種種",
    "T27n1545_080:0415b19": "欲愛。有尋有伺者與尋俱法名有尋。與伺",
    "T27n1545_080:0415b20": "俱法名有伺。離生者。問上地中離勝妙清淨",
    "T27n1545_080:0415b21": "過初靜慮。何故唯說此名離生。答此中舉",
    "T27n1545_080:0415b22": "初以顯後故。作如是說。世尊有處舉後顯",
    "T27n1545_080:0415b23": "初。如說。云何非自他害。謂在非想非非想",
    "T27n1545_080:0415b24": "處。如舉初後始入已度加行究竟應知亦",
    "T27n1545_080:0415b25": "爾。復次初得離生發希奇想。後時不爾故",
    "T27n1545_080:0415b26": "作是說。復次以初靜慮唯從離生。後諸靜",
    "T27n1545_080:0415b27": "慮亦從定生。從離生故名為離生。如水生",
    "T27n1545_080:0415b28": "者說名水生。陸地生者說名陸生。復次初靜",
    "T27n1545_080:0415b29": "慮離二無漏定為眷屬故。獨名離生。謂未",
    "T27n1545_080:0415c01": "至定靜慮中間。復次初靜慮離是後離門。所",
    "T27n1545_080:0415c02": "依加行因本道路。及安足處獨得離名。復次",
    "T27n1545_080:0415c03": "初靜慮離牽引任持。長養後離獨得離名。",
    "T27n1545_080:0415c04": "復次初靜慮離是後諸離生緣集起獨得離",
    "T27n1545_080:0415c05": "名。復次上地諸離決定依止初靜慮離得及",
    "T27n1545_080:0415c06": "前起故。初靜慮獨得離名。復次諸瑜伽師",
    "T27n1545_080:0415c07": "離欲界染起初靜慮現在前時。歡喜踊躍",
    "T27n1545_080:0415c08": "勝於後時故。獨名離。如飢渴人初得飲食。",
    "T27n1545_080:0415c09": "雖復麁惡而生歡喜。勝於後時得美飲食。",
    "T27n1545_080:0415c10": "復次三種行者依初靜慮得入離生。得果",
    "T27n1545_080:0415c11": "練根及盡諸漏故獨名離。三種行者。謂具",
    "T27n1545_080:0415c12": "縛者。分離欲者。全離欲者。復次為令疑者",
    "T27n1545_080:0415c13": "得決定故。獨立離名。如欲界中有尋有伺。",
    "T27n1545_080:0415c14": "有諸識身尊卑眷屬。初靜慮中亦有此事。或",
    "T27n1545_080:0415c15": "有生疑如欲界無離。初靜慮亦爾。為決",
    "T27n1545_080:0415c16": "此疑說初靜慮有離非欲。復次欲界無離",
    "T27n1545_080:0415c17": "近對治彼。故初靜慮獨立離名。復次唯初",
    "T27n1545_080:0415c18": "靜慮能離三界一切煩惱獨立離名。復次唯",
    "T27n1545_080:0415c19": "初靜慮有四沙門果道。九遍知果道。具三",
    "T27n1545_080:0415c20": "十七菩提分法故獨名離。復次唯初靜慮能",
    "T27n1545_080:0415c21": "離所有。苦根憂根男根女根無慚無愧食愛",
    "T27n1545_080:0415c22": "婬愛。五蓋五欲慳貪嫉恚。五蘊十二處及十",
    "T27n1545_080:0415c23": "八界等故獨名離。由如是等種種因緣。唯",
    "T27n1545_080:0415c24": "初靜慮獨名離生。喜樂者。喜謂喜根樂謂輕",
    "T27n1545_080:0415c25": "安樂。復次喜受蘊攝。樂行蘊攝。初靜慮具足",
    "T27n1545_080:0415c26": "住者。謂得獲成就初靜慮善五蘊。得獲成就",
    "T27n1545_080:0415c27": "名具足住。",
    "T27n1545_080:0415c28": "復次尋伺滅內等淨心一趣。無尋無伺定生",
    "T27n1545_080:0415c29": "喜樂。第二靜慮具足住。是名第二天道尋伺",
    "T27n1545_080:0416a01": "滅者。問得第二靜慮時。總滅初靜慮一切",
    "T27n1545_080:0416a02": "法。何故但說尋伺滅耶。答以尋伺為上",
    "T27n1545_080:0416a03": "首。總滅初靜慮故作是說。復次尋伺難斷",
    "T27n1545_080:0416a04": "難破難可越度。是故偏說。復次尋伺多諸",
    "T27n1545_080:0416a05": "過患。熾盛堅牢。是故偏說。復次尋伺離初靜",
    "T27n1545_080:0416a06": "慮染時。極為障礙留難繫縛。如暴獄卒故",
    "T27n1545_080:0416a07": "偏說之。復次諸瑜伽師專為斷尋伺。修第",
    "T27n1545_080:0416a08": "二靜慮。是故偏說。復次諸瑜伽師憎惡尋伺",
    "T27n1545_080:0416a09": "故。總捨初靜慮故偏說之。復次尋伺上地",
    "T27n1545_080:0416a10": "所無。是故偏說。由如是等種種因緣但說",
    "T27n1545_080:0416a11": "尋伺滅內等淨者。內謂心等。淨謂信。由信",
    "T27n1545_080:0416a12": "平等令內心淨故名內等淨。尊者世友作",
    "T27n1545_080:0416a13": "如是說。尋伺躁動擾亂定心。信能除彼令",
    "T27n1545_080:0416a14": "心等淨。如波浪息水則澄清。是故說信名",
    "T27n1545_080:0416a15": "內等淨。復作是說。染喜騰躍渾濁定心。信",
    "T27n1545_080:0416a16": "能除彼令心等淨。如離泥濁水則澄清。",
    "T27n1545_080:0416a17": "是故說信名內等淨。大德法救作如是說。",
    "T27n1545_080:0416a18": "行者將入第二靜慮。心於定境信向樂住。",
    "T27n1545_080:0416a19": "不流馳散久住一境。得第二定斯有是處。",
    "T27n1545_080:0416a20": "此由信力。是故說信名內等淨。心一趣者。",
    "T27n1545_080:0416a21": "謂一門轉非如欲界心六門轉。初靜慮中心",
    "T27n1545_080:0416a22": "四門轉。第二靜慮心一門轉故名一趣。即是",
    "T27n1545_080:0416a23": "心行一境界義。無尋無伺者。謂尋伺已滅定",
    "T27n1545_080:0416a24": "生者。問初靜慮亦有定。何故唯說第二靜",
    "T27n1545_080:0416a25": "慮名定生耶。答第二靜慮等持增盛勝妙清",
    "T27n1545_080:0416a26": "淨。過初靜慮。是故偏說復次第二靜慮定",
    "T27n1545_080:0416a27": "所引發定所長養。初靜慮後現在前故。名",
    "T27n1545_080:0416a28": "為定生。非如初靜慮。非定所引發。非定",
    "T27n1545_080:0416a29": "所長養。欲界心後現在前故。不名定生。復",
    "T27n1545_080:0416b01": "次初靜慮心有定不定。有內門轉有外門",
    "T27n1545_080:0416b02": "轉。有緣內事有緣外事。第二靜慮心多在",
    "T27n1545_080:0416b03": "定。多唯內門轉。唯緣內事故名定生。復次",
    "T27n1545_080:0416b04": "第二靜慮滅語言本。語言本者。謂尋與伺。",
    "T27n1545_080:0416b05": "如契經說。要尋伺已能發語言。非不尋伺。",
    "T27n1545_080:0416b06": "第二靜慮尋伺已滅無語言本故說定生。復",
    "T27n1545_080:0416b07": "次第二靜慮名聖默然。故名定生。如契經",
    "T27n1545_080:0416b08": "說。佛告目連。汝等勿輕第二靜慮。此是聖",
    "T27n1545_080:0416b09": "者默然法故。由如是等種種因緣定生。唯",
    "T27n1545_080:0416b10": "在第二靜慮。喜樂者。喜謂喜根。樂謂輕安",
    "T27n1545_080:0416b11": "樂。復次喜受蘊攝。樂行蘊攝。第二靜慮具足",
    "T27n1545_080:0416b12": "住者。得獲成就第二靜慮善五蘊得獲成就",
    "T27n1545_080:0416b13": "名具足住。",
    "T27n1545_080:0416b14": "說一切有部發智大毘婆沙論卷第八十"
}