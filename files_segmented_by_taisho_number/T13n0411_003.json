{
    "T13n0411_003:0734c25": "大乘大集地藏十輪經卷第三",
    "T13n0411_003:0734c27": "三藏法師玄奘奉　詔譯",
    "T13n0411_003:0734c28": "無依行品第三之一",
    "T13n0411_003:0734c29": "爾時，會中有大梵天名曰天藏——久殖善根",
    "T13n0411_003:0735a01": "住第十地，具諸菩薩摩訶薩德——即從座起，",
    "T13n0411_003:0735a02": "合掌禮佛，而說頌言：",
    "T13n0411_003:0735a03": "「功德藏慧海，　　我今問所疑，",
    "T13n0411_003:0735a04": "　願慧海垂聽，　　為我除疑滯。",
    "T13n0411_003:0735a05": "　我等今渴仰，　　德藏勝法味，",
    "T13n0411_003:0735a06": "　及最上義味，　　舉眾咸欲聞。」",
    "T13n0411_003:0735a07": "佛告天藏大梵天言：「如來今者恣汝意問，",
    "T13n0411_003:0735a08": "當隨問答，令汝心喜。」大梵天言：「唯然。世尊！」",
    "T13n0411_003:0735a09": "以頌問曰：",
    "T13n0411_003:0735a10": "「利慧修定者，　　安住不放逸，",
    "T13n0411_003:0735a11": "　為住勝義諦？　　為依止生死？",
    "T13n0411_003:0735a12": "　晝夜於法義，　　精勤而誦習，",
    "T13n0411_003:0735a13": "　為渡煩惱海？　　為退墮惡趣？",
    "T13n0411_003:0735a14": "　勇猛勤營福，　　為定趣涅槃？",
    "T13n0411_003:0735a15": "　為處生死中，　　退墮於惡趣？",
    "T13n0411_003:0735a16": "　聰慧剎帝利，　　成就十種輪，",
    "T13n0411_003:0735a17": "　為沈生死中？　　為當升佛果？",
    "T13n0411_003:0735a18": "　雜染心難伏，　　諸煩惱所亂，",
    "T13n0411_003:0735a19": "　以何淨其心，　　修定福誦業？」",
    "T13n0411_003:0735a20": "爾時，世尊告彼天藏大梵天曰：「善哉，善哉！汝",
    "T13n0411_003:0735a21": "善辯才能問斯義；汝於此法已作劬勞，汝",
    "T13n0411_003:0735a22": "於諸行已得圓滿，汝於過去殑伽沙等佛",
    "T13n0411_003:0735a23": "世尊所，已勤三業，興隆正法，紹三寶種；今",
    "T13n0411_003:0735a24": "為饒益無量眾生，復問如來如是深義。「善",
    "T13n0411_003:0735a25": "男子！有大記別法名無依行，過去一切諸",
    "T13n0411_003:0735a26": "佛世尊，為欲成熟諸有情故、為令厭離",
    "T13n0411_003:0735a27": "生死法故、為令除斷業煩惱故、為令三",
    "T13n0411_003:0735a28": "乘速圓滿故，宣說住持此無依行大記別",
    "T13n0411_003:0735a29": "法。現在十方諸佛世尊，亦為成熟諸有情",
    "T13n0411_003:0735b01": "故、為令厭離生死法故、為令除斷業煩",
    "T13n0411_003:0735b02": "惱故、為令三乘速圓滿故，宣說住持此無",
    "T13n0411_003:0735b03": "依行大記別法。未來一切諸佛世尊，亦為成",
    "T13n0411_003:0735b04": "熟諸有情故、為令厭離生死法故、為令",
    "T13n0411_003:0735b05": "除斷業煩惱故、為令三乘速圓滿故，宣",
    "T13n0411_003:0735b06": "說住持此無依行大記別法。汝於過去諸如",
    "T13n0411_003:0735b07": "來所，已具得聞此無依行大記別法。我於今",
    "T13n0411_003:0735b08": "者亦為成熟諸有情故、為令厭離生死法",
    "T13n0411_003:0735b09": "故、為令除斷業煩惱故、為令三乘速圓",
    "T13n0411_003:0735b10": "滿故，宣說住持此無依行大記別法。汝應",
    "T13n0411_003:0735b11": "諦聽！善思念之！吾當為汝分別解說。」爾時，",
    "T13n0411_003:0735b12": "天藏大梵天言：「唯然。世尊！願樂欲聞。」",
    "T13n0411_003:0735b13": "佛言：「大梵！有十種無依行法。若修定者，隨",
    "T13n0411_003:0735b14": "有一行，尚不能成欲界善根，設使先成，尋",
    "T13n0411_003:0735b15": "還退失，況當能成色、無色定，乃至三乘隨",
    "T13n0411_003:0735b16": "成一乘。何等為十？一者、世有一類，雖欲",
    "T13n0411_003:0735b17": "修定，而乏資緣，經求擾亂。二者、復有一類，",
    "T13n0411_003:0735b18": "雖欲修定，而犯尸羅，行諸惡行。三者、復有",
    "T13n0411_003:0735b19": "一類，雖欲修定，而顛倒見，妄執吉凶，身心",
    "T13n0411_003:0735b20": "剛強。四者、復有一類，雖欲修定，而心掉動，",
    "T13n0411_003:0735b21": "不順賢聖，諸根輕躁。五者、復有一類，雖欲",
    "T13n0411_003:0735b22": "修定，而離間語破亂彼此。六者、復有一類，",
    "T13n0411_003:0735b23": "雖欲修定，而麁惡語毀罵賢聖。七者、復有",
    "T13n0411_003:0735b24": "一類，雖欲修定，而雜穢語及虛誑語。八者、",
    "T13n0411_003:0735b25": "復有一類，雖欲修定，而懷貪嫉於他所得",
    "T13n0411_003:0735b26": "利養、恭敬，心不歡悅。九者、復有一類，雖欲",
    "T13n0411_003:0735b27": "修定，而懷瞋忿於諸有情，心常憤恚。十者、",
    "T13n0411_003:0735b28": "復有一類，雖欲修定，而懷邪見撥無因",
    "T13n0411_003:0735b29": "果。大梵！當知是名十種無依行法。若修定",
    "T13n0411_003:0735c01": "者，隨有一行，尚不能成欲界善根，設使先",
    "T13n0411_003:0735c02": "成，尋還退失，況當能成色、無色定，乃至三",
    "T13n0411_003:0735c03": "乘隨成一乘。",
    "T13n0411_003:0735c04": "「復次，大梵！又有十種無依行法。若修定者、隨",
    "T13n0411_003:0735c05": "有一行，終不能成諸三摩地，設使先成，尋",
    "T13n0411_003:0735c06": "還退失。何等為十？一者、樂著事業。二者、樂",
    "T13n0411_003:0735c07": "著談論。三者、樂著睡眠。四者、樂著營求。五",
    "T13n0411_003:0735c08": "者、樂著艶色。六者、樂著妙聲。七者、樂著芬",
    "T13n0411_003:0735c09": "香。八者、樂著美味。九者、樂著細觸。十者、樂",
    "T13n0411_003:0735c10": "著尋伺。大梵！當知是名十種無依行法。若",
    "T13n0411_003:0735c11": "修定者隨有一行，終不能成諸三摩地，設",
    "T13n0411_003:0735c12": "使先成，尋還退失。若不能成諸三摩地，雖",
    "T13n0411_003:0735c13": "集所餘諸善法聚，而有是事，追求受用信",
    "T13n0411_003:0735c14": "施因緣，發起惡心心所有法，於諸國王、大",
    "T13n0411_003:0735c15": "臣等所犯諸過罪，或被呵罵、或被捶打、或",
    "T13n0411_003:0735c16": "被斷截肢節手足。由是因緣，或成重病",
    "T13n0411_003:0735c17": "長時受苦、或疾命終於三惡趣，隨生一所，",
    "T13n0411_003:0735c18": "乃至或生無間地獄，如嗢達洛迦、阿邏荼",
    "T13n0411_003:0735c19": "底沙、瞿波理迦、提婆達多，如是等類，退失",
    "T13n0411_003:0735c20": "靜慮，乃至墮於無間地獄，受無量種難忍",
    "T13n0411_003:0735c21": "大苦。」爾時，世尊告阿若多憍陳那言：「吾聽",
    "T13n0411_003:0735c22": "汝等，給阿練若修定苾芻，最上房舍、最上臥",
    "T13n0411_003:0735c23": "具、最上飲食，一切僧事，皆應放免。所以者何？",
    "T13n0411_003:0735c24": "諸修定者，若乏資緣，即便發起一切惡心心",
    "T13n0411_003:0735c25": "所有法，不能成就諸三摩地，乃至墮於無",
    "T13n0411_003:0735c26": "間地獄，受無量種難忍大苦。修定行者，若",
    "T13n0411_003:0735c27": "具資緣，諸三摩地未成能成，若先已成，終不",
    "T13n0411_003:0735c28": "退失，由此不起一切惡法，廣說乃至不善尋",
    "T13n0411_003:0735c29": "伺，往生天上證得涅槃。修定行者，若未成",
    "T13n0411_003:0736a01": "就諸三摩地，初夜、後夜當捨睡眠，精進修",
    "T13n0411_003:0736a02": "學，遠離憒閙，少欲知足，無所顧戀，一切貪、",
    "T13n0411_003:0736a03": "瞋、忿覆、惱害、憍慢、貢高、慳悋、嫉妬、離間、麁惡、虛",
    "T13n0411_003:0736a04": "誑、雜穢、一切人間嬉戲、放逸，皆悉遠離。如是",
    "T13n0411_003:0736a05": "行者，應受釋、梵、護世四王、轉輪王等，讚歎、",
    "T13n0411_003:0736a06": "禮拜、恭敬、承事奉施百千那庾多供，況剎帝",
    "T13n0411_003:0736a07": "利、婆羅門、茷舍、戍達羅等。未得定者，尚",
    "T13n0411_003:0736a08": "應受此讚歎、禮拜、恭敬、承事奉施供養，何況",
    "T13n0411_003:0736a09": "已得三摩地者！」爾時，世尊而說頌曰：",
    "T13n0411_003:0736a10": "「修定能斷惑，　　餘業所不能，",
    "T13n0411_003:0736a11": "　故修定為尊，　　智者應供養。」",
    "T13n0411_003:0736a12": "爾時，天藏大梵天言：「大德世尊！於佛法中",
    "T13n0411_003:0736a13": "而出家者，若剎帝利大臣、宰相，以鞭杖等捶",
    "T13n0411_003:0736a14": "拷其身，或閉牢獄、或復呵罵、或解肢節、",
    "T13n0411_003:0736a15": "或斷其命，為當合爾？為不合耶？」",
    "T13n0411_003:0736a16": "佛告天藏大梵天言：「善男子！若諸有情於",
    "T13n0411_003:0736a17": "我法中出家，乃至剃除鬚髮被片袈裟。若",
    "T13n0411_003:0736a18": "持戒、若破戒、下至無戒，一切天、人、阿素洛等，",
    "T13n0411_003:0736a19": "依俗正法，猶尚不合以鞭杖等捶拷其",
    "T13n0411_003:0736a20": "身、或閉牢獄、或復呵罵、或解肢節、或斷其",
    "T13n0411_003:0736a21": "命，況依非法？何以故？除其一切持戒多聞",
    "T13n0411_003:0736a22": "於我法中而出家者，若有破戒，行諸惡法，",
    "T13n0411_003:0736a23": "內懷腐敗如穢蝸螺，實非沙門自稱沙門，",
    "T13n0411_003:0736a24": "實非梵行自稱梵行，恒為種種煩惱所勝，",
    "T13n0411_003:0736a25": "敗壞傾覆。如是破戒諸惡苾芻，猶能示導一",
    "T13n0411_003:0736a26": "切天、龍、藥叉、健達縛、阿素洛、揭路荼、緊捺",
    "T13n0411_003:0736a27": "洛、莫呼洛伽、人、非人等，無量功德珍寶伏藏。",
    "T13n0411_003:0736a28": "「又善男子！於我法中而出家者，雖破戒行，",
    "T13n0411_003:0736a29": "而諸有情覩其形相，應生十種殊勝思惟，",
    "T13n0411_003:0736b01": "當獲無量功德寶聚。何等為十？謂我法中",
    "T13n0411_003:0736b02": "而出家者，雖破戒行，而諸有情或有見已，",
    "T13n0411_003:0736b03": "生於念佛、慇重、信敬、殊勝思惟，由是因緣",
    "T13n0411_003:0736b04": "終不歸信諸外道師書論徒眾，乃至能入",
    "T13n0411_003:0736b05": "離諸怖畏大涅槃城。或有見已，生念聖戒",
    "T13n0411_003:0736b06": "殊勝思惟，由是因緣能離殺生、離不與取、",
    "T13n0411_003:0736b07": "離欲邪行、離虛誑語、離飲諸酒生放逸",
    "T13n0411_003:0736b08": "處，乃至能入離諸怖畏大涅槃城。或有見",
    "T13n0411_003:0736b09": "已，生念布施殊勝思惟，由是因緣得大財",
    "T13n0411_003:0736b10": "位，親近、供養、正至、正行，乃至能入離諸怖",
    "T13n0411_003:0736b11": "畏大涅槃城。或有見已，生念忍辱，柔和質",
    "T13n0411_003:0736b12": "直殊勝思惟，由是因緣便能遠離離間、麁",
    "T13n0411_003:0736b13": "惡、雜穢、瞋忿，乃至能入離諸怖畏大涅槃",
    "T13n0411_003:0736b14": "城。或有見已，生念出家、精勤修行殊勝思",
    "T13n0411_003:0736b15": "惟，由是因緣能捨家法，趣於非家，勇猛、精",
    "T13n0411_003:0736b16": "進、修諸勝行，乃至能入離諸怖畏大涅槃",
    "T13n0411_003:0736b17": "城。或有見已，生念遠離諸散亂心靜慮等",
    "T13n0411_003:0736b18": "至殊勝思惟，由是因緣心樂山林、阿練若",
    "T13n0411_003:0736b19": "處，晝夜精勤修諸定行，乃至能入離諸怖",
    "T13n0411_003:0736b20": "畏大涅槃城。或有見已，生念智慧殊勝思",
    "T13n0411_003:0736b21": "惟，由是因緣欣樂聽聞讀誦正法，乃至",
    "T13n0411_003:0736b22": "能入離諸怖畏大涅槃城。或有見已，生",
    "T13n0411_003:0736b23": "念宿殖出離善根殊勝思惟、軟語慰問，乃",
    "T13n0411_003:0736b24": "至禮足，由是因緣當生尊貴大勢力家，無",
    "T13n0411_003:0736b25": "量有情咸共瞻仰，乃至能入離諸怖畏大涅",
    "T13n0411_003:0736b26": "槃城。「善男子！於我法中而出家者，雖破",
    "T13n0411_003:0736b27": "戒行，而諸有情覩其形相，生此十種殊勝思",
    "T13n0411_003:0736b28": "惟，當獲無量功德寶聚。是故一切剎帝利王、",
    "T13n0411_003:0736b29": "大臣、宰相，決定不合以鞭杖等捶拷其",
    "T13n0411_003:0736c01": "身，或閉牢獄、或復呵罵、或解支節、或斷其",
    "T13n0411_003:0736c02": "命。",
    "T13n0411_003:0736c03": "「復次，大梵！若有依我而出家者，犯戒、惡行、",
    "T13n0411_003:0736c04": "內懷腐敗如穢蝸螺，實非沙門自稱沙門，",
    "T13n0411_003:0736c05": "實非梵行自稱梵行，恒為種種煩惱所勝，",
    "T13n0411_003:0736c06": "敗壞傾覆。如是苾芻，雖破禁戒、行諸惡行，",
    "T13n0411_003:0736c07": "而為一切天、龍、藥叉、健達縛、阿素洛、揭路",
    "T13n0411_003:0736c08": "荼、緊捺洛、莫呼洛伽、人、非人等作善知識，示",
    "T13n0411_003:0736c09": "導無量功德伏藏。如是苾芻雖非法器，而",
    "T13n0411_003:0736c10": "剃鬚髮，被服袈裟，進止威儀同諸賢聖。因",
    "T13n0411_003:0736c11": "見彼故，無量有情種種善根皆得生長，又",
    "T13n0411_003:0736c12": "能開示無量有情善趣生天涅槃正路。是故",
    "T13n0411_003:0736c13": "依我而出家者，若持戒，若破戒，下至無戒，我",
    "T13n0411_003:0736c14": "尚不許轉輪聖王及餘國王、諸大臣等依俗",
    "T13n0411_003:0736c15": "正法以鞭杖等捶拷其身，或閉牢獄、或復",
    "T13n0411_003:0736c16": "呵罵、或解支節、或斷其命，況依非法！「大梵！",
    "T13n0411_003:0736c17": "如是破戒惡行苾芻，雖於我法毘奈耶中",
    "T13n0411_003:0736c18": "名為死尸，而有出家戒德餘勢。譬如牛麝",
    "T13n0411_003:0736c19": "身命終後，雖是無識傍生死尸，而牛有黃，而",
    "T13n0411_003:0736c20": "麝有香，能為無量無邊有情作大饒益。破",
    "T13n0411_003:0736c21": "戒苾芻亦復如是，雖於我法毘奈耶中名",
    "T13n0411_003:0736c22": "為死尸，而有出家戒德餘勢，能為無量無",
    "T13n0411_003:0736c23": "邊有情作大饒益。「大梵！譬如賈客入於大",
    "T13n0411_003:0736c24": "海，殺彼一類無量眾生，挑取其目，與末達",
    "T13n0411_003:0736c25": "那果和合擣簁成眼寶藥。若諸有情盲冥無",
    "T13n0411_003:0736c26": "目乃至胞胎而生盲者，持此寶藥塗彼眼",
    "T13n0411_003:0736c27": "中，所患皆除得明淨目。破戒苾芻亦復如",
    "T13n0411_003:0736c28": "是，雖於我法毘奈耶中名為死尸，而有出",
    "T13n0411_003:0736c29": "家威儀形相，能令無量無邊有情，暫得見者",
    "T13n0411_003:0737a01": "尚獲清淨智慧法眼，況能為他宣說正法！",
    "T13n0411_003:0737a02": "「大梵！譬如燒香，其質雖壞，而氣芬馥熏他",
    "T13n0411_003:0737a03": "令香。破戒苾芻亦復如是，由破戒故非良",
    "T13n0411_003:0737a04": "福田；雖恒晝夜信施所燒，身壞命終墮三惡",
    "T13n0411_003:0737a05": "趣，而為無量無邊有情作大饒益，謂皆",
    "T13n0411_003:0737a06": "令得聞於生天涅槃香氣。是故大梵！如是",
    "T13n0411_003:0737a07": "破戒惡行苾芻，一切白衣皆應守護、恭敬、供",
    "T13n0411_003:0737a08": "養。我終不許諸在家者，以鞭杖等捶拷",
    "T13n0411_003:0737a09": "其身，或閉牢獄、或復呵罵、或解支節、或斷",
    "T13n0411_003:0737a10": "其命。我唯許彼清淨僧眾，於布薩時、或自恣",
    "T13n0411_003:0737a11": "時驅擯令出。一切給施四方僧物、飲食、資具",
    "T13n0411_003:0737a12": "不聽受用；一切沙門毘奈耶事，皆令驅出",
    "T13n0411_003:0737a13": "不得在眾。而我不許加其鞭杖，繫縛斷",
    "T13n0411_003:0737a14": "命。」爾時，世尊而說頌曰：",
    "T13n0411_003:0737a15": "「瞻博迦華雖萎悴，　　而尚勝彼諸餘華，",
    "T13n0411_003:0737a16": "　破戒、惡行諸苾芻，　　猶勝一切外道眾。",
    "T13n0411_003:0737a17": "「復次，大梵！有五無間大罪惡業。何等為五？",
    "T13n0411_003:0737a18": "一者、故思殺父。二者、故思殺母。三者、故思殺",
    "T13n0411_003:0737a19": "阿羅漢。四者、倒見破聲聞僧。五者、惡心出佛",
    "T13n0411_003:0737a20": "身血。如是五種，名為無間大罪惡業。若人",
    "T13n0411_003:0737a21": "於此五無間中，隨造一種，不合出家及受",
    "T13n0411_003:0737a22": "具戒。若令出家或受具戒，師便犯罪，彼應",
    "T13n0411_003:0737a23": "驅擯令出我法。如是之人，以有出家威儀",
    "T13n0411_003:0737a24": "形相，我亦不許加其鞭杖、或閉牢獄、或復",
    "T13n0411_003:0737a25": "呵罵、或解支節、或斷其命。「復有四種，近五",
    "T13n0411_003:0737a26": "無間大罪惡業根本之罪。何等為四？一者、",
    "T13n0411_003:0737a27": "起不善心殺害獨覺，是殺生命大罪惡業",
    "T13n0411_003:0737a28": "根本之罪。二者、婬阿羅漢苾芻尼僧，是欲邪",
    "T13n0411_003:0737a29": "行大罪惡業根本之罪。三者、侵損所施三寶",
    "T13n0411_003:0737b01": "財物，是不與取大罪惡業根本之罪。四者、倒",
    "T13n0411_003:0737b02": "見破壞和合僧眾，是虛誑語大罪惡業根本",
    "T13n0411_003:0737b03": "之罪。若人於此四近無間大罪惡業根本罪",
    "T13n0411_003:0737b04": "中，隨犯一種，不合出家及受具戒。若令",
    "T13n0411_003:0737b05": "出家、或受具戒，師便得罪，彼應驅擯令出",
    "T13n0411_003:0737b06": "我法。如是之人，以有出家及受具戒，威儀",
    "T13n0411_003:0737b07": "形相，我亦不許加其鞭杖、或閉牢獄、或復",
    "T13n0411_003:0737b08": "呵罵、或解支節、或斷其命。「如是，或有是根",
    "T13n0411_003:0737b09": "本罪非無間罪，有無間罪非根本罪，有根",
    "T13n0411_003:0737b10": "本罪亦無間罪，有非根本罪亦非無間罪。",
    "T13n0411_003:0737b11": "何等名為是根本罪亦無間罪？謂我法中，先",
    "T13n0411_003:0737b12": "已出家受具戒者，故思殺他已到究竟見",
    "T13n0411_003:0737b13": "諦人等，如是名為是根本罪亦無間罪。此",
    "T13n0411_003:0737b14": "於我法毘奈耶中，應速驅擯。何等名為是",
    "T13n0411_003:0737b15": "根本罪非無間罪？謂我法中，先已出家受具",
    "T13n0411_003:0737b16": "戒者，故思殺害他異生人，下至方便與人",
    "T13n0411_003:0737b17": "毒藥墮其胎藏，如是名為是根本罪非無",
    "T13n0411_003:0737b18": "間罪。此人不應與僧共住，諸有給施四方",
    "T13n0411_003:0737b19": "僧物，亦不應令於中受用。何等名為是無",
    "T13n0411_003:0737b20": "間罪非根本罪？謂若有人，或受三歸、或受",
    "T13n0411_003:0737b21": "五戒、或受十戒，於五無間隨造一種，如",
    "T13n0411_003:0737b22": "是名為是無間罪非根本罪。如是之人，不",
    "T13n0411_003:0737b23": "合出家及受具戒。若令出家或受具戒，師",
    "T13n0411_003:0737b24": "便得罪，彼應驅擯令出我法。何等名為非",
    "T13n0411_003:0737b25": "根本罪亦非無間罪？謂若有人，或受三歸、",
    "T13n0411_003:0737b26": "或受五戒，於佛、法、僧而生疑心，或歸外道",
    "T13n0411_003:0737b27": "以為師導，或執種種若少若多吉凶之相",
    "T13n0411_003:0737b28": "祠祭鬼神；若復有人，於諸如來所說正法、或",
    "T13n0411_003:0737b29": "聲聞乘相應正法、或獨覺乘相應正法、或是大",
    "T13n0411_003:0737c01": "乘相應正法，誹謗遮止自不信受，令他厭",
    "T13n0411_003:0737c02": "背，障礙他人讀誦、書寫，下至留難一頌正",
    "T13n0411_003:0737c03": "法，如是名為非根本罪亦非無間，而生",
    "T13n0411_003:0737c04": "極重大罪惡業，近無間罪。如是之人，若未懺",
    "T13n0411_003:0737c05": "悔除滅如是大罪惡業，不合出家及受",
    "T13n0411_003:0737c06": "具戒。若令出家或受具戒，師便得罪，彼應",
    "T13n0411_003:0737c07": "驅擯令出我法；若已出家或受具戒，犯如",
    "T13n0411_003:0737c08": "是罪若不懺悔，此於我法毘奈耶中，應速",
    "T13n0411_003:0737c09": "驅擯。所以者何？此二種人，習行破毀正法",
    "T13n0411_003:0737c10": "眼行、習行隱滅正法燈行、習行斷絕三寶",
    "T13n0411_003:0737c11": "種行，令諸天人習行無義、無利、苦行，墮諸",
    "T13n0411_003:0737c12": "惡趣。此二種人，自謗正法毀呰賢聖，亦令",
    "T13n0411_003:0737c13": "他人誹謗正法毀呰賢聖。命終當墮無間",
    "T13n0411_003:0737c14": "地獄，經劫受苦，不可療治。",
    "T13n0411_003:0737c15": "「復次，大梵！或有遮罪無依行法、或有性罪",
    "T13n0411_003:0737c16": "無依行法；於性罪中，或有根本無依行法。",
    "T13n0411_003:0737c17": "云何根本無依行法？謂若苾芻行非梵行犯",
    "T13n0411_003:0737c18": "根本罪，或以故思殺異生人犯根本罪，或",
    "T13n0411_003:0737c19": "復偷盜非三寶物犯根本罪，或大妄語犯",
    "T13n0411_003:0737c20": "根本罪。若有苾芻，於此四種根本罪中，隨",
    "T13n0411_003:0737c21": "犯一種，於諸苾芻所作事業令受折伏，一",
    "T13n0411_003:0737c22": "切給施四方僧物，皆悉不聽於中受用。而",
    "T13n0411_003:0737c23": "亦不合加其鞭杖、或閉牢獄、或復呵罵、或",
    "T13n0411_003:0737c24": "解支節、或斷其命。如是名為，於性罪中，根",
    "T13n0411_003:0737c25": "本重罪無依行法。何故說名為根本罪？謂若",
    "T13n0411_003:0737c26": "有人犯此四法，身壞命終墮諸惡趣，是諸",
    "T13n0411_003:0737c27": "惡趣根本罪故，是故說名為根本罪。何故無",
    "T13n0411_003:0737c28": "間及近無間根本罪等，說名極重大罪惡業",
    "T13n0411_003:0737c29": "無依行法？善男子！譬如鐵摶、鉛錫摶等，擲置",
    "T13n0411_003:0738a01": "空中，終無暫住，必速墮地。造五無間及近",
    "T13n0411_003:0738a02": "無間四根本罪，并謗正法、疑三寶等，二",
    "T13n0411_003:0738a03": "種罪人亦復如是。若人於此十一罪中，隨",
    "T13n0411_003:0738a04": "造一種，身壞命終，無餘間隔，定生無間大",
    "T13n0411_003:0738a05": "地獄中，受諸劇苦。故名極重大罪惡業無依",
    "T13n0411_003:0738a06": "行法。犯此極重大罪惡業無依行法，補特伽",
    "T13n0411_003:0738a07": "羅於現身中，決定不能盡諸煩惱，尚不",
    "T13n0411_003:0738a08": "能成諸三摩地，況能趣入正性離生！彼人",
    "T13n0411_003:0738a09": "命終定生地獄受諸重苦。",
    "T13n0411_003:0738a10": "「復次，大梵！若善男子、若善女人，以淨信心",
    "T13n0411_003:0738a11": "歸依我法，或趣聲聞乘、或趣獨覺乘、或趣",
    "T13n0411_003:0738a12": "大乘，於我法中淨信出家、受具足戒，於諸",
    "T13n0411_003:0738a13": "學處深心敬重、於四根本性罪戒中，堅固、勇",
    "T13n0411_003:0738a14": "猛、精勤守護。如是之人，常為一切人、非人",
    "T13n0411_003:0738a15": "等，隨逐擁衛，名不虛受人天供養，於三乘",
    "T13n0411_003:0738a16": "中隨所欣樂，速能趣入成辦究竟。是故，真",
    "T13n0411_003:0738a17": "實求涅槃者，寧捨身命，終不毀犯如是四",
    "T13n0411_003:0738a18": "法。所以者何？諸有情類，要由三因得涅槃",
    "T13n0411_003:0738a19": "樂：一者、依止如來為因；二者、依我聖教為",
    "T13n0411_003:0738a20": "因；三者、依我弟子為因。諸有情類依此三",
    "T13n0411_003:0738a21": "因，精勤修行，得涅槃樂。若人毀犯如是四",
    "T13n0411_003:0738a22": "法，我非彼師，彼非弟子。若人毀犯如是",
    "T13n0411_003:0738a23": "四法，則為違越我所宣說甚深廣大、無常、",
    "T13n0411_003:0738a24": "苦、空、無我相應利益安樂，一切有情別解脫",
    "T13n0411_003:0738a25": "教。若越如是別解脫教，則於一切靜慮、等",
    "T13n0411_003:0738a26": "持，皆成盲冥，不能趣入，為諸煩惱、惡業纏",
    "T13n0411_003:0738a27": "縛，於三乘法亦為非器，當墮惡趣受諸",
    "T13n0411_003:0738a28": "重苦。「若善男子、若善女人，於我所說別解脫",
    "T13n0411_003:0738a29": "教、所制四種根本重罪，清淨無犯，我是彼師，",
    "T13n0411_003:0738b01": "彼是弟子，隨順我語，善住我法，一切所作",
    "T13n0411_003:0738b02": "皆當成滿。此人善住尸羅蘊故，名為善住",
    "T13n0411_003:0738b03": "一切善法、或名具足住聲聞乘、或名具足",
    "T13n0411_003:0738b04": "住獨覺乘、或名具足住於大乘。所以者何？",
    "T13n0411_003:0738b05": "若能護持如是性罪四根本法，當知則為",
    "T13n0411_003:0738b06": "建立一切有漏、無漏善法勝因。是故，護持",
    "T13n0411_003:0738b07": "如是四法，名為一切善法根本。如依大地，",
    "T13n0411_003:0738b08": "一切藥穀、卉木、叢林、皆得生長；如是依止極",
    "T13n0411_003:0738b09": "善護持四根本戒，一切善法皆得生長。如",
    "T13n0411_003:0738b10": "依大地，一切諸山，小輪圍山、大輪圍山、妙高",
    "T13n0411_003:0738b11": "山王，皆得安住；如是依止極善護持四根",
    "T13n0411_003:0738b12": "本戒，諸聲聞乘及獨覺乘、無上大乘，皆得安",
    "T13n0411_003:0738b13": "住。如依大地，求得一切世間美味；如是依",
    "T13n0411_003:0738b14": "止極善護持四根本戒，求得一切念定、總持、",
    "T13n0411_003:0738b15": "安忍聖道，乃至無上正等菩提。又如大地，於",
    "T13n0411_003:0738b16": "淨、不淨皆等任持；極善護持四根本戒，諸",
    "T13n0411_003:0738b17": "善男子、及善女人，亦復如是，於其法器及",
    "T13n0411_003:0738b18": "非法器，其心平等，不譏、不弄、不自貢高、不",
    "T13n0411_003:0738b19": "卒呵舉，能為一切善法生處。又如大地，一",
    "T13n0411_003:0738b20": "切有情皆共受用而得存活；極善護持四根",
    "T13n0411_003:0738b21": "本戒諸善男子及善女人，亦復如是，於諸如",
    "T13n0411_003:0738b22": "來所說正法，生長第一歡喜淨信，於諸有",
    "T13n0411_003:0738b23": "情無差別想，以四攝法平等攝受，一切有",
    "T13n0411_003:0738b24": "情皆共依止，受用法樂而自存活。」",
    "T13n0411_003:0738b25": "爾時，尊者優波離聞佛所說，從座而起，整",
    "T13n0411_003:0738b26": "理衣服，頂禮佛足，偏袒一肩，右膝著地，合",
    "T13n0411_003:0738b27": "掌恭敬白佛言：「世尊！如佛所說，極善護持",
    "T13n0411_003:0738b28": "四根本戒諸善男子及善女人，於其法器及",
    "T13n0411_003:0738b29": "非法器，其心平等，不譏、不弄、不自貢高、不",
    "T13n0411_003:0738c01": "卒呵舉。若如是者，於未來世，有諸苾芻破",
    "T13n0411_003:0738c02": "戒惡行，實非沙門自稱沙門，實非梵行自",
    "T13n0411_003:0738c03": "稱梵行，諸苾芻僧於是人等，云何方便呵舉",
    "T13n0411_003:0738c04": "驅擯？」",
    "T13n0411_003:0738c05": "佛告尊者優波離言：「我終不許外道俗人",
    "T13n0411_003:0738c06": "舉苾芻罪，我尚不許諸苾芻僧，不依於法",
    "T13n0411_003:0738c07": "率爾呵舉破戒苾芻，何況驅擯！若不依法",
    "T13n0411_003:0738c08": "率爾呵舉破戒苾芻、或復驅擯，便獲大罪。",
    "T13n0411_003:0738c09": "優波離！汝今當知有十非法率爾呵舉破",
    "T13n0411_003:0738c10": "戒苾芻，便獲大罪。諸有智者皆不應受。何",
    "T13n0411_003:0738c11": "等為十？一者、不和僧眾，於國王前，率爾呵",
    "T13n0411_003:0738c12": "舉破戒苾芻。二者、不和僧眾，梵志眾前，率爾",
    "T13n0411_003:0738c13": "呵舉破戒苾芻。三者、不和僧眾，宰官眾前，率",
    "T13n0411_003:0738c14": "爾呵舉破戒苾芻。四者、不和僧眾，於諸長者",
    "T13n0411_003:0738c15": "居士眾前，率爾呵舉破戒苾芻。五者、女人眾",
    "T13n0411_003:0738c16": "前，率爾呵舉破戒苾芻。六者、男子眾前，率爾",
    "T13n0411_003:0738c17": "呵舉破戒苾芻。七者、淨人眾前，率爾呵舉破",
    "T13n0411_003:0738c18": "戒苾芻。八者、眾多苾芻、苾芻尼前，率爾呵舉",
    "T13n0411_003:0738c19": "破戒苾芻。九者、宿怨嫌前，率爾呵舉破戒苾",
    "T13n0411_003:0738c20": "芻。十者、內懷忿恨，率爾呵舉破戒苾芻。如",
    "T13n0411_003:0738c21": "是十種，名為非法率爾呵舉破戒苾芻，便",
    "T13n0411_003:0738c22": "獲大罪；設依實事而呵舉者，尚不應受，況",
    "T13n0411_003:0738c23": "於非實，諸有受者亦得大罪。「復有十種非",
    "T13n0411_003:0738c24": "法呵舉破戒苾芻，便獲大罪。諸有智者亦",
    "T13n0411_003:0738c25": "不應受。何等為十？一者、諸餘外道，呵舉苾",
    "T13n0411_003:0738c26": "芻。二者、不持禁戒在家白衣，呵舉苾芻。三",
    "T13n0411_003:0738c27": "者、造無間罪，呵舉苾芻。四者、誹謗正法，呵",
    "T13n0411_003:0738c28": "舉苾芻。五者、毀呰賢聖，呵舉苾芻。六者、癡",
    "T13n0411_003:0738c29": "狂心亂，呵舉苾芻。七者、痛惱所纏，呵舉苾",
    "T13n0411_003:0739a01": "芻。八者、四方僧淨人，呵舉苾芻。九者、守園",
    "T13n0411_003:0739a02": "林人，呵舉苾芻。十者、被罰苾芻，呵舉苾芻。",
    "T13n0411_003:0739a03": "如是十種非法呵舉破戒苾芻，便獲大罪。",
    "T13n0411_003:0739a04": "設依實事而呵舉者，亦不應受，況於非實！",
    "T13n0411_003:0739a05": "諸有受者亦得大罪。",
    "T13n0411_003:0739a06": "「復次，優波離！若有苾芻毀犯禁戒，與僧共",
    "T13n0411_003:0739a07": "住；於僧眾中有餘苾芻，軌則所行皆悉具",
    "T13n0411_003:0739a08": "足，一切五德無不圓滿。應從坐起，整理衣",
    "T13n0411_003:0739a09": "服，恭敬頂禮苾芻僧足，便至破戒惡苾芻",
    "T13n0411_003:0739a10": "前，求聽舉罪，作如是言：『長老憶念，我今",
    "T13n0411_003:0739a11": "欲舉長老所犯，以實非虛妄，應時不非",
    "T13n0411_003:0739a12": "時，軟語非麁獷，慈心不瞋恚，利益非損減，",
    "T13n0411_003:0739a13": "為令如來法眼、法燈久熾盛故。長老聽者，",
    "T13n0411_003:0739a14": "我當如法舉長老罪。』彼若聽者，便應如法",
    "T13n0411_003:0739a15": "如實舉之。彼若不聽，復應頂禮上座僧足，",
    "T13n0411_003:0739a16": "恭敬白言：『如是苾芻，犯如是事，我依五法",
    "T13n0411_003:0739a17": "如實舉之。』時僧眾中上坐苾芻，應審觀察",
    "T13n0411_003:0739a18": "能舉、所舉，及所犯事虛實輕重，依毘奈耶及",
    "T13n0411_003:0739a19": "素怛纜，方便撿問、慰喻、呵責，以七種法如應",
    "T13n0411_003:0739a20": "滅除，若犯重罪應重治罰、若犯中罪應",
    "T13n0411_003:0739a21": "中治罰、若犯輕罪應輕治罰，令其慚愧",
    "T13n0411_003:0739a22": "懺悔所犯。」",
    "T13n0411_003:0739a23": "時優波離復白佛言：「世尊！若實有過惡行苾",
    "T13n0411_003:0739a24": "芻，恃白衣力、或財寶力、或多聞力、或詞辯力、",
    "T13n0411_003:0739a25": "或弟子力，以如是等諸勢力故，凌拒僧眾，",
    "T13n0411_003:0739a26": "上坐苾芻持素怛纜及毘奈耶、摩怛理迦者，",
    "T13n0411_003:0739a27": "如法教誨皆不承順。如是苾芻，云何治罰？」佛",
    "T13n0411_003:0739a28": "言：「優波離！上座苾芻持三藏者，應和僧眾，",
    "T13n0411_003:0739a29": "遣使告白國王、大臣令助威力，然後如實",
    "T13n0411_003:0739b01": "依法治罰。」時優波離復白佛言：「世尊！若彼",
    "T13n0411_003:0739b02": "有過惡行苾芻，以財寶力、或多聞力、或詞",
    "T13n0411_003:0739b03": "辯力、或以種種巧方便力，令彼國王、大臣歡",
    "T13n0411_003:0739b04": "喜，皆住破戒非法朋中，容縱如是惡苾芻罪，",
    "T13n0411_003:0739b05": "不聽如實依法治罰。爾時，僧眾應當云何？」",
    "T13n0411_003:0739b06": "佛言：「優波離！若彼苾芻行無依行，於僧眾",
    "T13n0411_003:0739b07": "中麁重罪相未彰露者，是時僧眾應權捨",
    "T13n0411_003:0739b08": "置。若彼苾芻行無依行，於僧眾中麁重罪",
    "T13n0411_003:0739b09": "相已彰露者，是時僧眾應共和合，依法驅擯",
    "T13n0411_003:0739b10": "令出佛法。優波離！譬如鷰麥在麥田中，",
    "T13n0411_003:0739b11": "牙莖、枝葉與麥相似，穢雜淨麥。乃至彼草",
    "T13n0411_003:0739b12": "其穗未出，是時農夫應權捨置。穗既出已，是",
    "T13n0411_003:0739b13": "時農夫恐穢淨麥，并根剪拔，棄於田外。行",
    "T13n0411_003:0739b14": "無依行破戒苾芻，亦復如是。恃白衣等種種",
    "T13n0411_003:0739b15": "勢力，住於僧中，威儀、形相與僧相似，穢雜",
    "T13n0411_003:0739b16": "清眾，乃至善神未相覺發，於僧眾中麁重",
    "T13n0411_003:0739b17": "罪相未彰露者，是時僧眾應權捨置。若諸",
    "T13n0411_003:0739b18": "善神已相覺發，於僧眾中麁重罪相已彰露",
    "T13n0411_003:0739b19": "者，是時僧眾應共和合，依法驅擯令出佛",
    "T13n0411_003:0739b20": "法。優波離！譬如大海不宿死尸，我聲聞僧",
    "T13n0411_003:0739b21": "諸弟子眾，亦復如是，不與破戒惡行苾芻死",
    "T13n0411_003:0739b22": "尸共住。」時優波離復白佛言：「世尊！若彼破",
    "T13n0411_003:0739b23": "戒惡行苾芻，僧眾和合共驅擯已。彼惡苾芻，",
    "T13n0411_003:0739b24": "以財寶力、或多聞力、或詞辯力、或以種種巧",
    "T13n0411_003:0739b25": "方便力，令彼國王、大臣歡喜，皆住破戒非",
    "T13n0411_003:0739b26": "法朋中，以威勢力凌逼僧眾，還令如是",
    "T13n0411_003:0739b27": "破戒苾芻與僧共住。爾時，僧眾當復云何？」佛",
    "T13n0411_003:0739b28": "言：「優波離！爾時，僧中有能悔愧持戒苾芻，",
    "T13n0411_003:0739b29": "為護戒故，不應瞋罵破戒苾芻，但應告白",
    "T13n0411_003:0739c01": "國王、大臣，或恐凌逼而不告白，應捨本",
    "T13n0411_003:0739c02": "居，別往餘處。」",
    "T13n0411_003:0739c03": "大乘大集地藏十輪經卷第三"
}