{
    "T30n1566_008:0088b17": "般若燈論釋卷第八",
    "T30n1566_008:0088b19": "偈本龍樹菩薩　釋論分別明菩薩",
    "T30n1566_008:0088b20": "大唐中印度三藏波羅頗蜜多羅譯",
    "T30n1566_008:0088b21": "觀苦品第十二",
    "T30n1566_008:0088b22": "復次苦無自性。所對治空。遮定執故。有此品",
    "T30n1566_008:0088b23": "起。外人言。第一義中有是諸陰。何以故。由",
    "T30n1566_008:0088b24": "苦故。此若無者。則無彼苦。如第二頭。陰是苦",
    "T30n1566_008:0088b25": "者。如經偈曰。",
    "T30n1566_008:0088b26": "　苦集亦世間　　見處及彼有",
    "T30n1566_008:0088b27": "以是義故。第一義中有是諸陰。論者言。虛妄",
    "T30n1566_008:0088b28": "分別於苦不然。如偈曰。",
    "T30n1566_008:0088b29": "　有人欲得苦　　自作及他作",
    "T30n1566_008:0088c01": "　共作無因作　　彼果皆不然",
    "T30n1566_008:0088c02": "釋曰。第一義中種種無量如理觀察。彼皆不",
    "T30n1566_008:0088c03": "然。云何觀察。苦非自作。如偈曰。",
    "T30n1566_008:0088c04": "　苦若自作者　　則不從緣生",
    "T30n1566_008:0088c05": "釋曰。由自作故。則不藉因緣。是故苦從緣起。",
    "T30n1566_008:0088c06": "即無此義。而彼不然。復欲得故。此義云何。謂",
    "T30n1566_008:0088c07": "從緣起。如偈曰。",
    "T30n1566_008:0088c08": "　由現陰為因　　未來陰得起",
    "T30n1566_008:0088c09": "釋曰。第一義中諸陰相續名調達者非調達",
    "T30n1566_008:0088c10": "作。何以故。藉緣起故。譬如一有由現陰為因",
    "T30n1566_008:0088c11": "牽後陰起義正如此。復次鞞世師言。身等諸",
    "T30n1566_008:0088c12": "根覺聚雖別而我無異。彼一遍住亦是作者",
    "T30n1566_008:0088c13": "彼作此苦故。是自作。若言諸行剎那剎那生",
    "T30n1566_008:0088c14": "滅。無常者。此說有過。得何等過。此心剎那俱",
    "T30n1566_008:0088c15": "生之苦。不即此苦剎那心作故。非自作亦非",
    "T30n1566_008:0088c16": "他作。何以故。他所作業自受果者。此義不然。",
    "T30n1566_008:0088c17": "汝意若欲令他作者則違自悉檀。論者言。此",
    "T30n1566_008:0088c18": "中立驗。汝言丈夫即是作者。是義不然。何以",
    "T30n1566_008:0088c19": "故。以其常故。譬如虛空。以常驗故。知非作",
    "T30n1566_008:0088c20": "者。丈夫作者法自體破立義過故。復次若汝",
    "T30n1566_008:0088c21": "定謂我作此苦即不從緣起有如是過。此義",
    "T30n1566_008:0088c22": "云何。以我法中名苦為我。義意如是。復次",
    "T30n1566_008:0088c23": "若言丈夫作業即是自作非不藉餘因緣共作",
    "T30n1566_008:0088c24": "後得起者。是義不然。何以故。由無量因共",
    "T30n1566_008:0088c25": "我作苦應如是知。如彼乾草及牛糞等為火",
    "T30n1566_008:0088c26": "作緣。義意正爾。復次調達之苦非調達我作。",
    "T30n1566_008:0088c27": "何以故。由苦故如耶若苦。汝前說言。若剎那",
    "T30n1566_008:0088c28": "諸行等無別作者。彼業所作即是自作者。今",
    "T30n1566_008:0088c29": "當答汝。第一義中苦不可說故我無過。彼世",
    "T30n1566_008:0089a01": "諦中相以相續因果不別。世間咸見作如是",
    "T30n1566_008:0089a02": "說。如言彼處燈來此菴羅樹是我所種。此亦",
    "T30n1566_008:0089a03": "如是。後時有相與彼前思相續。因果不別前",
    "T30n1566_008:0089a04": "有相思。此剎那作名為自作。由前剎那思所",
    "T30n1566_008:0089a05": "積集善不善業。彼業滅時與後為因。如彼燈",
    "T30n1566_008:0089a06": "焰前為後因。如是展轉相續乃至得果。故非",
    "T30n1566_008:0089a07": "不作而得。亦非作已失滅。若汝意謂諸行剎",
    "T30n1566_008:0089a08": "那先所集業不受後果。何以故。以其異故。如",
    "T30n1566_008:0089a09": "別相續者。是義不然。如偈曰。",
    "T30n1566_008:0089a10": "　處處緣起法　　不即是彼緣",
    "T30n1566_008:0089a11": "　亦不異彼緣　　不常亦不斷",
    "T30n1566_008:0089a12": "釋曰。我悉檀如是。汝立異故為因者。此義不",
    "T30n1566_008:0089a13": "成。何以故。由先心剎那所傳來業。對治未生。",
    "T30n1566_008:0089a14": "相續與果。以功能勝異故。譬如以紫鑛汁浸",
    "T30n1566_008:0089a15": "摩多弄伽子種之。後時花中有紫鑛色不違",
    "T30n1566_008:0089a16": "世諦。復次說有丈夫者言。一邊作業。一邊受",
    "T30n1566_008:0089a17": "果。無如上過。論者言。彼一邊者不作而得。此",
    "T30n1566_008:0089a18": "一邊者已作失壞。以作業邊永不得果。有此",
    "T30n1566_008:0089a19": "過失。外人言。我是一故無過。云何知一。與一",
    "T30n1566_008:0089a20": "數相應故。論者言。我與一數相應無如此義。",
    "T30n1566_008:0089a21": "何以故。由有故。譬如一數。以是義故。苦非自",
    "T30n1566_008:0089a22": "作。亦不他作。此義云何。如偈曰。",
    "T30n1566_008:0089a23": "　若前陰異後　　後陰異前者",
    "T30n1566_008:0089a24": "　此陰從彼生　　可言他作苦",
    "T30n1566_008:0089a25": "釋曰。若人欲得他作苦者。法體不成。立義有",
    "T30n1566_008:0089a26": "過。而實不然。云何不然。此中立驗。第一義中",
    "T30n1566_008:0089a27": "調達後陰於先陰非他。何以故。調達陰故。譬",
    "T30n1566_008:0089a28": "如後自陰體。又彼苦體。相續不別故。立義譬",
    "T30n1566_008:0089a29": "喻如前應知。復次執有人者說如是言。他所",
    "T30n1566_008:0089b01": "造業自受果者。是義不然。何以故。諸位差別",
    "T30n1566_008:0089b02": "皆人作故。名自作苦。亦名他作。二家所立者。",
    "T30n1566_008:0089b03": "我無此過。論者言。汝但有此語。是亦不然。如",
    "T30n1566_008:0089b04": "偈曰。",
    "T30n1566_008:0089b05": "　若人自作苦　　離苦無別人",
    "T30n1566_008:0089b06": "　何等是彼人　　言人自作苦",
    "T30n1566_008:0089b07": "釋曰。何等是苦。謂五陰相。離彼苦陰無別有",
    "T30n1566_008:0089b08": "人。云何而言。人作於苦。復次若汝執。言人與",
    "T30n1566_008:0089b09": "五陰不一不異者。是義不然。何以故。但於五",
    "T30n1566_008:0089b10": "陰施調達名。無人可得。以緣起故。譬如瓶等。",
    "T30n1566_008:0089b11": "如是第一義中彼人不成。人既不成。無作苦",
    "T30n1566_008:0089b12": "者。復次他人作苦。是義不然。如偈曰。",
    "T30n1566_008:0089b13": "　若他人作苦　　持與此人者",
    "T30n1566_008:0089b14": "　離苦何有他　　而言他作苦",
    "T30n1566_008:0089b15": "釋曰。離苦無人。前已遮故。人有別體令證",
    "T30n1566_008:0089b16": "知者。以無驗故。如是自作苦不可得。先已立",
    "T30n1566_008:0089b17": "驗曉諸未解。是故偈曰。",
    "T30n1566_008:0089b18": "　自作若不成　　何處有他作",
    "T30n1566_008:0089b19": "　若他人作苦　　彼還是自作",
    "T30n1566_008:0089b20": "釋曰。無自作苦而指示言他作苦者。此語不",
    "T30n1566_008:0089b21": "然。如別相續決定報業。言他作者。無如此義。",
    "T30n1566_008:0089b22": "是故偈言。何處有他作。語意如是。汝言位有",
    "T30n1566_008:0089b23": "差別人無異者。此為妄語。以是義故。若自作",
    "T30n1566_008:0089b24": "苦。若他作者。此皆不然。復次異尼犍子作如",
    "T30n1566_008:0089b25": "是言。人自作苦故苦是自作。而苦不即人名",
    "T30n1566_008:0089b26": "為他作。是故自作他作二門得成。論者偈曰。",
    "T30n1566_008:0089b27": "　自作苦不然",
    "T30n1566_008:0089b28": "釋曰。無人作苦。此義如是。由苦無自體人無",
    "T30n1566_008:0089b29": "體故。若謂苦體是人者。義亦不然。何以故。偈",
    "T30n1566_008:0089c01": "曰。",
    "T30n1566_008:0089c02": "　苦不還作苦",
    "T30n1566_008:0089c03": "釋曰。如先偈言。苦若自作者。則不從緣起。此",
    "T30n1566_008:0089c04": "之二句。如彼已遮語意如是。復次若苦還作",
    "T30n1566_008:0089c05": "苦者。即是果還作果。又苦自起不待因緣。此",
    "T30n1566_008:0089c06": "之二種世所不見。汝前說言。苦不即人此人",
    "T30n1566_008:0089c07": "作苦名他作者。此說不善。如偈曰。",
    "T30n1566_008:0089c08": "　若他作苦者",
    "T30n1566_008:0089c09": "釋曰。外人意欲以人為他。此人無體不能作",
    "T30n1566_008:0089c10": "苦。何故不作。以其空故。空則無物。云何起",
    "T30n1566_008:0089c11": "作。無起有體者。智人所不欲。是故偈曰。",
    "T30n1566_008:0089c12": "　無他誰作苦",
    "T30n1566_008:0089c13": "釋曰。無此他義。語意如是。以是義故。自作他",
    "T30n1566_008:0089c14": "作此皆不然。俱作者言二作苦故無過。為",
    "T30n1566_008:0089c15": "遮此故。阿闍梨偈曰。",
    "T30n1566_008:0089c16": "　若一一作成　　可言二作苦",
    "T30n1566_008:0089c17": "釋曰。一一不作如先已遮。苦非自作亦非他",
    "T30n1566_008:0089c18": "作。是故汝言二作苦者。此義不然。亦不無因。",
    "T30n1566_008:0089c19": "何以故。此無因執。如無起品已遮。此中偈曰。",
    "T30n1566_008:0089c20": "　自他二不作　　無因何有苦",
    "T30n1566_008:0089c21": "釋曰。此品前來所說遮苦若無因者。則亦無",
    "T30n1566_008:0089c22": "苦。無因有苦。無如是義。由第一義中苦不可",
    "T30n1566_008:0089c23": "得。語意如此。如是種種觀察彼苦無體。外人",
    "T30n1566_008:0089c24": "品初言。有諸陰以苦故為因者。第一義中此",
    "T30n1566_008:0089c25": "執不成。如偈曰。",
    "T30n1566_008:0089c26": "　不獨觀於苦　　四種義不成",
    "T30n1566_008:0089c27": "　外所有諸法　　四種亦皆無",
    "T30n1566_008:0089c28": "釋曰。如前所說道理。彼外色等觀察亦無此",
    "T30n1566_008:0089c29": "義。云何色不自作。何以故。若有若無。因不然",
    "T30n1566_008:0090a01": "故。如前已說。又從緣起故。如芽自體不名",
    "T30n1566_008:0090a02": "自作。若言從諸大作名他作者。是義不然。云",
    "T30n1566_008:0090a03": "何不然。諸大於色不名為他。何以故。以其外",
    "T30n1566_008:0090a04": "故。如色自體。又遮實有故。色無自體。他義不",
    "T30n1566_008:0090a05": "成。亦非共作。以一一不成故。亦不無因。何以",
    "T30n1566_008:0090a06": "故。此無因執前已遮故。如是聲等亦應類",
    "T30n1566_008:0090a07": "破。是故品初說因由苦故者。有過失故。此義",
    "T30n1566_008:0090a08": "不成。今此品中為欲顯示苦是空義。是故得",
    "T30n1566_008:0090a09": "成。如般若波羅蜜經中說。佛告極勇猛菩薩",
    "T30n1566_008:0090a10": "言。善男子。色非苦非樂。如是受想行識非苦",
    "T30n1566_008:0090a11": "非樂。若色受想行識非苦非樂。是名般若波",
    "T30n1566_008:0090a12": "羅蜜。又如梵王問經中說。云何名聖諦。若苦",
    "T30n1566_008:0090a13": "若集。若滅若道。不名聖諦。彼苦等不起。乃名",
    "T30n1566_008:0090a14": "聖諦。如是等。復次聲聞乘中婆伽婆說。有比",
    "T30n1566_008:0090a15": "丘問佛言。瞿曇。苦自作耶。佛言不。他作耶。",
    "T30n1566_008:0090a16": "佛言不。俱作耶。佛言不。無因作耶。佛言不。",
    "T30n1566_008:0090a17": "如是等諸修多羅。此中應廣說。",
    "T30n1566_008:0090a18": "釋觀苦品竟。",
    "T30n1566_008:0090a19": "般若燈論釋觀行品第十三",
    "T30n1566_008:0090a20": "復次為令他解一切諸行種種差別皆無自",
    "T30n1566_008:0090a21": "性。有此品起。此中外人引經立義。如偈曰。",
    "T30n1566_008:0090a22": "　婆伽婆說彼　　虛妄劫奪法",
    "T30n1566_008:0090a23": "釋曰。云何知彼諸行等法是虛妄耶。彼諸行",
    "T30n1566_008:0090a24": "等自體無故。誑凡夫故。邪智分別。謂為可得。",
    "T30n1566_008:0090a25": "故是虛妄。又能為彼第一義諦境界念等。妄",
    "T30n1566_008:0090a26": "失因故是虛妄法。婆伽婆說者。謂於諸經中。",
    "T30n1566_008:0090a27": "告諸比丘作如是說。彼虛妄劫奪法者。謂一",
    "T30n1566_008:0090a28": "切有為法最上實者。謂涅槃真法。如是諸行",
    "T30n1566_008:0090a29": "是劫奪法。是滅壞法。聲聞法中作如是說。大",
    "T30n1566_008:0090b01": "乘經中亦作是說。諸有為法皆是虛妄。諸無",
    "T30n1566_008:0090b02": "為法皆非虛妄。此二阿含皆明諸行是虛妄",
    "T30n1566_008:0090b03": "法。此義得成。論者言。此中立驗。第一義中內",
    "T30n1566_008:0090b04": "諸法空。何以故。劫奪法故。如幻化人。外人",
    "T30n1566_008:0090b05": "言。立義出因無差別故。汝言第一義中諸法",
    "T30n1566_008:0090b06": "空者。是無所有劫奪法者。亦無所有。出因闕",
    "T30n1566_008:0090b07": "故。立義不成。有過失故。論者偈曰。",
    "T30n1566_008:0090b08": "　若妄奪法無　　有何名劫奪",
    "T30n1566_008:0090b09": "釋曰。汝謂立義出因皆無所有。若爾此既是",
    "T30n1566_008:0090b10": "無。竟有何物可名劫奪。以無體故。譬如兔角。",
    "T30n1566_008:0090b11": "是故虛妄劫奪。此之二語。非是無義。復有何",
    "T30n1566_008:0090b12": "義分別境界。彼自體空是虛妄義。不如實有。",
    "T30n1566_008:0090b13": "喻若光影。是劫奪義。因與立義此二不同。是",
    "T30n1566_008:0090b14": "故我無立義闕因過失。無二過故。所欲義成。",
    "T30n1566_008:0090b15": "復次劫奪語者。佛婆伽婆拔煩惱障。及智障",
    "T30n1566_008:0090b16": "根。永盡無餘。故作此說。如偈曰。",
    "T30n1566_008:0090b17": "　婆伽婆說此　　為顯示空義",
    "T30n1566_008:0090b18": "釋曰。劫奪語者。與空無別體。如言彼處有煙",
    "T30n1566_008:0090b19": "此說彼處有火。外人言。虛妄語者非是無義。",
    "T30n1566_008:0090b20": "此有何義。謂如來不說諸法無我。若爾云何。",
    "T30n1566_008:0090b21": "說虛妄語。如偈曰。",
    "T30n1566_008:0090b22": "　見法變異故　　諸法無自體",
    "T30n1566_008:0090b23": "釋曰。此偈說何義。謂見諸法變異故知諸法",
    "T30n1566_008:0090b24": "無體。云何無體。以非常住故。婆伽婆說虛妄",
    "T30n1566_008:0090b25": "語者。道理如是。又如偈曰。",
    "T30n1566_008:0090b26": "　有體非無體",
    "T30n1566_008:0090b27": "釋曰。云何名有。自體有故。如汝道理者。諸法",
    "T30n1566_008:0090b28": "則無體。而此不然。偈曰。",
    "T30n1566_008:0090b29": "　由諸法空故",
    "T30n1566_008:0090c01": "釋曰。諸法無我我所故。汝義如是。是故應",
    "T30n1566_008:0090c02": "信諸法有體。若不如此者。偈曰。",
    "T30n1566_008:0090c03": "　自體若非有　　何法為變異",
    "T30n1566_008:0090c04": "釋曰。現見此體有變異故。是故定知有變異",
    "T30n1566_008:0090c05": "法。此中立驗。第一義中諸法有體。何以故。體",
    "T30n1566_008:0090c06": "變異故。此若無體。則無變異。如石女兒。由有",
    "T30n1566_008:0090c07": "體變異。謂內入等。是故第一義中法有自體。",
    "T30n1566_008:0090c08": "論者偈曰。",
    "T30n1566_008:0090c09": "　若法有自體　　云何有變異",
    "T30n1566_008:0090c10": "釋曰。法有自體而變異者。是義不然。何以故。",
    "T30n1566_008:0090c11": "以自體者不可壞故。而今現見彼體變異。是",
    "T30n1566_008:0090c12": "故當知。彼變異體與無自體不得相離。汝所",
    "T30n1566_008:0090c13": "立因則自相違。有人言虛妄法義者。謂不如",
    "T30n1566_008:0090c14": "實見法無自體者。此謂說無我義。何以故。",
    "T30n1566_008:0090c15": "言自體者。即是我名。見法變異者。此謂諸法",
    "T30n1566_008:0090c16": "轉變滅壞。是故虛妄語者。與其無我不得相",
    "T30n1566_008:0090c17": "離。此虛妄語即說無我。非謂說空。是故聖道",
    "T30n1566_008:0090c18": "未起。我見山未崩。內外諸法我及我所光影",
    "T30n1566_008:0090c19": "顯現聖道起時。於此諸法不復分別我及我",
    "T30n1566_008:0090c20": "所。若言諸法無自體者。如外道所執我。此我",
    "T30n1566_008:0090c21": "無體成立此義者。則成我所成。如是因者。成",
    "T30n1566_008:0090c22": "立無我。不成立空及無自體。論者言。汝等分",
    "T30n1566_008:0090c23": "別法無體者。謂如兔角。無體如是。故生怖畏。",
    "T30n1566_008:0090c24": "譬如小兒夜見自影。謂是非人失聲驚怖。汝",
    "T30n1566_008:0090c25": "亦如是。如汝所言外道執我立此無我則成",
    "T30n1566_008:0090c26": "我所成者。汝今諦聽。若以虛妄之言。為成立",
    "T30n1566_008:0090c27": "無我及外道執。我亦無自體。作此解者。如是",
    "T30n1566_008:0090c28": "如是。我今成立法空為因開示汝者。此亦成",
    "T30n1566_008:0090c29": "立人無我義。何以故。此人無我。與彼法空不",
    "T30n1566_008:0091a01": "相離故。如是此因令人信解。如立義者。聲是",
    "T30n1566_008:0091a02": "無常。云何出因。謂彼作故。言作故者。苦空無",
    "T30n1566_008:0091a03": "我亦得成立。如是成立虛妄法者。無其自體。",
    "T30n1566_008:0091a04": "即亦成立。人無我義。以不相離故。如外人言。",
    "T30n1566_008:0091a05": "虛妄義者。此明諸法自體不住。今答此義。若",
    "T30n1566_008:0091a06": "法可取者。偈曰。",
    "T30n1566_008:0091a07": "　彼體不變異　　餘亦不變異",
    "T30n1566_008:0091a08": "　如少不作老　　老亦不作少",
    "T30n1566_008:0091a09": "釋曰。此二譬喻如數次第相似相對。此中立",
    "T30n1566_008:0091a10": "驗。法住自體變異者不然。何以故。不捨自體",
    "T30n1566_008:0091a11": "故。譬如少老。若言彼前剎那異相老住名變",
    "T30n1566_008:0091a12": "異者。此亦不然。何以故。異相已去故。譬如老",
    "T30n1566_008:0091a13": "若。外人言。如乳不捨自體而轉成酪。以是義",
    "T30n1566_008:0091a14": "故。因非一向者。是義不然。今當問汝。何者是",
    "T30n1566_008:0091a15": "酪。彼言乳是。若乳是酪。不捨自體。云何分",
    "T30n1566_008:0091a16": "別。此名為酪。若定分者。偈曰。",
    "T30n1566_008:0091a17": "　若此體即異　　乳應即是酪",
    "T30n1566_008:0091a18": "釋曰。由乳不捨色。味力用利益等故。乳不為",
    "T30n1566_008:0091a19": "酪。異亦不然。何以故。如偈曰。",
    "T30n1566_008:0091a20": "　異乳有何物　　能生於彼酪",
    "T30n1566_008:0091a21": "釋曰。無酪可起故。餘體亦無變異。汝言因非",
    "T30n1566_008:0091a22": "一向者。是義不然。有異人言。我亦不說乳不",
    "T30n1566_008:0091a23": "生酪。酪相異乳。然以和合自在力故乳生於",
    "T30n1566_008:0091a24": "酪。論者言。汝言和合自在力者。此乳為捨自",
    "T30n1566_008:0091a25": "體能生於酪。為不捨自體而生酪耶。若爾有",
    "T30n1566_008:0091a26": "何過。若捨自體則不得言乳生於酪。若不捨",
    "T30n1566_008:0091a27": "自體此則相違。云何相違。若是乳者。云何",
    "T30n1566_008:0091a28": "名酪。若是酪者。云何是乳。於彼世間悉如是",
    "T30n1566_008:0091a29": "解。若有人言。乳不生酪但變為酪。如此義者",
    "T30n1566_008:0091b01": "亦同前遮。如是觀察。第一義中諸法異者此",
    "T30n1566_008:0091b02": "皆不成。汝言諸法有體以此為因者。此因不",
    "T30n1566_008:0091b03": "成。外人言。第一義中諸法不空。何以故。此相",
    "T30n1566_008:0091b04": "違法有故。如顛倒智及不顛倒智。此若無者",
    "T30n1566_008:0091b05": "則無違法。如虛空花由違不空故有空法。以",
    "T30n1566_008:0091b06": "是義故。如所說因諸法不空。論者言。若第一",
    "T30n1566_008:0091b07": "義中有陰等者。除此有物立於空法。而第一",
    "T30n1566_008:0091b08": "義中實無一法是不空者。如偈曰。",
    "T30n1566_008:0091b09": "　若一法不空　　觀此故有空",
    "T30n1566_008:0091b10": "　無一法不空　　何處空可得",
    "T30n1566_008:0091b11": "釋曰。空不空者。於世諦中依止法體。如是分",
    "T30n1566_008:0091b12": "別。此義云何。如有舍宅。有人住故名舍不空。",
    "T30n1566_008:0091b13": "人不住故則名舍空。今第一義中無一法不",
    "T30n1566_008:0091b14": "空。何處得有空法可得。如汝向言有相違法",
    "T30n1566_008:0091b15": "分別為因者。此因不成。但為遮執著故假言",
    "T30n1566_008:0091b16": "空耳。復次十七。地論者言。如所分別。自體無",
    "T30n1566_008:0091b17": "故。分別體空。此諸法空。真實是有。云何真",
    "T30n1566_008:0091b18": "實。不觀作者故。論者言。汝此見者名著空見。",
    "T30n1566_008:0091b19": "外人言。何故名我以為著空。論者言。由一切",
    "T30n1566_008:0091b20": "法無體故空。空非實法。不應執著。為遮此故。",
    "T30n1566_008:0091b21": "如前偈中。若有一法是不空者。此是有分別",
    "T30n1566_008:0091b22": "智境界。此是無分別智境界。若有一物是空",
    "T30n1566_008:0091b23": "此名。空智境界而無此物。以無一物是不空",
    "T30n1566_008:0091b24": "者。此謂一切法皆空。是故偈言。何處空可得。",
    "T30n1566_008:0091b25": "復次無一法不空者。此言何謂。不空見者。空",
    "T30n1566_008:0091b26": "火所燒。分別空者。此亦燒故。是故偈言。何處",
    "T30n1566_008:0091b27": "空可得。復次行二行者。作此分別。如幻馬等",
    "T30n1566_008:0091b28": "無體故空。如實馬等有體不空。此覺差別無",
    "T30n1566_008:0091b29": "二行者。以無分別行般若波羅蜜時。第一義",
    "T30n1566_008:0091c01": "諦境界。真實觀一切法。猶如虛空。一相無相。",
    "T30n1566_008:0091c02": "見無所見。偈言。無一法不空。何處空可得。以",
    "T30n1566_008:0091c03": "是義故。彼因不成。外人言。縱令不成及與相",
    "T30n1566_008:0091c04": "違。汝一切時恒遮於空。我意亦爾。以是義",
    "T30n1566_008:0091c05": "故。所欲得成。論者言。非空智起。諸法乃空。",
    "T30n1566_008:0091c06": "法體自空。智了空故。如燈照知。無瓶非作。何",
    "T30n1566_008:0091c07": "以故。彼瓶無體。不可令有故。是故汝說不善",
    "T30n1566_008:0091c08": "思量。復有人言。汝說空者。與他作過。而依止",
    "T30n1566_008:0091c09": "空。見空無力。復言無空。是故汝等所欲義破。",
    "T30n1566_008:0091c10": "亦違自悉檀。云何自違。如梵天王問經偈曰。",
    "T30n1566_008:0091c11": "　若有解空者　　皆是見法性",
    "T30n1566_008:0091c12": "又如楞伽經偈曰。",
    "T30n1566_008:0091c13": "　若離於和合　　無有如是體",
    "T30n1566_008:0091c14": "　是故空無起　　我說無自性",
    "T30n1566_008:0091c15": "如是違汝阿含。論者言。汝不聞耶。如金剛般",
    "T30n1566_008:0091c16": "若波羅蜜經中說。解我法門如筏喻者。是法",
    "T30n1566_008:0091c17": "尚應捨。何況於非法。又如摩訶般若波羅蜜",
    "T30n1566_008:0091c18": "經中說。不觀色空。不觀色不空。此謂空見亦",
    "T30n1566_008:0091c19": "是執著故須遮止。若復有作不空分別者。此",
    "T30n1566_008:0091c20": "亦應捨。以此二執大過失故。非捨空者有過",
    "T30n1566_008:0091c21": "如是種種諸見過患壞亂於心。如來為彼未",
    "T30n1566_008:0091c22": "離苦眾生。斷苦種子故。起第一大悲。如偈",
    "T30n1566_008:0091c23": "曰。",
    "T30n1566_008:0091c24": "　如來說空法　　為出離諸見",
    "T30n1566_008:0091c25": "釋曰。見謂身見等。空謂對治內入空等。若有",
    "T30n1566_008:0091c26": "眾生善根未熟。未得無生深法忍者。不解正",
    "T30n1566_008:0091c27": "道。如偈曰。",
    "T30n1566_008:0091c28": "　諸有見空者",
    "T30n1566_008:0091c29": "釋曰。云何名見空者。謂執著於空言有此空。",
    "T30n1566_008:0092a01": "此執著空有何過失。如偈曰。",
    "T30n1566_008:0092a02": "　說彼不可治",
    "T30n1566_008:0092a03": "釋曰。如來說彼空見眾生不可療治。此義云",
    "T30n1566_008:0092a04": "何。如服下藥。動作諸病。而復不泄。反成重",
    "T30n1566_008:0092a05": "病。如是說空法。為捨諸惡見。若還執空者。說",
    "T30n1566_008:0092a06": "彼不可治。以是義故。捨空無過。又如有人車",
    "T30n1566_008:0092a07": "沒泥中。為出車故語異人言。與無所有為我",
    "T30n1566_008:0092a08": "出車。而彼異人為出車已。從其車主索無所",
    "T30n1566_008:0092a09": "有。由彼不解此語意故。為諸智人之所輕笑。",
    "T30n1566_008:0092a10": "是故汝等不應執空以之為有。以是義故。彼",
    "T30n1566_008:0092a11": "因不成。過不離汝。由汝所說因義不成。我立",
    "T30n1566_008:0092a12": "自因無前過失。及有力故。云何有力。說諸行",
    "T30n1566_008:0092a13": "空令人信解。品義如此。是故得成。如般若波",
    "T30n1566_008:0092a14": "羅蜜經中。佛告極勇猛菩薩言。善男子。彼一",
    "T30n1566_008:0092a15": "切法從顛倒起。不實無所有。虛妄不如實極",
    "T30n1566_008:0092a16": "勇猛。若有人行一法者。此顛倒行不如實行。",
    "T30n1566_008:0092a17": "又如梵王所問經說。世間愚人執著諸諦。此",
    "T30n1566_008:0092a18": "法非實亦非虛妄。如是等諸修多羅此中應",
    "T30n1566_008:0092a19": "廣說。",
    "T30n1566_008:0092a20": "釋觀行品竟。",
    "T30n1566_008:0092a21": "般若燈論釋觀合品第十四",
    "T30n1566_008:0092a22": "復次。為令信解空所對治諸有合法。皆無自",
    "T30n1566_008:0092a23": "性。有此品起。外人言。汝說一切法自性皆空。",
    "T30n1566_008:0092a24": "如是說者。違正道理。何等道理。如佛所說。有",
    "T30n1566_008:0092a25": "根塵識三種和合。名之為觸。以是義故。汝先",
    "T30n1566_008:0092a26": "所說則為相違。如我所立第一義中諸法有",
    "T30n1566_008:0092a27": "體。何以故。以此為因。說名為合故。此若無",
    "T30n1566_008:0092a28": "者。如來不說此因名合。譬如不因龜毛說為",
    "T30n1566_008:0092a29": "衣服。由佛說有貪瞋癡等。如是三結。名之",
    "T30n1566_008:0092b01": "為合。由我說因符正道理。是故諸法非無自",
    "T30n1566_008:0092b02": "體論者言。汝雖有此說。義則不然。如偈曰。",
    "T30n1566_008:0092b03": "　見可見見者　　此三各異方",
    "T30n1566_008:0092b04": "　二二互相望　　一切皆不合",
    "T30n1566_008:0092b05": "釋曰。見與可見及彼見者。二二相望更互不",
    "T30n1566_008:0092b06": "合。又一切不合。由如是故。偈曰。",
    "T30n1566_008:0092b07": "　應知染染者　　及彼所染法",
    "T30n1566_008:0092b08": "　餘煩惱餘入　　三種皆無合",
    "T30n1566_008:0092b09": "釋曰。染謂欲相。煩惱者。謂能染污眾生相續",
    "T30n1566_008:0092b10": "故。說染等為煩惱。餘謂瞋等。此亦三種。謂瞋",
    "T30n1566_008:0092b11": "瞋者及所瞋等。餘入者。眼前已說。此中餘者。",
    "T30n1566_008:0092b12": "謂耳鼻舌身意。云何名入。謂心心數法所起",
    "T30n1566_008:0092b13": "處門。故名為入。此亦三種。謂聞可聞聞者。乃",
    "T30n1566_008:0092b14": "至知可知知者。彼染煩惱等及以餘入。二二",
    "T30n1566_008:0092b15": "相望更互不合。又一切不合。如可見等無合",
    "T30n1566_008:0092b16": "應知。今為令他解無疑故。偈曰。",
    "T30n1566_008:0092b17": "　異共異有合　　此異不可得",
    "T30n1566_008:0092b18": "　及諸可見等　　異相皆不合",
    "T30n1566_008:0092b19": "釋曰。可見等者。謂見可見見者。如是染染者",
    "T30n1566_008:0092b20": "可染。皆不相合。此中說驗。第一義中見者不",
    "T30n1566_008:0092b21": "與可見及見相合。何以故。彼不異故。若物不",
    "T30n1566_008:0092b22": "異者。終不相合。譬如自體。有人言異。共異合",
    "T30n1566_008:0092b23": "者。此中染等相續。若在別處則不相合。由彼",
    "T30n1566_008:0092b24": "別處及別相續無間隨轉故。名為和合。此因",
    "T30n1566_008:0092b25": "得成。論者言。若可見等。先在別處。後在一",
    "T30n1566_008:0092b26": "處。名為合者。此因不成。亦無驗故。汝語不",
    "T30n1566_008:0092b27": "善。彼如是故。偈曰。",
    "T30n1566_008:0092b28": "　非獨可見等　　異相不可得",
    "T30n1566_008:0092b29": "　及餘一切法　　異亦不可得",
    "T30n1566_008:0092c01": "釋曰。如前所說道理。彼聞可聞聞者。瞋可瞋",
    "T30n1566_008:0092c02": "瞋者等。皆無合義。外人言。汝言我及可見眼",
    "T30n1566_008:0092c03": "等無異者。此義不成。因不成故。論者言。非因",
    "T30n1566_008:0092c04": "不成。何以故。如偈曰。",
    "T30n1566_008:0092c05": "　異與異為緣",
    "T30n1566_008:0092c06": "釋曰。待異故名為異。偈曰。",
    "T30n1566_008:0092c07": "　離異無有異",
    "T30n1566_008:0092c08": "釋曰。以種為緣起者。待此種子故。名芽為",
    "T30n1566_008:0092c09": "異。偈曰。",
    "T30n1566_008:0092c10": "　若從緣起者　　此不異彼緣",
    "T30n1566_008:0092c11": "釋曰。非第一義中可見異眼。何以故。差別語",
    "T30n1566_008:0092c12": "有觀故。譬如可見自體。若法從緣起者。不異",
    "T30n1566_008:0092c13": "彼緣。若言異者。應離此種芽從餘出。如火",
    "T30n1566_008:0092c14": "不觀異體自性是煖。如是見者不觀可見。聞",
    "T30n1566_008:0092c15": "者不觀可聞。染者不觀染等。如火不待於冷",
    "T30n1566_008:0092c16": "而自體是煖者。此異不成。何以故。於世諦中",
    "T30n1566_008:0092c17": "無此義故。外人言。見者與眼等異不須相觀。",
    "T30n1566_008:0092c18": "何以故。以相別故。譬如牛馬。此中境界顯",
    "T30n1566_008:0092c19": "現者。名為識相此是見者。此見者所有行聚",
    "T30n1566_008:0092c20": "眼識所依清淨色以為境。此名為眼。形色及",
    "T30n1566_008:0092c21": "顯色此名可見。如我所說因有力故。見者眼",
    "T30n1566_008:0092c22": "等異義得成。論者言。此語不然。第一義中牛",
    "T30n1566_008:0092c23": "馬二體不可得故。復有人言。想差別故。果因",
    "T30n1566_008:0092c24": "別故。見者眼等異義成者。還同前答。復次鞞",
    "T30n1566_008:0092c25": "世師人言。有異法體。與物和合故。論者言。若",
    "T30n1566_008:0092c26": "汝欲令有異法體與物合者。亦應無第二物。",
    "T30n1566_008:0092c27": "自然有異。以彼立異有別體故。此中作驗。無",
    "T30n1566_008:0092c28": "有異法與物和合。何以故。物體故。譬如未有",
    "T30n1566_008:0092c29": "言說已前物體。復次第一義中異無自體。何",
    "T30n1566_008:0093a01": "以故。由總別故。譬如色體。復次第一義中異",
    "T30n1566_008:0093a02": "非起說及覺智因。何以故。由是差別覺智言",
    "T30n1566_008:0093a03": "說因故。譬如色體。復次此異。為在異中。為在",
    "T30n1566_008:0093a04": "不異中。此有何過。若在異中者。如偈曰。",
    "T30n1566_008:0093a05": "　異中無有異",
    "T30n1566_008:0093a06": "釋曰。若彼異法先已是異。而言此異。向彼異",
    "T30n1566_008:0093a07": "中是則無義。異法空故。鞞世師所立異義不",
    "T30n1566_008:0093a08": "成。若於不異中有者。此亦不然。如偈曰。",
    "T30n1566_008:0093a09": "　不異中亦無",
    "T30n1566_008:0093a10": "釋曰。此謂自體而有異過。如彼所說。因義破",
    "T30n1566_008:0093a11": "故。異法不成。外人言。一異者是二邊。汝今遮",
    "T30n1566_008:0093a12": "異。異法則無。此異若無。應受不異。是故汝得",
    "T30n1566_008:0093a13": "違悉檀過。論者言。如異法無。已令他解。不異",
    "T30n1566_008:0093a14": "無者。如偈曰。",
    "T30n1566_008:0093a15": "　由無異法故　　不異法亦無",
    "T30n1566_008:0093a16": "釋曰。觀異故有不異。已遮異故。不異亦無。云",
    "T30n1566_008:0093a17": "何遮。今說驗。第一義中見者可見不得為異。",
    "T30n1566_008:0093a18": "何以故。差別言語觀故。譬如可見自體。如是",
    "T30n1566_008:0093a19": "有故。果故。因故。疑智境界故。是等諸因。此",
    "T30n1566_008:0093a20": "應廣說。彼如是一異俱遮。由一等不成故。",
    "T30n1566_008:0093a21": "此如偈曰。",
    "T30n1566_008:0093a22": "　一法則不合　　異法亦不合",
    "T30n1566_008:0093a23": "若有人言。有如是染與染者合。何以故。由合",
    "T30n1566_008:0093a24": "時故。如水乳二。復次第一義中有染者合。何",
    "T30n1566_008:0093a25": "以故。差別言說觀故。譬如食者與食相合。論",
    "T30n1566_008:0093a26": "者偈曰。",
    "T30n1566_008:0093a27": "　合時及已合　　合者亦皆無",
    "T30n1566_008:0093a28": "釋曰。如前所說方便異法相合無如是義。由",
    "T30n1566_008:0093a29": "彼外人品初說因。已與其過。為令他解。合無",
    "T30n1566_008:0093b01": "自體。是品中義。是故得成。如般若波羅蜜經",
    "T30n1566_008:0093b02": "中說。佛告極勇猛菩薩言。善男子。色不合不",
    "T30n1566_008:0093b03": "散。如是受想行識不合不散。若色至識不合",
    "T30n1566_008:0093b04": "不散。此是般若波羅蜜。如是等諸修多羅此",
    "T30n1566_008:0093b05": "中應廣說。",
    "T30n1566_008:0093b06": "釋觀合品竟。",
    "T30n1566_008:0093b07": "般若燈論釋卷第八"
}