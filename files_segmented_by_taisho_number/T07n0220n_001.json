{
    "T07n0220n_001:1055b02": "15 會大般若經第十五會靜慮波羅蜜",
    "T07n0220n_001:1055b03": "多分序序",
    "T07n0220n_001:1055b05": "西明寺沙門玄則撰",
    "T07n0220n_001:1055b06": "夫心之用也，其大矣哉！動之則舛競聿興，靜之",
    "T07n0220n_001:1055b07": "則眾變幾息，大之則充乎法界，細之則入",
    "T07n0220n_001:1055b08": "於隣虛，故海嶽環區，心之影也；形骸耳目，",
    "T07n0220n_001:1055b09": "心之候也；生死邅迴，心之迷也；菩提昭曠，",
    "T07n0220n_001:1055b10": "心之悟也。三界唯此，寔曰難調；一處制之，斯",
    "T07n0220n_001:1055b11": "無不辦。所以仍給孤之勝集、開等持之妙門，",
    "T07n0220n_001:1055b12": "明夫定品克遷，心源允晏；沈掉雙斥，止",
    "T07n0220n_001:1055b13": "觀兩澄。朋棲欲界之表、孤騫有頂之外，境焰",
    "T07n0220n_001:1055b14": "滅而逾明、因枝翦而更肅，湛乎累盡，動與德",
    "T07n0220n_001:1055b15": "會。故統之則一如，權之則二相，敝之則三脫，",
    "T07n0220n_001:1055b16": "依之則四神，行之則五印，檢之則六念，聚之",
    "T07n0220n_001:1055b17": "則七善，流之則八解，階之則九次，肆之則十",
    "T07n0220n_001:1055b18": "遍。其餘四念、四等之儔，五根、五力之類，莫不",
    "T07n0220n_001:1055b19": "亘諸禪地，蒨萰乎根本；儲之定瀲，磊砢乎邊",
    "T07n0220n_001:1055b20": "際。譬泥之在均、金之在鍛，唯所用耳，豈有限",
    "T07n0220n_001:1055b21": "哉！故能力味精通、神妙揮忽，日月上掩、川嶽",
    "T07n0220n_001:1055b22": "下搖，身遍十方、聲覃六趣，水火交質、金土易",
    "T07n0220n_001:1055b23": "形，殫變化之塗、出思議之表，具微妙定，不受",
    "T07n0220n_001:1055b24": "快己之勝生；關惡趣門，而甘利他之獄苦。至",
    "T07n0220n_001:1055b25": "有八禪分用、三昧異名，日旋星光、月愛花德，",
    "T07n0220n_001:1055b26": "遊戲奮迅、清淨照明，或百或千，難階難極，咸",
    "T07n0220n_001:1055b27": "資說力，具啟詞編。凡勒成兩卷，亦未經再譯。",
    "T07n0220n_001:1055b28": "罣入禪祕，其誰捨諸！"
}