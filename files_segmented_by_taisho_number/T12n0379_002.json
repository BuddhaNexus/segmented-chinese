{
    "T12n0379_002:0934c02": "四童子三昧經卷中",
    "T12n0379_002:0934c04": "隋北印度健陀羅國",
    "T12n0379_002:0934c05": "三藏闍那崛多譯",
    "T12n0379_002:0934c06": "爾時，世尊右脇臥於師子床上。時四童子",
    "T12n0379_002:0934c07": "從四方來，各與大眾前後圍繞，導在眾首，悉",
    "T12n0379_002:0934c08": "皆平等，智慧神通、威德法行，無所差別，不乖",
    "T12n0379_002:0934c09": "毫毛，共趣佛所，往到佛前，恭敬合掌。彼四童",
    "T12n0379_002:0934c10": "子到佛邊時，各隨城邑所從眷屬、一切天人、",
    "T12n0379_002:0934c11": "百千眾生雜類，皆悉合掌，一切靜心，歡喜踊",
    "T12n0379_002:0934c12": "躍，曲躬瞻仰向四童子。彼四童子當於來時，",
    "T12n0379_002:0934c13": "四方縱廣滿一由旬，諸天雨華遍滿於地，鼓",
    "T12n0379_002:0934c14": "天音樂種種百千，諸天歌詠讚歎無量。爾時，",
    "T12n0379_002:0934c15": "多陀阿伽度、阿羅訶、三藐三佛陀普於四方",
    "T12n0379_002:0934c16": "自然顯現四師子座。爾時，尊者阿難以偈",
    "T12n0379_002:0934c17": "白佛言：",
    "T12n0379_002:0934c18": "「世尊！何因緣，　　一切智四邊，",
    "T12n0379_002:0934c19": "　右脇現四床，　　師子廣大敷？」",
    "T12n0379_002:0934c20": "作是語已，佛告阿難：「阿難！汝見此四童子已",
    "T12n0379_002:0934c21": "不？從四方來，面如滿月，過日光明蔽四天下，",
    "T12n0379_002:0934c22": "威德特尊齒白明耀，發智慧光得大精進，入",
    "T12n0379_002:0934c23": "甚深智成就功德，識智了達有深信行，謙卑",
    "T12n0379_002:0934c24": "慚愧行業滿足，意見深遠得正念定，智慧善",
    "T12n0379_002:0934c25": "巧有大方便第一總持，為諸眾生隨順說法，",
    "T12n0379_002:0934c26": "增長善本，於無量億百千佛所種諸善根。各",
    "T12n0379_002:0934c27": "住四方，各於佛剎聞我涅槃，各從彼剎諸如",
    "T12n0379_002:0934c28": "來所諮發啟請，生此剎土，欲聞見我及我",
    "T12n0379_002:0934c29": "名稱，說法利益功德之事，觀看今日如來後",
    "T12n0379_002:0935a01": "夜分時，於力士生地娑羅雙樹間，當入無餘",
    "T12n0379_002:0935a02": "涅槃、不思議涅槃、一切世間無等涅槃、一切",
    "T12n0379_002:0935a03": "世間希有涅槃、一切世間安樂涅槃、一切世",
    "T12n0379_002:0935a04": "間難伏涅槃、一切世間斷離諸趣清淨涅槃，",
    "T12n0379_002:0935a05": "如來當取如是微妙最上涅槃。「阿難！此東方",
    "T12n0379_002:0935a06": "來童子者，其色微妙，具大功德，端正可喜，光",
    "T12n0379_002:0935a07": "明遍照，威德熾然，猶如盛火放大光明，以",
    "T12n0379_002:0935a08": "多百千徒眾圍繞、及以億數諸天之眾，所共",
    "T12n0379_002:0935a09": "供養，受天雨華，來詣佛所，欲供養佛。「阿難！此",
    "T12n0379_002:0935a10": "童子者，於彼師子音鳴聲如來國土，曾作轉",
    "T12n0379_002:0935a11": "輪聖王，領千世界而得自在，諸天人等之所",
    "T12n0379_002:0935a12": "供養。彼治化時，於欲界天上及於人間恒多",
    "T12n0379_002:0935a13": "講法，受持句義，為於無量百千眾生解說妙",
    "T12n0379_002:0935a14": "趣，成就彼等種諸善根，得諸神通達解法行，",
    "T12n0379_002:0935a15": "眾聖諮嗟無邊無斷，最上微妙得無畏力，深",
    "T12n0379_002:0935a16": "入法相成就辯才，智慧善巧得到無邊智慧",
    "T12n0379_002:0935a17": "彼岸。滿足如是諸法行已，於十八億年如法",
    "T12n0379_002:0935a18": "治化，不用刀杖惱亂眾生、不為受欲貪於",
    "T12n0379_002:0935a19": "王位，於彼十八億年成熟十八那由他眾生，",
    "T12n0379_002:0935a20": "令住阿耨多羅三藐三菩提，於菩薩法得不",
    "T12n0379_002:0935a21": "退地。彼善男子從初發心得不退地已，乃",
    "T12n0379_002:0935a22": "至畢竟成就阿耨多羅三藐三菩提，彼王如",
    "T12n0379_002:0935a23": "是，於後一時剃除鬚髮、著袈裟衣、捨家出家。",
    "T12n0379_002:0935a24": "「即出家已，於八十一億年行於梵行。從出家",
    "T12n0379_002:0935a25": "已，未甞坐臥，況復睡眠？於八十一億年中，乃",
    "T12n0379_002:0935a26": "至不起一念欲想及於瞋心，況有殺害、惱亂",
    "T12n0379_002:0935a27": "等心、無不善事及憎愛想？亦復不念修行、不",
    "T12n0379_002:0935a28": "修行想。常住二法，何等為二？一者雖得肉眼，",
    "T12n0379_002:0935a29": "無肉眼想；雖能分別知諸法聚，而不取著法",
    "T12n0379_002:0935b01": "聚之想。於彼八十一億年中，更不論說諸無",
    "T12n0379_002:0935b02": "利益、他餘事想：若地想、水想、火想、風想，若",
    "T12n0379_002:0935b03": "虛空想及識想，若婦女想及丈夫想，飢渴",
    "T12n0379_002:0935b04": "想、聚落想、空閑處想、城邑等想，違逆之想、不",
    "T12n0379_002:0935b05": "違逆想，遠離想、禪定想，自我想、他我想，色想、",
    "T12n0379_002:0935b06": "無色想，邊想、中想，生想、滅想，少想、多想，如",
    "T12n0379_002:0935b07": "是等諸餘亂想，皆悉寂滅，不生分別；惟除",
    "T12n0379_002:0935b08": "二十篋藏法本，思量修習。「其間成熟八萬那",
    "T12n0379_002:0935b09": "由他眾生，決定於阿耨多羅三藐三菩提，彼",
    "T12n0379_002:0935b10": "諸眾生皆初發心於如此剎；即剎那羅婆時，",
    "T12n0379_002:0935b11": "於彼佛剎自在而去，各更別往諸餘佛剎，到",
    "T12n0379_002:0935b12": "彼諸剎世尊所奉覲承事；於彼世界一一佛",
    "T12n0379_002:0935b13": "剎，一一身到，一身一事無二並者，彼諸剎土",
    "T12n0379_002:0935b14": "一一諸佛皆同；於此一剎那羅婆時右脇而",
    "T12n0379_002:0935b15": "臥，同於此日後夜分中當入涅槃，悉在娑羅",
    "T12n0379_002:0935b16": "雙樹之間力士生地，皆如如來彼諸佛等，同",
    "T12n0379_002:0935b17": "名釋迦牟尼十號具足，彼諸佛等亦同出於",
    "T12n0379_002:0935b18": "五濁惡世。「阿難！我以如是無量、無邊、無礙肉",
    "T12n0379_002:0935b19": "眼正知正見，非諸聲聞、辟支佛等之所能入，",
    "T12n0379_002:0935b20": "非境界故。阿難！若有比丘、比丘尼、優婆塞、優",
    "T12n0379_002:0935b21": "婆夷聞此法門，聞已生信，羨我肉眼正知見",
    "T12n0379_002:0935b22": "智，欲得此智，乃至滿足一切種智，及發一念",
    "T12n0379_002:0935b23": "正信之心相續不捨，適發心已，即生無量福",
    "T12n0379_002:0935b24": "德之聚，況得無量無邊大功德聚？「阿難！若有",
    "T12n0379_002:0935b25": "善男子、善女人，於十八那由他諸如來所，復",
    "T12n0379_002:0935b26": "於十八那由他億年，以一切樂具供養、恭敬、",
    "T12n0379_002:0935b27": "尊重、讚歎，親承奉事彼諸如來，於十八那由",
    "T12n0379_002:0935b28": "他年，所得功德雖復無量，猶故不及聞此法",
    "T12n0379_002:0935b29": "門羨願之心生功德者，不可譬喻。「阿難！此童",
    "T12n0379_002:0935c01": "子者，於我法中一日一夜，教化、利益無量眾",
    "T12n0379_002:0935c02": "生，何況多時所作利益？若舍利弗、目犍連等",
    "T12n0379_002:0935c03": "及餘聲聞，不能如是多作利益，度脫如是無",
    "T12n0379_002:0935c04": "量眾生。「阿難！假使汝等一切壽命，多諸眾",
    "T12n0379_002:0935c05": "生說法教化，不念餘事，晝夜不休，雖作如是",
    "T12n0379_002:0935c06": "教化利益，但自汝等於我法中，不能荷負佛",
    "T12n0379_002:0935c07": "法重擔。如今所見此來童子所荷負者。」又復",
    "T12n0379_002:0935c08": "告言：「如是，阿難！如是童子為諸眾生作大利",
    "T12n0379_002:0935c09": "益，具足憐愍，念諸眾生、饒益眾生，而此童子",
    "T12n0379_002:0935c10": "有無量功德。「阿難！汝見從南方來童子已不？",
    "T12n0379_002:0935c11": "如秋滿月十五日夜，光明熾盛，右手執持眾",
    "T12n0379_002:0935c12": "寶，莊嚴杖打此大地，打大地已，出如是聲：譬",
    "T12n0379_002:0935c13": "如摩伽陀國有一寶器——或用金作、或用銀作，",
    "T12n0379_002:0935c14": "作之成就善加瑩治，無有塵垢、無有瑕隙、無",
    "T12n0379_002:0935c15": "有破漏，善好明淨，無有塵土、無有脂膩，種",
    "T12n0379_002:0935c16": "種因緣眾事所成，種種功能練精，明淨五處、",
    "T12n0379_002:0935c17": "具滿十處，遠離一千分觀瞻、遠離十二處金",
    "T12n0379_002:0935c18": "銀煩垢，種性真正金性最勝，百練所成，新成",
    "T12n0379_002:0935c19": "非故具，足八分一千巧匠，一心觀瞻，塵膩垢",
    "T12n0379_002:0935c20": "翳一切悉無——如是妙器打之出聲，若聞聲者",
    "T12n0379_002:0935c21": "能滅眾苦。「阿難！如是譬喻，如是器聲，我少",
    "T12n0379_002:0935c22": "說耳。而此童子，眾寶間錯嚴潔之杖，打此大",
    "T12n0379_002:0935c23": "地所出之聲，亦復如是。「阿難！此童子者名寂",
    "T12n0379_002:0935c24": "靜轉，是大菩薩摩訶薩也。從南方寶積現多",
    "T12n0379_002:0935c25": "陀阿伽度、阿羅訶、三藐三佛陀剎土而來。彼",
    "T12n0379_002:0935c26": "佛世界名寶莊嚴。「阿難！於汝意云何？彼世",
    "T12n0379_002:0935c27": "界何故名寶莊嚴？阿難！彼佛世界，無一眾生",
    "T12n0379_002:0935c28": "住不定者，亦無邪定。阿難！彼諸眾生。皆悉正",
    "T12n0379_002:0935c29": "定於阿耨多羅三藐三菩提。阿難！彼剎是菩",
    "T12n0379_002:0936a01": "薩剎，彼剎眾生無男女想。阿難！彼諸眾生皆",
    "T12n0379_002:0936a02": "悉梵行，無諸穢欲智行清淨，乃至無有穢欲",
    "T12n0379_002:0936a03": "之名。阿難！彼莊嚴佛剎諸眾生等，無有一切",
    "T12n0379_002:0936a04": "不善思想，亦無食想，唯有二食。何等為二？",
    "T12n0379_002:0936a05": "一者以定慧為食，二者以法喜為食。阿難！彼",
    "T12n0379_002:0936a06": "佛剎不說五陰、不說三乘，惟廣演說一切智",
    "T12n0379_002:0936a07": "陰菩薩篋藏。阿難！以是義故，彼佛世界名寶",
    "T12n0379_002:0936a08": "莊嚴。「阿難！此土所有他方佛剎眾生生此土",
    "T12n0379_002:0936a09": "者、復有願生彼佛土者，願生之者彼眾生等，",
    "T12n0379_002:0936a10": "皆得不退轉於阿耨多羅三藐三菩提。阿難！",
    "T12n0379_002:0936a11": "或有菩薩從餘佛剎來生彼者，生已，即自能",
    "T12n0379_002:0936a12": "知彼佛剎內一切諸事，彼等菩薩亦生彼已，",
    "T12n0379_002:0936a13": "即於剎那羅婆牟侯多時，各各想己自身是",
    "T12n0379_002:0936a14": "佛。「阿難！彼寶積現如來為彼無量無邊那",
    "T12n0379_002:0936a15": "由他諸菩薩摩訶薩等，廣說一切種智及菩",
    "T12n0379_002:0936a16": "薩篋藏法門，不曾斷絕、更不說餘。阿難！假使",
    "T12n0379_002:0936a17": "我於無量千劫，說彼佛剎功德之事，及一一",
    "T12n0379_002:0936a18": "分別菩薩摩訶薩等所得勝法，所謂發願莊",
    "T12n0379_002:0936a19": "嚴佛剎，不可得盡。阿難。我但略說彼佛世界",
    "T12n0379_002:0936a20": "功德名字。此寂靜轉菩薩摩訶薩從彼方來，",
    "T12n0379_002:0936a21": "為欲看我入般涅槃，復為憐愍無量無邊",
    "T12n0379_002:0936a22": "諸眾生等，令發無上菩提之心；復為欲顯彼",
    "T12n0379_002:0936a23": "剎功德莊嚴之事；復為顯彼寶積現佛利益",
    "T12n0379_002:0936a24": "名稱。所謂顯諸菩薩法行大事，亦說真實名",
    "T12n0379_002:0936a25": "稱之事，欲令此剎無量無邊諸眾生等攝受",
    "T12n0379_002:0936a26": "正法故，來到此釋迦佛剎，為令未來諸菩薩",
    "T12n0379_002:0936a27": "等生歡喜心。「阿難！此童子者，於往昔時行",
    "T12n0379_002:0936a28": "菩薩行，值燃燈佛出現於世，爾時曾作轉輪",
    "T12n0379_002:0936a29": "聖王名曰降怨。「阿難！爾時降怨聖王為無量",
    "T12n0379_002:0936b01": "億無邊眾生說於正法，成熟善根。時彼聖王",
    "T12n0379_002:0936b02": "從旦日初至於食頃，化度三十六億眾生住",
    "T12n0379_002:0936b03": "不退地，於阿耨多羅三藐三菩提，入正定聚",
    "T12n0379_002:0936b04": "證得無生忍法。而此聖王於彼燃燈如來般",
    "T12n0379_002:0936b05": "涅槃後，發大精進，剃除鬚髮，捨家出家。既出",
    "T12n0379_002:0936b06": "家已，滿一千年，續燃燈佛轉正法輪。然彼聖",
    "T12n0379_002:0936b07": "王利益無量無邊眾生，作利益已，於後一時",
    "T12n0379_002:0936b08": "日沒之頃，復化三萬六億眾生，令住阿耨多",
    "T12n0379_002:0936b09": "羅三藐三菩提；還於日沒之時，令七萬那由",
    "T12n0379_002:0936b10": "他眾生皆悉漏盡，成阿羅漢，況當證道見諦",
    "T12n0379_002:0936b11": "學人不可稱計。「阿難！假使我欲以佛智慧，說",
    "T12n0379_002:0936b12": "此寂靜轉菩薩童子往昔之時為諸眾生作",
    "T12n0379_002:0936b13": "利益事，不可得盡。阿難！汝為此寂靜轉善男",
    "T12n0379_002:0936b14": "子就於我前，敷座安置，汝當得無量無邊勝",
    "T12n0379_002:0936b15": "妙功德。若有眾生聞此寂靜轉菩薩名者，彼",
    "T12n0379_002:0936b16": "等眾生，如現在見佛等無有異。「阿難！若有",
    "T12n0379_002:0936b17": "眾生聞此功德，莊嚴受記法本名字者，乃至",
    "T12n0379_002:0936b18": "一念發淨信心，為欲見彼寶積現如來、多陀",
    "T12n0379_002:0936b19": "阿伽度、阿羅訶、三藐三佛陀，為欲承迎、禮拜、",
    "T12n0379_002:0936b20": "親近、供養，有發心者、欲聞法者，阿難！我今皆",
    "T12n0379_002:0936b21": "與彼等受記，往生彼剎，奉覲如來，聞於正法。",
    "T12n0379_002:0936b22": "彼佛剎中所生菩薩，亦欲同行彼諸法行，惟",
    "T12n0379_002:0936b23": "除願力菩薩摩訶薩等。阿難！彼諸眾生善得",
    "T12n0379_002:0936b24": "大利，若能聞此所說功德莊嚴法本名字，乃",
    "T12n0379_002:0936b25": "至經耳，何況聞已得淨信心？「阿難！如是等法",
    "T12n0379_002:0936b26": "句，如實不虛，汝當善護、善念、憶持。所以者何，",
    "T12n0379_002:0936b27": "阿難！閻浮提人未曾得聞如是等修多羅章",
    "T12n0379_002:0936b28": "句及以名字？阿難！若名字菩薩及謗法人，如",
    "T12n0379_002:0936b29": "是人等，莫令得聞。何以故？以其謗法罪大深",
    "T12n0379_002:0936c01": "重故。「阿難！汝見西方如是輦輿眾寶莊嚴乘",
    "T12n0379_002:0936c02": "空而來，汝見已不？」阿難白佛言：「如是已見。」",
    "T12n0379_002:0936c03": "佛復告阿難：「汝見其間一童子不？二足神通",
    "T12n0379_002:0936c04": "變化所作，騰空飛來動此大地，動大動、震大",
    "T12n0379_002:0936c05": "震，大地動時，所化眾生怖畏毛竪。」阿難報言：",
    "T12n0379_002:0936c06": "「如是婆伽婆，如是修伽陀，我今見已。此童子",
    "T12n0379_002:0936c07": "者，神通遊戲種種示現，乘空而來。」佛告阿難：",
    "T12n0379_002:0936c08": "「如此輦譽眾寶間錯，在童子前而來，出於",
    "T12n0379_002:0936c09": "種種異妙之香，滿此佛剎。」阿難白言：「如是婆",
    "T12n0379_002:0936c10": "伽婆，如是修伽陀。」佛復告阿難言：「此事還是",
    "T12n0379_002:0936c11": "彼善男子智力所現，能使輦輿出是妙香。阿",
    "T12n0379_002:0936c12": "難！汝聽復能出於四種之聲——所謂空聲、無所",
    "T12n0379_002:0936c13": "有聲、寂靜聲、佛聲。」阿難白言：「如是婆伽婆。」佛",
    "T12n0379_002:0936c14": "復告阿難：「還是童子毛孔所出如是等聲。阿",
    "T12n0379_002:0936c15": "難！此聲出時，有六十八那由他眾生大得饒",
    "T12n0379_002:0936c16": "益，復千世界諸眾生數有多眾生，於無為法",
    "T12n0379_002:0936c17": "心漏永盡，便得解脫。阿難！聞一佛名，已有九",
    "T12n0379_002:0936c18": "億菩薩住不退轉地，得入聖道於阿耨多羅",
    "T12n0379_002:0936c19": "三藐三菩提。於此剎土人天世界，有二百千",
    "T12n0379_002:0936c20": "那由他天人得阿毘跋致地，決定住阿耨多",
    "T12n0379_002:0936c21": "羅三藐三菩提。「阿難！此善男子所住西方，",
    "T12n0379_002:0936c22": "有佛名曰喜樂音多陀阿伽度、阿羅訶、三藐三",
    "T12n0379_002:0936c23": "佛陀，世界名樂毛，從彼剎來，欲見如來入於",
    "T12n0379_002:0936c24": "涅槃。此善男子，然其來已，為於無量無邊眾",
    "T12n0379_002:0936c25": "生作大利益。阿難！今善男子來此剎時，大作",
    "T12n0379_002:0936c26": "佛事，亦如如來轉大法輪，彼亦如是轉大法",
    "T12n0379_002:0936c27": "輪。阿難！此善男子乃從阿僧祇劫已來諸",
    "T12n0379_002:0936c28": "毛孔中恒常出此四種之聲——所謂空寂等聲——",
    "T12n0379_002:0936c29": "於一一聲中，為無量無邊眾生作大利益。」阿",
    "T12n0379_002:0937a01": "難白佛言：「世尊！此善男子往昔之時作何",
    "T12n0379_002:0937a02": "善根，乃能於諸毛孔出如是諸聲？」佛告阿難：",
    "T12n0379_002:0937a03": "「我念往昔過去無量無數劫，時有佛出世，",
    "T12n0379_002:0937a04": "名無垢眼，善逝、世間解、無上士、調御丈夫、天人",
    "T12n0379_002:0937a05": "師、佛、世尊。此善男子於彼佛所出家，作大沙",
    "T12n0379_002:0937a06": "門，名曰智樂，淨修梵行。而彼沙門於彼如來",
    "T12n0379_002:0937a07": "問於真理、難知智慧、甚深句義：所謂不生不",
    "T12n0379_002:0937a08": "滅、一切諸法空無所有、一切諸法本性寂靜、",
    "T12n0379_002:0937a09": "一切諸佛皆同一體。而彼沙門七日七夜相",
    "T12n0379_002:0937a10": "續不斷、不念疲惓、不念餘事、不捨重擔，於",
    "T12n0379_002:0937a11": "此四句躬自受持，善味諷習，善持通利，善意",
    "T12n0379_002:0937a12": "貫穿，研精己行。「阿難！彼時沙門者，此童子是",
    "T12n0379_002:0937a13": "也。以此四句妙義——億數諸佛所共說之——入諸",
    "T12n0379_002:0937a14": "佛法，攝諸眾生，復自然得覺了之事。而彼沙",
    "T12n0379_002:0937a15": "門愍諸眾生，緣諸村舍、聚落、城邑為彼說法。",
    "T12n0379_002:0937a16": "「阿難！爾時法師智樂沙門者，以多聞知法義",
    "T12n0379_002:0937a17": "趣，復以真心六年為他宣說如是法句。以是",
    "T12n0379_002:0937a18": "因緣，於阿僧祇劫，從諸毛孔出如是聲神通。",
    "T12n0379_002:0937a19": "以是事故，此善男子從身毛孔出如是四種",
    "T12n0379_002:0937a20": "法聲，為多眾生作大利益。如是次第，此童子",
    "T12n0379_002:0937a21": "者於阿僧祇劫身毛孔中，成就如是四種妙",
    "T12n0379_002:0937a22": "聲。「阿難！閻浮提人得大善利、得第一利，若",
    "T12n0379_002:0937a23": "聞此無攀緣菩薩名字者，已獲善利，況聞其",
    "T12n0379_002:0937a24": "法？阿難！若有善男子及善女人，或在天中、或",
    "T12n0379_002:0937a25": "在人間，聞此無攀緣菩薩，乃至名字，已得淨",
    "T12n0379_002:0937a26": "心，所得功德不可思議，何況瞻對覲覿見",
    "T12n0379_002:0937a27": "者？所以者何？阿難！此無攀緣菩薩摩訶薩於",
    "T12n0379_002:0937a28": "諸菩薩地已得功德，不可思議、不可稱說。阿",
    "T12n0379_002:0937a29": "難！而此菩薩摩訶薩故，欲來見如來入般涅",
    "T12n0379_002:0937b01": "槃。「阿難！汝今可為彼大菩薩施設床敷於如",
    "T12n0379_002:0937b02": "來前，用擬此善男子坐。阿難！汝當得大安",
    "T12n0379_002:0937b03": "樂利益，亦當速得勝妙神通。阿難！汝設此",
    "T12n0379_002:0937b04": "敷業因緣故，所獲果報，或坐、或臥常得安隱，",
    "T12n0379_002:0937b05": "於一念頃，當現證得阿羅漢果無為聖法。阿",
    "T12n0379_002:0937b06": "難！汝於無漏聲聞聖果未證入者，我今與汝",
    "T12n0379_002:0937b07": "授記當得，汝復應有諸功德分，迴向阿耨多",
    "T12n0379_002:0937b08": "羅三藐三菩提，當得諸佛如來大法。「阿難！若",
    "T12n0379_002:0937b09": "有比丘、比丘尼、優婆塞、優婆夷，若天、若龍、若",
    "T12n0379_002:0937b10": "夜叉、若犍闥婆、阿修羅、迦樓羅、緊那羅、摩睺",
    "T12n0379_002:0937b11": "羅伽、人若非人、及餘眾生，聞此寂靜轉所說",
    "T12n0379_002:0937b12": "授記，聞已得淨深心及信解者；若復有人欲",
    "T12n0379_002:0937b13": "得聞此寂靜說授記法門，或如來邊聞、或聲",
    "T12n0379_002:0937b14": "聞邊聞，復能為彼法師敷設床座，所得功",
    "T12n0379_002:0937b15": "德，如彼法師坐此座上，復當說斯寂靜說授",
    "T12n0379_002:0937b16": "記法門，如斯無異。所以者何？阿難！彼人敷",
    "T12n0379_002:0937b17": "設座已，當得十種敷設功德。何等為十？一者、",
    "T12n0379_002:0937b18": "當得轉輪聖王座，二者、得帝釋座，三者、得梵",
    "T12n0379_002:0937b19": "天王座，四者、得世主座，五者、世世於諸佛所",
    "T12n0379_002:0937b20": "得法師座，六者、菩薩地滿既得位已，在道場",
    "T12n0379_002:0937b21": "菩提樹下坐於蓮華師子高座，七者、證一切",
    "T12n0379_002:0937b22": "智已，得無上菩提坐於佛座，八者、轉大法輪",
    "T12n0379_002:0937b23": "時，得無量億數諸天所共莊嚴轉法輪座，九",
    "T12n0379_002:0937b24": "者、欲現大神通時，過出一切諸世間道，為",
    "T12n0379_002:0937b25": "得如來無上顯現最大神通師子高座，十者、",
    "T12n0379_002:0937b26": "欲現入於大涅槃時，得彼多陀阿伽度、阿",
    "T12n0379_002:0937b27": "羅訶、三藐三佛陀，令諸天、龍、夜叉、犍闥婆、阿",
    "T12n0379_002:0937b28": "修羅、迦樓羅、摩睺羅伽、人非人等心生歡喜，",
    "T12n0379_002:0937b29": "得清淨信，最後寂滅一切諸行，住金剛三昧",
    "T12n0379_002:0937c01": "得如來座。阿難！汝當得如是等十種師子高",
    "T12n0379_002:0937c02": "座果報。「阿難！若有善男子、善女人，淨心聞此",
    "T12n0379_002:0937c03": "寂靜說受記法本句偈之義，為於法師敷設",
    "T12n0379_002:0937c04": "法座，愛敬尊重彼法師故，以是因緣，彼彼",
    "T12n0379_002:0937c05": "成就十種師子敷座果報。以是義故，阿難！汝",
    "T12n0379_002:0937c06": "應可合掌向無攀緣菩薩邊，汝應當得大利",
    "T12n0379_002:0937c07": "安樂大福德聚，因此功德，汝速當得發於神",
    "T12n0379_002:0937c08": "通。」爾時，尊者阿難為無攀緣善男子敷法座",
    "T12n0379_002:0937c09": "已，合掌向無攀緣菩薩摩訶薩生清淨心、尊",
    "T12n0379_002:0937c10": "重心、慚愧心，即於爾時而說偈言：",
    "T12n0379_002:0937c11": "「合掌向健兒，　　降伏龍入定，",
    "T12n0379_002:0937c12": "　大智眾王者，　　無攀緣光明。",
    "T12n0379_002:0937c13": "　得智及精進，　　智慧禪定聚，",
    "T12n0379_002:0937c14": "　世間無等侶，　　向無畏合掌。」",
    "T12n0379_002:0937c15": "爾時，世尊以偈告阿難言：",
    "T12n0379_002:0937c16": "「汝今敬合掌，　　供養無攀緣，",
    "T12n0379_002:0937c17": "　所獲諸果報，　　我當為汝說。",
    "T12n0379_002:0937c18": "　阿難合掌敬，　　自我涅槃後，",
    "T12n0379_002:0937c19": "　於村舍聚落，　　及我弟子間，",
    "T12n0379_002:0937c20": "　或於入聚時，　　或出彼村落，",
    "T12n0379_002:0937c21": "　及經行坐臥，　　一切威儀中，",
    "T12n0379_002:0937c22": "　當作大佛事。　　汝於諸世間，",
    "T12n0379_002:0937c23": "　所有眾物類，　　或識及無識，",
    "T12n0379_002:0937c24": "　悉皆向汝邊，　　恭敬而傴身。",
    "T12n0379_002:0937c25": "「若男、若女，天男、天女，及諸外道波利婆等，若",
    "T12n0379_002:0937c26": "沙門、婆羅門、若王、大臣，若國師，若兵將及餘",
    "T12n0379_002:0937c27": "官屬，若長者、居士，自餘凡類但是有形，乃至",
    "T12n0379_002:0937c28": "六畜、象、馬、走獸及諸飛鳥，若見汝者，皆得淨",
    "T12n0379_002:0937c29": "信；一切樹木、藥草、苗稼、所有華果，悉皆向汝",
    "T12n0379_002:0938a01": "傴身恭敬；一切臺殿、屋宇、重閣、樓櫓、却敵、",
    "T12n0379_002:0938a02": "竅孔、車乘、輦輿，以汝福德威光之力覆蔽於",
    "T12n0379_002:0938a03": "彼，皆悉如是向汝傴身。「阿難！譬如多陀阿伽",
    "T12n0379_002:0938a04": "度、阿羅訶、三藐三佛陀初證阿耨多羅三藐",
    "T12n0379_002:0938a05": "三菩提得無礙解脫時，一切苗稼、樹木、藥草",
    "T12n0379_002:0938a06": "及諸華果，乃至略說人非人等，周匝充滿菩",
    "T12n0379_002:0938a07": "提道場，皆向如來傴身恭敬。阿難！如是，如是。",
    "T12n0379_002:0938a08": "汝今以此於無攀緣善男子邊合掌傴身因緣",
    "T12n0379_002:0938a09": "力故，汝於却後一切威儀隨所在處，人非人",
    "T12n0379_002:0938a10": "等，一切苗稼、樹木、藥草皆當向汝傴身恭敬。",
    "T12n0379_002:0938a11": "「阿難！若有善男子、善女人於如來涅槃之後，",
    "T12n0379_002:0938a12": "或於我今現前之頃，須臾聞此莊嚴說授記",
    "T12n0379_002:0938a13": "法本，乃至一合十指掌、一念因緣、或以真心",
    "T12n0379_002:0938a14": "思惟此義發一信心，彼人尚得如是福報，如",
    "T12n0379_002:0938a15": "我前說。如是，阿難！當來之世少有眾生得聞",
    "T12n0379_002:0938a16": "此法，亦復少有，但聞如是法本名字，若一聞",
    "T12n0379_002:0938a17": "再聞，尚不可得，何況聞已，得真信心、恭敬尊",
    "T12n0379_002:0938a18": "重、不生誹謗、滅除疑惑、思惟修習、生實想者？",
    "T12n0379_002:0938a19": "我於如是善男子、善女人等，復以佛眼悉皆",
    "T12n0379_002:0938a20": "現見、復以佛智悉皆現知，如是人等，非於",
    "T12n0379_002:0938a21": "一佛所修行供養、非一佛所種諸善根。「阿難！",
    "T12n0379_002:0938a22": "今在此眾集會我前，一切大眾、天人、男女故",
    "T12n0379_002:0938a23": "來，欲見如來世尊入於涅槃。阿難！如是等",
    "T12n0379_002:0938a24": "眾，於當來世彌勒菩薩初欲證於阿耨多羅",
    "T12n0379_002:0938a25": "三藐三菩提時，受智位已後，乃至坐於菩提",
    "T12n0379_002:0938a26": "道場，設大供養，尊重恭敬。如是次第，乃至彌",
    "T12n0379_002:0938a27": "勒世尊入涅槃時，亦復觀看，還於爾時在如",
    "T12n0379_002:0938a28": "來邊，亦復得見此四童子如是聽法。如今我",
    "T12n0379_002:0938a29": "前得見得聞無攀緣善男子於毛孔內廣聞",
    "T12n0379_002:0938b01": "大法微妙之聲，得聞聲已，生大歡喜。是故，阿",
    "T12n0379_002:0938b02": "難！汝今得聞說如是等微妙義趣，汝應數數",
    "T12n0379_002:0938b03": "傴身，合掌淨心敬信。所以者何？汝以如是",
    "T12n0379_002:0938b04": "淨心敬信善業因緣，所在之處一切眾生、諸",
    "T12n0379_002:0938b05": "天、世人恭敬供養，尊重讚歎，躬傴汝邊，乃至",
    "T12n0379_002:0938b06": "於汝涅槃之後，諸天世人起塔供養汝之舍",
    "T12n0379_002:0938b07": "利。」",
    "T12n0379_002:0938b08": "爾時，世尊告阿尼婁陀言：「阿尼婁陀！汝見",
    "T12n0379_002:0938b09": "上界有四十億諸天人眾，聞此經典，皆悉合",
    "T12n0379_002:0938b10": "掌傴身而住。」阿尼婁陀白佛言：「如是婆伽",
    "T12n0379_002:0938b11": "婆。」佛復告阿尼婁陀：「彼天人等因聞此法，",
    "T12n0379_002:0938b12": "信心合掌，傴躬善根，於未來世阿僧祇劫不",
    "T12n0379_002:0938b13": "墮惡道，或在天上、或在人間，於恒沙世流轉",
    "T12n0379_002:0938b14": "生已，一一得作轉輪聖王，一切生處恒值諸",
    "T12n0379_002:0938b15": "佛，於諸佛所成就善根。成善根已，乃至得證",
    "T12n0379_002:0938b16": "阿耨多羅三藐三菩提，同一名號，名為一切",
    "T12n0379_002:0938b17": "眾類傴身多陀阿伽度、阿羅訶、三藐三佛陀。」",
    "T12n0379_002:0938b18": "說是語已，時大眾中有諸力士及其眷屬各",
    "T12n0379_002:0938b19": "有五百，其名曰娛樂力士、頭俱耶力士、大力",
    "T12n0379_002:0938b20": "力士、天威力士、勝天力士、郁干蹉力士、無",
    "T12n0379_002:0938b21": "畏力士、婆藪力士、真實力士、優多羅力士、",
    "T12n0379_002:0938b22": "婆儔力士、一切忍力士，如是等一一力士，各",
    "T12n0379_002:0938b23": "及眷屬五百圍繞，聚集來會在其眾首，為",
    "T12n0379_002:0938b24": "欲供養向如來所，皆半傴身，合掌悲泣，哀哽",
    "T12n0379_002:0938b25": "大叫，流淚雨面，而白佛言：「世尊！我等今者，",
    "T12n0379_002:0938b26": "為欲供養如來世尊及無攀緣童子菩薩，并",
    "T12n0379_002:0938b27": "餘無量大菩薩等、乃至一切大德聲聞，此修",
    "T12n0379_002:0938b28": "多羅微妙句義清淨法門，為供養故，合掌傴",
    "T12n0379_002:0938b29": "身。世尊！我等以此一念善根，迴向阿耨多",
    "T12n0379_002:0938c01": "羅三藐三菩提。」爾時，世尊即便微笑。諸佛法",
    "T12n0379_002:0938c02": "爾，若微笑時，即從口出種種微妙雜色光明——",
    "T12n0379_002:0938c03": "所謂青、黃、赤、白、金色玻瓈——放斯光已，遍至無",
    "T12n0379_002:0938c04": "量無邊世界，光明所照乃至梵宮，還來旋遶",
    "T12n0379_002:0938c05": "世尊三匝，從佛頂入。爾時，慧命阿難見是事",
    "T12n0379_002:0938c06": "已，即以偈頌而白佛言：",
    "T12n0379_002:0938c07": "「世燈何因放，　　如此大光明？",
    "T12n0379_002:0938c08": "　善哉決我疑，　　及餘眾生等。」",
    "T12n0379_002:0938c09": "佛告阿難：「汝見已不？此力士子一心集聚，合",
    "T12n0379_002:0938c10": "掌向我及無攀緣童子菩薩，并於此經至心",
    "T12n0379_002:0938c11": "淨信，復發無上大菩提心。」阿難白言：「見已，世",
    "T12n0379_002:0938c12": "尊！」佛復告阿難言：「此力士子，從今已後阿",
    "T12n0379_002:0938c13": "僧祇億劫不墮惡趣，然後證得阿耨多羅三",
    "T12n0379_002:0938c14": "藐三菩提。」爾時，世尊欲重宣此義，而說偈言：",
    "T12n0379_002:0938c15": "「阿難！汝不見，　　摩羅子集聚，",
    "T12n0379_002:0938c16": "　心生大歡喜，　　曲躬而向我？",
    "T12n0379_002:0938c17": "　歡喜說此言，　　當得無上道。",
    "T12n0379_002:0938c18": "　大智力士子，　　此等供養我，",
    "T12n0379_002:0938c19": "　及於無攀緣，　　於法生尊重，",
    "T12n0379_002:0938c20": "　我諸聲聞等，　　如是合掌已，",
    "T12n0379_002:0938c21": "　阿僧祇劫數，　　當不墮惡道。",
    "T12n0379_002:0938c22": "　因此合掌業，　　及向我曲躬，",
    "T12n0379_002:0938c23": "　假令一劫說，　　或無數億劫，",
    "T12n0379_002:0938c24": "　此等當證道，　　成就諸佛土。",
    "T12n0379_002:0938c25": "　行於最勝行，　　其數不可測，",
    "T12n0379_002:0938c26": "　於億數等劫，　　思量不能知。",
    "T12n0379_002:0938c27": "　阿難！今不久，　　於此後夜分，",
    "T12n0379_002:0938c28": "　吾共汝等別，　　是最後相見。」",
    "T12n0379_002:0938c29": "佛復告阿難：「阿難！汝見從北方有大金光照",
    "T12n0379_002:0939a01": "耀來已不？彼之威光映蔽一切，其方所有",
    "T12n0379_002:0939a02": "樹木、苗稼、藥草、華果，山崖、堆阜、臺殿、樓閣，輦",
    "T12n0379_002:0939a03": "輿、車乘，人非人等，於上虛空皆成一色，所謂",
    "T12n0379_002:0939a04": "金色。」阿難白佛言：「如是婆伽婆。」佛復告阿",
    "T12n0379_002:0939a05": "難：「汝見北方復有七閻浮檀金輦輿從彼來",
    "T12n0379_002:0939a06": "不？中央輦輿其上童子結加趺坐，威光最",
    "T12n0379_002:0939a07": "勝，功德巍巍。」阿難白佛言：「如是婆伽婆，我今",
    "T12n0379_002:0939a08": "已見。」佛復告阿難：「北方去此剎土六十四百",
    "T12n0379_002:0939a09": "千俱致，有佛剎名曰俱蘇摩拔坻(隋言多華)。彼",
    "T12n0379_002:0939a10": "剎世尊號名菩提分轉多陀阿伽度、阿羅訶、",
    "T12n0379_002:0939a11": "三藐三佛陀。彼佛剎中有此童子菩薩摩訶",
    "T12n0379_002:0939a12": "薩，名曰華敷神通德，從彼捨身來生此土。「阿",
    "T12n0379_002:0939a13": "難！彼世界出諸法聲，名曰菩提分音。彼處",
    "T12n0379_002:0939a14": "眾生有聞聲者，成諸善根。阿難！彼菩提分",
    "T12n0379_002:0939a15": "轉如來，從證阿耨多羅三藐三菩提已來，六",
    "T12n0379_002:0939a16": "十四千劫現在說法。阿難！彼如來無有聲聞",
    "T12n0379_002:0939a17": "眾，唯菩薩眾。阿難！譬如灌頂轉輪聖王多",
    "T12n0379_002:0939a18": "有諸子，彼諸子等，為作大臣、為作國師、為作",
    "T12n0379_002:0939a19": "諸小國王；如是如是，彼佛如來諸菩薩等亦",
    "T12n0379_002:0939a20": "復如是，亦名為子、亦名大臣，彼佛亦爾。有",
    "T12n0379_002:0939a21": "二菩薩最為殊勝，於諸菩薩獨為侍者，還以",
    "T12n0379_002:0939a22": "菩薩而為僧寶。阿難！如是次第說彼佛剎，皆",
    "T12n0379_002:0939a23": "悉菩薩滿彼國界。「阿難！彼佛世界資生所",
    "T12n0379_002:0939a24": "須，皆悉豐足無所乏少；具足無畏安隱快樂，",
    "T12n0379_002:0939a25": "微妙可瞻人民充滿，菩薩功德皆悉滿足；住",
    "T12n0379_002:0939a26": "諸神通最為殊勝，以三昧力周旋往返；猶彼",
    "T12n0379_002:0939a27": "朋友智慧之聚，最為殊勝智藏滿足；常能修",
    "T12n0379_002:0939a28": "習菩提之心，常能講論一切智法，於諸菩薩",
    "T12n0379_002:0939a29": "一切深法，無量無邊皆悉證得。阿難！如是",
    "T12n0379_002:0939b01": "等諸菩薩摩訶薩滿彼世界。彼佛剎中，此華",
    "T12n0379_002:0939b02": "敷神通德菩薩摩訶薩——善男子——來生此土閻",
    "T12n0379_002:0939b03": "浮提毘舍離城。彼善男子今現神通而來此",
    "T12n0379_002:0939b04": "者，為欲頂禮如來足故，又欲觀見如來世尊",
    "T12n0379_002:0939b05": "入大涅槃。「阿難！此大光明現者，是彼如",
    "T12n0379_002:0939b06": "來多陀阿伽度、阿羅訶、三藐三佛陀威神之",
    "T12n0379_002:0939b07": "力。阿難！所謂此七閻浮檀金輦輿者，是彼如",
    "T12n0379_002:0939b08": "來七菩提分助道法故，為作化現。「阿難！此閻",
    "T12n0379_002:0939b09": "浮提有無量千俱胝諸眾生、諸天人等，共此",
    "T12n0379_002:0939b10": "童子，往昔已來同種善根；而此童子亦生此間",
    "T12n0379_002:0939b11": "閻浮提時，令彼眾生即得歡喜踊躍無量，復",
    "T12n0379_002:0939b12": "有眾生當得漏盡、或有眾生當得學地、或有",
    "T12n0379_002:0939b13": "眾生得無學地、或有眾生未發菩提心者當",
    "T12n0379_002:0939b14": "能令發菩提之心、或有眾生發於本性不退",
    "T12n0379_002:0939b15": "忍心。「阿難！如此童子，處中輦輿加趺坐者，",
    "T12n0379_002:0939b16": "所出光明，此之光明是彼如來神通威力之",
    "T12n0379_002:0939b17": "所現耳，從此光明出生彼之六輦輿也。阿難！",
    "T12n0379_002:0939b18": "汝看，以彼如來威神之力，此華敷神通德菩",
    "T12n0379_002:0939b19": "薩摩訶薩能於此處現種種神通，又此光明",
    "T12n0379_002:0939b20": "之力，於此世界能為無量無邊諸眾生等，作",
    "T12n0379_002:0939b21": "大利益，所謂以彼正法，共相攝受。」爾時，彼童",
    "T12n0379_002:0939b22": "子等悉皆和合，歡喜踊躍，復與無量百千眾",
    "T12n0379_002:0939b23": "生前後圍繞，於一剎那之頃雨種種華，詣向",
    "T12n0379_002:0939b24": "佛所。到已，頂禮佛足。爾時，世尊告慧命阿難",
    "T12n0379_002:0939b25": "言：「阿難！如來為諸眾生所可作者，及如來長",
    "T12n0379_002:0939b26": "子諸菩薩摩訶薩等所應作者，我於今者皆",
    "T12n0379_002:0939b27": "已具足；我為眾生所作利益者，今已作竟。阿",
    "T12n0379_002:0939b28": "難！此華敷神通德菩薩摩訶薩在於閻浮檀",
    "T12n0379_002:0939b29": "金輦輿中儼然而坐，所作神通以如是等，教",
    "T12n0379_002:0939c01": "化那由他眾生證於阿羅漢果，復教俱胝那",
    "T12n0379_002:0939c02": "由他數眾生已得學地，復有百俱胝數眾生",
    "T12n0379_002:0939c03": "令於三寶得生淨信、受持五戒，復有七百俱",
    "T12n0379_002:0939c04": "胝諸天令得住於不退轉地、決定當得阿耨",
    "T12n0379_002:0939c05": "多羅三藐三菩提，復有七俱胝眾生令住無",
    "T12n0379_002:0939c06": "生法忍，復有無量阿僧祇那由他俱胝眾生，",
    "T12n0379_002:0939c07": "當令值遇彌勒世尊初首法會。」",
    "T12n0379_002:0939c08": "四童子三昧經卷中"
}