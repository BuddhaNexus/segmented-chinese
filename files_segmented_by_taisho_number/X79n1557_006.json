{
    "X79n1557_006:0055b13": "聯燈會要卷第六",
    "X79n1557_006:0055b15": "住泉州崇福禪寺嗣祖比丘　悟明　集",
    "X79n1557_006:0055b16": "南嶽下第三世",
    "X79n1557_006:0055b17": "江西馬祖道一禪師法嗣",
    "X79n1557_006:0055b18": "襄州龐蘊居士(凡十五)衡州衡陽人也。士問石頭。不與",
    "X79n1557_006:0055b19": "萬法為侶者。是甚麼人。頭以手掩士口。士於此有省。",
    "X79n1557_006:0055b20": "後問馬大師。大師云。待汝一口吸盡西江水。即向汝",
    "X79n1557_006:0055b21": "道。士於言下大悟。乃述偈云。十方同聚會。箇箇學無",
    "X79n1557_006:0055b22": "為。此是選佛場。心空及第歸。",
    "X79n1557_006:0055b23": "石頭問居士。子自見吾後。日用事作麼生。士云。若問",
    "X79n1557_006:0055b24": "日用事。直是無開口處。頭云。知子恁麼。方始問。士呈",
    "X79n1557_006:0055c01": "一喝云。日用事無別。唯吾自偶諧。頭頭非取捨。處處",
    "X79n1557_006:0055c02": "勿張乖。朱紫誰為號。丘山絕點埃。神通并妙用。運水",
    "X79n1557_006:0055c03": "及般柴。石頭然之。",
    "X79n1557_006:0055c04": "居士問。馬大師云。不昧本來人。請師高著眼。馬祖直",
    "X79n1557_006:0055c05": "下覰。士云。一種沒絃琴。唯師彈得妙。馬祖直上覷。士",
    "X79n1557_006:0055c06": "作禮。祖便歸方丈。士隨後入云。弄巧成拙。",
    "X79n1557_006:0055c07": "雲峰悅云。且道賓家弄巧成拙。主家弄巧成拙。",
    "X79n1557_006:0055c08": "還有人揀得出麼。若揀得出。三十棒。一棒也不",
    "X79n1557_006:0055c09": "較。若揀不出。來年更有新條在。惱亂春風卒未",
    "X79n1557_006:0055c10": "休。",
    "X79n1557_006:0055c11": "居士見丹霞來。士不語。亦不起。霞提起拂子。士拈起",
    "X79n1557_006:0055c12": "槌子。霞云。只恁麼。別更有在。士云。此回見師。不似於",
    "X79n1557_006:0055c13": "前。霞云。不妨減人聲價。士云。本來要折倒儞一上。霞",
    "X79n1557_006:0055c14": "云。與麼則啞却天然口去。士云。啞却汝口猶閑。累我",
    "X79n1557_006:0055c15": "亦啞却。霞擲下拂子。便行。士召云。然闍梨然闍梨。霞",
    "X79n1557_006:0055c16": "不顧。士云。不唯患啞。兼亦患聾。",
    "X79n1557_006:0055c17": "居士訪丹霞。於霞前。立少時。便出去。霞不顧。士却來",
    "X79n1557_006:0055c18": "坐。霞却來士前。立少時。便歸方丈。士云。汝出我入。未",
    "X79n1557_006:0055c19": "有事在。霞云。大老翁。出出入入。有甚了期。士云。略無",
    "X79n1557_006:0055c20": "些子慈悲。霞云。引得箇漢。到這田地。士云。把甚麼引。",
    "X79n1557_006:0055c21": "霞拈起居士幞頭云。恰似一箇師僧。士拈幞頭。安霞",
    "X79n1557_006:0055c22": "頭上云。恰似一箇俗人。霞應喏三聲。士云。猶有些子",
    "X79n1557_006:0055c23": "氣息在。霞拋下幞頭云。大似箇烏紗巾。士亦應諾三",
    "X79n1557_006:0055c24": "聲。霞云。昔時氣息。爭解忘得。居士彈指三下云。動天",
    "X79n1557_006:0056a01": "動地。",
    "X79n1557_006:0056a02": "居士見丹霞。霞作走勢。士云。猶是拋身勢。作麼生是",
    "X79n1557_006:0056a03": "嚬呻勢。霞便坐。士近前。以拄杖。劃箇七字。霞於下畫",
    "X79n1557_006:0056a04": "箇一字。士云。因七見一。見一忘七。霞便起去。士云。更",
    "X79n1557_006:0056a05": "坐少時。猶有第二句在。霞云。向這裏著語得麼。士遂",
    "X79n1557_006:0056a06": "哭出去。",
    "X79n1557_006:0056a07": "居士見大同濟禪師。乃提起摝籬。召云大同。濟不應。",
    "X79n1557_006:0056a08": "士云。石頭一宗。到師瓦解氷消。濟云。不得居士。酌然",
    "X79n1557_006:0056a09": "如是。士拋下摝籬云。寧知不直一文錢。濟云。雖然不",
    "X79n1557_006:0056a10": "直一文錢。欠他又爭得。士作舞而出。濟提起摝籬。召",
    "X79n1557_006:0056a11": "云居士。士回首。濟亦作舞而去。士撫掌云。歸去來。歸",
    "X79n1557_006:0056a12": "去來。",
    "X79n1557_006:0056a13": "居士辭藥山。山命十人禪客。相送及門首。士指空中",
    "X79n1557_006:0056a14": "雪云。好雪片片。不落別處。有全禪客。云落在甚麼處。",
    "X79n1557_006:0056a15": "士與一掌。全云。居士。也不得草草。士云。汝恁麼稱禪",
    "X79n1557_006:0056a16": "客。閻老子。未放儞在。全云。居士作麼生。士又與一掌",
    "X79n1557_006:0056a17": "云。眼見如盲。口說似啞。",
    "X79n1557_006:0056a18": "居士見僧緣化。遂將一錢。謂之云。不辜信施。試道看。",
    "X79n1557_006:0056a19": "若道得即捨。僧無對。士云。汝問我。待我與汝道。僧躡",
    "X79n1557_006:0056a20": "前問。士云。少人聽。又云會麼。僧云。不會。士云。是誰不",
    "X79n1557_006:0056a21": "會。",
    "X79n1557_006:0056a22": "居士因入講肆。隨喜金剛經。至無我無人處。士問。既",
    "X79n1557_006:0056a23": "無我又無人。誰講誰聽。座主無對。却問居士。意作麼",
    "X79n1557_006:0056a24": "生。士示一偈云。無我復無人。作麼有疎親。勸君休歷",
    "X79n1557_006:0056b01": "座。不似直求真。金剛般若性。外絕一點塵。我聞并信",
    "X79n1557_006:0056b02": "受。總是假名陳。",
    "X79n1557_006:0056b03": "居士謂女子靈照云。古人道。明明百草頭。明明祖師",
    "X79n1557_006:0056b04": "意。照云。老老大大。作這箇語話。士云。儞又作麼生。照",
    "X79n1557_006:0056b05": "云。明明百草頭。明明祖師意。士笑而已。",
    "X79n1557_006:0056b06": "居士賣摝籬。下橋喫撲。照一見。亦去身邊倒。士云。作",
    "X79n1557_006:0056b07": "甚麼。照云。見爺喫[傎*頁]。故來相扶。士便起去。",
    "X79n1557_006:0056b08": "居士一日自語云。難難。十碩油麻樹上攤。龐婆應聲",
    "X79n1557_006:0056b09": "云。易易。百草頭邊祖師意。靈照云。也不難也不易。飢",
    "X79n1557_006:0056b10": "來喫飯困來睡。",
    "X79n1557_006:0056b11": "居士有偈云。心如境亦如。無實亦無虗。有亦不管。無",
    "X79n1557_006:0056b12": "亦不拘。不是賢聖。了事凡夫。易復易。即此五蘊有真",
    "X79n1557_006:0056b13": "智。十方法男一乘同。無相光中豈有二。若捨煩惱人",
    "X79n1557_006:0056b14": "菩提。不知何方是佛地。又云。有男不婚。有女不嫁。大",
    "X79n1557_006:0056b15": "家團欒頭。共說無生話。",
    "X79n1557_006:0056b16": "居士將順世。令靈照視日。及午即報。照須臾報云。日",
    "X79n1557_006:0056b17": "已中。而有蝕也。士出觀。照即登父座。合掌而逝。士入",
    "X79n1557_006:0056b18": "見。笑云。我女鋒捷矣。又延七日。州牧于頔問疾。居士",
    "X79n1557_006:0056b19": "告之云。但願空諸所有。慎勿實諸所無。好住世間。皆",
    "X79n1557_006:0056b20": "如影響。言訖。枕公膝而逝。",
    "X79n1557_006:0056b21": "南嶽下第四世",
    "X79n1557_006:0056b22": "池州南泉普願禪師法嗣",
    "X79n1557_006:0056b23": "趙州觀音從諗禪師(凡七十)曹州郝氏子。初謁南泉。值",
    "X79n1557_006:0056b24": "泉偃息次。泉問。近離甚處。師云。瑞像。泉云。還見瑞像",
    "X79n1557_006:0056c01": "麼。師云。瑞像即不見。只見臥如來。泉遂起問。儞是有",
    "X79n1557_006:0056c02": "主沙彌。無主沙彌。師云。有主。泉云。那箇是儞主。師云。",
    "X79n1557_006:0056c03": "孟春猶寒。伏惟和尚尊體。起居萬福。泉喚維那云。此",
    "X79n1557_006:0056c04": "沙彌。別處安排著。",
    "X79n1557_006:0056c05": "師問南泉。如何是道。云平常心是道。師云。還假趣向",
    "X79n1557_006:0056c06": "也無。泉云。擬向即乖。師云。不擬。爭知是道。泉云。道不",
    "X79n1557_006:0056c07": "屬知。不屬不知。知是妄覺。不知是無記。若真達不擬",
    "X79n1557_006:0056c08": "之道。猶如太虗。廓然蕩豁。豈可強是非耶。師於言下。",
    "X79n1557_006:0056c09": "頓領深旨。",
    "X79n1557_006:0056c10": "南泉垂語云。今時人。須向異類中行。始得。師便問。異",
    "X79n1557_006:0056c11": "即不問。如何是類。泉以兩手托地。師近前一踏踏倒。",
    "X79n1557_006:0056c12": "却向涅槃堂。叫云。悔悔。泉令侍者問。汝悔箇甚麼。師",
    "X79n1557_006:0056c13": "云。悔不更與兩踏。",
    "X79n1557_006:0056c14": "師在井樓上。打水。見南泉從下過。師抱樓柱。懸雙脚",
    "X79n1557_006:0056c15": "云。相救相救。泉以手敲扶梯云。一二三四五。師遂下",
    "X79n1557_006:0056c16": "樓。具威儀。上方丈。作禮云。適來謝和尚相救。",
    "X79n1557_006:0056c17": "師問南泉。離四句。絕百非。請師道。泉下座歸方丈。師",
    "X79n1557_006:0056c18": "云。這老漢。尋常口吧吧地。今日被我一問。直得無言",
    "X79n1557_006:0056c19": "可對。無理可伸。侍者云。莫道和尚無語好。師打侍者",
    "X79n1557_006:0056c20": "一摑云。這一摑。合是王老師喫。",
    "X79n1557_006:0056c21": "師問南泉。明頭合。暗頭合。泉便歸方丈。師歸堂云。老",
    "X79n1557_006:0056c22": "和尚。被我一問。直得無言可對。無理可伸。首座云。莫",
    "X79n1557_006:0056c23": "道和尚無語。自是上座不會。師打首座一掌云。這一",
    "X79n1557_006:0056c24": "掌。合是堂頭老漢喫。",
    "X79n1557_006:0057a01": "五祖戒云。正賊走了。邏蹤人喫棒。",
    "X79n1557_006:0057a02": "又云。南泉當斷不斷。返招其亂。",
    "X79n1557_006:0057a03": "南泉見浴頭燒浴。乃云。記取來。請水牯牛。浴頭應諾。",
    "X79n1557_006:0057a04": "至晚上方丈云。請水牯牛浴。泉云。還將得繩索來麼。",
    "X79n1557_006:0057a05": "頭無對。泉舉似師。師云。某甲有語。泉躡前問。師近前。",
    "X79n1557_006:0057a06": "驀鼻便拽。泉云。是則是。太麤生。",
    "X79n1557_006:0057a07": "師在南泉作爐頭。一日閉却僧堂門。燒滿屋煙。叫云。",
    "X79n1557_006:0057a08": "救火救火。大眾俱來。師云。道得即開門。眾無對。泉將",
    "X79n1557_006:0057a09": "鎻匙。牕間度與師。師便開門。",
    "X79n1557_006:0057a10": "師到百丈。丈問。近離甚處。師云。南泉。丈云。有何言句。",
    "X79n1557_006:0057a11": "師云。未得之人。直須悄然去。丈便喝。師作怕勢。丈云。",
    "X79n1557_006:0057a12": "大好悄然。師作舞而退。",
    "X79n1557_006:0057a13": "瑯瑘覺云。趙州老人。向師子窟中。換得爪牙。",
    "X79n1557_006:0057a14": "師到黃蘗。蘗見來。閉却方丈門。師於法堂上。叫云。救",
    "X79n1557_006:0057a15": "火救火。蘗開門。攔胷扭住云。道道。師云。賊過後張弓。",
    "X79n1557_006:0057a16": "雪竇云。直是好笑。笑須三十年。忽有箇衲僧。問",
    "X79n1557_006:0057a17": "雪竇笑箇甚麼。笑賊過後張弓。",
    "X79n1557_006:0057a18": "師到雲居。居云。老老大大。何不覔箇住處。師云。甚麼",
    "X79n1557_006:0057a19": "處是某甲住處。居云。山前有箇古寺基。師云。和尚自",
    "X79n1557_006:0057a20": "住取好。",
    "X79n1557_006:0057a21": "後到茱萸。萸云。老老大大。何不覔箇住處。師云。甚麼",
    "X79n1557_006:0057a22": "處是某甲住處。萸云。老老大大。住處也不知。師云。三",
    "X79n1557_006:0057a23": "十年弄馬騎。今日被驢撲。",
    "X79n1557_006:0057a24": "大溈喆云。雲居茱萸。為人如為己。爭柰趙州不",
    "X79n1557_006:0057b01": "入綣繢。然雖如是。不得雪霜力。焉知松栢操。",
    "X79n1557_006:0057b02": "師到茱萸。將拄杖。於法堂上。從西過東。從東過西。茱",
    "X79n1557_006:0057b03": "萸云。作甚麼。師云。探水。萸云。我這裏。一滴也無。探箇",
    "X79n1557_006:0057b04": "甚麼。師靠却拄杖。便去。",
    "X79n1557_006:0057b05": "瑯瑘覺云。世亂奴欺主。時衰鬼弄人。",
    "X79n1557_006:0057b06": "師一日又到茱萸。纔上法堂。萸云。看箭。師亦云。看箭。",
    "X79n1557_006:0057b07": "萸云過。師云。中。",
    "X79n1557_006:0057b08": "雪竇云。二俱作家。蓋是茱萸趙州。二俱不作家。",
    "X79n1557_006:0057b09": "箭鋒不相拄。直饒齊發齊中。也只是箇射垛漢。",
    "X79n1557_006:0057b10": "師訪道吾。吾見來。著豹皮裩。把桔撩棒。於三門外。等",
    "X79n1557_006:0057b11": "候。纔見師來。便高聲唱喏而立。師云。小心祗候著。吾",
    "X79n1557_006:0057b12": "又唱喏一聲而去。",
    "X79n1557_006:0057b13": "師到保壽。壽見來。便背面而坐。師展坐具。壽便起歸",
    "X79n1557_006:0057b14": "方丈。師收坐具。便下去。",
    "X79n1557_006:0057b15": "保福展云。保壽忘頭失尾。趙州平地喫交。",
    "X79n1557_006:0057b16": "師訪一庵主。問云。有麼有麼。主竪起拳。師云。水淺不",
    "X79n1557_006:0057b17": "是泊舡處。又訪一庵主。云有麼有麼。主亦竪起拳。師",
    "X79n1557_006:0057b18": "云。能縱能奪。能殺能活。便作禮。",
    "X79n1557_006:0057b19": "雲居舜云。趙州當時甚生意氣。雖然如是。要且",
    "X79n1557_006:0057b20": "鼻孔在二庵主手裏　教忠光云。趙州氣宇如",
    "X79n1557_006:0057b21": "王。向二庵面前。永消瓦解。",
    "X79n1557_006:0057b22": "有一老宿。問師。近離甚處。師云。滑州。宿云。幾程到。師",
    "X79n1557_006:0057b23": "云。一躂到。宿云。好箇捷疾鬼。師云。萬福大王。宿云。參",
    "X79n1557_006:0057b24": "堂去。師云。諾諾。",
    "X79n1557_006:0057c01": "師欲游五臺。有老宿。作偈相留云。何處青山不道場。",
    "X79n1557_006:0057c02": "何須策杖禮清涼。雲中縱有金毛現。正眼看來非吉",
    "X79n1557_006:0057c03": "祥。師云。作麼生是正眼。宿無對。",
    "X79n1557_006:0057c04": "示眾云。金佛不度爐。木佛不度火。泥佛不度水。真佛",
    "X79n1557_006:0057c05": "內裏坐。菩提涅槃。真如佛性。盡是帖體衣服。亦名煩",
    "X79n1557_006:0057c06": "惱。不問即無煩惱。且實際理地。甚麼處著。一心不生。",
    "X79n1557_006:0057c07": "萬法無咎。汝但究理而坐。二三十年。若不會。截取老",
    "X79n1557_006:0057c08": "僧頭去。夢幻空花。徒勞把捉。心若不異。萬法一如。既",
    "X79n1557_006:0057c09": "不從外得。更拘執箇甚麼。如羊相似。亂拾物安口裏。",
    "X79n1557_006:0057c10": "老僧見藥山和尚道。有人問著。便教合取口。老僧亦",
    "X79n1557_006:0057c11": "教合取口。取我是垢。不取我是淨。一似獵狗相似。專",
    "X79n1557_006:0057c12": "欲喫物。佛性義。在甚處。這裏千人萬人。盡是覔佛漢",
    "X79n1557_006:0057c13": "子。覔一箇道人無。若與空王為弟子。莫教心病最難",
    "X79n1557_006:0057c14": "醫。未有世界。早有此性。世界壞時。此性不壞。自從一",
    "X79n1557_006:0057c15": "見老僧後。更不是別人。只是箇主人公。這箇更用向",
    "X79n1557_006:0057c16": "外覔作麼。正恁麼時。莫轉頭換腦。若轉頭換腦。即失",
    "X79n1557_006:0057c17": "却去也。時有僧問。承聞和尚有言。世界壞時。此性不",
    "X79n1557_006:0057c18": "壞。如何是此性。師云。四大五蘊。云此猶是壞底。如何",
    "X79n1557_006:0057c19": "是此性。師云。四大五蘊。",
    "X79n1557_006:0057c20": "法眼云。是一箇。是兩箇。是壞。是不壞。且作麼生",
    "X79n1557_006:0057c21": "會。試斷看。",
    "X79n1557_006:0057c22": "示眾云。此事的的。沒量大人。出這裏不得。老僧到溈",
    "X79n1557_006:0057c23": "山。見僧問。如何是祖師西來意。山云。與我過床子來。",
    "X79n1557_006:0057c24": "若是宗師。須以本分事。接人。始得。時有僧問。如何是",
    "X79n1557_006:0058a01": "祖師西來意。師云。庭前栢樹子僧云。和尚莫將境示",
    "X79n1557_006:0058a02": "人。師云。我不將境示人。僧云。如何是祖師西來意。州",
    "X79n1557_006:0058a03": "云。庭前栢樹子。",
    "X79n1557_006:0058a04": "五祖戒云。和尚何以將別人物。作自己受用。",
    "X79n1557_006:0058a05": "示眾云。兄弟莫久立。有事商量。無事向衣鉢下窮理",
    "X79n1557_006:0058a06": "好。老僧行脚時。除二時粥飯。是雜用心。餘外。更無別",
    "X79n1557_006:0058a07": "用心處。若不如此。出家大遠在。",
    "X79n1557_006:0058a08": "示眾云。儞若一生。不離叢林。不語十年五載。無人喚",
    "X79n1557_006:0058a09": "儞。作啞漢。已後佛也不奈儞何。",
    "X79n1557_006:0058a10": "示眾云。兄弟若從南方來者。即與下載。若從北方來",
    "X79n1557_006:0058a11": "者。即與上載。所以道。近上人問道即失道。近下人問",
    "X79n1557_006:0058a12": "道即得道。兄弟正人說邪法。邪法悉皆正。邪人說正",
    "X79n1557_006:0058a13": "法。正法悉皆邪。諸方難見易識。我這裏易見難識。",
    "X79n1557_006:0058a14": "示眾云。此事如明珠在掌。胡來胡現。漢來漢現。老僧",
    "X79n1557_006:0058a15": "將一枝草。作丈六金身。將丈六金身。作一枝草。佛即",
    "X79n1557_006:0058a16": "是煩惱。煩惱即是佛。",
    "X79n1557_006:0058a17": "示眾云。纔有是非。紛然失心。還有答話分也無。後僧",
    "X79n1557_006:0058a18": "舉似洛浦。浦扣齒。又舉似雲居。居云。何必。僧回舉似",
    "X79n1557_006:0058a19": "師。師云。南方大有人。喪身失命。僧云。請和尚舉。師纔",
    "X79n1557_006:0058a20": "舉。僧指傍僧云。這僧作恁麼語話。師便休去。",
    "X79n1557_006:0058a21": "示眾云。至道無難。唯嫌揀擇。纔有語言。是揀擇。是明",
    "X79n1557_006:0058a22": "白。老僧不在明白裏。是汝諸人。還護惜也無。僧云。和",
    "X79n1557_006:0058a23": "尚既不在明白裏。護惜箇甚麼。師云。我亦不知。云和",
    "X79n1557_006:0058a24": "尚既不知。為甚麼道不在明白裏。師云。問事即得。禮",
    "X79n1557_006:0058b01": "拜了退。",
    "X79n1557_006:0058b02": "師小參。示眾云。今夜答話去也。有會問者。出來。時有",
    "X79n1557_006:0058b03": "僧。纔出禮拜。師云。拋塼引玉。引得箇墼子。後法眼問",
    "X79n1557_006:0058b04": "覺鐵觜。先師意作麼生。覺云。如國家拜將。乃問。甚人",
    "X79n1557_006:0058b05": "去得。或云。某甲去得。復云。汝去不得。眼云我會也。",
    "X79n1557_006:0058b06": "雪竇云。靈利漢。聞舉便知落處。然雖如是。放過",
    "X79n1557_006:0058b07": "覺鐵觜。夫宗師語不虗發。出來必是作家。因甚",
    "X79n1557_006:0058b08": "麼拋塼引墼。諸禪德。要識趙州麼。從前汗馬無",
    "X79n1557_006:0058b09": "人識。只要重論蓋代功。",
    "X79n1557_006:0058b10": "師垂語云。佛之一字。吾不喜聞。又云。不識玄旨。徒勞",
    "X79n1557_006:0058b11": "念靜。僧問。如何是玄旨。師云。壁上挂錢財。",
    "X79n1557_006:0058b12": "師垂語云。我向行脚。到南方時。火爐頭。有箇無賓主",
    "X79n1557_006:0058b13": "話。直至如今。無人舉著。",
    "X79n1557_006:0058b14": "師一日。於雪中倒。叫云。相救相救。時有一僧。却去師",
    "X79n1557_006:0058b15": "邊臥。師便起去。",
    "X79n1557_006:0058b16": "翠巖芝云。這僧在趙州綣裏。還有人出得麼。",
    "X79n1557_006:0058b17": "師因侍者報云。大王來。師起身鞠躬云。萬福。大王。者",
    "X79n1557_006:0058b18": "云未到在。師云。又道來也。",
    "X79n1557_006:0058b19": "黃龍南云。頭頭漏泄。罕遇仙陀。侍者只解報客。",
    "X79n1557_006:0058b20": "不知身在帝鄉。趙州入草求人。不覺渾身泥水。",
    "X79n1557_006:0058b21": "師與文遠論義。鬪劣不鬪勝。勝者輸胡餅。遠云。請和",
    "X79n1557_006:0058b22": "尚立義。師云。我是一頭驢。遠云。某甲是驢胃。師云。我",
    "X79n1557_006:0058b23": "是驢糞。遠云。某甲是糞中蟲。師云。儞在彼作甚麼。遠",
    "X79n1557_006:0058b24": "云在彼過夏。師云。把將胡餅來。",
    "X79n1557_006:0058c01": "師聞沙彌喝參。乃向侍者道。教伊去。者纔教去。沙彌",
    "X79n1557_006:0058c02": "便珍重。師謂傍僧云。沙彌得入門。侍者在門外。",
    "X79n1557_006:0058c03": "雲居錫云。甚麼處是沙彌得入門。侍者在門外",
    "X79n1557_006:0058c04": "處。這裏會得。便見趙州。",
    "X79n1557_006:0058c05": "有僧辭。師問。甚麼處去。云諸方學佛法去。師云。有佛",
    "X79n1557_006:0058c06": "處不得住。無佛處急走過。三千里外。逢人不得錯舉。",
    "X79n1557_006:0058c07": "僧云。恁麼則不去也。師云。摘楊花摘楊花。",
    "X79n1557_006:0058c08": "師座下。有二僧。相推不肯作第一座。主事白師。師云。",
    "X79n1557_006:0058c09": "總教作第二座。主事云。第一座教誰作。師云。裝香著。",
    "X79n1557_006:0058c10": "云裝香了也。師云。戒香定香慧香解脫香。",
    "X79n1557_006:0058c11": "有僧辭往雪峰。師云。雪峰忽問汝。和尚有何言句。作",
    "X79n1557_006:0058c12": "麼生祗對。云某甲道不得。請和尚道。師云。冬即言寒。",
    "X79n1557_006:0058c13": "夏即言熱。又云。忽更問汝。畢竟事作麼生。汝又如何。",
    "X79n1557_006:0058c14": "僧又云。道不得。師云。但道。某甲親從趙州來。不是傳",
    "X79n1557_006:0058c15": "語漢。其僧到雪峰。峰問。甚處來。云趙州。峰云。有何言",
    "X79n1557_006:0058c16": "句。僧舉前話。峰云。須是我趙州始得。",
    "X79n1557_006:0058c17": "玄沙云。大小趙州。敗闕也不知。",
    "X79n1557_006:0058c18": "師問僧。發足甚處。云雪峰。師云。有何言句。云尋常道。",
    "X79n1557_006:0058c19": "盡大地。是沙門一隻眼。儞等諸人。向甚麼處屙。師云。",
    "X79n1557_006:0058c20": "上座若回。寄箇鍬子去。",
    "X79n1557_006:0058c21": "雪竇云。這僧既不從雪峰來。可惜趙州鍬子。",
    "X79n1557_006:0058c22": "琅瑘覺云。眾中有云。寄鍬子去埋却。趙州若道",
    "X79n1557_006:0058c23": "寄鉢盂去。便道盛粥飯。用狂解夢見。作麼商量。",
    "X79n1557_006:0058c24": "不是僧繇手。徒說學丹青。",
    "X79n1557_006:0059a01": "師見僧掃地。遂問。與麼掃。還得淨潔也無。僧云。轉掃",
    "X79n1557_006:0059a02": "轉多。師云。豈無撥塵者。僧云。誰是撥塵者。師顧視云。",
    "X79n1557_006:0059a03": "會麼。僧云。不會。師云。問取雲居去。僧問雲居。居云。這",
    "X79n1557_006:0059a04": "瞎漢。",
    "X79n1557_006:0059a05": "師指火。問僧云。這箇是火。儞不得喚作火。僧無對。師",
    "X79n1557_006:0059a06": "筴火。示之云。會麼。云不會。師云。此去舒州有投子和",
    "X79n1557_006:0059a07": "尚。汝往問之。必為汝說。其僧到投子。子問。甚處來。云",
    "X79n1557_006:0059a08": "趙州。子云。有何言句。僧舉前話。子云。儞作麼生會。云",
    "X79n1557_006:0059a09": "某甲不會。乞師指示。子下繩床。行三兩步。却問云。會",
    "X79n1557_006:0059a10": "麼。云不會。僧回舉似師。師云。投子恁麼。不較多也。",
    "X79n1557_006:0059a11": "師與文遠行次。師云。這裏好作箇巡鋪。遠於路傍立。",
    "X79n1557_006:0059a12": "伸手云。把將公驗來。師打遠一摑。遠云。公驗分明過。",
    "X79n1557_006:0059a13": "師一日在東司。見文遠過。驀召云。文遠。遠應諾。師云。",
    "X79n1557_006:0059a14": "東司上。不可與汝說佛法。",
    "X79n1557_006:0059a15": "師在僧堂後。逢一僧。師問云。大眾向甚麼處去。云普",
    "X79n1557_006:0059a16": "請去。師袖中取刀。度與僧云。老僧住持事繁。請上座",
    "X79n1557_006:0059a17": "為我斫倒却。乃引頸向前。其僧便走。",
    "X79n1557_006:0059a18": "師掃地次。僧問。大善知識。為甚麼却有塵。師云。外來",
    "X79n1557_006:0059a19": "底。云既是清淨伽藍。為甚麼有塵。師云。又一點也。",
    "X79n1557_006:0059a20": "師問新到。曾到此間否。云曾到。師云。喫茶去。又問。一",
    "X79n1557_006:0059a21": "僧。僧云。不曾到。師云。喫茶去。院主問。為甚曾到此間。",
    "X79n1557_006:0059a22": "喫茶去。不曾到此間。也喫茶去。師召院主。主應諾。師",
    "X79n1557_006:0059a23": "云。喫茶去。",
    "X79n1557_006:0059a24": "保福展云。趙州慣得其便　後鏡清舉。問僧云。",
    "X79n1557_006:0059b01": "作麼生。僧便出去。清云。邯鄲學唐步。",
    "X79n1557_006:0059b02": "雪竇云。這僧不是邯鄲人。為甚却學唐步。若辨",
    "X79n1557_006:0059b03": "得出。與儞茶喫。",
    "X79n1557_006:0059b04": "僧寫真呈師。師云。且道似老僧。不似老僧。若似。即打",
    "X79n1557_006:0059b05": "殺老僧。若不似。即燒却。僧無對。",
    "X79n1557_006:0059b06": "師問僧。甚處來。云南方來。師云。還知有趙州關麼。云",
    "X79n1557_006:0059b07": "須知有不涉關者。師云。這販私鹽賊。",
    "X79n1557_006:0059b08": "僧問。至道無難。唯嫌揀擇。如何是不揀擇。師云。天上",
    "X79n1557_006:0059b09": "天下。唯我獨尊。云此猶是揀擇。師云。田庫奴。甚麼處",
    "X79n1557_006:0059b10": "是揀擇。",
    "X79n1557_006:0059b11": "僧問。至道無難。唯嫌揀擇。和尚如何為人。師云。何不",
    "X79n1557_006:0059b12": "引盡此語。云某甲只念。得到這裏。師云。只這至道無",
    "X79n1557_006:0059b13": "難。唯嫌揀擇。",
    "X79n1557_006:0059b14": "師問僧。曾看法華經麼。云曾看來。師云。衲衣在空閑。",
    "X79n1557_006:0059b15": "假名阿練若。誑惑世間人。作麼生會。僧擬議。師云。儞",
    "X79n1557_006:0059b16": "披衲衣來麼。僧云。披來。師云。莫惑我。僧云。如何得不",
    "X79n1557_006:0059b17": "惑去。師云。莫取我語。",
    "X79n1557_006:0059b18": "師問座主。講甚麼經。云涅槃經。師云。問大德一段義。",
    "X79n1557_006:0059b19": "得麼。主云。問甚麼義。師以脚踢空吹一吹云。是甚麼",
    "X79n1557_006:0059b20": "義。主云。經中無此義。師云。脫空謾語漢。此是五百力",
    "X79n1557_006:0059b21": "士揭石義。",
    "X79n1557_006:0059b22": "有老宿代云。和尚謾某甲。謾大眾。",
    "X79n1557_006:0059b23": "雪竇云。和尚慣得其便。",
    "X79n1557_006:0059b24": "僧問。狗子。還有佛性也無。師云無。",
    "X79n1557_006:0059c01": "五祖演頌云。趙州露刃劒。寒霜光焰焰。更擬問",
    "X79n1557_006:0059c02": "如何。分身作兩段　妙喜頌云。有問狗佛性。趙",
    "X79n1557_006:0059c03": "州答云無。言下滅胡族。猶為不丈夫。",
    "X79n1557_006:0059c04": "僧云。上至諸佛。下及螻蟻。皆有佛性。狗子。為甚麼",
    "X79n1557_006:0059c05": "却無。師云。為伊有業識在。",
    "X79n1557_006:0059c06": "真淨文頌云。言有業識在。誰云意不深。海枯終",
    "X79n1557_006:0059c07": "見底。人死不知心。",
    "X79n1557_006:0059c08": "僧問。晝生兜率。夜降閻浮。於中摩尼。為甚麼不現。師",
    "X79n1557_006:0059c09": "云。道甚麼。僧再問。師云。毗婆尸佛早留心。直至如今",
    "X79n1557_006:0059c10": "不得妙。",
    "X79n1557_006:0059c11": "僧問。學人乍入叢林。乞師指示。師云。喫粥了也未。云",
    "X79n1557_006:0059c12": "喫粥了。師云。洗鉢盂去。其僧。言下大悟。",
    "X79n1557_006:0059c13": "雲門云。且道有指示。無指示。若言有。趙州向伊",
    "X79n1557_006:0059c14": "道甚麼。若言無。這僧因甚悟去　雪竇云。我不",
    "X79n1557_006:0059c15": "似雲門。為虵盡足。直言向儞道。問者如蟲禦木。",
    "X79n1557_006:0059c16": "答者偶爾成文。然雖與麼。瞎却衲僧眼。作麼生",
    "X79n1557_006:0059c17": "免得此過。諸仁者。要會麼。還儞趙州喫粥了也。",
    "X79n1557_006:0059c18": "未拈却這僧喫粥了。雪竇與儞拄杖子。歸堂。",
    "X79n1557_006:0059c19": "雪峯悅云。雲門恁麼道。大似為虵畫足。黃門栽",
    "X79n1557_006:0059c20": "鬚。雲峯則不然。這僧於此悟去。入地獄如箭射。",
    "X79n1557_006:0059c21": "妙喜云。雲門雲峰。更數百生。為善知識。也未夢",
    "X79n1557_006:0059c22": "見洗鉢盂話在　又云。諸方瞎長老。往往盡作",
    "X79n1557_006:0059c23": "洗鉢話會。",
    "X79n1557_006:0059c24": "僧問。二龍爭珠。誰是得者。師云。老僧只管看。",
    "X79n1557_006:0060a01": "雪竇云。看即不無。爭則不得。且道。扶這僧。扶趙",
    "X79n1557_006:0060a02": "州。",
    "X79n1557_006:0060a03": "師問僧。甚處來。云南方。師云。佛法盡在南方。汝來這",
    "X79n1557_006:0060a04": "裏作甚麼。云佛法豈有南北。師云。饒汝從雪峰雲居",
    "X79n1557_006:0060a05": "來。也只是箇擔版漢。",
    "X79n1557_006:0060a06": "僧問。言詮不到處。請師直道。師云。老僧耳背多時。僧",
    "X79n1557_006:0060a07": "繞繩床一匝云。請師直道。師亦繞繩床一迊云。百千",
    "X79n1557_006:0060a08": "諸佛。皆從此門而入。僧云。如何是百千三昧門。師便",
    "X79n1557_006:0060a09": "打。",
    "X79n1557_006:0060a10": "僧問。如何是佛法大意。師云。猫兒是一百五十文買。",
    "X79n1557_006:0060a11": "云我不問猫兒。如何是佛法大意。師云。這槖子。是大",
    "X79n1557_006:0060a12": "王送來。云謝師答話。師云。作家師僧。天然有在。",
    "X79n1557_006:0060a13": "僧問。如何是佛。師云。殿裏底。云殿裏底。豈不是泥龕",
    "X79n1557_006:0060a14": "塑像。師云是。云如何是佛。師云。殿裏底。",
    "X79n1557_006:0060a15": "僧問。久響趙州石橋。到來只見略彴。師云。汝只見略",
    "X79n1557_006:0060a16": "彴。且不見石橋。云如何是石橋。師云。度驢度馬。",
    "X79n1557_006:0060a17": "雪竇頌。孤危不立道方高。入海還須釣巨鼇。堪",
    "X79n1557_006:0060a18": "笑同時灌谿老。解言劈箭亦徒勞。",
    "X79n1557_006:0060a19": "僧問。如何是玄中玄。師云。汝玄來。多少時了也。云玄",
    "X79n1557_006:0060a20": "來久矣。師云。汝若不遇老僧。幾被玄殺。",
    "X79n1557_006:0060a21": "僧問。如何是祖師西來意。師敲床脚。示之。僧云。莫只",
    "X79n1557_006:0060a22": "這是麼。師云。若是。便脫取去。",
    "X79n1557_006:0060a23": "僧問。如何是趙州。師云。東門西門南門北門。",
    "X79n1557_006:0060a24": "雪竇頌云。句裏呈機劈面來。爍迦羅眼絕纖埃。",
    "X79n1557_006:0060b01": "東西南北門相對。無限輪鎚擊不開。",
    "X79n1557_006:0060b02": "有官人問。和尚還入地獄也無。師云。老僧末上入。云",
    "X79n1557_006:0060b03": "既是大善知識。為甚麼却入地獄。師云。我若不入。教",
    "X79n1557_006:0060b04": "阿誰教化儞。",
    "X79n1557_006:0060b05": "真定帥王公來。師坐而問云。會麼。王云不會。師云。自",
    "X79n1557_006:0060b06": "小持齋今已老。見人無力下繩床。後軍將來。師却下",
    "X79n1557_006:0060b07": "繩床。侍者問。和尚見大王。不下繩床。軍將來。為甚麼",
    "X79n1557_006:0060b08": "却下繩床。師云。非汝所知。上等人來。繩床上接。中等",
    "X79n1557_006:0060b09": "人來。下繩床接。下等人來。三門外接。",
    "X79n1557_006:0060b10": "師問婆子。甚麼處去。云偷趙州筍去。師云。忽遇趙州",
    "X79n1557_006:0060b11": "時如何。婆便掌。師便休。",
    "X79n1557_006:0060b12": "雪竇云。好掌。更下兩掌。也無勘處。",
    "X79n1557_006:0060b13": "婆子問云。和尚住在甚處。師云。趙州東院西。婆無語。",
    "X79n1557_006:0060b14": "師歸寺問僧。儞道。使那箇西字。或云。東西字。或云。棲",
    "X79n1557_006:0060b15": "泊字。師云。汝總作得鹽鐵判官。僧云。師意如何。師云。",
    "X79n1557_006:0060b16": "為汝總識字。",
    "X79n1557_006:0060b17": "臺山下有婆子。凡有僧。問臺山路。向甚麼處去。便云。",
    "X79n1557_006:0060b18": "驀直去。僧纔行。婆云。好箇師僧。又恁麼去。每每如斯。",
    "X79n1557_006:0060b19": "僧舉似師。師云。待我與汝勘過。明日便去。亦如是問。",
    "X79n1557_006:0060b20": "婆亦如是答。師歸謂眾云。婆子。我為汝勘破了也。",
    "X79n1557_006:0060b21": "玄覺徵云。前來也恁麼問答。後來也恁麼問答。",
    "X79n1557_006:0060b22": "且那裏是趙州勘破婆子處　又云。非唯被趙",
    "X79n1557_006:0060b23": "州勘破。亦破這僧勘破　瑯瑘覺云。大小趙州。",
    "X79n1557_006:0060b24": "去這婆子手中。喪身失命。雖然如是。錯會者多。",
    "X79n1557_006:0060c01": "大溈喆頌云。叢林老作世無儔。凜凜威風四百",
    "X79n1557_006:0060c02": "州。一擊鐵關成粉碎。恩大難將雨露酬。",
    "X79n1557_006:0060c03": "僧問。萬法歸一。一歸何處。師云。我在青州。作一領布",
    "X79n1557_006:0060c04": "衫。重七斤。問。四山相逼時如何。師云。無路是趙州。問。",
    "X79n1557_006:0060c05": "初生孩子。還具六識也無。師云。急水上打毬子。問。如",
    "X79n1557_006:0060c06": "何是毗盧頂相。師云。老僧不曾眼花。承聞和尚。親見",
    "X79n1557_006:0060c07": "南泉。是否。師云。鎮州出大蘿蔔頭。問。十二時中。如何",
    "X79n1557_006:0060c08": "用心。師云。汝被十二時使。老僧使得十二時。問。澄澄",
    "X79n1557_006:0060c09": "絕點時如何。師云。這裏不著客作漢。問。如何是趙州",
    "X79n1557_006:0060c10": "一句。師云。老僧半句也無。問。道人相見時如何。師云。",
    "X79n1557_006:0060c11": "呈漆器。",
    "X79n1557_006:0060c12": "師將示寂。寄拂子。與真定帥王公。謂僧云。若問何處",
    "X79n1557_006:0060c13": "得來。但道。老僧平生用不盡底。師於唐乾寧四年。十",
    "X79n1557_006:0060c14": "一月二日。右脇而寂。壽一百二十。",
    "X79n1557_006:0060c15": "衢州子湖利蹤禪師(凡十)澶州周氏子。示眾云。諸法",
    "X79n1557_006:0060c16": "蕩蕩。何絆何拘。汝等於中。自生難易。心源一統。綿亘",
    "X79n1557_006:0060c17": "十方。上上根人。自然明白。不見南泉道。如斯癡鈍。世",
    "X79n1557_006:0060c18": "且還稀。歷歷分明。有無不是。只少箇丈夫之志。致見",
    "X79n1557_006:0060c19": "如斯疲勞。汝今欲得易會麼。自古及今。未甞有箇凡",
    "X79n1557_006:0060c20": "夫聖人。出現汝前。亦無一箇善語惡語。到汝分上。為",
    "X79n1557_006:0060c21": "甚麼如此。故為善善無形。為惡惡無相。既已無我。將",
    "X79n1557_006:0060c22": "甚麼為善惡。立那箇是凡聖。汝還信否。還保任否。有",
    "X79n1557_006:0060c23": "甚麼回避處。恰似日中。逃影相似。還逃得麼。今之既",
    "X79n1557_006:0060c24": "爾。古之亦然。今古齊時。汝還諱得麼。佛法玄妙。了得",
    "X79n1557_006:0061a01": "者自相策發。無為小緣。妨於大事。汝不見道。寧可終",
    "X79n1557_006:0061a02": "身立法。誰能一旦忘緣。仁者要徑會禪麼。各歸衣鉢",
    "X79n1557_006:0061a03": "下看取。",
    "X79n1557_006:0061a04": "示眾云。祖師西來。也只是箇冬寒夏熱。夜暗晝明。只",
    "X79n1557_006:0061a05": "為儞徒無意立意。無事立事。無內外。強作內外。無東",
    "X79n1557_006:0061a06": "西。謾說東西。所以奢摩不能明了。以至根境。不能自",
    "X79n1557_006:0061a07": "由。時有僧問。如何得不被根境惑去。師云。儞試點惑",
    "X79n1557_006:0061a08": "底境出來看。云某甲不見。師云。汝既不見。惑境何來。",
    "X79n1557_006:0061a09": "僧作禮。師云。又見妄想去也。",
    "X79n1557_006:0061a10": "示眾云。幸自可憐生。苦死向人前。討些子聲色唇吻",
    "X79n1557_006:0061a11": "作麼。我且問儞。聲色兩字。作麼生討得。還會麼。我道",
    "X79n1557_006:0061a12": "聲色如泡。為復為儞說破。為復為儞討聲色。試商量",
    "X79n1557_006:0061a13": "看。莫生容易。若了根源。終非他物。譬如圓鏡。男來男",
    "X79n1557_006:0061a14": "現。女來女現。乃至僧俗青黃。山河萬法。隨其色相。一",
    "X79n1557_006:0061a15": "鏡傳輝。不可是鏡有多般。但能映物而露。仁者還識",
    "X79n1557_006:0061a16": "得鏡也未。若不識鏡。盡被男女青黃。山河等類。礙汝",
    "X79n1557_006:0061a17": "光明。有甚麼出氣處。若識鏡去。乃至青黃男女。大地",
    "X79n1557_006:0061a18": "山河。有想無想。四足多足。胎卵情生。天堂地獄。咸於",
    "X79n1557_006:0061a19": "一鏡中。悉得其分劑。長短劫數。若色若空。並能了知。",
    "X79n1557_006:0061a20": "更非他物。汝豈不聞。諸法如義。光陰迅速。莫謾悠悠。",
    "X79n1557_006:0061a21": "大事因緣。決須了取。",
    "X79n1557_006:0061a22": "示眾云。仁者還知子湖親切相為麼。行時但行。坐時",
    "X79n1557_006:0061a23": "但坐。乃至喫茶喫飯。種種施為。有甚麼相隱處。仁者",
    "X79n1557_006:0061a24": "信取。無別強為。只是汝今無疑作疑。無事生事。於自",
    "X79n1557_006:0061b01": "心源。却生顛倒。譬如百千澄清大海。棄之。唯認些子",
    "X79n1557_006:0061b02": "浮漚。目為全潮。亦如認些子螢光。作於日焰。還生慚",
    "X79n1557_006:0061b03": "耻麼。諸聖得道得果。數如恒沙。汝今却作箇下劣凡",
    "X79n1557_006:0061b04": "夫著。恰莫因循。",
    "X79n1557_006:0061b05": "師於三門下。立一牌。牌上題云。子湖有狗。上取人頭。",
    "X79n1557_006:0061b06": "中取人心。下取人足。擬議即喪身失命。僧問。如何是",
    "X79n1557_006:0061b07": "子湖狗。師云。嗥嗥。",
    "X79n1557_006:0061b08": "臨濟下有二僧來。纔揭簾。師便喝云。看狗。僧回首。師",
    "X79n1557_006:0061b09": "便歸方丈。",
    "X79n1557_006:0061b10": "雪竇云。我當時若見。先與他斫却牌。然後入寺。",
    "X79n1557_006:0061b11": "待這漢云看狗。與他放出箇焦尾大虫。如今諸",
    "X79n1557_006:0061b12": "人。要見麼。日勢稍晚。歸堂。",
    "X79n1557_006:0061b13": "劉鐵磨來。師問。莫是劉鐵磨麼。云不敢。師云。左轉右",
    "X79n1557_006:0061b14": "轉。云和尚莫顛倒。師便打。",
    "X79n1557_006:0061b15": "師與勝光鋤園次。師亞钁。回顧光云。事即不無。擬心",
    "X79n1557_006:0061b16": "即差。光云。如何是事。師攔胷與一踏。光於此大悟。",
    "X79n1557_006:0061b17": "師一夜。於半夜時。在後架。叫云。賊賊。眾皆驚起。有一",
    "X79n1557_006:0061b18": "僧。被師搊住。云捉得也。捉得也。僧云不是。某甲。師云。",
    "X79n1557_006:0061b19": "是即是。只是儞不肯承當。",
    "X79n1557_006:0061b20": "師有偈云。三十年來住子湖。二時齋粥氣力麤。無事",
    "X79n1557_006:0061b21": "上山行一轉。試問時人會也無。",
    "X79n1557_006:0061b22": "終南山雲際師祖禪師(凡一)師問。南泉云。摩尼珠人",
    "X79n1557_006:0061b23": "不識。如來藏裏親収得。如何是藏。泉云。王老師與儞",
    "X79n1557_006:0061b24": "往來者是。師云。不往來者聻。泉云。亦是。又問。如何是",
    "X79n1557_006:0061c01": "珠。泉召云師祖。師應諾。泉云。去汝不會我意。師於此",
    "X79n1557_006:0061c02": "悟入。",
    "X79n1557_006:0061c03": "雪竇向往來處。著語云。草裏漢。向亦是藏處。著",
    "X79n1557_006:0061c04": "語云。雪上加霜。又向如何是珠處。別云嶮。百尺",
    "X79n1557_006:0061c05": "竿頭作伎倆。不是好手。這裏著得隻眼。賓主互",
    "X79n1557_006:0061c06": "換。便能深入虎穴。或不恁麼。縱饒師祖悟去。也",
    "X79n1557_006:0061c07": "是龍頭蛇尾。",
    "X79n1557_006:0061c08": "荊州白馬曇照禪師(凡一)常云。快活快活。臨順寂時。",
    "X79n1557_006:0061c09": "叫云苦苦。又云。閻老子來。取我也。院主問。和尚當時。",
    "X79n1557_006:0061c10": "被節度使拋向水中。神色不變。如今何得如此。師提",
    "X79n1557_006:0061c11": "起枕子云。汝道。當時是。如今是。主無對。師投枕而終。",
    "X79n1557_006:0061c12": "湖南長沙景岑禪師(凡一十九)示眾云。我若一向舉揚宗",
    "X79n1557_006:0061c13": "教。法堂前。草深一丈。我事不獲已。所以向諸人道。盡",
    "X79n1557_006:0061c14": "十方世界。是沙門一隻眼。盡十方世界。是沙門全身。",
    "X79n1557_006:0061c15": "盡十方世界。是自己光明。盡十方世界。在自己光明",
    "X79n1557_006:0061c16": "裏。盡十方世界。無有一人。不是自己。我尋常。向儞諸",
    "X79n1557_006:0061c17": "人道。三世諸佛。共盡法界眾生。是摩訶般若光。光未",
    "X79n1557_006:0061c18": "發時。諸人向甚麼處委悉。光未發時。尚無佛無眾生",
    "X79n1557_006:0061c19": "消息。何處得山河國土來。僧問。如何是沙門眼。師云。",
    "X79n1557_006:0061c20": "長長出不得。僧擬議。師云。成佛成祖出不得。六道輪",
    "X79n1557_006:0061c21": "迴出不得。僧云。未審出箇甚麼不得。師云。晝見日夜",
    "X79n1557_006:0061c22": "見星。僧云。不會。師云。妙高山色青又青。",
    "X79n1557_006:0061c23": "師遣僧。問同參會禪師云。和尚見南泉後如何。會不",
    "X79n1557_006:0061c24": "對。僧云。和尚未見南泉已前作麼生。會云。不可更別",
    "X79n1557_006:0062a01": "有也。僧回舉似師。師示以偈云。百尺竿頭坐底人。雖",
    "X79n1557_006:0062a02": "然得入未為真。百尺竿頭須進步。十方世界現全身。",
    "X79n1557_006:0062a03": "時有僧問。百尺竿頭。如何進步。師云。澧州山朗州水。",
    "X79n1557_006:0062a04": "僧云。不會。師云。四海五湖皇化裏。",
    "X79n1557_006:0062a05": "華嚴座主問。虗空為是定有。為是定無。師云。言有亦",
    "X79n1557_006:0062a06": "得。言無亦得。虗空有時。但是假有。虗空無時。但是假",
    "X79n1557_006:0062a07": "無。僧云。如和尚所說。有何教文。師云。大德豈不聞。首",
    "X79n1557_006:0062a08": "楞嚴經云。十方虗空。生汝心內。猶如片雲。點太清裏。",
    "X79n1557_006:0062a09": "豈不是虗空生時。但生假名。又云。汝等一人。發真歸",
    "X79n1557_006:0062a10": "源。十方虗空。悉皆消殞。豈不是虗空滅時。但滅假名。",
    "X79n1557_006:0062a11": "老僧所以道。有是假有。無是假無。",
    "X79n1557_006:0062a12": "僧問。如何是文殊。師云。墻壁瓦礫是。云如何是觀音。",
    "X79n1557_006:0062a13": "師云。音聲語言是。云如何是普賢。師云。眾生心是。云",
    "X79n1557_006:0062a14": "如何是佛。師云。眾生色身是。云河沙諸佛體皆同。何",
    "X79n1557_006:0062a15": "故有種種名字。師云。從眼根返源。名為文殊。從耳根",
    "X79n1557_006:0062a16": "返源。名為觀音。從心根返源。名為普賢。文殊是佛妙",
    "X79n1557_006:0062a17": "觀察智。觀音是佛無緣大慈。普賢是佛無為妙行。三",
    "X79n1557_006:0062a18": "聖是佛之妙用。佛是三聖之真體。用則有河沙假名。",
    "X79n1557_006:0062a19": "體則總名一薄伽梵。",
    "X79n1557_006:0062a20": "師與仰山翫月次。仰云。人人盡有這箇。只是用不得。",
    "X79n1557_006:0062a21": "師云。恰是。倩儞用去。仰云。儞作麼生用。被師攔胸一",
    "X79n1557_006:0062a22": "踏踏倒。山起來云。儞直下似箇大蟲(因號岑大蟲)。",
    "X79n1557_006:0062a23": "保福展云。人人盡道。岺大蟲奇特。須知仰山。有",
    "X79n1557_006:0062a24": "陷虎之機　琅瑘覺云。李陵雖好手。爭免陷番",
    "X79n1557_006:0062b01": "身。",
    "X79n1557_006:0062b02": "師游山歸。至門首。首座問。和尚甚處去來。師云。游山",
    "X79n1557_006:0062b03": "來。云到甚麼處來。師云。始隨芳草去。又逐落花回。云",
    "X79n1557_006:0062b04": "大似春意。師云。也勝秋露滴芙渠。",
    "X79n1557_006:0062b05": "秀上座問。南泉遷化。向甚麼處去。師云。石頭作沙彌",
    "X79n1557_006:0062b06": "時。參見六祖來。云我不問石頭作沙彌時。參見六祖",
    "X79n1557_006:0062b07": "來。南泉遷化。向甚麼處去。師云。教伊尋思去。云和尚",
    "X79n1557_006:0062b08": "只有千尺寒松。且無抽條石笋。師不對。僧云。謝師答",
    "X79n1557_006:0062b09": "話。師亦不對。秀舉似三聖。聖云。若實恁麼。猶勝臨濟",
    "X79n1557_006:0062b10": "七步。雖然如是。待我親驗過。始得。遂造問。承聞和尚",
    "X79n1557_006:0062b11": "答南泉遷化話。可謂光前絕後。今古罕聞。師亦不對。",
    "X79n1557_006:0062b12": "皓月供奉問師。古德云。了即業障本來空。未了應須",
    "X79n1557_006:0062b13": "還宿債。只如師子尊者。二祖大師。為甚麼却還宿債。",
    "X79n1557_006:0062b14": "師云。大德不識本來空。奉云。如何是本來空。師云。業",
    "X79n1557_006:0062b15": "障是。奉云。如何是業障。師云。本來空是。奉無語。師示",
    "X79n1557_006:0062b16": "以偈云。假有元非有。假滅亦非無。涅槃償債義。一性",
    "X79n1557_006:0062b17": "更無殊。",
    "X79n1557_006:0062b18": "僧問。如何是陀羅尼。師指繩床左邊云。這箇師僧。却",
    "X79n1557_006:0062b19": "誦得。又問。別有人。誦得否。師指繩床右邊云。這箇師",
    "X79n1557_006:0062b20": "僧亦誦得。云某甲為甚不聞。師云。大德豈不見道。真",
    "X79n1557_006:0062b21": "誦無響。真聽無聞。云恁麼則音聲不入法界性也。師",
    "X79n1557_006:0062b22": "云。離色求觀非正見。離聲求聽是邪聞。",
    "X79n1557_006:0062b23": "僧問。如何是平常心。師云。要眠即眠。要坐即坐。云學",
    "X79n1557_006:0062b24": "人不會。師云。熱即取凉。寒即向火。",
    "X79n1557_006:0062c01": "僧問。如何是向上一路。師云。一口針三尺線。云如何",
    "X79n1557_006:0062c02": "領會。師云。益州布楊州絹。",
    "X79n1557_006:0062c03": "僧問。如何是上上人行李處。師云。如死人眼。云上上",
    "X79n1557_006:0062c04": "人相見時如何。師云。如死人手。",
    "X79n1557_006:0062c05": "僧問。南泉遷化。向甚麼處去。師云。東家作驢。西家作",
    "X79n1557_006:0062c06": "馬。云此意如何。師云。要騎便騎。要下便下。",
    "X79n1557_006:0062c07": "僧問。三世諸佛不知有。狸奴白牯却知有。既是三世",
    "X79n1557_006:0062c08": "諸佛。為甚麼不知有。師云。未入鹿苑時。猶較些子。云",
    "X79n1557_006:0062c09": "狸奴白牯。為甚麼却知有。師云。爭怪得伊。",
    "X79n1557_006:0062c10": "僧問。如何轉得山河大地。歸自己去。師云。如何轉得",
    "X79n1557_006:0062c11": "自己。歸山河大地去。云不會。師云。湖南城裏好養民。",
    "X79n1557_006:0062c12": "米賤柴多足四隣。",
    "X79n1557_006:0062c13": "僧問。色即是空。空即是色。此理如何。師示以偈云。礙",
    "X79n1557_006:0062c14": "處非墻壁。通處沒虗空。若能如是會。心色本來同。",
    "X79n1557_006:0062c15": "有秀才。看千佛名經。乃問。百千諸佛。只聞其名。未審",
    "X79n1557_006:0062c16": "居何國土。師云。黃鶴樓。崔顥題後。秀才曾題否。云不",
    "X79n1557_006:0062c17": "曾題。師云。無事。題取一篇好。",
    "X79n1557_006:0062c18": "黃龍新頌云。黃鶴樓前法戰時。百千諸佛竪降",
    "X79n1557_006:0062c19": "旗。渠無國土居何處。贏得多才一首詩。",
    "X79n1557_006:0062c20": "竺尚書問。蚯蚓斬為兩段。兩頭俱動。未審佛性在阿",
    "X79n1557_006:0062c21": "那頭。師云。莫妄想。竺云。爭柰動何。師云。會即風火未",
    "X79n1557_006:0062c22": "散。",
    "X79n1557_006:0062c23": "竺又一日謁師。師召云。尚書。竺應諾。師云。不是尚書",
    "X79n1557_006:0062c24": "本命元辰。竺云。不可離却即今祗對底。有第二主人",
    "X79n1557_006:0063a01": "公也。師云。喚尚書。作至尊得麼。竺云。恁麼則總不祗",
    "X79n1557_006:0063a02": "對和尚。莫是弟子主人公麼。師云。非但祗對。不祗對",
    "X79n1557_006:0063a03": "時。從無始劫來。如箇生死根本。示以偈云。學道之人",
    "X79n1557_006:0063a04": "不識真。只為從前認識神。無量劫來生死本。癡人喚",
    "X79n1557_006:0063a05": "作本來人。",
    "X79n1557_006:0063a06": "鄧州香嚴義端禪師(凡三)示眾云。佛是塵。法亦是塵。",
    "X79n1557_006:0063a07": "終日馳求。有甚麼休歇。但時中。事不挂情。情不挂物。",
    "X79n1557_006:0063a08": "無善可取。無惡可棄。莫被他籠罩著。始是學處。",
    "X79n1557_006:0063a09": "示眾云。語是謗。默是誑。語默向上。有事在。老僧口門",
    "X79n1557_006:0063a10": "窄。不能為儞說得。",
    "X79n1557_006:0063a11": "僧問。正因為甚麼無事。師云。我不曾停留。又云。假饒",
    "X79n1557_006:0063a12": "重重剝得淨盡。無停留。暫時施設。亦是方便接人。若",
    "X79n1557_006:0063a13": "是那邊事。無有是處。",
    "X79n1557_006:0063a14": "池州靈鷲閑禪師(凡一)示眾云。是汝諸人本分事。若",
    "X79n1557_006:0063a15": "教老僧道。即與虵畫足。此是頓教諸上座。時有僧問。",
    "X79n1557_006:0063a16": "與虵畫足。即不問。如何是本分事。師云。汝試道看。僧",
    "X79n1557_006:0063a17": "擬進語。師云。畫足作麼。",
    "X79n1557_006:0063a18": "鄂州茱萸禪師(凡四)金輪可觀和尚問。如何是道。師",
    "X79n1557_006:0063a19": "云。莫向虗空裏釘橛。觀云。虗空是橛。師便打。觀把住",
    "X79n1557_006:0063a20": "云。和尚莫打某甲。已後錯打人去在。師便歸方丈。",
    "X79n1557_006:0063a21": "雲門云。矢上加尖。僧云。和尚適來恁麼道那。門",
    "X79n1557_006:0063a22": "云。鎚鐘謝響。得箇蝦蟆。",
    "X79n1557_006:0063a23": "雪竇云。若要此話大行。直須喫棒了趂出。",
    "X79n1557_006:0063a24": "師問僧。甚處來。云閩中來。師云。閩中尊宿。愛舉胡來",
    "X79n1557_006:0063b01": "胡現。漢來漢現。是否。僧擬開口。師打一掌。僧云。欲透",
    "X79n1557_006:0063b02": "龍門。却遭點額。師云。燕金塞海。蝃蚋搖山。僧撫掌大",
    "X79n1557_006:0063b03": "笑出去。師云。疥狗不願生天。却笑雲中白鶴。",
    "X79n1557_006:0063b04": "師見僧來。以手一劃。僧便出去。師云。這僧來不通名。",
    "X79n1557_006:0063b05": "去不通姓。僧轉身。亦以手一劃。師云。這僧名又不識。",
    "X79n1557_006:0063b06": "姓又不知。僧云。且道。某甲姓箇甚麼。師云。苦哉波斯",
    "X79n1557_006:0063b07": "喫胡椒。僧拂袖而出。師云。作家師僧。天然有在。",
    "X79n1557_006:0063b08": "僧問。如何是沙門行。師云。行即不無。若覺即乖。其僧",
    "X79n1557_006:0063b09": "舉似洞山。山云。何不進語云。是甚麼行。其僧復來。進",
    "X79n1557_006:0063b10": "語。師云。是佛行是佛行。僧回舉似洞山。山云。幽州猶",
    "X79n1557_006:0063b11": "似可。最苦是新羅。僧却問洞山。如何是沙門行。山云。",
    "X79n1557_006:0063b12": "頭長三尺。頸短二寸。",
    "X79n1557_006:0063b13": "日子和尚(凡一)亞谿來。師作起勢。谿云。這山鬼精。猶",
    "X79n1557_006:0063b14": "見我在。師云。罪過罪過。適來失祗對。谿擬進語。師叱",
    "X79n1557_006:0063b15": "之。谿云。大陣前不妨難禦。師云。是是。云不是不是。",
    "X79n1557_006:0063b16": "趙州云。可憐兩箇漢。不識轉身句。",
    "X79n1557_006:0063b17": "陸亘大夫(凡三)問南泉。弟子從六合來。彼中還有身",
    "X79n1557_006:0063b18": "麼。泉云。分明記取。舉似作家。陸云。和尚不可思議。到",
    "X79n1557_006:0063b19": "處世界成就。泉云。適來總是大夫分上事。",
    "X79n1557_006:0063b20": "大夫問南泉。弟子家中。於瓶內。養得隻鵝。今來長大。",
    "X79n1557_006:0063b21": "出瓶不得。如今不得毀瓶。亦不得損鵝。和尚作麼生",
    "X79n1557_006:0063b22": "出得。泉召大夫。陸應諾。泉云。出也。",
    "X79n1557_006:0063b23": "南泉遷化。大夫。往弔慰。院主問。大夫何不哭先師。陸",
    "X79n1557_006:0063b24": "云。道得即哭。主無對。",
    "X79n1557_006:0063c01": "池州甘贄行者(凡六)因巖頭在家過夏。一日把針次。",
    "X79n1557_006:0063c02": "甘於頭前立。頭舉針作劄勢。甘歸欲著衣服禮謝。妻",
    "X79n1557_006:0063c03": "云。作甚麼。甘云。莫說。妻云。有甚事。也要大家知。甘舉",
    "X79n1557_006:0063c04": "前話。妻云。從此三十年後。一度飲水一度咽。女子云。",
    "X79n1557_006:0063c05": "還知盡大地人性命。被豁上座針頭上。劄將去麼。",
    "X79n1557_006:0063c06": "甘往南泉設粥。請南泉念誦。泉白槌云。為狸奴白牯",
    "X79n1557_006:0063c07": "念。摩訶般若波羅蜜多。甘拂袖而出。泉粥罷。問典座。",
    "X79n1557_006:0063c08": "行者在甚麼處。座云。當時便去了也。泉云。打破鍋子",
    "X79n1557_006:0063c09": "著。",
    "X79n1557_006:0063c10": "藥山化主來。甘問。甚麼處來。云藥山。甘云。還將得藥",
    "X79n1557_006:0063c11": "來麼。云行者有甚麼病。甘欣然。施銀一百兩。復云。山",
    "X79n1557_006:0063c12": "中有人。此物却回。主歸。納疏。山怪問。子歸何速。主云。",
    "X79n1557_006:0063c13": "問佛法相當。得銀一百兩。即舉前話。山云。急送還他。",
    "X79n1557_006:0063c14": "汝著賊了也。主即送還。甘云。山中有人。也添一百兩",
    "X79n1557_006:0063c15": "施之。",
    "X79n1557_006:0063c16": "同安云。早知行者恁麼問。終不道藥山來。",
    "X79n1557_006:0063c17": "甘又到南泉設粥。時黃蘗為第一座。甘云。請施財。蘗",
    "X79n1557_006:0063c18": "云財法二施。等無差別。甘舁錢出去。須臾復云。請施",
    "X79n1557_006:0063c19": "財。蘗復云。財法二施。等無差別。甘更行錢。",
    "X79n1557_006:0063c20": "翠巖真云。甘贄行者。黠兒落節。黃蘗施財。何曾",
    "X79n1557_006:0063c21": "夢見。",
    "X79n1557_006:0063c22": "妙喜云。一等是隨邪逐惡。這雲居羅漢。較些子。",
    "X79n1557_006:0063c23": "雪峯來。甘閉却門。云請和尚入。峰隔籬擲過袈裟。甘",
    "X79n1557_006:0063c24": "便開門。",
    "X79n1557_006:0064a01": "甘問僧。甚處來。云溈山來。甘云。有僧問。如何是祖師",
    "X79n1557_006:0064a02": "西來意。山竪起拂子。上座作麼生會。云借色明心。附",
    "X79n1557_006:0064a03": "物顯理。甘云。上座且歸溈山好。",
    "X79n1557_006:0064a05": "聯燈會要卷第六"
}