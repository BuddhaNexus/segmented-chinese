{
    "X74n1470_023:0259b07": "大方廣佛華嚴經海印道場十重行願常徧禮懺儀",
    "X74n1470_023:0259b08": "卷第二十三",
    "X74n1470_023:0259b10": "唐　蘭山雲巖慈恩寺護法國師一行沙門慧覺依經錄",
    "X74n1470_023:0259b11": "宋　蒼山載光寺沙門普瑞補註",
    "X74n1470_023:0259b12": "明　欽褒忠義忠藎四川布政佛弟子木增訂正",
    "X74n1470_023:0259b13": "雞山寂光寺沙門讀徹參閱",
    "X74n1470_023:0259b14": "天台習教觀沙門正止治定",
    "X74n1470_023:0259b15": "第二十三晌",
    "X74n1470_023:0259b16": "第六他化自在天宮會修因契果生解分",
    "X74n1470_023:0259b17": "一切恭敬敬禮無盡三寶。",
    "X74n1470_023:0259b18": "是諸眾等人各胡跪。嚴持香華如法供養。願此供海",
    "X74n1470_023:0259b19": "雲。遍滿十方界。阿僧祇寶音如來妙音普示世間。阿",
    "X74n1470_023:0259b20": "僧祇寶形其一一形皆放無量妙法光明。阿僧祇寶",
    "X74n1470_023:0259b21": "相其一一相悉超眾相。阿僧祇寶威儀見者皆生菩",
    "X74n1470_023:0259b22": "薩喜樂。阿僧祇寶聚見者皆生智慧寶聚。阿僧祇寶",
    "X74n1470_023:0259b23": "安住見者皆生善住寶心。阿僧祇寶衣服其有著者",
    "X74n1470_023:0259b24": "生諸菩薩無比三昧。阿僧祇寶袈裟其有著者纔始",
    "X74n1470_023:0259c01": "發心則得具見陀羅尼門。阿僧祇寶修習其有見者",
    "X74n1470_023:0259c02": "知一切寶皆是業果決定清淨。阿僧祗寶無礙智見",
    "X74n1470_023:0259c03": "其有見者得了一切清淨法眼。阿僧祇寶光藏其有",
    "X74n1470_023:0259c04": "見者則得成就大智慧藏。以如是等諸供養具。常作",
    "X74n1470_023:0259c05": "供養。帝網重重。諸佛菩薩。賢聖海眾。受此供養雲。以",
    "X74n1470_023:0259c06": "為光明臺。廣於無邊界。無量無盡。願作佛事。",
    "X74n1470_023:0259c07": "供養已。一切恭敬。",
    "X74n1470_023:0259c08": "次奉施寶錯",
    "X74n1470_023:0259c09": "　寶珠自性廣大海　　七寶山等最殊勝",
    "X74n1470_023:0259c10": "　出興如斯供養雲　　諸佛等處我奉獻",
    "X74n1470_023:0259c11": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_023:0259c12": "癹囉捺薩麻英吽",
    "X74n1470_023:0259c13": "寶持經云。有一總持。名無量種呪。皆能成就具大功",
    "X74n1470_023:0259c14": "能。總持曰。",
    "X74n1470_023:0259c15": "唵悉麻囉悉麻囉眉麻捺悉葛囉麻曷令[口*(椔田+夕)]斡吽",
    "X74n1470_023:0259c16": "次運心供養印呪(以二手金剛合掌。置于頂上。應誦此呪)",
    "X74n1470_023:0259c17": "唵薩[口*栗]末(二合)[口*栗]達(二合)眉嗚能遏(二合)矴(切身)悉發囉兮(慢)(引)",
    "X74n1470_023:0259c18": "遏遏捺竿莎(引)訶",
    "X74n1470_023:0259c19": "梵音讚佛",
    "X74n1470_023:0259c20": "　已證如來智　　等照於法界　　普入佛毛孔",
    "X74n1470_023:0259c21": "　一切諸剎海　　身住一切處　　一切皆平等",
    "X74n1470_023:0259c22": "　智能如是行　　入佛之境界　　一切佛國土",
    "X74n1470_023:0259c23": "　皆見神通力　　示現種種身　　及種種名號",
    "X74n1470_023:0259c24": "直言讚佛",
    "X74n1470_023:0260a01": "　真如離妄恒寂靜　　無生無滅普周徧",
    "X74n1470_023:0260a02": "　諸佛境界亦復然　　體性平等不增減",
    "X74n1470_023:0260a03": "　導師境界亦如是　　徧於三世亦非普",
    "X74n1470_023:0260a04": "　譬如實際而非際　　普在三世皆無礙",
    "X74n1470_023:0260a05": "　法性無作無變易　　猶如虗空本清淨",
    "X74n1470_023:0260a06": "　諸佛性淨亦如是　　本性非性離有無",
    "X74n1470_023:0260a07": "　法性不在於言論　　無說離說恒寂滅",
    "X74n1470_023:0260a08": "　十方境界性亦然　　一切文辭莫能辯",
    "X74n1470_023:0260a09": "　了知諸法性寂滅　　如鳥飛空無有跡",
    "X74n1470_023:0260a10": "　以本願力現色身　　令見如來大神變",
    "X74n1470_023:0260a11": "　若有欲知佛境界　　當淨其意如虗空",
    "X74n1470_023:0260a12": "　遠離妄想及諸取　　令心所向皆無礙",
    "X74n1470_023:0260a13": "南無大方廣佛華嚴經中華藏世界海十身無礙本",
    "X74n1470_023:0260a14": "尊毗盧遮那佛",
    "X74n1470_023:0260a15": "南無大慈大悲五百誓願五濁救苦釋迦牟尼佛",
    "X74n1470_023:0260a16": "南無東方滿月世界十二上願五濁救苦藥師琉璃",
    "X74n1470_023:0260a17": "光王佛",
    "X74n1470_023:0260a18": "南無西方極樂世界四十八願五濁救苦阿彌陀佛",
    "X74n1470_023:0260a19": "南無十方三世盡虗空界微塵剎土中大方廣佛華",
    "X74n1470_023:0260a20": "嚴經圓滿教海",
    "X74n1470_023:0260a21": "南無大方廣佛華嚴經中主於行願真理普賢菩薩",
    "X74n1470_023:0260a22": "摩訶薩",
    "X74n1470_023:0260a23": "南無大方廣佛華嚴經中主於信解證智文殊師利",
    "X74n1470_023:0260a24": "菩薩摩訶薩",
    "X74n1470_023:0260b01": "南無大慈大悲五濁救苦千手千眼觀世音菩薩摩",
    "X74n1470_023:0260b02": "訶薩",
    "X74n1470_023:0260b03": "南無大願弘深五濁救苦出無佛世安慰人心常住",
    "X74n1470_023:0260b04": "琰魔羅界地藏王菩薩摩訶薩",
    "X74n1470_023:0260b05": "南無十方三世盡虗空界微塵剎土中十信菩薩十",
    "X74n1470_023:0260b06": "住菩薩十行菩薩十迴向菩薩十地菩薩等覺菩",
    "X74n1470_023:0260b07": "薩徧法界剎海微塵數菩薩一切海眾",
    "X74n1470_023:0260b08": "南無大方廣佛華嚴經末會中修證五相處五十五",
    "X74n1470_023:0260b09": "聖者",
    "X74n1470_023:0260b10": "南無大方廣佛華嚴經末會中圓器上根百城求法",
    "X74n1470_023:0260b11": "一生之內菩薩行圓為末世頓門修證軌範善財",
    "X74n1470_023:0260b12": "菩薩摩訶薩",
    "X74n1470_023:0260b13": "南無十方三世盡虗空界微塵剎土中法身色身形",
    "X74n1470_023:0260b14": "相舍利寶塔寺宇一切佛事又於法藏及講法處",
    "X74n1470_023:0260b15": "菩薩賢聖一切海眾",
    "X74n1470_023:0260b16": "南無大願摜甲求生淨土末濁夏國護持正法護國",
    "X74n1470_023:0260b17": "法師",
    "X74n1470_023:0260b18": "至心歸命禮大方廣佛華嚴經華藏世界海本尊毗",
    "X74n1470_023:0260b19": "盧遮那佛",
    "X74n1470_023:0260b20": "南無十身無礙毗盧遮那如來道場一切海眾",
    "X74n1470_023:0260b21": "南無大方廣佛華嚴經中十地品法門",
    "X74n1470_023:0260b22": "　十方盡歸命　　滅罪增淨信　　願生華藏海",
    "X74n1470_023:0260b23": "　極樂淨土中",
    "X74n1470_023:0260b24": "十地品第二十六",
    "X74n1470_023:0260c01": "經云爾時世尊(至)金剛藏菩薩而為上首。",
    "X74n1470_023:0260c02": "　願共諸眾生　　往生華藏海　　極樂淨土中",
    "X74n1470_023:0260c03": "次說十地法者。金剛藏為主一切菩薩海眾",
    "X74n1470_023:0260c04": "南無金剛藏菩薩南無寶藏菩薩",
    "X74n1470_023:0260c05": "南無蓮華藏菩薩南無德藏菩薩",
    "X74n1470_023:0260c06": "南無蓮華德藏菩薩南無日藏菩薩",
    "X74n1470_023:0260c07": "南無蘇利耶藏菩薩南無無垢月藏菩薩",
    "X74n1470_023:0260c08": "南無於一切國土普現莊嚴藏菩薩",
    "X74n1470_023:0260c09": "南無毗盧遮那智藏菩薩",
    "X74n1470_023:0260c10": "南無妙德藏菩薩南無旃檀德藏菩薩",
    "X74n1470_023:0260c11": "南無華德藏菩薩南無俱蘇摩德藏菩薩",
    "X74n1470_023:0260c12": "南無優鉢羅德藏菩薩南無天德藏菩薩",
    "X74n1470_023:0260c13": "南無福德藏菩薩",
    "X74n1470_023:0260c14": "南無無礙清淨智德藏菩薩",
    "X74n1470_023:0260c15": "南無功德藏菩薩南無那羅延德藏菩薩",
    "X74n1470_023:0260c16": "南無無垢藏菩薩南無離垢藏菩薩",
    "X74n1470_023:0260c17": "南無種種辯才莊嚴藏菩薩",
    "X74n1470_023:0260c18": "南無大光明網藏菩薩",
    "X74n1470_023:0260c19": "南無淨威德光明王藏菩薩",
    "X74n1470_023:0260c20": "南無金莊嚴大功德光明王藏菩薩",
    "X74n1470_023:0260c21": "南無一切相莊嚴淨德藏菩薩",
    "X74n1470_023:0260c22": "南無金剛燄德相莊嚴藏菩薩",
    "X74n1470_023:0260c23": "南無光明燄藏菩薩南無星宿王光照藏菩薩",
    "X74n1470_023:0260c24": "南無虗空無礙智藏菩薩南無妙音無礙藏菩薩",
    "X74n1470_023:0261a01": "南無陀羅尼功德持一切眾生願藏菩薩",
    "X74n1470_023:0261a02": "南無海莊嚴藏菩薩南無須彌德藏菩薩",
    "X74n1470_023:0261a03": "南無淨一切功德藏菩薩南無如來藏菩薩",
    "X74n1470_023:0261a04": "南無福德藏菩薩南無解脫月菩薩",
    "X74n1470_023:0261a05": "南無如是等無數無量無邊無等不可數不可稱不",
    "X74n1470_023:0261a06": "可思不可量不可說一切菩薩道場海眾",
    "X74n1470_023:0261a07": "　十方盡歸命　　滅罪增淨信　　願生華藏海",
    "X74n1470_023:0261a08": "　極樂淨土中",
    "X74n1470_023:0261a09": "經云爾時金剛藏菩薩承佛(至)法界智印善印故。",
    "X74n1470_023:0261a10": "次加助佛",
    "X74n1470_023:0261a11": "南無十方各過十億佛剎微塵數世界外各有十億",
    "X74n1470_023:0261a12": "微塵數世界加助一切金剛藏佛",
    "X74n1470_023:0261a13": "　十方盡歸命　　滅罪增淨信　　願生華藏海",
    "X74n1470_023:0261a14": "　極樂淨土中",
    "X74n1470_023:0261a15": "次該攝果海十地法門",
    "X74n1470_023:0261a16": "經云爾時十方諸佛各申右手(至)諸菩薩隨證智。",
    "X74n1470_023:0261a17": "　願共諸眾生　　往生華藏海　　極樂淨土中",
    "X74n1470_023:0261a18": "南無歡喜地法門南無離垢地法門",
    "X74n1470_023:0261a19": "南無發光地法門南無燄慧地法門",
    "X74n1470_023:0261a20": "南無難勝地法門南無現前地法門",
    "X74n1470_023:0261a21": "南無遠行地法門南無不動地法門",
    "X74n1470_023:0261a22": "南無善慧地法門南無法雲地法門",
    "X74n1470_023:0261a23": "　十方盡歸命　　滅罪增淨信　　願生華藏海",
    "X74n1470_023:0261a24": "　極樂淨土中",
    "X74n1470_023:0261b01": "次請分(分二)一說已默然",
    "X74n1470_023:0261b02": "經云。爾時金剛藏菩薩說此菩薩十地名已。默然而",
    "X74n1470_023:0261b03": "住。不復分別。",
    "X74n1470_023:0261b04": "二三處五請(分三)",
    "X74n1470_023:0261b05": "△一解脫月請(分五)",
    "X74n1470_023:0261b06": "○一知默處疑請",
    "X74n1470_023:0261b07": "經云是時一切菩薩眾(至)如蜂念好蜜如渴思甘露。",
    "X74n1470_023:0261b08": "　願共諸眾生　　往生華藏海　　極樂淨土中",
    "X74n1470_023:0261b09": "○二法深難止受",
    "X74n1470_023:0261b10": "經云爾時大智無所畏金剛藏菩薩(至)默然而不說。",
    "X74n1470_023:0261b11": "　願共諸眾生　　往生華藏海　　極樂淨土中",
    "X74n1470_023:0261b12": "○三眾歎堪問請",
    "X74n1470_023:0261b13": "經云爾時解脫月菩薩(至)承事無量佛能知此地義。",
    "X74n1470_023:0261b14": "　願共諸眾生　　往生華藏海　　極樂淨土中",
    "X74n1470_023:0261b15": "○四不堪有損止",
    "X74n1470_023:0261b16": "經云爾時金剛藏菩薩言佛子(至)我愍是等故不說。",
    "X74n1470_023:0261b17": "　願共諸眾生　　往生華藏海　　極樂淨土中",
    "X74n1470_023:0261b18": "○五雙歎人法請",
    "X74n1470_023:0261b19": "經云爾時解脫月菩薩(至)如是佛法依於地。",
    "X74n1470_023:0261b20": "　願共諸眾生　　往生華藏海　　極樂淨土中",
    "X74n1470_023:0261b21": "△二大眾同請",
    "X74n1470_023:0261b22": "經云爾時諸大菩薩眾(至)成十力無礙善逝一切行。",
    "X74n1470_023:0261b23": "　願共諸眾生　　往生華藏海　　極樂淨土中",
    "X74n1470_023:0261b24": "△三如來加請",
    "X74n1470_023:0261c01": "經云爾時世尊從眉間(至)我依其義已解釋。",
    "X74n1470_023:0261c02": "　願共諸眾生　　往生華藏海　　極樂淨土中",
    "X74n1470_023:0261c03": "十地品之餘",
    "X74n1470_023:0261c04": "佛子聞此廣大行(至)我為佛子已宣說。",
    "X74n1470_023:0261c05": "　願共諸眾生　　往生華藏海　　極樂淨土中",
    "X74n1470_023:0261c06": "　　　十地品之餘",
    "X74n1470_023:0261c07": "淨居天眾那由他(至)億劫說此不可盡。",
    "X74n1470_023:0261c08": "次法界他化天宮證法諸佛",
    "X74n1470_023:0261c09": "南無十方各十億佛剎微塵數世界外有十億佛剎",
    "X74n1470_023:0261c10": "微塵數同名金剛藏佛道場一切海眾",
    "X74n1470_023:0261c11": "次法界金剛藏本界佛",
    "X74n1470_023:0261c12": "南無十方各十億佛剎微塵數世界外有十億佛剎",
    "X74n1470_023:0261c13": "微塵數金剛德世界金剛幢佛道場一切海眾",
    "X74n1470_023:0261c14": "次法界他化天宮證法菩薩",
    "X74n1470_023:0261c15": "南無十方各十億佛剎微塵數世界外有十億佛剎",
    "X74n1470_023:0261c16": "微塵數金剛德世界中作證明者金剛藏菩薩一",
    "X74n1470_023:0261c17": "切海眾",
    "X74n1470_023:0261c18": "　十方盡歸命　　滅罪增淨信　　願生華藏海",
    "X74n1470_023:0261c19": "　極樂淨土中",
    "X74n1470_023:0261c20": "次法界十地菩薩",
    "X74n1470_023:0261c21": "南無十方三世盡虗空界微塵剎土中歡喜地菩薩",
    "X74n1470_023:0261c22": "一切海眾",
    "X74n1470_023:0261c23": "南無十方三世盡虗空界微塵剎土中離垢地菩薩",
    "X74n1470_023:0261c24": "一切海眾",
    "X74n1470_023:0262a01": "南無十方三世盡虗空界微塵剎土中發光地菩薩",
    "X74n1470_023:0262a02": "一切海眾",
    "X74n1470_023:0262a03": "南無十方三世盡虗空界微塵剎土中燄慧地菩薩",
    "X74n1470_023:0262a04": "一切海眾",
    "X74n1470_023:0262a05": "南無十方三世盡虗空界微塵剎土中難勝地菩薩",
    "X74n1470_023:0262a06": "一切海眾",
    "X74n1470_023:0262a07": "南無十方三世盡虗空界微塵剎土中現前地菩薩",
    "X74n1470_023:0262a08": "一切海眾",
    "X74n1470_023:0262a09": "南無十方三世盡虗空界微塵剎土中遠行地菩薩",
    "X74n1470_023:0262a10": "一切海眾",
    "X74n1470_023:0262a11": "南無十方三世盡虗空界微塵剎土中不動地菩薩",
    "X74n1470_023:0262a12": "一切海眾",
    "X74n1470_023:0262a13": "南無十方三世盡虗空界微塵剎土中善慧地菩薩",
    "X74n1470_023:0262a14": "一切海眾",
    "X74n1470_023:0262a15": "南無十方三世盡虗空界微塵剎土中法雲地菩薩",
    "X74n1470_023:0262a16": "一切海眾",
    "X74n1470_023:0262a17": "至心歸命禮大方廣佛華嚴經華藏世界海本尊毗",
    "X74n1470_023:0262a18": "盧遮那佛",
    "X74n1470_023:0262a19": "　十方盡歸命　　滅罪增淨信　　願生華藏海",
    "X74n1470_023:0262a20": "　極樂淨土中",
    "X74n1470_023:0262a21": "次邪魔外道違法懺悔",
    "X74n1470_023:0262a22": "惟願帝網無盡佛法僧寶。毗盧遮那如來。普賢文殊",
    "X74n1470_023:0262a23": "海會聖眾。世出世神。慈悲本願。放大光明。炤於法會。",
    "X74n1470_023:0262a24": "證明護念。哀憫攝受。願我及一切眾生海。自從無始。",
    "X74n1470_023:0262b01": "直至今時。業海無盡。帝網重重。怨魔外道。墮邪類中。",
    "X74n1470_023:0262b02": "如是罪業。發露懺悔。",
    "X74n1470_023:0262b03": "大方等日藏經云。爾時世尊降諸魔故。在欲色二界",
    "X74n1470_023:0262b04": "中間大寶坊中。與大菩薩其數無量。為諸大眾說虗",
    "X74n1470_023:0262b05": "空界出息入息甘露門已。默然而住。爾時欲界魔王",
    "X74n1470_023:0262b06": "波旬。悉見一切娑婆國土所有眾生。及諸天宮合家",
    "X74n1470_023:0262b07": "眷屬在佛身中。時魔波旬見已悲泣涕淚交流。心大",
    "X74n1470_023:0262b08": "懊惱。遍身汗出。啼哭失聲。稱怨大喚。或起或立。或坐",
    "X74n1470_023:0262b09": "或行。入出家居。東西狂走。頻伸欠呿。怖懼慞惶。憤歎",
    "X74n1470_023:0262b10": "長噓。喘息麤促。合眼張口。吐舌舐身。露背現胸。伸臂",
    "X74n1470_023:0262b11": "縮脚。搖頭動項。索手揩摩。種種施為。受大苦惱。乃至",
    "X74n1470_023:0262b12": "一切魔之眷屬心內愁憂亦復如是。時魔波旬有一",
    "X74n1470_023:0262b13": "軍主。名戒依止。見王身心如是煎逼。說偈問曰。",
    "X74n1470_023:0262b14": "　何故愁惱獨行住　　唱喚馳走似顛狂",
    "X74n1470_023:0262b15": "　出入居家心不安　　如是因緣願王說",
    "X74n1470_023:0262b16": "魔波旬答言。",
    "X74n1470_023:0262b17": "　我今身體汗徧流　　心中分裂如刀割",
    "X74n1470_023:0262b18": "　啼哭眼中淚如血　　為覩瞿曇現變通",
    "X74n1470_023:0262b19": "　其形廣大無有邊　　剎土悉皆居腹內",
    "X74n1470_023:0262b20": "　我失臣民及眷屬　　云何令我心不愁",
    "X74n1470_023:0262b21": "爾時戒依止大魔軍主即自念言。世間難摧。謂三種",
    "X74n1470_023:0262b22": "毒。一者天魔。二者惡龍。三者得定五通仙人。我今魔",
    "X74n1470_023:0262b23": "宮已被摧壞。唯龍境界牢固。今當為王約敕到彼龍",
    "X74n1470_023:0262b24": "宮。如是切勒早與瞿曇共相鬬戰。時諸惡龍將欲飛",
    "X74n1470_023:0262c01": "空而不能去。時魔波旬及戒依止。化龍宮內。作諸蚊",
    "X74n1470_023:0262c02": "虻蠅蛆毒蟲死屍人糞臭處狼籍。充滿其中。諸龍見",
    "X74n1470_023:0262c03": "已。悉生嗔忿。即出宮殿。至須彌下佉羅坻山大聖人",
    "X74n1470_023:0262c04": "處。請求救濟。彼龍奮身如須彌山。既到彼已。其身皆",
    "X74n1470_023:0262c05": "小。猶如銅箸。各各自說我等欲往而不能動。即大憂",
    "X74n1470_023:0262c06": "愁。瞋忿停坐。時魔波旬見於諸龍。皆來入此牟尼處",
    "X74n1470_023:0262c07": "所。悉失勢力。無復自在。不能毀壞沙門瞿曇。是時佛",
    "X74n1470_023:0262c08": "神力故。此娑婆界及十方佛土一切眾生入佛身內。",
    "X74n1470_023:0262c09": "乃至時戒依止大魔軍主。將領眷屬。於閻浮提地上",
    "X74n1470_023:0262c10": "遊行。爾時如來在眾中坐。示現常身。安然不動。大魔",
    "X74n1470_023:0262c11": "軍主見已念言。沙門瞿曇示現大身。今復本形。或能",
    "X74n1470_023:0262c12": "見我。大魔軍眾怖畏失力。無復神通。我今先當到瞿",
    "X74n1470_023:0262c13": "曇所。看彼道術。方便因緣。試共談論。觀其詐偽。對如",
    "X74n1470_023:0262c14": "來立。而說偈言。",
    "X74n1470_023:0262c15": "　未能度脫於自身　　生死海中得出離",
    "X74n1470_023:0262c16": "　何以誑他眾生類　　云何安汝置涅槃",
    "X74n1470_023:0262c17": "爾時如來答戒依止大魔軍主而說偈言。",
    "X74n1470_023:0262c18": "　我久越度流轉海　　更不生於諸有中",
    "X74n1470_023:0262c19": "　慈悲愍念諸群生　　是故說於出要道",
    "X74n1470_023:0262c20": "　汝於往昔無數劫　　已發最勝菩提心",
    "X74n1470_023:0262c21": "　值遇然燈佛世尊　　修行布施及持戒",
    "X74n1470_023:0262c22": "　如是過去億千佛　　悉已恭敬曾供養",
    "X74n1470_023:0262c23": "　當得於此清淨乘　　我今決定受汝記",
    "X74n1470_023:0262c24": "　未來成佛還如我　　云何乃說誑眾生",
    "X74n1470_023:0263a01": "　我今施汝智慧眼　　可念前生行本末",
    "X74n1470_023:0263a02": "　時戒依止魔軍主　　即得宿命識往生",
    "X74n1470_023:0263a03": "　頭陀苦節習於禪　　業果福德皆明了",
    "X74n1470_023:0263a04": "時戒依止大魔軍主聞此偈已。眼中淚出。如來世尊",
    "X74n1470_023:0263a05": "我大懊惱。我大慚愧。如大癡人。如迷如醉。如著鬼顛。",
    "X74n1470_023:0263a06": "我念過去。經一阿僧祇劫。大精進力發阿耨多羅三",
    "X74n1470_023:0263a07": "藐三菩提心。乃至迦葉如來法中。有一比丘說聲聞",
    "X74n1470_023:0263a08": "法。有大乘人說菩薩法。我於爾時。心錯口惡。謗此說",
    "X74n1470_023:0263a09": "人言是魔語。或魔眷屬。大乘人邊說小乘過。如是惡",
    "X74n1470_023:0263a10": "口罪業因緣。我於彼死。魔界中生。受是身來。已經五",
    "X74n1470_023:0263a11": "十七億千歲。世尊。我寧更歷六百千年。受地獄苦。終",
    "X74n1470_023:0263a12": "不一念失阿耨多羅三藐三菩提心。何況退於四梵",
    "X74n1470_023:0263a13": "行。爾時戒依止菩薩念宿命力故。得順法忍。由是我",
    "X74n1470_023:0263a14": "及一切眾生如是罪業。今皆懺悔。",
    "X74n1470_023:0263a15": "爾時魔王自觀察已。見諸欲界一切宮殿皆悉空寂。",
    "X74n1470_023:0263a16": "欲界之中所有諸天人非人等。皆悉集在於瞿曇所",
    "X74n1470_023:0263a17": "而坐聽法。惟有阿修羅。未到於彼。時魔波旬即以魔",
    "X74n1470_023:0263a18": "之神通境界。念四阿修羅王及其軍眾一切眷屬。速",
    "X74n1470_023:0263a19": "來集在須彌山頂。然後相將共下。詣彼瞿曇沙門所。",
    "X74n1470_023:0263a20": "詐說美言。謙下讚歎。示作歸依。求覔因緣。當以方便。",
    "X74n1470_023:0263a21": "令諸大眾悉生怖畏。斷其正信。又不令彼於瞿曇所",
    "X74n1470_023:0263a22": "生其尊敬。以是令彼沙門瞿曇厭患於世速入涅槃。",
    "X74n1470_023:0263a23": "如是魔王數數希望阿修羅眾。然諸阿修羅為佛神",
    "X74n1470_023:0263a24": "力之所加故。茫然不知魔之希望。其魔即時惡意。於",
    "X74n1470_023:0263b01": "佛及一切阿修羅。便作是言。觀瞿曇一人。於我境界",
    "X74n1470_023:0263b02": "已得解脫。不可追迴。我於欲界悉得自在。此凡賤畜",
    "X74n1470_023:0263b03": "生阿修羅。不受我教。我當為其作大衰惱。令彼速捨",
    "X74n1470_023:0263b04": "所治宮殿。時魔波旬即將九百六十萬類婆羅眷屬",
    "X74n1470_023:0263b05": "男夫婦女童男童女大臣左右。以魔境界神通加持。",
    "X74n1470_023:0263b06": "作第一最勝五音妓樂。歌舞調戲。一切所有。令人多",
    "X74n1470_023:0263b07": "喜生著染者。悉具備之。爾時佛告大眾。汝等一切守",
    "X74n1470_023:0263b08": "攝諸根。繫心專念。莫令馳散。時魔波旬即自念言。沙",
    "X74n1470_023:0263b09": "門瞿曇。知我虗譌詐現威儀。羞愧默然。魔諸婦女諸",
    "X74n1470_023:0263b10": "根形貌。容狀光色。皆悉枯悴。變成惡色。背僂跛躄。醜",
    "X74n1470_023:0263b11": "陋獘惡。所有男夫都不復能歌舞調戲。五音作樂。皆",
    "X74n1470_023:0263b12": "悉閉塞不能出聲。却坐一面。聽法而住。時魔波旬欲",
    "X74n1470_023:0263b13": "禮佛故。而往散華。所散之華。於四天下皆作華雨。當",
    "X74n1470_023:0263b14": "雨之時。於四阿修羅城邑宮殿。徧一切處。皆悉變作",
    "X74n1470_023:0263b15": "最極臭穢。及惡煙塵。灰土塳[土*孛]。處處盈滿。蚊虻虵蝎。",
    "X74n1470_023:0263b16": "諸惡毒蛇亦復悉滿。憂愁惱亂不可愛樂。",
    "X74n1470_023:0263b17": "爾時羅睺羅毗摩質多羅波羅陀跋稚毗盧遮那四",
    "X74n1470_023:0263b18": "阿修羅王。及男夫婦女。童男童女。所有一切阿修羅",
    "X74n1470_023:0263b19": "眾。皆悉雲集。有以燒香供養禮佛而求請者。爾時魔",
    "X74n1470_023:0263b20": "王波旬而作是言。此諸阿修羅蒙佛恩福。我今亦令",
    "X74n1470_023:0263b21": "諸阿修羅得具足饒益安樂。佛告波旬。汝今不須作",
    "X74n1470_023:0263b22": "如是言。我今令其充足安樂。我諸阿修羅城邑宮殿",
    "X74n1470_023:0263b23": "轉勝微妙。樂具悉有。還復如故。何以故。彼等四大阿",
    "X74n1470_023:0263b24": "修羅王是我親舊如是。其餘所有一切阿修羅等。於",
    "X74n1470_023:0263c01": "我得信。敬仰尊重。心生希有。",
    "X74n1470_023:0263c02": "爾時彌勒菩薩即從座起。合掌向佛。而作是言。世尊",
    "X74n1470_023:0263c03": "既是釋迦貴種。剎利大姓。迦毗盧城淨飯王子。此四",
    "X74n1470_023:0263c04": "阿修羅畜生種類。極成卑下。世尊何故言與我親。爾",
    "X74n1470_023:0263c05": "時佛告彌勒菩薩摩訶薩言。於過去時第三十一劫。",
    "X74n1470_023:0263c06": "有佛出興。號毗舍浮。彼佛常為四種說法。爾時有一",
    "X74n1470_023:0263c07": "大婆羅門。名弗沙邪若。已於過去無量佛所。種諸善",
    "X74n1470_023:0263c08": "根。於阿耨多羅三藐三菩提而不退轉。深信具足。歸",
    "X74n1470_023:0263c09": "依三寶。受持五戒。離諸放逸。時弗沙邪若有弟八人。",
    "X74n1470_023:0263c10": "一名弗沙金剛。二名弗沙那毗。三名弗沙闍梨。四名",
    "X74n1470_023:0263c11": "弗沙跋摩。五名弗沙車帝。六名弗沙樹遮。七名弗沙",
    "X74n1470_023:0263c12": "毗離。八名弗沙那提。時弗沙邪若婆羅門勸諸弟言。",
    "X74n1470_023:0263c13": "汝等賢首。今可歸依佛法僧寶。受持五戒。離諸放逸。",
    "X74n1470_023:0263c14": "發阿耨多羅三藐三菩提心。時彼諸弟皆悉不肯歸",
    "X74n1470_023:0263c15": "依三寶。乃至不肯發菩提心。時弗沙邪若數勸諸弟。",
    "X74n1470_023:0263c16": "經於多年。復問諸弟。汝等何故皆悉不肯歸依三寶。",
    "X74n1470_023:0263c17": "乃至不肯發菩提心。竟有何意。何所願求。時彼八弟",
    "X74n1470_023:0263c18": "即作是言。兄能千年修二威儀。唯行唯住不坐不臥。",
    "X74n1470_023:0263c19": "經七日夜。限食一摶。修此難行足滿千年。然後我當",
    "X74n1470_023:0263c20": "歸依三寶。受持五戒。離諸放逸。發無上菩提之心。彌",
    "X74n1470_023:0263c21": "勒。時弗沙邪若聞是語已。一心喜悅。即為八弟而立",
    "X74n1470_023:0263c22": "誓言。汝等若能歸依三寶。乃至能發阿耨多羅三藐",
    "X74n1470_023:0263c23": "三菩提心不退轉者。我今必當千年之中。不坐不臥。",
    "X74n1470_023:0263c24": "經七日夜。限食一摶。時毗舍浮佛。以弗沙邪若頭陀",
    "X74n1470_023:0264a01": "功德故。讚言善哉善哉。汝今以此苦行威儀。行檀波",
    "X74n1470_023:0264a02": "羅蜜。乃至般若波羅蜜故。於未來世過第三十一大",
    "X74n1470_023:0264a03": "劫已。有一大劫。名曰賢劫。賢劫中人壽命百歲。於彼",
    "X74n1470_023:0264a04": "成佛。號釋迦牟尼如來。應正徧知。聲震於世。汝當爾",
    "X74n1470_023:0264a05": "時與此八弟。授阿耨多羅三藐三菩提記。善男子。是",
    "X74n1470_023:0264a06": "弗沙邪若化其八弟及餘無量百千萬億那由他等",
    "X74n1470_023:0264a07": "諸婆羅門長者居士男子女人童男童女。皆成熟已。",
    "X74n1470_023:0264a08": "即於毗舍浮如來法中出家學道。彌勒。彼弗沙邪若",
    "X74n1470_023:0264a09": "婆羅門者。豈異人乎。莫作異觀。我身是也。我於爾時。",
    "X74n1470_023:0264a10": "為欲成熟彼諸弟故。乃至於閒林中。住第一義諦。經",
    "X74n1470_023:0264a11": "五萬年。成熟無量百千萬億那由他阿僧祇天龍夜",
    "X74n1470_023:0264a12": "叉乃至人非人等。向阿耨多羅三藐三菩提。得不退",
    "X74n1470_023:0264a13": "轉。爾時弗沙金剛者今羅睺羅阿修羅王是。弗沙那",
    "X74n1470_023:0264a14": "毗者今毗摩質多羅阿修羅王是。弗沙闍黎者今波",
    "X74n1470_023:0264a15": "羅陀阿修羅王是。弗沙跋摩者今婆稚毗盧遮那阿",
    "X74n1470_023:0264a16": "修羅王是。弗沙車帝者今魔王波旬是。弗沙樹遮者",
    "X74n1470_023:0264a17": "今汝彌勒是。弗沙毗離者今毗摩羅詰是。弗沙難提",
    "X74n1470_023:0264a18": "者今提婆達多是也。我昔為求菩提。為欲成熟魔波",
    "X74n1470_023:0264a19": "旬故。作如是等無量苦惱毛豎驚怖難行之事。是故",
    "X74n1470_023:0264a20": "今此魔王波旬以福德智慧二種莊嚴故。有如是神",
    "X74n1470_023:0264a21": "通威力。今於我所起殺害心。於正法幢起摧折心。於",
    "X74n1470_023:0264a22": "僧寶所起破壞心。於八聖道起斷除心。於正法燈起",
    "X74n1470_023:0264a23": "毀滅心。於諸眾生一切善法起隱沒心。致留難心。作",
    "X74n1470_023:0264a24": "恐怖心。不怜憫心。違失之心。令諸眾生退捨善道墮",
    "X74n1470_023:0264b01": "惡趣心。於龍眾起驚怖心。於阿修羅宮起破壞心。復",
    "X74n1470_023:0264b02": "欲起壞大眾集心。興此惡意顧視而坐。若有眾生為",
    "X74n1470_023:0264b03": "障礙故。嬈亂他故。降伏他故。欺陵他故。求稱譽故。求",
    "X74n1470_023:0264b04": "名聞故。依於五欲戲笑樂故。求富貴故。修行施戒忍",
    "X74n1470_023:0264b05": "辱精進禪定智慧。不為解脫。不為信敬。不為離欲寂",
    "X74n1470_023:0264b06": "靜。唯為自身五欲樂故。修行施戒忍辱精進禪定智",
    "X74n1470_023:0264b07": "慧。為如是等諸結所縛。雜於愚癡。於欲界中。果報成",
    "X74n1470_023:0264b08": "熟為魔波旬。提婆達多亦復如是。此四阿修羅及餘",
    "X74n1470_023:0264b09": "阿修羅等。亦於毗舍浮如來法中。憍逸自舉。不勤修",
    "X74n1470_023:0264b10": "息。復懷疑惑。雜諸煩惱。修行世戒。以是因緣。今生下",
    "X74n1470_023:0264b11": "類苦惱畜生阿修羅道。是故彼等尚不能發世俗正",
    "X74n1470_023:0264b12": "見。何況能發無上善根。由此我及一切眾生有如是",
    "X74n1470_023:0264b13": "罪。今皆懺悔。",
    "X74n1470_023:0264b14": "又梵王大自在徧入等趣於邪道。彼三昔緣者。大自",
    "X74n1470_023:0264b15": "在因地經云。於過去世八萬四千劫前。彼時有佛。成",
    "X74n1470_023:0264b16": "等正覺。出現世間。名功德海。有一大城。亦名功德海。",
    "X74n1470_023:0264b17": "有婆羅門。名曰寂靜。有其二子。一名商迦。二名魯支。",
    "X74n1470_023:0264b18": "漸次成長。聰明多智。俱厭生死。作禮父母而白父言。",
    "X74n1470_023:0264b19": "我欲入山於彼修道。父母不從。汝不得去。復白父言。",
    "X74n1470_023:0264b20": "須去修道。如是三白。即離父母入於山谷。於其山間",
    "X74n1470_023:0264b21": "草庵而住。去庵一十步外。有老婆羅門。修仙人之法。",
    "X74n1470_023:0264b22": "復有一人。亦相鄰近而自修行。忽因節日。四人聚會。",
    "X74n1470_023:0264b23": "而復相問各自愛樂所求之事。魯支問老婆羅門曰。",
    "X74n1470_023:0264b24": "汝修何行。求何果報。老婆羅門曰。我所修者。求梵天",
    "X74n1470_023:0264c01": "身天上千歲。問隣近修行者。汝修何行求何果報。彼",
    "X74n1470_023:0264c02": "自答云。我求三界之主天上千歲。商迦大仙而自告",
    "X74n1470_023:0264c03": "言。我求天上千歲世間愛敬。魯支仙人具大智慧。而",
    "X74n1470_023:0264c04": "白彼言。汝等所求成就得世間果報。我今所求。為彼",
    "X74n1470_023:0264c05": "世間有色無色二足四足多足無足上中下等輪迴",
    "X74n1470_023:0264c06": "眾生皆令解脫。如是後時。彼前四人修行之人。來詣",
    "X74n1470_023:0264c07": "佛所。時老婆羅門。以白吉祥草華。供養於佛。作禮旋",
    "X74n1470_023:0264c08": "遶。而發願言。以我此善為梵世主。五面端嚴。與無數",
    "X74n1470_023:0264c09": "眾生施願圓滿。次一仙人以一鐵片。用供養佛。復用",
    "X74n1470_023:0264c10": "香油塗佛足上。而發願言。以我此善得那羅延天身。",
    "X74n1470_023:0264c11": "為三界主宰。次商迦仙人然燈三盞。施三條針。至心",
    "X74n1470_023:0264c12": "供養。而發願言。獻此三燈三針。願具三眼得三股叉。",
    "X74n1470_023:0264c13": "於生生中恒行施願。為世間主宰。得八自在。成就欲",
    "X74n1470_023:0264c14": "樂。心識聦利。爾時魯支頭髻殊妙。髮長赤色。遂解頭",
    "X74n1470_023:0264c15": "髻布於道路。告世尊言。願佛慈悲。踏我髮過。佛之兩",
    "X74n1470_023:0264c16": "足。於三界中得未曾有。千輻網縵。有幢印幡印金剛",
    "X74n1470_023:0264c17": "杵印。如是印相。紋同綺畫。妙善莊嚴。佛遂踏過。而發",
    "X74n1470_023:0264c18": "願言。以我此善當得成佛。救諸輪迴一切眾生。如是",
    "X74n1470_023:0264c19": "四人各發願後。其後老婆羅門所修眾善。獲梵王身。",
    "X74n1470_023:0264c20": "具五頭面為三界主。用吉祥華布施。感手持天拂。若",
    "X74n1470_023:0264c21": "次修行者所修善根。得無邊福。獲那羅延天身。施鐵",
    "X74n1470_023:0264c22": "供養。感手持輪寶。名曰妙現。能破一切修羅。第三商",
    "X74n1470_023:0264c23": "迦仙人由施三燈。感面生三目。施於三針。感得三鈷",
    "X74n1470_023:0264c24": "叉。右旋繞世尊。得世間愛敬。八種自在。為其主宰。能",
    "X74n1470_023:0265a01": "生滅世間。第四魯支者。布髮供養。以願方故。當得離",
    "X74n1470_023:0265a02": "欲。出過三界。成一切智智。號天中天。今皆懺悔。",
    "X74n1470_023:0265a03": "又釋論云。作障礙者。雖有無量。而不出四。一者魔。二",
    "X74n1470_023:0265a04": "者外道。三者鬼。四者神。是名為四。所言魔者。四種大",
    "X74n1470_023:0265a05": "魔三萬二千眷屬魔眾。所言外道者。九十六種諸大",
    "X74n1470_023:0265a06": "外道九萬三千外道眷屬。所言鬼者。十種大鬼五萬",
    "X74n1470_023:0265a07": "一千三百二種諸眷屬鬼。所言神者。十五大神五萬",
    "X74n1470_023:0265a08": "一千三百二種諸眷屬神。又涅槃經云。有八十神。與",
    "X74n1470_023:0265a09": "世間為依賴恭敬之處。乃至有三界諸天。四王八部。",
    "X74n1470_023:0265a10": "雜類諸神。地水火風空神。山樹河海飲食空澤草木",
    "X74n1470_023:0265a11": "等神。與諸人作祭祀供事歸投之處。如是邪魔外道",
    "X74n1470_023:0265a12": "一切鬼神。皆障礙正法。令向非道。佛未出時。此等教",
    "X74n1470_023:0265a13": "化。迷惑有情。不知不覺。今皆懺悔。",
    "X74n1470_023:0265a14": "上來大自在淨梵徧入大波旬等。多劫已來。遇逢諸",
    "X74n1470_023:0265a15": "佛。發菩提心。多作供養。昔已曾修六度施戒等無量",
    "X74n1470_023:0265a16": "行門。惟忘本願。及雖修行。與煩惱雜亂故。不得解脫。",
    "X74n1470_023:0265a17": "今皆懺悔。",
    "X74n1470_023:0265a18": "圓覺經云。一切眾生皆由妄想。執著我人眾生壽命。",
    "X74n1470_023:0265a19": "不了四相。雖經多劫勤苦修道。但名有為。終不能成",
    "X74n1470_023:0265a20": "一切聖眾。今皆懺悔。",
    "X74n1470_023:0265a21": "又佛頂經云。由妄想執著色受想行識五蘊。彼迷蘊",
    "X74n1470_023:0265a22": "者。墮五十種舍那偏邪見中。不作聖心故。是善境界。",
    "X74n1470_023:0265a23": "若起聖解。受眾邪也。迷惑不覺故。墮無間地獄中。今",
    "X74n1470_023:0265a24": "皆懺悔。",
    "X74n1470_023:0265b01": "又般若經中。不解所知三智四種加行。所斷百八種",
    "X74n1470_023:0265b02": "妄想。發起四十六種魔行所纏等。今皆懺悔。",
    "X74n1470_023:0265b03": "又唯心訣云。不悟根本一心。雖則修行。執相偏見。如",
    "X74n1470_023:0265b04": "畫無膠。亦如坏器。墮百二十種錯謬中。今皆懺悔。",
    "X74n1470_023:0265b05": "我等為無明所覆。不識冤魔外道鬼神邪見謬解罪",
    "X74n1470_023:0265b06": "因。今遇道場。乃能覺知。歸命毗盧遮那如來。及一切",
    "X74n1470_023:0265b07": "賢聖海眾。燒香散華。發露懺悔。不敢覆藏。由此因緣。",
    "X74n1470_023:0265b08": "我及法界眾生海等。與正法相違。偏執邪宗一切罪",
    "X74n1470_023:0265b09": "業。悉願清淨。",
    "X74n1470_023:0265b10": "次懺悔滅罪印呪",
    "X74n1470_023:0265b11": "唵薩[口*栗]末(二合)巴(引)巴眉悉普怛[口*捺]曷捺末日囉也莎",
    "X74n1470_023:0265b12": "曷(應誦三徧)",
    "X74n1470_023:0265b13": "　百劫積集罪　　一念盡盪除　　如火焚枯草",
    "X74n1470_023:0265b14": "　滅盡無有餘",
    "X74n1470_023:0265b15": "　我昔所造諸惡業　　皆由無始貪瞋癡",
    "X74n1470_023:0265b16": "　從身語意之所生　　一切我今皆懺悔",
    "X74n1470_023:0265b17": "懺悔已。至心歸命禮本尊毗盧遮那佛。",
    "X74n1470_023:0265b18": "○(白)眾等聽說經中無常偈",
    "X74n1470_023:0265b19": "　愛迷諸眾生　　令歷億萬劫　　愚者不能捨",
    "X74n1470_023:0265b20": "　為愛欲所纏　　眾生以愛迷　　又復住愛中",
    "X74n1470_023:0265b21": "　眾生負重擔　　如渴飲鹽水　　飲已更增渴",
    "X74n1470_023:0265b22": "　暫時無休息　　愚人不能思　　疲勞忘受苦"
}