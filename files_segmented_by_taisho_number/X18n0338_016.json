{
    "X18n0338_016:0581b20": "維摩羅詰經文疏卷第十六(菩薩品第四初)",
    "X18n0338_016:0581b22": "此品次弟子品而來者即是第三為破自體法界",
    "X18n0338_016:0581b23": "緣集顯不思議解脫法身成如來淨佛國土之教",
    "X18n0338_016:0581b24": "此品來意眾多豈是凡情所測今略用三意以通",
    "X18n0338_016:0581c01": "釋此品文義也第一正明此品來意第二略釋菩",
    "X18n0338_016:0581c02": "薩義第三入文解釋第一此品次弟子品來者大",
    "X18n0338_016:0581c03": "聖法王欲令眾生得不思議正報解脫法身成依",
    "X18n0338_016:0581c04": "報淨佛國土故前命諸大弟子弟子各述不堪者",
    "X18n0338_016:0581c05": "以諸聲聞依三藏教皆取偏真作證悉滯無為緣",
    "X18n0338_016:0581c06": "集故各辭往昔皆被淨名彈呵豈堪傳如來旨也",
    "X18n0338_016:0581c07": "菩薩既不取偏真作證既不滯無為緣集故次命",
    "X18n0338_016:0581c08": "也但菩薩雖不滯無為緣集而有自體法界緣集",
    "X18n0338_016:0581c09": "之患故於昔皆為淨名彈呵此表三教所明皆是",
    "X18n0338_016:0581c10": "方便不思議法身正報未顯真淨依報佛國之義",
    "X18n0338_016:0581c11": "未成故諸菩薩各辭不堪傳如來旨往問疾也今",
    "X18n0338_016:0581c12": "明此品來意亦略有五一為顯淨名不思議勝智",
    "X18n0338_016:0581c13": "二為轉方便教門三為扶成佛國之教四為折伏",
    "X18n0338_016:0581c14": "住方便行菩薩為入大品法華涅槃之哢胤五印",
    "X18n0338_016:0581c15": "定成經此五意一往名數似同弟子品而義有殊",
    "X18n0338_016:0581c16": "不可一槩混濫也第一為顯淨名不思議勝智者",
    "X18n0338_016:0581c17": "前諸大弟子雖述被彈無答但聲聞智斷超三界",
    "X18n0338_016:0581c18": "既是小乘福慧局淺何足備顯淨名神智如共小",
    "X18n0338_016:0581c19": "兒捔力未足為健也所以次命四大菩薩及諸大",
    "X18n0338_016:0581c20": "士令往問疾若皆述不堪是則時眾咸聞淨名智",
    "X18n0338_016:0581c21": "德高遠超群莫不心生敬仰靡不歸伏若文殊被",
    "X18n0338_016:0581c22": "命入室論道即皆沾大法利也此意似如為室內",
    "X18n0338_016:0581c23": "作序但餘四義皆是正說從多為論故不得屬序",
    "X18n0338_016:0581c24": "是義前以處處料簡第二為轉方便教門者亦是",
    "X18n0338_016:0582a01": "轉觀義所以然者若是鈍根菩薩即是轉教此即",
    "X18n0338_016:0582a02": "信行人也若利根菩薩即是轉觀此法行人也就",
    "X18n0338_016:0582a03": "此即為二一明轉教義二明轉觀義一明轉教義",
    "X18n0338_016:0582a04": "者佛為鈍根菩薩不堪聞圓入佛道之教故開方",
    "X18n0338_016:0582a05": "便教門引接調熟此諸修方便行菩薩既以鈍熟",
    "X18n0338_016:0582a06": "堪聞圓教入道今欲轉方便教故修諸方便教菩",
    "X18n0338_016:0582a07": "薩各於往昔為淨名呵折今欲轉權用實事須重",
    "X18n0338_016:0582a08": "述普使聞知次命諸菩薩往問疾也此即有三種",
    "X18n0338_016:0582a09": "轉教不同一轉三藏方便教二轉得道夜般若中",
    "X18n0338_016:0582a10": "方便三轉華嚴中方便教一轉三藏方便教者即",
    "X18n0338_016:0582a11": "有二義一漸轉二頓轉一漸轉者鈍根菩薩一往",
    "X18n0338_016:0582a12": "轉教與聲聞五味同教而約人小有異所以然者",
    "X18n0338_016:0582a13": "三乘同學三藏二乘斷結成酪是則教人俱是酪",
    "X18n0338_016:0582a14": "菩薩伏結教是酪人猶是乳也二頓轉者聲聞於",
    "X18n0338_016:0582a15": "方等教中不得頓轉三藏教中有利根菩薩於此",
    "X18n0338_016:0582a16": "方等教中即得頓轉入不二法門也此正是不定",
    "X18n0338_016:0582a17": "教意如生蘇中毒發殺人也二約聞得道夜般若",
    "X18n0338_016:0582a18": "中明轉方便教者得道夜般若即是佛從道至泥",
    "X18n0338_016:0582a19": "洹夜常說般若此教若在三藏中為利人說即祕",
    "X18n0338_016:0582a20": "密教若不在三藏中而諸菩薩別聞者即是不定",
    "X18n0338_016:0582a21": "教也但此即從鹿野苑來而說般若備明三智是",
    "X18n0338_016:0582a22": "中即有三種菩薩前兩種菩薩即是稟般若方便",
    "X18n0338_016:0582a23": "教門故為淨名用圓教彈折若彈通教菩薩住一",
    "X18n0338_016:0582a24": "切智而得見中道者即是生蘇中毒發殺人也若",
    "X18n0338_016:0582b01": "彈稟般若別教得道種智即得開佛知見即是熟",
    "X18n0338_016:0582b02": "蘇中毒發殺人也若稟般若修圓教一切種智則",
    "X18n0338_016:0582b03": "是有彈不彈其不彈者即是深得圓教之意不執",
    "X18n0338_016:0582b04": "生見亦不順道法愛生是則不須彈也所以應須",
    "X18n0338_016:0582b05": "彈者雖稟圓教不得教意從實語生見或時順道",
    "X18n0338_016:0582b06": "法愛生有如此過故為淨名之所彈也若心開悟",
    "X18n0338_016:0582b07": "入不二法門即是醍醐中毒發殺人也三明菩薩",
    "X18n0338_016:0582b08": "稟華嚴中方便別教修道種智偏取執滯即為淨",
    "X18n0338_016:0582b09": "名所彈若心開悟亦是熟蘇中毒發殺人若稟華",
    "X18n0338_016:0582b10": "嚴圓教此則有彈不彈也例稟般若圓教得失可",
    "X18n0338_016:0582b11": "知復次四味是方便得意不得意俱被彈呵何以",
    "X18n0338_016:0582b12": "故封行生見者是不得意必須彈呵也雖齊教行",
    "X18n0338_016:0582b13": "行斷惑未是真實故須呵令入真實也若稟實教",
    "X18n0338_016:0582b14": "不得意者則須彈呵其得意者不須呵也若生語",
    "X18n0338_016:0582b15": "見及順道法愛生不得契理即須呵不生語見法",
    "X18n0338_016:0582b16": "愛不生即自得不須呵也問曰何意如此答曰由",
    "X18n0338_016:0582b17": "前來稟方便教教人俱廢是則不得俱被彈呵後",
    "X18n0338_016:0582b18": "一稟圓教菩薩教行人不廢其得意者不須呵也",
    "X18n0338_016:0582b19": "釋此一品通教別教兩菩薩一向彈破圓教菩薩",
    "X18n0338_016:0582b20": "或彈出沒不定彈四菩薩入文多有此意恒須憶",
    "X18n0338_016:0582b21": "之至下勿生疑也或可前方便教法與病俱呵後",
    "X18n0338_016:0582b22": "稟圓教呵病不呵法問曰若從得道夜說般若即",
    "X18n0338_016:0582b23": "有通教之身者便即應有二乘得道也問曰方便",
    "X18n0338_016:0582b24": "菩薩定一向須呵也答曰此教既未與法華經齊",
    "X18n0338_016:0582c01": "其有於方便得益恐未得全廢也但是顯大乘正",
    "X18n0338_016:0582c02": "意分明故如前判耳或可前方便教菩薩但呵病",
    "X18n0338_016:0582c03": "不呵法此須分別若約修行之人是則法之與病",
    "X18n0338_016:0582c04": "二種俱呵若是方便之法此法是如來方便之法",
    "X18n0338_016:0582c05": "擬接後人但使前人捨病未必須捨法也問曰華",
    "X18n0338_016:0582c06": "嚴經是圓頓之教何得菩薩學此教猶須呵彈轉",
    "X18n0338_016:0582c07": "教也答曰華嚴經即是日出先照高山其諸利根",
    "X18n0338_016:0582c08": "菩薩於彼得悟豈須破也但其有在座神根劣者",
    "X18n0338_016:0582c09": "猶須別教接引此別教不移即是失華嚴正意故",
    "X18n0338_016:0582c10": "須呵彈還令入華嚴圓頓法界海也或雖聞華嚴",
    "X18n0338_016:0582c11": "圓頓之說若執實語生語見者即不得悟入故須",
    "X18n0338_016:0582c12": "呵令入華嚴法界海也是則淨名呵彈失華嚴正",
    "X18n0338_016:0582c13": "意之滯非是呵彈頓法教法輪也問曰又經云從",
    "X18n0338_016:0582c14": "得道夜至泥洹夜常說涅槃大涅槃經佛答迦葉",
    "X18n0338_016:0582c15": "我成道已有十方菩薩來問此義是中亦應有菩",
    "X18n0338_016:0582c16": "薩方便未了之者那不出此意也答曰雖有此意",
    "X18n0338_016:0582c17": "未見明文若初成道已來即說涅槃異華嚴般若",
    "X18n0338_016:0582c18": "亦應有執方便菩薩及滯圓之者為淨名之所彈",
    "X18n0338_016:0582c19": "也若猶是華嚴般若之異名者前明呵彈即其義",
    "X18n0338_016:0582c20": "也問曰從得道夜說般若為即是華嚴之異名為",
    "X18n0338_016:0582c21": "當有別所說答曰若尋大智論明般若有二種一",
    "X18n0338_016:0582c22": "共二乘人說二不共二乘說般若如不思議經若",
    "X18n0338_016:0582c23": "案此文華嚴似是般若之異名復次大智論歎般",
    "X18n0338_016:0582c24": "若偈云若如法觀佛般若及涅槃是三則一相其",
    "X18n0338_016:0583a01": "實無有異華嚴從大方廣佛以得名般若即是從",
    "X18n0338_016:0583a02": "智慧以受稱涅槃即是從解脫以當名若案此論",
    "X18n0338_016:0583a03": "文三經異部異名理亦無失三經只是一部異名",
    "X18n0338_016:0583a04": "亦無妨未見經論明文一異未可定判也問曰自",
    "X18n0338_016:0583a05": "淨名呵彈文前亦應有諸方等教菩薩稟此教有",
    "X18n0338_016:0583a06": "滯著淨名彈呵轉教那不出此意也答曰此事有",
    "X18n0338_016:0583a07": "無未可定判故不別出也二明為轉觀者法行利",
    "X18n0338_016:0583a08": "根菩薩隨其所住方便觀門若聞大士彈諸菩薩",
    "X18n0338_016:0583a09": "即轉觀也是人既利根聞三藏教或聞得道夜來",
    "X18n0338_016:0583a10": "說般若教或聞華嚴方便別教心即信解開悟但",
    "X18n0338_016:0583a11": "隨其解悟猶是方便觀解偏執未見正道若聞大",
    "X18n0338_016:0583a12": "士呵諸菩薩即豁然心開意解各得入不二法門",
    "X18n0338_016:0583a13": "復次若有菩薩聞三藏或從得道夜來聞般若教",
    "X18n0338_016:0583a14": "或聞華嚴教隨少有所聞即能發心修習猶是凡",
    "X18n0338_016:0583a15": "夫如乳若入空發真見理是即如酪若從空入假",
    "X18n0338_016:0583a16": "法眼見俗即是生蘇若發相似中道之解即是熟",
    "X18n0338_016:0583a17": "蘇若發中道真解即是醍醐若聞大士呵諸菩薩",
    "X18n0338_016:0583a18": "初心中即悟入不二法門即是乳中毒發殺人若",
    "X18n0338_016:0583a19": "入空見真得悟入不二法門即是酪中毒發殺人",
    "X18n0338_016:0583a20": "若見俗得悟入不二法門即是生蘇中毒發殺人",
    "X18n0338_016:0583a21": "若是中道相似解得悟入不二法門即是熟蘇中",
    "X18n0338_016:0583a22": "毒發殺人若見真中道更進入上位即是醍醐中",
    "X18n0338_016:0583a23": "毒發殺人也是則大士往昔彈諸菩薩槌砧以成",
    "X18n0338_016:0583a24": "菩薩行也彼時各有得益今此大眾悉有堪聞之",
    "X18n0338_016:0583b01": "機故如來次命諸菩薩問疾各述往昔被彈之事",
    "X18n0338_016:0583b02": "是則時座大眾悉沾轉教轉觀之利益如前彈呵",
    "X18n0338_016:0583b03": "得利益故次命諸菩薩問疾意在此也復次往昔",
    "X18n0338_016:0583b04": "諸菩薩隨處異聞利益不多今菴羅盛集恒沙大",
    "X18n0338_016:0583b05": "眾圍遶世尊同聞重述是則利益無量既親為佛",
    "X18n0338_016:0583b06": "印可於轉教之義始是決定也問曰大士呵諸菩",
    "X18n0338_016:0583b07": "薩只用一教何得普皆利益也答曰夫子尚云詩",
    "X18n0338_016:0583b08": "三百一言以蔽之諸大士用一圓教呵彈諸菩薩",
    "X18n0338_016:0583b09": "稟權實有滯礙者皆得一道之益何足致疑也問",
    "X18n0338_016:0583b10": "曰大士呵諸菩薩定皆得一圓教之益不答曰一",
    "X18n0338_016:0583b11": "往尋呵四大菩薩文似如皆是圓益但諸菩薩各",
    "X18n0338_016:0583b12": "述文既不度豈可定判且諸方等經猶帶方便明",
    "X18n0338_016:0583b13": "義未得頓同法華何容全不得隨機方便益也第",
    "X18n0338_016:0583b14": "三為符成淨土之教者如此呵時諸稟方便教門",
    "X18n0338_016:0583b15": "菩薩隨其緣集斷處即是罪除鄣轉福慧增明堪",
    "X18n0338_016:0583b16": "見淨土故入室同見室空又見燈王淨土香積佛",
    "X18n0338_016:0583b17": "國也又隨其緣集斷處各得生三土也又隨福慧",
    "X18n0338_016:0583b18": "增明隨所調伏眾生成佛時如此眾生皆來生其",
    "X18n0338_016:0583b19": "國也此是符成如來上所說淨佛國土之教也第",
    "X18n0338_016:0583b20": "四為入大品法華涅槃之哢胤者如法界性論云",
    "X18n0338_016:0583b21": "若利根人於摩訶般若入法界若中根人於法華",
    "X18n0338_016:0583b22": "入法界若下根人於涅槃入法界以呵生蘇為熟",
    "X18n0338_016:0583b23": "蘇故至般若成醍醐教於大品得入法界也以呵",
    "X18n0338_016:0583b24": "酪為生蘇故於般若為熟蘇於法華成醍醐故於",
    "X18n0338_016:0583c01": "法華中得入法界也以呵乳成酪故至大品成生",
    "X18n0338_016:0583c02": "蘇至法華成熟蘇至涅槃成醍醐於大涅槃中得",
    "X18n0338_016:0583c03": "入法界也若不如此則不能令上中下根得入法",
    "X18n0338_016:0583c04": "界故言為入般若法華涅槃之哢胤也問曰此經",
    "X18n0338_016:0583c05": "既明入不思議解脫何得不明入法界也答曰上",
    "X18n0338_016:0583c06": "明轉教轉觀入不二法門是即入華嚴法界不異",
    "X18n0338_016:0583c07": "也但未證入者至大品法華涅槃問曰若爾法界",
    "X18n0338_016:0583c08": "性論何意不明方等經入法界答曰方等與大品",
    "X18n0338_016:0583c09": "大同小異大同故說大品入即說方等入小異者",
    "X18n0338_016:0583c10": "即是生蘇之殊也問曰上來明法華利根今法界",
    "X18n0338_016:0583c11": "性論何得明大品是上根也答曰上來約三乘人",
    "X18n0338_016:0583c12": "判法界性論約一佛乘人也問曰上於玄義判教",
    "X18n0338_016:0583c13": "相皆云涅槃法華同是醍醐今何得至法華有如",
    "X18n0338_016:0583c14": "熟蘇者答曰前於玄義約教判五味是則法華涅",
    "X18n0338_016:0583c15": "槃定同屬醍醐今此約人判五味是故至法華有",
    "X18n0338_016:0583c16": "如熟蘇者答曰如此問也第五為印成經者明昔",
    "X18n0338_016:0583c17": "彈呵對機即起雖有當時之利未為佛所印可弟",
    "X18n0338_016:0583c18": "子菩薩所說不得名經今若不命令問疾者則無",
    "X18n0338_016:0583c19": "緣稱述往昔淨名之妙說也故次命諸菩薩問疾",
    "X18n0338_016:0583c20": "各述往昔彈呵之事是則淨名往日所說大眾同",
    "X18n0338_016:0583c21": "聞皆被如來印定成經流通利益未來也為此五",
    "X18n0338_016:0583c22": "意故須次命四大菩薩及諸菩薩問疾也第二正",
    "X18n0338_016:0583c23": "釋菩薩品翻菩薩名義具如前玄義解釋但四教",
    "X18n0338_016:0583c24": "明菩薩不同一者三藏教明菩薩即依生滅四諦",
    "X18n0338_016:0584a01": "起慈悲誓願發菩提心三阿僧祇劫修生滅六波",
    "X18n0338_016:0584a02": "羅蜜伏界內煩惱純熟入阿鞞跋致地也二通教",
    "X18n0338_016:0584a03": "明菩薩義緣無生四諦起慈悲誓願發菩提心修",
    "X18n0338_016:0584a04": "無生六波羅蜜斷界內見思入阿鞞跋致地三別",
    "X18n0338_016:0584a05": "教大乘明菩薩義緣無量四諦起慈悲誓願發菩",
    "X18n0338_016:0584a06": "提心行無量六波羅蜜乃至十波羅蜜斷恒沙無",
    "X18n0338_016:0584a07": "知界外別惑入阿鞞跋致位也四圓教明菩薩義",
    "X18n0338_016:0584a08": "緣無作四諦起慈悲誓願發菩提心修無作六波",
    "X18n0338_016:0584a09": "羅蜜乃至十波羅蜜圓斷法界見思無明入阿鞞",
    "X18n0338_016:0584a10": "跋致位也四教明菩薩發心行位橫豎不同亦具",
    "X18n0338_016:0584a11": "如前玄義分別但大聖於四不可說中有因緣故",
    "X18n0338_016:0584a12": "用四悉檀赴求佛道眾生下中上上上四種根緣",
    "X18n0338_016:0584a13": "不同故說此四教明菩薩義亦不同也前三為權",
    "X18n0338_016:0584a14": "後一為實是則非權實而今言菩薩品者四大菩",
    "X18n0338_016:0584a15": "薩及諸菩薩悉是釋迦如來法身眷屬如來應生",
    "X18n0338_016:0584a16": "斯土赴緣利物示四種佛身說四教大乘法身菩",
    "X18n0338_016:0584a17": "薩亦各隨機所感示為四種菩薩位居四教輔翼",
    "X18n0338_016:0584a18": "法王引接四種有緣眾生各共信受修習其方便",
    "X18n0338_016:0584a19": "所化三種菩薩觀道稍成如來意欲轉觀令學圓",
    "X18n0338_016:0584a20": "教大乘究竟之道若不先折其師則弟子封執終",
    "X18n0338_016:0584a21": "不可轉無容佛自說教菩薩自用教物忽然自改",
    "X18n0338_016:0584a22": "蹤易轍是事不可淨名大士既從來多示居圓教",
    "X18n0338_016:0584a23": "上地故得呵彈諸方便教上地上地菩薩既各屈",
    "X18n0338_016:0584a24": "折其諸眷屬住方便教修菩薩行者即皆執心內",
    "X18n0338_016:0584b01": "折自鄙所行未是真極莫不仰慕不思議圓真大",
    "X18n0338_016:0584b02": "道或即發圓教菩提之心或豁然開朗入不思議",
    "X18n0338_016:0584b03": "解脫得真實無生法忍也如此皆由四大菩薩及",
    "X18n0338_016:0584b04": "諸大士方便善誘今如來命令問疾若各述往昔",
    "X18n0338_016:0584b05": "被彈之事即是重益時座大眾成前五種利益故",
    "X18n0338_016:0584b06": "言菩薩品問曰三萬二千菩薩皆隣果歎位與淨",
    "X18n0338_016:0584b07": "名不殊何意頓爾皆被淨名之所彈折也答曰是",
    "X18n0338_016:0584b08": "義雖以略明其意眾多今當略說有師言此諸菩",
    "X18n0338_016:0584b09": "薩是實隣果淨名是權隣果為勝也復有師言同",
    "X18n0338_016:0584b10": "是隣果如仁王般若云十地有三生諸菩薩是始",
    "X18n0338_016:0584b11": "生住生之位淨名是終生之位於諸菩薩為勝也",
    "X18n0338_016:0584b12": "今當如實判釋諸菩薩與淨名皆有本迹權則同",
    "X18n0338_016:0584b13": "權實則同實但是法身大士共來輔佛顯權實二",
    "X18n0338_016:0584b14": "教成就眾生是四大士及諸菩薩沒實用權輔成",
    "X18n0338_016:0584b15": "權教淨名鴦掘沒權顯實輔成實教權者如砧實",
    "X18n0338_016:0584b16": "者如槌共成眾生若論益物權實俱益若論扣激",
    "X18n0338_016:0584b17": "槌彈砧受俱是不可思議事共利眾生尚非二乘",
    "X18n0338_016:0584b18": "諸小菩薩之所知豈是博地凡夫能知本迹高下",
    "X18n0338_016:0584b19": "也問曰上十弟子對十心數共輔法王顯成半滿",
    "X18n0338_016:0584b20": "兩教五百之流成道各說身因淨名彈斥皆有所",
    "X18n0338_016:0584b21": "以今四大菩薩復表何等答曰此四菩薩恐如法",
    "X18n0338_016:0584b22": "華經中天雨四華表於開示悟入又法華經明下",
    "X18n0338_016:0584b23": "方踊出有四大導師亦表開示悟入三萬二千之",
    "X18n0338_016:0584b24": "中止取四人當是擬此四法門也又華嚴經明盧",
    "X18n0338_016:0584c01": "舍那佛加四大菩薩說四十位初法慧說十住功",
    "X18n0338_016:0584c02": "德琳說十行金剛幢說十迴向金剛藏說十地若",
    "X18n0338_016:0584c03": "尋此品經文亦似有其意何以知然如彈彌勒一",
    "X18n0338_016:0584c04": "向就真如寂滅之理以顯菩提恐擬開佛知見云",
    "X18n0338_016:0584c05": "一切眾生即菩提相當知即開佛知見圓教明十",
    "X18n0338_016:0584c06": "住之相也次彈光嚴說種種道場恐擬示佛知見",
    "X18n0338_016:0584c07": "淨名說諸道場義一一切諸行無非道場即示佛",
    "X18n0338_016:0584c08": "知見十行之相也次呵持世覺悟令知魔界如與",
    "X18n0338_016:0584c09": "佛界如一如無二如魔家眷屬皆樂佛法修無盡",
    "X18n0338_016:0584c10": "燈即是於事理無礙不相鄣隔能迴魔事為佛事",
    "X18n0338_016:0584c11": "以佛事入魔事善惡融通俱得自在恐擬悟佛知",
    "X18n0338_016:0584c12": "見十迴向之相也次呵善得行檀能於前境高下",
    "X18n0338_016:0584c13": "不二財施即具法施能於財施中具足一切財具",
    "X18n0338_016:0584c14": "足一切法上奉難勝如來下濟乞人悲敬二田等",
    "X18n0338_016:0584c15": "無差別即是法施之會恐擬入佛知見十地之相",
    "X18n0338_016:0584c16": "也淨名呵意多含一音異解何必一向皆對圓教",
    "X18n0338_016:0584c17": "四位但一往尋文大意恐當如此也問曰若爾彌",
    "X18n0338_016:0584c18": "勒正是補處應須顯深何得顯淺也答曰大人勝",
    "X18n0338_016:0584c19": "者故須前命法應從淺至深故對彌勒須開佛知",
    "X18n0338_016:0584c20": "見也復次雖一往對人顯四位正意不在淺深所",
    "X18n0338_016:0584c21": "以然者圓教明從初一地具足一切諸地功德是",
    "X18n0338_016:0584c22": "則初開佛知見即是示悟入也對彌勒顯初開義",
    "X18n0338_016:0584c23": "光嚴顯初示義持世顯初悟義善得顯初入義此",
    "X18n0338_016:0584c24": "無深淺前後之別只是一切圓位之四義耳問曰",
    "X18n0338_016:0585a01": "破彌勒一人悉得有如上明轉教轉觀之益不答",
    "X18n0338_016:0585a02": "曰彌勒次補佛處權實化物所化共行弟子不定",
    "X18n0338_016:0585a03": "或見彌勒被呵其稟權者隨位淺深各放捨觀其",
    "X18n0338_016:0585a04": "稟圓教不得意者即執實語心忘法愛自滅也若",
    "X18n0338_016:0585a05": "得意者知是砧槌共利物耳問曰上明諸菩薩沒",
    "X18n0338_016:0585a06": "實用權今何得言彌勒共行弟子稟實有得有失",
    "X18n0338_016:0585a07": "也答曰上是一往之言補處菩薩隨機益物豈但",
    "X18n0338_016:0585a08": "守株待兔也然事有傍正亦是從多為論也問曰",
    "X18n0338_016:0585a09": "若如此者此經與華嚴法華更有何異答曰此經",
    "X18n0338_016:0585a10": "偏就利根菩薩得有此義二乘及鈍根菩薩止是",
    "X18n0338_016:0585a11": "轉酪為生蘇若華嚴經唯在稟圓菩薩得入二乘",
    "X18n0338_016:0585a12": "諸小菩薩皆不預座若法華則一切悉入也。",
    "X18n0338_016:0585a13": "於是佛告彌勒菩薩汝行詣維摩詰問疾。",
    "X18n0338_016:0585a14": "此下是第三次入文解釋也就此品經文大段自",
    "X18n0338_016:0585a15": "有二意一先命四大菩薩問疾二次命諸大菩薩",
    "X18n0338_016:0585a16": "問疾就第一先命四大菩薩文即有四依文可知",
    "X18n0338_016:0585a17": "第一命彌勒菩薩文即有二一佛命問疾二彌勒",
    "X18n0338_016:0585a18": "奉辭不堪所以如來先命彌勒者四教明彌勒當",
    "X18n0338_016:0585a19": "教皆與受記無非補處今沒圓教補處猶存三教",
    "X18n0338_016:0585a20": "補處是則稟佛方便教菩薩皆尊彌勒是當來大",
    "X18n0338_016:0585a21": "師次佛也所言彌勒者有師言即是從姓立名今",
    "X18n0338_016:0585a22": "雖不見明文意謂非姓恐是名也所以然者彌勒",
    "X18n0338_016:0585a23": "此翻慈氏過去為王名曇摩流支慈育國人國人",
    "X18n0338_016:0585a24": "稱為慈氏自爾至今常名慈氏有言其母本少仁",
    "X18n0338_016:0585b01": "慈覺有身來慈仁非昔生出因名慈氏以此而推",
    "X18n0338_016:0585b02": "慈氏非姓也其姓者姓阿逸多此翻云無勝也亦",
    "X18n0338_016:0585b03": "有人言阿逸多是名既不親見經論翻譯亦不可",
    "X18n0338_016:0585b04": "定執也彌勒是能仁補處而名慈氏者如諸經論",
    "X18n0338_016:0585b05": "明慈有三種一眾生緣慈二法緣慈三無緣慈大",
    "X18n0338_016:0585b06": "智度論云眾生緣慈取眾生相是有漏法法緣慈",
    "X18n0338_016:0585b07": "或有漏或無漏無緣慈一向是無漏也復次四教",
    "X18n0338_016:0585b08": "大乘明慈氏即有四種不同若緣有作道滅法起",
    "X18n0338_016:0585b09": "慈與樂即是三藏教之慈氏也若緣無生道滅法",
    "X18n0338_016:0585b10": "起慈與樂即通教之慈氏也若緣無量道滅法起",
    "X18n0338_016:0585b11": "慈與樂即是別教之慈氏若發中道真心無緣無",
    "X18n0338_016:0585b12": "念而能與無作道滅之樂及與前三種道滅樂如",
    "X18n0338_016:0585b13": "礠石吸鐵即是圓教之慈氏也慈氏既補佛處有",
    "X18n0338_016:0585b14": "四種補處亦有四種也此四種慈氏三權一實彌",
    "X18n0338_016:0585b15": "勒是娑婆舊人輔佛行化多示行三權之教淨名",
    "X18n0338_016:0585b16": "是佗方大士來遊此土輔佛行化多現行一實之",
    "X18n0338_016:0585b17": "教是故彈呵彌勒以成眾生令入實耳若有眾生",
    "X18n0338_016:0585b18": "宜見彌勒行實則沒權顯實若有眾生宜見淨名",
    "X18n0338_016:0585b19": "行權即淨名沒實用權法身常寂猶如虗空尚不",
    "X18n0338_016:0585b20": "存實何論有權但隨緣利物互為扣擊權實豈定",
    "X18n0338_016:0585b21": "今佛次命彌勒意在於此也。",
    "X18n0338_016:0585b22": "彌勒白佛言世尊我不堪任詣彼問疾。",
    "X18n0338_016:0585b23": "此是第二彌勒奉辭不堪文即有四一奉辭不堪",
    "X18n0338_016:0585b24": "二述不堪之由三正述被彈之事四結成不堪第",
    "X18n0338_016:0585c01": "一奉辭不堪者良以往昔為兜率天王說不退之",
    "X18n0338_016:0585c02": "行不能成諸天之道故為淨名彈呵豈堪傳如來",
    "X18n0338_016:0585c03": "旨往彼問疾也。",
    "X18n0338_016:0585c04": "所以者何憶念我昔為兜率天王及其眷屬說不退",
    "X18n0338_016:0585c05": "轉地之行。",
    "X18n0338_016:0585c06": "此是第二述被彈之由由為兜率天王說不退轉",
    "X18n0338_016:0585c07": "地之行也所以兜率天王來至彌勒處者兜率諸",
    "X18n0338_016:0585c08": "天曾聞釋迦如來為彌勒授記當生兜率天兜率",
    "X18n0338_016:0585c09": "諸天知彌勒捨身必生彼處為彼天師是故預有",
    "X18n0338_016:0585c10": "歸依時來請道也經言彌勒為說不退轉地之行",
    "X18n0338_016:0585c11": "者當是彼諸天子已經聞方便教大乘發菩提心",
    "X18n0338_016:0585c12": "天樂既重彌勒恐有放逸退轉故為說不退轉之",
    "X18n0338_016:0585c13": "行也所言不退轉者見理之心即是不退轉也此",
    "X18n0338_016:0585c14": "心住理不動能生眾善喻之如地因中得理有進",
    "X18n0338_016:0585c15": "趣向果之義故云行也但四教明不退轉地之行",
    "X18n0338_016:0585c16": "不同各有三種不退轉地之行所謂位不退行不",
    "X18n0338_016:0585c17": "退念不退也若三藏教明菩薩三不退者三阿僧",
    "X18n0338_016:0585c18": "祇行行人入燸頂忍位即是不退轉地之行也若",
    "X18n0338_016:0585c19": "約數義即約忍法三品分別三不退若傍成論義",
    "X18n0338_016:0585c20": "應約四念處為位不退燸頂為行不退忍法為念",
    "X18n0338_016:0585c21": "不退若通教明三不退者從性地八人地見地乃",
    "X18n0338_016:0585c22": "至阿羅漢斷結六地齊功皆是位不退辟支地七",
    "X18n0338_016:0585c23": "地齊功侵習菩薩修方便即是行不退八地菩薩",
    "X18n0338_016:0585c24": "道觀雙流名念不退也若八地與辟支齊九地始",
    "X18n0338_016:0586a01": "是菩薩地念不退也若別教明三不退十住是位",
    "X18n0338_016:0586a02": "不退十行十迴向是行不退登初地三觀現前心",
    "X18n0338_016:0586a03": "心自然流入薩婆若即是念不退也若圓教明三",
    "X18n0338_016:0586a04": "不退者十信初心為位不退中心已來為行不退",
    "X18n0338_016:0586a05": "登初發心住即是念不退也復次十信皆是相似",
    "X18n0338_016:0586a06": "三不退登初住即真三不退前三為權後一為實",
    "X18n0338_016:0586a07": "彌勒明識佛權實教三不退義當是沒實用前方",
    "X18n0338_016:0586a08": "便三教明不退義為諸天子說故為淨名之所呵",
    "X18n0338_016:0586a09": "也問曰彌勒知機何故沒實用權被淨名呵折也",
    "X18n0338_016:0586a10": "答曰是諸天子應須前聞權教為砧欲顯淨名實",
    "X18n0338_016:0586a11": "教槌共成諸天子道故示受呵折也其中或有聞",
    "X18n0338_016:0586a12": "彌勒說圓不得正意因聞呵彌勒即得入也。",
    "X18n0338_016:0586a13": "時維摩詰來謂我言彌勒世尊授仁者記一生當得",
    "X18n0338_016:0586a14": "阿耨多羅三藐三菩提。",
    "X18n0338_016:0586a15": "此是第三正述被彈之事文即有五一先總定二",
    "X18n0338_016:0586a16": "正呵彈難破三結過勸捨菩提見四廣說真菩提",
    "X18n0338_016:0586a17": "相五諸天子得益第一先定者淨名言世尊授仁",
    "X18n0338_016:0586a18": "者記一生當得三菩提此即是先定也所以須定",
    "X18n0338_016:0586a19": "者將欲呵破故先定其得菩提記也一生者但取",
    "X18n0338_016:0586a20": "未來更來閻浮提中生也大智論亦云三此生兜",
    "X18n0338_016:0586a21": "率天生未來閻浮提生也三菩提義前在玄義已",
    "X18n0338_016:0586a22": "翻釋竟但四教明得菩提記不同若三藏教明一",
    "X18n0338_016:0586a23": "生授記者彌勒後來生閻浮提菩提樹下三十四",
    "X18n0338_016:0586a24": "心斷正習盡名菩提記如小彌勒經之明也若通",
    "X18n0338_016:0586b01": "教明授一生記者彌勒界內正使以盡除習未盡",
    "X18n0338_016:0586b02": "後身來生閻浮提菩提樹下一念相應慧現前斷",
    "X18n0338_016:0586b03": "一切習盡名菩提記也大彌勒成佛經及大品經",
    "X18n0338_016:0586b04": "所明也若別教明授一生菩提記者彌勒法身界",
    "X18n0338_016:0586b05": "內正習俱盡界外十品無明之鄣亦滅住無垢地",
    "X18n0338_016:0586b06": "餘有一品無明及習在後身應生閻浮提寂滅道",
    "X18n0338_016:0586b07": "場示斷界外一品無明及界外煩惱習盡報身果",
    "X18n0338_016:0586b08": "滿常住凝然即是別教菩提記也如華嚴經明善",
    "X18n0338_016:0586b09": "財入樓觀見彌勒未來世成佛之相即其事也若",
    "X18n0338_016:0586b10": "授圓教一生菩提記者明彌勒法身四十一品無",
    "X18n0338_016:0586b11": "明已盡住等覺地餘有一品無明及界外習氣在",
    "X18n0338_016:0586b12": "後身應生閻浮提坐寂滅道場朗然大悟一品無",
    "X18n0338_016:0586b13": "明及習俱盡即是以迹表本究竟妙覺菩提三身",
    "X18n0338_016:0586b14": "不縱不橫如世伊字此是授圓教菩提之記也亦",
    "X18n0338_016:0586b15": "具如華嚴經明善財童子入樓觀見彌勒未來成",
    "X18n0338_016:0586b16": "道之相也前三種授記為權後一種授記為實但",
    "X18n0338_016:0586b17": "彌勒法身常寂本地妙絕豈可測其高下但為隨",
    "X18n0338_016:0586b18": "機利物輔翼釋迦紹續行化故須能仁記別但隨",
    "X18n0338_016:0586b19": "物所感眾生既有下中上上上四種根緣不同是",
    "X18n0338_016:0586b20": "故大師釋迦隨物根緣為彌勒授亦有四種記莂",
    "X18n0338_016:0586b21": "不同隨四種眾生各聞授一種菩提之記今淨名",
    "X18n0338_016:0586b22": "逐眾生所聞不同一音演說隨類各解若彌勒一",
    "X18n0338_016:0586b23": "往之記即是總定四種一生也。",
    "X18n0338_016:0586b24": "為用何生得受記乎過去耶未來耶現在耶。",
    "X18n0338_016:0586c01": "此是第二正彈呵難破文即有二一就生門彈呵",
    "X18n0338_016:0586c02": "難破二就無生門彈呵難破今釋此二呵作通別",
    "X18n0338_016:0586c03": "兩解一作別解者初約生門正呵三藏教菩薩所",
    "X18n0338_016:0586c04": "以然者三藏教明生滅為半字教門故中論云佛",
    "X18n0338_016:0586c05": "為鈍根聲門弟子說十二因緣生滅相也二約無",
    "X18n0338_016:0586c06": "生門呵者即是呵摩訶衍教菩薩也所以然者摩",
    "X18n0338_016:0586c07": "訶衍以無生滅為滿字教門故中論云佛為利根",
    "X18n0338_016:0586c08": "菩薩次說十二因緣不生滅相也淨名所以約無",
    "X18n0338_016:0586c09": "生呵者呵諸菩薩取大乘中方便教即有通教菩",
    "X18n0338_016:0586c10": "薩也又呵圓教菩薩雖稟圓教不得正意故生語",
    "X18n0338_016:0586c11": "見及有順道法愛生等過也二通解者呵無生此",
    "X18n0338_016:0586c12": "二呵通呵四教菩薩也所以然者四教皆有生皆",
    "X18n0338_016:0586c13": "有無生也三藏教有生者即是生生也通教無生",
    "X18n0338_016:0586c14": "者會入偏真即是諸法不生般若生亦是不生生",
    "X18n0338_016:0586c15": "義也別教緣修中道佛性智慧生亦是不生生也",
    "X18n0338_016:0586c16": "圓教真修生亦是不生生也圓教菩薩失意者實",
    "X18n0338_016:0586c17": "語是虗語生語見故即須破也四教皆無生者三",
    "X18n0338_016:0586c18": "藏雖未斷惑豈不同知有真諦之理至果必入無",
    "X18n0338_016:0586c19": "生望佛果而行因是則因是生果是無生也通教",
    "X18n0338_016:0586c20": "因是界內理無生果是界內事理俱無生也別教",
    "X18n0338_016:0586c21": "因是界外理無生果是界外事理無生也圓教無",
    "X18n0338_016:0586c22": "生一往同別教但真緣智斷有殊制立有異也若",
    "X18n0338_016:0586c23": "四教菩薩各望果行因欲希記莂者當分皆被呵",
    "X18n0338_016:0586c24": "也二往雖作別通兩釋若望此經正意前別釋正",
    "X18n0338_016:0587a01": "合此品經文是則破生門屬三藏教破無生門屬",
    "X18n0338_016:0587a02": "摩訶衍教也今就三藏教菩薩約生門偏呵難破",
    "X18n0338_016:0587a03": "即為三一先約三世定得記二難破三世得記三",
    "X18n0338_016:0587a04": "引佛說為證一先約三世定得記者若如阿毗曇",
    "X18n0338_016:0587a05": "人明義三世是有過去雖過去善法不滅得繩繫",
    "X18n0338_016:0587a06": "屬行人未來雖未來有善在未來時至則起現在",
    "X18n0338_016:0587a07": "善法成就在心此則三世皆是有也曇無德人明",
    "X18n0338_016:0587a08": "義二世是無過去實法善滅故無但假名不滅得",
    "X18n0338_016:0587a09": "報不失未來未有故無也現在善法成就在心故",
    "X18n0338_016:0587a10": "是有也二家雖明二世有無同而皆有三相數人",
    "X18n0338_016:0587a11": "明一時三相成實論明異時三相者生時即有住",
    "X18n0338_016:0587a12": "滅異時三相者生時非住住時非滅時為此前須",
    "X18n0338_016:0587a13": "定三世也。",
    "X18n0338_016:0587a14": "若過去生過去生已滅若未來生未來生未至若現",
    "X18n0338_016:0587a15": "在生現在生無住。",
    "X18n0338_016:0587a16": "此是二正破三世得記經言若過去生過去已滅",
    "X18n0338_016:0587a17": "是則身之與善二俱滅謝已滅之法即無身無善",
    "X18n0338_016:0587a18": "何得受記若約現在取過去善受未來一生記者",
    "X18n0338_016:0587a19": "何不於過去授記而於現在取過去善記也經言",
    "X18n0338_016:0587a20": "未來生未至者未來之善即未有若未來已有者",
    "X18n0338_016:0587a21": "應已來不名未來若未來有無身無善何得約未",
    "X18n0338_016:0587a22": "來未有而得於現在身受記者一切眾生未來未",
    "X18n0338_016:0587a23": "有亦應皆約現在身而授記也經言若現在生現",
    "X18n0338_016:0587a24": "在生無住者現在善隨心生心念念滅善亦隨滅",
    "X18n0338_016:0587b01": "滅識不至未來何得用現在善受未來一生記也",
    "X18n0338_016:0587b02": "此是破三藏教薩婆多三世有義若破三藏教曇",
    "X18n0338_016:0587b03": "無德二世無善者既無過去世何得用過去世善",
    "X18n0338_016:0587b04": "受記既無未來世何得用未來善受記若言現在",
    "X18n0338_016:0587b05": "是有得約現在受記者現在無住生而即滅尚不",
    "X18n0338_016:0587b06": "能自住何得善至未來而約現在受未來一生記",
    "X18n0338_016:0587b07": "也復次三世皆空尚無三世何得約三世授記也",
    "X18n0338_016:0587b08": "空無受記而計有一生記者即是顛倒顛倒得受",
    "X18n0338_016:0587b09": "記者一切眾生皆顛倒亦應皆與授記也。",
    "X18n0338_016:0587b10": "如佛所說比丘汝今即時亦生亦老亦滅。",
    "X18n0338_016:0587b11": "此是三明引佛語為證正證一現在無住不得受",
    "X18n0338_016:0587b12": "未來一生記也所以然者彌勒情所未愜若過去",
    "X18n0338_016:0587b13": "已滅不得用過去受未來一生菩提記未來未有",
    "X18n0338_016:0587b14": "亦不得約未來身受一生菩提記今佛約現在身",
    "X18n0338_016:0587b15": "受未來一生菩提記何得言現在無住不得約現",
    "X18n0338_016:0587b16": "在身受未來菩提記也為此淨名引佛所說比丘",
    "X18n0338_016:0587b17": "汝今即時亦生亦老亦滅為證破彌勒計一期執",
    "X18n0338_016:0587b18": "現在停住故約此身得受未來一生菩提記也亦",
    "X18n0338_016:0587b19": "生亦老亦滅者若依薩婆多明三相同時起生時",
    "X18n0338_016:0587b20": "即有滅雖言有一期報現而求之三相現在無暫",
    "X18n0338_016:0587b21": "停住何得約現在而受未來一生菩提記也問曰",
    "X18n0338_016:0587b22": "三相四相不說有老相今何得言佛說亦老也答",
    "X18n0338_016:0587b23": "曰四相有異相老是衰變狀即是異義也所以但",
    "X18n0338_016:0587b24": "取佛說老為證不取住相者為彌勒執佛說三相",
    "X18n0338_016:0587c01": "四相中有住相約此住相現在得受記也今淨名",
    "X18n0338_016:0587c02": "還引佛語三相中但有老無有住相以證成前現",
    "X18n0338_016:0587c03": "在無住不得約現在受未來記也此是佛說仁者",
    "X18n0338_016:0587c04": "若不受者即違佛語也若作曇無德二世無義故",
    "X18n0338_016:0587c05": "自不得過去未來受記也但現在雖是有異同時",
    "X18n0338_016:0587c06": "三相迅速雖云有住相佛說亦老若住即是老者",
    "X18n0338_016:0587c07": "即變異相無定住相何得約此受未來菩提記也",
    "X18n0338_016:0587c08": "有師謂淨名用空破受記此義乖宗尋此文還用",
    "X18n0338_016:0587c09": "三藏教門破授三十四心一生菩提記何曾用空",
    "X18n0338_016:0587c10": "破也。",
    "X18n0338_016:0587c11": "若以無生得受記者無生即是正位於正位中亦無",
    "X18n0338_016:0587c12": "受記亦無得阿耨多羅三藐三菩提云何彌勒受一",
    "X18n0338_016:0587c13": "生記乎。",
    "X18n0338_016:0587c14": "此是二明約無生門彈呵也所以約無生門呵者",
    "X18n0338_016:0587c15": "即是呵取摩訶衍方便教通別兩種菩薩及稟圓",
    "X18n0338_016:0587c16": "教失意菩薩也此正為呵摩訶衍中三教菩薩慕",
    "X18n0338_016:0587c17": "果行因者求無生正位得受記莂致起心妄動鄣",
    "X18n0338_016:0587c18": "入正道也所以然者此三藏教皆明見無生是正",
    "X18n0338_016:0587c19": "受記也如首楞嚴經說有四種受記一有未發心",
    "X18n0338_016:0587c20": "而與受記二密為受記三現前受記四無生受記",
    "X18n0338_016:0587c21": "若依三藏教菩薩既不斷結不得見無生受記可",
    "X18n0338_016:0587c22": "得有前三種受記也三藏教明有未發心而為受",
    "X18n0338_016:0587c23": "記者此眾生雖是具縛凡夫或是二乘猶在方便",
    "X18n0338_016:0587c24": "道而有三藏教大乘根性雖未發心而與受記也",
    "X18n0338_016:0588a01": "如佛祇洹林邊為鴿雀受記也有密為受記者為",
    "X18n0338_016:0588a02": "假名菩薩及伏忍乾慧地菩薩多用密記也若順",
    "X18n0338_016:0588a03": "忍性地菩薩皆現前受記也三藏教不明菩薩見",
    "X18n0338_016:0588a04": "真斷結故不說觀無生受記也問曰何故密為受",
    "X18n0338_016:0588a05": "記答曰有菩薩心行未就若聞受記心則放逸不",
    "X18n0338_016:0588a06": "得現前為受記也摩訶衍三教明菩薩悉得見無",
    "X18n0338_016:0588a07": "生斷結入菩薩位約見無生以受記也前三種受",
    "X18n0338_016:0588a08": "記非真受記後約見無生入菩薩位明授記者即",
    "X18n0338_016:0588a09": "是真受記也所以然者前三種既未見理結業猶",
    "X18n0338_016:0588a10": "在流轉生死未得自在自利利人之功未得成立",
    "X18n0338_016:0588a11": "也若見無生受記即是入畢定位雖處生死縱任",
    "X18n0338_016:0588a12": "自在自利利佗其功無退自然流入薩婆若記是",
    "X18n0338_016:0588a13": "真受記三教菩薩心祈此記故淨名呵彌勒正寄",
    "X18n0338_016:0588a14": "意破稟三教菩薩也就此經文即有二意一約無",
    "X18n0338_016:0588a15": "生理彈破二約無生行彈破一約無生理彈破者",
    "X18n0338_016:0588a16": "摩訶衍三教皆證無生理而有二種不同若通教",
    "X18n0338_016:0588a17": "止詮偏真無生若別教圓教皆同詮中道佛性之",
    "X18n0338_016:0588a18": "無生理也二種約真如明無生理前玄義及入文",
    "X18n0338_016:0588a19": "次處處具明但三教明菩薩見無生入受記位一",
    "X18n0338_016:0588a20": "往是同而義有殊別不可混濫也一通教明見無",
    "X18n0338_016:0588a21": "生入菩薩受記位者若通明未發心而與受記者",
    "X18n0338_016:0588a22": "眾生雖是具縛凡夫而有通教大乘根性或是二",
    "X18n0338_016:0588a23": "乘人在方便中雖未發心而與受記也密受記者",
    "X18n0338_016:0588a24": "為假名菩薩外凡夫伏忍菩薩多為密受記或為",
    "X18n0338_016:0588b01": "現前受記也現前受記者柔順忍性地菩薩皆得",
    "X18n0338_016:0588b02": "用現前受記也此三種記皆非決定記若入八人",
    "X18n0338_016:0588b03": "地見地即見無生為受記也大品經云須陀洹若",
    "X18n0338_016:0588b04": "智若斷是菩薩無生法忍此即是見偏真無生之",
    "X18n0338_016:0588b05": "理入受記位也所以然者見諦所斷八十八使已",
    "X18n0338_016:0588b06": "盡入無漏道流即是見地亦名歡喜地若進觀無",
    "X18n0338_016:0588b07": "生斷思惟惑修深禪定遊戲神通自行化佗成就",
    "X18n0338_016:0588b08": "眾生淨佛國土若眾生三乘根鈍熟即得八相成",
    "X18n0338_016:0588b09": "道故佛於通教大乘為受未來菩提記也二別教",
    "X18n0338_016:0588b10": "明見無生入菩薩受記位者未發心而與授記者",
    "X18n0338_016:0588b11": "有眾生雖是具縛凡夫乃至二乘人在方便道雖",
    "X18n0338_016:0588b12": "未發心而有別教大乘根性是以雖未發心而為",
    "X18n0338_016:0588b13": "受記密受記者若別假名菩薩多為密受記或為",
    "X18n0338_016:0588b14": "現前記若外凡夫十信多為現前受記或為密受",
    "X18n0338_016:0588b15": "記若為三十心內凡夫受記皆用現前受記也此",
    "X18n0338_016:0588b16": "三種受記非決定受記若為初歡喜地受記即是",
    "X18n0338_016:0588b17": "見真無生為授記也所以然者登地發真明初見",
    "X18n0338_016:0588b18": "正道佛性即是見圓真無生之理即斷界外一品",
    "X18n0338_016:0588b19": "無明見別惑盡此若智若斷即是見無生受記之",
    "X18n0338_016:0588b20": "位也若授應佛八相之記一往似同通教但以迹",
    "X18n0338_016:0588b21": "表本記得常住佛果為異也今類前通教解釋通",
    "X18n0338_016:0588b22": "教明須陀洹見偏真斷界內見惑盡若智斷名通",
    "X18n0338_016:0588b23": "教菩薩無生忍今別教見圓真斷界外見惑若智",
    "X18n0338_016:0588b24": "若斷名別教無生法忍也是則心心寂滅自然流",
    "X18n0338_016:0588c01": "入薩婆若海法身自行應化佗必成常住佛果是",
    "X18n0338_016:0588c02": "故登地得真無生佛為受記是決定記也三圓教",
    "X18n0338_016:0588c03": "明見無生入菩薩受記位若未發心而與受記者",
    "X18n0338_016:0588c04": "有眾生雖是具縛凡夫而有圓教大乘根性或有",
    "X18n0338_016:0588c05": "二乘在方便道乃至三藏菩薩通別教菩薩雖未",
    "X18n0338_016:0588c06": "發心而與受記也密受記者若從初發心假名菩",
    "X18n0338_016:0588c07": "薩多用密受記或用現前受記入隨喜五品弟子",
    "X18n0338_016:0588c08": "之位多用現前受記或密為受記若十信相似六",
    "X18n0338_016:0588c09": "根清淨皆用現前受記也此非無生受記也若為",
    "X18n0338_016:0588c10": "十住初發心住受記即是見圓真無生受記也所",
    "X18n0338_016:0588c11": "以然者初發心住見真即別教初歡喜地齊但教",
    "X18n0338_016:0588c12": "門明斷界外惑如剝蔥切蔥之異耳諸師不得此",
    "X18n0338_016:0588c13": "意者多疑此語尋諸經論不無此義若得意解用",
    "X18n0338_016:0588c14": "則無過也前於玄義已略明此意也是則初發心",
    "X18n0338_016:0588c15": "住菩薩無生法忍若約此無生而為受記即是圓",
    "X18n0338_016:0588c16": "教見無生而受記也是為摩訶衍三藏教明見無",
    "X18n0338_016:0588c17": "生入受記位也但稟三教菩薩既未得無生法忍",
    "X18n0338_016:0588c18": "入受記位內心悕望得入此位是為謬搆攀緣其",
    "X18n0338_016:0588c19": "通別兩教菩薩所求皆是錯謬圓教菩薩雖所求",
    "X18n0338_016:0588c20": "不錯然憶想心起如動水濁珠相不現為有是過",
    "X18n0338_016:0588c21": "淨名寄呵彌勒所以寄呵者三教約無生受記雖",
    "X18n0338_016:0588c22": "同見無生而位有高下彌勒位在三教補處將窮",
    "X18n0338_016:0588c23": "三教無生之源諸求三教初發心菩薩雖知有無",
    "X18n0338_016:0588c24": "生受記之位各未得入若大士彈呵彌勒三教補",
    "X18n0338_016:0589a01": "處得真無生將極其源但佛為受一生當得菩提",
    "X18n0338_016:0589a02": "之記三教所明無生之理大士難覈彌勒尚無受",
    "X18n0338_016:0589a03": "記之義諸新學三教菩薩心祈初無生忍望得真",
    "X18n0338_016:0589a04": "受記者豈不覺悟各息悕望也若通教菩薩別教",
    "X18n0338_016:0589a05": "菩薩息求無生受記之位即可轉入圓教無生受",
    "X18n0338_016:0589a06": "記之位也若圓教菩薩知無生正位無受記者則",
    "X18n0338_016:0589a07": "不起心求無生受記之位是則心求證淨珠相自",
    "X18n0338_016:0589a08": "現也復次通別兩教菩薩若通教菩薩住見地得",
    "X18n0338_016:0589a09": "真無生受記此記莂非真彌勒後心無生明一生",
    "X18n0338_016:0589a10": "菩提之記以理而彈尚無此義況復始入初見道",
    "X18n0338_016:0589a11": "佛所受記而當是實是則雖入通教無生正位得",
    "X18n0338_016:0589a12": "受記莂若見彌勒被彈則內心破折可轉入圓真",
    "X18n0338_016:0589a13": "無生受記之位若別教菩薩得初地無生入受記",
    "X18n0338_016:0589a14": "之位此同圓教初住不預所彈若是別教入三十",
    "X18n0338_016:0589a15": "心未證真無生者雖得現前受記猶心祈望別教",
    "X18n0338_016:0589a16": "真無生位乃至常住佛果此亦是錯得聞彌勒補",
    "X18n0338_016:0589a17": "處見無生將極受一生之記約理尚致彈呵況在",
    "X18n0338_016:0589a18": "下地三十心位而求執受別教常住佛果之記此",
    "X18n0338_016:0589a19": "心若捨即可轉入圓教初住真無生受記位也若",
    "X18n0338_016:0589a20": "圓教初發心及五品弟子起心悕望入真無生受",
    "X18n0338_016:0589a21": "記位心水動濁即不能得入十信六根清淨今聞",
    "X18n0338_016:0589a22": "大士呵彌勒圓教補處圓真無生將窮尚約理被",
    "X18n0338_016:0589a23": "彈無受記義況復初心五品而望祈入無生忍受",
    "X18n0338_016:0589a24": "記之位即憶想心滅若清淨心常一即發相似無",
    "X18n0338_016:0589b01": "生入十信位得六根清淨也若得意根清淨如法",
    "X18n0338_016:0589b02": "華經云雖未得無漏智慧而其意根清淨如此是",
    "X18n0338_016:0589b03": "則十方無數佛百福莊嚴相為眾生說法悉聞能",
    "X18n0338_016:0589b04": "受持思惟無量義說法亦無量終始不忘錯以持",
    "X18n0338_016:0589b05": "法華故既無忘謬豈有憶想悕求入真無生位之",
    "X18n0338_016:0589b06": "麤鄣起也十信尚爾況初發心住入圓教真無生",
    "X18n0338_016:0589b07": "受記之位而須彈彌勒有所寄意也經云若以無",
    "X18n0338_016:0589b08": "生得受記者無生即是正位此正就無生理破彌",
    "X18n0338_016:0589b09": "勒理中不得有受記義所以者何受記本約未來",
    "X18n0338_016:0589b10": "智斷滿足故智度論云菩提者滿足稱理非生滅",
    "X18n0338_016:0589b11": "即無智斷何論智斷滿足是則偏真無生圓無生",
    "X18n0338_016:0589b12": "真如皆非智斷尚無智斷之可得況有受菩提果",
    "X18n0338_016:0589b13": "義也而言無生即是正法者偏圓二無生皆是正",
    "X18n0338_016:0589b14": "位正位即是極理若約理明極極理非位而是眾",
    "X18n0338_016:0589b15": "位之本如天子位極因此得有開府將軍柱國之",
    "X18n0338_016:0589b16": "位今有無生三教菩薩之位者皆由無生之理也",
    "X18n0338_016:0589b17": "若約偏真無生則有通教菩薩位約圓真無生即",
    "X18n0338_016:0589b18": "有別圓兩教菩薩之位故金剛般若經云一切賢",
    "X18n0338_016:0589b19": "聖以無為法而有差別無生正位即是平等真法",
    "X18n0338_016:0589b20": "界佛不度眾生何得有受三教一生當得菩提義",
    "X18n0338_016:0589b21": "也故經言於正位中亦無受記亦無得菩提果所",
    "X18n0338_016:0589b22": "以然者二種無生正位皆非因豈得三教因中受",
    "X18n0338_016:0589b23": "未來智斷滿足之記也二種無生正位非果豈論",
    "X18n0338_016:0589b24": "得三教所明菩提之果義也故言云何彌勒受一",
    "X18n0338_016:0589c01": "生記乎若彌勒證無生將隣極果無生正位尚無",
    "X18n0338_016:0589c02": "受記之義況初發心三教行菩薩道三教種菩薩",
    "X18n0338_016:0589c03": "而欲心悕入無生正位受菩提記也是以淨名呵",
    "X18n0338_016:0589c04": "彌勒隣果受記正是寄意破稟三教菩薩悕望欲",
    "X18n0338_016:0589c05": "求無生真受記之位也是則通別兩教菩薩錯求",
    "X18n0338_016:0589c06": "之心皆轉圓教菩薩悕望之心皆可息也問曰淨",
    "X18n0338_016:0589c07": "名但呵彌勒受一生菩提記何得知寄意斥稟三",
    "X18n0338_016:0589c08": "教菩薩心悕入無生受記之位也答曰上文云為",
    "X18n0338_016:0589c09": "兜率天王說不退轉地之行次下云實無發三菩",
    "X18n0338_016:0589c10": "提亦無退者不退轉位即是入無生正位真受記",
    "X18n0338_016:0589c11": "之位也。",
    "X18n0338_016:0589c13": "維摩羅詰經文疏卷第十六"
}