{
    "T28n1546_011:0075a01": "阿毘曇毘婆沙論卷第十一",
    "T28n1546_011:0075a03": "迦旃延子造　五百羅漢釋",
    "T28n1546_011:0075a04": "北涼天竺沙門浮陀跋摩",
    "T28n1546_011:0075a05": "共道泰等譯",
    "T28n1546_011:0075a06": "雜揵度智品之七",
    "T28n1546_011:0075a07": "云何一切遍因。前生見苦所斷一切遍使。乃",
    "T28n1546_011:0075a08": "至廣說。問曰。何以作此論。答或有說者。一切",
    "T28n1546_011:0075a09": "結使。盡是遍使。為止如是意故。亦明結使是",
    "T28n1546_011:0075a10": "一切遍非一切遍而作此論。復有說者。此五",
    "T28n1546_011:0075a11": "種所斷結。有一切遍非一切遍。為止如是意。",
    "T28n1546_011:0075a12": "明苦集所斷使有一切遍非一切遍故而作此",
    "T28n1546_011:0075a13": "論。復有說者。苦集所斷使。盡是一切遍。滅",
    "T28n1546_011:0075a14": "道所斷使。盡是無漏緣。為止如是意。明苦集",
    "T28n1546_011:0075a15": "所斷有一切遍有非一切遍滅道所斷使有",
    "T28n1546_011:0075a16": "有漏緣有無漏緣故而作此論。復有說者。諸",
    "T28n1546_011:0075a17": "使通三界者。是一切遍。如諸見疑愛慢無明。",
    "T28n1546_011:0075a18": "為止如是意明通三界使亦是一切遍非一切",
    "T28n1546_011:0075a19": "遍而作此論。復有說者。無明有愛。是一切遍",
    "T28n1546_011:0075a20": "使。如譬喻者說。彼何故作是說耶。答曰。以是",
    "T28n1546_011:0075a21": "根本使故其事云何。無明是前生緣起因。有",
    "T28n1546_011:0075a22": "愛是後生緣起因。為止如是意亦明遍不遍",
    "T28n1546_011:0075a23": "使故而作此論。復有說者。五結是一切遍使。",
    "T28n1546_011:0075a24": "所謂諸見愛慢無明心。此是毘婆闍婆提所",
    "T28n1546_011:0075a25": "說。如說偈。",
    "T28n1546_011:0075a26": "　一切處五法　　能廣生於苦",
    "T28n1546_011:0075a27": "　諸見愛無明　　慢心是為五",
    "T28n1546_011:0075a28": "為止如是意亦明一切遍不遍使故而作此論。",
    "T28n1546_011:0075a29": "如是為止他義欲顯己義亦現法性相應義故",
    "T28n1546_011:0075b01": "而作此論。",
    "T28n1546_011:0075b02": "云何一切遍因。答曰。前生見苦所斷一切遍",
    "T28n1546_011:0075b03": "使。乃至廣說。問曰。何故不先說過去。答曰。",
    "T28n1546_011:0075b04": "欲現過去世中有一切遍因故。過去法眾多。",
    "T28n1546_011:0075b05": "亦有前後。若先說過去。則不現過去世一切",
    "T28n1546_011:0075b06": "遍因。若先作是說。則明過去世有一切遍因。",
    "T28n1546_011:0075b07": "其事云何。若作是說。過去於未來現在。現在",
    "T28n1546_011:0075b08": "於未來。是一切遍因。則不明過去於過去有",
    "T28n1546_011:0075b09": "一切遍因。若作是說。則明過去世有一切遍",
    "T28n1546_011:0075b10": "因。前生見苦所斷一切遍使。後生見集滅",
    "T28n1546_011:0075b11": "道修道所斷使。乃至廣說。問曰。自種一切",
    "T28n1546_011:0075b12": "遍使。與自種一切不遍使作遍因。不若作",
    "T28n1546_011:0075b13": "者。此中何以不說。若不作者。何以他種",
    "T28n1546_011:0075b14": "作。自種不作。答曰。應作是說作。問曰。若然",
    "T28n1546_011:0075b15": "者何以不說。答曰。應作如是問。前生見苦",
    "T28n1546_011:0075b16": "所斷一切遍使。後生見苦集滅道修道所斷。",
    "T28n1546_011:0075b17": "乃至廣說。而不說者。為有何意。答曰。欲",
    "T28n1546_011:0075b18": "明不成義。自種使不說。義已成。是故欲",
    "T28n1546_011:0075b19": "明不成義故是以不說。復次自種於自種。有",
    "T28n1546_011:0075b20": "二種因。所謂一切遍因。相似因他種唯有一",
    "T28n1546_011:0075b21": "切遍因。無相似因故。是以不說。復次自種於",
    "T28n1546_011:0075b22": "自種。有二種增長。所謂一切遍因門。相似因",
    "T28n1546_011:0075b23": "門。他種唯有一切遍因門增長故。是以不說。",
    "T28n1546_011:0075b24": "問曰。何故前生見苦所斷一切遍使。不說相",
    "T28n1546_011:0075b25": "應法。後生使說相應法耶。答曰。應作是文。前",
    "T28n1546_011:0075b26": "生見苦所斷一切遍使。及相應法。與後生見",
    "T28n1546_011:0075b27": "集滅道修道所斷使及相應法。乃至廣說。而",
    "T28n1546_011:0075b28": "不說者。當知此義是有餘說。復次為止說相",
    "T28n1546_011:0075b29": "似法沙門意故。彼作是說。使還與使作因。不",
    "T28n1546_011:0075c01": "與使相應法作因。使相應法。與使相應法作",
    "T28n1546_011:0075c02": "因。不與使作因。為止如是說者意故。作如是",
    "T28n1546_011:0075c03": "文。使與使作因。亦與使相應法作因。使相應",
    "T28n1546_011:0075c04": "法。與使相應法作因。亦與使作因。自界者欲",
    "T28n1546_011:0075c05": "界還與欲界作因。色界還與色界作因。無色",
    "T28n1546_011:0075c06": "界還與無色界作因。如說自界。自地亦爾。初",
    "T28n1546_011:0075c07": "禪地還與初禪地作因。乃至非想非非想處。",
    "T28n1546_011:0075c08": "還與非想非非想處作因。過去見苦所斷。乃",
    "T28n1546_011:0075c09": "至廣說。問曰。何以復作此論。答曰。為止言無",
    "T28n1546_011:0075c10": "過去未來以現在世是無為遍於世故。而作",
    "T28n1546_011:0075c11": "此論。一切遍因未分別為分別故。說見苦所",
    "T28n1546_011:0075c12": "斷相似略說故。言見集所斷亦如是。",
    "T28n1546_011:0075c13": "問曰。一切遍因體性是何。答曰。欲界有十一",
    "T28n1546_011:0075c14": "遍使。見苦所斷七。五見疑無明。見集所斷四。",
    "T28n1546_011:0075c15": "二見疑無明。如是色無色界亦十一。以是事",
    "T28n1546_011:0075c16": "故。波伽羅那。作如是說。此九十八使。幾是一",
    "T28n1546_011:0075c17": "切遍。幾非一切遍。答曰。三十三是一切遍。六",
    "T28n1546_011:0075c18": "十五非一切遍。問曰。如見苦所斷無明使非",
    "T28n1546_011:0075c19": "一切遍。何以故。言三十三是一切遍六十五",
    "T28n1546_011:0075c20": "非一切遍。答曰。如西方沙門。此文作如是說。",
    "T28n1546_011:0075c21": "二十七是一切遍。六十五非一切遍。六當分",
    "T28n1546_011:0075c22": "別。見苦所斷無明使。或是一切遍。或非一切",
    "T28n1546_011:0075c23": "遍。云何一切遍。見苦所斷。非一切遍使。不相",
    "T28n1546_011:0075c24": "應無明使。如是說者好。見苦所斷。非一切遍",
    "T28n1546_011:0075c25": "使。不相應無明使。若作是說。一切遍使。相應",
    "T28n1546_011:0075c26": "無明。則不攝不共無明。所以者何。彼不與使",
    "T28n1546_011:0075c27": "相應故。云何非一切遍。見苦所斷。非一切遍",
    "T28n1546_011:0075c28": "使。相應無明。見集所斷亦如是。西方沙門。作",
    "T28n1546_011:0075c29": "如是說。罽賓沙門。何以不作如是說。答曰。是",
    "T28n1546_011:0076a01": "文應如是說。如西方沙門。若不說當知。義則",
    "T28n1546_011:0076a02": "如是。復次分多故。其事云何。見苦所斷無明",
    "T28n1546_011:0076a03": "使有十種。七種是一切遍。三種非一切遍。見",
    "T28n1546_011:0076a04": "集所斷無明使有七種。四種是一切遍。三種",
    "T28n1546_011:0076a05": "非一切遍。以分多故。說在一切遍使分中。復",
    "T28n1546_011:0076a06": "次彼見苦所斷不共無明使。一向是遍。以自",
    "T28n1546_011:0076a07": "功用力生。以是事故。三十三是一切遍。六",
    "T28n1546_011:0076a08": "十五非一切遍。若說身見是一切遍。當知相",
    "T28n1546_011:0076a09": "應無明。亦一切遍。其義已成。邊見見取戒取",
    "T28n1546_011:0076a10": "邪見疑。若說如是等是遍。當知相應無明亦",
    "T28n1546_011:0076a11": "是遍若說愛恚慢是非一切遍當知相應無明",
    "T28n1546_011:0076a12": "亦非一切遍。餘所不說者是何唯。有不共無",
    "T28n1546_011:0076a13": "明一向是一切遍。以自功用力生。以是事故。",
    "T28n1546_011:0076a14": "作如是說。三十三是一切遍。六十五非一切",
    "T28n1546_011:0076a15": "遍。皆是一切遍體性。乃至廣說。",
    "T28n1546_011:0076a16": "已說體性所以今當說。何故言一切遍。一切",
    "T28n1546_011:0076a17": "遍有何義。一切緣義。是一切遍義。於緣中有",
    "T28n1546_011:0076a18": "力義是一切遍義緣中有力義者。能廣緣義。",
    "T28n1546_011:0076a19": "是緣中有力義。復次有三種。一切本曾起故",
    "T28n1546_011:0076a20": "是一切遍義。初一切者。是九品使。中一切者。",
    "T28n1546_011:0076a21": "是一切眾生。後一切者。是一切有漏法處。問",
    "T28n1546_011:0076a22": "曰。何以知初一切後一切本曾起耶。答曰。如",
    "T28n1546_011:0076a23": "施設經說。一切皆是苦。於是苦法中。無有一",
    "T28n1546_011:0076a24": "法凡夫人於中不起我我所見無有不起斷常",
    "T28n1546_011:0076a25": "亦謗無因無作亦起見最勝。第一亦起見淨",
    "T28n1546_011:0076a26": "見解脫見是乘凡夫人無有不曾起疑心無",
    "T28n1546_011:0076a27": "智愚闇者。如是等眾生。無有不曾起者。以",
    "T28n1546_011:0076a28": "曾起三種一切故。名一切遍。復次若於一剎",
    "T28n1546_011:0076a29": "那。起現在前。能為五種所斷作因。能緣五種",
    "T28n1546_011:0076b01": "所斷。能令五種所斷生愚。問曰。云何能令緣",
    "T28n1546_011:0076b02": "無漏緣使。於緣生愚。答曰。若計於我。則謗於",
    "T28n1546_011:0076b03": "對治及我寂滅先於中愚然後生謗。復次若",
    "T28n1546_011:0076b04": "於一剎那起現在前。則為五種所斷作因。亦",
    "T28n1546_011:0076b05": "能緣使。是一切遍義。彼相應法。雖能作因。亦",
    "T28n1546_011:0076b06": "能緣而不能使。非使性故。彼共俱生等。雖能",
    "T28n1546_011:0076b07": "作因。而不能緣。亦不能使。非緣非使性故。",
    "T28n1546_011:0076b08": "問曰。遍使相應共有法。為是一切遍為非一",
    "T28n1546_011:0076b09": "切遍。若是者何以但說三十三使是遍。若非",
    "T28n1546_011:0076b10": "者何以相應共有法。或是一切遍。或非一切",
    "T28n1546_011:0076b11": "遍。答曰。應作是說。非一切遍。問曰。若然者。",
    "T28n1546_011:0076b12": "何以相應共有法。或是一切遍。或非一切遍。",
    "T28n1546_011:0076b13": "答曰。如相應共有法。或是使或非使。如是相",
    "T28n1546_011:0076b14": "應共有法。或是一切遍。或非一切遍。評曰。應",
    "T28n1546_011:0076b15": "作是說。是一切遍。問曰。若然者何以但說三",
    "T28n1546_011:0076b16": "十三是一切遍。答曰。為使故說。所為有二種。",
    "T28n1546_011:0076b17": "一為法二為使。若為使故。說有三十三。若為",
    "T28n1546_011:0076b18": "法故。說是一切遍。復有說者。此文以彰故。",
    "T28n1546_011:0076b19": "說一切遍。一以因故。二以緣故。三以使故。彼",
    "T28n1546_011:0076b20": "遍使相應法。以因以緣故。名一切遍。不以",
    "T28n1546_011:0076b21": "使故。一切遍使。共有法以因故。不以緣不",
    "T28n1546_011:0076b22": "以使。使則以三事故而以為文。以是事故。",
    "T28n1546_011:0076b23": "使共俱生等。是一切遍。問曰。一切遍得。為",
    "T28n1546_011:0076b24": "是一切遍不。尊者僧伽婆修說曰。是一切遍。",
    "T28n1546_011:0076b25": "若一切遍得。非一切遍者。非一切遍。是一",
    "T28n1546_011:0076b26": "切遍耶。此難非難。所以者何。若作是說。色",
    "T28n1546_011:0076b27": "法得非色。非色是色耶。如是說者好。非是一",
    "T28n1546_011:0076b28": "切遍。問曰。何故一切遍。生老住無常。是一切",
    "T28n1546_011:0076b29": "遍得。非一切遍耶。答曰。生老住無常。與一切",
    "T28n1546_011:0076c01": "遍使同一果。常相隨不相離。前後不相遠得",
    "T28n1546_011:0076c02": "不同一果不相隨相離前後相遠於彼聚便為",
    "T28n1546_011:0076c03": "非聚。如樹皮離樹。彼亦如是。問曰。以何等故。",
    "T28n1546_011:0076c04": "見苦見集所斷。立一切遍使見滅見道所斷。",
    "T28n1546_011:0076c05": "不立一切遍耶。舊阿毘曇人作如是說。此處",
    "T28n1546_011:0076c06": "是一切遍使。族姓生地故。復有說者。見苦集",
    "T28n1546_011:0076c07": "所斷使。同一意。同一作。以同意同作故。所",
    "T28n1546_011:0076c08": "為牢固。以牢固故。立一切遍使。彼見滅道所",
    "T28n1546_011:0076c09": "斷使意不同。所作亦不同。以不同故羸劣。羸",
    "T28n1546_011:0076c10": "劣故不立一切遍使。猶如城邑村落人民。若",
    "T28n1546_011:0076c11": "意同所作同者。村主怨敵。不能降伏。若彼諸",
    "T28n1546_011:0076c12": "人。意不同所作不同者。則為村主怨敵之所",
    "T28n1546_011:0076c13": "降伏。彼亦如是。復有說者。見苦集所斷使。有",
    "T28n1546_011:0076c14": "二種作相應使。亦作緣使。是故立一切遍。見",
    "T28n1546_011:0076c15": "滅道所斷使。或作相應使緣使。或唯作相應",
    "T28n1546_011:0076c16": "使。是故不立一切遍使。復有說者。見苦集所",
    "T28n1546_011:0076c17": "斷使。安立二足。安立二足者。即上二種使義。",
    "T28n1546_011:0076c18": "見滅道所斷使。不安立二足。不安立二足者。",
    "T28n1546_011:0076c19": "即上二種使義。復有說者。見苦集所斷使。",
    "T28n1546_011:0076c20": "於緣得增長。云何於緣增長。答曰。此緣有漏",
    "T28n1546_011:0076c21": "法。以緣有漏法故。能自增長。如人觀月。眼得",
    "T28n1546_011:0076c22": "增益。無有損減。彼亦如是。見滅道所斷使。於",
    "T28n1546_011:0076c23": "緣不得增長。云何不得增長。以緣無漏法。若",
    "T28n1546_011:0076c24": "緣無漏法。不得增長。如人觀日。眼無增長。唯",
    "T28n1546_011:0076c25": "有損減。彼亦如是。復有說者一切見諦所斷",
    "T28n1546_011:0076c26": "結。分為二分。見苦集所斷作。一切遍分。非一",
    "T28n1546_011:0076c27": "切遍分。見滅道所斷作。有漏緣分。作無漏緣",
    "T28n1546_011:0076c28": "分。復有說者。此諸結皆是墮相。云何墮相。答",
    "T28n1546_011:0076c29": "曰。墮在苦集中。為苦集諦所攝故。復有說者。",
    "T28n1546_011:0077a01": "以苦集所斷使能遍緣一切有調因果故。復",
    "T28n1546_011:0077a02": "有說者。以我見可得故。問曰。見集所斷。有何",
    "T28n1546_011:0077a03": "我見可得耶。答曰。雖無我見可得。而有增長",
    "T28n1546_011:0077a04": "我見法可得。復有說者。若知見苦所斷果。若",
    "T28n1546_011:0077a05": "知見集所斷因則見滅道所斷。根本羸劣。以",
    "T28n1546_011:0077a06": "羸劣故。不立一切遍使。如樹斷根故羸劣。彼",
    "T28n1546_011:0077a07": "亦如是。以如是等緣故。不立一切遍。",
    "T28n1546_011:0077a08": "問曰。何故見苦集所斷使。立一切遍使。立不",
    "T28n1546_011:0077a09": "遍使。不一切遍者愛恚慢。答曰。或有說者。此",
    "T28n1546_011:0077a10": "無一切遍相故。復有說者。此是別相使。若是",
    "T28n1546_011:0077a11": "總相使。立一切遍。云何別相使。答曰。於髮",
    "T28n1546_011:0077a12": "爪齒。各各別起愛等諸使。云何總相使。答",
    "T28n1546_011:0077a13": "曰。於一切界。於一切地。一切生處。能取我見。",
    "T28n1546_011:0077a14": "乃至能取無知愚闇。復有說者。難可熾燃。是",
    "T28n1546_011:0077a15": "非一切遍易可熾燃。是一切遍。云何難可熾",
    "T28n1546_011:0077a16": "燃。答曰。為欲故。求瓔珞衣服塗香園林樓閣",
    "T28n1546_011:0077a17": "遊戲之處。亦求妻妾侍女。為恚故求種種鎧",
    "T28n1546_011:0077a18": "仗鬪戰之具。為慢故。見他莊嚴治身。亦莊",
    "T28n1546_011:0077a19": "嚴治身。以是難熾燃故。不立一切遍。云何易",
    "T28n1546_011:0077a20": "熾燃。答曰。諸結若現在前。猶如河流。諸惡行",
    "T28n1546_011:0077a21": "煩惱。不用功流行。亦復如是。復有說者。此七",
    "T28n1546_011:0077a22": "使能緣四諦故。立一切遍。能緣者見疑無明。",
    "T28n1546_011:0077a23": "問曰。何故滅道所斷。愛恚慢見取戒取。非無",
    "T28n1546_011:0077a24": "漏緣。答曰。彼滅道無怨害故無愛恚。彼體",
    "T28n1546_011:0077a25": "無可慢故。不生慢。見取見第一戒取見清淨。",
    "T28n1546_011:0077a26": "若於滅道。見第一清淨者。云何是使。以是",
    "T28n1546_011:0077a27": "事故。愛等諸結非無漏緣。",
    "T28n1546_011:0077a28": "欲界有十一遍使。九是他界緣。二是自界緣。",
    "T28n1546_011:0077a29": "自界緣者。身見邊見。問曰。以何等故。身見邊",
    "T28n1546_011:0077b01": "見不緣他界。答曰。唯有爾所勢力故。復有說",
    "T28n1546_011:0077b02": "者。身見邊見從麁法生。亦從現見生。於麁現",
    "T28n1546_011:0077b03": "見陰。而取於我。生欲界中。色無色界陰是",
    "T28n1546_011:0077b04": "麁非現見。問曰。生色界中。欲界陰是麁是現",
    "T28n1546_011:0077b05": "見。何以色界身見。不於欲界陰取我。答曰。若",
    "T28n1546_011:0077b06": "是現見不離欲。能於中取我。生色界中。欲界",
    "T28n1546_011:0077b07": "陰雖是現見。以離欲故。不於中取我。復有說",
    "T28n1546_011:0077b08": "者。生色界中。欲界陰雖是現見法。無有結使。",
    "T28n1546_011:0077b09": "能緣下地。問曰。如是則因論生論。以何等故。",
    "T28n1546_011:0077b10": "無有結使能緣下地。答曰。若離下地欲。上地",
    "T28n1546_011:0077b11": "煩惱現在前。以離下地欲故。上地煩惱。不緣",
    "T28n1546_011:0077b12": "下地。問曰。何以知離下地欲上地煩惱現在",
    "T28n1546_011:0077b13": "前。答曰。如施設經說。有六種非戒。欲界繫有",
    "T28n1546_011:0077b14": "二種。有心相應心不相應。色無色界繫。亦有",
    "T28n1546_011:0077b15": "二種。有心相應不相應。若欲界繫心相應法",
    "T28n1546_011:0077b16": "非戒現在前。則四種非戒現在前。一欲界心",
    "T28n1546_011:0077b17": "相應。二心不相應。三色界心不相應。四無色",
    "T28n1546_011:0077b18": "界心不相應。色界繫心相應非戒現在前。則",
    "T28n1546_011:0077b19": "三種非戒現在前。一色界心相應。二色界心",
    "T28n1546_011:0077b20": "不相應。三無色界心不相應。無色界繫心相",
    "T28n1546_011:0077b21": "應非戒現在前。則二種非戒現在前。一無色",
    "T28n1546_011:0077b22": "界心相應。二心不相應。此中諸煩惱。以非戒",
    "T28n1546_011:0077b23": "名說。以是事故。知離下地欲。上地煩惱現在",
    "T28n1546_011:0077b24": "前。不緣下地。",
    "T28n1546_011:0077b25": "問曰。以何等故。欲界諸使。能緣色無色界。色",
    "T28n1546_011:0077b26": "無色界諸使。不能緣欲界。答曰。欲界是不定",
    "T28n1546_011:0077b27": "界。非離欲地。非修地。不能善攝伏諸使故。能",
    "T28n1546_011:0077b28": "緣色無色界。色無色界是定地。離欲地。修地。",
    "T28n1546_011:0077b29": "能善攝伏諸煩惱故。彼諸使不能緣下地。如",
    "T28n1546_011:0077c01": "人不攝伏己妻得與他人作非法事。若善攝",
    "T28n1546_011:0077c02": "伏。乃至不能以眼視他況作非法。彼亦如是。",
    "T28n1546_011:0077c03": "復有說者。生欲界中。於色無色界陰。生疑怪",
    "T28n1546_011:0077c04": "心。彼為是常耶非常耶。為第一耶非第一耶。",
    "T28n1546_011:0077c05": "為淨耶為非淨耶。以有如是疑怪故能緣。生",
    "T28n1546_011:0077c06": "色無色界中。於欲界陰。不生如是疑怪心故。",
    "T28n1546_011:0077c07": "不緣欲界。復有說者。若色無色界使。能緣欲",
    "T28n1546_011:0077c08": "界者。則能緣使欲界。若使欲界者。則界壞。問",
    "T28n1546_011:0077c09": "曰。如欲界諸使緣色無色界而不使。如是色",
    "T28n1546_011:0077c10": "無色界諸使緣欲界而不使者。有何等過。答",
    "T28n1546_011:0077c11": "曰。色無色界。是尊勝界。欲界諸使。緣而不",
    "T28n1546_011:0077c12": "使。欲界是卑賤界。若色無色界諸使。緣則能",
    "T28n1546_011:0077c13": "使。如下賤人於尊勝者不能作不愛事。如尊",
    "T28n1546_011:0077c14": "勝人於下賤者隨意能作。彼亦如是。",
    "T28n1546_011:0077c15": "問曰。如欲界有九種他界緣使。色界亦有九",
    "T28n1546_011:0077c16": "種他界緣使。無色界亦有他界緣使不。答曰。",
    "T28n1546_011:0077c17": "或有說者無。所以者何。以上更無界故。復有",
    "T28n1546_011:0077c18": "說者有。以能緣故。不以現在前故有。評曰。不",
    "T28n1546_011:0077c19": "應作是說。更無有界。彼何所緣。初禪地有九",
    "T28n1546_011:0077c20": "種他地緣。一切遍使。乃至無所有處。亦有九",
    "T28n1546_011:0077c21": "種。非想非非想處。為有他地緣一切遍使不。",
    "T28n1546_011:0077c22": "答曰。或有說者無。所以者何。更無上地。又不",
    "T28n1546_011:0077c23": "緣下地。復有說者有以能緣故有。不以現在",
    "T28n1546_011:0077c24": "前故有。評曰。不應作如是說。更無上地。彼何",
    "T28n1546_011:0077c25": "所緣。",
    "T28n1546_011:0077c26": "欲界。邪見能緣三界苦集。非一剎那頃能謗。",
    "T28n1546_011:0077c27": "先謗欲界。若苦若集。異剎那頃。謗色無色界。",
    "T28n1546_011:0077c28": "問曰。以何等故。不於一剎那頃謗三界若苦",
    "T28n1546_011:0077c29": "若集。答曰。欲界邪見。緣欲界亦使。緣色無色",
    "T28n1546_011:0078a01": "界不使。問曰。以何等故。緣欲界使。緣色無色",
    "T28n1546_011:0078a02": "界不使耶。答曰。欲界是緣處使處。緣而則使。",
    "T28n1546_011:0078a03": "色無色界。是緣處。非是使處。雖緣不使。復有",
    "T28n1546_011:0078a04": "說者。欲界是緣聚使聚。緣而則使。色無色界。",
    "T28n1546_011:0078a05": "是緣聚非使聚緣而不使。復次欲界有五種。",
    "T28n1546_011:0078a06": "一切遍果。色無色界無。故緣而不使。復次欲",
    "T28n1546_011:0078a07": "界。若見苦。若見集所斷邪見緣三界。若苦若",
    "T28n1546_011:0078a08": "集者。云何而緣為如欲界緣而則使。色無色",
    "T28n1546_011:0078a09": "界。亦緣而則使耶。為如色無色界緣而不使。",
    "T28n1546_011:0078a10": "欲界亦緣而不使耶。若如色無色界緣而不",
    "T28n1546_011:0078a11": "使。欲界亦緣而不使者。無有自界使緣有漏",
    "T28n1546_011:0078a12": "法。而不作二種使緣使相應使者。若一時能",
    "T28n1546_011:0078a13": "緣三界苦集。或有使或不使。彼相應法亦應。",
    "T28n1546_011:0078a14": "或有所使或無所使。彼若然者有如是過。則",
    "T28n1546_011:0078a15": "體無自相。使性亦壞相應法。欲令無如是過",
    "T28n1546_011:0078a16": "故。別緣欲界。若苦若集。別緣色無色界。若苦",
    "T28n1546_011:0078a17": "若集。如是初禪地邪見。能緣八地。若苦若集。",
    "T28n1546_011:0078a18": "非一剎那頃能謗八地。若苦若集。先謗初禪",
    "T28n1546_011:0078a19": "地。若苦若集。異剎那頃。謗餘七地。若苦若",
    "T28n1546_011:0078a20": "集。如是乃至無所有處邪見緣二地。若苦若",
    "T28n1546_011:0078a21": "集。非一剎那頃能謗二地。若苦若集。先謗無",
    "T28n1546_011:0078a22": "所有處。若苦若集。後異剎那頃。謗非想非非",
    "T28n1546_011:0078a23": "想處。若苦若集。",
    "T28n1546_011:0078a24": "欲界見苦集所斷邪見。能緣三界苦集。欲界",
    "T28n1546_011:0078a25": "見滅所斷邪見。能緣欲界諸行滅。問曰。以何",
    "T28n1546_011:0078a26": "等故。欲界見苦集所斷邪見。能緣三界。苦集",
    "T28n1546_011:0078a27": "見道所斷邪見。唯緣欲界。斷諸行對治。尊者",
    "T28n1546_011:0078a28": "婆已說曰。若為欲愛所愛。起我我所見。此法",
    "T28n1546_011:0078a29": "斷對治。為欲界見道斷邪見所緣。彼我見法。",
    "T28n1546_011:0078b01": "不能他界緣故。復次欲界見苦集所斷邪見。",
    "T28n1546_011:0078b02": "所緣異對治異。欲界見道所斷邪見所緣。即",
    "T28n1546_011:0078b03": "是其對治。初禪地見苦見集所斷邪見。能緣",
    "T28n1546_011:0078b04": "八地。若苦若集。初禪地見滅所斷邪見。緣初",
    "T28n1546_011:0078b05": "禪地諸行滅。廣說如上。初禪地見苦集所斷",
    "T28n1546_011:0078b06": "邪見。能緣八地。若苦若集。初禪地見道所斷",
    "T28n1546_011:0078b07": "邪見。或有說緣斷初禪地諸行對治。或有說",
    "T28n1546_011:0078b08": "緣九地比智分斷對治九地者。從未至禪。乃",
    "T28n1546_011:0078b09": "至無所有處。評曰。說緣一切比智分。此是實",
    "T28n1546_011:0078b10": "義。問曰。以何等故初禪見滅所斷邪見。緣初",
    "T28n1546_011:0078b11": "禪地諸行滅。見道所斷邪見。緣九地比智分。",
    "T28n1546_011:0078b12": "答曰。滅不展轉作因。道展轉作因。如是乃至",
    "T28n1546_011:0078b13": "非想非非想處見苦集所斷邪見。緣非想非",
    "T28n1546_011:0078b14": "非想處苦集。非想非非想處見滅所斷邪見。",
    "T28n1546_011:0078b15": "緣非想非非想處諸行滅。見道所斷邪見。緣",
    "T28n1546_011:0078b16": "九地比智分。餘問答如初禪說。",
    "T28n1546_011:0078b17": "問曰。如一使不能使一切。云何名遍使。答曰。",
    "T28n1546_011:0078b18": "總而言之。能使一切諸一切遍使。是一切遍",
    "T28n1546_011:0078b19": "因。一切遍因。是一切遍使耶。應廣作四句是",
    "T28n1546_011:0078b20": "也。一切遍使非一切遍因者。未來一切遍使",
    "T28n1546_011:0078b21": "是也。一切遍因非一切遍使者。過去現在一",
    "T28n1546_011:0078b22": "切遍使相應共有法是也。是一切遍使一切",
    "T28n1546_011:0078b23": "遍因者。過去現在一切遍使是也。非一切遍",
    "T28n1546_011:0078b24": "使非一切遍因者除上爾所事。",
    "T28n1546_011:0078b25": "問曰。見道所斷法。盡為一切染污法作因不。",
    "T28n1546_011:0078b26": "若見道所斷法。盡為一切染污法作因者。斷",
    "T28n1546_011:0078b27": "亦作因。不斷亦作因。斷與不斷有何差別。若",
    "T28n1546_011:0078b28": "見道所斷法。盡為一切染污法作因者。何故",
    "T28n1546_011:0078b29": "聖人修道所斷染污。或起現在前。或不起現",
    "T28n1546_011:0078c01": "在前。不起現在前者。謂無有中愛瞋恚纏諸",
    "T28n1546_011:0078c02": "慢。起現在前者。謂諸餘愛恚纏慢。若見道所",
    "T28n1546_011:0078c03": "斷法。盡為一切染污法作因者。施設經說云",
    "T28n1546_011:0078c04": "何通。如說。頗法不善。以不善為因耶。答曰。",
    "T28n1546_011:0078c05": "有離欲聖人。於彼退最初染污思現在前。若",
    "T28n1546_011:0078c06": "見道所斷法。不為一切染污法作因者。波伽",
    "T28n1546_011:0078c07": "羅那說云何通。如說何者是見道所斷作因",
    "T28n1546_011:0078c08": "法。答曰。染污法亦見道所斷法執。若見道所",
    "T28n1546_011:0078c09": "斷法。不為一切染污法作因者。復與此經相",
    "T28n1546_011:0078c10": "違。如說云何無記作因法。答曰。無記有為法",
    "T28n1546_011:0078c11": "不善法。若不作因者。復違此文。如說以身見",
    "T28n1546_011:0078c12": "為因。不為身見作因。乃至廣說。若不作因者。",
    "T28n1546_011:0078c13": "復與識身經文相違。如說頗有不善眼識。以",
    "T28n1546_011:0078c14": "不善無記為因。乃至不善意識。以不善無記",
    "T28n1546_011:0078c15": "為因耶。答言有。答曰。應作是說。見道所斷",
    "T28n1546_011:0078c16": "法。盡為一切染污法作因。問曰。若然者諸後",
    "T28n1546_011:0078c17": "所說善通。前所說者云何通。答曰。如所說斷",
    "T28n1546_011:0078c18": "與不斷有何差別者。名即差別。本作因時不",
    "T28n1546_011:0078c19": "斷。今雖為因已斷。是名差別。復有說者。前作",
    "T28n1546_011:0078c20": "因時。則不為對治所壞。今雖為因。為對治所",
    "T28n1546_011:0078c21": "壞。復有說者。本作因時。能於自身。障礙聖道。",
    "T28n1546_011:0078c22": "今雖為因。不障聖道。復有說者。本作因時。能",
    "T28n1546_011:0078c23": "於自身。辦所作事。今雖為因。不復能作。復次",
    "T28n1546_011:0078c24": "本作因時。於自身中。能取果與果。今雖為因。",
    "T28n1546_011:0078c25": "不能取果與果。唯除已取果者。復次本作因",
    "T28n1546_011:0078c26": "時。能於自身。與相似因一切遍因。今雖為因。",
    "T28n1546_011:0078c27": "更不與相似因一切遍因。復次本作因時。能",
    "T28n1546_011:0078c28": "於自身。取依果報果。與依果報果。今雖為因。",
    "T28n1546_011:0078c29": "不能取依報果。復次本作因時。於自身中。",
    "T28n1546_011:0079a01": "生於諸得。如火出煙。今雖為因。更不生得。復",
    "T28n1546_011:0079a02": "次本作因時。於自身中。墮可嫌責。墮在非法。",
    "T28n1546_011:0079a03": "亦自染污。今雖為因。於自身中。不墮嫌責。不",
    "T28n1546_011:0079a04": "墮非法。亦不染污。斷與不斷。是名差別。何故",
    "T28n1546_011:0079a05": "聖人修道所斷染污。或起現在前。或不起現",
    "T28n1546_011:0079a06": "在前。答曰。見道所斷法。或與修道染污法。作",
    "T28n1546_011:0079a07": "相續近因。或作不相續遠因。若作相續近因",
    "T28n1546_011:0079a08": "者。彼聖人則不起現在前。若作不相續遠因",
    "T28n1546_011:0079a09": "者。彼聖人則起現在前。復次若得非數滅者。",
    "T28n1546_011:0079a10": "不起現在前。若不得者。起現在前。何故不起",
    "T28n1546_011:0079a11": "無有中愛現在前。答曰。彼為斷見所長養。斷",
    "T28n1546_011:0079a12": "見相續生此愛。聖人已斷斷見。故不起此愛",
    "T28n1546_011:0079a13": "現在前。何故不起瞋恚纏現在前。答曰。彼為",
    "T28n1546_011:0079a14": "邪見所長養。邪見相續生此瞋纏。聖人已斷",
    "T28n1546_011:0079a15": "邪見。故不起此瞋纏現在前。何故不起諸慢",
    "T28n1546_011:0079a16": "現在前。答曰。彼為我見所長養。我見相續生",
    "T28n1546_011:0079a17": "此慢。彼聖人我見已斷。故此諸慢不現在前。",
    "T28n1546_011:0079a18": "施設經說云何通。答曰。為不斷因故說。彼思",
    "T28n1546_011:0079a19": "有二種因。有斷不斷。彼說不斷因。問曰。如聖",
    "T28n1546_011:0079a20": "人未離欲時。彼思以不善為因。何故說退時。",
    "T28n1546_011:0079a21": "答曰。爾時此得斷還相續死結還生故。問曰。",
    "T28n1546_011:0079a22": "後相續思。亦以不善為因。何故說最初思耶。",
    "T28n1546_011:0079a23": "答曰。以爾時不成就今成就不相續今相續",
    "T28n1546_011:0079a24": "故。復有說者。非一切見道所斷法為一切染",
    "T28n1546_011:0079a25": "污作因問曰。若然者。先所說善通。波伽羅那",
    "T28n1546_011:0079a26": "識身經云何通。答曰。當以總相通。所以者何。",
    "T28n1546_011:0079a27": "自有染污色。以見道所斷法為因者。非一切",
    "T28n1546_011:0079a28": "色。乃至行陰亦如是。自有染污眼識以見道",
    "T28n1546_011:0079a29": "所斷法為因。非一切識。乃至意識亦如是。是",
    "T28n1546_011:0079b01": "故應以總相通彼所說。尊者奢摩達多。立諸",
    "T28n1546_011:0079b02": "使異。彼作是說。自有見苦所斷使。還以見苦",
    "T28n1546_011:0079b03": "所斷使為因。自有見苦所斷使。以見苦所斷",
    "T28n1546_011:0079b04": "為因。亦以見集所斷為因。自有見集所斷使。",
    "T28n1546_011:0079b05": "以見集所斷為因。自有見集所斷使。以見集",
    "T28n1546_011:0079b06": "所斷為因。亦以見苦所斷為因。彼作是說。實",
    "T28n1546_011:0079b07": "無是處。以分別故說。假設聖人見苦不見集。",
    "T28n1546_011:0079b08": "乃至從聖道起。從聖道起已。若見集所斷使",
    "T28n1546_011:0079b09": "現在前。此使當言。見集所斷因。見集所斷",
    "T28n1546_011:0079b10": "生見集所斷因。見苦所斷生。答曰。應作是",
    "T28n1546_011:0079b11": "說。是使因見集所斷生見集所斷使因見苦",
    "T28n1546_011:0079b12": "所斷生不現在前。所以者何。彼因已斷故。如",
    "T28n1546_011:0079b13": "是自有見滅所斷使。唯以見滅所斷為因。自",
    "T28n1546_011:0079b14": "有見滅所斷使。以見滅所斷為因。亦以見苦",
    "T28n1546_011:0079b15": "所斷為因。自有見滅所斷使。以見滅所斷為",
    "T28n1546_011:0079b16": "因。亦以見集所斷為因。無三種因。見道所斷",
    "T28n1546_011:0079b17": "亦如是。自有修道所斷法。唯以修道所斷為",
    "T28n1546_011:0079b18": "因。自有修道所斷法。以修道所斷為因。亦以",
    "T28n1546_011:0079b19": "見苦所斷為因。自有修道所斷法。以修道所",
    "T28n1546_011:0079b20": "斷為因。亦以見集所斷為因無三種因。諸修",
    "T28n1546_011:0079b21": "道所斷。唯以修道所斷為因者。聖人起現在",
    "T28n1546_011:0079b22": "前。諸修道所斷。以見苦所斷為因。亦以見集",
    "T28n1546_011:0079b23": "所斷為因者。聖人不起現在前。所以者何。因",
    "T28n1546_011:0079b24": "已斷故。尊者奢摩達多。作如是說。則為通前",
    "T28n1546_011:0079b25": "所說。彼作如是說。如聖人離欲界欲。諸修道",
    "T28n1546_011:0079b26": "所斷。以修道所斷為因者。修道所斷。以見苦",
    "T28n1546_011:0079b27": "所斷為因者。諸修道所斷。以見集所斷為因",
    "T28n1546_011:0079b28": "者。盡合集為束。如剋契法九品斷。後於離欲",
    "T28n1546_011:0079b29": "退。諸修道所斷。修道所斷為因者。成就亦得。",
    "T28n1546_011:0079c01": "諸修道所斷。見道所斷為因者。成就而不得。",
    "T28n1546_011:0079c02": "所以者何。因已斷故。諸修道所斷使。未來世",
    "T28n1546_011:0079c03": "成就亦得。當起現在前。過去者。成就而不得。",
    "T28n1546_011:0079c04": "評曰。不應作是說。所以者何。同一對治斷使。",
    "T28n1546_011:0079c05": "於彼對治道退時。云何成就亦得。云何成就",
    "T28n1546_011:0079c06": "不得。如是波伽羅那識身經所說便不通。如",
    "T28n1546_011:0079c07": "前說者好。見道所斷法。為一切染污法作因",
    "T28n1546_011:0079c08": "問曰。如愛果斷地斷種斷他界緣使。何以不",
    "T28n1546_011:0079c09": "使他界他地。但使他種耶。答曰。此一切遍使。",
    "T28n1546_011:0079c10": "於自界自地五種中。有依果故能使。他界他",
    "T28n1546_011:0079c11": "地無依果故不使。",
    "T28n1546_011:0079c12": "問曰。一切遍使報。一切不遍使報。展轉為因",
    "T28n1546_011:0079c13": "不。答曰。或有說者。一切遍使報。與不一切遍",
    "T28n1546_011:0079c14": "使報為因。非一切遍使報不與一切遍使報",
    "T28n1546_011:0079c15": "作因。所以者何。如一切遍與不一切遍作因。",
    "T28n1546_011:0079c16": "彼一切遍報。亦與不一切遍報作因。如他種",
    "T28n1546_011:0079c17": "不遍使不能與遍使作因。如是不一切遍報。",
    "T28n1546_011:0079c18": "不能與一切遍報作因。評曰。如是說者好。一",
    "T28n1546_011:0079c19": "切遍報。與不一切遍報作因。不一切遍報。與",
    "T28n1546_011:0079c20": "一切遍報作因。所以者何。一切遍使。一切不",
    "T28n1546_011:0079c21": "遍使。異一切遍使報。一切不遍使報。不異一",
    "T28n1546_011:0079c22": "切遍因。定在過去現在。果是依果。云何報因。",
    "T28n1546_011:0079c23": "乃至廣說。問曰。何以作此論。答曰。為止他義",
    "T28n1546_011:0079c24": "故其事云何。或有說者。離思更無報因。離受",
    "T28n1546_011:0079c25": "更無報果。如譬喻者說。思是報因。受是報果。",
    "T28n1546_011:0079c26": "為止如是意。令離思有報因離受有報果。復",
    "T28n1546_011:0079c27": "有說者。報熟因則失壞。彼作是說為因。乃至",
    "T28n1546_011:0079c28": "報未熟。報熟因則失壞。如為種乃至牙未生。",
    "T28n1546_011:0079c29": "牙生則種失壞。為止如是意明報熟因不失",
    "T28n1546_011:0080a01": "壞故。復有說者。為止諸外道意故。外道言善",
    "T28n1546_011:0080a02": "惡諸業。無有果報。為止是意明善惡諸業有",
    "T28n1546_011:0080a03": "果報故。復有說者。為止摩訶僧祇部意故。摩",
    "T28n1546_011:0080a04": "訶僧祇部。作如是說。唯心心數法能生報。非",
    "T28n1546_011:0080a05": "餘法。為止是意明五陰是報因是報果。為止",
    "T28n1546_011:0080a06": "他義現於己義亦顯法相相應義故而作此",
    "T28n1546_011:0080a07": "論。",
    "T28n1546_011:0080a08": "云何報因。答曰。諸心心數法受報色。心心數",
    "T28n1546_011:0080a09": "法心不相應行乃至廣說。色者是色陰。心者",
    "T28n1546_011:0080a10": "是識陰。心數法是三陰。心不相應行是彼生",
    "T28n1546_011:0080a11": "老住無常。此五陰是報果。心迴轉色。亦攝在",
    "T28n1546_011:0080a12": "心心數法中。復次身口業受報色。乃至廣說。",
    "T28n1546_011:0080a13": "問曰。如心迴轉。身口業前已說。今復言身口",
    "T28n1546_011:0080a14": "業者是何。答曰。或有說者。是作無作。所以者",
    "T28n1546_011:0080a15": "何。同受一果故。不應作是說言。同受一果。復",
    "T28n1546_011:0080a16": "有說者。此說作即此剎那生無作。所以者何。",
    "T28n1546_011:0080a17": "同一時受報故。此亦不定。或有前受或有後",
    "T28n1546_011:0080a18": "受。評曰。應作是說。是作無作。復次心不相應",
    "T28n1546_011:0080a19": "行受報色。乃至廣說。問曰。彼法生老住無常。",
    "T28n1546_011:0080a20": "已攝在彼法中。今說心不相應行。是何心不",
    "T28n1546_011:0080a21": "相應行。答曰。是無想定滅盡定諸得報。",
    "T28n1546_011:0080a22": "問曰。無想定為受何報。答曰。或有說者。受無",
    "T28n1546_011:0080a23": "想及色命根受身處(此言受身處者是舊言眾生種類)。是第四",
    "T28n1546_011:0080a24": "禪有心報。其餘陰是共報。復有說者。無想定",
    "T28n1546_011:0080a25": "唯受無想報。命根受身處。是第四禪有心",
    "T28n1546_011:0080a26": "報。餘陰是共報。復有說者。無想定受無想報。",
    "T28n1546_011:0080a27": "命根是第四禪有心報。餘陰是共報。復有說",
    "T28n1546_011:0080a28": "者。無想定受無想報。餘陰是共報。問曰。若",
    "T28n1546_011:0080a29": "然者。如所說云何通。一法是業報非業。答",
    "T28n1546_011:0080b01": "曰。一切命根盡是報。報以業差別故作是說。",
    "T28n1546_011:0080b02": "一法是業。報非業。復有說者。此是世俗言",
    "T28n1546_011:0080b03": "說法。如見短壽人言是人作短壽業。如見長",
    "T28n1546_011:0080b04": "壽人言作長壽業。命根亦從非業生報。復有",
    "T28n1546_011:0080b05": "說者。無心時亦受第四禪有心報。有心時亦",
    "T28n1546_011:0080b06": "受無心報。問曰。云何無心時亦受第四禪有",
    "T28n1546_011:0080b07": "心報。有心時亦受無心報耶。答曰。若爾有何",
    "T28n1546_011:0080b08": "過。如受色報時。亦受非色報。如受非色報時。",
    "T28n1546_011:0080b09": "亦受色報。尊者奢摩達多說曰。無想定報。得",
    "T28n1546_011:0080b10": "無想得受身處有心報。得色得命根。餘心不",
    "T28n1546_011:0080b11": "相應行。心心數法非是報。評曰。不應作是說。",
    "T28n1546_011:0080b12": "如是說者好。無想定不能造受身處(受身處有二種一是五陰",
    "T28n1546_011:0080b13": "性二是心不相應行此中言不造者不造具五陰性者也)。所以者何。非是業故。業",
    "T28n1546_011:0080b14": "能造受身處。及能得報命根。無想定報得無",
    "T28n1546_011:0080b15": "想。諸餘陰是彼報果(諸餘者陰五情根餘悉是)。問曰。滅盡定",
    "T28n1546_011:0080b16": "為受何報。答曰。滅盡定不造受身處。若業造",
    "T28n1546_011:0080b17": "受身處。受彼報時。亦受彼四陰報。問曰。諸得",
    "T28n1546_011:0080b18": "為受何報。答曰。得亦不造受身處。若造受身",
    "T28n1546_011:0080b19": "處業。受彼報時。亦受彼報色心心數法心不",
    "T28n1546_011:0080b20": "相應行。色者四入。四入者色香味觸。心心數",
    "T28n1546_011:0080b21": "法者苦受樂受不苦不樂受。及相應法。心不",
    "T28n1546_011:0080b22": "相應行者得生老住無常。尊者僧伽婆修作",
    "T28n1546_011:0080b23": "是說。得能造受身處。其事云何。積集諸得。能",
    "T28n1546_011:0080b24": "造受身處。受身癡不猛利卑小如是報。當知",
    "T28n1546_011:0080b25": "皆從得生得。能造受身處。能得報色心心數",
    "T28n1546_011:0080b26": "法心不相應行。色者九入除聲入。心心數法",
    "T28n1546_011:0080b27": "者。苦受樂受不苦不樂受及相應法。心不相",
    "T28n1546_011:0080b28": "應行者。命根受身處得生老住無常。評曰。如",
    "T28n1546_011:0080b29": "是說者好。得不能造受身處。所以者何。若得",
    "T28n1546_011:0080c01": "同一果。可言積集業造受身處。諸得不同一",
    "T28n1546_011:0080c02": "果。積集百千億得。亦不能造受身處。積集何",
    "T28n1546_011:0080c03": "所益。尊者佛陀羅又說曰。得不能造受身",
    "T28n1546_011:0080c04": "處受受身處報時。亦受彼報。如眼處所。色香",
    "T28n1546_011:0080c05": "味觸等。展轉受報如是。乃至身處所色香味",
    "T28n1546_011:0080c06": "觸等。展轉受報。生老住無常。無有別報。諸法",
    "T28n1546_011:0080c07": "生老住無常。還與彼法。俱共受報。",
    "T28n1546_011:0080c08": "問曰。已得報當得報者。為是報因不耶。答曰。",
    "T28n1546_011:0080c09": "是報因。問曰。此文何以不說。答曰。以現在顯",
    "T28n1546_011:0080c10": "過去未來故。若說現在當知亦說過去未來。",
    "T28n1546_011:0080c11": "復有說者。所以者施設。是地獄乃至天因。",
    "T28n1546_011:0080c12": "何事故施設。答曰。以現在事故施設。如說報",
    "T28n1546_011:0080c13": "現在前。是名地獄眾生。以是事故但說現在。",
    "T28n1546_011:0080c14": "如波伽羅那說。云何有報法。答曰。不善法有",
    "T28n1546_011:0080c15": "漏善法。問曰。彼經所說與此文說報因。有何",
    "T28n1546_011:0080c16": "差別。答曰。彼經所說是了義。此文所說是不",
    "T28n1546_011:0080c17": "了義。此有餘意彼無餘意。此說有餘彼說無",
    "T28n1546_011:0080c18": "餘。此有岸有影有相續。彼無岸無影無相",
    "T28n1546_011:0080c19": "續。復次此說生。彼說生不生。此說現在彼說",
    "T28n1546_011:0080c20": "三世。此文彼說是謂差別。",
    "T28n1546_011:0080c21": "問曰。有作無作。同一報不。答曰。不也有作報",
    "T28n1546_011:0080c22": "異。無作報異。問曰。身口有作同一報不。答",
    "T28n1546_011:0080c23": "曰。不也即身有作。報亦不同。彼身有作。有",
    "T28n1546_011:0080c24": "爾所微塵有爾所報。即彼生老住無常。俱同",
    "T28n1546_011:0080c25": "一報。所以者何。同一意所起。同一果故。有作",
    "T28n1546_011:0080c26": "有七種。不殺生乃至不綺語。當知如向所解。",
    "T28n1546_011:0080c27": "如欲界中善不善心心數法四陰。作報因得",
    "T28n1546_011:0080c28": "一果。善不善色二陰。作報因得一果。得生老",
    "T28n1546_011:0080c29": "住無常一陰。作報因得一果。初禪地有心迴",
    "T28n1546_011:0081a01": "轉五陰。作報因得一果。善心無迴轉四陰。",
    "T28n1546_011:0081a02": "作報因得一果。善身口有作二陰。作報因得",
    "T28n1546_011:0081a03": "一果。得生老住無常一陰。作報因得一果。二",
    "T28n1546_011:0081a04": "禪三禪四禪有心迴轉五陰。作報因得一果。",
    "T28n1546_011:0081a05": "無迴轉善心四陰。作報因得一果。得生老住",
    "T28n1546_011:0081a06": "無常。及無想定一陰。作報因得一果。無色界",
    "T28n1546_011:0081a07": "善心四陰。作報因得一果。得生老住無常。及",
    "T28n1546_011:0081a08": "滅盡定一陰。作報因得一果。",
    "T28n1546_011:0081a09": "有業得一入報。謂法入中命根。有業得二",
    "T28n1546_011:0081a10": "入報。謂意入法入。觸入法入亦如是。若得報",
    "T28n1546_011:0081a11": "眼入。得四入。眼入身入觸入法入。如眼入耳",
    "T28n1546_011:0081a12": "鼻舌入亦如是。若得身入。得三入。身入觸入",
    "T28n1546_011:0081a13": "法入。如身入色香味入亦如是。諸作是說。一",
    "T28n1546_011:0081a14": "切四大。能生色聲。一切欲界色香味。終不相",
    "T28n1546_011:0081a15": "離。若業報得眼入爾時得七入。眼身色香味",
    "T28n1546_011:0081a16": "觸法。如眼耳鼻舌入亦如是。若得身入。得六",
    "T28n1546_011:0081a17": "入。身色香味觸法。若得色入。得五入。色香味",
    "T28n1546_011:0081a18": "觸法。如色入香味觸入亦如是。有業報得八",
    "T28n1546_011:0081a19": "入九入十入十一入。問曰。何故業或報得多",
    "T28n1546_011:0081a20": "入。或報得少入。答曰。有業得種種果。有業不",
    "T28n1546_011:0081a21": "得種種果。得種種果者得入多。不得種種果",
    "T28n1546_011:0081a22": "者得入少。如小種子法。有得果多者。有得",
    "T28n1546_011:0081a23": "果少者。得多果者。如甘蔗蒲萄稻藕花子等。",
    "T28n1546_011:0081a24": "得少果者。如種娑羅樹子。後生極高。唯有",
    "T28n1546_011:0081a25": "一葉。其形如蓋。如修芝草等。生雖極高。唯",
    "T28n1546_011:0081a26": "有一葉彼亦如是。問曰。何故一世業得三世",
    "T28n1546_011:0081a27": "報。無三世業得一世報耶。答曰。無有多業生",
    "T28n1546_011:0081a28": "於少果。如是有一剎那業得多剎那報。無有",
    "T28n1546_011:0081a29": "多剎那業得一剎那報。",
    "T28n1546_011:0081b01": "問曰。為先作受身處造業。先作滿業。答曰。或",
    "T28n1546_011:0081b02": "有說者。先作造業。然後作滿業。若不造者。彼",
    "T28n1546_011:0081b03": "何所滿。猶如畫師。先摸後以眾采滿之彼亦",
    "T28n1546_011:0081b04": "如是。復有說者。先作滿業。後作造業。如菩薩",
    "T28n1546_011:0081b05": "於三阿僧祇劫修集滿業於最後身乃作受",
    "T28n1546_011:0081b06": "身處造業。評曰。應作是說不定。或有先作造",
    "T28n1546_011:0081b07": "業後作滿業。或有先作滿業後作造業。有三",
    "T28n1546_011:0081b08": "種業。謂現報業。生報業。後報業。云何現報業。",
    "T28n1546_011:0081b09": "若業於此生作。亦令增益彼業。即此生中得",
    "T28n1546_011:0081b10": "報。非餘生。是名現報業。云何生報業。若業於",
    "T28n1546_011:0081b11": "此生作。亦令增益彼業。次生中得報。非餘生。",
    "T28n1546_011:0081b12": "是名生報業。云何後報業。若業於此生作。亦",
    "T28n1546_011:0081b13": "令增益彼業。後生中得報。是名後報業也。云",
    "T28n1546_011:0081b14": "何報義。答曰。不相似義是報義。報有二種。有",
    "T28n1546_011:0081b15": "相似報。有不相似報。相似報者。如善法有善",
    "T28n1546_011:0081b16": "依。不善法有不善依。無記法有無記依。不相",
    "T28n1546_011:0081b17": "似報者。如善不善法得無記報。問曰。若不相",
    "T28n1546_011:0081b18": "似義是報義者。如地獄作不善業。受無記報。",
    "T28n1546_011:0081b19": "亦不相似。何故言無報耶。答曰。彼亦是報。但",
    "T28n1546_011:0081b20": "是下賤。以下賤故。名為無報。如下賤村名為",
    "T28n1546_011:0081b21": "無村。復次彼亦有報。以極苦切故。名曰無報。",
    "T28n1546_011:0081b22": "猶如無巧便陶師。以多薪燒物。燒過爛壞。言",
    "T28n1546_011:0081b23": "物不熟。彼亦如是。復次無善果故言無報。彼",
    "T28n1546_011:0081b24": "中無有善報。問曰。餓鬼畜生趣中。亦有善報。",
    "T28n1546_011:0081b25": "何故言無報。答曰。以少故言無。復次彼雖有",
    "T28n1546_011:0081b26": "善。但減無增。猶如倉穀有出無入。名曰倉空。",
    "T28n1546_011:0081b27": "復有說者。彼雖有報所趣。非處故言無報。問",
    "T28n1546_011:0081b28": "曰。何故不善有漏法生報。無漏無記法不生",
    "T28n1546_011:0081b29": "報耶。答曰。如外種子。其性不破堅實。糞土調",
    "T28n1546_011:0081c01": "適。溉灌以時。亦以自力亦眾具力。然後生",
    "T28n1546_011:0081c02": "牙。如不破堅實種子在良田中。如外種子不",
    "T28n1546_011:0081c03": "破堅實不以糞土調適。溉灌不時。無眾具力。",
    "T28n1546_011:0081c04": "不能生牙。如種子在於倉中。如外種子。若",
    "T28n1546_011:0081c05": "不破亦不堅實。羸劣腐壞。雖復糞土調適溉",
    "T28n1546_011:0081c06": "灌以時。以性羸劣。不能生牙如腐種子在良",
    "T28n1546_011:0081c07": "田中。如外緣起法有三種。內緣起法。亦有三",
    "T28n1546_011:0081c08": "種。如初種子。如是不善有漏法。其性不破堅",
    "T28n1546_011:0081c09": "實。以愛水溉灌。諸餘煩惱。糞土調適。亦以自",
    "T28n1546_011:0081c10": "力亦眾具力。生於有牙。如外種子在良田中。",
    "T28n1546_011:0081c11": "如第二種子。如是無漏善法。其性不破堅實。",
    "T28n1546_011:0081c12": "無愛水溉灌。亦無煩惱糞土調適。無眾具力。",
    "T28n1546_011:0081c13": "故不生有牙。如種子在於倉中。如第三種子。",
    "T28n1546_011:0081c14": "如是無記法。亦不不破不堅實。其性羸劣敗",
    "T28n1546_011:0081c15": "壞。雖以愛水溉灌煩惱糞土調適。自性羸劣",
    "T28n1546_011:0081c16": "故。不生有牙。如腐種子在良田中。問曰。復",
    "T28n1546_011:0081c17": "以何故。無漏法不生報耶。答曰。行苦集性。則",
    "T28n1546_011:0081c18": "能生報無漏是苦集對治道。則不生報。如是",
    "T28n1546_011:0081c19": "行諸有世俗生死老病道則有報。無漏法斷",
    "T28n1546_011:0081c20": "諸有世俗生死老病道。則不生報。復次如無",
    "T28n1546_011:0081c21": "漏法有報者。無漏道則與世俗相續。若與世",
    "T28n1546_011:0081c22": "俗道相續無有是事。復次無漏道。無報器故。",
    "T28n1546_011:0081c23": "若無漏法有報者。何處受耶。若在欲界受。非",
    "T28n1546_011:0081c24": "欲界繫法。若在色界受。非色界繫法。若在無",
    "T28n1546_011:0081c25": "色界受。非無色界繫法。除三界繫法更無報",
    "T28n1546_011:0081c26": "器。復次若無漏法能生報者。則勝法為下作",
    "T28n1546_011:0081c27": "因因。是善無漏果。是無記有漏。復次無漏法",
    "T28n1546_011:0081c28": "是對治。若當生報。復須對治。彼對治復對",
    "T28n1546_011:0081c29": "治。如是便為無窮。若無窮者。則無解脫出要。",
    "T28n1546_011:0082a01": "欲令無如是過故。說無漏法無報。何故無記",
    "T28n1546_011:0082a02": "法無報。答曰。有記法能生報。若當無記法能",
    "T28n1546_011:0082a03": "生報者。如是報法。復能生報。若報復生報。便",
    "T28n1546_011:0082a04": "為無窮。乃至廣說。欲令無如是過故。說無記",
    "T28n1546_011:0082a05": "法無報。",
    "T28n1546_011:0082a06": "有種種法。以報名說。或有是依。或有增益。或",
    "T28n1546_011:0082a07": "有豐賤飢饉之相。或有梵天當來。或有即報。",
    "T28n1546_011:0082a08": "如是等。以報名說。或有是依以報名說者。如",
    "T28n1546_011:0082a09": "說。誰是受報。當言愛是我說愛是受報。或有",
    "T28n1546_011:0082a10": "增益以報名說者。如說樂受是飲食醫藥等",
    "T28n1546_011:0082a11": "報。或有豐賤飢饉之相。以報名說者。如說",
    "T28n1546_011:0082a12": "日月在如是道行。有如是相。當有豐賤飢饉",
    "T28n1546_011:0082a13": "等報。或有梵天當來以報名說者。如說。今此",
    "T28n1546_011:0082a14": "光明照曜。為是梵天當來為有餘事。我等更",
    "T28n1546_011:0082a15": "不餘行。當待此光為有何報。或有即報以報",
    "T28n1546_011:0082a16": "名說者。如今此文報。得色心心數法。乃至廣",
    "T28n1546_011:0082a17": "說。問曰。為以一業造一受身處。為以一業造",
    "T28n1546_011:0082a18": "多受身處。若以一業造一受身處者。施設經",
    "T28n1546_011:0082a19": "說云何通。如說。如此眾生。本為人時。曾作大",
    "T28n1546_011:0082a20": "王。若作大臣。非法取財。以供己身及與妻子",
    "T28n1546_011:0082a21": "僮僕兵人。以是惡行報故。生阿毘地獄。彼處",
    "T28n1546_011:0082a22": "命終。彼行果報。不得生四天下。生大海中。作",
    "T28n1546_011:0082a23": "水性眾生。其形長大。所食亦多。常噉眾生。所",
    "T28n1546_011:0082a24": "噉眾生。復噉其餘眾生。如是轉轉相噉。有餘",
    "T28n1546_011:0082a25": "眾生著其身者。如拘執毛唼食其身。常受苦",
    "T28n1546_011:0082a26": "痛。受苦痛故。以身揩摩頗梨山上。殺諸眾生。",
    "T28n1546_011:0082a27": "流血染水。經百由旬。阿尼盧頭經。復云何通。",
    "T28n1546_011:0082a28": "如說諸長老。我以一食報故。七生三十三天。",
    "T28n1546_011:0082a29": "七生波羅[木*奈]國。摩訶迦葉因緣。復云何通。",
    "T28n1546_011:0082b01": "如說我以一器[禾*秀]子飯施報故。千反生欝單",
    "T28n1546_011:0082b02": "越。一兩鹽喻經。復云何通。如說爾許地獄行",
    "T28n1546_011:0082b03": "報。於現身受。現身行報。於地獄受。若一業造",
    "T28n1546_011:0082b04": "多受身處者。涅毘陀經。復云何通。如說以此",
    "T28n1546_011:0082b05": "業報。生地獄中。以餘業報。乃至生諸天中。施",
    "T28n1546_011:0082b06": "設經復云何通。如說以業種種差別種種勢力",
    "T28n1546_011:0082b07": "種種行緣。便施設諸趣。以趣種種差別種種",
    "T28n1546_011:0082b08": "勢力種種行緣。施設諸生。以生種種差別種",
    "T28n1546_011:0082b09": "種勢力種種行緣。施設諸根。以根種種差別",
    "T28n1546_011:0082b10": "種種勢力種種行緣。施設諸人。復云何有三",
    "T28n1546_011:0082b11": "業差別。現報業。生報業。後報業。施設經說復",
    "T28n1546_011:0082b12": "云何通。如說修行廣布增上殺生之罪。身壞",
    "T28n1546_011:0082b13": "命終。墮阿毘地獄中。中者下者。乃至廣說。評",
    "T28n1546_011:0082b14": "曰。應作是說。一業造一受身處。若然者後所",
    "T28n1546_011:0082b15": "說善通。前所說云何通。如施設經說者。答曰。",
    "T28n1546_011:0082b16": "此說別業。不說一業。餘報本造業時。造五道",
    "T28n1546_011:0082b17": "業。彼以造二趣業故。生二趣中。謂地獄趣",
    "T28n1546_011:0082b18": "業。畜生趣業。地獄業者。生地獄中。畜生業",
    "T28n1546_011:0082b19": "者。生畜生中。阿尼盧頭經云何通者。答曰。若",
    "T28n1546_011:0082b20": "取食報食則無報。所以者何。是無記法故。",
    "T28n1546_011:0082b21": "以因食故。作如是說。因食故生多善思以思",
    "T28n1546_011:0082b22": "多故。受生亦多。或有天中取果。或有人中",
    "T28n1546_011:0082b23": "取果。天中取果者。生於天中。人中取果者。",
    "T28n1546_011:0082b24": "生於人中。復有說者。言一食施報者。取初",
    "T28n1546_011:0082b25": "種子。以一食施故。生大富家。饒財多寶。或有",
    "T28n1546_011:0082b26": "說彼有憶前世念。或有說有前因力。復以百",
    "T28n1546_011:0082b27": "千食施。此處命終。復生轉勝大富之家。饒財",
    "T28n1546_011:0082b28": "多寶。復行布施。以是事故作如是說。猶如",
    "T28n1546_011:0082b29": "農夫。春時下一斗種。後所獲實不敢食用。",
    "T28n1546_011:0082c01": "而復種之。如是勤種不息。後獲百千斛子實。",
    "T28n1546_011:0082c02": "其人於大眾中。作師子吼唱。如是言。我種",
    "T28n1546_011:0082c03": "一斗子實。今得百千斛。彼人不能以一斗",
    "T28n1546_011:0082c04": "種。得百千斛實。以種子轉轉相生故。獲如是",
    "T28n1546_011:0082c05": "實。如人於一兩金。倍息得百千兩彼亦如是。",
    "T28n1546_011:0082c06": "復有說者。彼以一食施。造上中下業。下者生",
    "T28n1546_011:0082c07": "人中。中者生天中。上者出家得解脫。摩訶迦",
    "T28n1546_011:0082c08": "葉因緣。亦當如是通。一兩鹽喻經云何通者。",
    "T28n1546_011:0082c09": "答曰。或有說者。彼中說二人作二業受二報。",
    "T28n1546_011:0082c10": "有二人俱同殺生作地獄業。一人不修身。不",
    "T28n1546_011:0082c11": "修戒。不修心。不修慧。生地獄中。一人修身。",
    "T28n1546_011:0082c12": "修戒。修心。修慧。得生人中。復有說者。此說",
    "T28n1546_011:0082c13": "一人作二業受二報。作一業報。生地獄中。作",
    "T28n1546_011:0082c14": "異業報。得生人中。若不修身等生地獄中。若",
    "T28n1546_011:0082c15": "修身等得生人中。復有說者。此說一人作一",
    "T28n1546_011:0082c16": "業。受二種報。如一人殺生。應受地獄報。彼業",
    "T28n1546_011:0082c17": "報應生人中。若不修身。等生地獄中。應生人",
    "T28n1546_011:0082c18": "中報住不生法中。若修身等得生人中。應生",
    "T28n1546_011:0082c19": "地獄報住不生法中。彼不應作是說。若作是",
    "T28n1546_011:0082c20": "說。則破趣破業。一業亦是地獄業。亦是人業。",
    "T28n1546_011:0082c21": "亦是惡趣。亦是善趣。應作是說。此說一人作",
    "T28n1546_011:0082c22": "一業受一報。如一人殺生。造地獄業報。後時",
    "T28n1546_011:0082c23": "於佛法出家。便勤方便求道。得阿羅漢果。",
    "T28n1546_011:0082c24": "以修道力故。取地獄業。人身中受。以是事故。",
    "T28n1546_011:0082c25": "尊者和須蜜。作如是說。地獄業。能於人身中",
    "T28n1546_011:0082c26": "受不。答曰。能人身中。有修道力故。如煮飯人。",
    "T28n1546_011:0082c27": "以水漬手。取飯之時。則不燒手。不漬則燒。彼",
    "T28n1546_011:0082c28": "亦如是。問曰。鹽喻經文說爾許。云何名爾許。",
    "T28n1546_011:0082c29": "答曰。爾許者若少若等。若相似業故言爾許。",
    "T28n1546_011:0083a01": "復有說者。一業能造多受身處。問曰。若然者",
    "T28n1546_011:0083a02": "前所說善通。後所說云何通。答曰。或有業別",
    "T28n1546_011:0083a03": "異轉行。或有業不別異不轉行。若業別異轉",
    "T28n1546_011:0083a04": "行。則通前所說。諸不別異不轉行者。通後所",
    "T28n1546_011:0083a05": "說。如是者。前後所說。俱得善通。評曰。應作",
    "T28n1546_011:0083a06": "是說。一業造一受身處。若如是者。現報等三",
    "T28n1546_011:0083a07": "業。則有別異。作增上不善業。生地獄中。受增",
    "T28n1546_011:0083a08": "上不善報。作中業。生畜生中受中報。下業生",
    "T28n1546_011:0083a09": "餓鬼中受下報。復有說者。作增上業。生地獄",
    "T28n1546_011:0083a10": "中。受增上報。中報畜生。餓鬼如前說。復有說",
    "T28n1546_011:0083a11": "者。作增上業。生地獄中。受三種報。中業生畜",
    "T28n1546_011:0083a12": "生中受中。下報餓鬼。如前說。復有說者。增上",
    "T28n1546_011:0083a13": "業。生地獄中。受三種報。中業生畜生中。受",
    "T28n1546_011:0083a14": "三種報。下業生餓鬼中。受中下報。復有說者。",
    "T28n1546_011:0083a15": "增上業生地獄中。受三種報。中業生畜生中。",
    "T28n1546_011:0083a16": "受三種報。下業生餓鬼中受三種報。評曰。應",
    "T28n1546_011:0083a17": "作是說。或有上中下業。生地獄中。各受三種",
    "T28n1546_011:0083a18": "報。畜生餓鬼亦如是。或有作三種業生畜生",
    "T28n1546_011:0083a19": "餓鬼中各受三種報。作欲界增上善業。生他",
    "T28n1546_011:0083a20": "化自在天中。受增上善報。中業生五天中受",
    "T28n1546_011:0083a21": "中報。下業生人中受下報。問曰。若下業生人",
    "T28n1546_011:0083a22": "中受下報者。菩薩是業人中受報。此業最上。",
    "T28n1546_011:0083a23": "何以言生人業是下。答曰。菩薩業勝者。自有",
    "T28n1546_011:0083a24": "異緣。所以者何。此身是力無畏所依故。若以",
    "T28n1546_011:0083a25": "受報輕妙。則他化自在天業勝。所以者何。彼",
    "T28n1546_011:0083a26": "報身輕妙無垢。猶如燈焰。菩薩報身故。有糞",
    "T28n1546_011:0083a27": "穢不淨。復有說者。增上善業。生他化自在天。",
    "T28n1546_011:0083a28": "受三種報。五天中人中如前說。如是下中上",
    "T28n1546_011:0083a29": "善業。從他化自在天。轉增乃至人中亦如前。",
    "T28n1546_011:0083b01": "不善業廣分別。評曰。應作是說。或有上中下",
    "T28n1546_011:0083b02": "業。生他化自在天中。各受三種報。五天人中",
    "T28n1546_011:0083b03": "亦如是。或有作三種業生五天及人中各受",
    "T28n1546_011:0083b04": "三種報。初禪地作不別異三種業。生初禪地。",
    "T28n1546_011:0083b05": "受不別異三種報。作第二禪下業。生少光天",
    "T28n1546_011:0083b06": "中受下報。中業生無量光天受中報。上業生",
    "T28n1546_011:0083b07": "光音天中受上報。作第三禪下業。生少淨天",
    "T28n1546_011:0083b08": "中受下報。中業生無量淨天中受中報。上業",
    "T28n1546_011:0083b09": "生遍淨天中受上報。作第四禪下業。生無罣",
    "T28n1546_011:0083b10": "礙天中受下報。中業生受福天中受中報。增",
    "T28n1546_011:0083b11": "中業生廣果天中受上報。修下薰禪。生不煩",
    "T28n1546_011:0083b12": "天中受下報。修中薰禪。生不熱天中受中",
    "T28n1546_011:0083b13": "報。修上薰禪。生善見天中受上報。修勝上",
    "T28n1546_011:0083b14": "薰禪。上善見天中。受勝上報。修勝上滿足",
    "T28n1546_011:0083b15": "薰禪。生色究竟天中。受勝上滿足報。作不",
    "T28n1546_011:0083b16": "別異業。生空處。受不別異報。乃至作不別異",
    "T28n1546_011:0083b17": "業。生非想非非想處。受不別異報。",
    "T28n1546_011:0083b18": "不善業。造地獄受身處。生地獄中。受不善報。",
    "T28n1546_011:0083b19": "色心心數法。心不相應行。色者九入除聲入。",
    "T28n1546_011:0083b20": "心心數法者苦受及相應法。心不相應行者命",
    "T28n1546_011:0083b21": "根受身處得生老住無常。不善業造畜生餓",
    "T28n1546_011:0083b22": "鬼受身處。生畜生餓鬼中。受善不善報。色心",
    "T28n1546_011:0083b23": "心數法。心不相應行。色者不善色。有九入除",
    "T28n1546_011:0083b24": "聲入。心心數法者苦受及相應法。心不相應",
    "T28n1546_011:0083b25": "行者命根受身處得生等。善色有四入色香",
    "T28n1546_011:0083b26": "味觸。心心數法者樂受不苦不樂受及相應",
    "T28n1546_011:0083b27": "法。心不相應行者得生等。復有說者。善業不",
    "T28n1546_011:0083b28": "生畜生餓鬼中善報色。若生報生。心心數法。",
    "T28n1546_011:0083b29": "心不相應行。問曰。今現見畜生餓鬼。形色好",
    "T28n1546_011:0083c01": "妙。或有形色醜陋。答曰。或有不善業。不善業",
    "T28n1546_011:0083c02": "為眷屬。善業為眷屬。諸不善業為眷屬者。形",
    "T28n1546_011:0083c03": "色醜陋。善業為眷屬者。彼善業力。障蔽不善",
    "T28n1546_011:0083c04": "業。使形色好妙。善業造。人六欲天受身處。生",
    "T28n1546_011:0083c05": "彼處受善不善報。色心心數法。心不相應行。",
    "T28n1546_011:0083c06": "色者。善報色有九入除聲入。心心數法者樂",
    "T28n1546_011:0083c07": "受不苦不樂受及相應法。心不相應行者命",
    "T28n1546_011:0083c08": "根受身處得生等。不善報色有四入。色香",
    "T28n1546_011:0083c09": "味觸。心心數法者苦受及相應法心不相應",
    "T28n1546_011:0083c10": "行者。得生等。復有說者。不善業不生人六欲",
    "T28n1546_011:0083c11": "天。不善報色。若生報生。心心數法。心不相應",
    "T28n1546_011:0083c12": "行。問曰。今現見人天。或有形色醜陋形色好",
    "T28n1546_011:0083c13": "妙。答曰。或有善業。善業為眷屬。不善業為",
    "T28n1546_011:0083c14": "眷屬。善業為眷屬者。形色好。不善業為眷",
    "T28n1546_011:0083c15": "屬者。彼不善業。障蔽善業。使形色醜陋。善業",
    "T28n1546_011:0083c16": "造色無色界受身處。生彼中受善報。問曰。生",
    "T28n1546_011:0083c17": "人中有二形者。為是善業報。為是不善業報。",
    "T28n1546_011:0083c18": "答曰。一形是善業報。若非時非處。第二形生",
    "T28n1546_011:0083c19": "者是不善報。復有說者。諸根體。是善業報。根",
    "T28n1546_011:0083c20": "處所。是不善業報。",
    "T28n1546_011:0083c21": "問曰。何故欲界不善業受一劫報。善業無受",
    "T28n1546_011:0083c22": "一劫報者。答曰。不善業自有勝事。所以者何。",
    "T28n1546_011:0083c23": "五道中受報故。善業自有勝事。所以者何。於",
    "T28n1546_011:0083c24": "三界中受報故。自有俱勝事。所以者何。俱受",
    "T28n1546_011:0083c25": "五陰報故。問曰。若然者。何以欲界不善業。受",
    "T28n1546_011:0083c26": "一劫報。善業不耶。答曰。欲界是不定界。非離",
    "T28n1546_011:0083c27": "欲地。非修地。是故不善業。受一劫報。善業不",
    "T28n1546_011:0083c28": "受。復有說者。欲界不善根強盛。善根劣弱。復",
    "T28n1546_011:0083c29": "次欲界不善根恒增長。善根恒不增長。復次",
    "T28n1546_011:0084a01": "欲界不善根是舊住。善根是客。舊住勢勝。客",
    "T28n1546_011:0084a02": "則不如。復次欲界不善根能斷善根。欲界善",
    "T28n1546_011:0084a03": "根。則不能斷不善根。復次欲界法。不相忌",
    "T28n1546_011:0084a04": "難。猶如夫妻威儀無忌。如居士子與栴陀羅",
    "T28n1546_011:0084a05": "子交。復次無報器故。欲界中一切處。無器受",
    "T28n1546_011:0084a06": "善業報經一劫者。問曰。如四天下須彌山金",
    "T28n1546_011:0084a07": "山等。此非一劫器耶。答曰。言非報器者。此四",
    "T28n1546_011:0084a08": "天下須彌山金山等。非是善報。復次若欲界",
    "T28n1546_011:0084a09": "善業。能得一劫報者。何由而得。唯有最上善",
    "T28n1546_011:0084a10": "業。然最上善業。離欲時得。以離欲業。不能造",
    "T28n1546_011:0084a11": "受身處。復次先作是說。不善業於五道受報。",
    "T28n1546_011:0084a12": "問曰。因論生論。何故善業不五道受報。答曰。",
    "T28n1546_011:0084a13": "應如先答。欲界善根。此中唯有一不共答。",
    "T28n1546_011:0084a14": "所謂欲界。是不善田種。不善法易種。善法難。",
    "T28n1546_011:0084a15": "如田惡草易長稻等難生。",
    "T28n1546_011:0084a16": "佛經說業是眼因。阿毘曇說四大是眼因。復",
    "T28n1546_011:0084a17": "有說眼是眼因。此三所說有何差別。答曰。以",
    "T28n1546_011:0084a18": "報因故。佛經說業是眼因。以生因所依因住",
    "T28n1546_011:0084a19": "因增長因潤益因以生因等故。言四大是眼",
    "T28n1546_011:0084a20": "因。以相似因故。言眼是眼因。問曰。如四大是",
    "T28n1546_011:0084a21": "眼因。眼亦是眼因。何故佛經但說業是眼因。",
    "T28n1546_011:0084a22": "答曰。業是眾生自業。以業故生。業是眾生取",
    "T28n1546_011:0084a23": "果財處。眾生屬業。眾生以業故。有差別異。所",
    "T28n1546_011:0084a24": "謂貴賤好惡。復次以業種種差別。種種勢力。",
    "T28n1546_011:0084a25": "種種行因緣。乃至廣說。復有說者以業故壽",
    "T28n1546_011:0084a26": "有增減興衰進退。復有說者。以業故有愚小",
    "T28n1546_011:0084a27": "聰黠。復有說者。以業故諸界諸生諸趣受報",
    "T28n1546_011:0084a28": "差別。復有說者。以業故七眾有次第別異。復",
    "T28n1546_011:0084a29": "有說者。一切眾生。皆為業所印。復次以業異",
    "T28n1546_011:0084b01": "故諸根亦異。如種異故牙亦異。",
    "T28n1546_011:0084b02": "佛經說若人修行廣布殺生。生地獄中。從彼",
    "T28n1546_011:0084b03": "命終。來生人中。壽命短促。問曰。即以生地獄",
    "T28n1546_011:0084b04": "業。來生人中。得短命耶。答曰。或有說者。即",
    "T28n1546_011:0084b05": "以如說。修行廣布殺生。生地獄中。從彼命終。",
    "T28n1546_011:0084b06": "來生人中。壽命短促。復有說者。以殺生故",
    "T28n1546_011:0084b07": "業生地獄中。以業方便。生便短命。復有說者。",
    "T28n1546_011:0084b08": "以殺生業。生地獄中。生便短命。是彼依果。復",
    "T28n1546_011:0084b09": "有說者。殺眾生時。使他受二種苦。一者使他",
    "T28n1546_011:0084b10": "受苦痛。二者斷他所愛命。以苦痛他故。生地",
    "T28n1546_011:0084b11": "獄中。斷他所愛命故。生便短命。問曰。若人短",
    "T28n1546_011:0084b12": "命為是善業報為是不善業報。尊者和須蜜",
    "T28n1546_011:0084b13": "說曰。是善業報。非不善業報。所以者何。以人",
    "T28n1546_011:0084b14": "命等八根是善業報故。以善業造人中二十",
    "T28n1546_011:0084b15": "年壽報。以殺生故。使壽損減。應壽二十年。",
    "T28n1546_011:0084b16": "唯壽十年。十年則斷。",
    "T28n1546_011:0084b17": "佛經說人壽十歲時。當生壽二十歲男女。問",
    "T28n1546_011:0084b18": "曰。無有成就他業者。亦無他作他受者。何以",
    "T28n1546_011:0084b19": "故。作如是說。答曰。即彼壽十歲人。轉壽二十",
    "T28n1546_011:0084b20": "歲。如是行十善業道。則壽命十倍。尊者瞿沙",
    "T28n1546_011:0084b21": "說曰。諸業各有定報。十歲業有十歲報。乃至",
    "T28n1546_011:0084b22": "八萬歲業有八萬歲報。隨修何等因。受如是",
    "T28n1546_011:0084b23": "報。問曰。人壽十歲時不殺生。為是善業道所",
    "T28n1546_011:0084b24": "攝不。答曰。非是業道所攝。是不作道。非是業",
    "T28n1546_011:0084b25": "道。所以者何。彼作是制。不應殺生。為不作道",
    "T28n1546_011:0084b26": "不為業道。施設經說。頗不受現法報。受生報",
    "T28n1546_011:0084b27": "後報耶。答曰。有若現報業不現前與報。生報",
    "T28n1546_011:0084b28": "業後報業現前與報。爾時受生報。得阿羅漢",
    "T28n1546_011:0084b29": "者。非不得生報。後報亦如是說。問曰。如學凡",
    "T28n1546_011:0084c01": "夫人。亦有是事。何以但言阿羅漢。答曰。阿羅",
    "T28n1546_011:0084c02": "漢能知業是遠是近是可轉是不可轉。復有",
    "T28n1546_011:0084c03": "說者。阿羅漢更不受有彼諸業起現在前。如",
    "T28n1546_011:0084c04": "人欲至他國。債主來責。彼亦如是。學人凡夫",
    "T28n1546_011:0084c05": "人。更受身故。當受此報。是故不說。復有說",
    "T28n1546_011:0084c06": "者。若有自力能了知此業報。是故說之。諸作",
    "T28n1546_011:0084c07": "是說。一業歷諸趣。有餘報者。彼作是說。阿羅",
    "T28n1546_011:0084c08": "漢於前餘生。作業受報。此報有餘。以修道力",
    "T28n1546_011:0084c09": "故。捨人身上現法業報受生報後報。所以受",
    "T28n1546_011:0084c10": "者。能以如是緣。發起是報。唯阿羅漢能學",
    "T28n1546_011:0084c11": "人。凡夫人不能。施設經說。有四種人。有壽盡",
    "T28n1546_011:0084c12": "財不盡死者。有財盡壽不盡死者。有壽盡財",
    "T28n1546_011:0084c13": "盡死者。有壽不盡財不盡死者。初句者。如有",
    "T28n1546_011:0084c14": "一人。作短壽業。廣令增長。廣作財業。亦令增",
    "T28n1546_011:0084c15": "長。彼壽盡財不盡而死。第二句者。如有一人。",
    "T28n1546_011:0084c16": "作少財業。廣令增長。復作壽業。亦令增長。彼",
    "T28n1546_011:0084c17": "財盡壽不盡而死。第三句者。如有一人。作少",
    "T28n1546_011:0084c18": "財業。作短壽業。俱令增長。彼財盡壽盡而死。",
    "T28n1546_011:0084c19": "第四句者。如有一人。廣作財業。廣作壽業。俱",
    "T28n1546_011:0084c20": "令增長。彼財不盡壽不盡。以餘惡緣故死。彼",
    "T28n1546_011:0084c21": "尊者目揵連作如是說。明有橫死是報因定。",
    "T28n1546_011:0084c22": "在三世報是其果。◎",
    "T28n1546_011:0084c23": "阿毘曇毘婆沙論卷第十一"
}