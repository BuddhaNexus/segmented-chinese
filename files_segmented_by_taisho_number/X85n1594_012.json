{
    "X85n1594_012:0576b04": "佛祖綱目卷第十二(昃字號)",
    "X85n1594_012:0576b06": "甲子(周威烈王九年起)庚辰(安王元年)丙午(烈王元年)癸丑(顯王元年)癸",
    "X85n1594_012:0576b07": "亥(周顯王十一年止)",
    "X85n1594_012:0576b08": "(戊戌)十一祖富那夜奢傳法馬鳴",
    "X85n1594_012:0576b09": "富那夜奢。華氏國人。姓瞿曇氏。父寶身。有子七人。夜",
    "X85n1594_012:0576b10": "奢最少。幼即與諸兄異尚。嘗曰。若遇大士。坐於道場。",
    "X85n1594_012:0576b11": "我則詣彼。親近隨喜。及遇脇尊者。遂授法。夜奢教被",
    "X85n1594_012:0576b12": "無量得果者。且五百矣。後至波羅柰國。有一長者。來",
    "X85n1594_012:0576b13": "趣其會。夜奢謂眾曰。汝等識此來者耶。佛記。聖者馬",
    "X85n1594_012:0576b14": "鳴紹吾法者也。於是馬鳴致禮問曰。我欲識佛。何者",
    "X85n1594_012:0576b15": "即是。夜奢曰。汝欲識佛。不識者是。馬鳴曰。佛既不識",
    "X85n1594_012:0576b16": "焉知是乎。夜奢曰。既不識佛。焉知不是。馬鳴曰。此是",
    "X85n1594_012:0576b17": "鋸義。夜奢曰。彼是木義。乃問鋸義者何。曰與師平出。",
    "X85n1594_012:0576b18": "馬鳴却問木義者何。曰汝被我解。馬鳴豁然省悟。遂",
    "X85n1594_012:0576b19": "求剃度。夜奢謂眾曰。此大士者。昔為毗舍利國王。以",
    "X85n1594_012:0576b20": "其國有一類裸人。如馬裸露。王運神通。分身為蠶。彼",
    "X85n1594_012:0576b21": "乃得衣。後復生中印度。馬人感戀悲鳴。故號馬鳴。如",
    "X85n1594_012:0576b22": "來懸記。滅度後六百年。馬鳴當於波羅柰國。摧伏異",
    "X85n1594_012:0576b23": "道。繼吾傳化。今正是時。遂告之曰。如來大法眼藏。今",
    "X85n1594_012:0576b24": "付於汝。即說偈曰。迷悟如隱顯。明暗不相離。今付隱",
    "X85n1594_012:0576c01": "顯法。非一亦非二。付法已。即現神變。湛然圓寂。眾興",
    "X85n1594_012:0576c02": "寶塔。以閟全身。當此土周安王十九年戊戌歲也○",
    "X85n1594_012:0576c03": "宗鏡錄云。西天韻陀山中。有一羅漢。名富樓那。馬鳴",
    "X85n1594_012:0576c04": "往見。端坐林中。志氣渺然。若不可測。馬鳴語之曰。沙",
    "X85n1594_012:0576c05": "門說之。敢有所明。要必屈汝。我若不勝。刎頸以謝。羅",
    "X85n1594_012:0576c06": "漢默然。容無負色。亦無勝顏。扣之數四。曾無應情。鳴",
    "X85n1594_012:0576c07": "退自思惟。我負矣。彼勝矣。彼安無言。故無可屈。吾以",
    "X85n1594_012:0576c08": "言之。雖如言有可屈。自吾未免於言。真可媿矣。遂投",
    "X85n1594_012:0576c09": "出家。此說與傳燈不同。并識之。",
    "X85n1594_012:0576c11": "佛祖綱目卷第十二"
}