{
    "X61n1149_001:0153b06": "注十疑論并序",
    "X61n1149_001:0153b08": "天台智者大師說(沙門澄彧註　沙門贊寧序)",
    "X61n1149_001:0153b09": "序曰夫談大人境界者卒不可貴信蓋難信之法也",
    "X61n1149_001:0153b10": "譬若觀君王之尊貴歎曰我必不能親近歟一旦因",
    "X61n1149_001:0153b11": "依致之于左右此他力之驗也惟智者大師能焉自",
    "X61n1149_001:0153b12": "登忍力作師子吼吼聲普聞可畏難解喻如卿導之",
    "X61n1149_001:0153b13": "言不軆異邦之路奚通是故吳山澄彧上人揮彌天",
    "X61n1149_001:0153b14": "之筆章句出焉令披文見意不俣終日也領彼迷兒",
    "X61n1149_001:0153b15": "歸于父舍末有道贊人者專修淨業誘掖眾多令愚",
    "X61n1149_001:0153b16": "稱讚於此門約我往生於彼土序冠論首以先啟行。",
    "X61n1149_001:0153b17": "時大宋太平興國八年初建鶉味月序",
    "X61n1149_001:0153b21": "淨土十疑論註",
    "X61n1149_001:0153b23": "諸佛境界非土非身隨順群機強立依正然括一代",
    "X61n1149_001:0153b24": "聖教總明四土三身一染淨同居土凡聖同居二方",
    "X61n1149_001:0153c01": "便有餘土全斷見修煩惱三乘人居三實報無障礙",
    "X61n1149_001:0153c02": "土分斷根本無明煩惱法身菩薩居四常寂光土唯",
    "X61n1149_001:0153c03": "妙覺法身所居若二土對明則娑婆同居穢土安養",
    "X61n1149_001:0153c04": "同居淨土以彼雖無三惡具有人天也一師明四土",
    "X61n1149_001:0153c05": "云一法性土法身所居二自受身土自受用報身所",
    "X61n1149_001:0153c06": "居此二土即前常寂光土三他受用土他受用報身",
    "X61n1149_001:0153c07": "所居為初地已上菩薩現一分細相者即前實報土",
    "X61n1149_001:0153c08": "四變化土變化身所居為地前菩薩及二乘凡夫現",
    "X61n1149_001:0153c09": "一分麤相者即前方便有餘染淨同居二乘土今安",
    "X61n1149_001:0153c10": "養即他受用變化二土以地上菩薩見他受用土地",
    "X61n1149_001:0153c11": "前菩薩二乘凡夫見變化土也彼土功德快樂不可",
    "X61n1149_001:0153c12": "勝言故稱讚淨土經云假使經於無量劫以無量舌",
    "X61n1149_001:0153c13": "一一舌上出無量聲讚其功德亦不能盡若能依經",
    "X61n1149_001:0153c14": "修三種淨行十六妙觀乃至臨終十念成就者決定",
    "X61n1149_001:0153c15": "往生而惑者不信多起疑謗損自損他故智者大師",
    "X61n1149_001:0153c16": "略舉十疑以微妙義往復研覈決問疑網故云淨土",
    "X61n1149_001:0153c17": "十疑論。",
    "X61n1149_001:0153c18": "第一疑　問曰諸佛菩薩以大悲為業若欲救度眾",
    "X61n1149_001:0153c19": "生只應願生三界於五濁三途中。",
    "X61n1149_001:0153c20": "五濁者一劫濁劫名時分謂四濁聚在其時劫減",
    "X61n1149_001:0153c21": "時俣故名為濁故悲華經云八萬歲至三萬歲皆",
    "X61n1149_001:0153c22": "未有濁至二萬歲時五濁始也二煩惱濁謂有貪",
    "X61n1149_001:0153c23": "嗔癡慢疑五鈍使故名為濁三眾生濁謂六道受",
    "X61n1149_001:0153c24": "生於見慢果報上立此假名故名為濁四見濁有",
    "X61n1149_001:0154a01": "身見邊見邪見見取見戒禁取五利使并六十二",
    "X61n1149_001:0154a02": "見故名為濁五命濁謂連持色心為命命短名濁。",
    "X61n1149_001:0154a03": "救苦眾生因何求生淨土自安其身捨離眾生即是",
    "X61n1149_001:0154a04": "無大慈悲心專為自利障菩提道。",
    "X61n1149_001:0154a05": "答曰菩薩有二種一者久行菩薩道得無生忍者實",
    "X61n1149_001:0154a06": "當所責二者未得無生忍已還及初發心凡夫菩薩",
    "X61n1149_001:0154a07": "者要須常不離佛忍力成就方堪處三界中於惡世",
    "X61n1149_001:0154a08": "中救苦眾生為此菩薩願云先證無生忍然後度眾",
    "X61n1149_001:0154a09": "生故智度論云具縛凡夫。",
    "X61n1149_001:0154a10": "縛謂煩惱能纏縛人凡夫具有故名具縛凡夫。",
    "X61n1149_001:0154a11": "雖有大悲心即願生惡世救苦眾生者無有是處何",
    "X61n1149_001:0154a12": "以故惡世界煩惱境強自無忍力心隨境所轉聲色",
    "X61n1149_001:0154a13": "所縛自墮三惡道焉能救眾生假令得生人中聖道",
    "X61n1149_001:0154a14": "難得或因施戒修福得生人中得作國王大臣長者",
    "X61n1149_001:0154a15": "富貴自在縱遇善知識不肯信用貪瞋放逸故廣造",
    "X61n1149_001:0154a16": "眾罪乘此惡業一入三塗經無量劫從地獄出。",
    "X61n1149_001:0154a17": "地下獄名為地獄梵云捺落迦此云苦具。",
    "X61n1149_001:0154a18": "受貧賤人身不逢善知識還墮地獄如此輪迴至於",
    "X61n1149_001:0154a19": "今日人人皆如是此名難行道也故維摩經云自疾",
    "X61n1149_001:0154a20": "不能救而焉能救諸疾人又大智度論云譬如二人",
    "X61n1149_001:0154a21": "各有親屬為水所溺一人情急直入水救為接無方",
    "X61n1149_001:0154a22": "便力故彼此俱沒一人有方便往趣船筏。",
    "X61n1149_001:0154a23": "南人名[簿-尃+卑]北人名筏謂編竹木浮於漢河以運人",
    "X61n1149_001:0154a24": "物者也。",
    "X61n1149_001:0154b01": "乘之救接悉皆得脫水溺之難新發意菩薩亦復如",
    "X61n1149_001:0154b02": "是未得忍力不能救度眾生為此常須近佛得無生",
    "X61n1149_001:0154b03": "忍已方能救眾生如得船者論云譬如嬰兒。",
    "X61n1149_001:0154b04": "釋名曰人始生曰嬰兒胸前曰嬰抱之胸前而乳",
    "X61n1149_001:0154b05": "養之名為嬰兒。",
    "X61n1149_001:0154b06": "不得離母若也離母或墮坑井渴乳而死又如鳥子",
    "X61n1149_001:0154b07": "羽翅未成只得依樹傅枝不能遠去羽翮成就(翮下革反",
    "X61n1149_001:0154b08": "謂鳥翅〔長〕羽云翮)方能飛空自在無礙凡夫無力唯須專念",
    "X61n1149_001:0154b09": "阿彌陀佛便得三昧以業成故臨終斂念得生決定",
    "X61n1149_001:0154b10": "不疑見阿彌陀佛證無生法忍已還來三界乘無生",
    "X61n1149_001:0154b11": "忍船救苦眾生廣施佛事任意自在故論云遊戲地",
    "X61n1149_001:0154b12": "獄。",
    "X61n1149_001:0154b13": "入獄救苦隨意自在故曰遊戲門。",
    "X61n1149_001:0154b14": "行者生彼國得無生忍已還入生死國教化地獄救",
    "X61n1149_001:0154b15": "苦眾生以此因緣求生淨土者願識其教故十住毗",
    "X61n1149_001:0154b16": "婆娑論名易行道。",
    "X61n1149_001:0154b17": "易行道義出第五疑中。",
    "X61n1149_001:0154b18": "第二疑　問諸法體空。",
    "X61n1149_001:0154b19": "法有二種一心法二諸法二種皆空心法空者眾",
    "X61n1149_001:0154b20": "生真心雖具恒沙性德而本無煩惱無煩惱故名",
    "X61n1149_001:0154b21": "曰體空二法空者因果諸法從緣而起緣會而生",
    "X61n1149_001:0154b22": "緣散而滅生滅從緣緣無自性故名體空然此問",
    "X61n1149_001:0154b23": "詞得理而失事答中自顯。",
    "X61n1149_001:0154b24": "本來無生平等寂滅今乃捨此求彼生西方阿彌陀",
    "X61n1149_001:0154c01": "淨土豈乖理哉又經云若求淨土先淨其心心淨故",
    "X61n1149_001:0154c02": "即佛土淨此云何通。",
    "X61n1149_001:0154c03": "答曰釋有二義一者總答二者別答總答者汝若言",
    "X61n1149_001:0154c04": "求西方彌陀淨土即此捨此求彼不中理者汝執住",
    "X61n1149_001:0154c05": "此不求西方則是捨彼著此此還成病不中理也又",
    "X61n1149_001:0154c06": "轉計云我亦不求生彼亦不求住此者則斷滅見故",
    "X61n1149_001:0154c07": "金剛般若經云須菩提汝若作此念發阿耨菩提心",
    "X61n1149_001:0154c08": "者說諸法斷滅相莫作是念何以故發阿耨菩提心",
    "X61n1149_001:0154c09": "者不說斷滅相。",
    "X61n1149_001:0154c10": "引金剛經證成者彼經善現領解佛意不以此二",
    "X61n1149_001:0154c11": "相觀如來世尊意云不以相觀但是遮詮須知一",
    "X61n1149_001:0154c12": "切如來皆具相好功德表詮之義若不爾者墮斷",
    "X61n1149_001:0154c13": "滅見是知說相而萬法森羅實無所得談性而一",
    "X61n1149_001:0154c14": "如寂滅不礙隨緣言阿耨菩提具應云阿耨多羅",
    "X61n1149_001:0154c15": "三藐三菩提此云無上正覺。",
    "X61n1149_001:0154c16": "二別答者夫不生不滅者於生緣中諸法和合不守",
    "X61n1149_001:0154c17": "自性求於生體亦不可得此生生時無所從來故名",
    "X61n1149_001:0154c18": "不生不滅者謂諸法散時不守自性言我散滅此散",
    "X61n1149_001:0155a01": "滅時去無所至故言不滅非謂因緣生外別有不生",
    "X61n1149_001:0155a02": "不滅亦非不求生淨土喚作無生為此中論偈云因",
    "X61n1149_001:0155a03": "緣所生法我說即是空亦名為假名亦是中道義。",
    "X61n1149_001:0155a04": "此偈四句初句所觀境下三句能觀觀初句空觀",
    "X61n1149_001:0155a05": "次句假觀末句中觀此即一心三觀觀一諦三境。",
    "X61n1149_001:0155a06": "又云諸法不自生亦不從他生不共不無因是故說",
    "X61n1149_001:0155a07": "無生。",
    "X61n1149_001:0155a08": "此偈破四性執計而明無生。",
    "X61n1149_001:0155a09": "又維摩經云雖知諸佛國及與眾生空而常修淨土",
    "X61n1149_001:0155a10": "教化諸群生。",
    "X61n1149_001:0155a11": "上二句明真諦無相下二句明俗諦宛然真是俗",
    "X61n1149_001:0155a12": "諦家之真萬差自泯俗是真諦家之俗一生恒殊。",
    "X61n1149_001:0155a13": "又云如有人造立宮室若依於空地隨意無礙若依",
    "X61n1149_001:0155a14": "虗空終不能成諸佛說法常依二諦不壞假名而說",
    "X61n1149_001:0155a15": "諸法實相。",
    "X61n1149_001:0155a16": "真俗一際體用共融從本如斯非適今也以不壞",
    "X61n1149_001:0155a17": "假名故則彼此生滅差別以說諸法實相故則彼",
    "X61n1149_001:0155a18": "此生滅自亡就不一明不二聖人得其意也於隨",
    "X61n1149_001:0155a19": "緣所而談不變於成事處而說體空迷徒失其旨",
    "X61n1149_001:0155a20": "也生滅外而求無生差別外而求平等謂生淨土",
    "X61n1149_001:0155a21": "而異無生不謬哉。",
    "X61n1149_001:0155a22": "智者熾然求生淨土達生體不可得即是真見無生",
    "X61n1149_001:0155a23": "此謂心淨故即佛土淨。",
    "X61n1149_001:0155a24": "心淨土淨此有二種一約性德自性清淨心心念",
    "X61n1149_001:0155b01": "念無非法性之身剎剎塵塵盡是寂光土此則不",
    "X61n1149_001:0155b02": "明修證不立階梯二約修德離垢清淨三種淨福",
    "X61n1149_001:0155b03": "十六妙觀假他願力發自信心捨此穢邦生彼淨",
    "X61n1149_001:0155b04": "域此則思修不濫因果歷然雖舉二門終歸一際。",
    "X61n1149_001:0155b05": "愚者為生所縛聞生即作生解聞無生即作無生解",
    "X61n1149_001:0155b06": "不知生即是無生無生即是生不達此理橫相是非",
    "X61n1149_001:0155b07": "瞋他求生淨土幾許誤哉此則是謗法罪人邪見外",
    "X61n1149_001:0155b08": "道也。",
    "X61n1149_001:0155b09": "第三疑　問十方諸佛一切淨土法性平等功德亦",
    "X61n1149_001:0155b10": "等行者普念一切諸佛功德生一切淨土今乃偏念",
    "X61n1149_001:0155b11": "求生一佛淨土與平等性乖云何得生淨土。",
    "X61n1149_001:0155b12": "答曰一切諸佛淨土實皆平等但眾生根鈍濁亂者",
    "X61n1149_001:0155b13": "多若不專繫心一境三昧難成。",
    "X61n1149_001:0155b14": "三昧正云三摩地此云正定又云等持謂離沈掉",
    "X61n1149_001:0155b15": "曰等令心住一境性曰持。",
    "X61n1149_001:0155b16": "專念阿彌陀佛即是一相三昧以心專志得生彼國",
    "X61n1149_001:0155b17": "如隨願往生經云普廣菩薩問佛十方悉有淨土世",
    "X61n1149_001:0155b18": "尊何故偏讚西方彌陀淨土專遣往生佛告普廣菩",
    "X61n1149_001:0155b19": "薩閻浮提眾生。",
    "X61n1149_001:0155b20": "閻浮正云瞻部此是樹名此洲南畔有瞻部樹因",
    "X61n1149_001:0155b21": "此為名提此云洲。",
    "X61n1149_001:0155b22": "心多濁亂為此別偏讚西方一佛淨土使諸眾生專",
    "X61n1149_001:0155b23": "心一境即易得往生者總念一切佛者念佛境多則",
    "X61n1149_001:0155b24": "心濁散慢以三昧難成故不得往生又求一佛功德",
    "X61n1149_001:0155c01": "與一切佛功德無異以同一佛法性故為此念阿彌",
    "X61n1149_001:0155c02": "陀佛即念一切佛生一淨土即生一切淨土故華嚴",
    "X61n1149_001:0155c03": "經云一切諸佛身即是一佛身一心一智慧力無畏",
    "X61n1149_001:0155c04": "亦然。",
    "X61n1149_001:0155c05": "力謂十力一是處非處力二業智力三定力四根",
    "X61n1149_001:0155c06": "力五欲力六性力七至處道力八宿命力九天眼",
    "X61n1149_001:0155c07": "力十漏盡力無畏謂四無所畏一一切智無所畏",
    "X61n1149_001:0155c08": "二漏盡無所畏三說障道無所畏四說盡苦道無",
    "X61n1149_001:0155c09": "所畏。",
    "X61n1149_001:0155c10": "又云譬如淨滿月普應一切水影像雖無量本月未",
    "X61n1149_001:0155c11": "增有二如是無礙智成就等成覺應現一切剎佛身",
    "X61n1149_001:0155c12": "無有二智者以譬喻得解智者若能達一切月影則",
    "X61n1149_001:0155c13": "一月影一月影即一切月影月影無二故一佛即一",
    "X61n1149_001:0155c14": "切佛一切佛即一佛法身無二故熾然念一佛時即",
    "X61n1149_001:0155c15": "是念一切佛也。",
    "X61n1149_001:0155c16": "問法身寂光可得平等今此土岳陵坑坎西方寶",
    "X61n1149_001:0155c17": "樹華池云何報應三土亦得平等耶答法身是體",
    "X61n1149_001:0155c18": "二身是用寂光是體三土是用即體之用故淨穢",
    "X61n1149_001:0155c19": "宛然即用之體故一味平等況淨穢在機不在化",
    "X61n1149_001:0155c20": "主故像法決疑經曰佛將涅槃或見佛如沙門像",
    "X61n1149_001:0155c21": "或見佛威德相好端嚴或見佛坐寶華華說心地",
    "X61n1149_001:0155c22": "法門或見佛身如虗空無有邊表又云或見[牛*勾]尸",
    "X61n1149_001:0155c23": "那城土石樹林或見是七寶莊嚴或見三世諸佛",
    "X61n1149_001:0155c24": "菩薩所遊居處或見是真如實相純佛之境界。",
    "X61n1149_001:0156a01": "第四疑　問等是念求生一佛淨土何不求十方佛",
    "X61n1149_001:0156a02": "淨土中隨念一佛淨土隨得往生何須偏念西方阿",
    "X61n1149_001:0156a03": "彌陀佛耶。",
    "X61n1149_001:0156a04": "答曰凡夫無智不敢自專專用佛語故能偏念阿彌",
    "X61n1149_001:0156a05": "陀佛云何用佛語釋迦大師一代聖教處處說法唯",
    "X61n1149_001:0156a06": "勸眾生專心偏念阿彌陀佛。",
    "X61n1149_001:0156a07": "阿彌陀此云無量壽佛此云覺者。",
    "X61n1149_001:0156a08": "求生西方極樂世界如無量壽經。",
    "X61n1149_001:0156a09": "此經二卷曹魏朝天竺三藏康僧鎧譯明彌陀佛",
    "X61n1149_001:0156a10": "過去名法藏比丘遇世自在王佛發四十八願者。",
    "X61n1149_001:0156a11": "觀經。",
    "X61n1149_001:0156a12": "即觀無量壽佛經此經一卷宋朝三藏畺良耶舍",
    "X61n1149_001:0156a13": "譯明世尊為韋提希夫人說三種淨業十六行者。",
    "X61n1149_001:0156a14": "往生論。",
    "X61n1149_001:0156a15": "開元錄名無量壽優婆提舍此論一卷婆藪槃頭",
    "X61n1149_001:0156a16": "造此云天親。",
    "X61n1149_001:0156a17": "等數十餘部經論等文慇懃指授勸生西方故是偏",
    "X61n1149_001:0156a18": "念也又阿彌陀佛別有大悲四十八願接引眾生又",
    "X61n1149_001:0156a19": "觀經云阿彌陀佛有八萬四千相一一相有八萬四",
    "X61n1149_001:0156a20": "千好一一好放八萬四千光明遍照世界念佛眾生",
    "X61n1149_001:0156a21": "攝取不捨若有念者機感相應決定得生又阿彌陀",
    "X61n1149_001:0156a22": "經(小阿彌陀經羅什三藏譯)大無量壽經皷音聲王陀羅尼經等。",
    "X61n1149_001:0156a23": "梁朝譯失譯人名此經令人念皷音聲陀羅尼得",
    "X61n1149_001:0156a24": "生安養。",
    "X61n1149_001:0156b01": "云釋迦佛說此經時皆有十方世界各恒沙諸佛舒",
    "X61n1149_001:0156b02": "其舌相遍覆三千世界。",
    "X61n1149_001:0156b03": "世人以念佛功德少往生淨土多生疑謗故諸佛",
    "X61n1149_001:0156b04": "舒廣長舌相以為表證夫妄語舌短舉世皆知諸",
    "X61n1149_001:0156b05": "佛慈悲舒廣長舌表茲實語遣彼疑情言三千大",
    "X61n1149_001:0156b06": "千者四洲上至梵天各一千有鐵圍山遶名小千",
    "X61n1149_001:0156b07": "千箇小千外有鐵圍山遶名中千千箇中千外有",
    "X61n1149_001:0156b08": "鐵圍山遶名大千若筭其數乃有百億故俱舍頌",
    "X61n1149_001:0156b09": "云四大洲日月蘇迷盧欲天梵世各一千名一小",
    "X61n1149_001:0156b10": "千界此小千千倍說名一中千此千倍大千皆同",
    "X61n1149_001:0156b11": "一成壞。",
    "X61n1149_001:0156b12": "證誠一切眾生念阿彌陀佛乘佛大悲本願力故決",
    "X61n1149_001:0156b13": "定得生極樂世界當知阿彌陀佛與此世界偏有因",
    "X61n1149_001:0156b14": "緣何以得知無量壽經云末世法滅之時特留此經",
    "X61n1149_001:0156b15": "百年在世接引眾生往生彼國故知彌陀與此世界",
    "X61n1149_001:0156b16": "極惡眾生偏有因緣其餘諸佛一切淨土雖有一經",
    "X61n1149_001:0156b17": "兩經略勸往生不如阿彌陀佛國處處經論慇懃叮",
    "X61n1149_001:0156b18": "嚀勸往生也。",
    "X61n1149_001:0156b19": "問諸佛化導平等何故彌陀偏接娑婆答諸佛化",
    "X61n1149_001:0156b20": "導雖等不妨各有因緣故世人至於嗟歎之時亦",
    "X61n1149_001:0156b21": "稱阿彌陀佛有緣之驗於斯顯矣。",
    "X61n1149_001:0156b22": "第五疑　問具縛凡夫惡業厚重一切煩惱一毫不",
    "X61n1149_001:0156b23": "斷西方淨土出過三界具縛凡夫云何得往生耶。",
    "X61n1149_001:0156b24": "答曰有二種緣一者自力二者他力自力者在此世",
    "X61n1149_001:0156c01": "界修道實未得生淨土是故瓔珞經云始從具縛凡",
    "X61n1149_001:0156c02": "夫未識三寶不知善惡因之與果初發菩提心以信",
    "X61n1149_001:0156c03": "為本住在佛家以戒為本受菩薩戒身身相續戒行",
    "X61n1149_001:0156c04": "不闕經一劫二劫三劫始至初發心住如是修行十",
    "X61n1149_001:0156c05": "信。",
    "X61n1149_001:0156c06": "一信心二進心三念心四定心五慧心六不退心",
    "X61n1149_001:0156c07": "七戒心八護心九願心十迴向心。",
    "X61n1149_001:0156c08": "十波羅蜜等。",
    "X61n1149_001:0156c09": "一施二戒三忍四進五定六慧七方便八願九力",
    "X61n1149_001:0156c10": "十智若說六度六攝後四若開十度第六唯攝無",
    "X61n1149_001:0156c11": "分別智後四皆後得智攝又後四度助前六度令",
    "X61n1149_001:0156c12": "得圓滿方便助前三度願助進力助禪智助般若",
    "X61n1149_001:0156c13": "也梵云波羅蜜此云彼岸到即到彼岸也彼岸有",
    "X61n1149_001:0156c14": "二一者行十度究竟名到彼岸二者生死為此岸",
    "X61n1149_001:0156c15": "煩惱為中流涅槃為彼岸謂行此十度得菩提涅",
    "X61n1149_001:0156c16": "槃二轉依果名為彼岸。",
    "X61n1149_001:0156c17": "無量行願相續無間滿一萬劫方初至第六正心住",
    "X61n1149_001:0156c18": "若更增進至第七不退住即種種住。",
    "X61n1149_001:0156c19": "十住者一初發心住二持地住三修行住四生貴",
    "X61n1149_001:0156c20": "住五具足方便住六正心住七不退住八童真住",
    "X61n1149_001:0156c21": "九法王子住十灌頂住廣說如華嚴瓔珞。",
    "X61n1149_001:0156c22": "此約自力此具縛身卒未得生淨土他力者若信阿",
    "X61n1149_001:0156c23": "彌陀佛大悲願力攝取念佛眾生即能發菩提心行",
    "X61n1149_001:0156c24": "念佛三昧厭離三界身起行施戒修福於一一行中",
    "X61n1149_001:0157a01": "迴向願生彼彌陀淨土乘佛願力機感相應即得往",
    "X61n1149_001:0157a02": "生是故十住毗婆娑論云於此世界修道有二種一",
    "X61n1149_001:0157a03": "者難行道二者易行道難行道者在於五濁惡世於",
    "X61n1149_001:0157a04": "無佛時求阿毗跋致(阿毗跋致此云不退轉)甚難可得此難無",
    "X61n1149_001:0157a05": "數塵沙說不可盡略述三五一者外道相善亂菩薩",
    "X61n1149_001:0157a06": "法。",
    "X61n1149_001:0157a07": "我佛正法小乘即有無常無我寂滅法印大乘則",
    "X61n1149_001:0157a08": "有一實相印依之行必登聖果外道則不然迷惑",
    "X61n1149_001:0157a09": "邪見所說之法其相似善而實非善以邪亂正人",
    "X61n1149_001:0157a10": "不能甄分深成障道。",
    "X61n1149_001:0157a11": "二者無[(厂@((既-旡)-日+口))*頁]惡人破他勝德。",
    "X61n1149_001:0157a12": "濁世惡人見修道者不能成人之美反宣破毀之",
    "X61n1149_001:0157a13": "言漢書注云江淮之間謂小兒子多詐狡獪名無",
    "X61n1149_001:0157a14": "[(厂@((既-旡)-日+口))*頁]。",
    "X61n1149_001:0157a15": "三者顛倒善果能壞梵行。",
    "X61n1149_001:0157a16": "人天之果非無漏善暫樂還苦名為顛倒梵行淨",
    "X61n1149_001:0157a17": "行也。",
    "X61n1149_001:0157a18": "四者聲聞自利障於大慈悲。",
    "X61n1149_001:0157a19": "慈能與樂二乘雖七品行慈而眾生不得其樂諸",
    "X61n1149_001:0157a20": "佛菩薩興慈運悲拔苦與樂眾生實得其樂故名",
    "X61n1149_001:0157a21": "大慈。",
    "X61n1149_001:0157a22": "五者唯有自利無他力持。",
    "X61n1149_001:0157a23": "前四種難非凡斥小此難大乘之行唯自無他既",
    "X61n1149_001:0157a24": "闕外緣故亦難也。",
    "X61n1149_001:0157b01": "譬如跛步行一日不過數里極大辛苦謂自力也易",
    "X61n1149_001:0157b02": "行道者謂信佛語故念佛三昧願生淨土乘佛願力",
    "X61n1149_001:0157b03": "攝持決定往生不疑也如人水路因船力故須臾即",
    "X61n1149_001:0157b04": "至千里謂他力也譬如劣夫從轉輪王行一日一夜",
    "X61n1149_001:0157b05": "周行四天下非是自力轉輪王力也。",
    "X61n1149_001:0157b06": "引十住毗婆娑論者彼論第四卷易行品中明阿",
    "X61n1149_001:0157b07": "毗跋致行相甚難可得因別開方便說易行道云",
    "X61n1149_001:0157b08": "佛法有無量門世間道有難有易陸道步行即苦",
    "X61n1149_001:0157b09": "水道乘船則樂若人能念十方佛阿彌陀佛等亦",
    "X61n1149_001:0157b10": "可疾得阿毗跋致前列外道相善等五義是智者",
    "X61n1149_001:0157b11": "大師撮彼論意略述難行之事。",
    "X61n1149_001:0157b12": "若有漏凡夫不得生淨土者亦可有漏凡夫不得見",
    "X61n1149_001:0157b13": "佛身然念佛三昧並無漏善根所起有漏凡夫隨分",
    "X61n1149_001:0157b14": "得見佛身麤相也菩薩見微細相。",
    "X61n1149_001:0157b15": "麤相謂劣應身如釋迦丈六軟草為座等細相謂",
    "X61n1149_001:0157b16": "勝應身如釋迦巍巍堂堂天衣為坐等。",
    "X61n1149_001:0157b17": "淨土亦爾雖是無漏善根所起有漏凡夫發無上菩",
    "X61n1149_001:0157b18": "提心求生淨土常念佛故伏滅煩惱。",
    "X61n1149_001:0157b19": "煩惱即見修九十八使伏謂暫制不起滅謂永斷",
    "X61n1149_001:0157b20": "其根。",
    "X61n1149_001:0157b21": "得生淨土隨分得見麤相菩薩見微細相。",
    "X61n1149_001:0157b22": "菩薩雙斷煩惱所知二障故見細相。",
    "X61n1149_001:0157b23": "此何所疑故華嚴經一切諸佛剎平等普嚴淨眾生",
    "X61n1149_001:0157b24": "業行異所見各不同即其義也。",
    "X61n1149_001:0157c01": "第六疑　問設令具縛凡夫得生彼國邪見三毒等",
    "X61n1149_001:0157c02": "常起。",
    "X61n1149_001:0157c03": "邪見攝五利使三毒攝五鈍使。",
    "X61n1149_001:0157c04": "云何得生彼國即得不退超過三界耶。",
    "X61n1149_001:0157c05": "答曰得生彼國有五種因緣故得不退云何為五一",
    "X61n1149_001:0157c06": "者阿彌陀佛大悲願力攝持故得不退二者佛光常",
    "X61n1149_001:0157c07": "照菩提心常增長故得不退三者水鳥樹林風聲樂",
    "X61n1149_001:0157c08": "音皆說苦空。",
    "X61n1149_001:0157c09": "苦集滅道各有四行苦空但空是苦諦下二行小",
    "X61n1149_001:0157c10": "乘可爾今此不爾豈可彌陀唯談小行應明苦不",
    "X61n1149_001:0157c11": "苦亦苦亦不苦非苦非不苦空不空亦空亦不空",
    "X61n1149_001:0157c12": "非空非不空圓音普應佛意甚深依義不依文方",
    "X61n1149_001:0157c13": "契教旨故涅槃云凡夫有苦無諦二乘有苦有諦",
    "X61n1149_001:0157c14": "菩薩解苦無苦而有真諦又有漏凡夫生彼初見",
    "X61n1149_001:0157c15": "彌陀麤相聞有作生滅四諦苦空法後得阿毗跋",
    "X61n1149_001:0157c16": "致見彌陀細相方聞無作四諦圓妙之理經中且",
    "X61n1149_001:0157c17": "約凡夫初生故云苦空。",
    "X61n1149_001:0157c18": "聞者常起念佛念法念僧之心故不退四者彼國純",
    "X61n1149_001:0158a01": "諸菩薩以為良友。",
    "X61n1149_001:0158a02": "案小阿彌陀經云彼佛有無量無邊聲聞弟子又",
    "X61n1149_001:0158a03": "云眾生生者皆是阿毗跋致今純諸菩薩者彼此",
    "X61n1149_001:0158a04": "二土聲聞不同此則穢而多苦故羅漢厭於苦依",
    "X61n1149_001:0158a05": "欣于灰斷彼則淨而唯樂當身便為菩薩如釋迦",
    "X61n1149_001:0158a06": "在世鹿苑羅漢豈同法華會上佛道聲聞此中約",
    "X61n1149_001:0158a07": "後故云純諸菩薩也。",
    "X61n1149_001:0158a08": "無惡緣境外無外道神鬼魔內無邪三毒等煩惱畢",
    "X61n1149_001:0158a09": "竟不起故不退五者生彼國者壽命永劫共佛齊等",
    "X61n1149_001:0158a10": "故不退也在此惡世日月短促經三阿僧祇劫後不",
    "X61n1149_001:0158a11": "起煩惱長時修道云何可得無生忍也。",
    "X61n1149_001:0158a12": "智度論第五十云於無生滅諸法實相中信受通",
    "X61n1149_001:0158a13": "達無礙不退是曰無生法忍別圓地住菩薩方得",
    "X61n1149_001:0158a14": "此忍又一師云無生是境無所執生法者是教證",
    "X61n1149_001:0158a15": "無生教忍者是印證義地前昔聞未能智證登地",
    "X61n1149_001:0158a16": "上智能印證名無生忍。",
    "X61n1149_001:0158a17": "此理顯然不須疑也。",
    "X61n1149_001:0158a18": "第七疑　問彌勒菩薩。",
    "X61n1149_001:0158a19": "彌勒正云梅怛麗此云慈氏名阿逸多此云無能",
    "X61n1149_001:0158a20": "勝。",
    "X61n1149_001:0158a21": "一生補處即得成佛持上品十善。",
    "X61n1149_001:0158a22": "十善有三品上品生天中品生人下品生脩羅。",
    "X61n1149_001:0158a23": "得生彼處見彌勒菩薩隨從下生三會之中。",
    "X61n1149_001:0158a24": "智度論第三十四云龍華初會度九十六億聲聞",
    "X61n1149_001:0158b01": "第二會度九十四億聲聞第三會度九十二億聲",
    "X61n1149_001:0158b02": "聞。",
    "X61n1149_001:0158b03": "自然而得聖果何須求生西方淨土耶。",
    "X61n1149_001:0158b04": "答求生兜率。",
    "X61n1149_001:0158b05": "正云都史多此云知足亦云喜足謂於五次樂生",
    "X61n1149_001:0158b06": "喜足心。",
    "X61n1149_001:0158b07": "一日聞道見佛勢欲相似若細比挍大有優劣且論",
    "X61n1149_001:0158b08": "二種一者縱持十善恐不得生何以得知彌勒上生",
    "X61n1149_001:0158b09": "經云行眾三昧深入正定方始得生更無方便接引",
    "X61n1149_001:0158b10": "之文不如阿彌陀佛本願力光明力但有念佛眾生",
    "X61n1149_001:0158b11": "攝取不捨又釋迦佛說九品教門。",
    "X61n1149_001:0158b12": "九品者上上上中上下中上中中中下下上下中",
    "X61n1149_001:0158b13": "下下廣如觀經各有行門。",
    "X61n1149_001:0158b14": "方便引接慇懃發遣生彼淨土但眾生能念彌陀佛",
    "X61n1149_001:0158b15": "者機感相應必得生也。",
    "X61n1149_001:0158b16": "機弩牙也書云千鈎之弩不為鼷鼠而發機眾生",
    "X61n1149_001:0158b17": "有善機將發而感動聖人聖人運無緣慈而應赴",
    "X61n1149_001:0158b18": "之。",
    "X61n1149_001:0158b19": "如世間慕人能受慕者機會相投必成其事。",
    "X61n1149_001:0158b20": "慕人者古謂召軍家召敢軍者舉為者應其慕謂",
    "X61n1149_001:0158b21": "之此則佛力接引如慕主眾生深信而遵修如受",
    "X61n1149_001:0158b22": "慕者。",
    "X61n1149_001:0158b23": "二者兜率天宮是欲界退位者多無有水鳥樹林風",
    "X61n1149_001:0158b24": "聲音樂眾生聞者皆悉念佛發菩提心伏滅煩惱又",
    "X61n1149_001:0158c01": "有女人皆長(上聲)諸天愛著五欲之心。",
    "X61n1149_001:0158c02": "五欲謂色聲香味觸。",
    "X61n1149_001:0158c03": "又天女微妙諸天躭玩不能自勉不如彌陀淨土水",
    "X61n1149_001:0158c04": "鳥樹林風聲音樂眾生聞者念佛發菩提心伏滅煩",
    "X61n1149_001:0158c05": "惱又無女人二乘之心純一大乘清淨良伴為此故",
    "X61n1149_001:0158c06": "煩惱惡業畢竟不起遂至無生之位如此比挍優劣",
    "X61n1149_001:0158c07": "顯然何須致疑也如釋迦佛在世之時大有眾生見",
    "X61n1149_001:0158c08": "佛不得聖果者如恒沙。",
    "X61n1149_001:0158c09": "智度論第十一云舍衛城有九億家三億家見佛",
    "X61n1149_001:0158c10": "三億家聞而不見三億家不聞不見舍衛已爾餘",
    "X61n1149_001:0158c11": "國可知恒沙者正云殑伽河神之名以為河名阿",
    "X61n1149_001:0158c12": "耨達池出四大河此河即東面銀牛口所出者也",
    "X61n1149_001:0158c13": "池四方四十里沙多而細佛多近此說法故凡說",
    "X61n1149_001:0158c14": "時多數皆取為喻。",
    "X61n1149_001:0158c15": "彌勒出世亦爾大有不得聖果者未如彌陀淨土但",
    "X61n1149_001:0158c16": "生彼國已悉得無生法忍未有一人退落三界為生",
    "X61n1149_001:0158c17": "死業縛也又聞西國傳云有三菩薩一名無著二名",
    "X61n1149_001:0158c18": "世親三名師子覺此三人契志同生兜率願見彌勒",
    "X61n1149_001:0158c19": "若先亡者得見彌勒誓來相報師子覺前亡一去數",
    "X61n1149_001:0158c20": "年不來後世親無常臨終之時無著語曰汝見彌勒",
    "X61n1149_001:0158c21": "即來相報世親去經三年始來無著問曰何意如許",
    "X61n1149_001:0158c22": "多時始來世親報云至彼天中聽彌勒菩薩一座說",
    "X61n1149_001:0158c23": "法旋遶即來相報為彼天日長。",
    "X61n1149_001:0158c24": "人間五十年四天王天一晝一夜人間百年忉利",
    "X61n1149_001:0159a01": "天一晝夜人間二百年夜摩天一晝夜人間四百",
    "X61n1149_001:0159a02": "年兜率天一晝夜人間八百年化樂天一晝夜人",
    "X61n1149_001:0159a03": "間一千六百年他化自在天一晝夜。",
    "X61n1149_001:0159a04": "故此處已經三年又問師子覺今在何處世親報云",
    "X61n1149_001:0159a05": "師子覺為受天樂五欲自娛在外眷屬從去已來總",
    "X61n1149_001:0159a06": "不見彌勒諸小菩薩生彼尚著五欲何況凡夫為此",
    "X61n1149_001:0159a07": "願生西方淨土定得不退無此障故不求生兜率也。",
    "X61n1149_001:0159a08": "第八疑　問眾生無始以來造無量業今生一形不",
    "X61n1149_001:0159a09": "逢善知識又復作一切罪業無惡不造云何臨終十",
    "X61n1149_001:0159a10": "念成就即得往生出過三界結業之事云何可通。",
    "X61n1149_001:0159a11": "釋曰眾生無始以來善惡業種多少強弱不得知",
    "X61n1149_001:0159a12": "善惡無記三性種子藏識住持而不失滅非無漏",
    "X61n1149_001:0159a13": "業不能翻破非但身口七支善惡種子不滅意地",
    "X61n1149_001:0159a14": "三種更宜謹慎修觀行勿令惡念得起故惟無三",
    "X61n1149_001:0159a15": "昧經佛告阿難人生人間所以不得道者但坐思",
    "X61n1149_001:0159a16": "想穢念多故一念來一念去一日一夜有八億四",
    "X61n1149_001:0159a17": "千萬念念不息一善念者得善果報一惡念者得",
    "X61n1149_001:0159a18": "惡果報如響應聲如影隨形誰人聞之而不驚覺",
    "X61n1149_001:0159a19": "有漏善尚不可生況惡念哉。",
    "X61n1149_001:0159a20": "但能臨終遇善知識十念成就者皆是宿世善業若",
    "X61n1149_001:0159a21": "善業強十念成就若惡業多者善知識尚不可逢何",
    "X61n1149_001:0159a22": "況十念成就汝以無始以來惡業為重臨終十念為",
    "X61n1149_001:0159a23": "輕者今以三種道理校量輕重不定不在時節久近",
    "X61n1149_001:0159a24": "多少云何為三一者在心二在緣三在決定在心者",
    "X61n1149_001:0159b01": "造罪之時從自虗妄顛倒心生念佛心者從善知識",
    "X61n1149_001:0159b02": "聞說阿彌陀佛真實功德名號心生一虗一實豈得",
    "X61n1149_001:0159b03": "相比譬如萬年闇室日光暫至闇即頓除豈有久來",
    "X61n1149_001:0159b04": "之闇不肯滅耶在緣者造罪之時從虗妄癡闇心緣",
    "X61n1149_001:0159b05": "虗妄境界顛倒生。",
    "X61n1149_001:0159b06": "虗妄境界謂煞盜婬妄等。",
    "X61n1149_001:0159b07": "念佛之心從聞佛清淨真實功德名號緣無上菩提",
    "X61n1149_001:0159b08": "心生一真一偽豈得相比譬如有人被毒箭深毒磣",
    "X61n1149_001:0159b09": "(〔初〕錦反毒甚曰磣)傷肌破至骨一聞滅除藥皷聲即箭出毒",
    "X61n1149_001:0159b10": "除豈以深毒而不肯出也在決定者造罪之時以有",
    "X61n1149_001:0159b11": "間心有後心也。",
    "X61n1149_001:0159b12": "有間有後心約未命終前若臨終造惡無間無後",
    "X61n1149_001:0159b13": "招報亦重故下文云臨終起一念決定邪見墮阿",
    "X61n1149_001:0159b14": "毗地獄。",
    "X61n1149_001:0159b15": "念佛之時以無間心無後心。",
    "X61n1149_001:0159b16": "臨終猛利善根更無惡來間隔名無間心臨終念",
    "X61n1149_001:0159b17": "佛即便捨壽時更無餘念在於此後名無後心。",
    "X61n1149_001:0159b18": "遂即捨命善心猛利是以即生譬如十圍之索千夫",
    "X61n1149_001:0159b19": "不制童子揮劒須臾兩分。",
    "X61n1149_001:0159b20": "索喻無始惡業十圍謂多千夫謂凡夫凡夫不能",
    "X61n1149_001:0159b21": "制伏童子喻初心行人揮劒十念成就須臾兩分",
    "X61n1149_001:0159b22": "謂屈伸臂項捨此而生彼。",
    "X61n1149_001:0159b23": "又如千年積柴以大豆火焚少時即盡。",
    "X61n1149_001:0159b24": "此第八問答雖明結業業必兼惑惑即煩惱異名",
    "X61n1149_001:0159c01": "柴喻煩惱千年謂無始大喻智慧一豆謂至少若",
    "X61n1149_001:0159c02": "行人聞善友勸化以知深信至念佛即煩惱頓盡",
    "X61n1149_001:0159c03": "決定往生故涅槃經云煩惱為飯食令諸弟子表",
    "X61n1149_001:0159c04": "皆耳嗜。",
    "X61n1149_001:0159c05": "又如有人一生已來修十善業應得生天臨終之時",
    "X61n1149_001:0159c06": "起一念決定邪見即墮阿鼻地獄惡業虗妄以猛利",
    "X61n1149_001:0159c07": "故尚能排(排謂推排亦除去義)一生之善業令墮惡道豈況臨",
    "X61n1149_001:0159c08": "終猛利心念佛真實無間善業不能排無始惡業得",
    "X61n1149_001:0159c09": "生淨土無有是處又云一念念佛滅八十億劫生死",
    "X61n1149_001:0159c10": "之重罪為念佛時心猛利伏滅惡業決定得生不須",
    "X61n1149_001:0159c11": "疑也上古相傳判十念成就作別時意者此定不可",
    "X61n1149_001:0159c12": "何以得知攝論云唯由發願故全無有行雜集論云",
    "X61n1149_001:0159c13": "若有願生安樂國土即得往生者若人聞無垢佛名",
    "X61n1149_001:0159c14": "即得阿耨菩提者並是別時之因全無有行若將臨",
    "X61n1149_001:0159c15": "終無間十念猛利善行是別時意者幾許誤哉願諸",
    "X61n1149_001:0159c16": "行者深思此理自牢其心莫信異見自墜陷也。",
    "X61n1149_001:0159c17": "時意者梁攝論第六顯了意依章中明四種意一",
    "X61n1149_001:0159c18": "平等意二別時意三別義意四眾生樂欲意於中",
    "X61n1149_001:0160a01": "第二別時意云由唯發願於安樂佛土得往彼受",
    "X61n1149_001:0160a02": "生是別時意論自釋云譬如由一金錢營覓得千",
    "X61n1149_001:0160a03": "金錢非一日得千由別時得千如來意亦爾此一",
    "X61n1149_001:0160a04": "金錢為千金錢因發願為往生因亦爾智者大師",
    "X61n1149_001:0160a05": "意云攝論偏發願生安樂國雜集論單聞佛名得",
    "X61n1149_001:0160a06": "菩提此二論全無有行乃是別時之意古師妄判",
    "X61n1149_001:0160a07": "十念猛利善行亦為別時意故斥之夫欲生淨土",
    "X61n1149_001:0160a08": "方須行願具足有行無願行無所從有願無行願",
    "X61n1149_001:0160a09": "無所獲行願相資無事不遂矣。",
    "X61n1149_001:0160a10": "第九疑　問西方去此十萬億佛剎凡夫劣弱云何",
    "X61n1149_001:0160a11": "可到又往生論云女人及根缺(根缺謂缺壞即盲聾瘖瘂等)二乘",
    "X61n1149_001:0160a12": "種不生既有此聖教當知女人及以根缺者必定不",
    "X61n1149_001:0160a13": "得往生。",
    "X61n1149_001:0160a14": "答為對凡夫肉眼生死心量說耳西方去此十萬億",
    "X61n1149_001:0160a15": "剎但使眾生淨土業成者臨終在定之心即是淨土",
    "X61n1149_001:0160a16": "受生之心動念即是生淨土時為此觀經云彌陀佛",
    "X61n1149_001:0160a17": "國去此不遠又業力不可思議一念即得生彼不須",
    "X61n1149_001:0160a18": "愁遠又如人夢身雖在牀而心意識。",
    "X61n1149_001:0160a19": "心分真妄而有三種一唯真即自性清淨心從本",
    "X61n1149_001:0160a20": "已來湛然常住不同木石神解照照二真妄和合",
    "X61n1149_001:0160a21": "即第八識三唯妄即前七識然即前一是體後二",
    "X61n1149_001:0160a22": "是用又心意識者集記名心即第八識集種子起",
    "X61n1149_001:0160a23": "現行故思量名意即第七識執第八識見分以為",
    "X61n1149_001:0160a24": "內我起四惑故了別名識即前六識分別六塵故",
    "X61n1149_001:0160b01": "令於此中唯取第六識以其遍緣十方三世故而",
    "X61n1149_001:0160b02": "第六必依第七第七必依第八故總云意識。",
    "X61n1149_001:0160b03": "遍至他方一切世界如平生不異也生淨土亦爾動",
    "X61n1149_001:0160b04": "念即至不須疑也女人及根缺二乘種不生者但論",
    "X61n1149_001:0160b05": "生彼國無有女人及無盲聾瘖瘂人不道此間女人",
    "X61n1149_001:0160b06": "根缺人不得生彼若如此說者愚癡全不識經意且",
    "X61n1149_001:0160b07": "如韋提夫人是請生淨土主及五百侍女授佛記悉",
    "X61n1149_001:0160b08": "得往生彼國。",
    "X61n1149_001:0160b09": "案小阿彌陀經云善男子善女人若有信者應當",
    "X61n1149_001:0160b10": "發願生彼國土法華經云若如來滅後五百歲中",
    "X61n1149_001:0160b11": "若有女人聞是經典如說修行於此命終即往安",
    "X61n1149_001:0160b12": "樂世界阿彌陀佛大菩薩眾圍遶住處生蓮華中",
    "X61n1149_001:0160b13": "寶座之上是知此間女人必得生彼明矣。",
    "X61n1149_001:0160b14": "但此處女人及盲聾瘖瘂人心念彌陀佛悉生彼國",
    "X61n1149_001:0160b15": "已不受女身亦不受根缺身二乘之人但迴心願生",
    "X61n1149_001:0160b16": "淨土至彼更無二乘執心。",
    "X61n1149_001:0160b17": "小乘教中我執已盡不受後有不說更有生處今",
    "X61n1149_001:0160b18": "云迥向願生乃是大乘之義小阿彌陀經云彼佛",
    "X61n1149_001:0160b19": "有無量無邊聲聞弟子往生論言無二乘者彼佛",
    "X61n1149_001:0160b20": "逗機既現麤細相麤相變化土即有二乘細相他",
    "X61n1149_001:0160b21": "受用土即純是菩薩變化土不但有聲聞亦有女",
    "X61n1149_001:0160b22": "人故鼓音聲王經云阿彌陀佛父名月上母名殊",
    "X61n1149_001:0160b23": "勝妙顏文似相違理實相順餘義如釋論題及第",
    "X61n1149_001:0160b24": "六疑中。",
    "X61n1149_001:0160c01": "為此故云女人及根缺二乘種不生非謂此處女人",
    "X61n1149_001:0160c02": "及根缺人不得生也故無量壽經四十八願云設我",
    "X61n1149_001:0160c03": "得佛十方世界一切女人稱我名號厭惡女身捨命",
    "X61n1149_001:0160c04": "之後更受女身者不取正覺況生彼國更受女身耶",
    "X61n1149_001:0160c05": "根缺者亦爾。",
    "X61n1149_001:0160c06": "第十疑　問今欲決定往生西方未知作何行業以",
    "X61n1149_001:0160c07": "何為種子得生彼國又凡夫俗人皆有妻子未斷婬",
    "X61n1149_001:0160c08": "欲得生彼否答曰欲決定往生西方者具有二種行",
    "X61n1149_001:0160c09": "定得生彼一者厭離行二者欣願行言厭離行者凡",
    "X61n1149_001:0160c10": "夫無始以來為五欲纏縛輪迴五道。",
    "X61n1149_001:0160c11": "開為六道以修羅攝入鬼趣故合為五道。",
    "X61n1149_001:0160c12": "備受眾苦不起厭心不離五欲未有出期為此常觀",
    "X61n1149_001:0160c13": "此身膿血屎尿一切惡露不淨臭穢故涅槃經云是",
    "X61n1149_001:0160c14": "身愚癡羅剎止住其中誰有智者當樂此身又經云",
    "X61n1149_001:0160c15": "此身眾苦所集一切皆不淨扼縛癰疽等。",
    "X61n1149_001:0160c16": "扼縛爾雅云衡扼也謂轅端橫壓牛領者今體作",
    "X61n1149_001:0160c17": "轅凡夫為煩惱所縛根本如牛為扼所[牛*勾]。",
    "X61n1149_001:0160c18": "根本無義利上至諸天身皆亦復如是行者若行若",
    "X61n1149_001:0161a01": "坐若覺常觀此身唯苦無樂深生厭離縱使妻房不",
    "X61n1149_001:0161a02": "能頓斷漸漸生厭作七種不淨觀一者觀此婬欲身",
    "X61n1149_001:0161a03": "從貪煩惱生即是種子不淨。",
    "X61n1149_001:0161a04": "煩惱潤業招果報故知煩惱為果報身之種子。",
    "X61n1149_001:0161a05": "二者父母交會之時赤白和合識託其中即是受生",
    "X61n1149_001:0161a06": "不淨。",
    "X61n1149_001:0161a07": "二渧和合識託其中當最初羯羅藍時。",
    "X61n1149_001:0161a08": "三者在母胎中生藏下居熟藏上即是住處不淨四",
    "X61n1149_001:0161a09": "者在母胎時唯食母血即是食噉不淨五者日月滿",
    "X61n1149_001:0161a10": "足頭向產門膿血俱出臰穢狼藉即是初生不淨六",
    "X61n1149_001:0161a11": "者薄皮覆上其內膿血遍一切處即是舉體不淨七",
    "X61n1149_001:0161a12": "者乃至死後膖脹爛壞骨肉縱橫孤狼食噉即是究",
    "X61n1149_001:0161a13": "竟不淨自身亦爾所愛境界男女等身深生厭離常",
    "X61n1149_001:0161a14": "觀不淨若能如此觀身不淨之者婬欲煩惱漸漸減",
    "X61n1149_001:0161a15": "小又作十相等觀。",
    "X61n1149_001:0161a16": "十想者一無常想二苦想三無我想四食不淨想",
    "X61n1149_001:0161a17": "五世間不可樂想六死想七不淨想八斷想九離",
    "X61n1149_001:0161a18": "想十盡想言等者等取九想乃大不淨觀九想者",
    "X61n1149_001:0161a19": "一脹想二壞想三血塗漫想四膿爛想五青瘀想",
    "X61n1149_001:0161a20": "六噉想七散想八骨想九燒想。",
    "X61n1149_001:0161a21": "廣如經說又發願願我永離三界雜食臰穢膿血不",
    "X61n1149_001:0161a22": "淨躭苞五欲男女等身願得淨土法性身此謂厭離",
    "X61n1149_001:0161a23": "行二明欣願行者復有二種一者先明求往生之意",
    "X61n1149_001:0161a24": "二者觀彼淨土莊嚴等事欣願心求往生意者一者",
    "X61n1149_001:0161b01": "所以求生淨土為欲救拔一切眾生苦故即自思惟",
    "X61n1149_001:0161b02": "我今無力若在惡世煩惱境強自為業縛淪溺三塗",
    "X61n1149_001:0161b03": "動經數劫如此輪轉無始已來未曾休息何時能得",
    "X61n1149_001:0161b04": "救苦眾生為此故求生淨土親近諸佛若證無生法",
    "X61n1149_001:0161b05": "忍方能於惡世中救苦眾生故往生論云言發菩提",
    "X61n1149_001:0161b06": "心者正是願作佛心願作佛心者則是度眾生心度",
    "X61n1149_001:0161b07": "眾生心者則是攝取眾生生佛國心又願生淨土須",
    "X61n1149_001:0161b08": "具二行一者必須遠離三種障菩提法門二者須得",
    "X61n1149_001:0161b09": "三種順菩提法門何者三種障菩提法門一者依智",
    "X61n1149_001:0161b10": "慧門不求自樂遠離我心貪著自身故。",
    "X61n1149_001:0161b11": "凡夫淪沒四生輪迴六道盖由著我我所不能修",
    "X61n1149_001:0161b12": "出離行我謂正報我所謂依報。",
    "X61n1149_001:0161b13": "二者依慈悲門㧞一切眾生苦遠離無安眾生心故",
    "X61n1149_001:0161b14": "三者依方便門常憐愍一切眾生欲與其樂遠離恭",
    "X61n1149_001:0161b15": "敬供養自身心故若能遠離三種障菩提法則得三",
    "X61n1149_001:0161b16": "種順菩提法。",
    "X61n1149_001:0161b17": "此三種順菩提法如次翻前三種障菩提法然則",
    "X61n1149_001:0161b18": "初一種是自行後二種是化他。",
    "X61n1149_001:0161b19": "一者無染清淨心不為自求諸樂故。",
    "X61n1149_001:0161b20": "上是往生論文下是智者大師釋。",
    "X61n1149_001:0161b21": "是無染清淨處若為自身求生染自心障菩提門是",
    "X61n1149_001:0161b22": "故無染清淨心是順菩提門二者安清淨心為拔眾",
    "X61n1149_001:0161b23": "生苦故(上論下釋)菩提安一切眾生清淨處若不作心拔",
    "X61n1149_001:0161b24": "一切眾生令離生死苦即違菩提門是故安清淨心",
    "X61n1149_001:0161c01": "是順菩提門三者樂(落音)清淨心欲令一切眾生得大",
    "X61n1149_001:0161c02": "菩提故(上論下釋)菩提是畢竟常樂處若不作心令一切",
    "X61n1149_001:0161c03": "眾生得畢竟常樂即違菩提門此菩提因何而得要",
    "X61n1149_001:0161c04": "因生淨土常不離佛得無生忍已於生死中救苦眾",
    "X61n1149_001:0161c05": "生悲智圓融。",
    "X61n1149_001:0161c06": "悲智圓融即無住行以有悲故不住涅槃豈同小",
    "X61n1149_001:0161c07": "乘以有智故不住生死豈同凡夫內心具二不偏",
    "X61n1149_001:0161c08": "用一名為圓融。",
    "X61n1149_001:0161c09": "定而常有用自在無礙。",
    "X61n1149_001:0161c10": "圓融本心妙明真性寂智無二性相直融凡夫背",
    "X61n1149_001:0161c11": "覺而跉跰諸聖還源而自在故能不動真際宜運",
    "X61n1149_001:0161c12": "大慈隱顯不常寂用無礙。",
    "X61n1149_001:0161c13": "即是菩提心此是願生之意二明欣願求心者希心",
    "X61n1149_001:0161c14": "起想緣彌陀佛若法身報身若應身等金色光明八",
    "X61n1149_001:0161c15": "萬四千相一一相中八萬四千好一一好放八萬四",
    "X61n1149_001:0161c16": "千光明常照法界攝取念佛眾生又觀彼淨土七寶",
    "X61n1149_001:0161c17": "莊嚴事備如觀經十六觀等常行念佛三昧。",
    "X61n1149_001:0161c18": "念佛三昧者心中在想口稱名號皆名念佛然諸",
    "X61n1149_001:0162a01": "經論具明二行皆可得道一無念二有念初無念",
    "X61n1149_001:0162a02": "者即是真如三昧直須惺惺寂寂不起攀緣實相",
    "X61n1149_001:0162a03": "相應能所雙泯此亦泯心不同大虗如是安心方",
    "X61n1149_001:0162a04": "能合道智度論云有念墮魔網無念即得出心動",
    "X61n1149_001:0162a05": "故非道不動是法印起信論云若得無念則為向",
    "X61n1149_001:0162a06": "佛智故二有念者即是念佛三昧存想佛之三身",
    "X61n1149_001:0162a07": "無量功德乃至依報清淨莊嚴專心不亂此想成",
    "X61n1149_001:0162a08": "時亦得見佛悟道具如觀經般舟三昧經十住毗",
    "X61n1149_001:0162a09": "婆娑論等今時學人唯重無念不知有念修道之",
    "X61n1149_001:0162a10": "人切自撿點於二門中何行相應勿於聖言謬生",
    "X61n1149_001:0162a11": "讚毀如人飲水冷燸自知莫學他人空重無念又",
    "X61n1149_001:0162a12": "不能端身宴坐萬境既壞縱能暫息攀緣不免無",
    "X61n1149_001:0162a13": "記昏住六情擾攘三毒熾然妄說多端欺誑聾俗",
    "X61n1149_001:0162a14": "簡去念佛橫搆是非破他善根罪莫太矣往生一",
    "X61n1149_001:0162a15": "路平旦易行奉勸後人審辨真偽勿虗度一生耳。",
    "X61n1149_001:0162a16": "及施戒等修一切善行悉以迴施一切眾生同願生",
    "X61n1149_001:0162a17": "彼國決定得生此謂欣願門也。",
    "X61n1149_001:0162a19": "註十疑論(終)"
}