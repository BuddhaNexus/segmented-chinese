{
    "X65n1295_002:0481b11": "禪宗頌古聯珠通集卷第二",
    "X65n1295_002:0481b13": "宋池州報恩光孝禪寺沙門法應　集",
    "X65n1295_002:0481b14": "元紹興天衣萬壽禪寺沙門普會續集",
    "X65n1295_002:0481b15": "世尊機緣",
    "X65n1295_002:0481b16": "釋迦牟尼世尊初降生。一手指天一手指地。周",
    "X65n1295_002:0481b17": "行七步目顧四方云。天上天下唯吾獨尊。後雲",
    "X65n1295_002:0481b18": "門云。我當時若見。一棒打殺與狗子喫。貴圖天",
    "X65n1295_002:0481b19": "下太平　瑯琊覺云。可謂將此深心奉塵剎。是",
    "X65n1295_002:0481b20": "則名為報佛恩。　頌曰。",
    "X65n1295_002:0481b21": "四月八佛降生日。指天指地稱第一。九龍噴水沐金",
    "X65n1295_002:0481b22": "軀。摩訶般若波羅蜜。(洞山聰)。",
    "X65n1295_002:0481b23": "指天指地語琅琅。送語傳言出畫堂。使者尚能多意",
    "X65n1295_002:0481b24": "氣。主人應是不尋常。(泉大道)。",
    "X65n1295_002:0481c01": "寶殿龍樓忽降時。周行七步豁眉開。言不是言無謙",
    "X65n1295_002:0481c02": "遜。天上人間更有誰。(野軒遵)。",
    "X65n1295_002:0481c03": "開基剏業前王事。端拱持盈後帝心。劒戟盡為農器",
    "X65n1295_002:0481c04": "用。此時誰報太平音。(佛印元)。",
    "X65n1295_002:0481c05": "纔降王宮示本然。周行七步又重宣。指天指地無人",
    "X65n1295_002:0481c06": "會。獨震雷音徧大千。(海印信)。",
    "X65n1295_002:0481c07": "混沌未分人未曉。乾坤纔剖事全彰。天生伎倆能奇",
    "X65n1295_002:0481c08": "怪。末上鍮他弄一場。(保寧勇)。",
    "X65n1295_002:0481c09": "七步周行手指天。衲僧棒下命難全。母胎出後成何",
    "X65n1295_002:0481c10": "事。爭似閻浮未降前。(張無盡)。",
    "X65n1295_002:0481c11": "周行七步便稱尊。家醜那堪放出門。只向母胎度人",
    "X65n1295_002:0481c12": "畢。也須一棒一條痕。(長靈卓)。",
    "X65n1295_002:0481c13": "纔生能步便英靈。天上人間我獨尊。可笑瞻前不顧",
    "X65n1295_002:0481c14": "後。那知身後有雲門。(草堂清)。",
    "X65n1295_002:0481c15": "一火鑄成金彈子。團圞都不費鉗鎚。拈來萬仞峯頭",
    "X65n1295_002:0481c16": "放。打落天邊白鳳兒。(慈受深)。",
    "X65n1295_002:0481c17": "無憂樹下誕全身。七步周行事斬新。相見謂言侵早",
    "X65n1295_002:0481c18": "起。誰知更有夜行人。(南華昺)。",
    "X65n1295_002:0481c19": "老胡不免出胞胎。也解人前恁麼來。指地指天稱第",
    "X65n1295_002:0481c20": "一。眾生四十九年灾。(鼓山珪)。",
    "X65n1295_002:0481c21": "老漢纔生便著忙。周行七步似顛狂。賺他無限癡男",
    "X65n1295_002:0481c22": "女。開眼堂堂入鑊湯。(徑山杲)。",
    "X65n1295_002:0481c23": "兜羅綿手指天地。紺目重瞳顧四維。七步周行渾屬",
    "X65n1295_002:0481c24": "我。一生賣弄小孩兒。(佛燈珣)。",
    "X65n1295_002:0482a01": "黑白未分全體妙。纔彰文彩便成乖。因茲漏泄家風",
    "X65n1295_002:0482a02": "甚。末代兒孫鼻孔喎。(月菴果)。",
    "X65n1295_002:0482a03": "纔出胞胎便逸羣。周行七步獨稱尊。當時若見雲門",
    "X65n1295_002:0482a04": "老。不到如今累子孫。(踈山如)。",
    "X65n1295_002:0482a05": "【續收】老胡種種空意氣。一手指天兼指地。當時盡謂獨",
    "X65n1295_002:0482a06": "稱尊。今日翻思誰不是。人人盡在光明裏。臨文不用",
    "X65n1295_002:0482a07": "更加諱。(育王達)。",
    "X65n1295_002:0482a08": "千年石虎產麒麟。一角通身五彩明。金鎻玉關渾掣",
    "X65n1295_002:0482a09": "斷。毗盧界內鼓煙塵。(雪竇宗)。",
    "X65n1295_002:0482a10": "美如西子離金闕。嬌似楊妃下玉樓。猶把琵琶半遮",
    "X65n1295_002:0482a11": "面。不令人見轉風流。(佛鑑懃)。",
    "X65n1295_002:0482a12": "毗嵐園裏喪嘉聲。分手徒勞布惡名。決是一文偷不",
    "X65n1295_002:0482a13": "得。至今虗作不良人。(瞎堂遠)。",
    "X65n1295_002:0482a14": "五天一隻蓬蒿箭。攪動支那百萬兵。不得雲門行正",
    "X65n1295_002:0482a15": "令。幾乎錯認定盤星。(石窻恭)。",
    "X65n1295_002:0482a16": "周行四顧獨稱尊。平地無風起浪痕。禍及私門猶自",
    "X65n1295_002:0482a17": "可。誰知千古累兒孫。(懶菴需)。",
    "X65n1295_002:0482a18": "掀翻地軸乾坤窄。撥轉天輪宇宙寬。須向強中呈好",
    "X65n1295_002:0482a19": "手。虗空打碎劫初看。(正堂辯)。",
    "X65n1295_002:0482a20": "奴兒婢子。十生九死。於裏不正。被外邊使。縱饒開口",
    "X65n1295_002:0482a21": "便過頭。未免渾身輥泥水。(月堂昌)。",
    "X65n1295_002:0482a22": "無憂樹下浴嬰孩。清曉薔微帶露開。轉過衲僧相見",
    "X65n1295_002:0482a23": "處。後槽驢馬出胞胎。(天童淨)。",
    "X65n1295_002:0482a24": "草本無端拈出來。更加註脚轉癡呆。西天此土誰知",
    "X65n1295_002:0482b01": "己。夜半優曇火裏開。(應菴華)。",
    "X65n1295_002:0482b02": "走出門風相副稱。東西南北更無人。看來不得韶陽",
    "X65n1295_002:0482b03": "老。未免兒孫惹客塵。(或菴體)。",
    "X65n1295_002:0482b04": "指天指地。無處回避。瞿曇瞿曇。討甚巴鼻。(月林觀)。",
    "X65n1295_002:0482b05": "自謂五更侵早起。誰知更有夜行人。條風塊雨非云",
    "X65n1295_002:0482b06": "昔。堯舜垂衣萬國賓。(運菴巖)。",
    "X65n1295_002:0482b07": "未曾撞入摩耶腹。兩手知他甚處安。右脅出來魔境",
    "X65n1295_002:0482b08": "現。只堪惆悵不堪看。(天目禮)。",
    "X65n1295_002:0482b09": "一聲哇地便吒哩。突出如斯大闡提。此土西天起殃",
    "X65n1295_002:0482b10": "害。堂堂洗土不成泥。(北磵簡)。",
    "X65n1295_002:0482b11": "七步周行猶彷彿。指天指地不分明。是非既落傍人",
    "X65n1295_002:0482b12": "耳。洗到驢年也不清。(虗堂愚)。",
    "X65n1295_002:0482b13": "兩手指天地。周行步更多。可憐黃面老。螃蟹落湯鍋。",
    "X65n1295_002:0482b14": "(西巖惠)。",
    "X65n1295_002:0482b15": "生來自恨錯同條。鐵鑄心肝也合銷。還你獨尊三界",
    "X65n1295_002:0482b16": "內。奈何今日又明朝。(覺菴真)。",
    "X65n1295_002:0482b17": "僧問九峯虔云。承聞和尚有言。諸聖間出祇是",
    "X65n1295_002:0482b18": "傳語人。是否。師曰是。曰世尊一手指天一手指",
    "X65n1295_002:0482b19": "地云。天上天下唯吾獨尊。和尚為甚麼却喚作",
    "X65n1295_002:0482b20": "傳語人。師曰。祗為一手指天一手指地。所以喚",
    "X65n1295_002:0482b21": "作傳語人。　頌曰。",
    "X65n1295_002:0482b22": "妙相圓明不可親。奴兒婢子自殷勤。指天指地稱尊",
    "X65n1295_002:0482b23": "大。也是傳言送語人。(丹霞淳)。",
    "X65n1295_002:0482b24": "【增收】世尊未離兜率已降王宮。未出母胎度人已畢。",
    "X65n1295_002:0482c01": "　頌曰。",
    "X65n1295_002:0482c02": "大象本無形。至虗包萬有。末後已太過。面南看北斗。",
    "X65n1295_002:0482c03": "王宮兜率度生出胎。始終一貫初無去來。掃蹤滅跡",
    "X65n1295_002:0482c04": "除根蒂。火裏蓮華處處開。(圓悟勤)。",
    "X65n1295_002:0482c05": "是非海裏橫身入。豺虎羣中自在行。莫把是非來辨",
    "X65n1295_002:0482c06": "我。平生穿鑿不相干。(鼓山珪)。",
    "X65n1295_002:0482c07": "利刃有蜜不須舐。蠱毒之家水莫甞。不舐不嘗俱不",
    "X65n1295_002:0482c08": "犯。端然衣錦自還鄉。(徑山杲)。",
    "X65n1295_002:0482c09": "本離兜率降王宮。便就刀山入鑊湯。等閑擒下白拈",
    "X65n1295_002:0482c10": "賊。滿眼俱為敗露贓。(瞎堂遠)。",
    "X65n1295_002:0482c11": "垂鈎不似迷津客。張網誠非待兔人。半夜烏鷄何處",
    "X65n1295_002:0482c12": "去。天明吞却玉麒麟。(正堂辯)。",
    "X65n1295_002:0482c13": "肌骨當初赫赤窮。面皮今日厚千重。撩頭搭尾應更",
    "X65n1295_002:0482c14": "點。嬴賽闍黎齋後鍾。(或菴體)。",
    "X65n1295_002:0482c15": "【增收】世尊初於臈月八日明星出時。忽云。奇哉一切",
    "X65n1295_002:0482c16": "眾生。具有如來智慧德相。但以妄想執著不能",
    "X65n1295_002:0482c17": "證得。　頌曰。",
    "X65n1295_002:0482c18": "瞿曇失却眼睛時。雪裏梅華只一枝。而今到處生荊",
    "X65n1295_002:0482c19": "棘。却笑春風惱亂吹。(晦堂心)。",
    "X65n1295_002:0482c20": "黃面瞿曇不丈夫。明星現處自塗糊。如今好覔生蛇",
    "X65n1295_002:0482c21": "弄。免使兒孫在半途。(佛心才)。",
    "X65n1295_002:0482c22": "一見明星夢便回。千年桃核長青梅。雖然不是調羮",
    "X65n1295_002:0482c23": "味。曾與將軍止渴來。(雪竇宗)。",
    "X65n1295_002:0482c24": "出得山來早是遲。却於世上討便宜。直饒一念超三",
    "X65n1295_002:0483a01": "界。好與拳頭劈面椎。(佛照光)。",
    "X65n1295_002:0483a02": "此老從來謾自誇。無端病眼見空華。直教當下超三",
    "X65n1295_002:0483a03": "際。檢點將來未到家。(無用全)。",
    "X65n1295_002:0483a04": "六年落草野狐精。跳出渾身是葛藤。打失眼睛無處",
    "X65n1295_002:0483a05": "覓。誑人剛道悟明星。(天童淨)。",
    "X65n1295_002:0483a06": "二千年前黃面老。舉頭莫是見明星。茫茫宇宙人無",
    "X65n1295_002:0483a07": "數。幾個男兒眼有睛。(肯堂充)。",
    "X65n1295_002:0483a08": "雪嶺崎嶇歲月深。何曾夜半見明星。可憐業識茫茫",
    "X65n1295_002:0483a09": "者。蹉過如來正法輪。(妙峯善)。",
    "X65n1295_002:0483a10": "夜半明星出現時。分明喪盡目前機。若言總具如來",
    "X65n1295_002:0483a11": "相。也是空拳誑小兒。(頑石空)。",
    "X65n1295_002:0483a12": "六載隈藏在雪山。灰頭土面自慚顏。今朝忽覩明星",
    "X65n1295_002:0483a13": "現。始覺從前被眼瞞。(鐵山仁)。",
    "X65n1295_002:0483a14": "六載將身草裏埋。當時有眼幾曾開。果然見得明星",
    "X65n1295_002:0483a15": "現。未到門庭冷似灰。(介石朋)。",
    "X65n1295_002:0483a16": "雪嶺六年修苦行。今朝打失主人公。普天帀地無尋",
    "X65n1295_002:0483a17": "處。百億分身是脫空。(天目禮)。",
    "X65n1295_002:0483a18": "正覺山前失眼睛。是凡是聖盡生盲。至今夜夜明星",
    "X65n1295_002:0483a19": "現。誰肯向伊行處行。(癡絕冲)。",
    "X65n1295_002:0483a20": "明星見處月三更。箇箇眉毛眼上橫。平地起堆黃面",
    "X65n1295_002:0483a21": "老。夢中說夢可憐生。(大歇謙)。",
    "X65n1295_002:0483a22": "明星一見眼皮穿。漢語胡言萬萬千。暴富乞兒休說",
    "X65n1295_002:0483a23": "夢。誰家竈裡火無煙。(無量壽)。",
    "X65n1295_002:0483a24": "金鍾夜擊九重城。六載歸來改瘦形。待得眾生心眼",
    "X65n1295_002:0483b01": "活。雪山依舊碧崚層。(虗堂愚)。",
    "X65n1295_002:0483b02": "輕金輪位重草座。金彈換人泥彈丸。末世眾生心眼",
    "X65n1295_002:0483b03": "巧。明星空照雪山寒。(閑極雲)。",
    "X65n1295_002:0483b04": "月滿長空星滿天。瞿曇一見眼皮穿。長安市上人無",
    "X65n1295_002:0483b05": "數。何似家家夜莫眠。(千峯琬)。",
    "X65n1295_002:0483b06": "世尊一日陞座。大眾纔集定。文殊白槌云。諦觀",
    "X65n1295_002:0483b07": "法王法。法王法如是。世尊便下座。　頌曰。",
    "X65n1295_002:0483b08": "聲振大千龍虎伏。無人解和法王才。言下便明猶是",
    "X65n1295_002:0483b09": "鈍。頓教千眼一時開。(明招謙)。",
    "X65n1295_002:0483b10": "文殊白槌報眾知。法王法令合如斯。會中若有仙陁",
    "X65n1295_002:0483b11": "客。不待眉間毫相輝。(北塔祚)。",
    "X65n1295_002:0483b12": "列聖藂中作者知。法王法令不如斯。會中若有仙陀",
    "X65n1295_002:0483b13": "客。何必文殊下一槌。(雪竇顯)。",
    "X65n1295_002:0483b14": "百萬靈山似葦麻。風行雲集已周遮。當時不是文殊",
    "X65n1295_002:0483b15": "老。往往瞿曇更撒沙。(佛印元)。",
    "X65n1295_002:0483b16": "頭角麟龍眾若干。當時一例受欺謾。法王真子揮楗",
    "X65n1295_002:0483b17": "椎。直至而今作笑端。(正覺逸)。",
    "X65n1295_002:0483b18": "未兆之前早二三。白槌之後更那堪。當時若有仙陀",
    "X65n1295_002:0483b19": "客。不到如今強指南。(海印信)。",
    "X65n1295_002:0483b20": "七佛之師下一槌。鵞王成鴨鱉成龜。滿筵龍象齊傾",
    "X65n1295_002:0483b21": "耳。咲殺靈山老古錐。(野軒遵)。",
    "X65n1295_002:0483b22": "巍巍頂相終難見。舒卷何當如掣電。彼時若有此時",
    "X65n1295_002:0483b23": "人。文殊槌下分鍼線。(白雲端)。",
    "X65n1295_002:0483b24": "諦觀法王法。法王法如是。玉輪影射珊瑚枝。一陣清",
    "X65n1295_002:0483c01": "風動天地。(地藏恩)。",
    "X65n1295_002:0483c02": "月在波心徹底寒。澄澄應不許龍蟠。五湖多少未歸",
    "X65n1295_002:0483c03": "客。却被傍人把釣竿。(上方益)。",
    "X65n1295_002:0483c04": "彌盧出海橫天外。南北東西不見邊。一幅素縑描不",
    "X65n1295_002:0483c05": "得。競將天下與人傳。(大洪遂)。",
    "X65n1295_002:0483c06": "據坐凝眸語未形。一槌直下意何明。倒行此令如相",
    "X65n1295_002:0483c07": "委。無限清風動地生。(夢菴信)。",
    "X65n1295_002:0483c08": "一段真風見也麼。元元化母理機梭。織成古錦含春",
    "X65n1295_002:0483c09": "象。無奈東君漏泄何。(天童覺)。",
    "X65n1295_002:0483c10": "一輪明月映天心。四海生靈荷照臨。何必西風撼丹",
    "X65n1295_002:0483c11": "桂。碧霄重送九秋音。(佛鑑懃)。",
    "X65n1295_002:0483c12": "法王法令若為酬。老倒文殊強出頭。負累釋迦猶可",
    "X65n1295_002:0483c13": "事。至今千古閙啾啾。(龍門遠)。",
    "X65n1295_002:0483c14": "銀蟾皎潔豈容模。剛被文殊強塗糊。千古兒孫無覓",
    "X65n1295_002:0483c15": "處。三條椽下觜盧都。(月菴果)。",
    "X65n1295_002:0483c16": "金槌影動。寶劒光寒。百萬之眾。齊著眼看。(楚安方)。",
    "X65n1295_002:0483c17": "瞿曇按指。文殊據令。漏泄天機。一槌打正。(南華昺)。",
    "X65n1295_002:0483c18": "【續收】正令付全提。不存凡聖機。牢關百雜碎。石火電光",
    "X65n1295_002:0483c19": "輝。(尼無著總)。",
    "X65n1295_002:0483c20": "古皇前化超羣檄。無字印文明劃劃。今時衲子若當",
    "X65n1295_002:0483c21": "陽。往往半千成五百。(正堂辯)。",
    "X65n1295_002:0483c22": "法王法令沒周遮。一片虗凝絕點瑕。槌下不開諸聖",
    "X65n1295_002:0483c23": "眼。幾多騏驥困鹽車。(靈巖安)。",
    "X65n1295_002:0483c24": "見成活計莫周遮。椎下分疎事轉差。若是咬人師子",
    "X65n1295_002:0484a01": "子。何須牙上更安牙。(月林觀)。",
    "X65n1295_002:0484a02": "道泰時清才子貴。家肥國富小兒嬌。不因紫陌花開",
    "X65n1295_002:0484a03": "早。爭見黃鶯下柳條。(木菴永)。",
    "X65n1295_002:0484a04": "世尊因五通仙人問云。佛有六通。我有五通。如",
    "X65n1295_002:0484a05": "何是那一通。世尊召仙人。仙人應諾。世尊曰。那",
    "X65n1295_002:0484a06": "一通爾問我。　頌曰。",
    "X65n1295_002:0484a07": "仙人一問通皆備。却是瞿曇一物無。喚得兔來依舊",
    "X65n1295_002:0484a08": "放。幾多山鬼暗相呼。(佛印元)。",
    "X65n1295_002:0484a09": "那一通爾問我。令人慚愧釋迦老。只知步步踏紅蓮。",
    "X65n1295_002:0484a10": "不覺茫茫入荒草。(正覺逸)。",
    "X65n1295_002:0484a11": "無量劫來曾未遇。如何不動到其中。莫言佛法無多",
    "X65n1295_002:0484a12": "子。最苦瞿曇那一通。(保寧勇)。",
    "X65n1295_002:0484a13": "問佛如何那一通。世尊當面指迷蹤。祥雲密密微微",
    "X65n1295_002:0484a14": "雨。大震雷音帀地風。(雲溪恭)。",
    "X65n1295_002:0484a15": "汝問如何此問親。嶺梅江柳共芳春。抱贓不用行搜",
    "X65n1295_002:0484a16": "檢。已自當堂露賊身。(長靈卓)。",
    "X65n1295_002:0484a17": "【續收】那一通你問我。玄關倒插無鬚鎻。等閑一掣掣得",
    "X65n1295_002:0484a18": "開。三個老婆相對坐(咄)。(斷橋倫)。",
    "X65n1295_002:0484a19": "那一通。你問我。口是禍門。招因帶果。慚愧慈悲大法",
    "X65n1295_002:0484a20": "王。丙乙离壬不屬火。(寶葉源)。",
    "X65n1295_002:0484a21": "世尊因外道問云。不問有言不問無言。世尊據",
    "X65n1295_002:0484a22": "坐。外道讚曰。世尊大慈大悲。開我迷雲令我得",
    "X65n1295_002:0484a23": "入。作禮而去。後阿難問佛。外道有何所證。而言",
    "X65n1295_002:0484a24": "得入。世尊曰。如世良馬見鞭影而行。　頌曰。",
    "X65n1295_002:0484b01": "鞭影分明指似君。多聞瞥地爽精神。汾陽報汝諸禪",
    "X65n1295_002:0484b02": "侶。信手拈來莫厭塵。(汾陽昭)。",
    "X65n1295_002:0484b03": "機輪曾未轉。轉必兩頭走。明鏡忽臨臺。當下知妍醜。",
    "X65n1295_002:0484b04": "妍醜分兮迷雲開。慈門何處生塵埃。因思良馬窺鞭",
    "X65n1295_002:0484b05": "影。千里追風喚得回。(雪竇顯)。",
    "X65n1295_002:0484b06": "雙鋒覆護兩俱摧。迷雲從此豁然開。收得劫初鈴子",
    "X65n1295_002:0484b07": "後。輕輕一振動雲雷。(天衣懷)。",
    "X65n1295_002:0484b08": "萬丈寒潭徹底清。錦鱗夜靜向光行。和竿一掣隨鈎",
    "X65n1295_002:0484b09": "上。水面茫茫散月明。(白雲端)。",
    "X65n1295_002:0484b10": "經過遇夜宿荒草。開得眼來天大曉。空心赤脚唱歌",
    "X65n1295_002:0484b11": "歸。路上行人已不少。(保寧勇)。",
    "X65n1295_002:0484b12": "特地殷勤問有無。因風應不費工夫。迷雲縱得開令",
    "X65n1295_002:0484b13": "入。未免區區在半途。(淨照臻)。",
    "X65n1295_002:0484b14": "雪覆喬林同一色。清光上下含虗碧。採樵人立渡頭",
    "X65n1295_002:0484b15": "寒。極目圓蟾為誰白。(成枯木)。",
    "X65n1295_002:0484b16": "外道麤心慣險夷。老胡鞭影露鍼錐。行人拾得東門",
    "X65n1295_002:0484b17": "兔。誰管韓獹精力疲。(長靈卓)。",
    "X65n1295_002:0484b18": "世尊恰似青銅鏡。掛向虗空秋月靜。表裏無私照膽",
    "X65n1295_002:0484b19": "寒。高低一一皆相映。(佛鑑懃)。",
    "X65n1295_002:0484b20": "杲日連天照有無。孰云善逝坐跏趺。如今要見當年",
    "X65n1295_002:0484b21": "事。邪正由來在半途。(龍門遠)。",
    "X65n1295_002:0484b22": "有無不問語先墯。明鏡當臺雙照破。迷雲散盡曉天",
    "X65n1295_002:0484b23": "空。杲日團團紅似火。(佛性泰)。",
    "X65n1295_002:0484b24": "露影藏身問世尊。瞿曇一點不加文。迷雲舒卷從斯",
    "X65n1295_002:0484c01": "入。十倍精神減八分。(佛燈珣)。",
    "X65n1295_002:0484c02": "迷悟躅髏前。何勞更舉鞭。只持雞狗戒。不學祖師禪。",
    "X65n1295_002:0484c03": "(鼓山珪)。",
    "X65n1295_002:0484c04": "兩處牢關擊不通。纖塵不動自乖宗。忽然業鏡百雜",
    "X65n1295_002:0484c05": "碎。黃面瞿曇失却蹤。(徑山杲)。",
    "X65n1295_002:0484c06": "【續收】外道殷勤來問佛。有言不問及無言。大雄不費纖",
    "X65n1295_002:0484c07": "毫力。良馬何曾用舉鞭。(照堂一)。",
    "X65n1295_002:0484c08": "世尊隻眼通三界。外道雙眸貫五天。華意正濃桃臉",
    "X65n1295_002:0484c09": "笑。春光不在柳梢邊。(雪巢一)。",
    "X65n1295_002:0484c10": "不問有言無言。說甚見影見鞭。露柱口掛壁上。燈籠",
    "X65n1295_002:0484c11": "倒退三千。(瞎堂遠)。",
    "X65n1295_002:0484c12": "陷虎機關兩處安。湍流一截萬源乾。駿駒瞥爾窺鞭",
    "X65n1295_002:0484c13": "影。凜凜霜蹄毛骨寒。(尼無著總)。",
    "X65n1295_002:0484c14": "獵涉榮枯未是奇。到頭誰是出家兒。故鄉漠漠無消",
    "X65n1295_002:0484c15": "息。時有孤雲嶺外歸。(正堂辯)。",
    "X65n1295_002:0484c16": "赤日輝空照大千。佛魔俱盡頭超然。悠悠莫論途中",
    "X65n1295_002:0484c17": "事。露出胷襟子細看。(大溈智)。",
    "X65n1295_002:0484c18": "不問有無先話墯。軒轅古鏡忽臨臺。雖然當下分妍",
    "X65n1295_002:0484c19": "醜。依舊迷雲撥不開。(肯堂充)。",
    "X65n1295_002:0484c20": "自把碌磚空裏擲。必端自打自家頭。灼然自痛自難",
    "X65n1295_002:0484c21": "說。自著摩挲歸去休。(斷橋倫)。",
    "X65n1295_002:0484c22": "不問無言及有言。坐觀成敗自安然。仙陀瞥爾知宗",
    "X65n1295_002:0484c23": "墮。誰謂世尊曾舉鞭。(本覺一)。",
    "X65n1295_002:0484c24": "【增收】世尊因外道問。昨日說何法。曰說定法。又問。今",
    "X65n1295_002:0485a01": "日說何法。曰說不定法(云云)。　頌曰。",
    "X65n1295_002:0485a02": "古鑑從來絕點痕。隨其妍醜目前分。而今鑑破無光",
    "X65n1295_002:0485a03": "影。風輥長江水色渾。(塗毒策)。",
    "X65n1295_002:0485a04": "昨日與今日。說定說不定。寰中天子敕。塞外將軍令。",
    "X65n1295_002:0485a05": "外道當年入夢鄉。直至如今猶未省。(高安悟)。",
    "X65n1295_002:0485a06": "昨日定今日不定。正令已行皆逐正。卓下靈山皁纛",
    "X65n1295_002:0485a07": "旗。百萬麾軍皆乞命。(山堂淳)。",
    "X65n1295_002:0485a08": "【增收】世尊因調達謗佛。生身陷地獄。佛敕阿難傳問",
    "X65n1295_002:0485a09": "云。汝在地獄中安否。云我雖在地獄。如三禪天",
    "X65n1295_002:0485a10": "樂。佛又令阿難傳問。你還求出不。云我待世尊",
    "X65n1295_002:0485a11": "來便出。阿難云。佛是三界大師。豈有入地獄分。",
    "X65n1295_002:0485a12": "云佛既無入地獄分。我豈有出地獄分。　頌曰。",
    "X65n1295_002:0485a13": "好笑提婆達多。入捺落十小劫波。然得三禪妙樂。吹",
    "X65n1295_002:0485a14": "布毛須還鳥窠。(湛堂準)。",
    "X65n1295_002:0485a15": "大隱居廛。小隱居山。各得其所。隨分安閑。何必更來",
    "X65n1295_002:0485a16": "論出入。人生在處有餘歡。(別峯雲)。",
    "X65n1295_002:0485a17": "地獄天堂八字打開。誰知無去亦無來。若言已得三",
    "X65n1295_002:0485a18": "禪樂。未免將身自活埋。(松源岳)。",
    "X65n1295_002:0485a19": "萬仞崖頭[拚ㄙ+ㄊ]得去。不知何處覓全屍。業風吹起再甦",
    "X65n1295_002:0485a20": "省。却問如今是甚時。(虗堂愚)。",
    "X65n1295_002:0485a21": "【增收】世尊因長爪梵志索論義。預約云。我義若墯。我",
    "X65n1295_002:0485a22": "自斬首以謝。世尊云。汝義以何為宗。梵志云。我",
    "X65n1295_002:0485a23": "義以一切不受為宗。世尊云。是見受不。志拂袖",
    "X65n1295_002:0485a24": "而去。行至中路有省。乃謂弟子云。吾當回去。斬",
    "X65n1295_002:0485b01": "首以謝世尊。弟子云。人天眾前幸當得勝。何以",
    "X65n1295_002:0485b02": "斬首。志云。我寧於有智人前斬首。不於無智人",
    "X65n1295_002:0485b03": "前得勝。乃歎云。我義兩處負墯。是見若受負門",
    "X65n1295_002:0485b04": "處麤。是見不受負門處細。一切人天二乘皆不",
    "X65n1295_002:0485b05": "知我義墯處。唯有世尊諸大菩薩知我義墯。回",
    "X65n1295_002:0485b06": "至世尊前云。我義兩處負墯。故當斬首以謝。世",
    "X65n1295_002:0485b07": "尊云。我法中無如是事。汝當回心向道。於是同",
    "X65n1295_002:0485b08": "五百徒眾。一時投佛出家證阿羅漢。　頌曰。",
    "X65n1295_002:0485b09": "是見若受破家門。是見不受與誰論。匾檐驀折兩頭",
    "X65n1295_002:0485b10": "脫。一毫頭上現乾坤。(天衣懷)。",
    "X65n1295_002:0485b11": "一切不受逞家風。片言雙破兩頭攻。赤旛奪了回光",
    "X65n1295_002:0485b12": "處。始信言前墮己宗。(本覺一)。",
    "X65n1295_002:0485b13": "是見受時眼著屑。見如不受事猶乖。賊身已露徒回",
    "X65n1295_002:0485b14": "首。鬼面神頭一處埋。(無用全)。",
    "X65n1295_002:0485b15": "【增收】世尊因乾闥婆王奏樂。其時山河大地盡作琴",
    "X65n1295_002:0485b16": "聲。迦葉起舞。王問。迦葉豈不是阿羅漢。諸漏已",
    "X65n1295_002:0485b17": "盡。何更有餘習。世尊曰。實無餘習。莫謗法也。王",
    "X65n1295_002:0485b18": "又撫琴三徧。迦葉亦三度作舞。王曰。迦葉作舞。",
    "X65n1295_002:0485b19": "豈不是。世尊曰。實不曾作舞。王曰。世尊何得妄",
    "X65n1295_002:0485b20": "語。世尊曰。不妄語。汝撫琴山河大地草木盡作",
    "X65n1295_002:0485b21": "琴聲。豈不是。王曰是。世尊曰。迦葉亦復如是。實",
    "X65n1295_002:0485b22": "不曾作舞。王乃信受　修山主問澄源禪師。乾",
    "X65n1295_002:0485b23": "闥婆王奏樂。直得須彌岌峇海水騰波。迦葉作",
    "X65n1295_002:0485b24": "舞作麼生會。源曰。迦葉過去世曾作樂人來。習",
    "X65n1295_002:0485c01": "氣未除。修曰。須彌岌峇海水騰波又作麼生。源",
    "X65n1295_002:0485c02": "休去　法眼代曰。正是習氣。　頌曰。",
    "X65n1295_002:0485c03": "輕輕撥轉一條絃。聲振三千與大千。賴得飲光知密",
    "X65n1295_002:0485c04": "意。肯將羅袖惹春煙。(塗毒策)。",
    "X65n1295_002:0485c05": "有三尺劒。可以謁趙國。無千里眼。難以見懸絲。巍巍",
    "X65n1295_002:0485c06": "堂堂。三界大師。(虗堂愚)。",
    "X65n1295_002:0485c07": "【增收】世尊在忉利天為母說法。優瑱王思佛。命匠雕",
    "X65n1295_002:0485c08": "旃檀像。及至世尊下來。像亦出迎。　頌曰。",
    "X65n1295_002:0485c09": "紫金光聚照山河。天上人間意氣多。曾敕文殊領徒",
    "X65n1295_002:0485c10": "眾。毗耶城裏問維摩。(虗堂愚)。",
    "X65n1295_002:0485c11": "【增收】世尊一日坐次。見二人舁豬子過。乃問這箇是",
    "X65n1295_002:0485c12": "甚麼。其人云。世尊具一切智。豬子也不識。世尊",
    "X65n1295_002:0485c13": "曰。也要問過。　頌曰。",
    "X65n1295_002:0485c14": "捨筏懷兼濟。逢畊更問津。却將未歸意。說與欲行人。",
    "X65n1295_002:0485c15": "(木庵瓊首座)。",
    "X65n1295_002:0485c16": "【增收】世尊三喚三應乃云。無為真佛實在我身　大",
    "X65n1295_002:0485c17": "溈智云。世尊為誰家分上事。又喝云。汝等切忌",
    "X65n1295_002:0485c18": "認著昭昭靈靈。復頌曰。",
    "X65n1295_002:0485c19": "真佛無為在我身。三呼三應太惺惺。若人不悟元由",
    "X65n1295_002:0485c20": "者。塵劫茫茫認識神。",
    "X65n1295_002:0485c21": "【增收】世尊一日敕阿難。食時將至。汝入城持鉢。難應",
    "X65n1295_002:0485c22": "諾。曰汝既持鉢。當依過去七佛儀式。難遂問。如",
    "X65n1295_002:0485c23": "何是七佛儀式。佛召阿難。難應諾。佛曰。持鉢去",
    "X65n1295_002:0485c24": "　密庵云。大小世尊。被阿難輕輕靠著。未免喚",
    "X65n1295_002:0486a01": "鍾作甕。　頌曰。",
    "X65n1295_002:0486a02": "從前七佛儀式。慶喜何曾欠少。堪笑黃面瞿曇。無端",
    "X65n1295_002:0486a03": "打箇之遶。(遯庵演)。",
    "X65n1295_002:0486a04": "【增收】世尊因靈山會上有五百比丘。得四禪定。具五",
    "X65n1295_002:0486a05": "神通。未得法忍。以宿命智通各各自見。過去殺",
    "X65n1295_002:0486a06": "父害母及諸重罪。心內懷疑。於甚深法不能證",
    "X65n1295_002:0486a07": "入。於是文殊承佛神力。手握利劒持逼如來。世",
    "X65n1295_002:0486a08": "尊謂文殊曰。住住。不應作逆。勿得害吾。吾必被",
    "X65n1295_002:0486a09": "害為善被害。文殊。從本已來無有我人。但以內",
    "X65n1295_002:0486a10": "心見有我人。內心起時我必被害。即名為害。於",
    "X65n1295_002:0486a11": "是五百比丘。自悟本心如夢如幻。於夢幻中無",
    "X65n1295_002:0486a12": "有我人。乃至能生所生父母。於是五百比丘同",
    "X65n1295_002:0486a13": "聲讚歎曰。文殊大智士。深達法源底。自手握利",
    "X65n1295_002:0486a14": "劒。持逼如來身。如劒佛亦爾。一相無有二。無相",
    "X65n1295_002:0486a15": "無所生。是中云何殺。　頌曰。",
    "X65n1295_002:0486a16": "為渠中路惹埃塵。致使全機截斷雲。佛劒兩忘何處",
    "X65n1295_002:0486a17": "去。還家曲調一番新。(象田卿)。",
    "X65n1295_002:0486a18": "佛祖由來總是冤。電機旋處直如弦。金毛若解和聲",
    "X65n1295_002:0486a19": "拶。月裏麒麟笑揭天。(瞎堂遠)。",
    "X65n1295_002:0486a20": "文殊當日逼如來。五百聲聞眼豁開。欲會如來佛亦",
    "X65n1295_002:0486a21": "爾。青蛇匣裏吼風雷。(本覺一)。",
    "X65n1295_002:0486a22": "【增收】世尊敲髑髏問耆婆。生何道。曰生人道。又敲一",
    "X65n1295_002:0486a23": "曰。生何道。曰生天。又敲一。耆罔措。　頌曰。",
    "X65n1295_002:0486a24": "如來一擊少人知。直下分明更是誰。無限月光隨水",
    "X65n1295_002:0486b01": "去。片雲偏向故山歸。(塗毒策)。",
    "X65n1295_002:0486b02": "老胡一擊許誰知。大冶紅罏片雪飛。青草塚間留不",
    "X65n1295_002:0486b03": "住。白雲還望故山歸。(瞎堂遠)。",
    "X65n1295_002:0486b04": "【增收】世尊因地布髮掩泥。獻華於然燈佛。燈見布髮",
    "X65n1295_002:0486b05": "處遂約退眾。乃指地云。此一方地宜建一梵剎。",
    "X65n1295_002:0486b06": "時有賢于長者。持標於指處插云。建梵剎已竟。",
    "X65n1295_002:0486b07": "時諸天散花讚云。庶子有大智矣。　頌曰。",
    "X65n1295_002:0486b08": "百草頭上無邊春。信手拈來用得親。丈六金身功德",
    "X65n1295_002:0486b09": "聚。等閑擺手入紅塵。塵中能作主。化外自來賓。觸處",
    "X65n1295_002:0486b10": "生涯隨分足。未嫌伎倆不如人。(天童覺)。",
    "X65n1295_002:0486b11": "一枝脩竹建精藍。風捲蟭螟入海南。惡水潑來成第",
    "X65n1295_002:0486b12": "二。鈍根蹉過問前三。(張無盡)。",
    "X65n1295_002:0486b13": "【增收】世尊因廣頟屠兒日殺千羊。一日至世尊前。颺",
    "X65n1295_002:0486b14": "下屠刀云。我是千佛一數。世尊云。如是如是。",
    "X65n1295_002:0486b15": "　頌曰。",
    "X65n1295_002:0486b16": "昔日為刀今日佛。今朝為佛佛能刀。能刀能佛無差",
    "X65n1295_002:0486b17": "別。便見眉間白玉毫。(圓悟勤)。",
    "X65n1295_002:0486b18": "放下屠刀處。棒打不回頭。雲自帝鄉去。水歸江漢流。",
    "X65n1295_002:0486b19": "(退菴休)。",
    "X65n1295_002:0486b20": "【增收】世尊因波斯匿王問。勝義諦中有世俗諦否。若",
    "X65n1295_002:0486b21": "言無智不應一。若言有智不應二。一二之義云",
    "X65n1295_002:0486b22": "何。世尊曰。大王。汝於過去龍光佛法中曾問此",
    "X65n1295_002:0486b23": "義。我今無說汝今無聽。無說無聽是名一義二",
    "X65n1295_002:0486b24": "義。　頌曰。",
    "X65n1295_002:0486c01": "問處奇特。答處殊絕。一二義諦。驪龍角折。(真如哲)。",
    "X65n1295_002:0486c02": "無聽無說意無窮。鐵壁銀山一線通。何處是渠真聖",
    "X65n1295_002:0486c03": "諦。秋風昨夜到梧桐。(東谷光)。",
    "X65n1295_002:0486c04": "【增收】世尊昔至多子塔前。命摩訶迦葉分座令坐。以",
    "X65n1295_002:0486c05": "僧伽黎圍之。遂告云。吾有正法眼藏密付於汝。",
    "X65n1295_002:0486c06": "汝當護持。傳授將來毋令斷絕。　頌曰。",
    "X65n1295_002:0486c07": "密傳分半座。正好驀面唾。不與麼且放過。子孫未免",
    "X65n1295_002:0486c08": "遭殃禍。(海印信)。",
    "X65n1295_002:0486c09": "僧問興化。多子塔前共談何事。化曰。一人傳虗。",
    "X65n1295_002:0486c10": "萬人傳實。　頌曰。",
    "X65n1295_002:0486c11": "於道無所證。方通萬法路。或明或闇行。不慎亦不護。",
    "X65n1295_002:0486c12": "月來松色寒。雲去青山露。今古天台橋。幾人能得度。",
    "X65n1295_002:0486c13": "(投子青)。",
    "X65n1295_002:0486c14": "【增收】世尊因黑齒梵志運神力。以左右手擎合歡梧",
    "X65n1295_002:0486c15": "桐樹兩株。至靈山獻佛。佛云梵志。志應諾。佛云",
    "X65n1295_002:0486c16": "放下著。志放下左手一株。佛又云放下著。志放",
    "X65n1295_002:0486c17": "下右手一株。佛又云放下著。志云我兩手盡空。",
    "X65n1295_002:0486c18": "未審更放下個甚麼。佛云吾非教汝放捨其華。",
    "X65n1295_002:0486c19": "汝當放下內六根外六塵中六識。無一可捨。是",
    "X65n1295_002:0486c20": "你免生死處。志忽然大悟。　頌曰。",
    "X65n1295_002:0486c21": "梵志誰知有過愆。閻王業鏡照無偏。因茲見佛成羅",
    "X65n1295_002:0486c22": "漢。方信壺中別有天。(南堂興)。",
    "X65n1295_002:0486c23": "兩手擎來教放下。空身立地更疑猜。根塵識界無尋",
    "X65n1295_002:0486c24": "處。多謝春風爛漫開。(心聞賁)。",
    "X65n1295_002:0487a01": "截斷千崖路。風前活計新。誰知蓆帽下。元是昔愁人。",
    "X65n1295_002:0487a02": "(無際派)。",
    "X65n1295_002:0487a03": "【增收】世尊臨入涅槃。文殊請佛再轉法輪。世尊咄云。",
    "X65n1295_002:0487a04": "吾四十九年住世。未甞說一字。汝請吾再轉法",
    "X65n1295_002:0487a05": "輪。是吾曾轉法輪邪。　頌曰。",
    "X65n1295_002:0487a06": "四十九年打之遶。下梢大作師子吼。雖然未始轉法",
    "X65n1295_002:0487a07": "輪。畢竟分疎成應口。(無際派)。",
    "X65n1295_002:0487a08": "末上何曾轉法輪。只今再轉謾勞神。路行人不知天",
    "X65n1295_002:0487a09": "曉。猶把靈符執夜明。(北磵簡)。",
    "X65n1295_002:0487a10": "老漢生平太脫空。將無作有誑盲聾。臨期一語方真",
    "X65n1295_002:0487a11": "實。也是闍黎飯後鐘。(別山智)。",
    "X65n1295_002:0487a12": "世尊臨入涅槃。以手摩胷。普告人天大眾云。汝",
    "X65n1295_002:0487a13": "等諦觀吾紫磨金色之身。瞻仰取足。莫令後悔。",
    "X65n1295_002:0487a14": "若言吾滅度。非吾弟子。若言吾不滅。亦非吾弟",
    "X65n1295_002:0487a15": "子。　頌曰。",
    "X65n1295_002:0487a16": "言吾入滅非吾子。言吾不滅亦非親。但見落花隨水",
    "X65n1295_002:0487a17": "去。不知流出洞中春。釋迦老若為隣。臨行賣弄紫金",
    "X65n1295_002:0487a18": "身。雙林盡道泥洹也。夜夜羣星拱北辰。(佛鑑懃)。",
    "X65n1295_002:0487a19": "【續收】老倒瞿曇不識羞。臨行猶自逞風流。摩胷示眾歸",
    "X65n1295_002:0487a20": "何處。啼鳥一聲山更幽。(皖山凝)。",
    "X65n1295_002:0487a21": "滅度不滅度。總非吾弟子。更把雙趺展示人。苦瓠連",
    "X65n1295_002:0487a22": "根苦。(雲畊靜)。",
    "X65n1295_002:0487a23": "雙林樹下手摩胷。說有談無恣脫空。若謂瞿曇曾入",
    "X65n1295_002:0487a24": "滅。錯教啼鳥笑春風。(盧舟度)。",
    "X65n1295_002:0487b01": "【增收】世尊涅槃日。迦葉最後至。世尊乃於槨中露雙",
    "X65n1295_002:0487b02": "趺示之。迦葉乃作禮請如來。以三昧火而自闍",
    "X65n1295_002:0487b03": "維。即時金棺從七寶牀升舉。繞俱尸羅城七帀。",
    "X65n1295_002:0487b04": "却還本處。化火光三昧而自焚之。　頌曰。",
    "X65n1295_002:0487b05": "慚愧老胡槨示雙趺。金色尊者還會也無。目前悟得",
    "X65n1295_002:0487b06": "未辨精麤。繞七帀兮成何事。箇箇男兒是丈夫。(地",
    "X65n1295_002:0487b07": "藏恩)。",
    "X65n1295_002:0487b08": "未出王宮已涅槃。何須雙足露金棺。致令迦葉雙眉",
    "X65n1295_002:0487b09": "皺。慶喜門前倒剎竿。(佛鑑懃)。",
    "X65n1295_002:0487b11": "禪宗頌古聯珠通集卷第二"
}