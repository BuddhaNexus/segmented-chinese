{
    "X66n1297_040:0519a15": "宗鑑法林卷四十",
    "X66n1297_040:0519a17": "集雲堂　編",
    "X66n1297_040:0519a18": "大鑒下五世",
    "X66n1297_040:0519a19": "袁州仰山慧寂智通禪師(溈山祐嗣)有梵僧從空而至。",
    "X66n1297_040:0519a20": "師問近離甚處。曰西天。師曰幾時離彼。曰今早。師",
    "X66n1297_040:0519a21": "曰何太遲生。曰遊山翫水。師曰神通遊戲則不無。",
    "X66n1297_040:0519a22": "闍黎佛法須還老僧始得。曰特來東土禮文殊。却",
    "X66n1297_040:0519a23": "遇小釋迦。遂出梵書貝多葉與師。作禮乘空而去。",
    "X66n1297_040:0519a24": "自此號小釋迦。",
    "X66n1297_040:0519b01": "東林總云。大小仰山被他將兩杓惡水驀頭澆了也。",
    "X66n1297_040:0519b02": "當時集雲峰下自有正令。何不施行。且道作麼生是",
    "X66n1297_040:0519b03": "正令。咄。　黃龍新云。大小仰山被者僧熱瞞。更出貝",
    "X66n1297_040:0519b04": "多梵書塗糊一上。如今更有異僧從空而至雲巖門",
    "X66n1297_040:0519b05": "下。喚來洗脚。　泐潭準云。可惜仰山放過者漢。當時",
    "X66n1297_040:0519b06": "若是寶峰便與擒住。須教維那僧堂前撞鐘集眾。責",
    "X66n1297_040:0519b07": "狀趕出。況佛法不當人情。既稱羅漢。諸漏已盡梵行",
    "X66n1297_040:0519b08": "已立。為什麼不歸家穩坐。祇管遊山翫水。　昭覺勤",
    "X66n1297_040:0519b09": "云。驅畊夫之牛。奪饑人之食。是從上爪牙。者僧具許",
    "X66n1297_040:0519b10": "多神通妙用。到仰山面前直得目瞪口呿。何故。鶴有",
    "X66n1297_040:0519b11": "九臯難翥翼。馬無千里漫追風。　大溈泰云。仰山祇",
    "X66n1297_040:0519b12": "知進前趁鹿。不知身墮網羅。者僧偶爾成文。頗有衲",
    "X66n1297_040:0519b13": "僧氣息。若人會得。許你倒捋虎鬚。",
    "X66n1297_040:0519b14": "遠離西竺路迢迢。親向支那弄海潮。若要清風生閫",
    "X66n1297_040:0519b15": "外。拽來更與四藤條。(南華昺)",
    "X66n1297_040:0519b16": "瞬目西天。此土揚眉。此土西天。出息千重百帀。入息",
    "X66n1297_040:0519b17": "一念萬年。禪禪。閻浮樹在海南邊。(南堂靜)",
    "X66n1297_040:0519b18": "仰山住東平。溈山送書并鏡至。師上堂提起曰。且",
    "X66n1297_040:0519b19": "道是溈山鏡東平鏡。若道是東平鏡。又是溈山送",
    "X66n1297_040:0519b20": "來。若道是溈山鏡。又在東平手裏。道得則留取。道",
    "X66n1297_040:0519b21": "不得則撲破去也。眾無語。師遂撲破。",
    "X66n1297_040:0519b22": "五祖戒云。更請和尚說道理看。驀奪打破。",
    "X66n1297_040:0519b23": "提起分明照正邪。眾人皆不啟脣牙。譬如賣物無人",
    "X66n1297_040:0519b24": "買。最後須歸本主家。(洞山聰)",
    "X66n1297_040:0519c01": "溈山古鏡仰山提。日上東方月落西。撲落不知誰拾",
    "X66n1297_040:0519c02": "得。秋風索索艸萋萋。(保寧勇)",
    "X66n1297_040:0519c03": "八十婆婆學畵眉。風流意比少年時。若無明鏡分妍",
    "X66n1297_040:0519c04": "醜。盡道不勞紅粉施。(上方益)",
    "X66n1297_040:0519c05": "比謂拈來伸一問。如何舉眾盡茫然。不因一撲百雜",
    "X66n1297_040:0519c06": "碎。定作人間醜婦冤。(西禪淨)",
    "X66n1297_040:0519c07": "仰山嘗夢往彌勒內院居第二座。有一尊者白椎",
    "X66n1297_040:0519c08": "曰。今日當第二座說法。師起白椎曰。摩訶衍法離",
    "X66n1297_040:0519c09": "四句絕百非。諦聽諦聽。眾皆散去。及覺舉似溈。溈",
    "X66n1297_040:0519c10": "曰子已登聖位。師便禮拜。",
    "X66n1297_040:0519c11": "溈山秀云。依文解義即不無。忽然彌勒會中有箇作",
    "X66n1297_040:0519c12": "者。纔見伊道摩訶衍法。聲未絕便云。合取兩片皮。非",
    "X66n1297_040:0519c13": "惟止絕仰山寐語。亦免使後人夢中說夢。　瑯琊覺",
    "X66n1297_040:0519c14": "云。且道聖眾肯仰山不肯仰山。若肯。又孤負仰山。若",
    "X66n1297_040:0519c15": "不肯仰山。平地喫交。山僧今日不惜眉毛與諸人說",
    "X66n1297_040:0519c16": "破。摩訶衍法離四句絕百非。你若舉似諸方。諸方恁",
    "X66n1297_040:0519c17": "麼會。入地獄如箭射。　天童覺舉公案畢云。玉女依",
    "X66n1297_040:0519c18": "俙夜動機。錦絲歷歷吐梭臍。水天湛碧全功墮。雪月",
    "X66n1297_040:0519c19": "寒清一色迷。諸禪德。全功負墮一色猶迷。作麼生體",
    "X66n1297_040:0519c20": "悉得相應去。權挂垢衣云是佛。却披珍御復名誰。",
    "X66n1297_040:0519c21": "　東禪觀云。尊者白椎聖眾便散。不妨使人疑著。却待",
    "X66n1297_040:0519c22": "第二杓惡水潑了方始惺惺。遲也。且如摩訶衍法離",
    "X66n1297_040:0519c23": "四句絕百非。道已道了。諸人還識仰山麼。　報恩秀",
    "X66n1297_040:0519c24": "云。大溈若解迴光返照。和萬松無地容身。莫有夢中",
    "X66n1297_040:0520a01": "了了醉裏惺惺者麼。　天童悟云。大小仰山刺腦入",
    "X66n1297_040:0520a02": "膠盆。被尊者白椎云。今當第二座說法。腦門粉碎了",
    "X66n1297_040:0520a03": "也。當時拂袖便行。直令一院聖眾疑著。猶更白椎。逐",
    "X66n1297_040:0520a04": "塊不少。",
    "X66n1297_040:0520a05": "夢中擁衲參耆舊。列聖森森坐其右。當仁不讓楗椎",
    "X66n1297_040:0520a06": "鳴。說法無畏師子吼。心安如海。膽量如斗。鮫目淚流。",
    "X66n1297_040:0520a07": "蚌腸珠剖。譫語誰知泄我機。龐眉應笑揚家醜。離四",
    "X66n1297_040:0520a08": "句絕百非。馬師父子病休醫。(天童覺)",
    "X66n1297_040:0520a09": "夢裏談空也大奇。百非四句若為離。當時能舉摩竭",
    "X66n1297_040:0520a10": "令。何必堂中下一椎。(本覺一)",
    "X66n1297_040:0520a11": "仰山因龐公問。久響仰山。到來為什麼却覆。師豎",
    "X66n1297_040:0520a12": "起拂子。公曰恰是。師曰是仰是覆。公乃打露柱曰。",
    "X66n1297_040:0520a13": "雖然無人。也要露柱證明。師擲拂子曰。若到諸方。",
    "X66n1297_040:0520a14": "一任舉似。",
    "X66n1297_040:0520a15": "隱靜岑云。大小仰山被龐公一拶。直得手忙脚亂。祇",
    "X66n1297_040:0520a16": "如居士打露柱一下作麼生。鯨吞海水盡。露出珊瑚",
    "X66n1297_040:0520a17": "枝。",
    "X66n1297_040:0520a18": "兩箇八文為十六。從頭數過猶不足。挐來亂撒向階",
    "X66n1297_040:0520a19": "前。滿地團團苔蘚綠。(白雲端)",
    "X66n1297_040:0520a20": "賊偷賊物太希奇。好手還他夥伴知。今日併贓齊捉",
    "X66n1297_040:0520a21": "獲。得便宜是落便宜。(保寧勇)",
    "X66n1297_040:0520a22": "不畏傾湫倒嶽來。軒轅寶鏡有高臺。得牛還馬兩無",
    "X66n1297_040:0520a23": "負。一任時流胡亂猜。(磬山修)",
    "X66n1297_040:0520a24": "仰山因歸溈山省覲。溈問子既稱善知識。怎辨得",
    "X66n1297_040:0520b01": "諸方來者知有不知有。有師承無師承。是義學是",
    "X66n1297_040:0520b02": "玄學。子試說看。師曰。慧寂有驗處。但見僧來。便豎",
    "X66n1297_040:0520b03": "起拂子問伊。諸方還說者箇不說。又曰。者箇且置。",
    "X66n1297_040:0520b04": "諸方老宿意作麼生。溈嘆曰此是從上宗門中牙",
    "X66n1297_040:0520b05": "爪。",
    "X66n1297_040:0520b06": "紫雲端云。溈山無事生事。為憐三歲子。仰山承虗接",
    "X66n1297_040:0520b07": "響。弄醜出乖。俱未免遭人怪笑。當時眾中若有箇漢",
    "X66n1297_040:0520b08": "見伊舉拂。便好近前奪却。大聲一喝而去。溈山父子",
    "X66n1297_040:0520b09": "雖有通身牙爪。亦當倒退三千里。",
    "X66n1297_040:0520b10": "仰山到巖頭。頭舉起拂子。師展坐具。頭拈拂子擲",
    "X66n1297_040:0520b11": "背後。師將坐具搭肩上而出。頭曰。我不肯汝放。祇",
    "X66n1297_040:0520b12": "肯汝收。",
    "X66n1297_040:0520b13": "一豎一展。一放一收。仰山弄險。過似巖頭。不是隨風",
    "X66n1297_040:0520b14": "回櫓棹。幾乎翻却釣魚舟。(斷橋倫)",
    "X66n1297_040:0520b15": "仰山坐次。有僧問和尚還識字否。師曰隨分。僧乃",
    "X66n1297_040:0520b16": "右旋一帀曰是什麼字。師於地上書箇十字。僧又",
    "X66n1297_040:0520b17": "左旋一帀曰是什麼字。師改十字作卍字。僧畵一",
    "X66n1297_040:0520b18": "圓相兩手拓如修羅擎日月勢曰是什麼字。師乃",
    "X66n1297_040:0520b19": "畫圓相圍却卍字。僧乃作樓至勢。師曰如是如是。",
    "X66n1297_040:0520b20": "此是諸佛之所護念。汝亦如是。吾亦如是。善自護",
    "X66n1297_040:0520b21": "持。其僧禮拜騰空而去。",
    "X66n1297_040:0520b22": "報恩秀云。仰山十字。注也注了。說也說破。更要後面",
    "X66n1297_040:0520b23": "許多粥飯氣作麼。當時待問師識字否。何不道自來",
    "X66n1297_040:0520b24": "文寡。看他又且如何。　笑巖寶云。大小仰山泥水不",
    "X66n1297_040:0520c01": "分。待者僧作樓至勢。劈脊便打。云者野狐精。何故如",
    "X66n1297_040:0520c02": "此。不見道。是真難掩。是偽不昌。",
    "X66n1297_040:0520c03": "道環之虗未盈。空印之手未形。妙運天輪地軸。密羅",
    "X66n1297_040:0520c04": "武緯文經。放開揑聚。獨立同行。機發玄樞兮青天激",
    "X66n1297_040:0520c05": "電。眼合紫光兮白日見星。(天童覺)",
    "X66n1297_040:0520c06": "坐斷乾坤正眼明。傾湫倒嶽不曾驚。從來浩蕩康衢",
    "X66n1297_040:0520c07": "路。那怕行人夜扣門。(理安問)",
    "X66n1297_040:0520c08": "仰山一日坐次。一僧來問訊了。向東邊叉手而立。",
    "X66n1297_040:0520c09": "以目視師。師垂左足。僧過西邊叉手立。師垂右足。",
    "X66n1297_040:0520c10": "僧向中間叉手立。師雙足收坐。僧禮拜。師曰老僧",
    "X66n1297_040:0520c11": "自住此。未曾打著一人。拈拄杖便打。僧騰空而去。",
    "X66n1297_040:0520c12": "法林音云。好一棒。可惜太遲生。",
    "X66n1297_040:0520c13": "草舍蕭蕭寄白雲。故人遠訪意慇懃。寒暄禮節皆通",
    "X66n1297_040:0520c14": "罷。難免杯茶且奉君。(南叟茂)",
    "X66n1297_040:0520c15": "子晉吹笙和鳳鳴。萼花雲外舞衣輕。相將奏徧諸方",
    "X66n1297_040:0520c16": "曲。玉樹流光滿紫青。(覺海清)",
    "X66n1297_040:0520c17": "左看成賊。右看成魔。覿面看來較不多。拄杖不知何",
    "X66n1297_040:0520c18": "處落。西天夜夜隔秋河。(三峰藏)",
    "X66n1297_040:0520c19": "仰山問僧近離甚處。曰南方。師拈拄杖曰彼中還",
    "X66n1297_040:0520c20": "說者箇麼。曰不說。師曰。不說者箇。還說那箇麼。曰",
    "X66n1297_040:0520c21": "不說。師曰參堂去。僧便去。師復召大德。僧應諾。師",
    "X66n1297_040:0520c22": "曰近前來。僧近前。師便打。",
    "X66n1297_040:0520c23": "雲門偃云。仰山若無後語。爭識得人。",
    "X66n1297_040:0520c24": "仰山因梵僧來參。師於地上畫半月相。僧近前添",
    "X66n1297_040:0521a01": "作一圓相。以脚抹却。師展兩手。僧拂袖便去。",
    "X66n1297_040:0521a02": "寂子偶逢穿耳客。曾將半月似伊家。僧添半月翻然",
    "X66n1297_040:0521a03": "去。却道親逢小釋迦。(本覺一)",
    "X66n1297_040:0521a04": "仰山問僧汝是甚處人。曰幽州。師曰汝還思彼處",
    "X66n1297_040:0521a05": "否。曰常思。師曰。能思是心。所思是境。彼中樓臺林",
    "X66n1297_040:0521a06": "苑人馬駢闐。汝返思底還有許多般也無。曰某甲",
    "X66n1297_040:0521a07": "到者裏總不見有。師曰。汝解猶在。心信位即得。人",
    "X66n1297_040:0521a08": "位未在。曰除却者箇別更有意也無。師曰別有別",
    "X66n1297_040:0521a09": "無即不堪也。曰到者裏作麼生即是。師曰。據汝所",
    "X66n1297_040:0521a10": "解祇得一玄。得坐披衣。向後自看。",
    "X66n1297_040:0521a11": "無外而容。無礙而沖。門牆岸岸。關鎖重重。酒常酣而",
    "X66n1297_040:0521a12": "臥客。飯雖飽而頹農。突出虗空兮風搏妙翅。蹋翻滄",
    "X66n1297_040:0521a13": "海兮雷送游龍。(天童覺)",
    "X66n1297_040:0521a14": "凡聖總無別路岐。返思思底幾人知。春風不到桃源",
    "X66n1297_040:0521a15": "洞。葉落花開自有時。(慈受深)",
    "X66n1297_040:0521a16": "五月大雨建方丈。六月大熱請和尚。行也坐也汗通",
    "X66n1297_040:0521a17": "身。恨殺當年學模[打-丁+羕]。(覺浪盛)",
    "X66n1297_040:0521a18": "眼裏山河不見有。翻著[監*毛]毿露雙肘。春日尋芳泗水",
    "X66n1297_040:0521a19": "濵。放歌花下顛村酒。(樵之玉)",
    "X66n1297_040:0521a20": "仰山問僧甚處來。曰幽州。師曰。我恰要箇幽州信。",
    "X66n1297_040:0521a21": "幽州米作麼價。曰。某甲無端從它市橋上過。蹋折",
    "X66n1297_040:0521a22": "它橋梁。",
    "X66n1297_040:0521a23": "保寧勇云。放你三十棒。　寶掌白云。大小仰山龍頭",
    "X66n1297_040:0521a24": "蛇尾。者僧便是崩倒了幽州城八十里。寶掌拄杖也",
    "X66n1297_040:0521b01": "未肯放伊過在。",
    "X66n1297_040:0521b02": "仰山問僧近離甚處。曰廬山。師曰曾到五老峰麼。",
    "X66n1297_040:0521b03": "曰不曾到。師曰闍黎不曾遊山。",
    "X66n1297_040:0521b04": "雲門偃云。此語皆慈悲之故。有落草之談。　溈山秀",
    "X66n1297_040:0521b05": "云。今人盡道慈悲之故。有落草之談。祇知捉月不知",
    "X66n1297_040:0521b06": "水深。忽若雲門當時謹慎脣吻。未審後人若為話會。",
    "X66n1297_040:0521b07": "　黃龍新云。雲門仰山祇有受璧之心。且無割城之",
    "X66n1297_040:0521b08": "意。殊不知被者僧一時領過。黃龍今日更作死馬醫。",
    "X66n1297_040:0521b09": "乃拈拂子度與僧。僧擬接。龍便打。　溈山喆云。仰山",
    "X66n1297_040:0521b10": "可謂光前絕後。雲門雖然提綱挈要鉗錘天下衲僧。",
    "X66n1297_040:0521b11": "怎奈無風起浪。諸人還識者僧麼。他親從廬山來。",
    "X66n1297_040:0521b12": "　黃龍震云。仰山已是失却鼻孔。雲門更下註脚有什",
    "X66n1297_040:0521b13": "麼救處。我即不然。近離甚處。廬山。曾到五老峰麼。不",
    "X66n1297_040:0521b14": "曾到。祇向道。別甑炊香飯供養此人。　天童覺云。雲",
    "X66n1297_040:0521b15": "門雖然識得仰山底裏。爭奈祇知其一不知其二。且",
    "X66n1297_040:0521b16": "道仰山意作麼生。無限風流慵賣弄。免人指點好郎",
    "X66n1297_040:0521b17": "君。",
    "X66n1297_040:0521b18": "出艸入艸。誰解尋討。白雲重重。紅日杲杲。左顧無瑕。",
    "X66n1297_040:0521b19": "右盻已老。君不見。寒山子。行太早。十年歸。不得忘却",
    "X66n1297_040:0521b20": "來時道。(翠峰顯)",
    "X66n1297_040:0521b21": "出艸何如入艸時。全身入艸為慈悲。仰山垂手隨他",
    "X66n1297_040:0521b22": "去。直至如今在路岐。(本覺一)",
    "X66n1297_040:0521b23": "欲識廬山五老峰。箇中何地不相逢。舌頭無骨隨人",
    "X66n1297_040:0521b24": "轉。熨斗煎茶銚不同。(慈受深)",
    "X66n1297_040:0521c01": "仰山因有官人來。師問官居何位。曰推官。師豎起",
    "X66n1297_040:0521c02": "拂子曰。還推得者箇麼。",
    "X66n1297_040:0521c03": "理安問云。險。　資福玉云。盡謂官人只解推官忘却",
    "X66n1297_040:0521c04": "自己。殊不知仰山被者俗漢騐徹骨髓。　三昧真云。",
    "X66n1297_040:0521c05": "官人何不云。有勞和尚動用。看仰山又作何伎倆。",
    "X66n1297_040:0521c06": "仰山夏末問訊溈山。溈曰子在下面作何所務。師",
    "X66n1297_040:0521c07": "曰。慧寂在下面鋤得一片畬。下得一籮粟。溈曰子",
    "X66n1297_040:0521c08": "今夏不虗過。師却問未審和尚一夏之中作何所",
    "X66n1297_040:0521c09": "務。溈曰。日中一食。夜後一寢。師曰和尚今夏亦不",
    "X66n1297_040:0521c10": "虗過。道了乃吐舌。溈曰寂子何得自傷己命。",
    "X66n1297_040:0521c11": "溈山喆云。仰山眼照四天下。到大圓面前却向淨地",
    "X66n1297_040:0521c12": "喫交。大圓可謂養子之緣。不免挂後人脣齒。　東林",
    "X66n1297_040:0521c13": "顏云。今時師僧千百成羣經冬過夏。虗消歲月。深屈",
    "X66n1297_040:0521c14": "古人。東林不是檢點先聖。仰山逞俊太過。吐舌祇得",
    "X66n1297_040:0521c15": "一半。　天童覺云。少當努力。老合歇心。者一夏總不",
    "X66n1297_040:0521c16": "虗過。為什麼仰山道了吐舌。若檢點得出。禍不入慎",
    "X66n1297_040:0521c17": "家之門。　天寶樞云。溈山施鴆毒於樽爼之間。仰山",
    "X66n1297_040:0521c18": "揮戈矛於笑談之頃。還會麼。兩箇駝子相逢著。如今",
    "X66n1297_040:0521c19": "世上無直人。　徑山琇云。鋤一片畬種一籮粟。款出",
    "X66n1297_040:0521c20": "囚人口。日中一食夜後一寢。兔子不離窠。溈仰父子",
    "X66n1297_040:0521c21": "纔相見。便要打口鼓。直饒說得天雨四花。地搖六震。",
    "X66n1297_040:0521c22": "怎如一默好。",
    "X66n1297_040:0521c23": "翁翁年德兩俱尊。家有詩書富可倫。飽食憨眠無箇",
    "X66n1297_040:0521c24": "事。却來敲盌弄兒孫。(別山智)",
    "X66n1297_040:0522a01": "開得一片畬。種得一籮粟。回頭閒一望。山青水又綠。",
    "X66n1297_040:0522a02": "終日祇一餐。夜後祇一宿。困來伸脚眠。千足與萬足。",
    "X66n1297_040:0522a03": "相將八月九月來。籬邊爛熳鋪黃菊。(西禪需)",
    "X66n1297_040:0522a04": "開得一片田。種得一籮粟。卞和三獻楚王玉。設若不",
    "X66n1297_040:0522a05": "遇別寶人。至今猶在荊門哭。午間一齋。早晨一粥。斷",
    "X66n1297_040:0522a06": "絃須是鸞膠續。陽春白雪有知音。山自青兮水自綠。",
    "X66n1297_040:0522a07": "(辛菴儔)",
    "X66n1297_040:0522a08": "酒闌人欲罷。休更弄箜篌。公子揮鞭去。徒含此夜愁。",
    "X66n1297_040:0522a09": "(俍亭挺)",
    "X66n1297_040:0522a10": "仰山攜拄杖行次。僧問和尚手中是什麼。師拈向",
    "X66n1297_040:0522a11": "背後曰見麼。僧無語。",
    "X66n1297_040:0522a12": "天童悟代僧撫掌云。今日識得和尚。",
    "X66n1297_040:0522a13": "仰山同陸侍御入僧堂。公乃問。如許多師僧。為復",
    "X66n1297_040:0522a14": "是喫粥飯僧。為復是參禪僧。師曰。亦不是喫粥飯",
    "X66n1297_040:0522a15": "僧。亦不是參禪僧。曰在此作什麼。師曰侍御自問",
    "X66n1297_040:0522a16": "取它。",
    "X66n1297_040:0522a17": "法林音代云。勘破了也。",
    "X66n1297_040:0522a18": "來問威風頗不臧。幾多龍象在雲堂。栴檀林裏曾無",
    "X66n1297_040:0522a19": "襍。造次凡流豈易量。(本覺一)",
    "X66n1297_040:0522a20": "仰山指雪獅子謂眾曰。還有過得此色者麼。",
    "X66n1297_040:0522a21": "雲門偃云。當時好便與推倒。　翠峰顯云。雲門祇解",
    "X66n1297_040:0522a22": "推倒。不解扶起。　瑯琊覺云。即今問汝諸人。推倒扶",
    "X66n1297_040:0522a23": "起相去多少。乃拈拄杖云。拶過眉毛鼻孔。呵呵大笑。",
    "X66n1297_040:0522a24": "遂擲下。　淨慈昌云。推倒也錯。扶起也錯。還有過得",
    "X66n1297_040:0522b01": "此色者麼。　南堂欲云。雲門推倒。翠峰扶起。直饒過",
    "X66n1297_040:0522b02": "得此色。也未是金毛獅子。　報恩秀云。一則推倒。一",
    "X66n1297_040:0522b03": "則扶起。在他宗異派不道不得。若洞上宗風。須知有",
    "X66n1297_040:0522b04": "正倒時便起。正起時便倒底時節。然後起倒同時。起",
    "X66n1297_040:0522b05": "倒不立。更買艸鞋行脚三十年。　古南門云。三箇老",
    "X66n1297_040:0522b06": "漢雖則因事長智。總未蹋著向上關棙子。如何是向",
    "X66n1297_040:0522b07": "上關棙子。日出後一場懡[怡-台+羅]。　雪竇正云。者一隊漢。",
    "X66n1297_040:0522b08": "總被雪獅子轉。法林音云。即今也不少。",
    "X66n1297_040:0522b09": "一倒一起。雪庭獅子。慎於犯而懷仁。勇於為而見義。",
    "X66n1297_040:0522b10": "清光照眼似迷家。明白轉身還墮位。衲僧家。了無寄。",
    "X66n1297_040:0522b11": "同死同生。何彼何此。暖信破梅兮春到寒枝。凉飈脫",
    "X66n1297_040:0522b12": "葉兮秋澂潦水。(天童覺)",
    "X66n1297_040:0522b13": "去歲嶺南梅似雪。今年冀北雪如梅。紛紛暖閣人爭",
    "X66n1297_040:0522b14": "賞。誰惜天香點綠苔。(益然濟)",
    "X66n1297_040:0522b15": "仰山因僧問法身還解說法也無。師曰。我說不得。",
    "X66n1297_040:0522b16": "別有一人說得。曰說得底人在甚處。師乃推出枕",
    "X66n1297_040:0522b17": "子。溈山聞乃曰。寂子用劍刃上事。",
    "X66n1297_040:0522b18": "徑山杲云。溈山憐兒不覺醜。仰山推出枕子已是漏",
    "X66n1297_040:0522b19": "逗。更著箇名字喚作劍刃上事。誤他學語之流。便恁",
    "X66n1297_040:0522b20": "麼承虗接響流通將去。妙喜雖則借水獻花。要且理",
    "X66n1297_040:0522b21": "無曲斷。即今莫有旁不肯底出來。我要問你。推出枕",
    "X66n1297_040:0522b22": "子還當得法身說法也無。　天童華云。若是劍刃上",
    "X66n1297_040:0522b23": "事。寂子何曾會用。或有問法身還解說法也無。亦向",
    "X66n1297_040:0522b24": "道我說不得。說得底人在什麼處。但云三生六十劫。",
    "X66n1297_040:0522c01": "　靈隱岳云。溈山一期逞俊。不知失却一隻眼。有問",
    "X66n1297_040:0522c02": "冶父。法身還解說法也無。便攔胸一蹋蹋倒。教伊起",
    "X66n1297_040:0522c03": "來作箇灑灑落落底漢。　天寧琦云。者僧問法身說",
    "X66n1297_040:0522c04": "法。蹉過也不知。仰山推出枕子。又何曾見慣。大小溈",
    "X66n1297_040:0522c05": "山將錯就錯。配作劍刃上事。縛作一束秤上稱來。八",
    "X66n1297_040:0522c06": "兩半斤殊無輕重。若也當時纔問法身還解說法也",
    "X66n1297_040:0522c07": "無。便驟步歸方丈。豈不是出格宗師。免致天下衲僧",
    "X66n1297_040:0522c08": "貶剝。　仰山欽云。法身說法已於問處流通。推出枕",
    "X66n1297_040:0522c09": "子。也祇箇信受奉行。溈山老漢雖曰列段分科。若是",
    "X66n1297_040:0522c10": "正文。敢道不知落處。",
    "X66n1297_040:0522c11": "法身說法。肉眼看物。大智如愚。大辯如訥。拈起簸箕",
    "X66n1297_040:0522c12": "別處舂。推出枕子露眠牀。劍刃上事放毫光。(月堂昌)",
    "X66n1297_040:0522c13": "眼底藏身人不見。瞌睡漢來發一箭。從茲徧地是吹",
    "X66n1297_040:0522c14": "毛。不觸不犯分半院。(雲林輅)",
    "X66n1297_040:0522c15": "仰山問陸郎中。承聞郎中看經得悟是否。曰。是。弟",
    "X66n1297_040:0522c16": "子因看涅槃經。不斷煩惱而入涅槃。得箇入處。師",
    "X66n1297_040:0522c17": "豎拂子曰祇如者箇作麼生入。曰入之一字也不",
    "X66n1297_040:0522c18": "用得。師曰入之一字不為郎中。陸便起去。",
    "X66n1297_040:0522c19": "清凉欽云。且道入之一字為什麼人。又云。郎中且莫",
    "X66n1297_040:0522c20": "煩惱。　翠峰顯於舉拂處別云。拂子到某甲手裏也。",
    "X66n1297_040:0522c21": "又別後語云。我將謂你是箇俗漢。",
    "X66n1297_040:0522c22": "生死涅槃。翻手覆手。正眼豁開。二俱非有。獨步大方。",
    "X66n1297_040:0522c23": "塵塵正受。片片亂飄巖上梅。條條縱舞溪邊柳。(石門聰)",
    "X66n1297_040:0522c24": "仰山因劉侍御問。了心之旨可得聞乎。師曰。若欲",
    "X66n1297_040:0523a01": "了心。無心可了。無了之心。是名真了。",
    "X66n1297_040:0523a02": "口朝鼻孔無空過。眼蓋胡鬚有古風。信彩骨頭花十",
    "X66n1297_040:0523a03": "八。等閒擲出滿盆紅。(或菴體)",
    "X66n1297_040:0523a04": "仰山因溈山問。涅槃經四十卷。幾卷是佛說。幾卷",
    "X66n1297_040:0523a05": "是魔說。師曰總是魔說。溈休去。師隨後曰。某甲適",
    "X66n1297_040:0523a06": "來拙抵對。和尚猶疊石峰頭艸。溈曰許汝眼正。",
    "X66n1297_040:0523a07": "江天銓云。溈山休去。是肯伊不肯伊。許汝眼正。是肯",
    "X66n1297_040:0523a08": "伊不肯伊。明眼衲子切莫囫圇吞棗。",
    "X66n1297_040:0523a09": "仰山埽地次。溈山問。塵非埽得。空不自生。如何是",
    "X66n1297_040:0523a10": "塵非埽得。師以埽帚埽地一下。溈曰作麼生是空",
    "X66n1297_040:0523a11": "不自生。師以手指自身又指溈。溈曰。塵非埽得。空",
    "X66n1297_040:0523a12": "不自生。離此二途又作麼生。師又將埽帚埽地一",
    "X66n1297_040:0523a13": "下。又指自身却指溈山。",
    "X66n1297_040:0523a14": "全提妙用體元彰。父子家聲滿大唐。空手一雙拈禿",
    "X66n1297_040:0523a15": "帚。却從夜半放毫光。(弘鼎教)",
    "X66n1297_040:0523a16": "仰山因韋宙就溈山請一伽陀。溈曰覿面相呈猶",
    "X66n1297_040:0523a17": "是鈍漢。豈況形於紙墨。韋乃就師請。師於紙上畫",
    "X66n1297_040:0523a18": "一圓相。注曰。思而知之。落第二頭。不思而知。落第",
    "X66n1297_040:0523a19": "三首。",
    "X66n1297_040:0523a20": "威音消息本無踪。寂寂寥寥煙雨中。幾度看來山色",
    "X66n1297_040:0523a21": "裏。半沉滄海半懸空。(弘鼎教)",
    "X66n1297_040:0523a22": "仰山因溈山問。忽有人問你你作麼生抵對。師曰",
    "X66n1297_040:0523a23": "東寺師叔若在。某甲不致寂寥。溈曰放你一箇不",
    "X66n1297_040:0523a24": "抵對罪。師曰生之與殺祇在一言。溈曰。不負汝見。",
    "X66n1297_040:0523b01": "別有人不肯。師曰阿誰。溈指露柱曰是者箇。師曰",
    "X66n1297_040:0523b02": "道什麼。溈曰道什麼。師曰。白鼠推遷。銀臺不變。",
    "X66n1297_040:0523b03": "天童傑云。仰山好語。只是語上偏枯。靈隱即不然。徑",
    "X66n1297_040:0523b04": "山師叔若在。靈隱不致寂寥。何故。閩蜀同風。",
    "X66n1297_040:0523b05": "仰山問東寺。借一路過那邊得否。寺曰。大凡沙門",
    "X66n1297_040:0523b06": "不可祇一路也。別更有麼。師良久。寺却問。借一路",
    "X66n1297_040:0523b07": "過那邊得否。師曰大凡沙門不可祇一路也。別更",
    "X66n1297_040:0523b08": "有麼。寺曰祇有此。師曰大唐天子決定姓金。",
    "X66n1297_040:0523b09": "法林音云。你看者兩箇艸裏漢。放著官路不肯走。一",
    "X66n1297_040:0523b10": "人開口了合不得。一人合口了開不得。今日若總放",
    "X66n1297_040:0523b11": "過。難瞞識者料簡。若不放過。又道棒頭無眼。雖然。就",
    "X66n1297_040:0523b12": "中一人較些子。若簡得出。許伊具參方眼。",
    "X66n1297_040:0523b13": "良久分明陷虎機。更騎賊馬抽金箭。長安大道八荒",
    "X66n1297_040:0523b14": "通。至尊豈定含元殿。聞風咸謂小釋迦。翻轉由來夜",
    "X66n1297_040:0523b15": "叉面。(遠菴僼)",
    "X66n1297_040:0523b16": "仰山因僧問如何是祖師意。師於空畵[○@佛]相示之。",
    "X66n1297_040:0523b17": "秋月團團。珠玉珊珊。當面拋擲。初未嘗慳。可憐醉夢",
    "X66n1297_040:0523b18": "不能醒。一顆圓明空自寒。(二隱謐)",
    "X66n1297_040:0523b19": "仰山問溈山大用現前請師辨白。溈下座歸方丈。",
    "X66n1297_040:0523b20": "師隨入。溈問子適來問甚麼話。師再舉。溈曰還記",
    "X66n1297_040:0523b21": "得吾答語否。師曰記得。溈曰你試舉看。師珍重出",
    "X66n1297_040:0523b22": "去。溈曰錯。師曰。閒師弟來。莫道某甲無語。",
    "X66n1297_040:0523b23": "是即全是。非即全非。大用現前。攜手同歸。不知猶自",
    "X66n1297_040:0523b24": "涉離微。(松源岳)",
    "X66n1297_040:0523c01": "問處分明答處親。縱橫有路慣翻身。相如奪得連城",
    "X66n1297_040:0523c02": "璧。秦主安然致太平。(木菴永)",
    "X66n1297_040:0523c03": "仰山將順寂時在東平。數僧侍立次。師示以偈曰。",
    "X66n1297_040:0523c04": "一二二三子。平目復仰視。兩口無一舌。此是吾宗",
    "X66n1297_040:0523c05": "旨。",
    "X66n1297_040:0523c06": "一二二三子。[○@牛]字清風起。[○@(俬-禾)]來勘不破。[○@人]乃爭綱紀。",
    "X66n1297_040:0523c07": "(龍潭演四)",
    "X66n1297_040:0523c08": "平目復仰視。兒孫還有異。未辨箇端倪。出門俱失利。",
    "X66n1297_040:0523c09": "兩口無一舌。止止不須說。西天僧到來。烏龜喚作鼈。",
    "X66n1297_040:0523c10": "此是吾宗旨。揚聲囉囉哩。鏡智出三生。吹到大風止。",
    "X66n1297_040:0523c11": "一對黃鸝上下飛。相呼相喚日斜暉。可憐巧語為誰",
    "X66n1297_040:0523c12": "訴。贏得春工展化機。(法林音)",
    "X66n1297_040:0523c13": "鄧州香嚴智閒禪師(溈山祐嗣)一日芟除艸木。偶拋瓦",
    "X66n1297_040:0523c14": "礫擊竹作聲。忽然省悟。述頌曰。一擊忘所知。更不",
    "X66n1297_040:0523c15": "假修持。動容揚古路。不墮悄然機。處處無踪迹。聲",
    "X66n1297_040:0523c16": "色外威儀。諸方達道者。咸言上上機。",
    "X66n1297_040:0523c17": "粥飯隨緣養病軀。本無迷悟可關渠。無端擊著菴前",
    "X66n1297_040:0523c18": "竹。直至如今在半途。(承天宗)",
    "X66n1297_040:0523c19": "放下身心如弊帚。拈來瓦礫是黃金。驀然一下打得",
    "X66n1297_040:0523c20": "著。大地山河一法沉。(九峰昇)",
    "X66n1297_040:0523c21": "香嚴頌。去年貧。未是貧。今年貧。始是貧。去年貧。猶",
    "X66n1297_040:0523c22": "有卓錐之地。今年貧。錐也無。",
    "X66n1297_040:0523c23": "寶峰文云。去年富未是富。今年富始是富。去年富惟",
    "X66n1297_040:0523c24": "有一領黑黲布衫。今年添得一領百衲袈裟。歲朝抖",
    "X66n1297_040:0524a01": "擻呈禪眾。實謂風流出當家。　天寧琦云。香嚴貧未",
    "X66n1297_040:0524a02": "是貧。奈何猶有箇渾身真淨。富不是富。家私未免俱",
    "X66n1297_040:0524a03": "呈露。鳳山者裏不說富不說貧。隨家豐儉沒疎親。豎",
    "X66n1297_040:0524a04": "拂子云。收來兔角長三尺。放去龜毛重九斤。",
    "X66n1297_040:0524a05": "無地無錐未是貧。知無尚有守無身。儂家近日貧來",
    "X66n1297_040:0524a06": "甚。不見當初貧底人。(鴈山元)",
    "X66n1297_040:0524a07": "年去年來貧復貧。祖師擡脚重千斤。愁人莫向愁人",
    "X66n1297_040:0524a08": "說。說向愁人愁殺人。(松源岳)",
    "X66n1297_040:0524a09": "香嚴因仰山見曰。和尚讚嘆師弟發明大事。試說",
    "X66n1297_040:0524a10": "看。師舉擊竹頌。仰曰此是夙昔記持。有正悟別說",
    "X66n1297_040:0524a11": "看。師舉去年貧頌。仰曰如來禪許你會。祖師禪未",
    "X66n1297_040:0524a12": "夢見在。師曰。我有一機。瞚目視伊。若人不會。別喚",
    "X66n1297_040:0524a13": "沙彌。仰乃對溈山曰。閒師弟會得祖師禪也。",
    "X66n1297_040:0524a14": "報慈遂云。且道如來禪與祖師禪是分不分。　長慶",
    "X66n1297_040:0524a15": "稜云。一時坐却。　瑯琊覺云。武帝求僊不得僊。王喬",
    "X66n1297_040:0524a16": "端坐却昇天。　溈山喆云。香嚴可謂上無片瓦下無",
    "X66n1297_040:0524a17": "卓錐。淨躶躶赤灑灑。莫可把。若不是仰山幾乎放過。",
    "X66n1297_040:0524a18": "何故。不得雪霜力。焉知松柏操。　徑山杲云。溈山晚",
    "X66n1297_040:0524a19": "年好則劇。教得一棚肉傀儡。直是可愛。那裏是可愛",
    "X66n1297_040:0524a20": "處。面面相看手脚動。怎知語話是他人。　天寧琦云。",
    "X66n1297_040:0524a21": "師兄師弟。去年今年。論甚道。說甚禪。總是掉棒打月。",
    "X66n1297_040:0524a22": "掘地討天。禪禪。也無妙。也無玄。莫把封皮當信傳。",
    "X66n1297_040:0524a23": "焚却詩書摵碎琴。雲岑拌老髮霜侵。無端舊友重相",
    "X66n1297_040:0524a24": "識。脫賺山前人異心。(雪奇靜)",
    "X66n1297_040:0524b01": "香嚴初開堂。溈山送書并拄杖至。師接得便哭蒼",
    "X66n1297_040:0524b02": "天蒼天。僧曰和尚為甚麼如此。師曰祇為春行秋",
    "X66n1297_040:0524b03": "令。",
    "X66n1297_040:0524b04": "天井新云。得人一牛。還人一馬。檢點將來。也是死而",
    "X66n1297_040:0524b05": "不弔。　法忍謐云。溈山杖子千里同風。者僧送到對",
    "X66n1297_040:0524b06": "面千里。且道誵譌在甚麼處。甜瓜徹蒂甜。苦瓠連根",
    "X66n1297_040:0524b07": "苦。　天目律云。珊瑚枕上兩行淚。半是思君半恨君。",
    "X66n1297_040:0524b08": "　風穴喜云。者僧為溈山送拄杖。兵隨印轉。香嚴接",
    "X66n1297_040:0524b09": "得便哭。將逐符行。且道春行秋令意旨如何。咄。",
    "X66n1297_040:0524b10": "接得杖。哭蒼天。不言絕後與光前。春行秋令人難會。",
    "X66n1297_040:0524b11": "蹋破艸鞋脚底穿。(正覺逸)",
    "X66n1297_040:0524b12": "曾作錢塘弄潮手。入流全不用浮囊。壯年忘却兒時",
    "X66n1297_040:0524b13": "戲。慈母倚門空斷腸。(幻寄庭)",
    "X66n1297_040:0524b14": "香嚴示眾。若論此事。如人上樹。口銜樹枝。脚不蹋",
    "X66n1297_040:0524b15": "枝。手不攀枝。樹下忽有人問如何是祖師西來意。",
    "X66n1297_040:0524b16": "不對它。又違它所問。若對它。又喪身失命。當恁麼",
    "X66n1297_040:0524b17": "時作麼生即得。時有虎頭招上座出眾曰。樹上即",
    "X66n1297_040:0524b18": "不問。未上樹請和尚道。師乃呵呵大笑。",
    "X66n1297_040:0524b19": "翠峰顯云。樹上道即易。樹下道却難。老僧上樹去也。",
    "X66n1297_040:0524b20": "致將一問來。　翠巖芝云。問者對者俱不免喪身失",
    "X66n1297_040:0524b21": "命。如今衲僧作麼生。　徑山杲云。吞得栗棘蓬。透過",
    "X66n1297_040:0524b22": "金剛圈。看者般說話。也是泗州人見大聖。　大溈果",
    "X66n1297_040:0524b23": "云。香嚴慈悲之故。有落艸之談。雖然。未免弄巧成拙。",
    "X66n1297_040:0524b24": "　鼓山珪云。香嚴大似蕭何制律。　天童覺云。虎頭",
    "X66n1297_040:0524c01": "上座是箇惡賊。用無義手打不防家。直饒本色作家。",
    "X66n1297_040:0524c02": "往往做手脚。不辦雪竇是別機宜識休咎漢。到者裏",
    "X66n1297_040:0524c03": "也祇得藏身露影。還會香嚴做處麼。三千劍客今何",
    "X66n1297_040:0524c04": "在。獨許莊周見太平。　天寧琦云。大小香嚴曲設方",
    "X66n1297_040:0524c05": "便。虎頭上座未辨端倪。若論激揚此事。三生六十劫。",
    "X66n1297_040:0524c06": "　天寶樞云。上樹未上樹。鐵蛇橫古路。覿面笑呵呵。",
    "X66n1297_040:0524c07": "苦瓜連根苦。　南堂欲云。香嚴用盡神通。不消虎頭",
    "X66n1297_040:0524c08": "一拶。便乃四棱蹋地。翠峰縱有生機也扶他不起。",
    "X66n1297_040:0524c09": "　理安問云。香嚴前不搆邨後不迭店。不得虎頭上座。",
    "X66n1297_040:0524c10": "幾乎無出身路。",
    "X66n1297_040:0524c11": "曲設多方老古錐。那堪枝上更生枝。好如良馬窺鞭",
    "X66n1297_040:0524c12": "影。逐塊且非獅子兒。(保寧勇)",
    "X66n1297_040:0524c13": "狹路轉身難。東西盡是山。行人不到處。風定落花閒。",
    "X66n1297_040:0524c14": "(上方益)",
    "X66n1297_040:0524c15": "故園春色在枝頭。惱亂春風卒未休。無事晚來江上",
    "X66n1297_040:0524c16": "望。三三兩兩釣魚舟。(天童華)",
    "X66n1297_040:0524c17": "一回拈起一攢眉。上樹何如未上時。誰在畵樓明月",
    "X66n1297_040:0524c18": "夜。倒拈玉管向風吹。(笑隱訢)",
    "X66n1297_040:0524c19": "全提三尺殺人刀。千里聞風鬼亦號。沒興有人輕犯",
    "X66n1297_040:0524c20": "著。饒伊得命也無毛。(中峰本)",
    "X66n1297_040:0524c21": "好倚青松看碧溪。刺桐毛竹望凰棲。花時知己傷離",
    "X66n1297_040:0524c22": "別。莫把相思樹下啼。(海舟慈)",
    "X66n1297_040:0524c23": "上樹何如未上樹。平如鏡面利如鋒。由基剛齧機前",
    "X66n1297_040:0524c24": "鏃。肝膽高懸奪日紅。(龍池珍)",
    "X66n1297_040:0525a01": "一聲簫管玉珊珊。透體風流不等閒。僊子引來庭下",
    "X66n1297_040:0525a02": "步。十分清韻逼人寒。(雪奇靜)",
    "X66n1297_040:0525a03": "樹頭昨夜雨滂沛。眼裏耳裏渾溼透。忙忙手脚費拍",
    "X66n1297_040:0525a04": "牽。柳絲零亂還依舊。燕剪鶯梭織不成。青山一幅羣",
    "X66n1297_040:0525a05": "鷄鬬。咦。挂向虗空。直是難搆。(雲巖儲)",
    "X66n1297_040:0525a06": "曉天雲靜濃霜白。千峰萬峰鎖寒色。驪龍失珠知不",
    "X66n1297_040:0525a07": "知。無限平人遭點額。(平陽晝)",
    "X66n1297_040:0525a08": "譌言寐語好支離。惑亂人來知幾時。當日苟無青白",
    "X66n1297_040:0525a09": "眼。崑崙也要失雙眉。(鐵舟海)",
    "X66n1297_040:0525a10": "驪龍奮迅海門時。徑寸反成按劍疑。南海崑崙相奪",
    "X66n1297_040:0525a11": "去。依然烟艸自離離。(法林音二)",
    "X66n1297_040:0525a12": "笑日含春舞絳裙。愁腸片片共誰論。五陵惹得王孫",
    "X66n1297_040:0525a13": "醉。白日一天星斗分。",
    "X66n1297_040:0525a14": "香嚴因僧問如何是道。師曰枯木裏龍吟。曰如何",
    "X66n1297_040:0525a15": "是道中人。師曰髑髏裏眼睛。僧後問石霜。如何是",
    "X66n1297_040:0525a16": "枯木裏龍吟。霜曰猶帶喜在。曰如何是髑髏裏眼",
    "X66n1297_040:0525a17": "睛。霜曰猶帶識在。又問曹山枯木裏龍吟。山曰血",
    "X66n1297_040:0525a18": "脈不斷。問髑髏裏眼睛。山曰乾不盡。曰未審還有",
    "X66n1297_040:0525a19": "得聞者麼。山曰盡大地未有一箇不聞。曰未審龍",
    "X66n1297_040:0525a20": "吟是何章句。山曰。也不知是何章句。聞者皆喪。",
    "X66n1297_040:0525a21": "玄沙備別初語云。龍吟枯木。　神鼎諲云。石霜一向",
    "X66n1297_040:0525a22": "打揲向真界裏作活計。又舉曹山語畢云。恁麼會取",
    "X66n1297_040:0525a23": "好。　昭覺勤云。念不異。心不差。圓融五位君臣。跳過",
    "X66n1297_040:0525a24": "無明三毒。便可以向枯木上生花。寒巖中吹律。看他",
    "X66n1297_040:0525b01": "三箇老宿。一人透語滲漏。一人透情滲漏。一人透見",
    "X66n1297_040:0525b02": "滲漏。若善參詳。便可玄關獨步。還委悉麼。莫守寒巖",
    "X66n1297_040:0525b03": "異艸青。坐斷白雲機不妙。　徑山杲云。諸人還揀得",
    "X66n1297_040:0525b04": "出麼。若揀不出。妙喜不惜眉毛為諸人說破。香嚴透",
    "X66n1297_040:0525b05": "語滲漏。被語言縛殺。石霜透情滲漏。被情識使殺。曹",
    "X66n1297_040:0525b06": "山透見滲漏。被見聞覺知惑殺。分明說了。具眼者辨。",
    "X66n1297_040:0525b07": "　天寧琦云。妙喜老人全身坐在三種滲漏裏。却不",
    "X66n1297_040:0525b08": "被三種滲漏所拘。雖然。要見古人。直是遠在。為什麼",
    "X66n1297_040:0525b09": "[口*尒]。無事教壞人家男女。　天童覺云。王居門裏。臣不",
    "X66n1297_040:0525b10": "出門。　報恩秀云。天童能以無量法門作一句說。有",
    "X66n1297_040:0525b11": "時一字法門海墨書而不盡。還識天童安家樂業處",
    "X66n1297_040:0525b12": "麼。獨鶴有時常伴水。好雲無事不離山。",
    "X66n1297_040:0525b13": "枯木龍吟真見道。髑髏無識眼初明。喜識盡時消息",
    "X66n1297_040:0525b14": "盡。當人那辨濁中清。(曹山寂)",
    "X66n1297_040:0525b15": "香嚴獨脚頌曰。子啐母啄。子覺母[穀-禾+卵]。子母俱亡。應",
    "X66n1297_040:0525b16": "緣不錯。同道唱和。妙曰獨脚。",
    "X66n1297_040:0525b17": "雲門信云。子啐母啄。即且從。子覺母[穀-禾+卵]。向那裏討。子",
    "X66n1297_040:0525b18": "母俱亡。應緣不錯。子母既亡。阿那箇應緣不錯。且道",
    "X66n1297_040:0525b19": "憑箇甚麼道理。",
    "X66n1297_040:0525b20": "獨脚香嚴鎖萬重。重重錦繡白雲封。箇中子母元無",
    "X66n1297_040:0525b21": "命。啐啄之機也太聾。(雲門信)",
    "X66n1297_040:0525b22": "以一重兮破一重。平田淺艸易相逢。忽然突出千峰",
    "X66n1297_040:0525b23": "頂。土嚝人稀絕所逢。惟有玄沙知此意。患盲患瘂又",
    "X66n1297_040:0525b24": "兼聾。(朝宗忍)",
    "X66n1297_040:0525c01": "七竅鑿開混沌死。九烏射盡乾坤黑。藕絲牽倒五須",
    "X66n1297_040:0525c02": "彌。鍼眼放出搏空翮。啐啄機。誰委悉。獨脚香嚴解雙",
    "X66n1297_040:0525c03": "趯。趯破萬重金鎖關。依舊穿靴水上立。(天笠珍)",
    "X66n1297_040:0525c04": "三更三點夜方深。形影相忘在枕衾。賸得趙州牀一",
    "X66n1297_040:0525c05": "脚。鍾期何處覓知音。(豁堂嵩)",
    "X66n1297_040:0525c07": "宗鑑法林卷四十"
}