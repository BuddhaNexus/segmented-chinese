{
    "T39n1791_004:0457a11": "3注大乘入楞伽經卷第四",
    "T39n1791_004:0457a13": "「爾時大慧菩薩摩訶薩至成大修行。」因上入",
    "T39n1791_004:0457a14": "三解脫門疾得菩提，故大慧請如來說，如諸",
    "T39n1791_004:0457a15": "菩薩等所修行法無漏方便。",
    "T39n1791_004:0457a16": "佛言：「大慧！菩薩摩訶薩至則得名為大修行者。」",
    "T39n1791_004:0457a17": "如來言具四方便能成就大修行，此舉四",
    "T39n1791_004:0457a18": "名，下自徵釋。",
    "T39n1791_004:0457a19": "「大慧！云何觀察自心所現至如是觀察自心所",
    "T39n1791_004:0457a20": "現。」此謂三界依正等法，唯是自心過習所",
    "T39n1791_004:0457a21": "熏，分別隨入之所現者。如《起信論》云「以一切",
    "T39n1791_004:0457a22": "法皆從心起妄念而生」也。如是觀察名為正",
    "T39n1791_004:0457a23": "觀。",
    "T39n1791_004:0457a24": "「大慧！云何得離生住滅見？至轉所依止獲意生",
    "T39n1791_004:0457a25": "身。」遠離生見者，謂七地滿功用位畢，於二",
    "T39n1791_004:0457a26": "種生中，而能離彼相生見也。證如幻性，住第",
    "T39n1791_004:0457a27": "八地，了心識等。得意生身者，即無功用道覺",
    "T39n1791_004:0457a28": "法自性意生身也。",
    "T39n1791_004:0457a29": "大慧言：「世尊！以何因緣名意生身？」因上八地",
    "T39n1791_004:0457b01": "菩薩既云轉所依識，云何復名意生身？故",
    "T39n1791_004:0457b02": "問意生身者何因緣？",
    "T39n1791_004:0457b03": "佛言：「大慧！意生身者至得遠離於生住滅見。」",
    "T39n1791_004:0457b04": "意有三義，故取意為喻：一迅疾、二無礙、三遍",
    "T39n1791_004:0457b05": "到，以喻菩薩得如幻三昧，現形十方以化眾",
    "T39n1791_004:0457b06": "生，亦有此三義也。從「意生身者亦復如是」已",
    "T39n1791_004:0457b07": "下，以法合喻可知。",
    "T39n1791_004:0457b08": "「大慧！云何觀外法無性？至汝應如是勤加修學。」",
    "T39n1791_004:0457b09": "此明修四如實行，成上四種法門。謂觀自",
    "T39n1791_004:0457b10": "心所現行，成上一切法空門也。遠離生住滅",
    "T39n1791_004:0457b11": "見行，成上無生法門也。善知外法無性行，成",
    "T39n1791_004:0457b12": "上無自性法門也。專求自證聖智行，成上無",
    "T39n1791_004:0457b13": "二門也。是名菩薩成就四法，得修行者如實",
    "T39n1791_004:0457b14": "大方便，故勸汝當勤行修學。",
    "T39n1791_004:0457b15": "爾時大慧菩薩摩訶薩至「不妄執諸法漸生頓",
    "T39n1791_004:0457b16": "生。」因上見妄想緣生於三界，故大慧舉因",
    "T39n1791_004:0457b17": "緣相以請問。",
    "T39n1791_004:0457b18": "佛言：「大慧！一切法因緣生至是名外緣前後轉",
    "T39n1791_004:0457b19": "生。」言泥團為因，水杖等為緣，而成於瓶為",
    "T39n1791_004:0457b20": "果。如泥瓶因果既爾，例餘縷疊等四亦復如",
    "T39n1791_004:0457b21": "是。皆以縷草種酪為其因，疊席、牙酥為果，緣",
    "T39n1791_004:0457b22": "義可知。是名緣生之法，必先因後果展轉而",
    "T39n1791_004:0457b23": "生。謂親起者為因，疎助者為緣也。",
    "T39n1791_004:0457b24": "「內者，謂無明愛業等至此但愚夫之所分別。」",
    "T39n1791_004:0457b25": "內緣者，謂以無明愛業等為因緣故，生陰界",
    "T39n1791_004:0457b26": "入身，名之為果。但是愚夫虛妄分別，各見差",
    "T39n1791_004:0457b27": "別。廣如《中論．破因緣品》所明。然外由內變，本",
    "T39n1791_004:0457b28": "末相收，為一緣起。",
    "T39n1791_004:0457b29": "「大慧！因有六種：謂當有因至觀待因。」上通說",
    "T39n1791_004:0457c01": "一切諸法內外因緣竟。自下別說六種因及",
    "T39n1791_004:0457c02": "四種緣，皆是愚夫自所分別。",
    "T39n1791_004:0457c03": "「大慧！當有因者，謂內外法作因生果。」言後果",
    "T39n1791_004:0457c04": "起時名為當有，即是現在作因，當來得果，名",
    "T39n1791_004:0457c05": "當有因也。",
    "T39n1791_004:0457c06": "「相屬因者，謂內外法作所緣生果蘊種子等。」",
    "T39n1791_004:0457c07": "謂作攀緣已，內外法生，能所因果更相屬故。",
    "T39n1791_004:0457c08": "蘊，果也。種子，因也。",
    "T39n1791_004:0457c09": "「相因者，作無間相生相續果。」言互為果相，",
    "T39n1791_004:0457c10": "相續不斷名為相因。《對法論》云「俱有互為果，",
    "T39n1791_004:0457c11": "如大相所相，心於心隨轉。」謂有為相於有為",
    "T39n1791_004:0457c12": "法，有為法於有為相；心於隨心法，隨心法於",
    "T39n1791_004:0457c13": "心，互為果故，亦名俱有因也。",
    "T39n1791_004:0457c14": "「能作因者，謂作增上而生於果，如轉輪王。」一",
    "T39n1791_004:0457c15": "切有為唯除自體，以一切法為能作因，由彼",
    "T39n1791_004:0457c16": "生時無障住故。譬如國人，以其輪王不為損",
    "T39n1791_004:0457c17": "害，咸作是言：「我因輪王而得安樂。」",
    "T39n1791_004:0457c18": "「顯了因者，謂分別生能顯境相，如燈照物。」言",
    "T39n1791_004:0457c19": "妄想事生已，能顯境相。能所因果，互相發明，",
    "T39n1791_004:0457c20": "如燈照物。",
    "T39n1791_004:0457c21": "「觀待因者，謂滅時相屬斷無妄想生。」如長短",
    "T39n1791_004:0457c22": "高下互相因待，因果亦然。因滅果起，故名滅",
    "T39n1791_004:0457c23": "時相屬斷，不見妄想法生。",
    "T39n1791_004:0457c24": "「大慧！此是愚夫自所分別至求其因相不可得",
    "T39n1791_004:0457c25": "故。」自下，破計六種因緣生，是自心妄想相。",
    "T39n1791_004:0457c26": "若言頓生者，則能所因果無別，何有因相？",
    "T39n1791_004:0457c27": "「若漸生者，求其體相亦不可得，如未生子云何",
    "T39n1791_004:0457c28": "名父？」言未生子不得名父，此之一喻俱破",
    "T39n1791_004:0457c29": "二見。若因果同時頓生者，則如父子齊體，尊",
    "T39n1791_004:0458a01": "卑莫辨；若先因後果，則父先子後，子若定後",
    "T39n1791_004:0458a02": "父稱何從？以此責之，二見都喪，父喻因，子喻",
    "T39n1791_004:0458a03": "果。又云如無父故不得名子，前分已滅故，後",
    "T39n1791_004:0458a04": "分不得次第名。",
    "T39n1791_004:0458a05": "「諸計度人言以因緣至皆是妄情執著相故。」",
    "T39n1791_004:0458a06": "此說妄計四緣生者，謂親能辨果名曰因緣；",
    "T39n1791_004:0458a07": "更相依故謂所緣緣；前後開導稱為次第；不",
    "T39n1791_004:0458a08": "礙生義故云增上。諸計度人，以是四緣，能所",
    "T39n1791_004:0458a09": "生法相繫屬次第生者，皆不可得。唯是心量，",
    "T39n1791_004:0458a10": "妄想執著相故。四緣廣義，如《唯識論》所明。",
    "T39n1791_004:0458a11": "「大慧！漸次與頓皆悉不生至漸頓生見。」佛昔",
    "T39n1791_004:0458a12": "方便說一切法從因緣生，以破外道自然、無",
    "T39n1791_004:0458a13": "因、邪因。又說緣生無我，破外道執有我。如下",
    "T39n1791_004:0458a14": "偈云「為遮於能作，說因緣和合。為遮於常過，",
    "T39n1791_004:0458a15": "說緣是無常。」今此會令捨權乘，達唯心現，故",
    "T39n1791_004:0458a16": "結破云，應離因緣和合相中頓漸生見。然",
    "T39n1791_004:0458a17": "遮異見，權實教中通有三說：一、令諸菩薩知",
    "T39n1791_004:0458a18": "一切法從因緣生，異外道見；二、知從心現，捨",
    "T39n1791_004:0458a19": "二乘見；三、唯心性起，不同權教。學者應知。",
    "T39n1791_004:0458a20": "爾時，世尊重說頌言：「一切法無生，亦復無有滅，",
    "T39n1791_004:0458a21": "於彼諸緣中，分別生滅相。」以一切法無生故",
    "T39n1791_004:0458a22": "不得言滅，但於彼不實諸緣中妄分別有生",
    "T39n1791_004:0458a23": "滅之相。",
    "T39n1791_004:0458a24": "「非遮諸緣會，如是滅復生，但止於凡愚，妄情之",
    "T39n1791_004:0458a25": "所著。」明佛不遮緣起滅復生法，以法自性",
    "T39n1791_004:0458a26": "不生故，唯為斷凡愚、癡惑、妄想所計著故。",
    "T39n1791_004:0458a27": "「緣中法有無，是悉無有生，習氣迷轉心，從是三",
    "T39n1791_004:0458a28": "有現。」言緣起有無，一切諸法皆無生，唯從",
    "T39n1791_004:0458a29": "自心習氣迷轉故三有現。三有者，謂欲有、色",
    "T39n1791_004:0458b01": "有、無色有也。",
    "T39n1791_004:0458b02": "「本來無有生，亦復無有滅至而說有生滅。」若",
    "T39n1791_004:0458b03": "離二取一切妄見，則知所生法、能生因緣，悉",
    "T39n1791_004:0458b04": "皆本無，非復推之使無也。",
    "T39n1791_004:0458b05": "爾時，大慧菩薩摩訶薩至「於二義中而得清淨。」",
    "T39n1791_004:0458b06": "因上言：「但隨世俗故，而說有生滅。」故大慧",
    "T39n1791_004:0458b07": "舉言說分別相，及心法門以請問也。",
    "T39n1791_004:0458b08": "佛言：「大慧！有四種言說分別相至是為四。」四",
    "T39n1791_004:0458b09": "種言說，文顯可知。又夢言說者，亦云八地菩",
    "T39n1791_004:0458b10": "薩得無生忍覺已，緣勝解行地乃至七地，先",
    "T39n1791_004:0458b11": "所經境界不實，說諸法如夢，故名夢言說。",
    "T39n1791_004:0458b12": "大慧復言：「世尊至何處何因云何而起？」問言",
    "T39n1791_004:0458b13": "說所出處？問言說因何而生？",
    "T39n1791_004:0458b14": "佛言：「大慧！依頭、胸、喉、脣、齶、齒、舌和合而起。」此",
    "T39n1791_004:0458b15": "等諸緣出言說處。",
    "T39n1791_004:0458b16": "大慧復言：「世尊！言語分別至分別為因起言語",
    "T39n1791_004:0458b17": "故。」謂彼言說，因分別生。",
    "T39n1791_004:0458b18": "「若異者，分別不應為因至是故非異亦非不異。」",
    "T39n1791_004:0458b19": "若言說與分別異者，不應因分別起言說。",
    "T39n1791_004:0458b20": "若言說與分別不異者，以分別不顯義，言說",
    "T39n1791_004:0458b21": "亦應不顯義，而言說能顯義，是故俱非。",
    "T39n1791_004:0458b22": "大慧復言：「世尊至因言而入非即是言。」因上",
    "T39n1791_004:0458b23": "言說能顯義，故大慧問為言說是第一義？為",
    "T39n1791_004:0458b24": "所說是第一義？并重舉上第一義心法以請",
    "T39n1791_004:0458b25": "問。而佛答言：非言語是，亦非所說。何以故？",
    "T39n1791_004:0458b26": "第一義者是自證聖智三昧樂境，因言而入",
    "T39n1791_004:0458b27": "非即是言。是故言殺如標月指，若復見月，了",
    "T39n1791_004:0458b28": "知所標畢竟非月。",
    "T39n1791_004:0458b29": "「第一義者是聖智內自證境至於第一義不能",
    "T39n1791_004:0458c01": "顯示。」言語生滅動搖，是無常故，從眾緣生",
    "T39n1791_004:0458c02": "即無自體，云何能顯第一義？",
    "T39n1791_004:0458c03": "「第一義者，無自他相至應當遠離言語分別。」",
    "T39n1791_004:0458c04": "言第一義諦絕自他相，言說涉有相故不能",
    "T39n1791_004:0458c05": "顯示。又第一義者，但唯證入自性真心，心外",
    "T39n1791_004:0458c06": "無法，外種種法悉皆無性，言說妄想豈能顯",
    "T39n1791_004:0458c07": "示？故勸離言說分別依第一義。",
    "T39n1791_004:0458c08": "爾時，世尊重說頌言：「諸法無自性，亦復無言說，",
    "T39n1791_004:0458c09": "不見空空義，愚夫故流轉。」以諸法無體故，亦",
    "T39n1791_004:0458c10": "無有言說，凡愚不見言說空所說空故，流轉",
    "T39n1791_004:0458c11": "生死。",
    "T39n1791_004:0458c12": "「一切法無性，離語言分別，諸有如夢化，非生死",
    "T39n1791_004:0458c13": "涅槃。」言一切法及言說不實，如夢如化。如",
    "T39n1791_004:0458c14": "夢化者，豈有生死涅槃定相？",
    "T39n1791_004:0458c15": "「如王及長者，為令諸子喜至自證實際法。」上",
    "T39n1791_004:0458c16": "一頌舉喻，下頌法合。謂我今所演，自覺聖智",
    "T39n1791_004:0458c17": "實際境界，不說言說所說。",
    "T39n1791_004:0458c18": "爾時大慧菩薩摩訶薩至「自證聖智所行境界。」",
    "T39n1791_004:0458c19": "大慧因上言第一義者，是自證聖智所得，",
    "T39n1791_004:0458c20": "非言說分別境界，即舉自證聖智所得第一",
    "T39n1791_004:0458c21": "義以請問。然第一義，體離一異、有無、斷常、俱",
    "T39n1791_004:0458c22": "不俱等四句見故，大慧請離四句法也。此中",
    "T39n1791_004:0458c23": "說三法以明四句，有十二句，依文有九，隱顯",
    "T39n1791_004:0458c24": "互出。一異上有四句，有無上有三句，常無常",
    "T39n1791_004:0458c25": "上有二句，經家略故。具如《四宗論》所明。",
    "T39n1791_004:0458c26": "「遠離妄計自相至具足圓滿一切功德。」言非",
    "T39n1791_004:0458c27": "獨離外道見，亦離二乘執陰界入自共相見，",
    "T39n1791_004:0458c28": "令諸菩薩及諸眾生，速證如來無上種智。",
    "T39n1791_004:0458c29": "佛言：「大慧！善哉！善哉！至常無常等一切自性。」",
    "T39n1791_004:0459a01": "上雖言離有無等，未知何者是有無？今正出",
    "T39n1791_004:0459a02": "有無法體。言凡夫愚癡，不知是自心量妄習",
    "T39n1791_004:0459a03": "為因之所變現，執著外法為有為無，起四句",
    "T39n1791_004:0459a04": "等見，此是妄計有無體也。下十二喻，況此有",
    "T39n1791_004:0459a05": "無、一異等法，皆不真實，是應遠離。答上願為",
    "T39n1791_004:0459a06": "我說離一異、有無、常無常等所行境界。",
    "T39n1791_004:0459a07": "「大慧！譬如群獸為渴所逼至墮一異等執著之",
    "T39n1791_004:0459a08": "中。」鹿逐時焰，況愚樂欲境，言愚癡凡夫亦",
    "T39n1791_004:0459a09": "復如是，合上群獸。無始戲論分別所熏三毒",
    "T39n1791_004:0459a10": "燒心，合上為渴所逼。樂色境界見生住滅，合",
    "T39n1791_004:0459a11": "上於熱時焰而作水想。取內外法，墮一異等",
    "T39n1791_004:0459a12": "執著之中，合上迷惑、馳趣，不知非水。",
    "T39n1791_004:0459a13": "「大慧！如乾闥婆城至離二自性法，起有性分別。」",
    "T39n1791_004:0459a14": "言三種量者：一曰現量、二曰比量、三曰聖",
    "T39n1791_004:0459a15": "言量。量者是楷定義，譬夫升斗量物也。現量",
    "T39n1791_004:0459a16": "者，現即顯現，謂分明證境，不帶名言，無籌度",
    "T39n1791_004:0459a17": "心，親得法體，離妄分別，而非錯謬。比量者，",
    "T39n1791_004:0459a18": "比即比類，謂以因由譬喻，比類量度而得知",
    "T39n1791_004:0459a19": "故。如遠見煙必知有火、隔牆見角必知是牛，",
    "T39n1791_004:0459a20": "雖不親見，亦非虛妄。聖言量者，謂以如來聖",
    "T39n1791_004:0459a21": "教為準繩故。故古德曰：吾佛滅後，以經論為",
    "T39n1791_004:0459a22": "繩墨、知識為指南，以防閑魔外是也。五分",
    "T39n1791_004:0459a23": "論者：一宗、二因、三喻、四合、五結。宗因喻三，亦",
    "T39n1791_004:0459a24": "云三支比量，喻合但成之。且如外道妄計，執",
    "T39n1791_004:0459a25": "聲為常。於聲明中立量云：聲是有法，定常為",
    "T39n1791_004:0459a26": "宗。因云所作性故，同喻如虛空。然而虛空非",
    "T39n1791_004:0459a27": "所作性，則因上不轉，引喻不齊，立聲為常不",
    "T39n1791_004:0459a28": "成。若佛法中聲是無常，故立量云：聲是有法，",
    "T39n1791_004:0459a29": "定無常為宗。因云所作性故，同喻如瓶盆。如",
    "T39n1791_004:0459b01": "《楞嚴經》云「音聲雜語言，但依名句味。」豈常也",
    "T39n1791_004:0459b02": "哉？外道種種計執，自謂過人，若不類彼立量",
    "T39n1791_004:0459b03": "比破之，何由破執？故如來所說五分論者，如",
    "T39n1791_004:0459b04": "以楔出楔，將聲止聲也。所謂摧魔外之異執，",
    "T39n1791_004:0459b05": "定佛法之綱宗，令諸眾生，於自覺聖智所證",
    "T39n1791_004:0459b06": "境界，離有無等諸異見故。愚夫迷教者，猶計",
    "T39n1791_004:0459b07": "有性，一異、斷常妄想分別。",
    "T39n1791_004:0459b08": "「大慧！諸修行者轉心意識至則著我人眾生壽",
    "T39n1791_004:0459b09": "者。」諸修行者，應滅心意識，離二自性能取所",
    "T39n1791_004:0459b10": "取，入如來地，於有及無不生妄想。若於自覺",
    "T39n1791_004:0459b11": "所證境作有無計，還著我我所。",
    "T39n1791_004:0459b12": "「大慧！一切諸法自相共相至自證聖智三昧樂",
    "T39n1791_004:0459b13": "境。」言化佛，但隨順愚夫妄起之見，作種種言",
    "T39n1791_004:0459b14": "說，說自相共相，令知不實法故。非非佛者，宋",
    "T39n1791_004:0459b15": "魏二譯，皆云法佛。",
    "T39n1791_004:0459b16": "「大慧！譬如水中有樹影現至俱不俱等一切分",
    "T39n1791_004:0459b17": "別。」如來結勸。於所證中，應離如上凡夫、外",
    "T39n1791_004:0459b18": "道，生滅、一異、有無、斷常、俱不俱等惡見分別",
    "T39n1791_004:0459b19": "也。然天竺邪見，大約有三：一、佛法外外道。",
    "T39n1791_004:0459b20": "如上計執四句，及六師九十六種外道是也。",
    "T39n1791_004:0459b21": "二、附佛法外道。起自犢子、方廣，自以聰明讀",
    "T39n1791_004:0459b22": "佛經書，不明正見，別生妄解。譬夫牛飲水成",
    "T39n1791_004:0459b23": "乳、蛇飲水則成毒，諸師皆推不受，是附佛法",
    "T39n1791_004:0459b24": "邪見人也。三、學佛法成外道。執佛教門而生",
    "T39n1791_004:0459b25": "惱煩，不得悟入。《大論》云「若不得般若方便，入",
    "T39n1791_004:0459b26": "阿毘曇即墮有中；入空即墮無中；入昆勒墮",
    "T39n1791_004:0459b27": "亦有亦無中。」《中論》云「執非有非無名愚癡論，",
    "T39n1791_004:0459b28": "倒執正法還成邪見人。」又大乘四門皆成見",
    "T39n1791_004:0459b29": "者，實語是虛妄，生語見故；涅槃是生死，起貪",
    "T39n1791_004:0459c01": "著故。多服甘露，傷命早夭，失方便門，墮於邪",
    "T39n1791_004:0459c02": "執，故稱內邪見也。是知法無定相，迴轉隨心，",
    "T39n1791_004:0459c03": "執則成非，達之無咎。如四句法，通塞由人。",
    "T39n1791_004:0459c04": "在法名四句，悟入名四門，妄計名四執，毀",
    "T39n1791_004:0459c05": "之名四謗。四句不動，得失空生；一法無差，",
    "T39n1791_004:0459c06": "升沈自異。但有所重所依，立知立解，絲毫",
    "T39n1791_004:0459c07": "見處不忘，皆成外道，故知見在即凡，情亡即",
    "T39n1791_004:0459c08": "佛。",
    "T39n1791_004:0459c09": "爾時世尊重說頌言：「諸識蘊有五，猶如水樹影，",
    "T39n1791_004:0459c10": "所見如夢幻，不應妄分別。」此頌上三喻類於",
    "T39n1791_004:0459c11": "五蘊，不應妄起分別。",
    "T39n1791_004:0459c12": "「三有如陽焰，幻夢及毛輪，若能如是觀，究竟得",
    "T39n1791_004:0459c13": "解脫。」頌牒四喻明三有不實，以是觀者必",
    "T39n1791_004:0459c14": "得菩提。",
    "T39n1791_004:0459c15": "「譬如熱時焰，動轉迷亂心，至愚夫生執著。」上",
    "T39n1791_004:0459c16": "一頌頌前初喻，次一頌頌前法合。",
    "T39n1791_004:0459c17": "「無始生死中，執著所纏覆。」通頌十二喻意，",
    "T39n1791_004:0459c18": "由於無始執著我法所纏覆故。",
    "T39n1791_004:0459c19": "「退捨令出離，如因榍出榍。」上十二喻，如逆",
    "T39n1791_004:0459c20": "榍欲去生死榍。",
    "T39n1791_004:0459c21": "「幻呪機所作，浮雲夢電光，觀世恒如是，永斷三",
    "T39n1791_004:0459c22": "相續。」又頌五喻，觀世如是能斷三界永無",
    "T39n1791_004:0459c23": "相續。浮雲、電光，上無文。",
    "T39n1791_004:0459c24": "「此中無所有，如空中陽焰，如是知諸法，則為無",
    "T39n1791_004:0459c25": "所知。」言知諸法無體，則無可知。",
    "T39n1791_004:0459c26": "「諸蘊如毛輪，於中妄分別，唯假施設名，求相不",
    "T39n1791_004:0459c27": "可得。」言諸陰非有、假名亦空、無自性相。",
    "T39n1791_004:0459c28": "「如畫垂髮幻，夢乾闥婆城至愚夫妄分別。」又",
    "T39n1791_004:0459c29": "通頌七喻，顯有無、一異、常無常等四句見不",
    "T39n1791_004:0460a01": "實。畫喻上文無。",
    "T39n1791_004:0460a02": "「明鏡水淨眼，摩尼妙寶珠至亦如石女兒。」此",
    "T39n1791_004:0460a03": "明諸法雖現，皆無實事。淨眼、石女兒，上文無。",
    "T39n1791_004:0460a04": "「復次，大慧！諸佛說法至時微塵等而共相應。」",
    "T39n1791_004:0460a05": "言諸佛出世，凡演說法，離四句、絕百非，建立",
    "T39n1791_004:0460a06": "誹謗，凡情聖量所不能及。大機未遇，皆以四",
    "T39n1791_004:0460a07": "諦十二因緣，證滅修道、解脫生死而為濫觴",
    "T39n1791_004:0460a08": "之首，不與諸外道勝性自然而共其相。雖初",
    "T39n1791_004:0460a09": "說小乘之因緣，已勝外道之玄妙。",
    "T39n1791_004:0460a10": "「大慧！諸佛說法至猶如商主善導眾人。」為淨",
    "T39n1791_004:0460a11": "惑智二種障故，猶如商主引導商人，知道中",
    "T39n1791_004:0460a12": "通塞、過咎、止宿之處。而又善別種種諸寶，以",
    "T39n1791_004:0460a13": "譬如來引導眾生，斷除二障，令住無相法",
    "T39n1791_004:0460a14": "中安隱之處。而又善別諸乘差別地位之寶",
    "T39n1791_004:0460a15": "也。言惑智二障者，如《起信論》云「六染心",
    "T39n1791_004:0460a16": "者名煩惱礙，能障真如根本智故。無明義",
    "T39n1791_004:0460a17": "者名為智礙，能障世間自然業智故。」此義",
    "T39n1791_004:0460a18": "云何？以依染心能見能現，妄取境界，違平",
    "T39n1791_004:0460a19": "等性故。以一切法常靜，無有起相，無明不覺",
    "T39n1791_004:0460a20": "妄與法違，故不能得。隨順世間，一切境界種",
    "T39n1791_004:0460a21": "種知故，此約本末相依以明二障義。若約二",
    "T39n1791_004:0460a22": "執以明二障者，如後當引《成唯識論》以釋其",
    "T39n1791_004:0460a23": "義。",
    "T39n1791_004:0460a24": "「復次，大慧！有四種禪至攀緣真如禪諸如來禪。」",
    "T39n1791_004:0460a25": "因上二障能障聖道，不證如來菩提涅槃",
    "T39n1791_004:0460a26": "二轉依果。凡學道者應修禪定，發生無漏妙",
    "T39n1791_004:0460a27": "慧，方能淨彼二障，故次說四種禪也。亦云六",
    "T39n1791_004:0460a28": "波羅蜜中，禪定一行最為神妙，能發起性上",
    "T39n1791_004:0460a29": "無漏智慧。萬行萬德，乃至神通光明，皆從定",
    "T39n1791_004:0460b01": "發。故三乘學人，欲求聖道，必須修禪，故通明",
    "T39n1791_004:0460b02": "四種禪也。",
    "T39n1791_004:0460b03": "「大慧！云何愚夫所行禪至是名愚夫所行禪。」",
    "T39n1791_004:0460b04": "言修二乘觀行者，達人無我，見自他蘊界處",
    "T39n1791_004:0460b05": "皆是無常苦空不淨之相，觀察不捨得初靜",
    "T39n1791_004:0460b06": "慮，漸次轉勝至無想，受滅盡三昧。然不離相",
    "T39n1791_004:0460b07": "故，名為愚夫所行禪。",
    "T39n1791_004:0460b08": "「云何觀察義禪至是名觀察義禪。」義者，諸法",
    "T39n1791_004:0460b09": "實相也。從初地至七地菩薩，觀二乘外道等",
    "T39n1791_004:0460b10": "法俱知不實已，於法無我諸地相義，隨順正",
    "T39n1791_004:0460b11": "觀，故名觀察義禪也。",
    "T39n1791_004:0460b12": "「云何緣真如禪至是名緣真如禪。」何者是妄",
    "T39n1791_004:0460b13": "念？謂此二無我是妄念。何以故？為對治二種",
    "T39n1791_004:0460b14": "我見故，說二種無我。以所治既不實，能治亦",
    "T39n1791_004:0460b15": "是妄，故言二無我虛妄念。若如實知，如理平",
    "T39n1791_004:0460b16": "等，不起二無我妄念，是名緣真如禪。一作正",
    "T39n1791_004:0460b17": "念真如禪。",
    "T39n1791_004:0460b18": "「云何諸如來禪至是名諸如來禪。」言得如來",
    "T39n1791_004:0460b19": "地自證聖智真實法身，常住寂滅，令眾生得",
    "T39n1791_004:0460b20": "三種樂，及得如來智慧法身不思議事也。三",
    "T39n1791_004:0460b21": "種樂者：禪定樂、菩提樂、涅槃樂，是名如來",
    "T39n1791_004:0460b22": "禪。又先德約凡夫外道三乘一乘所依不同，",
    "T39n1791_004:0460b23": "通有五種禪：謂滯異計欣上厭下而修者，是",
    "T39n1791_004:0460b24": "外道禪；正信因果亦以欣厭而修者，是凡夫",
    "T39n1791_004:0460b25": "禪；悟我空偏真之理而修者，是小乘禪；悟我",
    "T39n1791_004:0460b26": "法二空所顯真理而修者，是大乘禪；若頓悟",
    "T39n1791_004:0460b27": "自心，本來清淨、元無煩惱，無漏智性本自具",
    "T39n1791_004:0460b28": "足，此心即佛畢竟無異，依此而修者是最上",
    "T39n1791_004:0460b29": "乘禪，亦名如來清淨禪，亦名一行三昧，亦名",
    "T39n1791_004:0460c01": "真如三昧，此是一切三昧根本，若能念念修",
    "T39n1791_004:0460c02": "習，自然漸得無量百千諸三昧也。",
    "T39n1791_004:0460c03": "爾時世尊重說頌言：「愚夫所行禪，觀察義相禪，",
    "T39n1791_004:0460c04": "攀緣真如禪，如來清淨禪。」頌上四禪名也。",
    "T39n1791_004:0460c05": "「修行者在定，觀見日月形，波頭摩深險，虛空火",
    "T39n1791_004:0460c06": "及畫。」此明外道二乘修禪之相也。言外道",
    "T39n1791_004:0460c07": "計著神我，於禪觀時見如日月形狀，明淨朗",
    "T39n1791_004:0460c08": "曜，或見紅蓮在深險之下。二乘以自共相為",
    "T39n1791_004:0460c09": "實有，灰身滅智同於虛空，如薪盡火滅以為",
    "T39n1791_004:0460c10": "究竟涅槃。畫字恐誤，餘二本皆作盡字。",
    "T39n1791_004:0460c11": "「如是種種相，墮於外道法，亦墮於聲聞，辟支佛",
    "T39n1791_004:0460c12": "境界。」如上諸相，是外道及聲聞、辟支佛禪",
    "T39n1791_004:0460c13": "境界也。",
    "T39n1791_004:0460c14": "「捨離此一切，住於無所緣。」上句觀察義禪，",
    "T39n1791_004:0460c15": "下自是攀緣真如禪。",
    "T39n1791_004:0460c16": "「是則能隨入，如如真實相至而摩是人頂。」言",
    "T39n1791_004:0460c17": "入如來清淨禪也。",
    "T39n1791_004:0460c18": "爾時大慧菩薩摩訶薩至「說何等法名為涅槃？」",
    "T39n1791_004:0460c19": "因上外道以見神我為涅槃，二乘以身智",
    "T39n1791_004:0460c20": "滅，如薪盡火滅為涅槃，故問如來說何等法為",
    "T39n1791_004:0460c21": "涅槃？",
    "T39n1791_004:0460c22": "佛告大慧：「一切識自性習氣至即是諸法性空",
    "T39n1791_004:0460c23": "境界。」言諸識等見習轉已名涅槃者，謂無",
    "T39n1791_004:0460c24": "明轉即變為明。如融氷成水，更非他物、不餘",
    "T39n1791_004:0460c25": "處來，故云即是諸法性空所顯真實境界。",
    "T39n1791_004:0460c26": "「復次大慧！涅槃者至一切聖者自證智所行故。」",
    "T39n1791_004:0460c27": "明如來所證涅槃境界，離斷常有無性故。",
    "T39n1791_004:0460c28": "云何非常？謂除自共相妄想故非常。云何非",
    "T39n1791_004:0460c29": "斷？謂三世如來所證得故非斷。",
    "T39n1791_004:0461a01": "「復次大慧！大般涅槃至諸修行者之所歸趣。」",
    "T39n1791_004:0461a02": "以更不受生相續故涅槃不死，以非有為生",
    "T39n1791_004:0461a03": "住滅法故涅槃不壞，以無壞無死故，為修行",
    "T39n1791_004:0461a04": "者之所歸趣。",
    "T39n1791_004:0461a05": "「復次大慧！無捨無得故至不一不異故說名涅",
    "T39n1791_004:0461a06": "槃。」涅槃無煩惱可捨，無菩提可得，故非斷",
    "T39n1791_004:0461a07": "常一異。唯證相應，是名如來涅槃。",
    "T39n1791_004:0461a08": "「復次大慧！聲聞緣覺至彼於其中生涅槃想。」",
    "T39n1791_004:0461a09": "二乘覺知陰界入中無冥諦神我，捨離憒閙，",
    "T39n1791_004:0461a10": "煩惱障滅不生顛倒，不起未來生死分別，彼",
    "T39n1791_004:0461a11": "於其中生涅槃想。故《法華經》云「但盡生死名",
    "T39n1791_004:0461a12": "為解脫，其實未得一切解脫。」",
    "T39n1791_004:0461a13": "「復次大慧！有二種自性相至以不覺自心所現",
    "T39n1791_004:0461a14": "故起。」因上一切識自性習氣等轉，說名涅",
    "T39n1791_004:0461a15": "槃。然一切識自性是凡夫法，故明凡夫計著",
    "T39n1791_004:0461a16": "一切識自性起二種自性相也。謂無始以來，",
    "T39n1791_004:0461a17": "妄想言說習氣不斷故，計著有言說自性相；",
    "T39n1791_004:0461a18": "不知自心所起諸法故，見有自共相陰界入",
    "T39n1791_004:0461a19": "一切法，故執著著法自性相。",
    "T39n1791_004:0461a20": "「復次大慧！諸佛有二種加持至手灌其頂。」因",
    "T39n1791_004:0461a21": "上凡夫計著起二種自性相故，如來對上二",
    "T39n1791_004:0461a22": "種自性相故，以二種加持加諸菩薩。",
    "T39n1791_004:0461a23": "「大慧！初地菩薩摩訶薩至菩薩摩訶薩者是。」",
    "T39n1791_004:0461a24": "言初地菩薩蒙如來神力加持故，入菩薩大",
    "T39n1791_004:0461a25": "乘照明三昧，入已，一切諸佛皆現其前，三業",
    "T39n1791_004:0461a26": "加持。如金剛藏，華嚴會中住初地時，及餘成",
    "T39n1791_004:0461a27": "就初地功德相菩薩亦如是加。",
    "T39n1791_004:0461a28": "「大慧！此菩薩摩訶薩至受灌頂已而得自在。」",
    "T39n1791_004:0461a29": "菩薩蒙加入定已，於百千劫，積集一切諸善",
    "T39n1791_004:0461b01": "根故，漸入諸地，能達治所治相。至法雲地者，",
    "T39n1791_004:0461b02": "總收地義略有二種：一者果分，此不可說，唯",
    "T39n1791_004:0461b03": "證相應。二者因分，可以寄言辯於行解斷證",
    "T39n1791_004:0461b04": "等故。故此十地，修十勝行，斷十種障，證十真",
    "T39n1791_004:0461b05": "如，建立十地。行有二種：一者通相，於地地",
    "T39n1791_004:0461b06": "中，具修一切諸善行故。二者別相，此復有",
    "T39n1791_004:0461b07": "二：一者十度，雖諸地中皆具修習，然別地相",
    "T39n1791_004:0461b08": "各說一增，初地檀增，二地戒增，乃至十地",
    "T39n1791_004:0461b09": "智度增。復修十行，今略對明。謂初歡喜地",
    "T39n1791_004:0461b10": "修願樂行，說十大願，樂利樂故，便能斷異",
    "T39n1791_004:0461b11": "生性障，證遍滿真如。而此真如二空所顯，無",
    "T39n1791_004:0461b12": "有一法而不在故，證此便得名歡喜地。謂初",
    "T39n1791_004:0461b13": "獲聖性，具證二空，能益自他，生大歡喜。乃至",
    "T39n1791_004:0461b14": "第十地修受位行，斷於諸法中未自在障，便",
    "T39n1791_004:0461b15": "證業自在等所依真如。而此真如普於一切",
    "T39n1791_004:0461b16": "神通作業總持定門皆自在故，證此便得名",
    "T39n1791_004:0461b17": "法雲地。謂大智雲含眾德水，蔽如空麁重，充",
    "T39n1791_004:0461b18": "所依法身故。然此十地通於三乘，一乘雖",
    "T39n1791_004:0461b19": "同，意明寄位。若約三學：初地願、二地戒、三地",
    "T39n1791_004:0461b20": "定，四地已上皆慧攝。若約圓修，行行齊修通",
    "T39n1791_004:0461b21": "有三德：一證道德，證智契如故；二教道德，隨",
    "T39n1791_004:0461b22": "德差別故；三不住道德，不住生死及涅槃故。",
    "T39n1791_004:0461b23": "一地之中，具足一切諸地功德，初後圓融故，",
    "T39n1791_004:0461b24": "若一向別逐行位而階差，若一向同失進修",
    "T39n1791_004:0461b25": "而墮寂，所以位位具德，陛降宛然，重重練磨，",
    "T39n1791_004:0461b26": "本位不動。將受佛職，坐蓮華王座，眷屬圍遶。",
    "T39n1791_004:0461b27": "眾寶瓔珞莊嚴其身，十方諸佛皆舒右手摩",
    "T39n1791_004:0461b28": "菩薩頂。譬如自在轉輪聖王及天帝釋，太子",
    "T39n1791_004:0461b29": "灌頂以授職位，而得自在故。",
    "T39n1791_004:0461c01": "「此諸菩薩亦復如是至異則不能。」法合結示，",
    "T39n1791_004:0461c02": "如文可知。若不如是，則不能見。",
    "T39n1791_004:0461c03": "「復次大慧！諸菩薩摩訶薩至皆由諸佛二種持",
    "T39n1791_004:0461c04": "力。」凡住獲通善說法要，皆由二種神力加",
    "T39n1791_004:0461c05": "持所致故。",
    "T39n1791_004:0461c06": "「大慧！若諸菩薩至有如是等廣大作用。」言離",
    "T39n1791_004:0461c07": "加持神力能說法者，諸凡夫應能說。言凡夫",
    "T39n1791_004:0461c08": "不能也。況佛以大悲加持一切無情之物，尚",
    "T39n1791_004:0461c09": "演法音，矧有心者乎！事見《月光童經》所明，但",
    "T39n1791_004:0461c10": "有見聞，無非獲益故。",
    "T39n1791_004:0461c11": "大慧菩薩復白佛言至「及殊勝地中手灌其頂。」",
    "T39n1791_004:0461c12": "佛上說如初十二地，未明加之所以，故大",
    "T39n1791_004:0461c13": "慧請問何緣神力偏加二地？",
    "T39n1791_004:0461c14": "佛言：「大慧！為欲令其遠離至以加持力持諸菩",
    "T39n1791_004:0461c15": "薩。」為離二種過故初地須加，為得二種利",
    "T39n1791_004:0461c16": "故十地須加。忘失菩提心修諸善根，是為魔",
    "T39n1791_004:0461c17": "業。等如《華嚴》、《大集》中所明。",
    "T39n1791_004:0461c18": "「大慧！若不如是至以加持力攝諸菩薩。」言初",
    "T39n1791_004:0461c19": "地不加，必墮外道惡見，及聲聞境十界，地不",
    "T39n1791_004:0461c20": "加，不能速得菩提。",
    "T39n1791_004:0461c21": "爾時世尊重說頌言：「世尊清淨願，有大加持力，",
    "T39n1791_004:0461c22": "初地十地中，三昧及灌頂。」菩薩積集善根，",
    "T39n1791_004:0461c23": "如來本願故加，猶如摩尼無思而應，故云清",
    "T39n1791_004:0461c24": "淨。",
    "T39n1791_004:0461c25": "爾時大慧菩薩摩訶薩至「說作緣起非義有別。」",
    "T39n1791_004:0461c26": "因上言諸佛說法，以諦緣起滅道解脫而",
    "T39n1791_004:0461c27": "為其首，非與外道性勝自在宿作自然時微",
    "T39n1791_004:0461c28": "塵等而共相，故大慧舉上佛自說緣起請問",
    "T39n1791_004:0461c29": "世尊。如佛說緣起是由作起，非心自體起，外",
    "T39n1791_004:0462a01": "道亦說勝自在天等而生諸法。今佛但以異",
    "T39n1791_004:0462a02": "名說作緣起，非別有義耳！",
    "T39n1791_004:0462a03": "「世尊！外道亦說以作者故至本無而生生已歸",
    "T39n1791_004:0462a04": "滅。」此難如來所說，正類外道也。",
    "T39n1791_004:0462a05": "「如佛所說無明緣行至是故外道說勝，非如來",
    "T39n1791_004:0462a06": "也。」言如來說十二緣中無明無因，非是有",
    "T39n1791_004:0462a07": "因。又說無明有故行有，行有故識有，非漸次",
    "T39n1791_004:0462a08": "相待，其義不成。復難如來說緣起不如外道，",
    "T39n1791_004:0462a09": "故言外道說勝，非同如來。",
    "T39n1791_004:0462a10": "「何以故？外道說因至又此有故彼有者則無有",
    "T39n1791_004:0462a11": "因。」何所以外道勝如來？謂彼說微塵世性",
    "T39n1791_004:0462a12": "等因，不從他緣生而能生他。因常為因不為",
    "T39n1791_004:0462a13": "果，是故外道說勝也。如佛所說，觀行是無明",
    "T39n1791_004:0462a14": "果，觀識即是因。如是一法即是因、即是果，因",
    "T39n1791_004:0462a15": "緣雜亂。無明生諸行，諸行生老死，老死生無",
    "T39n1791_004:0462a16": "明，如是展轉成無窮過。又此有故彼有者，則",
    "T39n1791_004:0462a17": "無有定因。以是二義，釋成如來說不如外道。",
    "T39n1791_004:0462a18": "佛言：「大慧！我了諸法唯心所現至非我所說。」",
    "T39n1791_004:0462a19": "謂了諸法非有無生，但唯心現，故無說法因",
    "T39n1791_004:0462a20": "緣過失。若不如是了知諸法，心外見境計著",
    "T39n1791_004:0462a21": "有無，有所言說皆成戲論。",
    "T39n1791_004:0462a22": "大慧菩薩復白佛言：「世尊至若無諸法言依何",
    "T39n1791_004:0462a23": "起？」有言說因緣之名，必有所說因緣諸法，",
    "T39n1791_004:0462a24": "若無所說因緣性，言說依何而生？",
    "T39n1791_004:0462a25": "「大慧！雖無諸法至有諸法者此論則壞。」言一",
    "T39n1791_004:0462a26": "切法但有言說，都無實義，故引龜毛兔角喻",
    "T39n1791_004:0462a27": "之。以明縱有言說自性，亦無所說諸法自性。",
    "T39n1791_004:0462a28": "「大慧！非一切佛土皆有言說。言說者，假安立耳！」",
    "T39n1791_004:0462a29": "此又明言說性亦無也。故《起信》云「以一切",
    "T39n1791_004:0462b01": "言說假名無實，但隨妄念不可得故。」若言說",
    "T39n1791_004:0462b02": "有性，則一切剎土皆應有言也。",
    "T39n1791_004:0462b03": "「大慧！或有佛土瞪視顯法至非由言說而有諸",
    "T39n1791_004:0462b04": "法。」釋上非一切剎土皆有言說以顯法，是",
    "T39n1791_004:0462b05": "故無言說自性。",
    "T39n1791_004:0462b06": "「此世界蠅蟻等虫，雖無言說成自事故。」釋上",
    "T39n1791_004:0462b07": "言說是假安立耳！言見此愚夫無知如虫蟻",
    "T39n1791_004:0462b08": "等，故作言說以辨法相。故上經云「有諸言說，",
    "T39n1791_004:0462b09": "悉由愚夫希望見生。」亦云「微細諸虫，尚無有",
    "T39n1791_004:0462b10": "言說，而各辦其事。」",
    "T39n1791_004:0462b11": "爾時世尊重說頌言：「始虛空兔角，及與石女兒，",
    "T39n1791_004:0462b12": "無而有言說，妄計法如是。」言上三物並無體",
    "T39n1791_004:0462b13": "性，但有言說，妄計諸法名實，自性亦爾。",
    "T39n1791_004:0462b14": "「因緣和合中，愚夫妄謂生，不能如實解，流轉於",
    "T39n1791_004:0462b15": "三有。」爾時大慧菩薩摩訶薩至「所說常聲依何",
    "T39n1791_004:0462b16": "處說？」因上佛謂言說所說皆無自性，則無",
    "T39n1791_004:0462b17": "有因緣法。故大慧舉餘修多羅，佛自說十二",
    "T39n1791_004:0462b18": "因緣，有佛無佛，性相常住。故問所說常聲，依",
    "T39n1791_004:0462b19": "何處說？",
    "T39n1791_004:0462b20": "佛言：「大慧！依妄法說。以諸妄法聖人亦現，然不",
    "T39n1791_004:0462b21": "顛倒。」言即說虛妄法為常也，為愚夫見因",
    "T39n1791_004:0462b22": "緣妄法，執以為實，起生滅見。如來說言，此即",
    "T39n1791_004:0462b23": "是常。以彼妄法，諸聖亦現，然不起於有無顛",
    "T39n1791_004:0462b24": "倒。",
    "T39n1791_004:0462b25": "「大慧！譬如陽焰火輪垂髮至有智不然，然非不",
    "T39n1791_004:0462b26": "現。」此七喻者，明境是一，而見有異也。",
    "T39n1791_004:0462b27": "「大慧！妄法現時無量差別至一切愚夫種種解",
    "T39n1791_004:0462b28": "故。」彼虛妄法現時，雖有種種無量差別，如",
    "T39n1791_004:0462b29": "水中月，然非無常。何故不是無常？言虛妄",
    "T39n1791_004:0462c01": "法離有無故，非無常。云何離有無處，起虛妄",
    "T39n1791_004:0462c02": "見？謂諸愚夫種種境界，是離有無處，而起種",
    "T39n1791_004:0462c03": "種虛妄見解。",
    "T39n1791_004:0462c04": "「如恒河水有見不見至聖於妄法離顛倒見。」",
    "T39n1791_004:0462c05": "如恒河水，餓鬼見為火，無火處見火，即是",
    "T39n1791_004:0462c06": "見他好人不見者。以譬愚夫無虛妄處見有",
    "T39n1791_004:0462c07": "虛妄，即是見他聖人不見者。是故，諸聖於",
    "T39n1791_004:0462c08": "虛妄法，悉離顛倒有無見故。",
    "T39n1791_004:0462c09": "「大慧！妄法是常至是故妄法其體是常。」言諸",
    "T39n1791_004:0462c10": "妄法是真常故，無種種相異可得故，以愚夫",
    "T39n1791_004:0462c11": "妄想分別言有異故。",
    "T39n1791_004:0462c12": "「大慧！云何而得妄法真實至非聖言說。」有少",
    "T39n1791_004:0462c13": "分想者，謂生心動念，念即乖法體，失正念故。",
    "T39n1791_004:0462c14": "既失正念，非愚夫戲論乎！",
    "T39n1791_004:0462c15": "「大慧！若分別妄法是倒非倒至凡夫種性。」若",
    "T39n1791_004:0462c16": "愚夫分別緣起妄法為倒非倒，遂有二種種",
    "T39n1791_004:0462c17": "性差別。",
    "T39n1791_004:0462c18": "「大慧！聖種性者彼復三種至所謂計著自相共",
    "T39n1791_004:0462c19": "相。」謂彼愚夫觀察妄法，取自共相，起聲聞",
    "T39n1791_004:0462c20": "乘種性。",
    "T39n1791_004:0462c21": "「大慧！何謂復有愚夫至離於憒鬧。」即彼聲聞",
    "T39n1791_004:0462c22": "所觀虛妄自共相法，遠離計著，起緣覺乘種",
    "T39n1791_004:0462c23": "性。",
    "T39n1791_004:0462c24": "「大慧！何謂智人分別妄法至無有外法。」智者",
    "T39n1791_004:0462c25": "觀此妄法實相，了彼能見所見，從自心起故。",
    "T39n1791_004:0462c26": "無有外法有無妄想，起佛乘種性。",
    "T39n1791_004:0462c27": "「大慧！有諸愚夫分別妄法至此則成就生死乘",
    "T39n1791_004:0462c28": "性。」此釋第二愚夫種性。言諸愚夫，於此妄",
    "T39n1791_004:0462c29": "法取種種事性相，決定執有實我實法，起生",
    "T39n1791_004:0463a01": "死乘種性。",
    "T39n1791_004:0463a02": "「大慧！彼妄法中種種事物，非即是物亦非非物。」",
    "T39n1791_004:0463a03": "言此虛妄法離有離無，是名三乘及凡夫",
    "T39n1791_004:0463a04": "種性。",
    "T39n1791_004:0463a05": "「大慧！即彼妄法諸聖智者至悉離一切諸分別",
    "T39n1791_004:0463a06": "故。」此重釋成佛乘種性，如文可知。問曰：上",
    "T39n1791_004:0463a07": "云妄法是常，以分別故而有別異，謂即真如",
    "T39n1791_004:0463a08": "愚夫分別名為妄法。此云即彼妄法習氣轉",
    "T39n1791_004:0463a09": "依，即說此妄名為真如。既妄法即真如，無復",
    "T39n1791_004:0463a10": "妄法，與誰論即耶？答曰：如為不識水人，指氷",
    "T39n1791_004:0463a11": "是水、指水是氷，但有名字，寧有二物論相即",
    "T39n1791_004:0463a12": "耶？亦如一珠向月生水、向日生火，不向則無",
    "T39n1791_004:0463a13": "水火，一物未嘗二，而有水火之殊耳！一心法",
    "T39n1791_004:0463a14": "門亦復如是，在凡夫即真如名妄法，在聖人",
    "T39n1791_004:0463a15": "即妄法名真如，聖凡情盡、真妄見亡者，孰得",
    "T39n1791_004:0463a16": "而名乎？",
    "T39n1791_004:0463a17": "大慧菩薩白佛言：「世尊！所說妄法為有為無？」",
    "T39n1791_004:0463a18": "舉上三乘凡夫同觀妄法，以問如來為有為",
    "T39n1791_004:0463a19": "無也。",
    "T39n1791_004:0463a20": "佛言：「如幻無執著相故至應如外道說作者生。」",
    "T39n1791_004:0463a21": "言妄法如幻，不可以有無而計著故。若計",
    "T39n1791_004:0463a22": "著有性相者，即是真實不可轉故，則諸緣起",
    "T39n1791_004:0463a23": "妄法，應同外道計從有無生一切法。",
    "T39n1791_004:0463a24": "大慧又言：「若諸妄法同於幻者，此則當與餘妄",
    "T39n1791_004:0463a25": "作因。」若諸妄法同於幻者，此幻應與愚夫",
    "T39n1791_004:0463a26": "妄法作因，當來必招餘報果故。",
    "T39n1791_004:0463a27": "佛言：「大慧！非諸幻事至以諸幻事無分別故。」",
    "T39n1791_004:0463a28": "非幻與妄惑為因，以幻不實，不起過惡及分",
    "T39n1791_004:0463a29": "別故。若起諸過生分別者，是則為因，故非與",
    "T39n1791_004:0463b01": "餘妄作因。",
    "T39n1791_004:0463b02": "「大慧！夫幻事者從他明呪至非諸聖者。」此明",
    "T39n1791_004:0463b03": "妄法如幻，若心想計著者，但是愚夫。",
    "T39n1791_004:0463b04": "爾時世尊重說頌言：「聖不見妄法，中間亦非實，",
    "T39n1791_004:0463b05": "以妄即真故，中間亦真實。」上二句言聖人",
    "T39n1791_004:0463b06": "知妄惑體無實故，不見於妄法。下二句謂觀",
    "T39n1791_004:0463b07": "妄法實性故，妄惑即是真實。",
    "T39n1791_004:0463b08": "「若離於妄法，而有生相者，此還即是妄，如翳未",
    "T39n1791_004:0463b09": "清淨。復次大慧！見諸法非幻至故說一切法如",
    "T39n1791_004:0463b10": "幻。」言諸妄法離幻更無相似，故說一切法",
    "T39n1791_004:0463b11": "如幻也。",
    "T39n1791_004:0463b12": "大慧言：「世尊！為依執著至此執著顛倒相耶？」",
    "T39n1791_004:0463b13": "既言離幻更無相似，為計著種種幻相言如",
    "T39n1791_004:0463b14": "幻耶？為異依此計著顛倒相言如幻耶？",
    "T39n1791_004:0463b15": "「若依執著種種幻相至見種種色相不無因故。」",
    "T39n1791_004:0463b16": "若計幻相，謂諸法皆如幻者，餘有性法，即",
    "T39n1791_004:0463b17": "非如幻，故言非一切法悉如幻。何故不如幻？",
    "T39n1791_004:0463b18": "見人天男女色相非無因故，亦非因呪術而",
    "T39n1791_004:0463b19": "起故，不如幻者故。",
    "T39n1791_004:0463b20": "「世尊！都無有因至言一切法與幻相似。」言都",
    "T39n1791_004:0463b21": "無別因，令諸色相差別顯現，可言如幻。是故",
    "T39n1791_004:0463b22": "不可以見幻相相似，說一切法如幻也。",
    "T39n1791_004:0463b23": "佛言：「大慧！不依執著至不實速滅如電，故說如",
    "T39n1791_004:0463b24": "幻。」不以幻相有種種、人天有種種，二法相",
    "T39n1791_004:0463b25": "似，言一切法如幻。以一切法當體不實，速起",
    "T39n1791_004:0463b26": "速滅如彼電光，故說如幻。",
    "T39n1791_004:0463b27": "「大慧！譬如電光見已即滅至而妄計著種種色",
    "T39n1791_004:0463b28": "相。」譬如電光剎那頃現，現已即滅，迅速無",
    "T39n1791_004:0463b29": "常。世間現見，類合諸法，依自心妄想現亦爾。",
    "T39n1791_004:0463c01": "不能觀察不實非有，而起執著自共色相。",
    "T39n1791_004:0463c02": "爾時世尊重說頌言：「非幻無相似，亦非有諸",
    "T39n1791_004:0463c03": "法，不實速如電，如幻應當知。」上二句頌非幻",
    "T39n1791_004:0463c04": "無有相似，故說一切法如幻；下二句頌上答",
    "T39n1791_004:0463c05": "文。",
    "T39n1791_004:0463c06": "爾時大慧菩薩摩訶薩至「將非所說前後相違。」",
    "T39n1791_004:0463c07": "大慧因佛先說一切法無生，今又謂不實",
    "T39n1791_004:0463c08": "速如電，說一切法如幻，故言世尊前後所說",
    "T39n1791_004:0463c09": "自相違。",
    "T39n1791_004:0463c10": "佛言：「大慧！無有相違至見其無性本不生故。」",
    "T39n1791_004:0463c11": "由了諸法唯自心現，即知生本無生。故龍勝",
    "T39n1791_004:0463c12": "云：「諸法不自生，亦不從他生，不共不無因，是",
    "T39n1791_004:0463c13": "故知無生。」由是觀之，有無外法悉無自性，故",
    "T39n1791_004:0463c14": "本不生。",
    "T39n1791_004:0463c15": "「大慧！為離外道因生義故至非有無生故名無",
    "T39n1791_004:0463c16": "生。」外道以作者為生因義，謂從有無生一",
    "T39n1791_004:0463c17": "切法。有謂有種，即自在微塵等為能生因也。",
    "T39n1791_004:0463c18": "無謂無種，即虛空自然等生也，不說從自心",
    "T39n1791_004:0463c19": "妄想生。故我說一切法，不同外道無因邪因",
    "T39n1791_004:0463c20": "生，故名無生耳！",
    "T39n1791_004:0463c21": "「大慧！說諸法者至遮其無有斷滅見故。」佛語",
    "T39n1791_004:0463c22": "大慧：「我說諸法非有無生，唯是自心分別為",
    "T39n1791_004:0463c23": "緣，令受化者知一切法雖無作者，而業不亡。",
    "T39n1791_004:0463c24": "是故攝受二種生死，遮彼邪見斷滅戲論。」故",
    "T39n1791_004:0463c25": "《識論》云「生死相續，由內因緣不待外緣，故唯",
    "T39n1791_004:0463c26": "有識。」因謂有漏無漏二業，正感生死。緣謂煩",
    "T39n1791_004:0463c27": "惱、所知二障助感生死。所以者何？生死有二",
    "T39n1791_004:0463c28": "種：一分段生死，謂諸有漏善不善業，由煩惱",
    "T39n1791_004:0463c29": "障緣助勢力，所感三界麁異熟果，身命短長",
    "T39n1791_004:0464a01": "隨因緣力有定齊限，故名分段。二不思議變",
    "T39n1791_004:0464a02": "易生死，謂諸無漏有分別業，由所知障緣助",
    "T39n1791_004:0464a03": "勢力所感殊勝細異熟果，由悲願力改轉身",
    "T39n1791_004:0464a04": "命無定齊限，故名變易。妙用難測，名不思議。",
    "T39n1791_004:0464a05": "《經》云「無我無造無受者，善惡之業亦不云。」豈",
    "T39n1791_004:0464a06": "類惡見斷滅論耶！已上如來敘無生意竟。下",
    "T39n1791_004:0464a07": "文說如幻，正答二義無有相違。",
    "T39n1791_004:0464a08": "「大慧！說諸法相猶如幻者至一切諸法如實住",
    "T39n1791_004:0464a09": "處。」如實住處者，謂無所住故名如實住。此",
    "T39n1791_004:0464a10": "是自覺聖智、無師智、自然智之所證處，不由他",
    "T39n1791_004:0464a11": "悟；若有所住則為非住。",
    "T39n1791_004:0464a12": "「大慧！見一切法如實處者謂能了達唯心所現。」",
    "T39n1791_004:0464a13": "從無住本立一切法，非了唯自心者豈能",
    "T39n1791_004:0464a14": "明見乎？是故，如來所說，諸法無生如幻，無有",
    "T39n1791_004:0464a15": "相違。",
    "T39n1791_004:0464a16": "爾時世尊重說頌言：「無作故無生，有法攝生死，",
    "T39n1791_004:0464a17": "了達如幻等，於相不分別。」以無作性故說無",
    "T39n1791_004:0464a18": "生，為遮斷見故說業性攝生死。觀諸法如幻",
    "T39n1791_004:0464a19": "性相故，即無相可得，是故遠離緣起分別。",
    "T39n1791_004:0464a20": "「復次大慧！我當說至復能開悟一切眾生。」因",
    "T39n1791_004:0464a21": "上如來為眾生故，慈悲方便作種種異說，欲",
    "T39n1791_004:0464a22": "令眾生了名句中實義，莫著言說，故說名句",
    "T39n1791_004:0464a23": "文身。告諸菩薩，能觀此相達其義趣，疾得菩",
    "T39n1791_004:0464a24": "提，復能以是開覺眾生。是知法無言象、非離",
    "T39n1791_004:0464a25": "言象，若無言象而惑倒，執言象而迷真。故聖",
    "T39n1791_004:0464a26": "人利見垂象設教，豈徒然哉！",
    "T39n1791_004:0464a27": "「大慧！名身者謂依事立名至是名文身。」如依",
    "T39n1791_004:0464a28": "瓶盆事，立瓶盆名，謂一名二名多名能詮自",
    "T39n1791_004:0464a29": "性，名曰名身。言句身等者，即因名成句，因句",
    "T39n1791_004:0464b01": "顯義，如銅、鐵等瓶，句義各異，謂一句二句多",
    "T39n1791_004:0464b02": "句能詮差別，名曰句身。由於此文能成名句，",
    "T39n1791_004:0464b03": "謂一字二字多字為二所依，名曰文身。若依",
    "T39n1791_004:0464b04": "古譯翻文為味，但是所顯非能顯也。身者多",
    "T39n1791_004:0464b05": "法積聚義。",
    "T39n1791_004:0464b06": "「復次大慧！句身者謂句事究竟至謂長短高下。」",
    "T39n1791_004:0464b07": "自下重明異義也。句身謂句事究竟者，言",
    "T39n1791_004:0464b08": "有文時必有名，未必有句；若有句時必有名",
    "T39n1791_004:0464b09": "及文，故云句事究竟也。名身者，謂諸字名各",
    "T39n1791_004:0464b10": "各差別，如從阿字乃至呵字者，如十四音阿",
    "T39n1791_004:0464b11": "呵等字，皆初短次長，高下亦爾。故繼言文身",
    "T39n1791_004:0464b12": "者，謂長短高下，即音韻屈曲長短高下也。名",
    "T39n1791_004:0464b13": "句必依文字立故。",
    "T39n1791_004:0464b14": "注大乘入楞伽經卷第四"
}