{
    "T31n1606_014:0759b06": "大乘阿毘達磨雜集論卷第十四",
    "T31n1606_014:0759b08": "安慧菩薩糅釋上集論",
    "T31n1606_014:0759b09": "大唐三藏法師玄奘奉　詔譯",
    "T31n1606_014:0759b10": "決擇分中得品第三之二",
    "T31n1606_014:0759b11": "復次無諍者。謂依止靜慮於防護他所應起",
    "T31n1606_014:0759b12": "煩惱住具足中。若定若慧及彼相應諸心心",
    "T31n1606_014:0759b13": "法。所以者何。住無諍者若欲往詣一切有情",
    "T31n1606_014:0759b14": "所應見處。先於自所住處以願智力觀彼有",
    "T31n1606_014:0759b15": "情。為於我身當來煩惱現前行不。如是觀已。",
    "T31n1606_014:0759b16": "若知於我所當起愛恚慳嫉等煩惱。即便不",
    "T31n1606_014:0759b17": "往。若不當起乃往其所。以能護他諸煩惱諍",
    "T31n1606_014:0759b18": "令不當起。故名無諍。",
    "T31n1606_014:0759b19": "願智者。謂依止靜慮於為了所知願具足中。",
    "T31n1606_014:0759b20": "若定若慧。餘如前說。所以者何。由得願智",
    "T31n1606_014:0759b21": "者為欲了知所有三世等所應知事。先於彼",
    "T31n1606_014:0759b22": "彼事發正願心。願我如實了知如是如是。次",
    "T31n1606_014:0759b23": "入增上靜慮。從彼起已所願成滿。謂能了知",
    "T31n1606_014:0759b24": "所應知故。",
    "T31n1606_014:0759b25": "無礙解者。謂四無礙。一法無礙解。二義無",
    "T31n1606_014:0759b26": "礙解。三訓詞無礙解。四辯才無礙解。",
    "T31n1606_014:0759b27": "法無礙解者。謂依止靜慮於一切法名差別",
    "T31n1606_014:0759b28": "無礙具足中。若定若慧。餘如前說。名差別",
    "T31n1606_014:0759b29": "者。謂依無明等於無智無見不現觀等差別",
    "T31n1606_014:0759c01": "名中。無礙具足若定若慧乃至廣說。名法無",
    "T31n1606_014:0759c02": "礙解。",
    "T31n1606_014:0759c03": "義無礙解者。謂於諸相及意趣無礙具足中。",
    "T31n1606_014:0759c04": "若定若慧。餘如前說。相者。謂諸法自相共",
    "T31n1606_014:0759c05": "相。意趣者。謂別義等。若於此中通達無礙",
    "T31n1606_014:0759c06": "具足。名義無礙解。",
    "T31n1606_014:0759c07": "訓詞無礙解者。謂於諸方言音及訓釋諸",
    "T31n1606_014:0759c08": "法言詞無礙具足中若定若慧。餘如前說。諸",
    "T31n1606_014:0759c09": "方言音者。謂無量國邑各隨自想所起種種",
    "T31n1606_014:0759c10": "言音差別訓釋諸法。言詞者。謂可破壞故",
    "T31n1606_014:0759c11": "名世間。可變壞故名色如是等。若於是中通",
    "T31n1606_014:0759c12": "達無礙。名訓詞無礙解。",
    "T31n1606_014:0759c13": "辯才無礙解者。謂於諸法差別無礙具足中。",
    "T31n1606_014:0759c14": "若定若慧。餘如前說。諸法差別者。謂實有假",
    "T31n1606_014:0759c15": "有世俗有勝義有如是等。若於此中通達無",
    "T31n1606_014:0759c16": "礙。名辯才無礙解。",
    "T31n1606_014:0759c17": "神通者。謂六神通。一神境通。二天耳通。三",
    "T31n1606_014:0759c18": "心差別通。四宿住隨念通。五死生通。六漏盡",
    "T31n1606_014:0759c19": "通。神境通者。謂依止靜慮於種種神變威德",
    "T31n1606_014:0759c20": "具足中。若定若慧及彼相應諸心心法。種種",
    "T31n1606_014:0759c21": "神變威德具足者。謂變一為多等種種神變",
    "T31n1606_014:0759c22": "自在具足。",
    "T31n1606_014:0759c23": "天耳通者。謂依止靜慮於隨聞種種音聲威",
    "T31n1606_014:0759c24": "德具足中。若定若慧。餘如前說。種種聲者。謂",
    "T31n1606_014:0759c25": "人天等聲。",
    "T31n1606_014:0759c26": "心差別通者。謂依止靜慮於入他有情心行",
    "T31n1606_014:0759c27": "差別威德具足中。若定若慧。餘如前說。入他",
    "T31n1606_014:0759c28": "有情心行差別者。謂如實知有貪等心行差",
    "T31n1606_014:0759c29": "別。",
    "T31n1606_014:0760a01": "宿住隨念通者。謂依止靜慮於隨念前際所",
    "T31n1606_014:0760a02": "行威德具足中若定若慧。餘如前說。隨念前",
    "T31n1606_014:0760a03": "際所行者。謂隨念過去生名字種族等展轉",
    "T31n1606_014:0760a04": "差別事。",
    "T31n1606_014:0760a05": "死生通者。謂依止靜慮於觀有情死生差別",
    "T31n1606_014:0760a06": "威德具足中。若定若慧。餘如前說。觀諸有情",
    "T31n1606_014:0760a07": "死生差別者。謂以天眼觀諸有情死時生時",
    "T31n1606_014:0760a08": "好色惡色。當往善趣當往惡趣後際差別。",
    "T31n1606_014:0760a09": "漏盡通者。謂依止靜慮於漏盡智威德具足",
    "T31n1606_014:0760a10": "中。若定若慧及彼相應諸心心法。漏盡智者。",
    "T31n1606_014:0760a11": "謂由此智通達一切漏盡方便。及諸漏盡威",
    "T31n1606_014:0760a12": "德具足者此智成滿故。",
    "T31n1606_014:0760a13": "相隨好者。謂依止靜慮於相隨好莊嚴所依",
    "T31n1606_014:0760a14": "示現具足中。若定若慧及彼相應諸心心法。",
    "T31n1606_014:0760a15": "并彼所起異熟果。所以者何。謂佛世尊由定",
    "T31n1606_014:0760a16": "慧增上力。為欲化度諸有情故。示現三十二",
    "T31n1606_014:0760a17": "大丈夫相。及八十種隨好相莊嚴色身。然佛",
    "T31n1606_014:0760a18": "世尊非彼自體。以法身所顯故。若諸菩薩能",
    "T31n1606_014:0760a19": "如是示現者。當知定慧為其自性。若所餘於",
    "T31n1606_014:0760a20": "大集會中生者用彼所起異熟果為自性。",
    "T31n1606_014:0760a21": "清淨者。謂四清淨。一依止清淨。二境界清",
    "T31n1606_014:0760a22": "淨。三心清淨。四智清淨。如是四種一切相清",
    "T31n1606_014:0760a23": "淨。唯佛世尊及已得大神通菩薩摩訶薩所",
    "T31n1606_014:0760a24": "得。依止清淨者。謂依止靜慮於隨所欲依止",
    "T31n1606_014:0760a25": "取住捨具足中。若定若慧及彼相應諸心心",
    "T31n1606_014:0760a26": "法。取住捨具足者。謂隨所欲生即便能取。既",
    "T31n1606_014:0760a27": "生彼已隨其所欲。壽行分量即能留住。若欲",
    "T31n1606_014:0760a28": "捨諸壽行即便能捨。如其次第三種具足。境",
    "T31n1606_014:0760a29": "界清淨者。謂於隨所欲境界變化智具足中。",
    "T31n1606_014:0760b01": "若定若慧乃至廣說。變化智具足者。謂先無",
    "T31n1606_014:0760b02": "今有色等名化轉。先已生色等令成金銀等",
    "T31n1606_014:0760b03": "名變。悟一切種境相差別名智。如其次第三",
    "T31n1606_014:0760b04": "種具足。心清淨者。謂於如所欲三摩地門自",
    "T31n1606_014:0760b05": "在具足中。若定若慧。餘如前說。由隨所欲剎",
    "T31n1606_014:0760b06": "那剎那能入無量三摩地差別故。智清淨者。",
    "T31n1606_014:0760b07": "謂依止靜慮於隨所欲陀羅尼門任持具足",
    "T31n1606_014:0760b08": "中。若定若慧。餘如前說。陀羅尼門任持具",
    "T31n1606_014:0760b09": "足者。謂於四十二字中隨思惟一字。以此為",
    "T31n1606_014:0760b10": "先便能證得一切法差別名言善巧。",
    "T31n1606_014:0760b11": "力者。謂如來十力。一處非處智力。二自業智",
    "T31n1606_014:0760b12": "力。三靜慮解脫三摩地三摩鉢底智力。四根",
    "T31n1606_014:0760b13": "上下智力。五種種勝解智力。六種種界智力。",
    "T31n1606_014:0760b14": "七遍趣行智力。八宿住隨念智力。九死生智",
    "T31n1606_014:0760b15": "力。十漏盡智力。",
    "T31n1606_014:0760b16": "處非處智力者。謂依止靜慮於一切種處非",
    "T31n1606_014:0760b17": "處智具足中。若定若慧及彼相應諸心心法。",
    "T31n1606_014:0760b18": "一切種處非處智具足者。謂於一切種因非",
    "T31n1606_014:0760b19": "因智無著無礙現行中。所有三摩地等。自業",
    "T31n1606_014:0760b20": "智力者。謂於一切種自業智具足中。若定若",
    "T31n1606_014:0760b21": "慧。餘如前說。以於一切種自業智無著無礙",
    "T31n1606_014:0760b22": "現行中。所有三摩地等。如是餘力隨其所應",
    "T31n1606_014:0760b23": "當正建立。云何隨其所應。",
    "T31n1606_014:0760b24": "靜慮解脫三摩地三摩鉢底智力者。謂於一",
    "T31n1606_014:0760b25": "切種靜慮解脫等持等至智具足中。若定若",
    "T31n1606_014:0760b26": "慧。餘如前說。由於一切種靜慮解脫等持等",
    "T31n1606_014:0760b27": "至智無著無礙現行中所有三摩地等為體",
    "T31n1606_014:0760b28": "故。如是根上下智力者。謂於一切種根上下",
    "T31n1606_014:0760b29": "智無著無礙現行中。所有三摩地等。種種勝",
    "T31n1606_014:0760c01": "解智力者。謂於一切種差別勝解智無著無",
    "T31n1606_014:0760c02": "礙現行中。所有三摩地等。種種界智力者。謂",
    "T31n1606_014:0760c03": "於一切種差別界智無著無礙現行中。所有",
    "T31n1606_014:0760c04": "三摩地等。",
    "T31n1606_014:0760c05": "遍趣行智力者。謂於一切種遍趣行智無著",
    "T31n1606_014:0760c06": "無礙現行中。所有三摩地等。宿住隨念智力",
    "T31n1606_014:0760c07": "者。謂於一切種宿住隨念智無著無礙現行",
    "T31n1606_014:0760c08": "中。所有三摩地等。",
    "T31n1606_014:0760c09": "死生智力者。謂於一切種死生智無著無礙",
    "T31n1606_014:0760c10": "現行中。所有三摩地等。漏盡智力者。謂於一",
    "T31n1606_014:0760c11": "切種漏盡智無著無礙現行中。所有三摩地",
    "T31n1606_014:0760c12": "等。",
    "T31n1606_014:0760c13": "無畏者。謂四無畏。一正等覺無畏。二漏盡無",
    "T31n1606_014:0760c14": "畏。三障法無畏。四出苦道無畏。",
    "T31n1606_014:0760c15": "正等覺無畏者。謂依止靜慮由自利門。於一",
    "T31n1606_014:0760c16": "切種所知境界正等覺自稱德號建立具足",
    "T31n1606_014:0760c17": "中。若定若慧及彼相應諸心心法。如經言。我",
    "T31n1606_014:0760c18": "是正等覺者。設有世間沙門婆羅門若天魔",
    "T31n1606_014:0760c19": "梵。依法立難。或令憶念言。於是法非正等",
    "T31n1606_014:0760c20": "覺。我於是事正見無緣。以於此事正見無由",
    "T31n1606_014:0760c21": "故。得安隱住無怖無畏。自稱我處大仙尊位。",
    "T31n1606_014:0760c22": "於大眾中正師子吼轉大梵輪。一切世間沙",
    "T31n1606_014:0760c23": "門婆羅門若天魔梵所不能轉。",
    "T31n1606_014:0760c24": "漏盡無畏者。謂依止靜慮由自利門。於一切",
    "T31n1606_014:0760c25": "種漏盡自稱德號建立具足中。若定若慧。餘",
    "T31n1606_014:0760c26": "如前說。如經言。我諸漏永盡。如是等。廣說",
    "T31n1606_014:0760c27": "如前。",
    "T31n1606_014:0760c28": "障法無畏者。謂依止靜慮由利他門。於一切",
    "T31n1606_014:0760c29": "種說障礙法自稱德號建立具足中。若定若",
    "T31n1606_014:0761a01": "慧。餘如前說。如經言。又我為諸弟子說障礙",
    "T31n1606_014:0761a02": "法。染必為障。乃至廣說。",
    "T31n1606_014:0761a03": "出苦道無畏者。謂依止靜慮由利他門。於一",
    "T31n1606_014:0761a04": "切種說出離道法自稱德號建立具足中。若",
    "T31n1606_014:0761a05": "定若慧。餘如前說。如經言。又我為諸弟子說",
    "T31n1606_014:0761a06": "出離道。諸聖修習決定出離決定通達。設有",
    "T31n1606_014:0761a07": "世間沙門婆羅門若天魔梵。依法立難。或令",
    "T31n1606_014:0761a08": "憶念言。修此道非正出離。不正盡苦及證苦",
    "T31n1606_014:0761a09": "邊。我於是事正見無緣。乃至廣說如是四無",
    "T31n1606_014:0761a10": "畏略說有二。謂自利利他。前二是自利。由智",
    "T31n1606_014:0761a11": "斷差別故。後二是利他。由遠離所治法修習",
    "T31n1606_014:0761a12": "能治法故。以正等覺無畏由內智自利門言。",
    "T31n1606_014:0761a13": "我於一切種所知境界差別邊際皆正等覺。",
    "T31n1606_014:0761a14": "於一切世間前自稱德號立正無難具足中所",
    "T31n1606_014:0761a15": "有定慧乃至廣說。當知餘。無畏如應亦爾。一",
    "T31n1606_014:0761a16": "切種漏盡者。謂諸煩惱并習氣永盡。一切種",
    "T31n1606_014:0761a17": "障礙法者謂一切雜染所。對治法一切種出",
    "T31n1606_014:0761a18": "離道者。謂從方便道乃至究竟道。",
    "T31n1606_014:0761a19": "念住者。即諸如來三不共念住謂御大眾時",
    "T31n1606_014:0761a20": "於一切種煩惱不現行具足中。若定若慧。廣",
    "T31n1606_014:0761a21": "說如前。何等為三念住。所謂大師哀愍一切。",
    "T31n1606_014:0761a22": "欲求義利起大悲心。為諸弟子宣說法要。告",
    "T31n1606_014:0761a23": "諸比丘。汝等當知。此能利益。此能安樂。此",
    "T31n1606_014:0761a24": "能利益安樂。爾時若有諸弟子眾恭敬聽聞。",
    "T31n1606_014:0761a25": "聞已諦受住奉教心。精進修行法隨法行。如",
    "T31n1606_014:0761a26": "來於彼不生歡喜心不踊躍。但起大捨住念",
    "T31n1606_014:0761a27": "正知。隨諸聖眾所應修習教誡教授。是名初",
    "T31n1606_014:0761a28": "不去念住。",
    "T31n1606_014:0761a29": "又復大師哀愍一切。欲求義利起大悲心。為",
    "T31n1606_014:0761b01": "諸弟子宣說法要。乃至此能利益安樂。爾時",
    "T31n1606_014:0761b02": "若有諸弟子眾不恭敬聽聞。乃至不精進修",
    "T31n1606_014:0761b03": "行法隨法行。如來於彼不生恚恨。不捨保任",
    "T31n1606_014:0761b04": "心無悵恨。但起大捨。乃至廣說。是名第二不",
    "T31n1606_014:0761b05": "共念住。",
    "T31n1606_014:0761b06": "又復大師哀愍一切。欲求義利起大悲心。為",
    "T31n1606_014:0761b07": "諸弟子宣說法要。乃至此能利益安樂。爾時",
    "T31n1606_014:0761b08": "一分弟子恭敬聽聞。乃至精進修行法隨法",
    "T31n1606_014:0761b09": "行。一分弟子不恭敬聽聞。乃至不精進修行",
    "T31n1606_014:0761b10": "法隨法行。如來於彼不生歡喜。乃至心不悵",
    "T31n1606_014:0761b11": "恨。如是三念住。顯大師御眾時隨其次第。於",
    "T31n1606_014:0761b12": "一切種愛恚俱煩惱并習氣不現行具足中。",
    "T31n1606_014:0761b13": "所有定慧等為體。",
    "T31n1606_014:0761b14": "不護者。即三不護。謂大師御眾時。於隨所欲",
    "T31n1606_014:0761b15": "教授教誡方便具足中。若定若慧乃至廣說。",
    "T31n1606_014:0761b16": "何等為三。如經言。如來身業清淨現行無不",
    "T31n1606_014:0761b17": "清淨。現行身業可須覆藏。謂勿他知我之所",
    "T31n1606_014:0761b18": "有語業意業。現行亦爾。由彼大師心無懼慮。",
    "T31n1606_014:0761b19": "善御所化一切大眾隨其所欲。自然強力折",
    "T31n1606_014:0761b20": "伏攝受。教誡教授方便具足。",
    "T31n1606_014:0761b21": "無忘失法者。謂於一切種隨其所作所說明",
    "T31n1606_014:0761b22": "記具足中。若定若慧乃至廣說。此中顯示依",
    "T31n1606_014:0761b23": "化事門。於隨所作等念具足中。所有三摩地",
    "T31n1606_014:0761b24": "等。是無忘失法。",
    "T31n1606_014:0761b25": "永斷習氣者。謂一切智者。於非一切智所作",
    "T31n1606_014:0761b26": "不現行具足中。若定若慧乃至廣說。此中顯",
    "T31n1606_014:0761b27": "示一切智者於所有能表有餘煩惱所知障身",
    "T31n1606_014:0761b28": "語所作不現行具足中所有三摩地等。是永",
    "T31n1606_014:0761b29": "斷習氣。",
    "T31n1606_014:0761c01": "大悲者。謂於緣無間苦境大悲住具足中。若",
    "T31n1606_014:0761c02": "定若慧乃至廣說。此中顯示於緣一切三界",
    "T31n1606_014:0761c03": "有情無間一切種苦境大悲住具足中所有",
    "T31n1606_014:0761c04": "三摩地等。是名大悲。",
    "T31n1606_014:0761c05": "不共佛法者。即十八不共佛法。彼復云何。謂",
    "T31n1606_014:0761c06": "於不共身語意業清淨具足中。於所依及果",
    "T31n1606_014:0761c07": "根未得不退具足中。於不共業現行具足中。",
    "T31n1606_014:0761c08": "於不共智住具足中。若定若慧乃至廣說。何",
    "T31n1606_014:0761c09": "等十八。如經言。如來無有誤失。無卒暴音。",
    "T31n1606_014:0761c10": "無忘失念。無不定心。無種種想。無不擇捨。",
    "T31n1606_014:0761c11": "志欲無退。精進無退。念無退。定無退。慧無",
    "T31n1606_014:0761c12": "退。解脫無退。一切身業智為前導隨智而轉。",
    "T31n1606_014:0761c13": "一切語業智為前導隨智而轉。一切意業智",
    "T31n1606_014:0761c14": "為前導隨智而轉。知過去世無著無礙。知未",
    "T31n1606_014:0761c15": "來世無著無礙。知現在世無著無礙。建立彼",
    "T31n1606_014:0761c16": "相如經廣說。",
    "T31n1606_014:0761c17": "如來無有誤失者。謂阿羅漢比丘雖漏已盡。",
    "T31n1606_014:0761c18": "為乞食故出遊城邑。或於一時與惡象惡馬",
    "T31n1606_014:0761c19": "惡牛惡狗等共為遊止。或於一時踐躡叢刺",
    "T31n1606_014:0761c20": "齊足越坑。或於一時入女人家。不依正理而",
    "T31n1606_014:0761c21": "作語言。或於林野捨棄正道而行邪徑。或與",
    "T31n1606_014:0761c22": "盜賊猛惡獸等共為遊止。如是等誤失事阿",
    "T31n1606_014:0761c23": "羅漢猶有。如來永無。",
    "T31n1606_014:0761c24": "無卒暴音者。謂阿羅漢或於一時遊行林野",
    "T31n1606_014:0761c25": "迷失道路。或入空宅揚聲叫喚發大暴音。因",
    "T31n1606_014:0761c26": "不染污習氣過失聚。露脣齒而現大笑。如是",
    "T31n1606_014:0761c27": "等卒暴音阿羅漢猶有。如來永無。",
    "T31n1606_014:0761c28": "無忘失念者。謂阿羅漢猶有不染污。久遠所",
    "T31n1606_014:0761c29": "作久遠所說忘失憶念。如來永無。無不定心",
    "T31n1606_014:0762a01": "者。謂阿羅漢斂心方定。出即不定。如來於一",
    "T31n1606_014:0762a02": "切位無不定。心無種種想者。謂阿羅漢於有",
    "T31n1606_014:0762a03": "餘生死起違逆想。於無餘涅槃起寂靜想。如",
    "T31n1606_014:0762a04": "來於生死涅槃無差別想。由住第一大捨故。",
    "T31n1606_014:0762a05": "無不擇捨者。謂阿羅漢不以智慧簡擇。棄捨",
    "T31n1606_014:0762a06": "有情利益事。如來無此等事故無不擇捨。又",
    "T31n1606_014:0762a07": "阿羅漢於所知障淨有未得退。謂志欲退精",
    "T31n1606_014:0762a08": "進退念退定退慧退解脫退。如是六退如來",
    "T31n1606_014:0762a09": "永無。",
    "T31n1606_014:0762a10": "又阿羅漢或於一時善身業轉。或於一時無",
    "T31n1606_014:0762a11": "記身業轉。語業意業亦爾。如來三業智為前",
    "T31n1606_014:0762a12": "導故隨智而轉。故無有無記。智為前導者。智",
    "T31n1606_014:0762a13": "所等起故。隨智而轉者與智俱行故。",
    "T31n1606_014:0762a14": "又阿羅漢比丘於三世所知事。不能起心即",
    "T31n1606_014:0762a15": "解故智見有著不能一切悉解。故智見有礙。",
    "T31n1606_014:0762a16": "如來於三世境暫起心時即遍知一切。是故",
    "T31n1606_014:0762a17": "智見無著無礙。十八中前六於不共身語意",
    "T31n1606_014:0762a18": "業清淨具足中。所有三摩地等為體。無有誤",
    "T31n1606_014:0762a19": "失依身清淨說。無卒暴音依語業清淨說。無",
    "T31n1606_014:0762a20": "忘失念無不定心。無種種想無不擇捨。此四",
    "T31n1606_014:0762a21": "依意業清淨說。志欲無退乃至解脫無退。此",
    "T31n1606_014:0762a22": "六於所依及果根未得不退具足中。所有三",
    "T31n1606_014:0762a23": "摩地等為體。所依謂志欲。果謂解脫。根謂精",
    "T31n1606_014:0762a24": "進等。一切身語意業智為前導隨智而轉。此",
    "T31n1606_014:0762a25": "三於不共業現行具足中。所有三摩地等為",
    "T31n1606_014:0762a26": "體。知去來今無著無礙。此三於不共智住具",
    "T31n1606_014:0762a27": "足中。所有三摩地等為體。",
    "T31n1606_014:0762a28": "一切種妙智者。謂於蘊界處一切種妙智性",
    "T31n1606_014:0762a29": "具足中。若定若慧及彼相應諸心心法。云何",
    "T31n1606_014:0762b01": "於蘊界處一切種妙智性具足。謂於蘊等自",
    "T31n1606_014:0762b02": "性差別相。通達一切差別邊際智成滿故。",
    "T31n1606_014:0762b03": "云何引發如是等功德。謂依止清淨四靜慮。",
    "T31n1606_014:0762b04": "若外道若聲聞若菩薩等。引發四無量五神",
    "T31n1606_014:0762b05": "通。多分依止邊際第四靜慮。若聲聞若菩薩",
    "T31n1606_014:0762b06": "若如來等引發所餘功德。何因引發如是功",
    "T31n1606_014:0762b07": "德。謂依止靜慮數數思惟。隨所建立法故。此",
    "T31n1606_014:0762b08": "中顯示如是等功德引發所依止。能引發補",
    "T31n1606_014:0762b09": "特伽羅。能引發方便。云何能引發方便。謂於",
    "T31n1606_014:0762b10": "隨所建立教法。以眾多作意定心。起數數思",
    "T31n1606_014:0762b11": "惟行相。如欲引發無量時依止靜慮。於慈俱",
    "T31n1606_014:0762b12": "心無恨無怨等教法。以修慧相應作意數數",
    "T31n1606_014:0762b13": "思惟。欲引發神通等時依止靜慮。於變一為",
    "T31n1606_014:0762b14": "多等教法。以修慧相應作意數數思惟。如是",
    "T31n1606_014:0762b15": "於一切處數數思惟。如所建立隨相應知。",
    "T31n1606_014:0762b16": "又如是等功德略有二種。一現前發起自所",
    "T31n1606_014:0762b17": "作用。二安住自性。若現前發起自所作用。以",
    "T31n1606_014:0762b18": "出世間後所得世俗智為體。若安住自性。用",
    "T31n1606_014:0762b19": "出世間智為體。又現前發起自所作用者。謂",
    "T31n1606_014:0762b20": "諸聖者隨其所應發起斷所治障等種種作",
    "T31n1606_014:0762b21": "業。安住自性者。謂最勝寂靜無分別智所攝。",
    "T31n1606_014:0762b22": "無緣無量等現法樂住。",
    "T31n1606_014:0762b23": "復次無量作何業。謂捨所治障哀愍住故。能",
    "T31n1606_014:0762b24": "速圓滿福德資糧。成熟有情心無懈倦。捨所",
    "T31n1606_014:0762b25": "治障者。謂如其次第四無量。能捨瞋害不樂",
    "T31n1606_014:0762b26": "愛恚故。哀愍住者。謂四無量。於利益有情",
    "T31n1606_014:0762b27": "事隨順轉住。由於一切有情哀愍住故能速",
    "T31n1606_014:0762b28": "圓滿福德資糧。成熟有情心無懈倦者。由愍",
    "T31n1606_014:0762b29": "諸有情不顧自身故。",
    "T31n1606_014:0762c01": "解脫作何業。謂引發變化事。於淨不淨變化",
    "T31n1606_014:0762c02": "無有艱難。於寂靜解脫無有滯礙。能住第一",
    "T31n1606_014:0762c03": "寂靜聖住。由勝解思惟故。此中顯初二解脫",
    "T31n1606_014:0762c04": "能引發變化事。由第三解脫。於淨不淨變化",
    "T31n1606_014:0762c05": "無有艱難。由四無色解脫。於寂靜解脫無有",
    "T31n1606_014:0762c06": "滯礙。由最後解脫。能住第一寂靜聖住。由",
    "T31n1606_014:0762c07": "勝解思惟故者。顯如是如是勝解義是解脫",
    "T31n1606_014:0762c08": "義。勝處作何業。謂能令前三解脫所緣境界",
    "T31n1606_014:0762c09": "自在而轉。由勝伏所緣故。",
    "T31n1606_014:0762c10": "遍處作何業謂善能成辦解脫所緣。遍滿流",
    "T31n1606_014:0762c11": "布故。無諍作何業。謂所發語言聞皆信伏。愛",
    "T31n1606_014:0762c12": "護他心最為勝故。如其所應發語言故。",
    "T31n1606_014:0762c13": "願智作何業。謂能善記別三世等事。一切世",
    "T31n1606_014:0762c14": "間咸所恭敬。由達一切眾所歸仰故。",
    "T31n1606_014:0762c15": "無礙解作何業。謂善說法要悅眾生心。能絕",
    "T31n1606_014:0762c16": "一切諸疑網故。",
    "T31n1606_014:0762c17": "神通作何業。謂以身業語業記心。化導有情",
    "T31n1606_014:0762c18": "令入聖教。善知有情一切心行及過未已。如",
    "T31n1606_014:0762c19": "應教授令永出離。此中顯示神境天耳乃至",
    "T31n1606_014:0762c20": "漏盡通。如其次第能起身業化導等用。由天",
    "T31n1606_014:0762c21": "耳通解了一切言音差別能引語業故。相及",
    "T31n1606_014:0762c22": "隨好作何業。謂能令暫見謂大丈夫心生淨",
    "T31n1606_014:0762c23": "信。",
    "T31n1606_014:0762c24": "清淨作何業。謂由此勢力故。取生有隨其樂",
    "T31n1606_014:0762c25": "欲。或住一劫或復劫餘。或捨壽行。或於諸法",
    "T31n1606_014:0762c26": "自在而轉。或於諸定自在而轉。或復任持諸",
    "T31n1606_014:0762c27": "佛正法。此中顯示由所依清淨隨其所樂於",
    "T31n1606_014:0762c28": "所依身取住捨自在。即攝三句。謂故取生有",
    "T31n1606_014:0762c29": "等。由境界清淨於諸法中得自在轉。由心清",
    "T31n1606_014:0763a01": "淨於三摩地得自在轉。由智清淨任持如來",
    "T31n1606_014:0763a02": "無上正法。",
    "T31n1606_014:0763a03": "力作何業。謂為除捨無因惡因論不作而得",
    "T31n1606_014:0763a04": "論。無倒宣說增上生道。悟入一切有情心行",
    "T31n1606_014:0763a05": "正說法器。意樂隨眠境界資糧當能出離。隨",
    "T31n1606_014:0763a06": "其所應宣說決定勝道降伏諸魔。善能記別",
    "T31n1606_014:0763a07": "一切問論。此中顯初二力能說增上生道。餘",
    "T31n1606_014:0763a08": "八力能說決定勝道。如是二種具足顯示諸",
    "T31n1606_014:0763a09": "佛所作。所以者何。世尊由處非處智力折伏",
    "T31n1606_014:0763a10": "一切世間無因論者惡因論者。宣說無倒增",
    "T31n1606_014:0763a11": "上生道。諸外道等於增上生或謂無因或謂",
    "T31n1606_014:0763a12": "自性。自在等為因故。名無因惡因論。由自業",
    "T31n1606_014:0763a13": "智力折伏一切世間不作而得論者。無倒宣",
    "T31n1606_014:0763a14": "說善趣正道。諸外道等謂不作業自然得報",
    "T31n1606_014:0763a15": "故。名不作而得論。由靜慮解脫等持等至智",
    "T31n1606_014:0763a16": "力。悟入一切有情心行。心所修行故名心行。",
    "T31n1606_014:0763a17": "由根上下智力。悟入一切正說法器。以信等",
    "T31n1606_014:0763a18": "根若善成熟能為法器故。由種種勝解智力。",
    "T31n1606_014:0763a19": "悟入一切勝劣意樂。由種種界智力。悟入一",
    "T31n1606_014:0763a20": "切可破隨眠諸煩惱性。由遍趣行智力。悟入",
    "T31n1606_014:0763a21": "一切大小乘教法所攝境界。由宿住隨念智",
    "T31n1606_014:0763a22": "力。悟入一切資糧前生所集聖道因緣。是名",
    "T31n1606_014:0763a23": "資糧。由死生智力。悟入一切當來功能性。由",
    "T31n1606_014:0763a24": "漏盡智力。悟入一切三界出離。由如是悟入",
    "T31n1606_014:0763a25": "已隨其所應宣說解脫出世聖道。此十名力",
    "T31n1606_014:0763a26": "者。善能降伏諸魔故。善能記別一切問論",
    "T31n1606_014:0763a27": "故。降伏諸魔者。由此十力能降伏蘊魔煩",
    "T31n1606_014:0763a28": "惱魔天魔死魔。為最勝故。雖斷所知障亦",
    "T31n1606_014:0763a29": "不能為礙故名最勝。記別一切問論者。謂於",
    "T31n1606_014:0763b01": "處非處乃至漏盡一切處。所有問論記別無",
    "T31n1606_014:0763b02": "滯故。",
    "T31n1606_014:0763b03": "無畏作何業謂處大眾中自正建立我為大",
    "T31n1606_014:0763b04": "師。摧伏一切邪難外道。大師者。自利利他",
    "T31n1606_014:0763b05": "眾德圓滿故摧伏邪難外道者。謂能摧伏於",
    "T31n1606_014:0763b06": "如來所說成等正覺永斷諸漏障道法中邪難",
    "T31n1606_014:0763b07": "外道故。",
    "T31n1606_014:0763b08": "念住作何業。謂能不染污攝御大眾。由於恭",
    "T31n1606_014:0763b09": "敬聽聞等無愛恚等諸煩惱故。",
    "T31n1606_014:0763b10": "不護作何業。謂能無間斷教授教誡所化徒",
    "T31n1606_014:0763b11": "眾。由無藏護自過慮顯彰故。",
    "T31n1606_014:0763b12": "無忘失法作何業。謂能不捨離一切佛事。所",
    "T31n1606_014:0763b13": "以者何。由此於諸有情現前應利益事。能無",
    "T31n1606_014:0763b14": "放逸不越一剎那故。",
    "T31n1606_014:0763b15": "永斷習氣作何業。謂離諸煩惱亦不顯現似",
    "T31n1606_014:0763b16": "諸煩惱所作事業。非如阿羅漢比丘猶現誤",
    "T31n1606_014:0763b17": "失等事。",
    "T31n1606_014:0763b18": "大悲作何業。謂日夜六時遍觀世間。誰減誰",
    "T31n1606_014:0763b19": "退誰增誰進。如是等種種觀察。",
    "T31n1606_014:0763b20": "不共佛法作何業。謂由身語意業清淨以得",
    "T31n1606_014:0763b21": "不退若行若住。映蔽一切聲聞獨覺。如此諸",
    "T31n1606_014:0763b22": "句依前所說。於不共三業清淨具足等相。如",
    "T31n1606_014:0763b23": "應配釋。",
    "T31n1606_014:0763b24": "一切種妙智作何業。謂能絕一切有情一切",
    "T31n1606_014:0763b25": "疑網。令正法眼長時得住。由此有情未成熟",
    "T31n1606_014:0763b26": "者令成熟。已成熟者令解脫。絕疑網者於一",
    "T31n1606_014:0763b27": "切處智無礙故。令正法眼得久住者。於彼彼",
    "T31n1606_014:0763b28": "時方為斷所化有情疑惑。宣說種種法門差",
    "T31n1606_014:0763b29": "別。諸結集者次第結集。令不滅故。依此法眼",
    "T31n1606_014:0763c01": "未成熟有情令速成熟。已成熟者速令解脫。",
    "T31n1606_014:0763c02": "復次於諸現觀位證得後後勝品道時。捨前",
    "T31n1606_014:0763c03": "所得下劣品道。如證得此果所攝道時。即捨",
    "T31n1606_014:0763c04": "此向所攝道。以不復現前故。",
    "T31n1606_014:0763c05": "又即此時集斷作證。由得果時永斷此所治",
    "T31n1606_014:0763c06": "種類煩惱品麁重令無餘故。證得勝品轉依",
    "T31n1606_014:0763c07": "故。",
    "T31n1606_014:0763c08": "復次於無餘涅槃界聲聞獨覺一切聖道。由",
    "T31n1606_014:0763c09": "頓捨所捨非。諸菩薩是故唯說諸菩薩為無",
    "T31n1606_014:0763c10": "盡善根者無盡功德者。頓捨所捨者。是究竟",
    "T31n1606_014:0763c11": "不現行捨義。非諸菩薩所得聖道。有如是捨。",
    "T31n1606_014:0763c12": "為欲利益一切有情皆得涅槃故由此因緣無",
    "T31n1606_014:0763c13": "盡慧經等。說諸菩薩為無盡善根者無盡功",
    "T31n1606_014:0763c14": "德者。",
    "T31n1606_014:0763c15": "復次何故建立諸無記事。由彼所問不如理",
    "T31n1606_014:0763c16": "故。何故所問不如理耶。遠離因果染淨所應",
    "T31n1606_014:0763c17": "思處故。此中顯示如來於諸外道所問世間",
    "T31n1606_014:0763c18": "常無常等事中建立十四不可記事。由彼所",
    "T31n1606_014:0763c19": "問不如正理能引無義利故。何等問論能引",
    "T31n1606_014:0763c20": "義利。謂依四聖諦所有問論。由此問論因果",
    "T31n1606_014:0763c21": "染淨應思處所攝故。",
    "T31n1606_014:0763c22": "復次何緣菩薩已入菩薩超昇離生位而非預",
    "T31n1606_014:0763c23": "流耶。由得不住道一向預流行不成就故。何",
    "T31n1606_014:0763c24": "緣亦非一來耶。故受諸有無量生故。何緣亦",
    "T31n1606_014:0763c25": "非不還耶。安住靜慮還生欲界故。",
    "T31n1606_014:0763c26": "又諸菩薩已得諦。現觀於十地修道位。唯修",
    "T31n1606_014:0763c27": "所知障對治道。非煩惱障對治道。若得菩提",
    "T31n1606_014:0763c28": "時頓斷煩惱障及所知障。頓成阿羅漢及如",
    "T31n1606_014:0763c29": "來。此諸菩薩雖未永斷煩惱。然此煩惱猶如",
    "T31n1606_014:0764a01": "呪藥所伏諸毒。不起一切煩惱過失。一切地",
    "T31n1606_014:0764a02": "中如阿羅漢已斷煩惱。",
    "T31n1606_014:0764a03": "復次諸菩薩於所知境應修善巧。於諸方便",
    "T31n1606_014:0764a04": "應修善巧。於虛妄分別應修善巧。於無分別",
    "T31n1606_014:0764a05": "應修善巧。於時時中應修練根。",
    "T31n1606_014:0764a06": "所知境者略有六種。一迷亂。二迷亂所依。三",
    "T31n1606_014:0764a07": "不迷亂所依。四迷亂不迷亂。五不迷亂。六不",
    "T31n1606_014:0764a08": "迷亂等流迷亂者。謂能取所取執。迷亂所依",
    "T31n1606_014:0764a09": "者。謂聖智所行唯有行相。虛妄分別為體。由",
    "T31n1606_014:0764a10": "有此故一切愚夫迷亂執轉不迷亂所依者。",
    "T31n1606_014:0764a11": "謂真如是無分別智所依處故。迷亂不迷亂",
    "T31n1606_014:0764a12": "者。謂隨順出世智所有聞慧等諸善法分別",
    "T31n1606_014:0764a13": "所知境故隨順無分別智故。不迷亂者。謂無",
    "T31n1606_014:0764a14": "分別智。不迷亂等流者。謂聖道後所得善法。",
    "T31n1606_014:0764a15": "方便善巧者略有四種。一成熟有情善巧。二",
    "T31n1606_014:0764a16": "圓滿佛法善巧。三速證神通善巧。四道無",
    "T31n1606_014:0764a17": "斷善巧。成熟有情善巧者。謂四攝事。由攝",
    "T31n1606_014:0764a18": "受彼令處善法故。圓滿佛法善巧者。謂慧波",
    "T31n1606_014:0764a19": "羅蜜多。如經言。若菩薩摩訶薩欲得圓滿施",
    "T31n1606_014:0764a20": "波羅蜜多乃至一切種妙智性。當學般若波",
    "T31n1606_014:0764a21": "羅蜜多故。速證神通善巧者。謂日夜六時",
    "T31n1606_014:0764a22": "發露諸惡。隨喜功德。勸請諸佛。迴向善根",
    "T31n1606_014:0764a23": "等。廣說如聖者彌勒所問經道無斷善巧者。",
    "T31n1606_014:0764a24": "謂無住處涅槃。由此數數究竟無斷。周遍十",
    "T31n1606_014:0764a25": "方一切世界。隨所應化。示現一切佛菩薩行。",
    "T31n1606_014:0764a26": "虛妄分別者略有十種。謂根本分別。相分別。",
    "T31n1606_014:0764a27": "相顯現分別。相變異分別。相顯現變異分別。",
    "T31n1606_014:0764a28": "他引分別。不如理分別。如理分別執著分別。",
    "T31n1606_014:0764a29": "散亂分別。根本分別者。謂阿賴耶識。是一切",
    "T31n1606_014:0764b01": "分別種子故。相分別者。謂身所居處所受用",
    "T31n1606_014:0764b02": "識。是所取相故。彼復如其次第以諸色根器",
    "T31n1606_014:0764b03": "世界色等境界為相。相顯現分別者。謂六識",
    "T31n1606_014:0764b04": "身及意。如前所說。所取相而顯現故。相變異",
    "T31n1606_014:0764b05": "分別者。謂如前所說。身等相變異生起。相顯",
    "T31n1606_014:0764b06": "現變異分別者。謂如前所說。眼識等相顯現。",
    "T31n1606_014:0764b07": "於苦樂等位差別生起。他引分別者。謂教法",
    "T31n1606_014:0764b08": "所攝名句文身相。此復二種。一惡說法律為",
    "T31n1606_014:0764b09": "體。二善說法律為體。由此增上力如其次第",
    "T31n1606_014:0764b10": "引二作意所攝。謂不如理分別如理分別執",
    "T31n1606_014:0764b11": "著分別者。謂不如理分別所起六十二見所",
    "T31n1606_014:0764b12": "攝。所有分別散亂分別者。謂如理分別所起",
    "T31n1606_014:0764b13": "無性等執為相所有分別。",
    "T31n1606_014:0764b14": "此復十種。謂無性分別。有性分別。增益分",
    "T31n1606_014:0764b15": "別。損減分別。一性分別。異性分別。自性分",
    "T31n1606_014:0764b16": "別。差別分別。隨名義分別。隨義名分別。如",
    "T31n1606_014:0764b17": "是十種分別依般若波羅蜜多初分宣說。如",
    "T31n1606_014:0764b18": "經言。舍利子。是菩薩實有菩薩正不隨觀菩",
    "T31n1606_014:0764b19": "薩。正不隨觀菩薩名正不隨觀般若波羅蜜",
    "T31n1606_014:0764b20": "多。正不隨觀菩提。正不隨觀行。正不隨觀",
    "T31n1606_014:0764b21": "不行。所以者何。名自性空非空性。色自性空",
    "T31n1606_014:0764b22": "非空性。乃至識自性空非空性。何以故。此",
    "T31n1606_014:0764b23": "色空性非即色亦不離色。別有空性。色即是",
    "T31n1606_014:0764b24": "空性。空性即是色乃至識亦爾。何以故。此唯",
    "T31n1606_014:0764b25": "有名。所謂此是菩薩名。此是菩薩。此是般",
    "T31n1606_014:0764b26": "若波羅蜜多。此是菩提。此是色乃至此是識。",
    "T31n1606_014:0764b27": "由彼自性無生無滅無染無淨。菩薩行般若",
    "T31n1606_014:0764b28": "波羅蜜多時正不隨觀生。乃至正不隨觀淨。",
    "T31n1606_014:0764b29": "何以故。於所計度彼彼諸法假立客名。由隨",
    "T31n1606_014:0764c01": "客名而起言說。隨如是如是言說。起如是如",
    "T31n1606_014:0764c02": "是執著。菩薩於如是一切名正不隨觀。正不",
    "T31n1606_014:0764c03": "隨觀故不生執著。於此經中為對治無性分",
    "T31n1606_014:0764c04": "別故。說如是言。是菩薩實有菩薩。如是等",
    "T31n1606_014:0764c05": "由實有言。是有性義故。為對治有性分別故。",
    "T31n1606_014:0764c06": "說如是言。正不隨觀菩薩乃至正不隨觀不",
    "T31n1606_014:0764c07": "行。由遣補特伽羅及法二性故。為對治增益",
    "T31n1606_014:0764c08": "分別故。說如是言。所以者何。名自性空。由",
    "T31n1606_014:0764c09": "遣不實遍計所執自性故。為對治損減分別",
    "T31n1606_014:0764c10": "故。說如是言。非空性。由於此名遍計所執",
    "T31n1606_014:0764c11": "自性遠離性一切時有故。為對治一性分別",
    "T31n1606_014:0764c12": "故。說如是言。此色空性非即色。乃至此識空",
    "T31n1606_014:0764c13": "性非即識。由自性異故。所以者何。色等是遍",
    "T31n1606_014:0764c14": "計所執自性。空性是圓成實自性故。為對治",
    "T31n1606_014:0764c15": "異性分別故。說如是言。亦不離色別有空性。",
    "T31n1606_014:0764c16": "乃至空性即是識。由遍計所執自性無相故。",
    "T31n1606_014:0764c17": "離彼彼無性不可得故為對治自性分別故。",
    "T31n1606_014:0764c18": "說如是言。此唯有名。所謂此是色乃至此是",
    "T31n1606_014:0764c19": "識等。由離能詮無有決定所詮自性故。為對",
    "T31n1606_014:0764c20": "治差別分別故。說如是言。由彼自性無生乃",
    "T31n1606_014:0764c21": "至正不隨觀淨。由遣生等差別相故。為對治",
    "T31n1606_014:0764c22": "隨名義分別故。說如是言。於所計度彼彼諸",
    "T31n1606_014:0764c23": "法假立客名。由隨客名而起言說如是等。為",
    "T31n1606_014:0764c24": "對治隨義名分別故。說如是言。菩薩於如是",
    "T31n1606_014:0764c25": "一切名正不隨觀。正不隨觀故不生執著。由",
    "T31n1606_014:0764c26": "隨義於名不見不執故。",
    "T31n1606_014:0764c27": "無分別者略有三種。一知足無分別。二無顛",
    "T31n1606_014:0764c28": "倒無分別。三無戲論無分別。如此三種異生",
    "T31n1606_014:0764c29": "聲聞菩薩如次第應知。由諸異生隨於一無",
    "T31n1606_014:0765a01": "常等法性。究竟思已便生喜足。謂是事必然",
    "T31n1606_014:0765a02": "更無異望。是名知足無分別。爾時一切尋思",
    "T31n1606_014:0765a03": "分別皆止息故。由諸聲聞於諸蘊中為對治",
    "T31n1606_014:0765a04": "常等顛倒故。如理觀察唯有色等法時。便得",
    "T31n1606_014:0765a05": "出世間智通達無我性。是名無顛倒無分別。",
    "T31n1606_014:0765a06": "由諸菩薩知色等法唯戲論已。遂能除泯一",
    "T31n1606_014:0765a07": "切法相。得最極寂靜出世間智。通達遍滿真",
    "T31n1606_014:0765a08": "如。是名無戲論無分別。此無分別智復離五",
    "T31n1606_014:0765a09": "相。謂非無作意故。非超過故。非寂止故。非",
    "T31n1606_014:0765a10": "自性故。非於所緣作加行故。名無分別所以",
    "T31n1606_014:0765a11": "者何。若無作意故名無分別。熟眠醉等應是",
    "T31n1606_014:0765a12": "無分別智。由彼不思惟諸法相故。若超過故",
    "T31n1606_014:0765a13": "名無分別。從第二靜慮已上一切地。應是無",
    "T31n1606_014:0765a14": "分別智。由彼超過尋伺故。若爾三界心心法",
    "T31n1606_014:0765a15": "是分別體。言即為相違。若寂止故名無分別。",
    "T31n1606_014:0765a16": "滅受想定應是無分別智。分別心心法於彼",
    "T31n1606_014:0765a17": "寂止故。若爾智亦應無。若自性故名無分別。",
    "T31n1606_014:0765a18": "色等應是無分別智。彼非分別自性故。若於",
    "T31n1606_014:0765a19": "所緣作加行故名無分別。即分別性應是無",
    "T31n1606_014:0765a20": "分別智。若謂此是無分別。此加行相即分別",
    "T31n1606_014:0765a21": "相故。是故無分別智非彼五相。若爾當云何",
    "T31n1606_014:0765a22": "觀無戲論無分別相。謂於所緣不起加行。此",
    "T31n1606_014:0765a23": "復云何。若諸菩薩過隨順教觀察諸法。若性",
    "T31n1606_014:0765a24": "若相皆不真實。由此觀察串習力所持故。不",
    "T31n1606_014:0765a25": "由加行於如實無戲論界一切法真如中內心",
    "T31n1606_014:0765a26": "寂定。如是乃名無戲論無分別智。",
    "T31n1606_014:0765a27": "復次若諸菩薩性是利根。云何復令修練根",
    "T31n1606_014:0765a28": "耶。謂令依利軟根引發利中根。復依利中根",
    "T31n1606_014:0765a29": "引發利利根故。前已說一切菩薩性是利根。",
    "T31n1606_014:0765b01": "而復說於時時中應修練根者。由於自種類",
    "T31n1606_014:0765b02": "復有軟等三品後後相引發故。說名練根。若",
    "T31n1606_014:0765b03": "異此者諸利根種性補特伽羅應根唯一品。",
    "T31n1606_014:0765b04": "諸菩薩等根品差別應不可得。然有可得。是",
    "T31n1606_014:0765b05": "故利根復有差別。",
    "T31n1606_014:0765b06": "大乘阿毘達磨雜集論卷第十四"
}