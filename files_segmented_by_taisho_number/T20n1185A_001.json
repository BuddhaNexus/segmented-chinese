{
    "T20n1185A_001:0791b13": "No. 1185A",
    "T20n1185A_001:0791b14": "佛說文殊師利法寶藏陀羅尼經",
    "T20n1185A_001:0791b16": "大唐南印度三藏菩提流志譯",
    "T20n1185A_001:0791b17": "如是我聞。一時婆伽梵在淨居天宮。與大菩",
    "T20n1185A_001:0791b18": "薩摩訶薩眾。及無量淨居天子。前後圍遶供",
    "T20n1185A_001:0791b19": "養恭敬尊重讚歎瞻仰如來。是時世尊正於",
    "T20n1185A_001:0791b20": "眾中。為諸大眾說陀羅尼無量妙法。復為利",
    "T20n1185A_001:0791b21": "益未來世中薄福諸眾生故。便入三昧名曰",
    "T20n1185A_001:0791b22": "演光。於其頂上放無量種種光明。其光旋環",
    "T20n1185A_001:0791b23": "照無量無邊諸佛世界。照已却來遶文殊師",
    "T20n1185A_001:0791b24": "利童子。便入於頂。其光從頂入已。文殊師利",
    "T20n1185A_001:0791b25": "即入三昧。名曰陀羅尼自在王。入此三昧。即",
    "T20n1185A_001:0791b26": "從口中出無量種種色相光明。其光出已。便",
    "T20n1185A_001:0791b27": "入金剛密迹主菩薩頂中。爾時金剛密迹主",
    "T20n1185A_001:0791b28": "菩薩。即從座起偏袒右肩。右膝著地向佛合",
    "T20n1185A_001:0791b29": "掌。恭敬頂禮瞻仰尊顏。而白佛言世尊往昔",
    "T20n1185A_001:0791c01": "為我說如是言。我法滅後於贍部洲惡世之",
    "T20n1185A_001:0791c02": "時。文殊師利廣能利益無量眾生當作佛事。",
    "T20n1185A_001:0791c03": "惟願世尊為我分別演說。於何處住復於何",
    "T20n1185A_001:0791c04": "方而能行利益。矜愍擁護諸眾生故。願為說",
    "T20n1185A_001:0791c05": "之。",
    "T20n1185A_001:0791c06": "爾時世尊告金剛密迹主菩薩言。善男子乃",
    "T20n1185A_001:0791c07": "能為諸有情發問於我。善哉善哉汝今諦聽",
    "T20n1185A_001:0791c08": "諦聽善思念之。我今為汝分別演說。是時金",
    "T20n1185A_001:0791c09": "剛密迹主菩薩聞佛語已歡喜踊躍。整理衣",
    "T20n1185A_001:0791c10": "服一心受聽。",
    "T20n1185A_001:0791c11": "爾時世尊復告金剛密迹主菩薩言。我滅度",
    "T20n1185A_001:0791c12": "後於此贍部洲東北方。有國名大振那。其國",
    "T20n1185A_001:0791c13": "中有山號曰五頂。文殊師利童子遊行居住。",
    "T20n1185A_001:0791c14": "為諸眾生於中說法。及有無量諸天龍神夜",
    "T20n1185A_001:0791c15": "叉羅剎緊那羅摩睺羅伽人非人等。圍遶供",
    "T20n1185A_001:0791c16": "養恭敬。於是世尊復告金剛密迹主言。是文",
    "T20n1185A_001:0791c17": "殊師利童子。有如是等無量威德。神通變化",
    "T20n1185A_001:0791c18": "自在裝嚴。廣能饒益一切有情。成就圓滿福",
    "T20n1185A_001:0791c19": "德之力不可思議。復告金剛密迹主言。文殊",
    "T20n1185A_001:0791c20": "師利有陀羅尼最勝極祕密心真言。并畫像",
    "T20n1185A_001:0791c21": "及漫拏羅印法。於後末世佛法滅時惡法增",
    "T20n1185A_001:0791c22": "長。諸災興起如此之時。於當來世贍部洲中。",
    "T20n1185A_001:0791c23": "薄福少智諸眾生輩惡業增長。五行失序陰",
    "T20n1185A_001:0791c24": "陽交錯。風雨不調惡星變怪。天人修羅鬪戰",
    "T20n1185A_001:0791c25": "竟起。天人減少修羅增長。種種諸災。如此",
    "T20n1185A_001:0791c26": "之時流行於世。惡鬼下降變為女形。與諸眾",
    "T20n1185A_001:0791c27": "生作種種病。所謂喉閉疔瘡疥癩腹痛。瘧病",
    "T20n1185A_001:0791c28": "或一日二日三日四日。乃至七日一發。或患",
    "T20n1185A_001:0791c29": "風黃痰病或三病俱起。頭痛瘡腫眼痛。大小",
    "T20n1185A_001:0792a01": "便痢諸雜等病。其惡鬼神或變身。為虫狼虎",
    "T20n1185A_001:0792a02": "豹師子之身種種諸獸。於世間中攝諸眾生。",
    "T20n1185A_001:0792a03": "噉諸精氣威失力衰。如此之時贍部洲中。無",
    "T20n1185A_001:0792a04": "量眾生橫遭枉死。縱有諸醫不能救療。如此",
    "T20n1185A_001:0792a05": "世時一日之間有三十尾末囉數。是故金剛",
    "T20n1185A_001:0792a06": "我今令汝轉與眾生。說此陀羅尼法使展轉",
    "T20n1185A_001:0792a07": "受持。何以故此贍部洲所有眾生。常發菩提",
    "T20n1185A_001:0792a08": "大善願心。我輩何日能得離此煩惱苦海無",
    "T20n1185A_001:0792a09": "明愛獄。是故令汝常教化廣為流布。令於佛",
    "T20n1185A_001:0792a10": "塔及三寶處發正信心。修學善業勿起非法。",
    "T20n1185A_001:0792a11": "孝順父母尊重師長。於諸賢善生奇特想。恒",
    "T20n1185A_001:0792a12": "以花香百味甘膳。供養恭敬尊重讚嘆。誦此",
    "T20n1185A_001:0792a13": "最勝陀羅尼。七日七夜每日授八關齋戒。此",
    "T20n1185A_001:0792a14": "諸陀羅尼亦須念誦。爾時如來大悲愍念。即",
    "T20n1185A_001:0792a15": "說是廣深智雷音王如來陀羅尼曰。",
    "T20n1185A_001:0792a16": "曩謨尾補攞沒地儼鼻囉孽哩耳哆邏若子攞反",
    "T20n1185A_001:0792a17": "野怛他誐哆野　怛儞也二合他尾補攞孽耳",
    "T20n1185A_001:0792a18": "帝尾補攞娑嚩二合㘑尾補攞喻儞勢阿曩攞",
    "T20n1185A_001:0792a19": "細　阿曩攞娑誐底孕二合誐帝娑嚩二合訶",
    "T20n1185A_001:0792a20": "次說除一切障如來陀羅尼。",
    "T20n1185A_001:0792a21": "曩莫薩嚩儞引嚩囉拏尾瑟劍二合毘儜哆他",
    "T20n1185A_001:0792a22": "誐跢野　怛儞也二合他係冥係冥係莽係娑",
    "T20n1185A_001:0792a23": "嚩訶",
    "T20n1185A_001:0792a24": "次說阿彌陀如來陀羅尼。",
    "T20n1185A_001:0792a25": "曩謨弭哆婆去野怛他孽哆野　怛儞也二合",
    "T20n1185A_001:0792a26": "他阿蜜哩都納婆二合吠徵閉反阿弭哆三去婆去",
    "T20n1185A_001:0792a27": "吠亦如前阿弭哆尾訖囒二合帝娑嚩二合賀",
    "T20n1185A_001:0792a28": "次說功德處如來陀羅尼。",
    "T20n1185A_001:0792a29": "曩謨虞上拏引迦囉引野怛他孽哆野怛儞也",
    "T20n1185A_001:0792b01": "二合他誐誐曩引㘑誐誐曩三去婆去吠誐誐曩",
    "T20n1185A_001:0792b02": "吉底丁以反羯㘑娑嚩二合賀",
    "T20n1185A_001:0792b03": "次說遍覆香如來陀羅尼。",
    "T20n1185A_001:0792b04": "曩莫三去滿多彥上馱引野怛他孽哆野怛儞",
    "T20n1185A_001:0792b05": "也二合他引三去麼引三銘娑嚩二合賀",
    "T20n1185A_001:0792b06": "次說難勝行如來陀羅尼。",
    "T20n1185A_001:0792b07": "曩莫阿跛囉引爾多尾訖囉二合麼麼孽爾多",
    "T20n1185A_001:0792b08": "誐引弭寗怛他引孽跢野怛儞也二合他麼麼銘",
    "T20n1185A_001:0792b09": "娑嚩二合賀",
    "T20n1185A_001:0792b10": "次說除慢如來陀羅尼。",
    "T20n1185A_001:0792b11": "曩謨麼曩娑擔二合婆引去野怛他蘖哆野怛儞",
    "T20n1185A_001:0792b12": "也二合他麼弩鼻聲尾舜入遞麼弩鼻聲尾戎引陀",
    "T20n1185A_001:0792b13": "寧娑嚩二合賀",
    "T20n1185A_001:0792b14": "次說斷一切障如來陀羅尼。",
    "T20n1185A_001:0792b15": "曩莫薩嚩沒馱　冒地薩怛嚩南　曩莫薩嚩",
    "T20n1185A_001:0792b16": "寗引嚩十囉拏尾史劍毘抳怛他蘖哆夜囉賀",
    "T20n1185A_001:0792b17": "帝三藐三去母馱野　怛儞也二合他濕吠帝",
    "T20n1185A_001:0792b18": "迦囉陛入嚩二合里底曳娑嚩賀漸婆寧　娑",
    "T20n1185A_001:0792b19": "擔婆寧　謨賀寧娑嚩賀報引拏哩引迦引野",
    "T20n1185A_001:0792b20": "娑嚩賀護銘達摩達摩進哆曳娑嚩賀達㘑尾",
    "T20n1185A_001:0792b21": "達㘑迦羅尾孕迦嚕哆曳娑嚩賀扇帝詰上寧",
    "T20n1185A_001:0792b22": "儞入嚩引跛抳娑嚩賀杜嚕杜嚕尾杜嚕地曳",
    "T20n1185A_001:0792b23": "娑嚩賀鉢納麼娑嚩㘑鉢納麼三婆吠抧迦㘑",
    "T20n1185A_001:0792b24": "呬單迦哩引曳娑嚩二合賀",
    "T20n1185A_001:0792b25": "次說月光菩薩陀羅尼。",
    "T20n1185A_001:0792b26": "曩莫薩嚩沒馱　冒地薩　怛嚩南怛儞也二",
    "T20n1185A_001:0792b27": "合他戰捺囉鉢囉陛戰娜曩主囉拏罽邏娑嚩",
    "T20n1185A_001:0792b28": "底薩嚩沒馱地瑟耻跢拏謨儞泥以反帝娑嚩二合",
    "T20n1185A_001:0792b29": "賀",
    "T20n1185A_001:0792c01": "次說文殊師利菩薩陀羅尼。",
    "T20n1185A_001:0792c02": "曩謨阿引去哩夜二合曼祖祖魯反室哩曳冒地薩",
    "T20n1185A_001:0792c03": "怛嚩二合野怛儞也二合他惹子禮反曳惹曳若野",
    "T20n1185A_001:0792c04": "臘吠惹野摩賀麼娑嚩二合賀",
    "T20n1185A_001:0792c05": "次說觀自在菩薩陀羅尼。",
    "T20n1185A_001:0792c06": "曩謨阿引哩夜二合縛路枳帝濕嚩二合囉引野",
    "T20n1185A_001:0792c07": "冒地薩　怛嚩野　怛儞也二合他誐誐曩引",
    "T20n1185A_001:0792c08": "滯誐誐曩三母蘖帝誐誐曩尾訖囒帝曀爾銘",
    "T20n1185A_001:0792c09": "爾麼惹銘爾娑嚩二合賀",
    "T20n1185A_001:0792c10": "次說普賢菩薩陀羅尼。",
    "T20n1185A_001:0792c11": "曩謨阿去哩野二合三去滿多跋捺囉二合野冒",
    "T20n1185A_001:0792c12": "地薩怛嚩二合野　怛儞也二合他　係跋捺㘑",
    "T20n1185A_001:0792c13": "二合摩賀跋捺㘑二合阿底跋捺㘑二合尾誐多",
    "T20n1185A_001:0792c14": "囉引惹子攞反細摩賀尾誐多囉引惹細係縻嚩",
    "T20n1185A_001:0792c15": "底羯麼引嚩囉拏鼻聲尾戍引陀寗娑嚩二合賀",
    "T20n1185A_001:0792c16": "次說彌勒菩薩陀羅尼。",
    "T20n1185A_001:0792c17": "曩謨阿引哩野二合昧怛哩二合夜野冒地薩怛",
    "T20n1185A_001:0792c18": "二合嚩野怛儞也二合他昧怛哩二合昧怛哩二合",
    "T20n1185A_001:0792c19": "昧怛囉麼引曩細娑嚩二合賀",
    "T20n1185A_001:0792c20": "次說虛空藏菩薩陀羅尼。",
    "T20n1185A_001:0792c21": "曩莫阿引哩野二合乞灑二合野麼多裔　冒地",
    "T20n1185A_001:0792c22": "薩怛嚩二合野怛儞也二合他阿引乞灑二合裔",
    "T20n1185A_001:0792c23": "普阿乞灑二合曳普阿乞灑二合野羯麼尾戍引",
    "T20n1185A_001:0792c24": "陀寗普娑嚩二合賀",
    "T20n1185A_001:0792c25": "次說無盡意菩薩陀羅尼。",
    "T20n1185A_001:0792c26": "曩莫阿引哩野二合乞灑二合野麼多裔冒地薩",
    "T20n1185A_001:0792c27": "怛嚩二合野怛儞也二合他阿引乞灑二合裔普",
    "T20n1185A_001:0792c28": "阿乞灑曳普阿乞灑曳普阿乞灑野羯麼尾戍",
    "T20n1185A_001:0792c29": "引陀寗　娑嚩賀",
    "T20n1185A_001:0793a01": "次說維摩詰菩薩陀羅尼。",
    "T20n1185A_001:0793a02": "曩莫阿引哩夜二合尾麼攞吉多曳󰂛地薩怛",
    "T20n1185A_001:0793a03": "嚩二合野怛儞也二合他引言底跢薩嚩爾乃囉",
    "T20n1185A_001:0793a04": "底吉底哆薩嚩爾嚩日囉二合迦㘑嚩日囉二合",
    "T20n1185A_001:0793a05": "婆吠嚩日囉二合陛娜迦㘑娑嚩二合賀",
    "T20n1185A_001:0793a06": "次說除一切障菩薩陀羅尼。",
    "T20n1185A_001:0793a07": "曩莫薩嚩𩕳引嚩囉拏鼻尾瑟劍鼻抳尼貞反󰂛",
    "T20n1185A_001:0793a08": "地薩怛嚩二合引野怛儞也二合他引薩嚩引嚩囉",
    "T20n1185A_001:0793a09": "拏鼻尾瑟劍鼻孃娑嚩二合賀馱覩尾迦孃娑",
    "T20n1185A_001:0793a10": "嚩二合賀迷伽重尾娑普吒泥娑嚩二合賀阿去",
    "T20n1185A_001:0793a11": "嚩止多迦引曳娑嚩二合賀麼攞捺那埿娑嚩",
    "T20n1185A_001:0793a12": "二合賀冒地孕誐娜娜埿娑嚩二合賀羯麼儞",
    "T20n1185A_001:0793a13": "寧逸反嚩引比多迦曳娑嚩二合賀𪾼迦引囉引麼",
    "T20n1185A_001:0793a14": "引曳娑嚩二合賀庾去誐佐引曳娑嚩二合賀薩",
    "T20n1185A_001:0793a15": "嚩沒馱毘色訖多引曳娑嚩二合賀沒囉憾銘",
    "T20n1185A_001:0793a16": "跛虞上茶引去曳娑嚩二合賀薩嚩達摩鼻色訖",
    "T20n1185A_001:0793a17": "多引曳娑嚩二合賀薩嚩沒馱鼻瑟跓跢曳娑",
    "T20n1185A_001:0793a18": "嚩二合賀𪾼迦失𠴊誐引曳娑嚩二合賀阿失陵",
    "T20n1185A_001:0793a19": "誐引曳娑嚩二合賀阿步引跢曳娑嚩二合賀阿",
    "T20n1185A_001:0793a20": "三去步引跢曳娑嚩二合賀薩嚩耨軀去引鉢捨",
    "T20n1185A_001:0793a21": "滿泥娑嚩二合賀",
    "T20n1185A_001:0793a22": "次說月光童子陀羅尼。",
    "T20n1185A_001:0793a23": "曩莫戰捺囉二合鉢囉二合婆引去野矩麼引囉",
    "T20n1185A_001:0793a24": "步跢野怛儞也二合他鉢囉二合陛鉢囉二合婆",
    "T20n1185A_001:0793a25": "去引嚩底達摩尾舜入地婆靺上覩銘娑嚩二合",
    "T20n1185A_001:0793a26": "賀引",
    "T20n1185A_001:0793a27": "爾時佛告金剛密迹主菩薩言。若有善男子",
    "T20n1185A_001:0793a28": "善女人。念誦此十八天陀羅尼者七日七夜。",
    "T20n1185A_001:0793a29": "彼人所有過去現世三業等罪。乃至一切諸",
    "T20n1185A_001:0793b01": "障悉皆消滅身心清淨。所有世間風黃疾病。",
    "T20n1185A_001:0793b02": "及諸餘病患悉得除差。一切鬼神布單那鬼",
    "T20n1185A_001:0793b03": "顛狂鬼夜叉羅剎執鬼毘舍闍鬼。拏枳儞鬼",
    "T20n1185A_001:0793b04": "并噏人精氣。諸餘一切鬼神。常去此人十二",
    "T20n1185A_001:0793b05": "由旬。及飢荒疫病并他病。風雷閃電霹靂之",
    "T20n1185A_001:0793b06": "患不相損害。若男子女人身有災厄。當於宅",
    "T20n1185A_001:0793b07": "內安置舍利塔并佛形像。畫文殊師利童子",
    "T20n1185A_001:0793b08": "像。燒種種香沈水香白膠等香。然燈散花上",
    "T20n1185A_001:0793b09": "妙果瓜眾味珍羞。每日供養七比丘食。書寫",
    "T20n1185A_001:0793b10": "受持讀誦此經依法修行。勤心念誦遶塔行",
    "T20n1185A_001:0793b11": "道。所有諸患及餘災厄悉當除滅。爾時世尊",
    "T20n1185A_001:0793b12": "復告金剛密迹主菩薩言。此文殊師利法藏",
    "T20n1185A_001:0793b13": "中有真實法最殊勝法無有比法。能為眾生",
    "T20n1185A_001:0793b14": "作如意寶。能令所在國土十善勤化。若國王",
    "T20n1185A_001:0793b15": "行十善者。國王所作悉皆圓滿。此八字大威",
    "T20n1185A_001:0793b16": "德陀羅尼者。乃往過去無量百千恒河沙諸",
    "T20n1185A_001:0793b17": "佛所說。為擁護一切行十善國王。令得如意",
    "T20n1185A_001:0793b18": "壽命長遠。福德果報無比逾勝。諸方兵甲悉",
    "T20n1185A_001:0793b19": "皆休息國土安寧。王之所有常得增長。此陀",
    "T20n1185A_001:0793b20": "羅尼能利益憐愍一切有情諸眾生故。能斷",
    "T20n1185A_001:0793b21": "三惡道能作一切安穩法。如佛現在處世無",
    "T20n1185A_001:0793b22": "異。此是文殊師利菩薩身。為利益眾生故。現",
    "T20n1185A_001:0793b23": "是身為呪神像。能圓滿一切意樂等事。若人",
    "T20n1185A_001:0793b24": "能暫時聞憶念此陀羅尼。即能滅四重五逆",
    "T20n1185A_001:0793b25": "等罪。何況常念誦之。爾時世尊說此語已。金",
    "T20n1185A_001:0793b26": "剛菩薩復白佛言。世尊向者如來所說八字",
    "T20n1185A_001:0793b27": "大威德陀羅尼。何者是。唯願說之。爾時世尊",
    "T20n1185A_001:0793b28": "告金剛密迹主菩薩言。汝今諦聽諦聽我當",
    "T20n1185A_001:0793b29": "為汝說。此八字名大威德祕密心陀羅尼。如",
    "T20n1185A_001:0793c01": "佛住世一無異也。能與一切眾生。於黑暗中",
    "T20n1185A_001:0793c02": "作大明燈。爾時如來即說陀羅尼曰。",
    "T20n1185A_001:0793c03": "曩莫阿跛哩弭跢庾枳孃二合曩尾𩕳失者二合",
    "T20n1185A_001:0793c04": "野囉引惹子禮反㮈囉引二合野怛他去蘖哆野曩謨",
    "T20n1185A_001:0793c05": "曼租子魯反失哩二合曳矩麼引羅步哆野怛儞也",
    "T20n1185A_001:0793c06": "二合他唵惡引聲尾引囉吽引佉上佐上𠸪",
    "T20n1185A_001:0793c07": "於是世尊告金剛密迹主。言是八字最勝大",
    "T20n1185A_001:0793c08": "威德心真言者。所住之處如佛在世無有異",
    "T20n1185A_001:0793c09": "也。能現諸佛種種神力不可思議。亦能作大",
    "T20n1185A_001:0793c10": "神通變化。我今略讚此陀羅尼少分功能。我",
    "T20n1185A_001:0793c11": "若具說。無量俱胝那庾多百千大劫說不可",
    "T20n1185A_001:0793c12": "盡。金剛密迹主。此陀羅尼若男子女人不能",
    "T20n1185A_001:0793c13": "辦作承事供養法者。在家迫迮作種種家業。",
    "T20n1185A_001:0793c14": "但能憶持不忘。依時念誦。隨分不闕供養少",
    "T20n1185A_001:0793c15": "多。亦得成就。除不至心不正信心。不發大乘",
    "T20n1185A_001:0793c16": "菩提之心。興行誹謗於三寶所起不善心。行",
    "T20n1185A_001:0793c17": "諸惡業。此等之人一切小法猶不成就。況復",
    "T20n1185A_001:0793c18": "大法能成就之。",
    "T20n1185A_001:0793c19": "爾時佛告金剛密迹主言。若有善男子善女",
    "T20n1185A_001:0793c20": "人。能念誦此陀羅尼一遍即能自護。兩遍能",
    "T20n1185A_001:0793c21": "護同伴。三遍即大擁護。住十地菩薩不能越",
    "T20n1185A_001:0793c22": "過。何況諸小類眾生。若誦四遍即得擁護合",
    "T20n1185A_001:0793c23": "家大小。五遍即能擁護一切眷屬。六遍即能",
    "T20n1185A_001:0793c24": "擁護一切城邑村坊等。誦七遍即能擁護一",
    "T20n1185A_001:0793c25": "切眾生。若欲著衣裳時當加持七遍。能除一",
    "T20n1185A_001:0793c26": "切惡毒及諸災難。若洗手面時當加持水七",
    "T20n1185A_001:0793c27": "遍。能令眾人生貴仰心。所有諸惡鬼神見者",
    "T20n1185A_001:0793c28": "悉當降伏。一切諸人皆復敬重。降彼惡心生",
    "T20n1185A_001:0793c29": "歡喜心。若人患身體支節疼痛。加持煖水一",
    "T20n1185A_001:0794a01": "百八遍。洗浴即得除愈。若每日早起以水一",
    "T20n1185A_001:0794a02": "掬加持七遍飲之。在身所有正報悉得消滅",
    "T20n1185A_001:0794a03": "何況無災厄者。及諸三業亦得消蕩。并得壽",
    "T20n1185A_001:0794a04": "命長遠。若加持飲食七遍喫者。一切諸毒不",
    "T20n1185A_001:0794a05": "能為害。若見惡人及見怨家。當須念誦此真",
    "T20n1185A_001:0794a06": "言。所有怨家起惡心者。當自降伏除攝瞋心",
    "T20n1185A_001:0794a07": "慈心相向。有恐怖處當至心念此真言即得",
    "T20n1185A_001:0794a08": "除怖。若欲臥時誦此真言一百八遍。即得好",
    "T20n1185A_001:0794a09": "夢知善惡事。若有人患諸瘧病。其持誦人視",
    "T20n1185A_001:0794a10": "患瘧人面。切誦八字真言一千八遍即得除",
    "T20n1185A_001:0794a11": "愈。若欲入陣時。當以牛黃書此真言紙素上。",
    "T20n1185A_001:0794a12": "帶著身上。一切刀杖弓箭鉾斧不能為害。若",
    "T20n1185A_001:0794a13": "入陣時畫文殊師利童子像及真言。於象馬",
    "T20n1185A_001:0794a14": "上置安。軍前先引。諸軍賊等不能為害自然",
    "T20n1185A_001:0794a15": "退散。其畫像作童子相貌。乘騎金色孔雀。諸",
    "T20n1185A_001:0794a16": "賊見者悉皆退散。若常念誦。所有五逆四重",
    "T20n1185A_001:0794a17": "等罪悉得消滅。常得面覩文殊菩薩。行住坐",
    "T20n1185A_001:0794a18": "臥常須念誦憶持不忘。每誦一百八遍勿令",
    "T20n1185A_001:0794a19": "斷絕。常得一切眾生歸伏。若加持髮髻七遍。",
    "T20n1185A_001:0794a20": "一切眾生見者悉皆降伏惡人退散。若能每",
    "T20n1185A_001:0794a21": "日三時念誦一時一百八遍。所作稱意所求",
    "T20n1185A_001:0794a22": "如意諸願悉得隨心。一切皆得圓滿具足。得",
    "T20n1185A_001:0794a23": "大富貴所行自在。臨命終時得普門三昧。及",
    "T20n1185A_001:0794a24": "得親見文殊師利菩薩。爾時佛告金剛密迹",
    "T20n1185A_001:0794a25": "主菩薩言。善男子此文殊師利陀羅尼。若有",
    "T20n1185A_001:0794a26": "國王王子妃后公主及諸官貴。能書寫於宅",
    "T20n1185A_001:0794a27": "中著者。得大富貴所有諸災悉皆消滅。所求",
    "T20n1185A_001:0794a28": "諸願皆得圓滿。常得善神圍遶加護。不令鬼",
    "T20n1185A_001:0794a29": "魔來相嬈惱。爾時佛復告密迹主言。此祕密",
    "T20n1185A_001:0794b01": "陀羅尼不可思議。諸佛威德亦不可思議。爾",
    "T20n1185A_001:0794b02": "時釋迦牟尼如來復告金剛密迹主言。此八",
    "T20n1185A_001:0794b03": "字祕密威德大陀羅尼。復有畫像法利益一",
    "T20n1185A_001:0794b04": "切。諸修行十善國王者說。若有善男子善女",
    "T20n1185A_001:0794b05": "人。持此陀羅尼用少功夫得大覆護。復能擁",
    "T20n1185A_001:0794b06": "護諸王子妃后宮人婇女百寮輔相。及諸士",
    "T20n1185A_001:0794b07": "女并之國士。一切人民所有田宅。如此之類",
    "T20n1185A_001:0794b08": "悉皆安樂。凡此畫像若有人但能所在處安",
    "T20n1185A_001:0794b09": "置者。於中有王賊水火刀兵劫賊。及諸災難",
    "T20n1185A_001:0794b10": "並得除息。乃至非時疫病旱澇不調。蟲霜損",
    "T20n1185A_001:0794b11": "害咸當除滅。常得依時龍王降雨苗稼豐熟。",
    "T20n1185A_001:0794b12": "國人康悅無諸災難。",
    "T20n1185A_001:0794b13": "爾時金剛密迹主菩薩摩訶薩。白佛言世尊。",
    "T20n1185A_001:0794b14": "向者所說廣大畫像等法。當云何作唯願說",
    "T20n1185A_001:0794b15": "之。爾時世尊告言。善男子凡欲畫像。先覓",
    "T20n1185A_001:0794b16": "上妙細白疊。次須簡擇日月吉宿良曜太白",
    "T20n1185A_001:0794b17": "直次。刻分吉祥時善。然後畫像。於清淨處以",
    "T20n1185A_001:0794b18": "香湯掃灑。取衢摩夷而塗其地。懸諸幡蓋燒",
    "T20n1185A_001:0794b19": "龍腦等香珍饌供養。其疊須闊八肘長十二",
    "T20n1185A_001:0794b20": "肘。先於中畫釋迦牟尼佛。坐七寶蓮華座如",
    "T20n1185A_001:0794b21": "說法勢。於佛右邊畫文殊師利。如童子相貌",
    "T20n1185A_001:0794b22": "頂戴寶冠。項著瓔珞種種莊嚴。身如欝金色",
    "T20n1185A_001:0794b23": "面貌熙怡瞻仰如來。次右邊畫觀自在菩薩。",
    "T20n1185A_001:0794b24": "次畫普賢菩薩。虛空藏菩薩。無盡意菩薩。次",
    "T20n1185A_001:0794b25": "於釋迦牟尼如來左邊。畫彌勒菩薩。次畫無",
    "T20n1185A_001:0794b26": "垢稱菩薩。次畫除一切障菩薩。次畫月光童",
    "T20n1185A_001:0794b27": "子。次畫金剛藏菩薩。已上菩薩等。各於七寶",
    "T20n1185A_001:0794b28": "蓮華座上。皆須畫本形。乃至手執。並依本",
    "T20n1185A_001:0794b29": "法畫之。勿使漏脫。復於釋迦如來上。畫七佛。",
    "T20n1185A_001:0794c01": "所謂廣大智甚深雷音王如來。除一切障如",
    "T20n1185A_001:0794c02": "來。阿彌陀如來。功德處如來。普香如來。難勝",
    "T20n1185A_001:0794c03": "勇雷音行如來。心不動如來。此七佛皆須次",
    "T20n1185A_001:0794c04": "第畫之。其身皆作金色各如說法相。其畫像",
    "T20n1185A_001:0794c05": "上兩角。各畫一天仙。頂戴花鬘各一手執花",
    "T20n1185A_001:0794c06": "一手散花。半身隱於雲中。形貌端正種種七",
    "T20n1185A_001:0794c07": "寶以為瓔珞莊飾其身。其釋迦牟尼佛蓮華",
    "T20n1185A_001:0794c08": "下。畫二龍王。一名難陀二名憂波難陀。其二",
    "T20n1185A_001:0794c09": "龍王並於無熱惱池中出半身。以手托共執",
    "T20n1185A_001:0794c10": "釋迦如來所坐蓮華莖。作珍重用力勢。其龍",
    "T20n1185A_001:0794c11": "王並作人面。頭上各畫七箇蛇頭。頭皆白色",
    "T20n1185A_001:0794c12": "身作人形。種種雜寶以為嚴身。皆仰瞻視目",
    "T20n1185A_001:0794c13": "覩如來。文殊師利下。畫野漫德迦忿怒王。仰",
    "T20n1185A_001:0794c14": "觀文殊菩薩。如授教勢。彌勒菩薩下。畫持",
    "T20n1185A_001:0794c15": "明人。以本相貌手執香爐𧿟跪而坐。瞻視世",
    "T20n1185A_001:0794c16": "尊如聽法勢。畫像四邊。散畫龍花及諸妙花。",
    "T20n1185A_001:0794c17": "下左邊畫梵天王魔醯首羅天四天王天。次",
    "T20n1185A_001:0794c18": "畫四箇阿素羅王。次畫四箇執鬼神曜王。右",
    "T20n1185A_001:0794c19": "邊畫那羅延天帝釋天四天王天。次畫四阿",
    "T20n1185A_001:0794c20": "素羅王。次畫四箇執神王。已上各依本形貌。",
    "T20n1185A_001:0794c21": "皆須執持器仗不得差錯。次畫九箇執神。其",
    "T20n1185A_001:0794c22": "身半隱合掌向佛觀如來相。說此像已。爾時",
    "T20n1185A_001:0794c23": "如來便以讚頌而說偈言。",
    "T20n1185A_001:0794c24": "此妙畫像法　　最殊勝功德",
    "T20n1185A_001:0794c25": "往昔諸如來　　廣讚不思議",
    "T20n1185A_001:0794c26": "我今言少分　　說是不思議",
    "T20n1185A_001:0794c27": "若有諸智者　　能起一念心",
    "T20n1185A_001:0794c28": "依法畫此像　　獲福德無量",
    "T20n1185A_001:0794c29": "供養生恭敬　　所有俱胝劫",
    "T20n1185A_001:0795a01": "四重五逆等　　極深諸惡業",
    "T20n1185A_001:0795a02": "念此像功力　　剎那即得滅",
    "T20n1185A_001:0795a03": "世間中所有　　諸惡趣眾生",
    "T20n1185A_001:0795a04": "不信有三寶　　常修破戒行",
    "T20n1185A_001:0795a05": "謗毀諸佛法　　不懼一切罪",
    "T20n1185A_001:0795a06": "墮於生死中　　住黑暗泥黎",
    "T20n1185A_001:0795a07": "經於無量劫　　輪轉受諸苦",
    "T20n1185A_001:0795a08": "若遇此畫像　　發起菩提心",
    "T20n1185A_001:0795a09": "忻樂暫瞻視　　或少剎那頃",
    "T20n1185A_001:0795a10": "情懷不散亂　　一心而觀仰",
    "T20n1185A_001:0795a11": "此諸惡業輩　　一切皆當滅",
    "T20n1185A_001:0795a12": "獲果福無量　　何況行善業",
    "T20n1185A_001:0795a13": "能修清淨果　　復有妙相好",
    "T20n1185A_001:0795a14": "具足菩薩行　　廣為諸有情",
    "T20n1185A_001:0795a15": "善行勤精進　　尊重生恭敬",
    "T20n1185A_001:0795a16": "過去所有佛　　及現在未來",
    "T20n1185A_001:0795a17": "能於俱胝劫　　一心廣供養",
    "T20n1185A_001:0795a18": "誦此陀羅尼　　及畫像之人",
    "T20n1185A_001:0795a19": "彼等獲果報　　其福不可說",
    "T20n1185A_001:0795a20": "恒河所有沙　　應得知其數",
    "T20n1185A_001:0795a21": "此諸福德力　　不可知其數",
    "T20n1185A_001:0795a22": "彼等沙數佛　　聲聞及緣覺",
    "T20n1185A_001:0795a23": "并諸菩薩眾　　賢聖及八部",
    "T20n1185A_001:0795a24": "勤供養多劫　　若覩此畫像",
    "T20n1185A_001:0795a25": "其福過於彼　　若受持此經",
    "T20n1185A_001:0795a26": "或當恭敬禮　　勸歎供養者",
    "T20n1185A_001:0795a27": "及勸諸餘人　　乃至生隨喜",
    "T20n1185A_001:0795a28": "常當不廢忘　　是人於諸法",
    "T20n1185A_001:0795a29": "及諸陀羅尼　　決定皆成就",
    "T20n1185A_001:0795b01": "縱使世真言　　并諸餘部法",
    "T20n1185A_001:0795b02": "若於此像前　　一心不異念",
    "T20n1185A_001:0795b03": "瞻仰生恭敬　　悉地無有疑",
    "T20n1185A_001:0795b04": "爾時世尊復告金剛密迹主言。此八字大威",
    "T20n1185A_001:0795b05": "德陀羅尼法中。有祕密最勝不可思議壇。於",
    "T20n1185A_001:0795b06": "諸法中最殊勝。若有善男子善女人。能依法",
    "T20n1185A_001:0795b07": "受持讀誦書寫修行者。現世成就一切吉祥。",
    "T20n1185A_001:0795b08": "諸事圓滿願不唐捐。壽命延長眾人恭敬生",
    "T20n1185A_001:0795b09": "愛重心。命終生諸佛前。若生天人中。尊貴",
    "T20n1185A_001:0795b10": "豪富大族家生。爾時金剛密迹主菩薩。復白",
    "T20n1185A_001:0795b11": "佛言世尊。向者所說於此法中有祕密漫拏",
    "T20n1185A_001:0795b12": "羅法。其事云何。唯願如來為我廣及未來眾",
    "T20n1185A_001:0795b13": "生。依此修行出離塵勞。爾時世尊告金剛密",
    "T20n1185A_001:0795b14": "迹主菩薩言。善哉善哉善男子。汝今諦聽當",
    "T20n1185A_001:0795b15": "為汝說。若有善男子善女人等發敬重心。欲",
    "T20n1185A_001:0795b16": "作此漫拏羅法者。先須簡擇殊勝清淨成就",
    "T20n1185A_001:0795b17": "之地。當於彼處深掘其地。除去瓦礫沙石荊",
    "T20n1185A_001:0795b18": "棘毛髮灰炭諸雜惡不淨等物。然後方可量",
    "T20n1185A_001:0795b19": "取其地滿於八肘或四肘作之。取好淨土堅",
    "T20n1185A_001:0795b20": "築令平。取牛糞香等依法塗治。其漫拏羅作",
    "T20n1185A_001:0795b21": "三重界院。皆須五色畫之。令鮮好明淨。勿使",
    "T20n1185A_001:0795b22": "闇晦。闊狹得所。凡畫壇法。一切先從東面起",
    "T20n1185A_001:0795b23": "首。畫五頂印。次畫憂鉢羅花印。次畫牙印。次",
    "T20n1185A_001:0795b24": "畫文殊童子面印。次畫槊印。此等印。漫拏羅",
    "T20n1185A_001:0795b25": "內東面畫之訖。次畫蓮華印。次畫憂鉢羅花",
    "T20n1185A_001:0795b26": "印。次畫幢印。次幡印。次傘蓋印。次畫烏頭",
    "T20n1185A_001:0795b27": "門。次車輅印。次白象。次馬。次峯牛。次水牛。",
    "T20n1185A_001:0795b28": "次迦半悉娑縛吉祥印。次孔雀印。次羖羊。次白羊。",
    "T20n1185A_001:0795b29": "次人。次童男。其已上印等。皆須門外次第分",
    "T20n1185A_001:0795c01": "明畫之。如是三重漫拏羅外。外院更畫藥叉",
    "T20n1185A_001:0795c02": "將。",
    "T20n1185A_001:0795c03": "東摩尼拔娜羅二合大將號寶賢南布拏滿賢拔娜",
    "T20n1185A_001:0795c04": "囉二合大將。次畫尾嚕博乞叉西方神微瑟囉嚩",
    "T20n1185A_001:0795c05": "拏梵名北方神。",
    "T20n1185A_001:0795c06": "一切諸天神日月七星二十八宿。及佛侍者。",
    "T20n1185A_001:0795c07": "訶哩底母神梵名。",
    "T20n1185A_001:0795c08": "此漫拏羅法。若為囉惹作者。於宅內作之。若",
    "T20n1185A_001:0795c09": "欲求象即於象坊作之。若欲求馬於馬坊作",
    "T20n1185A_001:0795c10": "之。若被毒蛇所螫於大池邊。或知有龍處作",
    "T20n1185A_001:0795c11": "之。若患瘧病一日二日三日乃至七日。當於",
    "T20n1185A_001:0795c12": "所住村坊舍宅處近南作之。若被鬼魅羅叉",
    "T20n1185A_001:0795c13": "所著。當於空室或尸陀林邊作之。若毘舍闍",
    "T20n1185A_001:0795c14": "鬼所著。當於萆麻樹下作之。若一切鬼神及",
    "T20n1185A_001:0795c15": "諸執鬼所著。當於死人室中。或於新生孩子",
    "T20n1185A_001:0795c16": "室中作之。若被諸毒所害者。當誦此八字真",
    "T20n1185A_001:0795c17": "言加持水七遍與飲。其毒即除。若有畜生被",
    "T20n1185A_001:0795c18": "疫病所著。當於果樹下作之。若欲得苗稼好",
    "T20n1185A_001:0795c19": "者。當於園苑中作之。若有婦人患諸惡病。或",
    "T20n1185A_001:0795c20": "被鬼神迦樓羅乾達婆等。噏嗍其身飲其精",
    "T20n1185A_001:0795c21": "氣成諸病疹。當於河邊或於山頂作之。或著",
    "T20n1185A_001:0795c22": "一切病及拏枳儞鬼。於空閑淨處或有流水",
    "T20n1185A_001:0795c23": "處作之。此等法則當須日中或夜半作之。欲",
    "T20n1185A_001:0795c24": "除漫拏羅之時。當誦前八字真言除之。其漫",
    "T20n1185A_001:0795c25": "拏羅內物。當送水中散施或施貧兒。即所求",
    "T20n1185A_001:0795c26": "諸事並得圓滿。爾時世尊即說偈言。",
    "T20n1185A_001:0795c27": "此大陀羅尼　　威力不可說",
    "T20n1185A_001:0795c28": "若人常受持　　能除一切病",
    "T20n1185A_001:0795c29": "所作諸餘事　　一切皆圓滿",
    "T20n1185A_001:0796a01": "及得壽命長　　若得見此壇",
    "T20n1185A_001:0796a02": "諸罪悉當滅　　若求世間樂",
    "T20n1185A_001:0796a03": "富貴自在力　　或能厭世間",
    "T20n1185A_001:0796a04": "欲求出生死　　超過於苦海",
    "T20n1185A_001:0796a05": "學習菩提行　　摧伏諸魔軍",
    "T20n1185A_001:0796a06": "若入此壇者　　必獲如是福",
    "T20n1185A_001:0796a07": "此大祕密法　　為信法國王",
    "T20n1185A_001:0796a08": "執政行平等　　當須廣為說",
    "T20n1185A_001:0796a09": "若無信惡人　　假使得珍寶",
    "T20n1185A_001:0796a10": "其價直大千　　或以三千界",
    "T20n1185A_001:0796a11": "於中所有寶　　亦不得為說",
    "T20n1185A_001:0796a12": "爾時釋迦牟尼佛。復告金剛密迹主菩薩言。",
    "T20n1185A_001:0796a13": "此八字陀羅尼印名大精進。能速圓滿一切",
    "T20n1185A_001:0796a14": "意樂。能增長一切吉祥。事事成就金剛密迹",
    "T20n1185A_001:0796a15": "主白佛言世尊。其印云何唯願如來為我宣",
    "T20n1185A_001:0796a16": "說。",
    "T20n1185A_001:0796a17": "爾時世尊告金剛密迹主言。凡欲作印。先須",
    "T20n1185A_001:0796a18": "淨水洗手。用白檀欝金龍腦沈水及諸上妙",
    "T20n1185A_001:0796a19": "好香。石上以水磨之相和。以塗其手揩令入",
    "T20n1185A_001:0796a20": "肉香潔。然即廣發其願頂禮諸佛而作是言。",
    "T20n1185A_001:0796a21": "敬禮婆羅王佛梵名娑引禮捺囉囉引惹。",
    "T20n1185A_001:0796a22": "敬禮開敷花王佛梵名三矩蘇上弭多。",
    "T20n1185A_001:0796a23": "敬禮寶幢佛梵名羅怛曩計都。",
    "T20n1185A_001:0796a24": "敬禮阿彌陀佛梵名阿弭跢婆去野。",
    "T20n1185A_001:0796a25": "敬禮無量壽智佛梵名阿弭跢庾抧孃曩。",
    "T20n1185A_001:0796a26": "敬禮山王佛梵名勢禮㮈囉惹。",
    "T20n1185A_001:0796a27": "敬禮作日光佛梵名儞崩去迦囉。",
    "T20n1185A_001:0796a28": "敬禮極安隱佛梵名蘇上乞史麼。",
    "T20n1185A_001:0796a29": "敬禮善眼佛梵名蘇上寗怛囉。",
    "T20n1185A_001:0796b01": "敬禮法幢佛梵名達麼計都。",
    "T20n1185A_001:0796b02": "敬禮光鬘佛梵名不𡅏婆去麼引里。",
    "T20n1185A_001:0796b03": "此等諸佛最大殊勝。及無量諸佛並當頂禮。",
    "T20n1185A_001:0796b04": "念誦了便結大精進手印。其印合兩手八指",
    "T20n1185A_001:0796b05": "反用叉。皆在掌內。以二大母指少屈。相並押",
    "T20n1185A_001:0796b06": "二頭指上。此名大精進印。其印是一切諸佛",
    "T20n1185A_001:0796b07": "所說。其真言是八字。次說如意寶印。",
    "T20n1185A_001:0796b08": "以合兩手相叉。竪二頭指少曲頭相柱。其二",
    "T20n1185A_001:0796b09": "大母指入掌內。相叉右押左。此名大精進如",
    "T20n1185A_001:0796b10": "意寶印。即說大精進如意寶真言曰。",
    "T20n1185A_001:0796b11": "唵帝祖子魯反入嚩二合羅薩嚩囉他二合娑去引",
    "T20n1185A_001:0796b12": "陀迦悉地也二合悉地也二合進跢麼抳囉怛曩",
    "T20n1185A_001:0796b13": "二合吽",
    "T20n1185A_001:0796b14": "若誦此真言及結其印。能廣作一切事業。若",
    "T20n1185A_001:0796b15": "欲莊嚴身上著衣之時。加持衣七遍著之。即",
    "T20n1185A_001:0796b16": "得護身常得眾人恭敬。若欲入陣戰鬪之時。",
    "T20n1185A_001:0796b17": "所有器仗並皆加持一千八遍。隨身將入即",
    "T20n1185A_001:0796b18": "得降伏。其賊自然退散。若欲降伏一切怨敵。",
    "T20n1185A_001:0796b19": "以真言加持衣著之即得降伏。又法取珠珍",
    "T20n1185A_001:0796b20": "或靺羯或金銀或諸雜寶。以加持一百八遍。",
    "T20n1185A_001:0796b21": "刻作童子形安置幢上或安身上或於馬上。",
    "T20n1185A_001:0796b22": "將入軍陣三軍前行。彼賊遙見自然降伏。如",
    "T20n1185A_001:0796b23": "是等法無量無邊不可稱數。其二印者當須",
    "T20n1185A_001:0796b24": "依教清潔持用。得長命報能除一切病。破一",
    "T20n1185A_001:0796b25": "切魔及頻那夜迦。及諸惡人亦不能作諸障",
    "T20n1185A_001:0796b26": "難。常得一切聖眾呪神現前。所求意願疾得",
    "T20n1185A_001:0796b27": "悉地。常得一切諸佛菩薩。與文殊師利童子。",
    "T20n1185A_001:0796b28": "冥加護助相逐作伴。乃至不退轉地速證菩",
    "T20n1185A_001:0796b29": "提。爾時金剛藏菩薩。偏袒右肩右膝著地合",
    "T20n1185A_001:0796c01": "掌曲躬。向釋迦如來作如是言。善哉希有甚",
    "T20n1185A_001:0796c02": "奇特。如是大陀羅尼法藏。今於贍部洲中廣",
    "T20n1185A_001:0796c03": "行流通。為諸國主及小王大臣并諸人民廣",
    "T20n1185A_001:0796c04": "說利益。世尊此陀羅尼。有何功力能作何事。",
    "T20n1185A_001:0796c05": "若有善男子善女人。能受持讀誦書寫思惟。",
    "T20n1185A_001:0796c06": "為他說獲何福德。唯願如來為我宣說。",
    "T20n1185A_001:0796c07": "爾時世尊告金剛密迹主菩薩言。若有善男",
    "T20n1185A_001:0796c08": "子善女人。及國王王子并一切有情。聞此陀",
    "T20n1185A_001:0796c09": "羅尼法要。能受持讀誦書寫憶念。或自作或",
    "T20n1185A_001:0796c10": "勸他。或生隨喜或能廣為他歎頌功德。如此",
    "T20n1185A_001:0796c11": "說聽之人。決定速證阿耨多羅三藐三菩提。",
    "T20n1185A_001:0796c12": "於其中間不復退轉。此陀羅尼所行之處。當",
    "T20n1185A_001:0796c13": "知文殊師利菩薩。在於彼處流傳斯法。及有",
    "T20n1185A_001:0796c14": "菩薩聲聞緣覺。苦行大仙并持明仙等。及天",
    "T20n1185A_001:0796c15": "龍夜叉乾闥婆阿修羅緊那羅摩呼洛伽人非",
    "T20n1185A_001:0796c16": "人等於中止住。常當圍遶讚嘆。供養恭敬尊",
    "T20n1185A_001:0796c17": "重此經。密迹主此陀羅尼經名如來法藏。若",
    "T20n1185A_001:0796c18": "有善男子善女人。受持讀誦書寫尊重讚歎。",
    "T20n1185A_001:0796c19": "及以種種香花塗香末香。傘蓋幢幡鍾鼓螺",
    "T20n1185A_001:0796c20": "磬。種種諸雜微妙音聲歌詠讚唄。及上妙衣",
    "T20n1185A_001:0796c21": "供養恭敬者。當知此人現世獲得十種果報。",
    "T20n1185A_001:0796c22": "何等為十。所謂一者國中永不為他方怨賊",
    "T20n1185A_001:0796c23": "來相侵嬈。二者不為日月星辰二十八宿。諸",
    "T20n1185A_001:0796c24": "惡變怪而起災患。三者不為國中有大災橫",
    "T20n1185A_001:0796c25": "惡鬼神等而行疫障。四者不為風火等難。五",
    "T20n1185A_001:0796c26": "者永不為一切怨家而得其便。六者不為諸",
    "T20n1185A_001:0796c27": "病所逼。七者不為橫死著身。八者不為非時",
    "T20n1185A_001:0796c28": "卒風暴雨所損。九者不為旱澇不調。十者不",
    "T20n1185A_001:0796c29": "為虎狼虫獸諸惡雜毒有所損害。善男子此",
    "T20n1185A_001:0797a01": "經若所在處。及有人念誦處。當獲如上十種",
    "T20n1185A_001:0797a02": "果報。",
    "T20n1185A_001:0797a03": "爾時世尊為諸大眾重說偈言。",
    "T20n1185A_001:0797a04": "供養救世者　　此法藏最勝",
    "T20n1185A_001:0797a05": "受持及讀誦　　此中文殊說",
    "T20n1185A_001:0797a06": "彼等隨意滿　　大富貴饒財",
    "T20n1185A_001:0797a07": "名稱遍十方　　圓滿福具足",
    "T20n1185A_001:0797a08": "若人於此經　　取一真言誦",
    "T20n1185A_001:0797a09": "即得不空果　　吉祥諸願滿",
    "T20n1185A_001:0797a10": "若有諸國王　　統師欲鬪戰",
    "T20n1185A_001:0797a11": "書此陀羅尼　　於頂上安置",
    "T20n1185A_001:0797a12": "一心常憶念　　不為怨敵害",
    "T20n1185A_001:0797a13": "一切諸刀杖　　亦不著其身",
    "T20n1185A_001:0797a14": "若入軍陣中　　畫此文殊像",
    "T20n1185A_001:0797a15": "乘騎孔雀上　　安置於旗上",
    "T20n1185A_001:0797a16": "或使人執行　　諸賊遙望見",
    "T20n1185A_001:0797a17": "自然當退散　　或以金銀等",
    "T20n1185A_001:0797a18": "造作童子像　　種種妙莊嚴",
    "T20n1185A_001:0797a19": "置之旗幡上　　將入戰陣中",
    "T20n1185A_001:0797a20": "三軍前引行　　諸賊遙望見",
    "T20n1185A_001:0797a21": "應時悉退散　　或悉失本心",
    "T20n1185A_001:0797a22": "歸款自降伏　　人主人非人",
    "T20n1185A_001:0797a23": "諸天仙等類　　夜叉及羅剎",
    "T20n1185A_001:0797a24": "乾闥緊那羅　　布單與羯吒",
    "T20n1185A_001:0797a25": "鬼母及龍神　　虫狼與虎豹",
    "T20n1185A_001:0797a26": "師子諸象類　　一切惡毒等",
    "T20n1185A_001:0797a27": "見之盡歸伏",
    "T20n1185A_001:0797a28": "爾時世尊告金剛密迹主菩薩言。善男子諸",
    "T20n1185A_001:0797a29": "佛威德。及諸菩薩神通變化。如是威力不可",
    "T20n1185A_001:0797b01": "思議。此法寶藏亦不可思議。是故金剛常須",
    "T20n1185A_001:0797b02": "精勤恭敬憶念。乃至國王人民百官。苾芻苾",
    "T20n1185A_001:0797b03": "芻尼烏波索迦烏波私迦并諸法師。常須憶",
    "T20n1185A_001:0797b04": "念深生難遇。此陀羅尼法寶功德不可思議。",
    "T20n1185A_001:0797b05": "此法與一切眾生廣行流通。從國至國乃至",
    "T20n1185A_001:0797b06": "村坊。有人住處遞相傳受。於大眾中必須供",
    "T20n1185A_001:0797b07": "養。恭敬尊重為他演說。及教他人展轉。令人",
    "T20n1185A_001:0797b08": "受持讀誦。若能如是獲福無量說不可盡。乃",
    "T20n1185A_001:0797b09": "至他國聞有國王并善人。愛樂大乘修行善",
    "T20n1185A_001:0797b10": "事。亦須往彼勸令依法受持書寫讀誦。若擁",
    "T20n1185A_001:0797b11": "護結界一切諸處。亦須應用此陀羅尼。若有",
    "T20n1185A_001:0797b12": "法師受持讀誦此陀羅尼經者。常須恭敬當",
    "T20n1185A_001:0797b13": "如敬佛無有異意。所須衣服臥具飲食湯藥。",
    "T20n1185A_001:0797b14": "乃至四事勿令乏少悉皆充足。於法師處生",
    "T20n1185A_001:0797b15": "大尊重珍敬之心。當興廣大不思議意。密迹",
    "T20n1185A_001:0797b16": "主若有人聞此寶藏經。不能受持讀誦書寫",
    "T20n1185A_001:0797b17": "為他演說。及不流傳使他人知。復不恭敬供",
    "T20n1185A_001:0797b18": "養持此陀羅尼法師。亦不敬阿闍梨。亦不能",
    "T20n1185A_001:0797b19": "發無上菩提之心。又復生疑不信之者。如此",
    "T20n1185A_001:0797b20": "人輩當獲大罪。如犯四重五逆罪等無有異",
    "T20n1185A_001:0797b21": "也。一切諸佛及諸菩薩。常當捨離難為救護。",
    "T20n1185A_001:0797b22": "密迹主於後末世。若有善男子善女人。誹謗",
    "T20n1185A_001:0797b23": "是經及出麁語。言此經非法非佛所說。當知",
    "T20n1185A_001:0797b24": "是人佛法中怨。命終已後決定墮阿毘地獄。",
    "T20n1185A_001:0797b25": "一切諸佛菩薩悉當遠離。",
    "T20n1185A_001:0797b26": "爾時金剛密迹主菩薩摩訶薩。聞佛說是陀",
    "T20n1185A_001:0797b27": "羅尼法已。即於佛前歡喜踊躍。頂禮世尊以",
    "T20n1185A_001:0797b28": "偈讚佛。",
    "T20n1185A_001:0797b29": "廣饒益有情　　說此最勝法",
    "T20n1185A_001:0797c01": "亦為利益我　　亦利諸眾生",
    "T20n1185A_001:0797c02": "令獲大安樂　　如來最勝尊",
    "T20n1185A_001:0797c03": "稱歎諸佛德　　一切真言義",
    "T20n1185A_001:0797c04": "能勤修行者　　希有未曾有",
    "T20n1185A_001:0797c05": "說法利眾生　　我今當頂禮",
    "T20n1185A_001:0797c06": "最勝大菩薩　　如教頂戴行",
    "T20n1185A_001:0797c07": "爾時釋迦如來。告金剛密迹主菩薩言。善哉",
    "T20n1185A_001:0797c08": "善哉汝今已能攝諸有情作大利益。密迹主",
    "T20n1185A_001:0797c09": "我今此法付囑文殊師利法王子手。令後末",
    "T20n1185A_001:0797c10": "世於贍部洲廣為有情宣傳流布。爾時文殊",
    "T20n1185A_001:0797c11": "師利童子。即於佛前歡喜踊躍。熙怡含笑而",
    "T20n1185A_001:0797c12": "白佛言。世尊今蒙如來於大眾中付囑於我。",
    "T20n1185A_001:0797c13": "我當受持。世尊如來入涅槃後我於未來世。",
    "T20n1185A_001:0797c14": "令諸眾生依教受持。廣行流布甞不斷絕。於",
    "T20n1185A_001:0797c15": "是世尊說是法時。無量無邊諸眾生等。聞此",
    "T20n1185A_001:0797c16": "法故皆得離諸憂苦。無量眾生發阿耨多羅",
    "T20n1185A_001:0797c17": "三藐三菩提心。",
    "T20n1185A_001:0797c18": "爾時世尊說此經已。文殊師利菩薩及金剛",
    "T20n1185A_001:0797c19": "密迹主菩薩。并諸天等龍神八部一切大眾。",
    "T20n1185A_001:0797c20": "同聲讚歎未曾有也。頂禮佛足歡喜踊躍一",
    "T20n1185A_001:0797c21": "心奉行。",
    "T20n1185A_001:0797c22": "佛說文殊師利法寶藏陀羅尼經"
}