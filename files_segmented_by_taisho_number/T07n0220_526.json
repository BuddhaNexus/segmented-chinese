{
    "T07n0220_526:0696a12": "大般若波羅蜜多經卷第五百二",
    "T07n0220_526:0696a13": "十六",
    "T07n0220_526:0696a15": "三藏法師玄奘奉　詔譯",
    "T07n0220_526:0696a16": "第三分方便善巧品第二十六之四",
    "T07n0220_526:0696a17": "爾時，善現復白佛言：「世尊常說甚深般若波",
    "T07n0220_526:0696a18": "羅蜜多，甚深般若波羅蜜多依何義故名為",
    "T07n0220_526:0696a19": "般若波羅蜜多？」佛告善現：「由此般若波羅蜜",
    "T07n0220_526:0696a20": "多到一切法究竟彼岸，依此義故，名為般若",
    "T07n0220_526:0696a21": "波羅蜜多。「復次，善現！由此般若波羅蜜多聲",
    "T07n0220_526:0696a22": "聞、獨覺、菩薩、如來能到彼岸，依此義故，名為",
    "T07n0220_526:0696a23": "般若波羅蜜多。「復次，善現！由此般若波羅蜜",
    "T07n0220_526:0696a24": "多依勝義理分扸諸法，乃至無有少分可",
    "T07n0220_526:0696a25": "得，依此義故，名為般若波羅蜜多。「復次，善現！",
    "T07n0220_526:0696a26": "由此般若波羅蜜多攝藏真如、法界、法性廣",
    "T07n0220_526:0696a27": "說乃至不思議界，依此義故，名為般若波羅",
    "T07n0220_526:0696a28": "蜜多。「復次，善現！由此般若波羅蜜多無有",
    "T07n0220_526:0696a29": "少法若相應若不相應、若有色若無色、若有",
    "T07n0220_526:0696b01": "見若無見、若有對若無對，依此義故，名為般",
    "T07n0220_526:0696b02": "若波羅蜜多。所以者何？甚深般若波羅蜜多",
    "T07n0220_526:0696b03": "非相應非不相應、無色、無見、無對、一相，所謂",
    "T07n0220_526:0696b04": "無相。「復次，善現！由此般若波羅蜜多能生",
    "T07n0220_526:0696b05": "一切殊勝善法，能發一切智慧辯才，能引一",
    "T07n0220_526:0696b06": "切世、出世樂，能照一切甚深義理，依此義故，",
    "T07n0220_526:0696b07": "名為般若波羅蜜多。「復次，善現！由此般若波",
    "T07n0220_526:0696b08": "羅蜜多理趣堅實不可動壞，依此義故，名為",
    "T07n0220_526:0696b09": "般若波羅蜜多。「善現當知！若菩薩摩訶薩行",
    "T07n0220_526:0696b10": "深般若波羅蜜多，一切惡魔及彼眷屬、聲聞、",
    "T07n0220_526:0696b11": "獨覺、外道、梵志、惡友、怨讐皆不能壞。所以者",
    "T07n0220_526:0696b12": "何？由此般若波羅蜜多甚深經中說一切法",
    "T07n0220_526:0696b13": "皆自相空，諸惡魔等不得其便。善現當知！諸",
    "T07n0220_526:0696b14": "菩薩摩訶薩應隨實義行深般若波羅蜜多，",
    "T07n0220_526:0696b15": "謂一切法自相皆空，一切惡緣無能動壞。「復",
    "T07n0220_526:0696b16": "次，善現！諸菩薩摩訶薩欲行般若波羅蜜多",
    "T07n0220_526:0696b17": "甚深義趣，以無所得而為方便，應行無常義、",
    "T07n0220_526:0696b18": "苦義、空義、無我義，亦應行苦智義、集智義、滅",
    "T07n0220_526:0696b19": "智義、道智義、法智義、類智義、世俗智義、他心智",
    "T07n0220_526:0696b20": "義、盡智義、無生智義、如說智義。如是，善現！諸",
    "T07n0220_526:0696b21": "菩薩摩訶薩為行般若波羅蜜多甚深義趣，應",
    "T07n0220_526:0696b22": "行般若波羅蜜多。」具壽善現即白佛言：「甚深",
    "T07n0220_526:0696b23": "般若波羅蜜多義與非義俱不可得，云何菩",
    "T07n0220_526:0696b24": "薩摩訶薩為行般若波羅蜜多甚深義趣，應",
    "T07n0220_526:0696b25": "行般若波羅蜜多？」佛告善現：「諸菩薩摩訶薩",
    "T07n0220_526:0696b26": "為行般若波羅蜜多甚深義趣，應作是念：『我",
    "T07n0220_526:0696b27": "不應行貪欲非義，我不應行瞋恚非義，我不",
    "T07n0220_526:0696b28": "應行愚癡非義，我不應行憍慢非義，我不應",
    "T07n0220_526:0696b29": "行邪見非義，我不應行乃至一切見趣非義，",
    "T07n0220_526:0696c01": "亦不應行貪欲、瞋恚、愚癡、憍慢、邪見、見趣及餘",
    "T07n0220_526:0696c02": "法義。』所以者何？貪、瞋、癡等真如、實際，不與",
    "T07n0220_526:0696c03": "諸法為義、非義。「復次，善現！諸菩薩摩訶薩為",
    "T07n0220_526:0696c04": "行般若波羅蜜多甚深義趣，應作是念：『我不",
    "T07n0220_526:0696c05": "應行色義非義，我不應行受、想、行、識義非義，",
    "T07n0220_526:0696c06": "廣說乃至我不應行諸佛無上正等菩提義非",
    "T07n0220_526:0696c07": "義，我不應行一切智智義非義。』所以者何？",
    "T07n0220_526:0696c08": "佛得無上正等覺時，求一切法義與非義都",
    "T07n0220_526:0696c09": "不可得。「善現當知！諸佛出世、若不出世，諸法",
    "T07n0220_526:0696c10": "法界、法住、法定法爾常住，無法於法為義非",
    "T07n0220_526:0696c11": "義。如是，善現！諸菩薩摩訶薩應離一切義非",
    "T07n0220_526:0696c12": "義執，當行般若波羅蜜多甚深義趣。」具壽善",
    "T07n0220_526:0696c13": "現復白佛言：「何因緣故，甚深般若波羅蜜多",
    "T07n0220_526:0696c14": "不與諸法為義非義？」佛告善現：「甚深般若波",
    "T07n0220_526:0696c15": "羅蜜多於有為法及無為法，俱無所作非恩",
    "T07n0220_526:0696c16": "非怨，無益無損，由此因緣，不與諸法為義非",
    "T07n0220_526:0696c17": "義。」具壽善現復白佛言：「豈不諸佛及佛弟子、",
    "T07n0220_526:0696c18": "一切賢聖皆以無為為所趣義？」佛告善現：「如",
    "T07n0220_526:0696c19": "是！如是！如汝所說。一切賢聖皆以無為為所",
    "T07n0220_526:0696c20": "趣義，然無為法不與諸法為益為損。譬如虛",
    "T07n0220_526:0696c21": "空、真如、實際不與諸法為益為損，諸菩薩摩",
    "T07n0220_526:0696c22": "訶薩甚深般若波羅蜜多亦復如是，不與諸",
    "T07n0220_526:0696c23": "法為益為損，是故般若波羅蜜多不與諸法",
    "T07n0220_526:0696c24": "為義非義。」具壽善現復白佛言：「諸菩薩摩訶",
    "T07n0220_526:0696c25": "薩豈不要學無為般若波羅蜜多，乃能證得一",
    "T07n0220_526:0696c26": "切智智？」佛告善現：「如是！如是！如汝所說。諸菩",
    "T07n0220_526:0696c27": "薩摩訶薩要學甚深無為般若波羅蜜多，乃",
    "T07n0220_526:0696c28": "能證得一切智智，以不二法而為方便。」善現",
    "T07n0220_526:0696c29": "復問：「為以不二法得不二法耶？」佛言：「不爾！」善",
    "T07n0220_526:0697a01": "現復問：「為以二法得不二法耶？」佛言：「不爾！」善",
    "T07n0220_526:0697a02": "現白言：「若無二法不以二法、不二法得，諸菩",
    "T07n0220_526:0697a03": "薩摩訶薩如何當得一切智智？」佛告善現：「二、",
    "T07n0220_526:0697a04": "不二法俱不可得，是故所得一切智智不以",
    "T07n0220_526:0697a05": "二法、不二法得，然無所得法能得無所得。所",
    "T07n0220_526:0697a06": "以者何？甚深般若波羅蜜多及一切智智俱",
    "T07n0220_526:0697a07": "不可得故，無得而得乃名真得。」",
    "T07n0220_526:0697a08": "爾時，善現便白佛言：「如是般若波羅蜜多最",
    "T07n0220_526:0697a09": "極甚深，諸菩薩摩訶薩能為難事，不得有情，",
    "T07n0220_526:0697a10": "亦復不得有情施設，而為有情求趣無上正",
    "T07n0220_526:0697a11": "等菩提。譬如有人，空中種樹，甚為難事！諸菩",
    "T07n0220_526:0697a12": "薩摩訶薩亦復如是，不得有情及彼施設，而",
    "T07n0220_526:0697a13": "為有情求趣無上正等菩提，極為難事！」佛告",
    "T07n0220_526:0697a14": "善現：「如是！如是！如汝所說。如是般若波羅蜜",
    "T07n0220_526:0697a15": "多最極甚深，諸菩薩摩訶薩能為難事，不得",
    "T07n0220_526:0697a16": "有情，亦復不得有情施設，而為有情求趣無",
    "T07n0220_526:0697a17": "上正等菩提。善現當知！諸菩薩摩訶薩雖不",
    "T07n0220_526:0697a18": "見有真實有情及彼施設，而諸有情愚癡顛",
    "T07n0220_526:0697a19": "倒執為實有，沈淪生死受苦無窮，為拔彼故，",
    "T07n0220_526:0697a20": "求趣無上正等菩提，得菩提已方便善巧而",
    "T07n0220_526:0697a21": "度脫之。「譬如有人良田種樹，是人雖復不識",
    "T07n0220_526:0697a22": "此樹根莖、枝葉、花果、受者，而種樹已隨時溉",
    "T07n0220_526:0697a23": "灌勤加守護。此樹後時漸得生長，根莖、枝葉、",
    "T07n0220_526:0697a24": "花果茂盛，眾人受用愈疾獲安。諸菩薩摩訶",
    "T07n0220_526:0697a25": "薩亦復如是，雖不見有佛果、有情，而為有情",
    "T07n0220_526:0697a26": "求趣無上正等菩提，漸次修行六到彼岸及",
    "T07n0220_526:0697a27": "餘無量菩提分法，既圓滿已，證得無上正等",
    "T07n0220_526:0697a28": "菩提，令諸有情受用佛樹枝葉花果各得饒",
    "T07n0220_526:0697a29": "益。「善現當知！枝葉饒益，謂諸有情依此佛樹",
    "T07n0220_526:0697b01": "脫惡趣苦；其花饒益，謂諸有情依此佛樹，或",
    "T07n0220_526:0697b02": "生剎帝利大族，乃至或生居士大族，或生四",
    "T07n0220_526:0697b03": "大王眾天，乃至或生非想非非想處天。其果",
    "T07n0220_526:0697b04": "饒益，謂諸有情依此佛樹，或證預流果乃至",
    "T07n0220_526:0697b05": "或證獨覺菩提，或證無上正等菩提。是諸有",
    "T07n0220_526:0697b06": "情得菩提已，復用佛樹枝葉花果饒益有情，",
    "T07n0220_526:0697b07": "令諸有情脫惡趣苦得人、天樂，漸次安立令",
    "T07n0220_526:0697b08": "入三乘般涅槃界。「善現當知！諸菩薩摩訶薩",
    "T07n0220_526:0697b09": "雖作如是大饒益事，而都不見有實有情得",
    "T07n0220_526:0697b10": "涅槃者，但見妄想眾苦寂滅。如是，善現！諸菩",
    "T07n0220_526:0697b11": "薩摩訶薩行深般若波羅蜜多，不得有情及",
    "T07n0220_526:0697b12": "彼施設，然為除彼妄想顛倒，求趣無上正等",
    "T07n0220_526:0697b13": "菩提，由此因緣極為難事。」具壽善現復白佛",
    "T07n0220_526:0697b14": "言：「諸菩薩摩訶薩當知如佛。所以者何？依",
    "T07n0220_526:0697b15": "諸菩薩摩訶薩故，便能永斷一切地獄、傍生、鬼",
    "T07n0220_526:0697b16": "界，亦能永斷一切無暇貧窮劣趣三界眾苦。」",
    "T07n0220_526:0697b17": "佛告善現：「如是！如是！如汝所說。諸菩薩摩",
    "T07n0220_526:0697b18": "訶薩應知如佛。世間若無諸菩薩眾發趣無",
    "T07n0220_526:0697b19": "上正等菩提，則無十方三世諸佛，亦無獨覺",
    "T07n0220_526:0697b20": "及諸聲聞，亦無有能永斷地獄、傍生、鬼界及",
    "T07n0220_526:0697b21": "餘無暇貧窮劣趣三界苦者。是故，善現！如汝",
    "T07n0220_526:0697b22": "所說，諸菩薩摩訶薩當知如佛。「復次，善現當",
    "T07n0220_526:0697b23": "知！菩薩摩訶薩眾即是如來、應、正等覺。所以",
    "T07n0220_526:0697b24": "者何？若由此真如施設如來、應、正等覺，即由",
    "T07n0220_526:0697b25": "此真如施設獨覺；若由此真如施設獨覺，即",
    "T07n0220_526:0697b26": "由此真如施設聲聞；若由此真如施設聲聞，",
    "T07n0220_526:0697b27": "即由此真如施設一切賢聖；若由此真如施",
    "T07n0220_526:0697b28": "設一切賢聖，即由此真如施設色蘊；若由此",
    "T07n0220_526:0697b29": "真如施設色蘊，即由此真如施設受、想、行、識",
    "T07n0220_526:0697c01": "蘊；若由此真如施設受、想、行、識蘊，即由此真",
    "T07n0220_526:0697c02": "如施設眼處；若由此真如施設眼處，即由此",
    "T07n0220_526:0697c03": "真如施設耳、鼻、舌、身、意處；如是展轉廣說乃",
    "T07n0220_526:0697c04": "至若由此真如施設諸佛無上正等菩提，即",
    "T07n0220_526:0697c05": "由此真如施設一切智智；若由此真如施設",
    "T07n0220_526:0697c06": "一切智智，即由此真如施設有為界；若由此",
    "T07n0220_526:0697c07": "真如施設有為界，即由此真如施設無為界；",
    "T07n0220_526:0697c08": "若由此真如施設無為界，即由此真如施設",
    "T07n0220_526:0697c09": "一切法；若由此真如施設一切法，即由此真",
    "T07n0220_526:0697c10": "如施設一切有情；若由此真如施設一切有",
    "T07n0220_526:0697c11": "情，即由此真如施設一切菩薩摩訶薩。如是，",
    "T07n0220_526:0697c12": "善現！若如來真如，若獨覺真如，若聲聞真如，",
    "T07n0220_526:0697c13": "若一切賢聖真如，若色等一切法真如，若有",
    "T07n0220_526:0697c14": "情真如，若菩薩摩訶薩真如，如是真如實皆",
    "T07n0220_526:0697c15": "無異，由無異故說名真如。諸菩薩摩訶薩，於",
    "T07n0220_526:0697c16": "此真如修學圓滿，證得無上正等菩提，故名",
    "T07n0220_526:0697c17": "如來、應、正等覺。是故，善現當知！菩薩摩訶薩",
    "T07n0220_526:0697c18": "眾即是如來、應、正等覺，以一切法、一切有情",
    "T07n0220_526:0697c19": "皆以真如為定量故。「如是，善現！諸菩薩摩訶",
    "T07n0220_526:0697c20": "薩應學真如甚深般若波羅蜜多，若學真如",
    "T07n0220_526:0697c21": "甚深般若波羅蜜多即能學一切法真如，若",
    "T07n0220_526:0697c22": "能學一切法真如則能圓滿一切法真如，若",
    "T07n0220_526:0697c23": "能圓滿一切法真如則於一切法真如得自",
    "T07n0220_526:0697c24": "在，若於一切法真如得自在則能善知一切有",
    "T07n0220_526:0697c25": "情根性勝劣，若能善知一切有情根性勝劣",
    "T07n0220_526:0697c26": "則能審知一切有情勝解差別，若能審知一",
    "T07n0220_526:0697c27": "切有情勝解差別則知一切有情自業受果，",
    "T07n0220_526:0697c28": "若知一切有情自業受果則願智圓滿，若願",
    "T07n0220_526:0697c29": "智圓滿則能淨修三世妙智，若能淨修三世",
    "T07n0220_526:0698a01": "妙智則能圓滿一切智智，若能圓滿一切智",
    "T07n0220_526:0698a02": "智則能無倒行菩薩行，若能無倒行菩薩行",
    "T07n0220_526:0698a03": "則能成熟有情，若能成熟有情則能嚴淨佛",
    "T07n0220_526:0698a04": "土，若能嚴淨佛土則能證得所求無上正等",
    "T07n0220_526:0698a05": "菩提，若能證得所求無上正等菩提則能如",
    "T07n0220_526:0698a06": "實轉妙法輪，若能如實轉妙法輪則能無倒",
    "T07n0220_526:0698a07": "安立有情於三乘道，若能無倒安立有情於",
    "T07n0220_526:0698a08": "三乘道則令有情入無餘依般涅槃界。如是，",
    "T07n0220_526:0698a09": "善現！諸菩薩摩訶薩見如是等自利利他一",
    "T07n0220_526:0698a10": "切功德，應發無上正等覺心，勇猛正勤行深",
    "T07n0220_526:0698a11": "般若波羅蜜多堅固無退。」具壽善現便白佛",
    "T07n0220_526:0698a12": "言：「若菩薩摩訶薩為欲饒益諸有情故，能發",
    "T07n0220_526:0698a13": "無上正等覺心，如說修行甚深般若波羅蜜",
    "T07n0220_526:0698a14": "多，世間天、人、阿素洛等皆應禮敬。」佛言：「善現！",
    "T07n0220_526:0698a15": "如是！如是！如汝所說。若菩薩摩訶薩為欲饒",
    "T07n0220_526:0698a16": "益諸有情故，能發無上正等覺心，如說修行",
    "T07n0220_526:0698a17": "甚深般若波羅蜜多，世間天、人、阿素洛等皆",
    "T07n0220_526:0698a18": "應禮敬。」爾時，善現復白佛言：「若菩薩摩訶薩",
    "T07n0220_526:0698a19": "普為饒益諸有情類，初發無上正等覺心，",
    "T07n0220_526:0698a20": "得幾許福？」佛告善現：「是菩薩摩訶薩得福無",
    "T07n0220_526:0698a21": "量，算數譬喻所不能及。善現當知！假使充滿",
    "T07n0220_526:0698a22": "三千大千佛之世界一切有情皆趣聲聞或",
    "T07n0220_526:0698a23": "獨覺地，於意云何？是諸有情其福多不？」善現",
    "T07n0220_526:0698a24": "對曰：「甚多！世尊！彼所獲福無量無邊。」佛告",
    "T07n0220_526:0698a25": "善現：「彼所獲福，於汝所問普為饒益諸有情",
    "T07n0220_526:0698a26": "類初發無上正等覺心一菩薩摩訶薩所獲福",
    "T07n0220_526:0698a27": "聚，百分不及一，千分不及一，如是乃至百",
    "T07n0220_526:0698a28": "千俱胝那庾多分亦不及一。所以者何？聲聞、",
    "T07n0220_526:0698a29": "獨覺皆依菩薩摩訶薩有，非菩薩摩訶薩依",
    "T07n0220_526:0698b01": "諸聲聞、獨覺而有。「復次，善現！置滿三千大千",
    "T07n0220_526:0698b02": "世界一切有情皆趣聲聞或獨覺地所獲福",
    "T07n0220_526:0698b03": "聚。設滿三千大千世界一切有情皆住淨觀",
    "T07n0220_526:0698b04": "地，於意云何？是諸有情其福多不？」善現對",
    "T07n0220_526:0698b05": "言：「甚多！世尊！彼所獲福無量無邊。」佛告善",
    "T07n0220_526:0698b06": "現：「彼所獲福，於汝所問普為饒益諸有情類",
    "T07n0220_526:0698b07": "初發無上正等覺心一菩薩摩訶薩所獲福",
    "T07n0220_526:0698b08": "聚，百分不及一，千分不及一，如是乃至百",
    "T07n0220_526:0698b09": "千俱胝那庾多分亦不及一。所以者何？聲聞、",
    "T07n0220_526:0698b10": "獨覺皆依菩薩摩訶薩有，非菩薩摩訶薩依",
    "T07n0220_526:0698b11": "諸聲聞、獨覺而有。「復次，善現！置滿三千大千",
    "T07n0220_526:0698b12": "世界一切有情皆住淨觀地所獲福聚。設滿",
    "T07n0220_526:0698b13": "三千大千世界一切有情皆住種姓地、若第",
    "T07n0220_526:0698b14": "八地、若具見地、若薄地、若離欲地、若已辦",
    "T07n0220_526:0698b15": "地、若獨覺地，於意云何？是諸有情其福多",
    "T07n0220_526:0698b16": "不？」善現對曰：「甚多！世尊！彼所獲福無量無",
    "T07n0220_526:0698b17": "邊。」佛告善現：「彼所獲福，於汝所問普為饒益",
    "T07n0220_526:0698b18": "諸有情類初發無上正等覺心一菩薩摩訶薩",
    "T07n0220_526:0698b19": "所獲福聚，百分不及一，千分不及一，如是",
    "T07n0220_526:0698b20": "乃至百千俱胝那庾多分亦不及一。所以者",
    "T07n0220_526:0698b21": "何？聲聞、獨覺皆依菩薩摩訶薩有，非菩薩摩",
    "T07n0220_526:0698b22": "訶薩依諸聲聞、獨覺而有。「復次，善現！假使充",
    "T07n0220_526:0698b23": "滿三千大千佛之世界一切有情，皆為饒益",
    "T07n0220_526:0698b24": "諸有情類，初發無上正等覺心。是諸菩薩摩",
    "T07n0220_526:0698b25": "訶薩眾所獲福聚，於入菩薩正性離生一菩",
    "T07n0220_526:0698b26": "薩摩訶薩所獲福聚，百分不及一，千分不及",
    "T07n0220_526:0698b27": "一，如是乃至百千俱胝那庾多分亦不及一。",
    "T07n0220_526:0698b28": "「復次，善現！假使充滿三千大千佛之世界一",
    "T07n0220_526:0698b29": "切有情，皆入菩薩正性離生，是諸菩薩摩訶",
    "T07n0220_526:0698c01": "薩眾所獲福聚，於行菩提向一菩薩摩訶薩",
    "T07n0220_526:0698c02": "所獲福聚，百分不及一，千分不及一，如是",
    "T07n0220_526:0698c03": "乃至百千俱胝那庾多分亦不及一。「復次，善",
    "T07n0220_526:0698c04": "現！假使充滿三千大千佛之世界一切有情，",
    "T07n0220_526:0698c05": "皆行菩提向，是諸菩薩摩訶薩眾所獲福聚，",
    "T07n0220_526:0698c06": "於一如來、應、正等覺所有福聚，百分不及一，",
    "T07n0220_526:0698c07": "千分不及一，如是乃至百千俱胝那庾多分",
    "T07n0220_526:0698c08": "亦不及一。」具壽善現復白佛言：「初發無上正",
    "T07n0220_526:0698c09": "等覺心諸菩薩摩訶薩何所思惟？」佛告善現：",
    "T07n0220_526:0698c10": "「是菩薩摩訶薩恒正思惟一切相智。」具壽善",
    "T07n0220_526:0698c11": "現復白佛言：「一切相智以何為性？何所緣？何",
    "T07n0220_526:0698c12": "增上？何行相？有何相？」佛告善現：「一切相智",
    "T07n0220_526:0698c13": "無性為性，無相無因，無所警覺，無生無現。",
    "T07n0220_526:0698c14": "又汝所問『一切相智何所緣？何增上？何行相？",
    "T07n0220_526:0698c15": "有何相？』者，善現當知！一切相智無性為所緣，",
    "T07n0220_526:0698c16": "正念為增上，寂靜為行相，無相為相。」具壽",
    "T07n0220_526:0698c17": "善現復白佛言：「為但一切相智無性為性，為",
    "T07n0220_526:0698c18": "色、受、想、行、識亦無性為性？廣說乃至為諸佛",
    "T07n0220_526:0698c19": "無上正等菩提亦無性為性，為有為界及無",
    "T07n0220_526:0698c20": "為界亦無性為性？」佛告善現：「非但一切相智",
    "T07n0220_526:0698c21": "無性為性，色、受、想、行、識亦無性為性，乃至有",
    "T07n0220_526:0698c22": "為界及無為界亦無性為性。」具壽善現復白",
    "T07n0220_526:0698c23": "佛言：「何因緣故，一切相智無性為性，色、受、",
    "T07n0220_526:0698c24": "想、行、識亦無性為性，乃至有為界及無為界",
    "T07n0220_526:0698c25": "亦無性為性？」佛告善現：「一切相智自性無故，",
    "T07n0220_526:0698c26": "若法自性無，此法無性為性；色、受、想、行、識乃",
    "T07n0220_526:0698c27": "至有為界及無為界亦自性無故，若法自性",
    "T07n0220_526:0698c28": "無，此法無性為性。」具壽善現復白佛言：「何",
    "T07n0220_526:0698c29": "因緣故，一切相智自性無，色、受、想、行、識乃至",
    "T07n0220_526:0699a01": "有為界及無為界亦自性無？」佛告善現：「一切",
    "T07n0220_526:0699a02": "相智無和合自性故，若法無和合自性，此法",
    "T07n0220_526:0699a03": "則以無性為性；色、受、想、行、識乃至有為界及",
    "T07n0220_526:0699a04": "無為界亦無和合自性故，若法無和合自性，",
    "T07n0220_526:0699a05": "此法則以無性為性。由是因緣，諸菩薩摩訶",
    "T07n0220_526:0699a06": "薩應知一切法皆無性為性。復次，善現！一切",
    "T07n0220_526:0699a07": "法皆以空為自性、無相為自性、無願為自性，",
    "T07n0220_526:0699a08": "由是因緣，諸菩薩摩訶薩應知一切法皆無",
    "T07n0220_526:0699a09": "性為性。復次，善現！一切法皆以真如為自性、",
    "T07n0220_526:0699a10": "廣說乃至不思議界為自性，由是因緣，諸菩",
    "T07n0220_526:0699a11": "薩摩訶薩應知一切法皆無性為性。」具壽善",
    "T07n0220_526:0699a12": "現復白佛言：「若一切法皆無性者，初發無上",
    "T07n0220_526:0699a13": "正等覺心諸菩薩摩訶薩，成就何等方便善",
    "T07n0220_526:0699a14": "巧，能行布施乃至般若波羅蜜多，成熟有情、",
    "T07n0220_526:0699a15": "嚴淨佛土？廣說乃至成就何等方便善巧，能",
    "T07n0220_526:0699a16": "行一切智智，成熟有情、嚴淨佛土？」佛告善現：",
    "T07n0220_526:0699a17": "「是菩薩摩訶薩成就微妙方便善巧，雖知一",
    "T07n0220_526:0699a18": "切法皆無性為性，而常精勤成熟有情、嚴淨",
    "T07n0220_526:0699a19": "佛土；雖常精勤成熟有情、嚴淨佛土，而恒通",
    "T07n0220_526:0699a20": "達一切有情及諸佛土皆以無性而為自性。",
    "T07n0220_526:0699a21": "善現當知！是菩薩摩訶薩雖行布施乃至般",
    "T07n0220_526:0699a22": "若波羅蜜多學菩提道，而知布施乃至般若",
    "T07n0220_526:0699a23": "波羅蜜多及菩提道皆以無性而為自性，廣",
    "T07n0220_526:0699a24": "說乃至雖行一切智智學菩提道，而知一切",
    "T07n0220_526:0699a25": "智智及菩提道皆以無性而為自性。「善現當",
    "T07n0220_526:0699a26": "知！是菩薩摩訶薩如是修行六到彼岸學菩",
    "T07n0220_526:0699a27": "提道，廣說乃至如是修行一切智智學菩提",
    "T07n0220_526:0699a28": "道，若未成就如來十力、四無所畏、四無礙解、",
    "T07n0220_526:0699a29": "大慈、大悲、大喜、大捨、十八佛不共法、無忘失法、",
    "T07n0220_526:0699b01": "恒住捨性、一切智、道相智、一切相智及餘無量",
    "T07n0220_526:0699b02": "無邊佛法，皆名學菩提道未得圓滿。若學此",
    "T07n0220_526:0699b03": "道已得圓滿，則於一切波羅蜜多亦已圓滿；",
    "T07n0220_526:0699b04": "波羅蜜多已圓滿故，由一剎那相應般若，便",
    "T07n0220_526:0699b05": "能證得一切相智。爾時，一切微細煩惱習氣",
    "T07n0220_526:0699b06": "相續永不生故名無餘斷，則名如來、應、正等",
    "T07n0220_526:0699b07": "覺。復以無障清淨佛眼，遍觀十方三世等法，",
    "T07n0220_526:0699b08": "尚不得無，況當得有！如是，善現！諸菩薩摩",
    "T07n0220_526:0699b09": "訶薩應行般若波羅蜜多，觀一切法皆以無性",
    "T07n0220_526:0699b10": "而為自性。善現！是名諸菩薩摩訶薩成就微",
    "T07n0220_526:0699b11": "妙方便善巧，謂行般若波羅蜜多觀一切法，",
    "T07n0220_526:0699b12": "尚不得無，況當得有！「善現當知！是菩薩摩",
    "T07n0220_526:0699b13": "訶薩行深般若波羅蜜多，修布施時，於此布",
    "T07n0220_526:0699b14": "施、施者、受者及所施物并菩提心，尚不見無，",
    "T07n0220_526:0699b15": "況見為有！修淨戒時，於此淨戒、護淨戒處、持",
    "T07n0220_526:0699b16": "淨戒者、守淨戒心，尚不見無，況見為有！修",
    "T07n0220_526:0699b17": "安忍時，於此安忍、修安忍處、能安忍者、修安",
    "T07n0220_526:0699b18": "忍心，尚不見無，況見為有！修精進時，於此",
    "T07n0220_526:0699b19": "精進、修精進處、能精進者、修精進心，尚不見",
    "T07n0220_526:0699b20": "無，況見為有！修靜慮時，於此靜慮、修靜慮",
    "T07n0220_526:0699b21": "處、能靜慮者、修靜慮心，尚不見無，況見為有！",
    "T07n0220_526:0699b22": "修般若時，於此般若、修般若處、行般若者、修",
    "T07n0220_526:0699b23": "般若心，尚不見無，況見為有！廣說乃至得",
    "T07n0220_526:0699b24": "一切智智時，於此一切智智、若能得者、若由",
    "T07n0220_526:0699b25": "此得及得時處，尚不見無，況見為有！所以",
    "T07n0220_526:0699b26": "者何？是菩薩摩訶薩常作是念：『諸法皆以無",
    "T07n0220_526:0699b27": "性為性，如是無性本性自爾，非佛所作，非",
    "T07n0220_526:0699b28": "獨覺作，非聲聞作，亦非餘作，以一切法皆",
    "T07n0220_526:0699b29": "無作者、離作者故。』」爾時，善現復白佛言：「豈不",
    "T07n0220_526:0699c01": "諸法離諸法性？」佛告善現：「如是！如是！」善現",
    "T07n0220_526:0699c02": "復問：「若一切法離法性者，如何離法能知離",
    "T07n0220_526:0699c03": "法若有若無？所以者何？無法不應能知無法，",
    "T07n0220_526:0699c04": "有法不應能知有法，無法不應能知有法，有",
    "T07n0220_526:0699c05": "法不應能知無法。如是一切法皆無知為性，",
    "T07n0220_526:0699c06": "云何菩薩摩訶薩行深般若波羅蜜多時，顯",
    "T07n0220_526:0699c07": "示諸法若有若無？」佛告善現：「諸菩薩摩訶薩",
    "T07n0220_526:0699c08": "行深般若波羅蜜多，隨世俗故，顯示諸法若",
    "T07n0220_526:0699c09": "有若無，非隨勝義。」善現復問：「世俗、勝義為有",
    "T07n0220_526:0699c10": "異不？」佛告善現：「非異世俗別有勝義。所以",
    "T07n0220_526:0699c11": "者何？世俗真如即是勝義。諸有情類顛倒妄",
    "T07n0220_526:0699c12": "執，於此真如不知不見，諸菩薩摩訶薩為饒",
    "T07n0220_526:0699c13": "益彼，隨世俗相顯示諸法若有若無，非隨勝",
    "T07n0220_526:0699c14": "義。",
    "T07n0220_526:0699c15": "「復次，善現！諸有情類於五蘊等，起實有想，不",
    "T07n0220_526:0699c16": "知非有。諸菩薩摩訶薩為饒益彼，顯示蘊等",
    "T07n0220_526:0699c17": "若有若無，令諸有情因斯了達蘊等諸法非",
    "T07n0220_526:0699c18": "有非無，非欲令執實有無相。如是，善現！諸",
    "T07n0220_526:0699c19": "菩薩摩訶薩應勤精進，離有無執，行深般若波",
    "T07n0220_526:0699c20": "羅蜜多，為諸有情作大饒益。」爾時，善現復白",
    "T07n0220_526:0699c21": "佛言：「如來常說諸菩薩行，何等名為諸菩薩",
    "T07n0220_526:0699c22": "行？」佛告善現：「菩薩行者，謂為無上菩提故行，",
    "T07n0220_526:0699c23": "或為饒益諸有情故名菩薩行。」具壽善現復",
    "T07n0220_526:0699c24": "白佛言：「諸菩薩摩訶薩當於何處行菩薩行？」",
    "T07n0220_526:0699c25": "佛告善現：「諸菩薩摩訶薩當於色空行菩薩",
    "T07n0220_526:0699c26": "行，當於受、想、行、識空行菩薩行，廣說乃至當",
    "T07n0220_526:0699c27": "於一切智空行菩薩行，當於道相智、一切相",
    "T07n0220_526:0699c28": "智空行菩薩行，當於嚴淨佛土空行菩薩行，",
    "T07n0220_526:0699c29": "當於成熟有情空行菩薩行，當於引發辯才陀",
    "T07n0220_526:0700a01": "羅尼空行菩薩行，當於引發文字陀羅尼空",
    "T07n0220_526:0700a02": "行菩薩行，當於悟入文字陀羅尼空行菩薩",
    "T07n0220_526:0700a03": "行，當於悟入無文字陀羅尼空行菩薩行，當",
    "T07n0220_526:0700a04": "於有為界空行菩薩行，當於無為界空行菩",
    "T07n0220_526:0700a05": "薩行。「善現當知！諸菩薩摩訶薩如是修行菩",
    "T07n0220_526:0700a06": "薩行時，如佛無上正等菩提，於諸法中不作",
    "T07n0220_526:0700a07": "二相。善現當知！諸菩薩摩訶薩如是修行甚",
    "T07n0220_526:0700a08": "深般若波羅蜜多，名為無上正等菩提，及為",
    "T07n0220_526:0700a09": "有情行菩薩行。」爾時，善現復白佛言：「如來處",
    "T07n0220_526:0700a10": "處常說佛陀，此佛陀名依何義說？」佛告善現：",
    "T07n0220_526:0700a11": "「能覺實義故名佛陀，等覺實法故名佛陀，於",
    "T07n0220_526:0700a12": "真實義能正通達故名佛陀，於一切法如所",
    "T07n0220_526:0700a13": "有性盡所有性能現等覺故名佛陀，如實開",
    "T07n0220_526:0700a14": "覺一切有情令離顛倒故名佛陀。」爾時，善現",
    "T07n0220_526:0700a15": "復白佛言：「如來處處常說菩提，此菩提名依",
    "T07n0220_526:0700a16": "何義說？」佛告善現：「菩提者，是空義、是真如",
    "T07n0220_526:0700a17": "義、是實際義、是法界義、是法性義。復次，善",
    "T07n0220_526:0700a18": "現！假立名相、施設言說，能真實覺最上最妙",
    "T07n0220_526:0700a19": "故名菩提。復次，善現！是真、是實、不虛妄、不",
    "T07n0220_526:0700a20": "變異故名菩提。復次，善現！不可破壞、無分別",
    "T07n0220_526:0700a21": "義是菩提義。復次，善現！諸佛所有真淨遍覺",
    "T07n0220_526:0700a22": "故名菩提。復次，善現！諸佛由此於一切法、一",
    "T07n0220_526:0700a23": "切種相現等正覺故名菩提。復次，善現！唯假",
    "T07n0220_526:0700a24": "施設世俗名言無實可得故名菩提。」爾時，善",
    "T07n0220_526:0700a25": "現復白佛言：「諸菩薩摩訶薩為菩提故，修行",
    "T07n0220_526:0700a26": "六種波羅蜜多廣說乃至一切智智，集善根",
    "T07n0220_526:0700a27": "時，於何等法為益為損、為增為減、為生為滅、",
    "T07n0220_526:0700a28": "為染為淨？」佛告善現：「諸菩薩摩訶薩為菩提",
    "T07n0220_526:0700a29": "故，修行六種波羅蜜多廣說乃至一切智智，",
    "T07n0220_526:0700b01": "集善根時，於一切法無益無損、無增無減、無",
    "T07n0220_526:0700b02": "生無滅、無染無淨。所以者何？是菩薩摩訶薩",
    "T07n0220_526:0700b03": "為菩提故，行深般若波羅蜜多，於一切法以",
    "T07n0220_526:0700b04": "無所緣而為方便，不為益損、不為增減、不為",
    "T07n0220_526:0700b05": "生滅、不為染淨而現在前。」具壽善現復白佛",
    "T07n0220_526:0700b06": "言：「若菩薩摩訶薩為菩提故，行深般若波羅",
    "T07n0220_526:0700b07": "蜜多，於一切法以無所緣而為方便，不為益",
    "T07n0220_526:0700b08": "損，不為增減，不為生滅，不為染淨，現在前者，",
    "T07n0220_526:0700b09": "是菩薩摩訶薩行深般若波羅蜜多，云何攝",
    "T07n0220_526:0700b10": "受布施、淨戒、安忍、精進、靜慮、般若波羅蜜多？",
    "T07n0220_526:0700b11": "廣說乃至云何攝受一切相智？云何能超聲",
    "T07n0220_526:0700b12": "聞、獨覺及異生地，趣入菩薩正性離生，修",
    "T07n0220_526:0700b13": "行菩薩摩訶薩地，漸次證得一切智智？」佛告",
    "T07n0220_526:0700b14": "善現：「諸菩薩摩訶薩行深般若波羅蜜多，不",
    "T07n0220_526:0700b15": "以二故攝受布施乃至般若波羅蜜多，廣說",
    "T07n0220_526:0700b16": "乃至不以二故漸次證得一切智智。」具壽善",
    "T07n0220_526:0700b17": "現復白佛言：「若菩薩摩訶薩行深般若波羅",
    "T07n0220_526:0700b18": "蜜多，不以二故攝受布施乃至般若波羅蜜",
    "T07n0220_526:0700b19": "多，廣說乃至不以二故漸次證得一切智智。",
    "T07n0220_526:0700b20": "云何菩薩摩訶薩從初發心乃至後心，恒時",
    "T07n0220_526:0700b21": "增長殊勝善法？」佛告善現：「若菩薩摩訶薩以",
    "T07n0220_526:0700b22": "二故行，則諸善法不得增長。所以者何？愚夫",
    "T07n0220_526:0700b23": "異生皆依二故，所起善法不得增長。諸菩薩",
    "T07n0220_526:0700b24": "摩訶薩不行二故，從初發心乃至後心，恒時",
    "T07n0220_526:0700b25": "增長殊勝善法。是故，善現！諸菩薩摩訶薩善",
    "T07n0220_526:0700b26": "根堅固不可屈伏，世間天、人、阿素洛等不能",
    "T07n0220_526:0700b27": "破壞令墮聲聞、獨覺等地。世間種種惡不善",
    "T07n0220_526:0700b28": "法，不能引奪令行六種波羅蜜多，廣說乃至",
    "T07n0220_526:0700b29": "一切智智所有善法不得增長。如是，善現！諸",
    "T07n0220_526:0700c01": "菩薩摩訶薩應行無二甚深般若波羅蜜多。」",
    "T07n0220_526:0700c02": "具壽善現復白佛言：「諸菩薩摩訶薩為善根",
    "T07n0220_526:0700c03": "故行深般若波羅蜜多耶？」佛言：「不爾！善現",
    "T07n0220_526:0700c04": "當知！諸菩薩摩訶薩不為善根故行深般若",
    "T07n0220_526:0700c05": "波羅蜜多，亦不為不善根故行深般若波羅",
    "T07n0220_526:0700c06": "蜜多。所以者何？諸菩薩摩訶薩法應如是，若",
    "T07n0220_526:0700c07": "未親近供養恭敬諸佛世尊，若諸善根未極",
    "T07n0220_526:0700c08": "圓滿，若真善友未多攝受，終不能得一切智",
    "T07n0220_526:0700c09": "智。」具壽善現復白佛言：「云何菩薩摩訶薩親",
    "T07n0220_526:0700c10": "近供養諸佛世尊，令諸善根最極圓滿，得真",
    "T07n0220_526:0700c11": "善友多所攝受，疾能證得一切智智？」佛告善",
    "T07n0220_526:0700c12": "現：「諸菩薩摩訶薩從初發心，親近供養諸佛",
    "T07n0220_526:0700c13": "世尊，從諸佛所聞說契經乃至論義，聞已受",
    "T07n0220_526:0700c14": "持、轉讀、溫習、令善通利，既善通利如理思惟，",
    "T07n0220_526:0700c15": "既思惟已深見意趣，見意趣已能善通達，既",
    "T07n0220_526:0700c16": "善通達得陀羅尼，起無礙解乃至證得無上",
    "T07n0220_526:0700c17": "菩提，隨所生處於所聞持正法教義常不忘",
    "T07n0220_526:0700c18": "失，於諸佛所廣殖善根，由善根力所任持故，",
    "T07n0220_526:0700c19": "不墮惡趣無暇處生，復由善根所攝受故，意",
    "T07n0220_526:0700c20": "樂清淨，淨意樂力所攝持故，常能無倒成熟",
    "T07n0220_526:0700c21": "有情、嚴淨佛土，復由善根所攝受故，恒不遠",
    "T07n0220_526:0700c22": "離真淨善友，謂諸如來及諸菩薩、獨覺、聲聞",
    "T07n0220_526:0700c23": "并餘能讚佛、法、僧者。如是，善現！諸菩薩摩訶",
    "T07n0220_526:0700c24": "薩親近供養諸佛世尊，令諸善根最極圓滿，",
    "T07n0220_526:0700c25": "得真善友多所攝受，疾能證得一切智智。是",
    "T07n0220_526:0700c26": "故，善現！若菩薩摩訶薩行深般若波羅蜜多，",
    "T07n0220_526:0700c27": "欲疾證得一切智智，當勤精進親近供養諸",
    "T07n0220_526:0700c28": "佛世尊，攝受圓滿勝妙善根，事真善友，常無",
    "T07n0220_526:0700c29": "厭倦。」",
    "T07n0220_526:0701a01": "爾時，善現便白佛言：「諸菩薩摩訶薩若不親",
    "T07n0220_526:0701a02": "近供養諸佛，不能圓滿勝妙善根，不多承事",
    "T07n0220_526:0701a03": "真淨善友，豈不能得一切智智？」佛告善現：「若",
    "T07n0220_526:0701a04": "不親近供養諸佛，不能圓滿勝妙善根，不多",
    "T07n0220_526:0701a05": "承事真淨善友，尚不應受摩訶薩名，況能證得",
    "T07n0220_526:0701a06": "一切智智！所以者何？有菩薩摩訶薩親近供",
    "T07n0220_526:0701a07": "養諸佛世尊、廣殖善根、多事善友，猶不能得",
    "T07n0220_526:0701a08": "一切智智，況不親近供養諸佛、不殖善根、不",
    "T07n0220_526:0701a09": "事善友，而能證得一切智智！彼若能得一切",
    "T07n0220_526:0701a10": "智智，定無是處。是故，善現！若菩薩摩訶薩欲",
    "T07n0220_526:0701a11": "受菩薩摩訶薩名，欲疾證得一切智智，常應",
    "T07n0220_526:0701a12": "親近供養諸佛，攝殖圓滿殊勝善根，承事善",
    "T07n0220_526:0701a13": "友勿生厭倦。」具壽善現復白佛言：「何因緣故，",
    "T07n0220_526:0701a14": "有菩薩摩訶薩雖能親近供養諸佛、廣殖善",
    "T07n0220_526:0701a15": "根、多事善友，而不能得一切智智？」佛告善現：",
    "T07n0220_526:0701a16": "「彼菩薩摩訶薩遠離般若波羅蜜多方便善巧，",
    "T07n0220_526:0701a17": "雖能親近供養諸佛、廣殖善根、多事善友，而不",
    "T07n0220_526:0701a18": "能得一切智智。」具壽善現復白佛言：「何等名",
    "T07n0220_526:0701a19": "為方便善巧？諸菩薩摩訶薩成就如是方便",
    "T07n0220_526:0701a20": "善巧，諸有所為定能證得一切智智？」佛告善",
    "T07n0220_526:0701a21": "現：「若菩薩摩訶薩從初發心，修行布施波羅",
    "T07n0220_526:0701a22": "蜜多時，以一切智智相應作意，或施諸佛，或",
    "T07n0220_526:0701a23": "施菩薩，或施獨覺，或施聲聞，或施諸餘人、",
    "T07n0220_526:0701a24": "非人等。是菩薩摩訶薩成就如是一切智智",
    "T07n0220_526:0701a25": "相應作意，雖行布施而無施想、無受者想，亦",
    "T07n0220_526:0701a26": "無一切我、我所想。所以者何？是菩薩摩訶薩",
    "T07n0220_526:0701a27": "觀一切法性相皆空，無起、無成、無轉、無滅，入諸",
    "T07n0220_526:0701a28": "法相；知一切法無作、無能，入諸行相。是菩薩",
    "T07n0220_526:0701a29": "摩訶薩成就如是方便善巧，恒時增長勝妙",
    "T07n0220_526:0701b01": "善根，由此善根常增長故，能行布施波羅蜜",
    "T07n0220_526:0701b02": "多，成熟有情、嚴淨佛土。雖行布施而不希求",
    "T07n0220_526:0701b03": "施所得果，謂不貪著生死勝報，但為救護無",
    "T07n0220_526:0701b04": "救護者，及欲解脫未解脫者，勤修布施波羅",
    "T07n0220_526:0701b05": "蜜多。「復次，善現！若菩薩摩訶薩從初發心，修",
    "T07n0220_526:0701b06": "行淨戒波羅蜜多時，以一切智智相應作意",
    "T07n0220_526:0701b07": "受持淨戒，心常不起貪、瞋、癡等隨眠、纏縛，亦",
    "T07n0220_526:0701b08": "復不起能障菩提餘不善法，所謂慳悋、惡戒、",
    "T07n0220_526:0701b09": "忿恚、懈怠、劣心、亂心、惡慧及餘慢等，亦常不",
    "T07n0220_526:0701b10": "起聲聞、獨覺相應作意。所以者何？是菩薩摩",
    "T07n0220_526:0701b11": "訶薩觀一切法性相皆空，無起、無成、無轉、無滅，",
    "T07n0220_526:0701b12": "入諸法相；知一切法無作、無能，入諸行相。是",
    "T07n0220_526:0701b13": "菩薩摩訶薩成就如是方便善巧，恒時增長",
    "T07n0220_526:0701b14": "勝妙善根，由此善根常增長故，能行淨戒波",
    "T07n0220_526:0701b15": "羅蜜多，成熟有情、嚴淨佛土。雖行淨戒而不",
    "T07n0220_526:0701b16": "希求戒所得果，謂不貪著生死勝報，但為救",
    "T07n0220_526:0701b17": "護無救護者，及欲解脫未解脫者，勤修淨戒",
    "T07n0220_526:0701b18": "波羅蜜多乃至般若波羅蜜多，一一皆應准",
    "T07n0220_526:0701b19": "前廣說。「復次，善現！若菩薩摩訶薩從初發心",
    "T07n0220_526:0701b20": "方便善巧，以一切智智相應作意，入四靜慮",
    "T07n0220_526:0701b21": "及四無量、四無色定。是菩薩摩訶薩雖於靜",
    "T07n0220_526:0701b22": "慮、無量、無色入出自在，而不攝受彼異熟果。",
    "T07n0220_526:0701b23": "所以者何？是菩薩摩訶薩成就最勝方便善",
    "T07n0220_526:0701b24": "巧，觀諸靜慮、無量、無色性相皆空，無起、無成、",
    "T07n0220_526:0701b25": "無轉、無滅，入諸法相，知一切法無作、無能，入",
    "T07n0220_526:0701b26": "諸行相。是菩薩摩訶薩成就如是方便善巧，",
    "T07n0220_526:0701b27": "恒時增長勝妙善根，由此善根常增長故，能",
    "T07n0220_526:0701b28": "行靜慮、無量、無色，由行靜慮、無量、無色，便能",
    "T07n0220_526:0701b29": "自在成熟有情、嚴淨佛土。「復次，善現！若菩薩",
    "T07n0220_526:0701c01": "摩訶薩從初發心方便善巧。以一切智智相",
    "T07n0220_526:0701c02": "應作意，雖行見修所斷法道，而能不取預流、",
    "T07n0220_526:0701c03": "一來、不還、阿羅漢果、獨覺菩提。所以者何？是",
    "T07n0220_526:0701c04": "菩薩摩訶薩觀一切法性相皆空，無起、無成、無",
    "T07n0220_526:0701c05": "轉、無滅，入諸法相，知一切法無作、無能，入諸行",
    "T07n0220_526:0701c06": "相。是菩薩摩訶薩成就最勝方便善巧，恒時",
    "T07n0220_526:0701c07": "增長勝妙善根，由此善根常增長故，能行",
    "T07n0220_526:0701c08": "一切菩提分法，超諸聲聞、獨覺等地，趣入菩",
    "T07n0220_526:0701c09": "薩正性離生，是名菩薩無生法忍。由此忍故，",
    "T07n0220_526:0701c10": "常能自在成熟有情、嚴淨佛土。「復次，善現！若",
    "T07n0220_526:0701c11": "菩薩摩訶薩行深般若波羅蜜多方便善巧，",
    "T07n0220_526:0701c12": "以一切智智相應作意，雖得自在順逆入出八",
    "T07n0220_526:0701c13": "解脫定、九次第定，而能不取預流、一來、不還、",
    "T07n0220_526:0701c14": "阿羅漢果、獨覺菩提。所以者何？是菩薩摩訶",
    "T07n0220_526:0701c15": "薩觀一切法性相皆空，無起、無成、無轉、無滅，入",
    "T07n0220_526:0701c16": "諸法相，知一切法無作、無能，入諸行相。是菩",
    "T07n0220_526:0701c17": "薩摩訶薩成就最勝方便善巧，恒時增長勝",
    "T07n0220_526:0701c18": "妙善根，由此善根常增長故，便能自在成熟",
    "T07n0220_526:0701c19": "有情、嚴淨佛土，證入菩薩不退轉地得受記",
    "T07n0220_526:0701c20": "忍。「復次，善現！若菩薩摩訶薩修行般若波羅",
    "T07n0220_526:0701c21": "蜜多方便善巧，以一切智智相應作意，精進",
    "T07n0220_526:0701c22": "修行如來十力及餘無量無邊佛法，乃至未",
    "T07n0220_526:0701c23": "具成熟有情、嚴淨佛土，猶未證得一切智智。",
    "T07n0220_526:0701c24": "所以者何？是菩薩摩訶薩觀一切法性相皆",
    "T07n0220_526:0701c25": "空，無起、無成、無轉、無滅，入諸法相，知一切法",
    "T07n0220_526:0701c26": "無作、無能，入諸行相。是菩薩摩訶薩成就最",
    "T07n0220_526:0701c27": "勝方便善巧，恒時增長勝妙善根，由此善根",
    "T07n0220_526:0701c28": "常增長故，便能具足成熟有情、嚴淨佛土，漸",
    "T07n0220_526:0701c29": "次證得一切智智，如是名為方便善巧。若菩",
    "T07n0220_526:0702a01": "薩摩訶薩成就如是方便善巧，諸有所為，定",
    "T07n0220_526:0702a02": "能證得一切智智。如是最勝方便善巧，皆由",
    "T07n0220_526:0702a03": "般若波羅蜜多而得成就。是故，善現！諸菩薩摩",
    "T07n0220_526:0702a04": "訶薩應勤修學甚深般若波羅蜜多。」",
    "T07n0220_526:0702a05": "大般若波羅蜜多經卷第五百二十六"
}