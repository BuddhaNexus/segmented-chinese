{
    "T46n1937_005:0897b02": "四明尊者教行錄卷第五",
    "T46n1937_005:0897b04": "四明石芝沙門宗曉編",
    "T46n1937_005:0897b05": "真宗皇帝諭旨留四明住世",
    "T46n1937_005:0897b06": "楊文公賀法智受命服啟",
    "T46n1937_005:0897b07": "法智大師謝楊文公啟",
    "T46n1937_005:0897b08": "楊文公請法智住世書",
    "T46n1937_005:0897b09": "法智復楊文公書",
    "T46n1937_005:0897b10": "楊文公謝法智答義書啟",
    "T46n1937_005:0897b11": "楊文公三問并法智答",
    "T46n1937_005:0897b12": "楊文公謝法智答問啟",
    "T46n1937_005:0897b13": "法智再書上楊文公",
    "T46n1937_005:0897b14": "楊文公再書請法智住世",
    "T46n1937_005:0897b15": "楊文公書上太守李夷庚同請住世",
    "T46n1937_005:0897b16": "楊文公上天竺懺主啟",
    "T46n1937_005:0897b17": "又致請法智住世內簡",
    "T46n1937_005:0897b18": "楊文公又書留法智住世",
    "T46n1937_005:0897b19": "法智再復文公啟",
    "T46n1937_005:0897b20": "法智謝李駙馬請住世書",
    "T46n1937_005:0897b21": "法智賀楊文公加翰林書",
    "T46n1937_005:0897b22": "楊文公謝法智賀書",
    "T46n1937_005:0897b23": "李駙馬薦法智師號賀啟",
    "T46n1937_005:0897b24": "法智謝李駙馬啟",
    "T46n1937_005:0897b25": "慧照法師跋前往復書",
    "T46n1937_005:0897b26": "草菴法師紀往復書中事",
    "T46n1937_005:0897b27": "昭講主上四明法師書",
    "T46n1937_005:0897b28": "謝聖果法師書聖果即天竺懺主先所召院名也",
    "T46n1937_005:0897b29": "四明與矩法師十書敘",
    "T46n1937_005:0897c01": "付矩法師書凡十書",
    "T46n1937_005:0897c02": "付彬闍梨遺書",
    "T46n1937_005:0897c03": "上大雷菴長書凡二書",
    "T46n1937_005:0897c04": "天竺懺主上四明法師書凡二書并草菴跋",
    "T46n1937_005:0897c05": "付神照法師書并月堂跋",
    "T46n1937_005:0897c06": "付妙果法師書并月堂跋",
    "T46n1937_005:0897c07": "付永安山主書凡三書并四家跋文",
    "T46n1937_005:0897c08": "四明付門人琮法師帖",
    "T46n1937_005:0897c09": "真宗皇帝諭旨留四明住世真宗皇帝諭旨留四明住世",
    "T46n1937_005:0897c10": "四明教主禮公。釋門之高者也。聚徒實繁。而",
    "T46n1937_005:0897c11": "專以淨土之法。普勸修治。天禧初結十僧。行",
    "T46n1937_005:0897c12": "懺法。三年期滿焚身。內翰楊大年。慕其為人。",
    "T46n1937_005:0897c13": "以書請留住世曰。億欽聞修千日之懺。焚四",
    "T46n1937_005:0897c14": "大之軀。結淨行之十僧。生樂邦之九品。竊甞",
    "T46n1937_005:0897c15": "具請。冀徇群情。乞住世以為期。希傳持而興",
    "T46n1937_005:0897c16": "利。願垂許可。庶獲瞻風。禮終不允。大年又貽",
    "T46n1937_005:0897c17": "書天竺式師。託躬詣以留之。書曰。昨為明州",
    "T46n1937_005:0897c18": "禮座主。宏發願心。精修懺法。期以三年。並趨",
    "T46n1937_005:0897c19": "火化。況此僧傳持大教為世導師。得其久住。",
    "T46n1937_005:0897c20": "利益甚多。誠懷景重。竊欲勸留。罄敘克誠。遂",
    "T46n1937_005:0897c21": "形懇請。得其報音。確乎不拔。竊知懺主。與之",
    "T46n1937_005:0897c22": "同稟。並化東南。可涉淅江之巨浸。造鄞水之",
    "T46n1937_005:0897c23": "淨居。善說諫言。宜久住世。是年誕節。億干丞",
    "T46n1937_005:0897c24": "相寇公。薦以紫服而寵之。至天禧末。有樞密",
    "T46n1937_005:0897c25": "使馬知節。請大年撰父神道碑。酬以潤筆。一",
    "T46n1937_005:0897c26": "切不受。止求奏薦。四明師一師號。知節因",
    "T46n1937_005:0897c27": "奏。",
    "T46n1937_005:0897c28": "真宗曰。臣請楊億。為先父撰神道碑。不受潤",
    "T46n1937_005:0897c29": "筆。況詞臣受所贈世之常規。乞降旨以受。上",
    "T46n1937_005:0898a01": "召大年問之。億即奏以四明遺身事。上聞深",
    "T46n1937_005:0898a02": "嘉歎之。重諭大年曰。但傳朕意。請留住世。若",
    "T46n1937_005:0898a03": "師號朕當賜之。潤筆卿宜無讓。於是特賜法",
    "T46n1937_005:0898a04": "智大師。師由此住世。數年方入滅。余一日至",
    "T46n1937_005:0898a05": "南城。瞻禮師塔。疇昔所聞見。恐世絕聞。因假",
    "T46n1937_005:0898a06": "筆以識之。景祐丙子仲冬錢希白謹題。",
    "T46n1937_005:0898a07": "楊文公賀法智受命服啟楊文公賀法智受命服啟",
    "T46n1937_005:0898a08": "起復翰林學士光祿大夫行尚書工部",
    "T46n1937_005:0898a09": "侍郎知制誥禮儀院判祕閣二柱國楊",
    "T46n1937_005:0898a10": "億上",
    "T46n1937_005:0898a11": "億啟。夙陪清侶。因熟高名。聞傳教於赤城。久",
    "T46n1937_005:0898a12": "領徒於鄞水。達契經之旨。叶彼重宣。精修懺",
    "T46n1937_005:0898a13": "之規。臻乎本淨。機緣胥應。真俗焉依。頃更值",
    "T46n1937_005:0898a14": "於嚴凝。常奉陪於樞弼。輒求論薦。式冀褒揚。",
    "T46n1937_005:0898a15": "俄遇疾以歸田。殆解麾而趨闕。涉乎累歲。絕",
    "T46n1937_005:0898a16": "望報音。暖席未遑。飛郵遽至。前言克踐。私願",
    "T46n1937_005:0898a17": "允諧。事雖自於乞隣。道彌光於出世。所有大",
    "T46n1937_005:0898a18": "師賜衣。勅命已於本州遞角內附去。必垂領",
    "T46n1937_005:0898a19": "受。謹奉狀。咨問兼伸陳賀。伏惟照察謹狀。",
    "T46n1937_005:0898a20": "法智大師謝楊文公啟法智大師謝楊文公啟",
    "T46n1937_005:0898a21": "知禮伏念。身老林泉。任拘香火。仰明月而遐照",
    "T46n1937_005:0898a22": "我牖。望白雲而高遷帝鄉。徒効葵傾。因慚匏",
    "T46n1937_005:0898a23": "繫。伏惟祕監果行。育德自誠而明。為諸夏之",
    "T46n1937_005:0898a24": "梓材。作九州之木鐸。潤色鴻業。揮彩筆於玉",
    "T46n1937_005:0898a25": "堂。康濟明時。成皇覺於仙室。斯焉駕道。式副",
    "T46n1937_005:0898a26": "具瞻。素仰膺門。長懸丘擣。而知禮也。灰心寄",
    "T46n1937_005:0898a27": "世。砥行先經。切栢代香。忝嗣天台之迺祖。刻",
    "T46n1937_005:0898a28": "蓮為漏。濫承廬阜之遺風。豈期誤泛虛名。遐",
    "T46n1937_005:0898a29": "臻祕府。致諸命服。贈以善言。捧接宸章。感動",
    "T46n1937_005:0898b01": "肌骨。雖懷在笥。猶恐災身。追思梁氏之知然。",
    "T46n1937_005:0898b02": "方茲何逮。退省裴公之優密類此猶輕。繼都",
    "T46n1937_005:0898b03": "講於山陰。作主人於蓮社。顧微軀受賜。無足",
    "T46n1937_005:0898b04": "稱焉。諒大教益光。有自來矣。造蘭臺而投刺。",
    "T46n1937_005:0898b05": "莫遂衷腸。棲石室以觀心。永期外護。謹奉狀",
    "T46n1937_005:0898b06": "申謝伏惟台悉。",
    "T46n1937_005:0898b07": "楊文公請法智住世書楊文公請法智住世書",
    "T46n1937_005:0898b08": "億啟。近者竊審。大師期結社於十僧。約入懺",
    "T46n1937_005:0898b09": "之三載。然赴火光之正受。決取淨土於往生。",
    "T46n1937_005:0898b10": "身見頓空。願力彌壯。登蓮華之絕品。聞法樹",
    "T46n1937_005:0898b11": "之至音。茲事匪虛。先佛所證。然於俗念。切貯",
    "T46n1937_005:0898b12": "願心。誠以大師。洞三觀之指歸。為四眾之欽",
    "T46n1937_005:0898b13": "仰。續台巖之慧命。啟越絕之度門。十善誘人。",
    "T46n1937_005:0898b14": "競敦於白業。一音扶教。廣演於金言。慈蔭普",
    "T46n1937_005:0898b15": "均。道風允穆。惟極樂之界。蓋覺皇之示權。而",
    "T46n1937_005:0898b16": "大患之軀。非智人之所樂。儻存忻厭。即起愛",
    "T46n1937_005:0898b17": "憎。既萌取捨之心。乃至能所之見。諒惟通悟。",
    "T46n1937_005:0898b18": "夙究真常。蓋俯就於初機冀策發於淨行。伏",
    "T46n1937_005:0898b19": "望因承恩詔彌廣福田。增延住壽之期。恢闡",
    "T46n1937_005:0898b20": "化緣之盛。仍冀懺期之告畢。略迃法步。以相",
    "T46n1937_005:0898b21": "從。庶効純陀。恭羞末後之供。願同慶喜。頓釋",
    "T46n1937_005:0898b22": "離塵之心。幸軫瞀蒙。未趨寂滅。切希垂聽。顒",
    "T46n1937_005:0898b23": "俟報音。謹奉咨問。",
    "T46n1937_005:0898b24": "法智復楊文公書法智復楊文公書",
    "T46n1937_005:0898b25": "知禮謹於講懺之隙。依本宗教觀。寫書奉答祕",
    "T46n1937_005:0898b26": "監大檀越。知禮伏奉載垂真翰曲賜重言。俾",
    "T46n1937_005:0898b27": "知禮畢此懺期。更留講訓。仰承尊旨。合改先",
    "T46n1937_005:0898b28": "心。但以專誠久趣此門。鄙志莫能易轍。況良",
    "T46n1937_005:0898b29": "時難遇。勝事易差。故欲且副夙心。不果恭遵",
    "T46n1937_005:0898c01": "嚴命。所言知禮洞三觀之指歸者。稱之太過也。",
    "T46n1937_005:0898c02": "又云極樂本由示權。修道須忘忻厭者。誠哉",
    "T46n1937_005:0898c03": "是言也。而知禮今忻淨土。特厭患身。亦有其",
    "T46n1937_005:0898c04": "由。輒伸於後。若其一心三觀。雖非洞達。敢不",
    "T46n1937_005:0898c05": "依凭知禮四十餘年。尋其筌罤。學其去就。神",
    "T46n1937_005:0898c06": "根既鈍。證入無由而於戶牖關防。行用時節。",
    "T46n1937_005:0898c07": "多所游歷。亦略諳知。今者蒙索報音。故難杜",
    "T46n1937_005:0898c08": "口。粗陳梗概。希賜否臧。三觀者。一念即空即",
    "T46n1937_005:0898c09": "假即中也。恢揚肇自於如來。妙悟近推於智",
    "T46n1937_005:0898c10": "者。全由性發。實匪修成。故於一心。宛有三",
    "T46n1937_005:0898c11": "用。所謂空者。一切皆空。即三觀悉彰破相之",
    "T46n1937_005:0898c12": "用也。假者一切皆假即。三觀悉明立法之功",
    "T46n1937_005:0898c13": "也中者一切皆中。即三觀悉是絕待之體也。",
    "T46n1937_005:0898c14": "是則終日破相。而諸法皆成。終日立法。而纖",
    "T46n1937_005:0898c15": "塵必盡終日絕待。而二諦熾然。故般若談空。",
    "T46n1937_005:0898c16": "八十法門得顯。維摩立法。三界見愛皆忘。法",
    "T46n1937_005:0898c17": "華一乘。世間之相常住。皆由三觀相即。致令",
    "T46n1937_005:0898c18": "諸法無遺。故三即非三。一即非一。非次第而",
    "T46n1937_005:0898c19": "入。非並別而觀。不可以有無求。不可以中邊",
    "T46n1937_005:0898c20": "取。故云不並不別非縱非橫。蓋三一圓融。修",
    "T46n1937_005:0898c21": "性冥泯。豈識心之所測。何言說之能詮。故強",
    "T46n1937_005:0898c22": "示云。不可思議之妙觀也。說即非說。無說而",
    "T46n1937_005:0898c23": "說。能知此已。對一切境。以此觀照了之。立一",
    "T46n1937_005:0898c24": "切行。以此觀導達之。辦一切事。以此觀成",
    "T46n1937_005:0898c25": "就之。設一切教。以此觀敷暢之。修此觀者。能",
    "T46n1937_005:0898c26": "所必忘。取捨斯泯。故真如無念。向則心絕。",
    "T46n1937_005:0898c27": "終日說示。不異無言。捨此則必同眾魔。離此",
    "T46n1937_005:0898c28": "則未超諸外。故龍樹云。除諸法實相。餘皆魔",
    "T46n1937_005:0898c29": "事。迦葉云。未聞大涅槃。前皆是邪見。大矣",
    "T46n1937_005:0899a01": "哉。一心三觀之妙宗也。故知禮所求。安養而",
    "T46n1937_005:0899a02": "生。所欲燃燼而死。憑此三觀。遣彼百非也。言",
    "T46n1937_005:0899a03": "極樂之界蓋覺皇示權者。經論既以淨土之",
    "T46n1937_005:0899a04": "教。為勝方便。驗知。是如來善巧權用也。但權",
    "T46n1937_005:0899a05": "名不局。實理亦通。是要甄分方知去取。體外",
    "T46n1937_005:0899a06": "之權須破。體內方便須修。離事之理則麁。即",
    "T46n1937_005:0899a07": "權之實方妙。故小乘無他佛之說。大教有剎",
    "T46n1937_005:0899a08": "海之談。蓋心性遍周法界無外。理極故令事",
    "T46n1937_005:0899a09": "廣。華大故省池深。剎如帝珠。出現重重無",
    "T46n1937_005:0899a10": "盡。方顯寂光之理。身類天饌。感報彼彼不同。",
    "T46n1937_005:0899a11": "乃表遮那之性。豈應極樂不預唯心。故如來",
    "T46n1937_005:0899a12": "藏中。涅槃具足。隨緣發現。應量而知。既能彰",
    "T46n1937_005:0899a13": "地獄天宮。豈不造穢邦淨國。本性雖具。由心",
    "T46n1937_005:0899a14": "發明。彌陀以無緣之慈。取極樂之土。釋迦以",
    "T46n1937_005:0899a15": "樂說之辯。示往生之門。斯皆善巧之權方。攝",
    "T46n1937_005:0899a16": "彼沈淪之品彙。令懼退轉者不退。使不善觀",
    "T46n1937_005:0899a17": "者能觀淨土。權相蓋多。今且略論此二。故起",
    "T46n1937_005:0899a18": "信論云。初學大乘正信。以在此土。不常值佛。",
    "T46n1937_005:0899a19": "懼謂信心意欲退者。當知。如來有勝方便。攝",
    "T46n1937_005:0899a20": "護信心。但當專念極樂世界阿彌陀佛真如",
    "T46n1937_005:0899a21": "法身。畢竟得生住正定。故專念真如法身者。",
    "T46n1937_005:0899a22": "豈異大乘正信。以依彼佛為境。故能牽生淨",
    "T46n1937_005:0899a23": "方。斯是如來權巧也。又觀無量壽佛經云。凡",
    "T46n1937_005:0899a24": "夫心想羸劣。未得天眼。不能遠觀。諸佛如來。",
    "T46n1937_005:0899a25": "有異方便。令其得見。此蓋釋迦神力。彌陀願",
    "T46n1937_005:0899a26": "心。若有諦觀。必能睹見。斯亦覺皇。異妙方便",
    "T46n1937_005:0899a27": "也。此之權巧方便。既約圓論。即與法華微妙",
    "T46n1937_005:0899a28": "方便。無二無別故。諸天及人。聲聞緣覺。事度",
    "T46n1937_005:0899a29": "菩薩。漸修大士。充滿世間。數等河沙。盡思度",
    "T46n1937_005:0899b01": "量。不能知覺。唯佛與佛。乃能究盡。圓信圓",
    "T46n1937_005:0899b02": "解。方能造修。知禮雖是鈍根。濫沾圓教。不離",
    "T46n1937_005:0899b03": "當念。願達彼方。庶即下凡。便階不退。復聞。",
    "T46n1937_005:0899b04": "大通佛世。結緣之徒。已經塵點劫來。尚住聲",
    "T46n1937_005:0899b05": "聞之地。皆由退大。故涉長時。身子六心。退落",
    "T46n1937_005:0899b06": "五道。況悠悠學佛者乎。蓋由此土多值退緣。",
    "T46n1937_005:0899b07": "故云。魚子．菴羅．華．菩薩初發心。三事因中。",
    "T46n1937_005:0899b08": "多及其結果少。若求生安養。即於博地。能藉",
    "T46n1937_005:0899b09": "勝緣。纔獲往生。永無退轉。聞茲利益。得不忻",
    "T46n1937_005:0899b10": "求。乃用一心三觀。為舟航。復以六時五悔。",
    "T46n1937_005:0899b11": "為櫓棹。求往唯心之淨土。願見本性之彌陀。",
    "T46n1937_005:0899b12": "然後運同體之大悲。度法界之含識。順佛權",
    "T46n1937_005:0899b13": "巧。求生樂邦。其意略爾。所言儻存忻厭。即",
    "T46n1937_005:0899b14": "起愛憎。既萠取捨之心。乃生能所之見者。起",
    "T46n1937_005:0899b15": "過之相。誠如所言。立德之緣。今當略說。蓋以",
    "T46n1937_005:0899b16": "忻厭取捨善。能起過成功。故馬鳴立。為始覺",
    "T46n1937_005:0899b17": "之基。智者稱為淨土之漸。維摩以見愛為",
    "T46n1937_005:0899b18": "侍者。文殊以貪恚為功能。斯皆用之在人。乘",
    "T46n1937_005:0899b19": "之有法。且眾生曠劫。住此娑婆。貪於麁弊色",
    "T46n1937_005:0899b20": "聲。著於下劣依正。既無厭離之念。但增繫縛",
    "T46n1937_005:0899b21": "之緣。縱有熏修。鮮有克遂。以此土法多障。致",
    "T46n1937_005:0899b22": "道行難成。故涅槃經云。得人身者。如爪上土。",
    "T46n1937_005:0899b23": "失人身者。如大地土。是故諸佛。慜此眾生。以",
    "T46n1937_005:0899b24": "願行功。取清淨土。令起忻慕。作受生因。以苦",
    "T46n1937_005:0899b25": "切言。說垢穢相。令其厭惡。成出離心。若非此",
    "T46n1937_005:0899b26": "心。不成始行。故非厭離。捨此無由。不起忻",
    "T46n1937_005:0899b27": "求。生彼無分。蓋受生之法。以愛為緣。始自初",
    "T46n1937_005:0899b28": "心。終至等覺。變易未盡。忻厭叵忘。況始行",
    "T46n1937_005:0899b29": "耶。今求淨土。不求身受諸樂心染妙塵。蓋",
    "T46n1937_005:0899c01": "欲託彼淨緣速增勝道。以彼壽命無盡依報",
    "T46n1937_005:0899c02": "自然。無有女人及以根闕。雖聖凡共處。而無",
    "T46n1937_005:0899c03": "惡道之名。雖聲聞無邊。且離執真之見。彌陀",
    "T46n1937_005:0899c04": "為良導。觀音為勝友。一生補處甚多。十地聖",
    "T46n1937_005:0899c05": "人無數。風吟寶葉。波動金渠。皆出妙音。盡",
    "T46n1937_005:0899c06": "詮至理。既無違順。永息貪嗔。凡有見聞。悉",
    "T46n1937_005:0899c07": "資寂照。皆住正定。功在於斯。今之眾園。尚須",
    "T46n1937_005:0899c08": "求預。彼之寶剎。寧不願生。但知淨土唯心穢",
    "T46n1937_005:0899c09": "邦即性。即厭無厭即忻無忻。是則正助合修。",
    "T46n1937_005:0899c10": "解行兼運順佛正教。非己曲情。況觀經說上",
    "T46n1937_005:0899c11": "品生。因須大乘妙解。加修六度。兼勸眾生。故",
    "T46n1937_005:0899c12": "知禮今以三觀攻心。五悔助道。又恐淨因未",
    "T46n1937_005:0899c13": "備。故以畢命。自要庶。憑最後之強緣。以作往",
    "T46n1937_005:0899c14": "生之定業。而又若不燒身臂指。非出家菩薩。",
    "T46n1937_005:0899c15": "梵網之誡明。然捨身命財。是真法供養法華",
    "T46n1937_005:0899c16": "之文煥矣。楞嚴然香一炷。宿債俱酬。輪王剜",
    "T46n1937_005:0899c17": "身千燈。妙果斯克。故知。初心後位。上聖下",
    "T46n1937_005:0899c18": "凡。皆可進修並彰至教。但行正解。自免邪修。",
    "T46n1937_005:0899c19": "以知性火真空。豈有能燒之相。所燒自亡也。",
    "T46n1937_005:0899c20": "又知佛體圓妙。豈存所供之人。則能供亦寂",
    "T46n1937_005:0899c21": "矣。兩重能所既泯。一切功德斯成。是名苦",
    "T46n1937_005:0899c22": "行法門。所謂火光正受。四土淨境頓現。此",
    "T46n1937_005:0899c23": "心諸佛道場。咸彰此處。但隨所願。必遂往生。",
    "T46n1937_005:0899c24": "故智者云。臨終在定之心。即是淨土。動念即",
    "T46n1937_005:0899c25": "是往生淨土時。如此捨穢身。則盡垢穢之際。",
    "T46n1937_005:0899c26": "何理不彰。如此取淨土。則極清淨之源。何惑",
    "T46n1937_005:0899c27": "不遣。是以韋提忻清淨業報之處。即證無生。",
    "T46n1937_005:0899c28": "薩埵捨癰疽瘭疾之身。云求常樂。此之取",
    "T46n1937_005:0899c29": "捨。與不取捨。體無二種。用亦同時。得名三",
    "T46n1937_005:0900a01": "種法門。謂取法門。捨法門。不取不捨法門。亦",
    "T46n1937_005:0900a02": "是三毒法門。具一切法。故無行經云。貪欲即",
    "T46n1937_005:0900a03": "是道。恚癡亦復然。如是三法中。具一切功德。",
    "T46n1937_005:0900a04": "文殊云。我是貪欲尸利。我是嗔恚尸利。我是",
    "T46n1937_005:0900a05": "愚癡尸利。深得此意。即一心三觀。導一切行。",
    "T46n1937_005:0900a06": "辦一切事也。以一切法空故。捨穢必盡。一",
    "T46n1937_005:0900a07": "切法假故。取淨無遺。一切法中故。無取無捨。",
    "T46n1937_005:0900a08": "此之三法。一切如來同證。一切菩薩共修。故",
    "T46n1937_005:0900a09": "知禮今捨穢身。欣求淨土。輒敢仰効也。然則",
    "T46n1937_005:0900a10": "修心萬行。入道多門。隨樂隨宜。隨修隨悟。敢",
    "T46n1937_005:0900a11": "將測管。局彼太虛。但以知禮爰自少年。便敦",
    "T46n1937_005:0900a12": "此志。今已衰朽。多歷事緣。此心常自現前。對",
    "T46n1937_005:0900a13": "境彌加增進。信由宿願敢不恭酬。年來建立",
    "T46n1937_005:0900a14": "道場。眾信共營供具。三載資緣粗備。數僧行",
    "T46n1937_005:0900a15": "願。偶同此者。遭逢祕監。知乎姓名。察其始",
    "T46n1937_005:0900a16": "末。敢請俯為檀越。運以力輪。使片善之有成。",
    "T46n1937_005:0900a17": "俾淨願之克遂。然後芘我宗教。廣見流行。令",
    "T46n1937_005:0900a18": "未聞者聞。使未悟者悟。更冀佐治功成之後。",
    "T46n1937_005:0900a19": "期頤報滿之時。隨願求生極樂世界。冀得同",
    "T46n1937_005:0900a20": "會一處。同敘宿因。同化含生。同登大覺知禮",
    "T46n1937_005:0900a21": "素無文學。元是野僧。發語麁浮。顯理疎脫。蓋",
    "T46n1937_005:0900a22": "奉讀前書云。精修懺之規。臻乎本淨。次書云。",
    "T46n1937_005:0900a23": "淨土匪虛。先佛所證。仰惟。祕監深洞苦行。可",
    "T46n1937_005:0900a24": "以窮源。復知淨邦由來即理。蓋欲知禮廣援",
    "T46n1937_005:0900a25": "乘教。傍示未聞。是敢輒附本宗。少述愚見。有",
    "T46n1937_005:0900a26": "黷台聽。不任悚惶。不宣。",
    "T46n1937_005:0900a27": "楊文公謝法智答義書啟楊文公謝法智答義書啟",
    "T46n1937_005:0900a28": "億啟。近於公郵。獲披芳翰。承法裕以增勝。享",
    "T46n1937_005:0900a29": "淨樂以無涯。景仰尤深。感敘奚罄。屬拘公局。",
    "T46n1937_005:0900b01": "敻阻句筵馳系于茲。敷宣寧既謹修狀謝。",
    "T46n1937_005:0900b02": "楊文公三問并法智答楊文公三問并法智答",
    "T46n1937_005:0900b03": "億啟。遠寄示長書為答。重復窺翫。但欽淵奧。",
    "T46n1937_005:0900b04": "俗學膚淺。何以奉酬。輒緣來意。虔致三問。具",
    "T46n1937_005:0900b05": "于別帋。請賜見答。儻契卑心。別具咨報。然希",
    "T46n1937_005:0900b06": "取證於泥曰。亦冀專修於末供也。億白。",
    "T46n1937_005:0900b07": "承師有言。西方淨土。風吟寶葉。波動金渠。此",
    "T46n1937_005:0900b08": "是何人境界。",
    "T46n1937_005:0900b09": "答曰。即此見聞。更無道理。既彰教義。寧免指",
    "T46n1937_005:0900b10": "陳。夫淨土依正。俱宣妙法。聞者合了。根塵絕",
    "T46n1937_005:0900b11": "跡。物我一如。豈執有人對他境界。此間圓頓",
    "T46n1937_005:0900b12": "行者。以根對塵。起識之時即了。以法界對法",
    "T46n1937_005:0900b13": "界。起法界。實非心外之境境外之心。則心自",
    "T46n1937_005:0900b14": "知心。境自見境。境豈見境。心豈知心。知見既",
    "T46n1937_005:0900b15": "忘。言詮亦絕。故強名云不思議境觀也。凡位",
    "T46n1937_005:0900b16": "修之尚爾。聖位證之奚言。又若強論所離之",
    "T46n1937_005:0900b17": "境差別相者。麁中之麁。凡夫境界。細中之細。",
    "T46n1937_005:0900b18": "是佛境界。斯蓋教道分別也。若今圓論。不離",
    "T46n1937_005:0900b19": "而離。初心能離佛之所離。以一心三觀即佛",
    "T46n1937_005:0900b20": "智。故前書云。對一切境。以此觀照了之。斯之",
    "T46n1937_005:0900b21": "謂矣。",
    "T46n1937_005:0900b22": "承師有言。燒身臂指。乃是出家菩薩。捨身命",
    "T46n1937_005:0900b23": "財。方名真法供養。此語出梵網法華二經。然",
    "T46n1937_005:0900b24": "並是魔王所說。且非正教。",
    "T46n1937_005:0900b25": "答曰。佛之與魔相去幾何。邪之與正有何欠",
    "T46n1937_005:0900b26": "剩。良由本理具魔佛性。不二而一。二而不二。",
    "T46n1937_005:0900b27": "隨緣發現。成佛成魔。性既本融修。豈能異。故",
    "T46n1937_005:0900b28": "圓實教。稱性而談。魔界如。佛界如。一如。無",
    "T46n1937_005:0900b29": "二如。故得云魔外無佛佛外無魔。亦是一魔。",
    "T46n1937_005:0900c01": "一切魔。一佛。一切佛。俱稱法界。皆一體遍",
    "T46n1937_005:0900c02": "周。故悉得稱王。皆諸法朝會故。若於魔佛。起",
    "T46n1937_005:0900c03": "勝劣心。自是邪思。殊非正觀。然魔法本妙。如",
    "T46n1937_005:0900c04": "富豪家滿中七寶。而凡夫生盲。轉動罣礙。",
    "T46n1937_005:0900c05": "為寶所傷。二乘熱病。見是鬼虎龍蛇。怖故逃",
    "T46n1937_005:0900c06": "避。漸修菩薩。猶如夜視。見不了了。唯圓頓行",
    "T46n1937_005:0900c07": "者。從初決定。見是七寶。而自在用。唯佛無礙",
    "T46n1937_005:0900c08": "故。魔是法界魔。是法王博地。唯理性。是初學",
    "T46n1937_005:0900c09": "但名字。是五品位觀行。是十信位相似。是法",
    "T46n1937_005:0900c10": "身菩薩分證。是唯妙覺如來究竟。是以此位",
    "T46n1937_005:0900c11": "方窮魔法事理邊底。具足能於魔界。統攝自",
    "T46n1937_005:0900c12": "在。即魔王義成就也。應知。波旬稱魔王者。有",
    "T46n1937_005:0900c13": "名無實。以乖統攝自在之能。故涅槃云。世諦",
    "T46n1937_005:0900c14": "但有名無實義。第一義諦。有名有實義。若然",
    "T46n1937_005:0900c15": "者。梵網法華真實魔王所說。更何所疑。以魔",
    "T46n1937_005:0900c16": "王與覺者一體異名。如帝釋一身既具千德。",
    "T46n1937_005:0900c17": "遂有千名。豈因陀羅說異憍尸迦說耶。今",
    "T46n1937_005:0900c18": "云魔王說者。非獨不異佛說。而能深顯圓宗。",
    "T46n1937_005:0900c19": "何者。以圓不自圓。乃偏邪諸法。一一皆圓也。",
    "T46n1937_005:0900c20": "法華決了聲聞之法。是諸經之王。豈不決",
    "T46n1937_005:0900c21": "了魔外為王耶。但魔外易開。諸大乘已說聲",
    "T46n1937_005:0900c22": "聞難開。故法華隨難別指耳。如華嚴勝熱",
    "T46n1937_005:0900c23": "婆羅門投火化人。則全用外道之行。和須蜜",
    "T46n1937_005:0900c24": "多女。染欲攝生。則全用魔羅之法。若非深住",
    "T46n1937_005:0900c25": "魔外法界。安能令無量人得證三昧。乃是行",
    "T46n1937_005:0900c26": "於非道。通達佛道也。況今燒身臂指。正助合",
    "T46n1937_005:0900c27": "行。捨身命財。財法兼濟。則一切法趣苦行。為",
    "T46n1937_005:0900c28": "法界故。教主既與魔佛。體一法門。則邪正本",
    "T46n1937_005:0900c29": "融。乃名具足尸羅。所謂體內方便。魔說之意。",
    "T46n1937_005:0901a01": "豈不然乎。如是聞魔不驚。於佛離著。乃是粗",
    "T46n1937_005:0901a02": "研三觀之功也。前書云。立一切行以此觀。導",
    "T46n1937_005:0901a03": "達之其有由矣。",
    "T46n1937_005:0901a04": "承師有言。火光正受。是苦行法門。當劫火洞",
    "T46n1937_005:0901a05": "然大千俱壞之時。則何人受於極樂。",
    "T46n1937_005:0901a06": "答曰。然身之際。豈定有人受於極樂。劫燒之",
    "T46n1937_005:0901a07": "時。豈定無人受於極樂。故淨名經說。雖善惡",
    "T46n1937_005:0901a08": "之業不失。而作受之者本無。法華云。劫火所",
    "T46n1937_005:0901a09": "燒時。我此土安穩。天人常充滿。莊嚴所游樂。",
    "T46n1937_005:0901a10": "以苦行人即本來人故。離有無相。本來人即",
    "T46n1937_005:0901a11": "苦行人故。非生滅法。全修在性。全性成修。此",
    "T46n1937_005:0901a12": "時彼時。無增無減。實不可思議也。此之正受。",
    "T46n1937_005:0901a13": "體是無上人法。貫徹三際。綿亘十方。成住壞",
    "T46n1937_005:0901a14": "空。不能變其質。水火風災。未始離其用。以全",
    "T46n1937_005:0901a15": "金作器離水無波故。豈唯一理該通。抑亦當",
    "T46n1937_005:0901a16": "念總攝。故十方剎海。九世往來。同趣一心。名",
    "T46n1937_005:0901a17": "妙三昧。而以苦行為主者。原治事惡。助開理",
    "T46n1937_005:0901a18": "修。以為最後用心。庶作增上淨業。既正助合",
    "T46n1937_005:0901a19": "運。乃修性一如。不離此心。而至極樂。前書云。",
    "T46n1937_005:0901a20": "辦一切事。以此觀成就之。其在此矣。",
    "T46n1937_005:0901a21": "楊文公謝法智答三問答楊文公謝法智答三問答",
    "T46n1937_005:0901a22": "億啟。近致問端。遠承答誨。恭聞了義。尤滌蒙",
    "T46n1937_005:0901a23": "襟。蓋龍象之極。談續雲雷之雄韻。依而領解。",
    "T46n1937_005:0901a24": "奉以遵行。足照了於色空。乃混同於心境。往",
    "T46n1937_005:0901a25": "生隨願。福智並嚴。受頂記。以何賒。得法乳之",
    "T46n1937_005:0901a26": "正味。然而陋聞所及。結舌匪容。有疑須爭。罔",
    "T46n1937_005:0901a27": "關於人我。覿面相示。期達於本源。若乃谷響",
    "T46n1937_005:0901a28": "隨聲動。彰於答應。鏡火立照隨。顯於形規。如",
    "T46n1937_005:0901a29": "理而言。表樞機之迅發。依經以解。味糟粕以",
    "T46n1937_005:0901b01": "沈研。其如離句絕非。終焉杳邈。喪詞忘慮。曷",
    "T46n1937_005:0901b02": "取攀緣。惟少室之宗風。本靈山之笑視。瞥然",
    "T46n1937_005:0901b03": "起念。已蹉西天之程。兀爾忘情。正坐山鬼之",
    "T46n1937_005:0901b04": "窟。有修有證。慮剜肉以成瘡。以心傳心。乃標",
    "T46n1937_005:0901b05": "指而為月。自他路絕。生佛道齊。縱直下以承",
    "T46n1937_005:0901b06": "當。已未來而喪失。故黃蘗痛杖於臨際。至再",
    "T46n1937_005:0901b07": "三而自知。船子揮檝於夾山。一剎那而頓悟。",
    "T46n1937_005:0901b08": "儻全無扣激。遂泯於宗風。然少室機鋒。為求",
    "T46n1937_005:0901b09": "於道契。恭承旨喻。但積欽隆。諒惟領眾之餘。",
    "T46n1937_005:0901b10": "允獲深禪之樂。未期瞻拜。但積傾依。謹奉狀",
    "T46n1937_005:0901b11": "起居謝。",
    "T46n1937_005:0901b12": "法智再書上楊文公法智再書上楊文公",
    "T46n1937_005:0901b13": "知禮謹焚香滌研寫書。貢于祕監大檀越。知禮",
    "T46n1937_005:0901b14": "伏念。僻居海角。杳隔朝端。每思摩詰之威儀。",
    "T46n1937_005:0901b15": "屢破禪那之方便。恭惟。祕監大檀越。早親先",
    "T46n1937_005:0901b16": "佛。深證無生。以本願而熏心。作大臣而護法。",
    "T46n1937_005:0901b17": "故得儒釋雙洞解行兩臻。於習禪闡教之流。",
    "T46n1937_005:0901b18": "起密友至親之想。為法之切。究理之精。當代",
    "T46n1937_005:0901b19": "之間。一人而已。而知禮智非深證。行未超常。",
    "T46n1937_005:0901b20": "偶以友僧。達于非善。便賜優隆之遇。特加振",
    "T46n1937_005:0901b21": "發之恩。薦以命衣。旌乎講業。雖匪本心之所",
    "T46n1937_005:0901b22": "欲。乃於大教而有光。仍自妙證之心。特設難",
    "T46n1937_005:0901b23": "思之問。深以發明奧旨。遍令悟解圓宗。既受",
    "T46n1937_005:0901b24": "擊揚。敢無酬對。實謂。將金易󰉓。殊非如響。",
    "T46n1937_005:0901b25": "答聲。豈期。辱示長牋。遠慰山抱。旨辭稠疊。",
    "T46n1937_005:0901b26": "粉飾過逾。見深明少室之真風。仰高體靈山",
    "T46n1937_005:0901b27": "之密旨。是茲超悟。誠謂絕倫。又軫深仁重垂。",
    "T46n1937_005:0901b28": "敦勸俾滿三年之懺。且留四大之身。在檀越",
    "T46n1937_005:0901b29": "之愛念。謂必有益。如鄙僧之揆度。知去乃成。",
    "T46n1937_005:0901c01": "良由以教照心歷緣驗行。雖修三觀。未破四",
    "T46n1937_005:0901c02": "魔。雖運慈悲。潛生愛見。無船救溺。帶病稱醫。",
    "T46n1937_005:0901c03": "既無濟度之功。寧有療治之益。欲圖真化。須",
    "T46n1937_005:0901c04": "云淨方。故依大乘。專修妙懺。託道場之淨境。",
    "T46n1937_005:0901c05": "革世務之雜緣。五悔洗心。一講熏種。助發無",
    "T46n1937_005:0901c06": "生之觀。期明具德之心。又乘報識之未衰。必",
    "T46n1937_005:0901c07": "於慧命之可策恭酬宿願。決取往生。蓋思現",
    "T46n1937_005:0901c08": "報之強牽。復慮宿殃而熟奪。乃憑苦行。庶作",
    "T46n1937_005:0901c09": "良緣。用薄解之功。導臨終之念。不滅而滅。等",
    "T46n1937_005:0901c10": "後際以捐軀。不生而生。徹本源而取土。四十",
    "T46n1937_005:0901c11": "年而標意。期此克酬。百千劫之受身。諒皆虛",
    "T46n1937_005:0901c12": "擲。冀滿匹夫之願。難遵大士之言。此生覿面",
    "T46n1937_005:0901c13": "雖乖。彼土承顏。必遂專希外護之力。用副本",
    "T46n1937_005:0901c14": "心之期。仍念。所業教乘。仰託台恩庇蔭。使乘",
    "T46n1937_005:0901c15": "乘不斷。令處處皆聞。惟此是繄。仰期見允。",
    "T46n1937_005:0901c16": "知禮書不成字語。不成文。冀表寸誠。匪容假",
    "T46n1937_005:0901c17": "手。以此敘感。千萬之一二也。伏惟。台慈略賜",
    "T46n1937_005:0901c18": "念察。不宣。",
    "T46n1937_005:0901c19": "楊文公再書請法智住世楊文公再書請法智住世",
    "T46n1937_005:0901c20": "億再咨。億頃露虔誠。願延住壽。枉柔音之垂",
    "T46n1937_005:0901c21": "報。仰確志之惟堅。柰以。台教之復。興聿自海",
    "T46n1937_005:0901c22": "邦而始唱。賴香象之所負。同優曇之一開。儻",
    "T46n1937_005:0901c23": "取證於樂邦。孰能扶於法運。迦文念過去之",
    "T46n1937_005:0901c24": "說。罔趣泥洹。生公待未至之經。久停枯聚。備",
    "T46n1937_005:0901c25": "存昔制。希察遐衷。幸甚幸甚。",
    "T46n1937_005:0901c26": "楊文公書上太守李夷庚同請住世楊文公書上太守李夷庚同請住世",
    "T46n1937_005:0901c27": "億啟。違闊已來。傾凝何極。輒有聞白。不避瀆",
    "T46n1937_005:0901c28": "煩。頃者貴郡天台教主。禮大師。精修懺儀前",
    "T46n1937_005:0901c29": "約歲紀。將趨火化以泯身。緣億素聞其風。輒",
    "T46n1937_005:0902a01": "伸首勸。以其通赤城之祕典。啟淛水之度門。",
    "T46n1937_005:0902a02": "逈傳止觀之妙機。允續能仁之慧命。實經論",
    "T46n1937_005:0902a03": "之龍虎。作黑暗之明燈。儻住世之久如。固利",
    "T46n1937_005:0902a04": "生之䆮廣。函封沓委。志願確堅。率和四眾之",
    "T46n1937_005:0902a05": "情。叩端不已。度越重江之阻。馳訊繼臻。得其",
    "T46n1937_005:0902a06": "來音。頗似相許。尚慮持於宿誓。或匪顧於幻",
    "T46n1937_005:0902a07": "軀。望敦外護之心。共延住壽之數。叶宣大教。",
    "T46n1937_005:0902a08": "克樹勝因。遐祝在茲。繁述為此。凜冬冠序。精",
    "T46n1937_005:0902a09": "攝是宜。",
    "T46n1937_005:0902a10": "楊文公上天竺懺主啟楊文公上天竺懺主啟",
    "T46n1937_005:0902a11": "億啟。逖仰孤風。宏敷至教。續台巖之慧命。",
    "T46n1937_005:0902a12": "逗淛水之上機。縈以塵煩。間于道里。阻親軟",
    "T46n1937_005:0902a13": "語。莫叩靈筌。清侶遐臻。圓封辱貺。同寄書於",
    "T46n1937_005:0902a14": "漢上。智辯難酬。陪結友於香山。願心猶欝。",
    "T46n1937_005:0902a15": "欽承道眷。內積靦顏。暄序甫臨。履用增勝。",
    "T46n1937_005:0902a16": "不宣。",
    "T46n1937_005:0902a17": "又致請法智住世內簡又致請法智住世內簡",
    "T46n1937_005:0902a18": "昨因聞。明州延慶寺禮座主。結僧入懺。期以",
    "T46n1937_005:0902a19": "三載。並趨火化。況此僧傳持大教。徒眾攸歸。",
    "T46n1937_005:0902a20": "為世導師。開人眼目。得其久住。利益甚多。遂",
    "T46n1937_005:0902a21": "曾發書伸勸。他有答簡。備述確乎之志也。今",
    "T46n1937_005:0902a22": "已召得他請益弟子智環來。此即總印大師。澄",
    "T46n1937_005:0902a23": "公之上足也。現欲專裁尺牘同其春水。請環",
    "T46n1937_005:0902a24": "師再伸勸請。切知。吾師與之同稟。並化東南。",
    "T46n1937_005:0902a25": "須仗法友之誠言。苦留大士而住世。相次別",
    "T46n1937_005:0902a26": "期奉簡。先此導懷。",
    "T46n1937_005:0902a27": "楊文公又書留法智住世楊文公又書留法智住世",
    "T46n1937_005:0902a28": "億啟。近專馳寓諒已通。聞屬在疚之方。初固",
    "T46n1937_005:0902a29": "敘懷。而未悉。蓋以夙伸勸請。冀永住期。僉同",
    "T46n1937_005:0902b01": "緇白之誠。密契龍天之願。允蒙金諾。遐慰蓬",
    "T46n1937_005:0902b02": "心。惟台嶺之祕詮。免虞綫絕。而靈山之慧命。",
    "T46n1937_005:0902b03": "克廣燈傳。社侶相歡。空居迭報。尚慮。大師未",
    "T46n1937_005:0902b04": "忘夙念。猶執誓言。外雖徇於籲辭。中尚存於",
    "T46n1937_005:0902b05": "確志。況義天初顯。化土叢依。祈壽劫之增延。",
    "T46n1937_005:0902b06": "誘根機而䆮熟。利他斯博。報佛為深。虔露",
    "T46n1937_005:0902b07": "寸衷。幸副群仰。謹修狀起居。咨問伏惟。照",
    "T46n1937_005:0902b08": "察謹狀。",
    "T46n1937_005:0902b09": "法智再啟復文公法智再啟復文公",
    "T46n1937_005:0902b10": "知禮伏念。雲在帝鄉。豹棲山霧。雖體疎影吊。",
    "T46n1937_005:0902b11": "語默相懸。而道接魂交。朝夕自邇。豈謂蕙心",
    "T46n1937_005:0902b12": "見齒。琬檢繼臻。危坐整容。發函伸紙。粲星雲",
    "T46n1937_005:0902b13": "之古字。儔彼偃波。鋪綃縠之高文。篾夫雕玉。",
    "T46n1937_005:0902b14": "尤味雅旨。尚慮渝盟。切緣知禮學昧通情。辯",
    "T46n1937_005:0902b15": "疎精難。廓無極之野。貴乃游觀。坦空洞之鄉。",
    "T46n1937_005:0902b16": "聊茲偃仰。指華池而欲騖。誓薪榻以云。終免",
    "T46n1937_005:0902b17": "留曾布於篤誠。循省己移於壯志。既承愛物",
    "T46n1937_005:0902b18": "之道。奚爽可復之言。良由祕監侍郎。藻繪",
    "T46n1937_005:0902b19": "教門。丹青慈室。唯恐休明之代。篾聞圓頓",
    "T46n1937_005:0902b20": "之宗。示軒冕之身。上毘仁主。以寂照之道。克",
    "T46n1937_005:0902b21": "輔空王。欲進後賢。特垂洪範。但認流思斯博。",
    "T46n1937_005:0902b22": "豈同書帶而休顧泉客之泣珠。未足為贈想。",
    "T46n1937_005:0902b23": "衛人之報玉。止解典言。承緝傳通。庶酬㢡勸。",
    "T46n1937_005:0902b24": "知禮上戴尊慈。山情不任。",
    "T46n1937_005:0902b25": "法智謝李駙馬請住世書法智謝李駙馬請住世書駙馬書舊失傳",
    "T46n1937_005:0902b26": "知禮伏念。夙求藏密。因省庸才。漱石枕流。靡",
    "T46n1937_005:0902b27": "沽於榮利。收視反聽。唯翫於希夷。擬捐如幻",
    "T46n1937_005:0902b28": "之軀。庶策無生之慧。豈謂。逈關雅素。遐示音",
    "T46n1937_005:0902b29": "徽。曲彰激勸之辭。俾退真歸之限。金簡玉字。",
    "T46n1937_005:0902c01": "如降丹室之中。瑤蘂󱈜枝。永輝蓬廬之內。千",
    "T46n1937_005:0902c02": "鈞未重。三觀何厭。迴慮孱微。敢言勝克然以",
    "T46n1937_005:0902c03": "駙馬都尉。國紀人望。神清鑑明。品格懸殊。社",
    "T46n1937_005:0902c04": "顥纔堪於亞相。聲光奮發。傳宣未可以偕行。",
    "T46n1937_005:0902c05": "良由尊道貴人。流謙崇讓。既頗形於厚勸。詎",
    "T46n1937_005:0902c06": "奚諾以賜言。是敢竭朽竭愚。且講且說。庶憑",
    "T46n1937_005:0902c07": "浩益。仰謝洪恩。",
    "T46n1937_005:0902c08": "法智賀楊文公加翰林書法智賀楊文公加翰林書",
    "T46n1937_005:0902c09": "知禮伏審。榮奉金泥。首司玉署。歡抃之極。啟",
    "T46n1937_005:0902c10": "處無從。伏惟。慶尉恭以。翰長侍郎。積行累",
    "T46n1937_005:0902c11": "仁。博我多識。有佐時之道。無媚世之容。運籌",
    "T46n1937_005:0902c12": "堪亞於子房。遺直未饒於叔向。加以矯志崇",
    "T46n1937_005:0902c13": "邈。頤情典墳。收百代之闕文。選義按部。採千",
    "T46n1937_005:0902c14": "載之遺韻。考辭就班。挫群動於筆端。籠八極",
    "T46n1937_005:0902c15": "於形內。故得位隣三輔心協重瞳。豈視草而",
    "T46n1937_005:0902c16": "冠華林。必和羹而坐黃閣。智禮慚非俊列。曲",
    "T46n1937_005:0902c17": "受恩知。赤城妙宗。何汩沒於當代。白蓮淨社。",
    "T46n1937_005:0902c18": "重煒燁於舊林。況阡陌而是遙會金蘭。而且",
    "T46n1937_005:0902c19": "阻。西望門館。山情不任煌灼激切之至。",
    "T46n1937_005:0902c20": "楊文公謝法智賀書楊文公謝法智賀書",
    "T46n1937_005:0902c21": "億啟。近者起於苫廬。荐膺綸撿。復塵內署。仍",
    "T46n1937_005:0902c22": "冠邇班。屬創鉅之痛餘。固杌枯之才盡。猥承",
    "T46n1937_005:0902c23": "甄錄。罔克避辭。徒僶勉以從公。益支離而取",
    "T46n1937_005:0902c24": "誚。教主大師。逈敦道眷。遐枉賀牋。仰窺勤渥",
    "T46n1937_005:0902c25": "之私。但切感慚之抱。謹修狀陳謝。",
    "T46n1937_005:0902c26": "李駙馬薦法智師號資啟李駙馬薦法智師號資啟",
    "T46n1937_005:0902c27": "滭州防御使駙馬都尉李遵勗",
    "T46n1937_005:0902c28": "遵勗啟。跡嬰官次。耳熟道風。逖懷鄞水之名",
    "T46n1937_005:0902c29": "城。夙闡台峯之密教。半滿二字。義奧賾以惟",
    "T46n1937_005:0903a01": "精。晝夜六時。道勤行而匪懈。仰梵筵之高啟。",
    "T46n1937_005:0903a02": "藹方裓之駢趨。煥然精祠。允為寶所。屢通誠",
    "T46n1937_005:0903a03": "於音驛。向阻侍於巾盂。近遇誕彌之辰。輒祈",
    "T46n1937_005:0903a04": "智者之號。欽綸恩之申錫。省塵瀆以無從。而",
    "T46n1937_005:0903a05": "乃宗教荐興。纂上乘而彌劭。法齡安住。延內",
    "T46n1937_005:0903a06": "護以增輝。幸惟觀道之慈。俯徇締緣之懇。春",
    "T46n1937_005:0903a07": "旗肇候。清履善綏。企頌之私硎削。奚既其勅",
    "T46n1937_005:0903a08": "牒一道。輒於遞中附上。謹奉狀。起居陳賀。兼",
    "T46n1937_005:0903a09": "偵法候。",
    "T46n1937_005:0903a10": "法智謝李駙馬啟法智謝李駙馬啟",
    "T46n1937_005:0903a11": "正月十日。本州送到。勅牒一道。鈞銜一通。蒙",
    "T46n1937_005:0903a12": "恩授知禮法智大師者。綸言肇布。靡停琁室之",
    "T46n1937_005:0903a13": "間。金簡初裁。倐遠瀛壺之上。焚香滌想。避席",
    "T46n1937_005:0903a14": "觀辭。唐錫四名。偶可孚而同稱。隋旌兩字。幸",
    "T46n1937_005:0903a15": "德安而共呼。祇荷寵光。伏增感懼。切念知禮",
    "T46n1937_005:0903a16": "聲凡玉振。量淺淵淳。運十法之大車。期躋佛",
    "T46n1937_005:0903a17": "地。張八教之法網。貴漉人魚。聊行南嶽之風。",
    "T46n1937_005:0903a18": "敢肖東林之化。豈謂都尉太傅。會虹流之節。",
    "T46n1937_005:0903a19": "禱石固之基。委黷叡謀。特矜纖善。舉清銜而",
    "T46n1937_005:0903a20": "遠賜。擢幽跡以無淪。載省若驚。終疑不稱。揮",
    "T46n1937_005:0903a21": "犀梵字。且守於先規。噉石空山。未偕於往哲。",
    "T46n1937_005:0903a22": "伏況都尉太傅。戎韜頴達。義府淵游。妙窮西",
    "T46n1937_005:0903a23": "竺之言。密契南宗之意。雅合宸鑒。特秀人文。",
    "T46n1937_005:0903a24": "髦士咸歸。方來所則。俟光垂統用叶具瞻。恭",
    "T46n1937_005:0903a25": "惟上為廟朝。精調寢膳。知禮山情。不任勞結",
    "T46n1937_005:0903a26": "戴恩激切知歸之至。",
    "T46n1937_005:0903a27": "慧照法師跋前往復書慧照法師跋前往復書",
    "T46n1937_005:0903a28": "人之死有重過泰山。有輕如鴻毛。蓋推義所",
    "T46n1937_005:0903a29": "適。比干之於商。伍員之於吳。紀信之於漢。激",
    "T46n1937_005:0903b01": "於愛國救主。故輕死如鴻毛。管仲之就拘。曾",
    "T46n1937_005:0903b02": "子之避寇。子房之藏匿。抱乎智深志遠。故重",
    "T46n1937_005:0903b03": "死如泰山。先師宣尼。甞制其法曰。言必信。行",
    "T46n1937_005:0903b04": "必果。硜硜然小人哉。方吾祖誓遺身之際。上",
    "T46n1937_005:0903b05": "蒙天子知賞。次為州將保持。死則損多。生則",
    "T46n1937_005:0903b06": "益大。萬一不遑恤此。潛焚幽谷。則亦匹夫之",
    "T46n1937_005:0903b07": "為諒耳。智者宗系。其能再興乎。建炎二年",
    "T46n1937_005:0903b08": "孟夏十九日。法孫傳教慧照大師法隣跋。",
    "T46n1937_005:0903b09": "草菴教苑餘事紀往復書中事草菴教苑餘事紀往復書中事",
    "T46n1937_005:0903b10": "法智既結社。焚身誓生安養。內翰楊公大",
    "T46n1937_005:0903b11": "年。聞其風累申勸請。仍勤致數問。有問淨",
    "T46n1937_005:0903b12": "土是何人境界者。有問法華梵網皆魔王所",
    "T46n1937_005:0903b13": "說者。此楊公以理奪事。而問之也。法智乃",
    "T46n1937_005:0903b14": "以即理之事。而答之則曰。即此見聞更無道",
    "T46n1937_005:0903b15": "理。又曰。佛之與魔相去幾何。後楊公啟謝",
    "T46n1937_005:0903b16": "所答問曰。恭聞了義。尤滌昏蒙。蓋龍像之",
    "T46n1937_005:0903b17": "劇談。續雲雷之雄韻。其終幅則曰。有疑必",
    "T46n1937_005:0903b18": "爭。罔關於人我。敵面相示。其達於本源。至曰",
    "T46n1937_005:0903b19": "惟少室之宗風。本露山之笑視。以至黃蘗痛",
    "T46n1937_005:0903b20": "杖於臨濟。船子揮揖於夾山者。此楊公以禪",
    "T46n1937_005:0903b21": "奪教也。然法智復啟。殊不領略其說。蓋昔禪",
    "T46n1937_005:0903b22": "教互相為謀。至是則不然。則知。大宗師手段",
    "T46n1937_005:0903b23": "當自有體。",
    "T46n1937_005:0903b24": "錢唐昭講主上四明法師書錢唐昭講主上四明法師書",
    "T46n1937_005:0903b25": "錢唐法門比丘慶昭致書于。四明講主禮上人。",
    "T46n1937_005:0903b26": "夫天台之道。祖乎龍樹。宗乎南嶽。自陳隋逮",
    "T46n1937_005:0903b27": "皇朝。逾四百載。龍樹至于荊溪九世矣。荊溪",
    "T46n1937_005:0903b28": "至于吾輩十世矣。其間英彥間出。講說相望。",
    "T46n1937_005:0903b29": "代不乏賢。學者既庶。得其門者或寡焉。愚曩",
    "T46n1937_005:0903c01": "歲甞聞。足下洞四教之大體。造三觀之淵源。",
    "T46n1937_005:0903c02": "極如說行。唯曰不足。誠謂得其門矣。求之於",
    "T46n1937_005:0903c03": "今無以加也。恨不得一日而見矣。愚比覽足",
    "T46n1937_005:0903c04": "下觀心義狀三軸。果見其解深。而理奧學博。",
    "T46n1937_005:0903c05": "而意幽。抑又文辭粲然。才華煥發。求之兼才。",
    "T46n1937_005:0903c06": "又難能也。其所構義。雖與愚不同。然亦各言",
    "T46n1937_005:0903c07": "其所解。顯其所承。斯何傷乎。甞靜而思之。知",
    "T46n1937_005:0903c08": "之者謂愚與足下。苦心為法之至也。不知者",
    "T46n1937_005:0903c09": "以為好諍求譽之至也。又有不知厥臧厥否。",
    "T46n1937_005:0903c10": "而鉗口不言之者。今時乃爾。後世知之者。其",
    "T46n1937_005:0903c11": "何若哉。先知足下造指要鈔。解十不二門。為",
    "T46n1937_005:0903c12": "一理之康莊。辨二家之得失。二年前雖許垂",
    "T46n1937_005:0903c13": "示。未覩斯文。翹望之切。如飢渴矣。或苟無食",
    "T46n1937_005:0903c14": "言。必具簡惠然而來。博我圓解。約我圓行。",
    "T46n1937_005:0903c15": "豈獨愚之幸。亦杭之學徒幸矣。又見吾足下",
    "T46n1937_005:0903c16": "誨人無倦之至焉。不宣。錢唐法門比丘慶昭",
    "T46n1937_005:0903c17": "上曰。",
    "T46n1937_005:0903c18": "謝聖果法師作指要序啟謝聖果法師作指要序啟",
    "T46n1937_005:0903c19": "四明法門比丘知禮。上手聖果闍梨侍者光塵",
    "T46n1937_005:0903c20": "倐變。忻界尤賒。傾慕笑譚。何啻飢渴。諒惟榮",
    "T46n1937_005:0903c21": "履無替考詳。必誨物以忘疲。幸吾宗之不墜。",
    "T46n1937_005:0903c22": "知禮昨以居多暇日。因究教門。庶熟性靈。輒",
    "T46n1937_005:0903c23": "思訓解。念朱陵之四擇。已抱忸怩。繹荊溪之",
    "T46n1937_005:0903c24": "妙言。更增嗤鄙。無何諸子咸議。刊行。遏之不",
    "T46n1937_005:0903c25": "休。故從所欲敢期英眷。亦賜揄揚。實謂虎威",
    "T46n1937_005:0903c26": "俯從狐假。洎迴人之遽至。辱榮翰以荐臨。益",
    "T46n1937_005:0903c27": "見久要之心。足認淡成之契。瞻望載惕。睓懵",
    "T46n1937_005:0903c28": "交顏。方今參宿移沈。聖制非遠。必希道養以",
    "T46n1937_005:0903c29": "慰翹思。便价告行。謹此致訊。兼代陳謝。伏惟",
    "T46n1937_005:0904a01": "鑒察。不宣。四明法門比丘知禮載。白聖果闍",
    "T46n1937_005:0904a02": "梨天竺懺主時住聖果寺也。",
    "T46n1937_005:0904a03": "四明與矩法師書敘四明與矩法師書敘",
    "T46n1937_005:0904a04": "元豐間剡溪上方。有子通講者。因之三衢。謁",
    "T46n1937_005:0904a05": "長壽水法師。見壁間懸數族。皆四明尊者。付",
    "T46n1937_005:0904a06": "門人炬公之書。辭翰平淡。道義優柔。凜然古",
    "T46n1937_005:0904a07": "人風度。通即錄歸。自茲傳播。然四明中興祖",
    "T46n1937_005:0904a08": "道。稟法之徒。靡計其數。唯公所得最深。獨擅",
    "T46n1937_005:0904a09": "出藍之美。方其在輪下。居席端眾。請貳講。四",
    "T46n1937_005:0904a10": "明聽而駭之謂。吾後之有賴矣。初出世領三",
    "T46n1937_005:0904a11": "衢本業寺。四明授與手鑪如意。足見印可之",
    "T46n1937_005:0904a12": "篤。後詣京師。真宗知名。召講四十二章經。",
    "T46n1937_005:0904a13": "因賜命服。續迴梓里。住持浮石。茲山先係禪",
    "T46n1937_005:0904a14": "剎。長老元勳。因聽師講唱。遂請問從真起妄",
    "T46n1937_005:0904a15": "之義。一言相契。迴禮為師。即捨此院。永為教",
    "T46n1937_005:0904a16": "庠。師一開法學。徒雲委。大展黌堂。揄揚聖",
    "T46n1937_005:0904a17": "化。至今三衢台道之行。由師力也。通得此帖。",
    "T46n1937_005:0904a18": "甚珍惜。復跋其所得於後。無何歲久魚魯成",
    "T46n1937_005:0904a19": "訛。余故芟夷調理。易冠于前。庶幾覽者。先知",
    "T46n1937_005:0904a20": "文之自來也。嘉泰二年中秋後一日宗曉志。",
    "T46n1937_005:0904a21": "四明付門人矩法師書(凡十幅)四明付門人矩法師書凡十幅",
    "T46n1937_005:0904a22": "第一書第一書",
    "T46n1937_005:0904a23": "崇矩近夏。五迴收得汝書。知受台州黃巖東",
    "T46n1937_005:0904a24": "禪之請。聞若僧若俗。于再于三。既動眾心。獲",
    "T46n1937_005:0904a25": "興吾教。得無喜乎。前次海藏主。將東山信來。",
    "T46n1937_005:0904a26": "亦言及斯事。未知幾時赴彼開講也。汝既受",
    "T46n1937_005:0904a27": "彼請。當聽吾言。凡立身行道。世之大務。雖儒",
    "T46n1937_005:0904a28": "釋殊途。安能有異。必須先務立身。次謀行道。",
    "T46n1937_005:0904a29": "謙為德柄。汝當堅執之。使身從此立道從此",
    "T46n1937_005:0904b01": "行也。吾見學人切於名利者。皆不能鳩徒演",
    "T46n1937_005:0904b02": "教。當視此等如詐親懼之如虎狼。此先宜誡",
    "T46n1937_005:0904b03": "之。然後進行勤講。豈俟再言也。此外宜覽儒",
    "T46n1937_005:0904b04": "家文集。博究五經雅言。圖於筆削之間。不墮",
    "T46n1937_005:0904b05": "凡鄙之說。吾素乖此學。常所恨焉。汝既少年。",
    "T46n1937_005:0904b06": "不宜守拙。當效圓闍梨之作也。至囑若見源",
    "T46n1937_005:0904b07": "叔。為我伸誠。佛事所拘。人情多曠。春喧漸",
    "T46n1937_005:0904b08": "熱。更宜減睡節食為要。餘無可言。不具座主。",
    "T46n1937_005:0904b09": "押付崇矩闍梨。",
    "T46n1937_005:0904b10": "第二書第二書",
    "T46n1937_005:0904b11": "浮石行者。至得汝書知。住持無事。兼有僧徒。",
    "T46n1937_005:0904b12": "講說相續。官員歸嚮。供施周豐。此雖外事。亦",
    "T46n1937_005:0904b13": "是急緣。又知專以淨土繫心。念佛不輟。吾聞",
    "T46n1937_005:0904b14": "之甚喜。如飢得食。望汝加行自修。弘教利物。",
    "T46n1937_005:0904b15": "無以他競。卑己尊人為上。若其爾者。三衢台",
    "T46n1937_005:0904b16": "教。立見中興也。其住持事。杭僧來說。汝既說",
    "T46n1937_005:0904b17": "行並持。必樹立非晚也。仁岳有諫書與吾。汝",
    "T46n1937_005:0904b18": "曾見否。嗟小子狂簡。不知所以裁之。始欲不",
    "T46n1937_005:0904b19": "答。又慮後學遭伊惑亂。病中寫三二十紙。解",
    "T46n1937_005:0904b20": "其謗辭。令伊知教觀蹊徑也。鈔寫未了。後信",
    "T46n1937_005:0904b21": "附去。夏暑惡熱。宜好將息。勤心為法。兼修佛",
    "T46n1937_005:0904b22": "事。為要不具。",
    "T46n1937_005:0904b23": "第三書第三書",
    "T46n1937_005:0904b24": "吾委付崇矩。近者得書。知汝平善。汝受得浮",
    "T46n1937_005:0904b25": "石院。吾猶慮捨時不至分明。又見錢唐人說。",
    "T46n1937_005:0904b26": "有多端。今睹帖疏。辭意甚周旋。衷心喜之。是",
    "T46n1937_005:0904b27": "汝平生留心教觀所感也。願智者圓宗。因此",
    "T46n1937_005:0904b28": "大行彼郡。接誘方來。然得人則其道大振。失",
    "T46n1937_005:0904b29": "人則其道隨滅。三衢流布。種在汝躬。慎勿放",
    "T46n1937_005:0904c01": "逸。宜以謙下接人實行軌物。若其然者。則副",
    "T46n1937_005:0904c02": "請主學士之用心。乃酬勳公之元意。切須夙",
    "T46n1937_005:0904c03": "夜審思取成大利也。吾為小子仁岳狂簡。輒起",
    "T46n1937_005:0904c04": "邪思。執非為是。以偽駁真。恐世人遭伊起謗。",
    "T46n1937_005:0904c05": "紊亂大途。故吾勉強書兩十紙解之。俾伊略",
    "T46n1937_005:0904c06": "知得失。秖為伊在講下。雖久逐句。記錄待作",
    "T46n1937_005:0904c07": "諍端。莊嚴我見。全不咨審大體。唯增毀謗之",
    "T46n1937_005:0904c08": "門。今因他故修得此書。略顯吾宗妙義。今以",
    "T46n1937_005:0904c09": "草󱡐一本。與汝宜子細研味之。汝欲吾作委",
    "T46n1937_005:0904c10": "曲付。文智今寫未暨。教伊且秉護三業。令自",
    "T46n1937_005:0904c11": "他有益也。人去餘無所道。為法安身。為最不",
    "T46n1937_005:0904c12": "具。",
    "T46n1937_005:0904c13": "第四書第四書",
    "T46n1937_005:0904c14": "崇矩六明初五日。始見靈曜行者。將到汝二",
    "T46n1937_005:0904c15": "月書。知官僚躬請。名僧讓居。緇白歸心。資緣",
    "T46n1937_005:0904c16": "周贍。乃汝願力所致。亦吾道將行。更在精勤。",
    "T46n1937_005:0904c17": "令事增廣。但於心無著。必傳法成功。須更堅",
    "T46n1937_005:0904c18": "固立十方住持。永作傳天台教觀之院。既已",
    "T46n1937_005:0904c19": "有夏舍人起請之勅。州府據勅行之甚順也。",
    "T46n1937_005:0904c20": "事畢結裹文字。入在石中。永為程式。方為究",
    "T46n1937_005:0904c21": "竟也。見說文炳。依棲於彼。切宜照燎之。伊却",
    "T46n1937_005:0904c22": "是學人必能成器也。此外切在調身安適。自",
    "T46n1937_005:0904c23": "然其道昌盛矣。餘無可囑不具。",
    "T46n1937_005:0904c24": "第五書第五書",
    "T46n1937_005:0904c25": "崇矩吾前次附信。必領得了。起造畢。莫管",
    "T46n1937_005:0904c26": "人多少。須不住開講。於教著功不擁文義。仍",
    "T46n1937_005:0904c27": "以進行為務。守戒為先。如汝者少。唯望汝流",
    "T46n1937_005:0904c28": "布。若或放逸。又成虛擲也。吾於餘事。不能挂",
    "T46n1937_005:0904c29": "心。只慮教觀無人而墜。汝宜思之。當知吾志。",
    "T46n1937_005:0905a01": "焉夏初修方便。望汝冥禱相助。時中切冀將",
    "T46n1937_005:0905a02": "身本道不具。",
    "T46n1937_005:0905a03": "第六書第六書",
    "T46n1937_005:0905a04": "章安崇矩。近日如何。夏中不廢講否。自行化",
    "T46n1937_005:0905a05": "他日增益否。知吾道者無幾。望汝傳化令道",
    "T46n1937_005:0905a06": "光大。莫作最後斷佛種人也。吾懺期將滿。寄",
    "T46n1937_005:0905a07": "世非遙。此去一年。欲息諸緣務。併心究理一",
    "T46n1937_005:0905a08": "志焚修。故遣諸生遍求資給。居永用。卿到彼",
    "T46n1937_005:0905a09": "望汝勸揚。須一一言與門徒。令人人樂施。吾",
    "T46n1937_005:0905a10": "即此一迴斷送西歸。願汝精進教觀。勤發行",
    "T46n1937_005:0905a11": "者。莊嚴淨土。願來世得際夙因妙證。斯事常",
    "T46n1937_005:0905a12": "切在於制心也。然汝自知吾志。不復再三。二",
    "T46n1937_005:0905a13": "子去。聊書此布意。更不委悉。不具。",
    "T46n1937_005:0905a14": "第七書第七書",
    "T46n1937_005:0905a15": "崇炬闍梨。久不得信。近日如何。風聞。已赴本",
    "T46n1937_005:0905a16": "業景德開講。僧俗歸心。須知。城隍不比鄉縣。",
    "T46n1937_005:0905a17": "又是受業去處。上下難受化。必須降意接物",
    "T46n1937_005:0905a18": "軟語談真。使聞者皆忻見者獲益。汝之智辯。",
    "T46n1937_005:0905a19": "足可為眾。但恐寺眾。有見汝行止有不廉處。",
    "T46n1937_005:0905a20": "又恐檀信見熟別有誹謗。於教無光。更須護",
    "T46n1937_005:0905a21": "持。則盡善盡美矣。吾為懺期將滿報願未。能",
    "T46n1937_005:0905a22": "眾障交興。莫我遣却。仍為教藏未圓。恐後來",
    "T46n1937_005:0905a23": "師徒。講習艱難。以故忍死力為成之。今遣學",
    "T46n1937_005:0905a24": "者往彼邦。緣化印法華經記。切在勸贊門徒。",
    "T46n1937_005:0905a25": "多少結緣。令吾心志滿足也。此外宜息身心。",
    "T46n1937_005:0905a26": "莫令生病。是祝是祝。不具。",
    "T46n1937_005:0905a27": "第八書第八書",
    "T46n1937_005:0905a28": "崇矩近擇交來得信。知汝夜講光明。日談止",
    "T46n1937_005:0905a29": "觀。為道既勤聞之極喜。又知造僧堂。必是無",
    "T46n1937_005:0905b01": "心往西溪也。所言不安者。宜不住服藥。禮誦",
    "T46n1937_005:0905b02": "祈禱。求聖冥加也。惠南已安排在堂。只是隨",
    "T46n1937_005:0905b03": "眾受習。更有何管領乎。所議融心解。今於答",
    "T46n1937_005:0905b04": "後添三兩句。收於三輩。必免相違。何不但云",
    "T46n1937_005:0905b05": "三輩文有相妨。何必致許多難問。可謂寸水",
    "T46n1937_005:0905b06": "丈波也。是此之心。宜須削去。方可傳通。此蓋",
    "T46n1937_005:0905b07": "因事誡汝。凡百施為。皆須準此。山家教觀。託",
    "T46n1937_005:0905b08": "汝弘護。汝須好將息。庶身安道隆也。餘無所",
    "T46n1937_005:0905b09": "囑不具。",
    "T46n1937_005:0905b10": "第九書第九書",
    "T46n1937_005:0905b11": "崇矩論師。不見汝面。僅十六年。不得汝書。亦",
    "T46n1937_005:0905b12": "十年矣。昨聞西游京都。遽蒙宣召。講演復賜",
    "T46n1937_005:0905b13": "命衣。深為吾門之美事也。近知歸在天竺開",
    "T46n1937_005:0905b14": "講。尤副我心。此際書來解吾思念。切在勤心",
    "T46n1937_005:0905b15": "慈接學流。仍須以香火為緣。以止觀為業。不",
    "T46n1937_005:0905b16": "行唯說。是吾之憂。若非為法。須行利益邊事。",
    "T46n1937_005:0905b17": "此外不宜他適。當善調身。餘不細述。不具。",
    "T46n1937_005:0905b18": "第十遺書第十遺書",
    "T46n1937_005:0905b19": "吾遺書付浮石崇矩。吾傳教觀。四十餘年。",
    "T46n1937_005:0905b20": "既云樂在其中。不覺老之將至。近以綿痼。百",
    "T46n1937_005:0905b21": "骸俱痛。唯冥妙空。達生死相。相亦非相。去來",
    "T46n1937_005:0905b22": "本常。此乃一心三觀之要。吾在為訓物之柄。",
    "T46n1937_005:0905b23": "吾逝為見佛之基。汝早聞思。夙預傳唱。當須",
    "T46n1937_005:0905b24": "勤勵以益諸後。俾祖燈廣曜佛種不斷。若依",
    "T46n1937_005:0905b25": "此者。真吾徒也。捨此以往復。何言哉。臨行書",
    "T46n1937_005:0905b26": "此。不及委悉。深宜體察。不具。",
    "T46n1937_005:0905b27": "付彬闍梨遺書付彬闍梨遺書",
    "T46n1937_005:0905b28": "委曲遺願彬闍梨。吾夙以緣法。獲嗣流通。踰",
    "T46n1937_005:0905b29": "四十年。道德無聞深。自為愧。汝亦早以弘教",
    "T46n1937_005:0905c01": "為志。久處座下及傳唱利人。頗有道譽。我今",
    "T46n1937_005:0905c02": "老病日篤。必不能再與汝等談道。宜以像末",
    "T46n1937_005:0905c03": "隆法為勤。無以名利居懷。自念垂終之次。不",
    "T46n1937_005:0905c04": "能悉書。聊遣此好自珍育。不具。延慶座主押",
    "T46n1937_005:0905c05": "付願彬闍梨領。",
    "T46n1937_005:0905c06": "上大雷菴長書(凡二書)上大雷菴長書凡二書",
    "T46n1937_005:0905c07": "第一書第一書",
    "T46n1937_005:0905c08": "知禮奉白菴長高人。偶違顏色。俄改星霜。徒",
    "T46n1937_005:0905c09": "增言念之勞。且曠緘題之禮。切聆動止。克遂",
    "T46n1937_005:0905c10": "康寧。將屆安居。更希遵理。指要印後。曾已附",
    "T46n1937_005:0905c11": "呈。雖筆削之甚凡。且銓量之有據。願於閑暇。",
    "T46n1937_005:0905c12": "略與披尋。今少敏歸。寧謹憑此。問訊不宣。比",
    "T46n1937_005:0905c13": "丘知禮奉白大雷菴長侍者。",
    "T46n1937_005:0905c14": "第二書第二書",
    "T46n1937_005:0905c15": "知禮在懺中。忽承賢力生。長老奄歸真寂。驚",
    "T46n1937_005:0905c16": "惻久如不能自已。然則道人去住故。是尋常。",
    "T46n1937_005:0905c17": "但以久沐慈憐。難平悲愴。雖夙敦戒定之力。",
    "T46n1937_005:0905c18": "更宜多以誦念資之。智者尚令弟子勤禮懺。",
    "T46n1937_005:0905c19": "資吾生處。在菴長洞明。豈須更說。鄙僧懺法。",
    "T46n1937_005:0905c20": "絕於慶吊。情不可遏。故破制作手簡。相問令",
    "T46n1937_005:0905c21": "人送蠟茶二挺印香一兩。希為供養為幸。延",
    "T46n1937_005:0905c22": "慶苾芻知禮謹白。",
    "T46n1937_005:0905c23": "付神照法師書付神照法師書",
    "T46n1937_005:0905c24": "予三術寡修。致名達於朝彥。尋蒙。帝澤。令被",
    "T46n1937_005:0905c25": "紫衣。有恥無榮。何勞致賀。汝宜深修內行。藏",
    "T46n1937_005:0905c26": "隱名聞。莫墮流俗之僧。如於我也。延慶押付",
    "T46n1937_005:0905c27": "東掖如法師。",
    "T46n1937_005:0905c28": "右法智法帖去此二百年矣。讀之悚然增敬。",
    "T46n1937_005:0905c29": "數語之間。引學者於內省之地。亦足見古之",
    "T46n1937_005:0906a01": "耆宿用心也。丁酉孟夏住延慶法孫惠詢敬書。",
    "T46n1937_005:0906a02": "付妙果法師書付妙果法師書",
    "T46n1937_005:0906a03": "妙果講主文昌論師。時光急逝。法蠟又增。徒",
    "T46n1937_005:0906a04": "覺力衰。未能果證。日思改報身預勝游。遂我",
    "T46n1937_005:0906a05": "所期。必將剋也。汝修心勤進。為法周旋。二利",
    "T46n1937_005:0906a06": "兼行。三空不爽。必於此世獲妙果矣。吾雖觀",
    "T46n1937_005:0906a07": "力未充。心有所詣。出處說行。敢離智者閫域。",
    "T46n1937_005:0906a08": "常患十六觀疏文約。理奧講者學者。多淺多",
    "T46n1937_005:0906a09": "近。法既不稱。種乃不強。故率所懷。成乎私",
    "T46n1937_005:0906a10": "鈔。汝既吾黨同吾用心。故旋寫二卷附去。看",
    "T46n1937_005:0906a11": "尋若有所資。宜為眾講說。或有異可劄取寄",
    "T46n1937_005:0906a12": "來。此外調理身心。俾成願行。餘復何述。老僧",
    "T46n1937_005:0906a13": "押達昌公領。",
    "T46n1937_005:0906a14": "右法智尊者所賜永嘉妙果。始祖昌公法師。",
    "T46n1937_005:0906a15": "真蹟楷公講主。拾襲珍藏。積有年矣。惠詢夤",
    "T46n1937_005:0906a16": "緣會遇。得獲瞻敬。遐想慈訓。涕泪久之。夫翰",
    "T46n1937_005:0906a17": "墨之寶。固有神護。勒石垂耀。咸所願焉。淳熙",
    "T46n1937_005:0906a18": "丁酉仲春法孫延慶寺住持比丘惠詢謹書。",
    "T46n1937_005:0906a19": "上永安持山主書（凡三書）上永安持山主書",
    "T46n1937_005:0906a20": "第一書第一書",
    "T46n1937_005:0906a21": "持姪山主昨來訪。及殊乏相延。經夏至秋。諒",
    "T46n1937_005:0906a22": "身安道長。今知蓋泥屋宇。不易指揮。此際丐",
    "T46n1937_005:0906a23": "僧。又須棲託。希好生見納。兼望勸揚。四眾歲",
    "T46n1937_005:0906a24": "歲。括煩深增悚息。既是法屬。罔避嫌疑也。時",
    "T46n1937_005:0906a25": "中宜善將攝。將來大有好事在。不宣。法眷押",
    "T46n1937_005:0906a26": "達永安山主永安即慈溪福嚴禪院舊類也。",
    "T46n1937_005:0906a27": "第二書第二書",
    "T46n1937_005:0906a28": "吾姪持公院宰。秋來且喜。無恙修進成規。昨",
    "T46n1937_005:0906a29": "咸若棲託名籃。稍垂見待。仍染拙疾。更費看",
    "T46n1937_005:0906b01": "承。見法屬之情。感歲寒之分。今二僧再去收",
    "T46n1937_005:0906b02": "斂。更冀溫存。或檀越登門。亦希勸發。先人後",
    "T46n1937_005:0906b03": "己是大士之用心。此外善保行藏。勤於收拾。",
    "T46n1937_005:0906b04": "裨住持興盛教觀流通。餘無所囑也。不宣。城",
    "T46n1937_005:0906b05": "隅法眷比丘押達永安山主。",
    "T46n1937_005:0906b06": "第三書第三書",
    "T46n1937_005:0906b07": "持姪山主。又加法臘。必益道腴。經理住持。諒",
    "T46n1937_005:0906b08": "皆成就。二子在院。粗著工夫。無勞挂慮此來。",
    "T46n1937_005:0906b09": "丐士更須棲依。希更周旋也。秋暑猶盛。切在",
    "T46n1937_005:0906b10": "將調。期成二利之行。或入郡城。到院相見是",
    "T46n1937_005:0906b11": "望。不宣。城隅老叔押達上吾姪永安山主",
    "T46n1937_005:0906b12": "七月十九日書。",
    "T46n1937_005:0906b13": "右四明法智大師帖門人如楷請以為跋。子不",
    "T46n1937_005:0906b14": "聞越之流人乎。去國既久。見似人者而喜。不",
    "T46n1937_005:0906b15": "亦去國滋久。思人之深乎。於戲愚去大師之",
    "T46n1937_005:0906b16": "世已久。思大師之音已深。今覩筆蹟。宛然平",
    "T46n1937_005:0906b17": "生。不啻似人者。欣慕不足。感泣以書。乾道乙",
    "T46n1937_005:0906b18": "酉歲除門人道因再拜謹跋。",
    "T46n1937_005:0906b19": "言心聲也。字心畫也。此來延慶。因得拜觀法",
    "T46n1937_005:0906b20": "智尊者真蹟如。水無風自成波紋。偶有晉人",
    "T46n1937_005:0906b21": "古帖。老手風韻可佳。雲間異世嗣學可觀。敬",
    "T46n1937_005:0906b22": "題卷末。淳熙庚子仲夏改旦。",
    "T46n1937_005:0906b23": "法智與其姪書前云。二子粗著工夫。後期二",
    "T46n1937_005:0906b24": "利之行。於人念念不忘於道。蓋戒誓之緒餘",
    "T46n1937_005:0906b25": "耳。百世之師也。乾道二年四月八日蘿月曇",
    "T46n1937_005:0906b26": "瑩謹書。",
    "T46n1937_005:0906b27": "四明尊者。道德淵源。固未易窺測。而學者仰",
    "T46n1937_005:0906b28": "止高風雖。片言隻字。得之者如獲珙寶。至有",
    "T46n1937_005:0906b29": "甘棠勿敗之比。此帖流落人間。世不多見。而",
    "T46n1937_005:0906c01": "楷公得之。罔敢失墜。因求跋于二三宗匠。",
    "T46n1937_005:0906c02": "用託不朽。噫日新之銘。非即之湯盤。則不知。",
    "T46n1937_005:0906c03": "大思之銘非即之周量。則不著。師資心傳之",
    "T46n1937_005:0906c04": "妙。亦可想見於此矣。異世相遇若旦暮。然是",
    "T46n1937_005:0906c05": "亦聖教中一段奇事。神而明之。存乎其人。又",
    "T46n1937_005:0906c06": "豈止神物護持而已。述齋薛澄清卿敬跋。紹",
    "T46n1937_005:0906c07": "熙壬子四月五日。",
    "T46n1937_005:0906c08": "天竺懺主上四明法師書(凡二書)天竺懺主上四明法師書凡二書",
    "T46n1937_005:0906c09": "第一書第一書",
    "T46n1937_005:0906c10": "遵式和南四明宗主。吾兄凝寒道體必康。仍知",
    "T46n1937_005:0906c11": "修懺開講。說行二門。己他二利。一日並運。未",
    "T46n1937_005:0906c12": "之有也。所蒙教乘。一時給借。深感我交之不",
    "T46n1937_005:0906c13": "棄也。亦言。外弘量之成我也。涅槃玄義。既許",
    "T46n1937_005:0906c14": "換後一片。今更募僧添滿。二十七貫四百見",
    "T46n1937_005:0906c15": "附去。二貫四百足作來人名。不可移易。望依",
    "T46n1937_005:0906c16": "今附到者書之。又見兄說除二子句當名。移",
    "T46n1937_005:0906c17": "岳公為本院僧甚好。但岳公於此玄義板。只",
    "T46n1937_005:0906c18": "消著句當雕造。不須云募緣。不同彼疏板。須",
    "T46n1937_005:0906c19": "安募緣。便副得吾兄。云二處講院。同弘斯典。",
    "T46n1937_005:0906c20": "進發後人之謂也。所定文字。更計所裁必無",
    "T46n1937_005:0906c21": "確定。從長為當耳。倫公恐十九發去也。唯一",
    "T46n1937_005:0906c22": "本出義才之議。亦計伊之情。今特令梵住取。",
    "T46n1937_005:0906c23": "若思望勸勵伊。歸山不宣。遵式和南。",
    "T46n1937_005:0906c24": "第二書第二書",
    "T46n1937_005:0906c25": "遵式寅白法智大師。吾兄近蒙惠書并新記。焚",
    "T46n1937_005:0906c26": "香披讀。若臨藻鑒。忻慰之抱。其可量也。劣弟",
    "T46n1937_005:0906c27": "自夏洎秋。伏枕沈瘵。略不自持。于今腹中氣",
    "T46n1937_005:0906c28": "塊。有若負石。百醫千藥。有加無瘳。乃過去業",
    "T46n1937_005:0906c29": "緣。現在所作之劇報也。但待死至。餘無所云",
    "T46n1937_005:0907a01": "所恨。不果良交一面而後訣耳。仰想。吾兄將",
    "T46n1937_005:0907a02": "大有俊少輻湊講席。願安隱久住。弘濟斯道。",
    "T46n1937_005:0907a03": "於今山家一教。旋觀海內。唯兄一人而已。",
    "T46n1937_005:0907a04": "非誕言也。少弟所戮力置立。天竺道場頗。得",
    "T46n1937_005:0907a05": "其地。實可弘通。自真觀法師之後。凡數十",
    "T46n1937_005:0907a06": "住持。皆是賢聖之僧講訓。觀師早承天台",
    "T46n1937_005:0907a07": "禪師。即百錄陳佰智。薦真觀惠陪二法師是",
    "T46n1937_005:0907a08": "也。今作智者道場。非偶然而來。蓋承此餘蔭",
    "T46n1937_005:0907a09": "耳。其九祖儀像。天下為甲也。萬卷教文已有",
    "T46n1937_005:0907a10": "施主。相次印造。安僧舍宇受用者已足。但未",
    "T46n1937_005:0907a11": "有殿宇門廊耳。若一區形勝。來往游人。謂天",
    "T46n1937_005:0907a12": "下無也。所惜者在茲。今欲請賢子本如却過住",
    "T46n1937_005:0907a13": "持。昨因疾甚之際。召得相見。寺眾檀越。一",
    "T46n1937_005:0907a14": "心同願。內外忻忻。亦是宿緣也。已受小請疏",
    "T46n1937_005:0907a15": "子。是伊口口只言。未白知四明本講。餘無所",
    "T46n1937_005:0907a16": "辭。今見押本州大疏。須至敦請。冬初必先",
    "T46n1937_005:0907a17": "過四明諮白。況我兄平生。以弘經為本心。願",
    "T46n1937_005:0907a18": "加苦口。策伊出來繁會之地。講演大教。亦吾",
    "T46n1937_005:0907a19": "家大光揚也。是事終不以私曲之情。非有他",
    "T46n1937_005:0907a20": "議請他過也。東山必令祖韶去彼開講。亦似",
    "T46n1937_005:0907a21": "去得。蓋量材也。若得數處講香不絕。死亦何",
    "T46n1937_005:0907a22": "恨。劣弟必在今冬去也。願承我兄淨土本願",
    "T46n1937_005:0907a23": "之力。令我纔預末品。當有相見之分。而今束",
    "T46n1937_005:0907a24": "手待至。近開得遐榻銘。并囑弟子。送哀石本",
    "T46n1937_005:0907a25": "附呈。然送哀一文。雖是小道。以誡學者。似有",
    "T46n1937_005:0907a26": "所補。願略過目幸甚。觀經新記第三卷。願速",
    "T46n1937_005:0907a27": "附來。一見後死去也。此去恐信息少。珍重珍",
    "T46n1937_005:0907a28": "重。遵式拜白。",
    "T46n1937_005:0907a29": "法智慈雲二導師法門連枝也。所謂聰慧明達。",
    "T46n1937_005:0907b01": "善知險道通塞之相。而宮商相宣。金玉諧和。",
    "T46n1937_005:0907b02": "翼贊台宗。為有力者。由是人人知惡可棄。知",
    "T46n1937_005:0907b03": "善可為。至今東南號為易治也。此書門人清湜",
    "T46n1937_005:0907b04": "欲刊諸石。請以為跋。然雉川丹并之東。力疾",
    "T46n1937_005:0907b05": "以書。攬野色映湖光。出觀而讀。想像容止。感",
    "T46n1937_005:0907b06": "激于懷。聊為之書。乾道丙戌上元門人道因謹",
    "T46n1937_005:0907b07": "跋。",
    "T46n1937_005:0907b08": "四明付門人琮法師帖四明付門人琮法師帖",
    "T46n1937_005:0907b09": "鑒琮論師。在於本鄉。身心安否。親里愛結不",
    "T46n1937_005:0907b10": "相染耶。利養名聞能遠離否。既學山家必異",
    "T46n1937_005:0907b11": "常流。理事合修自他兼濟。如此即是智者子",
    "T46n1937_005:0907b12": "孫矣。吾年事已去。唯念西游。眾緣所留。未果",
    "T46n1937_005:0907b13": "其志。然圖傳教勝事。實是掛心。今遣二僧去。",
    "T46n1937_005:0907b14": "彼句當印板。望汝行疏。贊成切囑。不具。花押",
    "T46n1937_005:0907b15": "委曲七月十二日。",
    "T46n1937_005:0907b16": "四明尊者教行錄卷第五"
}