{
    "T18n0888_002:0539a21": "一切祕密最上名義大教王儀軌",
    "T18n0888_002:0539a22": "卷下",
    "T18n0888_002:0539a24": "西天譯經三藏傳法大師",
    "T18n0888_002:0539a25": "賜紫臣施護奉　詔譯",
    "T18n0888_002:0539a26": "布施波羅蜜多法，　　即是金剛大嬉戲；",
    "T18n0888_002:0539a27": "遊戲自在常清淨，　　此即金剛戲菩薩！",
    "T18n0888_002:0539a28": "持戒波羅蜜多法，　　即是金剛妙寶鬘；",
    "T18n0888_002:0539a29": "莊嚴身意悉清淨，　　此即金剛鬘菩薩！",
    "T18n0888_002:0539b01": "忍辱波羅蜜多法，　　即是金剛妙歌詠；",
    "T18n0888_002:0539b02": "善集正法嗢陀那，　　此即金剛歌菩薩！",
    "T18n0888_002:0539b03": "精進波羅蜜多法，　　即是金剛妙旋舞；",
    "T18n0888_002:0539b04": "非久得成佛菩提，　　此即金剛舞菩薩！",
    "T18n0888_002:0539b05": "大慧波羅蜜多法，　　即是金剛最上香；",
    "T18n0888_002:0539b06": "遍一切處廣無邊，　　此即金剛香菩薩！",
    "T18n0888_002:0539b07": "禪定波羅蜜多法，　　即是金剛殊妙華；",
    "T18n0888_002:0539b08": "蓮華不染泥中生，　　此即金剛華菩薩！",
    "T18n0888_002:0539b09": "勝願波羅蜜多法，　　即是金剛廣大燈；",
    "T18n0888_002:0539b10": "遍一切處悉照明，　　此即金剛燈菩薩！",
    "T18n0888_002:0539b11": "方便波羅蜜多法，　　即是金剛妙塗香；",
    "T18n0888_002:0539b12": "一切惡香悉清淨，　　此即金剛塗香尊！",
    "T18n0888_002:0539b13": "一切如來大方便，　　分別四種祕密相；",
    "T18n0888_002:0539b14": "一切羯磨大方便，　　此即金剛鉤菩薩！",
    "T18n0888_002:0539b15": "相應行者菩提行，　　是即最上金剛杵；",
    "T18n0888_002:0539b16": "而彼堅固勝妙性，　　此即金剛鎖菩薩！",
    "T18n0888_002:0539b17": "一切法本無所生，　　本來清淨虛空等；",
    "T18n0888_002:0539b18": "而此法語真實體，　　此即金剛鈴菩薩！",
    "T18n0888_002:0539b19": "觀悉無上菩提心，　　最上佛性所從來；",
    "T18n0888_002:0539b20": "建立波羅蜜多名，　　此即薩埵金剛尊！",
    "T18n0888_002:0539b21": "大慧波羅蜜多淨，　　四攝法門從是生；",
    "T18n0888_002:0539b22": "而四攝法利無邊，　　此即寶金剛菩薩！",
    "T18n0888_002:0539b23": "真實波羅蜜多淨，　　即大波羅蜜多生；",
    "T18n0888_002:0539b24": "祕密法門平等智，　　此即法金剛菩薩！",
    "T18n0888_002:0539b25": "金剛波羅蜜多淨，　　即四波羅蜜多王；",
    "T18n0888_002:0539b26": "一切施作悉相應，　　此即羯磨金剛尊！",
    "T18n0888_002:0539b27": "大智波羅蜜多淨，　　金剛波羅蜜多性；",
    "T18n0888_002:0539b28": "一切祕密普相應，　　由是出生十二相。",
    "T18n0888_002:0539b29": "當知金剛手出生，　　一切三昧祕密印；",
    "T18n0888_002:0539c01": "二種堅固金剛拳！　　此即名為羯磨印。",
    "T18n0888_002:0539c02": "無我平等智出生，　　無相無礙無我見；",
    "T18n0888_002:0539c03": "一切染愛悉清淨，　　此即金剛手菩薩！",
    "T18n0888_002:0539c04": "此說金剛染因緣，　　即是金剛無上智；",
    "T18n0888_002:0539c05": "染法復是淨蓮華，　　華即金剛妙法智。",
    "T18n0888_002:0539c06": "若了自種出自相，　　即一切佛同此攝；",
    "T18n0888_002:0539c07": "二種變化若相應，　　金剛薩埵真供養。",
    "T18n0888_002:0539c08": "大智了知自種子，　　悲愛二法即和合；",
    "T18n0888_002:0539c09": "二處相應住等持，　　以無二法破二性。",
    "T18n0888_002:0539c10": "平等安住曼拏羅，　　從是出大相應法；",
    "T18n0888_002:0539c11": "戲笑言說及歌舞，　　皆是佛語方便門。",
    "T18n0888_002:0539c12": "自他二行相應中，　　現諸眾生利益事；",
    "T18n0888_002:0539c13": "自性光明本清淨，　　此即心月曼拏羅。",
    "T18n0888_002:0539c14": "貪本清淨如蓮華，　　諸煩惱怨悉除斷；",
    "T18n0888_002:0539c15": "最初語言所表示，　　此即大輪曼拏羅。",
    "T18n0888_002:0539c16": "自性光明本清淨，　　而菩提心無有上；",
    "T18n0888_002:0539c17": "成諸眾生利益事，　　此即妙月曼拏羅。",
    "T18n0888_002:0539c18": "智慧清淨所莊嚴，　　從彼金剛喻定生；",
    "T18n0888_002:0539c19": "解脫光明平等光，　　此即日輪曼拏羅。",
    "T18n0888_002:0539c20": "五佛平等若相應，　　五智和合諸作用；",
    "T18n0888_002:0539c21": "五眼清淨善觀視，　　此即五佛曼拏羅。",
    "T18n0888_002:0539c22": "金剛杵能破一切，　　執鉤表示相應行；",
    "T18n0888_002:0539c23": "而彼金剛勝妙箭，　　善哉善作歡喜事。",
    "T18n0888_002:0539c24": "寶等莊嚴悉具足；　　日光發生大明照；",
    "T18n0888_002:0539c25": "建立金剛勝妙幢；　　此即開發金剛笑！",
    "T18n0888_002:0539c26": "巧業金剛一切性，　　法爾不破相應行；",
    "T18n0888_002:0539c27": "現利牙相得相應，　　一切印契皆成就。",
    "T18n0888_002:0539c28": "四種明妃普相應，　　嬉戲行住而無礙；",
    "T18n0888_002:0539c29": "那哩所紡新妙線，　　依其分量善秤界。",
    "T18n0888_002:0540a01": "當住身語心觀想，　　而以智線作界道；",
    "T18n0888_002:0540a02": "依法安布曼拏羅，　　四方四門四樓閣。",
    "T18n0888_002:0540a03": "四線等量分壇隅，　　禰踰賀及尾提相；",
    "T18n0888_002:0540a04": "半全瓔珞并寶拂，　　七寶華鬘等嚴飾。",
    "T18n0888_002:0540a05": "壇中安布妙蓮華，　　心曼拏羅為最上；",
    "T18n0888_002:0540a06": "樓閣即是真實智，　　智峯高顯而起立。",
    "T18n0888_002:0540a07": "觀彼壇相外四方，　　一切有情周遍出；",
    "T18n0888_002:0540a08": "慈悲喜捨四種心，　　此即表示四種線。",
    "T18n0888_002:0540a09": "所說四線若平等，　　於法正念即相應；",
    "T18n0888_002:0540a10": "若一切見不解脫，　　由智線故而得脫。",
    "T18n0888_002:0540a11": "壇中蓮華所莊嚴，　　即表最上淨戒行；",
    "T18n0888_002:0540a12": "四方中心五牆界，　　即表信等五勝根；",
    "T18n0888_002:0540a13": "曼拏羅門周遍說，　　即表八解脫法門；",
    "T18n0888_002:0540a14": "四門所有四樓閣，　　是即表於四正斷；",
    "T18n0888_002:0540a15": "其壇所有四尾提，　　是即表於四念處；",
    "T18n0888_002:0540a16": "而彼四種禰踰賀，　　是即表於四神足；",
    "T18n0888_002:0540a17": "七寶華鬘妙莊嚴，　　是即表於七覺支；",
    "T18n0888_002:0540a18": "四門八柱所應知，　　是即表於八聖道。",
    "T18n0888_002:0540a19": "由彼三摩地智故，　　能令二障得解脫；",
    "T18n0888_002:0540a20": "壇中所有妙寶拂，　　是即表於勝道智。",
    "T18n0888_002:0540a21": "壇中全分瓔珞者，　　即表全斷諸煩惱；",
    "T18n0888_002:0540a22": "瓔珞體即是勝智，　　故諸煩惱能除斷。",
    "T18n0888_002:0540a23": "所有半分瓔珞者，　　即表半斷諸煩惱；",
    "T18n0888_002:0540a24": "自他二行相應故，　　蓋纏煩惱半分斷。",
    "T18n0888_002:0540a25": "無我平等如虛空，　　無貪妙智復最上；",
    "T18n0888_002:0540a26": "貪心淨故亦無二，　　此即名為智莊嚴。",
    "T18n0888_002:0540a27": "若以無貪得菩提，　　菩提即與貪心異；",
    "T18n0888_002:0540a28": "菩提心體既無差，　　是故貪無貪不二。",
    "T18n0888_002:0540a29": "世間貪無貪二種，　　應以方便善觀想；",
    "T18n0888_002:0540b01": "印成就法從貪生，　　及餘一切皆成就。",
    "T18n0888_002:0540b02": "若住世間調伏心，　　乃起相應平等行；",
    "T18n0888_002:0540b03": "不調伏心既清淨，　　此即貪亦是供養。",
    "T18n0888_002:0540b04": "所有廣說諸行相，　　是即分別境界相；",
    "T18n0888_002:0540b05": "若住身語心印門，　　所印即是真實智。",
    "T18n0888_002:0540b06": "觀想此印若相應，　　於諸印中常自在；",
    "T18n0888_002:0540b07": "而此印法若了知，　　觀想諸印皆成就。",
    "T18n0888_002:0540b08": "於諸境界相和合，　　知已相應平等行；",
    "T18n0888_002:0540b09": "如其諸相若相應，　　一切悉地皆圓滿。",
    "T18n0888_002:0540b10": "一切祕密中幖幟，　　右即表示於慧門；",
    "T18n0888_002:0540b11": "左為悲門義亦然，　　如其所表常觀想。",
    "T18n0888_002:0540b12": "二手相合結印時，　　即表二種三摩地；",
    "T18n0888_002:0540b13": "二足所有幖幟相，　　即表自他二利行。",
    "T18n0888_002:0540b14": "五指平等若相應，　　表莊嚴五曼拏羅；",
    "T18n0888_002:0540b15": "五佛現成正等覺，　　其所表示如次第。",
    "T18n0888_002:0540b16": "中指即表虛空生；　　頭指表示地天壇；",
    "T18n0888_002:0540b17": "無名指及大小指；　　水大風天壇如次。",
    "T18n0888_002:0540b18": "於臍輪處觀想時，　　表示金剛界佛母！",
    "T18n0888_002:0540b19": "若復於心作觀想，　　即表薩埵金剛尊！",
    "T18n0888_002:0540b20": "眉間表示寶金剛！　　頸上表示法金剛！",
    "T18n0888_002:0540b21": "頂表羯摩金剛尊！　　如其所表善觀想。",
    "T18n0888_002:0540b22": "五佛現成正等覺，　　五智圓滿皆成就；",
    "T18n0888_002:0540b23": "五種色相若相應，　　五曼拏羅而出現。",
    "T18n0888_002:0540b24": "若於前聲有所聞，　　是即表於前名句；",
    "T18n0888_002:0540b25": "如其後聲有所聞，　　此即表示於後義。",
    "T18n0888_002:0540b26": "又於前聲有所聞，　　此即表示於因義；",
    "T18n0888_002:0540b27": "如其後聲有所聞，　　此即表示於果義。",
    "T18n0888_002:0540b28": "諸佛世尊無二法，　　是中因果不可得；",
    "T18n0888_002:0540b29": "根本無性法門中，　　是故諸法皆常住。",
    "T18n0888_002:0540c01": "自心覺了即是佛，　　能覺所覺心亦忘；",
    "T18n0888_002:0540c02": "諸佛如來境界中，　　而菩提心無有異。",
    "T18n0888_002:0540c03": "一切眾生光明性，　　於一切處相平等；",
    "T18n0888_002:0540c04": "而眾生性本清淨，　　菩提由斯而建立。",
    "T18n0888_002:0540c05": "於心無動善關鎖，　　而堅固性自成就；",
    "T18n0888_002:0540c06": "髻中想住等引心，　　被甲護身常勇健。",
    "T18n0888_002:0540c07": "所有諸佛正了知，　　金剛語即是如來！",
    "T18n0888_002:0540c08": "二處三摩鉢底門，　　毘盧遮那佛無異。",
    "T18n0888_002:0540c09": "法中十二歲那哩，　　所說即是佛如來！",
    "T18n0888_002:0540c10": "十六歲者即表示，　　金剛手等十六尊！",
    "T18n0888_002:0540c11": "二十歲者諸禰尾，　　即是祕密二十天！",
    "T18n0888_002:0540c12": "作二十種供養事，　　彼二十眾應如次。",
    "T18n0888_002:0540c13": "自那囉者本部生，　　即是所說自大明；",
    "T18n0888_002:0540c14": "他那囉者別部生，　　即是所說他大明。",
    "T18n0888_002:0540c15": "真實了知諸所作，　　心曼拏羅為最上；",
    "T18n0888_002:0540c16": "作諸供養要專精，　　當以身語心供養。",
    "T18n0888_002:0540c17": "自金剛杵蓮華合，　　二處平等而出生；",
    "T18n0888_002:0540c18": "觀自種相即佛相，　　金剛薩埵真供養。",
    "T18n0888_002:0540c19": "半全瓔珞寶拂等，　　諸莊嚴相如前說；",
    "T18n0888_002:0540c20": "此中曼拏羅分量，　　應十二或十六肘。",
    "T18n0888_002:0540c21": "次復漸增二十肘，　　曼拏羅相當周遍；",
    "T18n0888_002:0540c22": "合用二十五肘時，　　即作二十五肘量。",
    "T18n0888_002:0540c23": "於曼拏羅門中分，　　九分分布如儀軌；",
    "T18n0888_002:0540c24": "隨應分布禰踰賀，　　曼拏羅門善思察。",
    "T18n0888_002:0540c25": "內曼拏羅平等作，　　曼拏羅半禰踰賀；",
    "T18n0888_002:0540c26": "如是不離九分中，　　曼拏羅隅善安布。",
    "T18n0888_002:0540c27": "壇中四方所應用，　　四尾提相當安布；",
    "T18n0888_002:0540c28": "五色和合若相應，　　五曼拏羅為嚴飾。",
    "T18n0888_002:0540c29": "五眼觀視淨諸惡，　　五色即是五如來！",
    "T18n0888_002:0541a01": "五佛平等法相應，　　地分五色莊嚴相。",
    "T18n0888_002:0541a02": "當於五曼拏羅中，　　想安五佛依方位；",
    "T18n0888_002:0541a03": "五種功德悉周圓，　　五色即五三摩地。",
    "T18n0888_002:0541a04": "其壇中心地清淨，　　月愛摩尼光妙色；",
    "T18n0888_002:0541a05": "東方地相大青色；　　南方黃色如儀軌；",
    "T18n0888_002:0541a06": "西方赤色隨所應；　　北方曼𡁠瑟吒色。",
    "T18n0888_002:0541a07": "諸處皆用尾提相，　　唯門中道勿應用。",
    "T18n0888_002:0541a08": "壇中毘盧遮那佛！　　想現水精月光相；",
    "T18n0888_002:0541a09": "彼一切佛同一攝，　　此即無畏眼如來！",
    "T18n0888_002:0541a10": "東方觀想阿閦佛！　　出現帝青光明相；",
    "T18n0888_002:0541a11": "一切金剛同一攝，　　此即金剛眼如來！",
    "T18n0888_002:0541a12": "南方觀想寶生佛！　　出現閻浮金光相；",
    "T18n0888_002:0541a13": "諸佛普攝利眾生，　　此即光明眼如來！",
    "T18n0888_002:0541a14": "西方觀想無量壽！　　出現蓮華色大光；",
    "T18n0888_002:0541a15": "從法智生大無畏，　　此即蓮華眼如來！",
    "T18n0888_002:0541a16": "北方不空成就佛！　　出現摩竭色光相；",
    "T18n0888_002:0541a17": "普攝眾生亦同生，　　此即慈愛眼如來！",
    "T18n0888_002:0541a18": "復次曼拏羅中想，　　諸佛勝妙無上智；",
    "T18n0888_002:0541a19": "從虛空界所出生，　　最上妙月曼拏羅。",
    "T18n0888_002:0541a20": "中想諸佛影像已，　　次想佛眼菩薩尊！",
    "T18n0888_002:0541a21": "淨目修廣面端嚴，　　月愛摩尼光妙色，",
    "T18n0888_002:0541a22": "身諸相分皆圓滿，　　一切明妃中最上，",
    "T18n0888_002:0541a23": "觀想手持於大輪，　　普令三界悉敬愛；",
    "T18n0888_002:0541a24": "次想成就事業智，　　是智等於虛空界，",
    "T18n0888_002:0541a25": "虛空金剛中出現，　　最上妙月曼拏羅；",
    "T18n0888_002:0541a26": "中想諸佛影像已，　　次想摩摩枳聖尊！",
    "T18n0888_002:0541a27": "淨目修廣面端嚴，　　青優鉢羅華色相，",
    "T18n0888_002:0541a28": "身諸相分皆圓滿，　　虛空幻化最上尊，",
    "T18n0888_002:0541a29": "手持青優鉢羅華，　　普令三界悉歸命。",
    "T18n0888_002:0541b01": "次想菩提清淨智，　　是智等於虛空界，",
    "T18n0888_002:0541b02": "虛空金剛中出現，　　最上妙月曼拏羅。",
    "T18n0888_002:0541b03": "中想諸佛影像已，　　次想白衣菩薩尊！",
    "T18n0888_002:0541b04": "淨目修廣面端嚴，　　蓮華摩尼光妙色，",
    "T18n0888_002:0541b05": "身諸相分皆圓滿，　　祕密金剛法智尊，",
    "T18n0888_002:0541b06": "手持赤優鉢羅華，　　得一切佛常觀照。",
    "T18n0888_002:0541b07": "次想金剛禪定智，　　是智等於虛空界，",
    "T18n0888_002:0541b08": "從是虛空所出生，　　最上妙月曼拏羅。",
    "T18n0888_002:0541b09": "中想諸佛影像已，　　次想多羅菩提尊！",
    "T18n0888_002:0541b10": "淨目修廣面端嚴，　　最上黃金光妙色，",
    "T18n0888_002:0541b11": "身諸相分皆圓滿，　　明妃自在嬉戲尊，",
    "T18n0888_002:0541b12": "手持黃優鉢羅華，　　一切眾生悉歸命。",
    "T18n0888_002:0541b13": "如是四菩薩彼彼心大明。",
    "T18n0888_002:0541b14": "佛眼菩薩大明曰：",
    "T18n0888_002:0541b15": "唵引　嚕嚕　塞普二合嚕一句　入嚩二合羅二　底瑟",
    "T18n0888_002:0541b16": "吒三二合　悉馱　路引左儞四　薩哩嚩二合引囉他二合",
    "T18n0888_002:0541b17": "娑引達儞　莎引賀引五",
    "T18n0888_002:0541b18": "摩摩枳菩薩大明曰：",
    "T18n0888_002:0541b19": "唵引　商葛黎引一句　扇引底葛黎引二　瞿吒瞿吒三",
    "T18n0888_002:0541b20": "瞿吒儞四　伽引多野伽引多野五　瞿致儞　莎引賀",
    "T18n0888_002:0541b21": "引六",
    "T18n0888_002:0541b22": "白衣菩薩大明曰：",
    "T18n0888_002:0541b23": "唵引　葛致引一　尾葛致引二　儞葛致引三　葛啗葛",
    "T18n0888_002:0541b24": "致引四　葛嚕引吒尾哩曳二合引　莎引賀引五",
    "T18n0888_002:0541b25": "多羅菩薩大明曰：",
    "T18n0888_002:0541b26": "唵引　多引黎引一句　覩多引黎引二　覩黎引　莎引賀",
    "T18n0888_002:0541b27": "引三",
    "T18n0888_002:0541b28": "如是四菩薩四種大明，總攝祕密身語心業，",
    "T18n0888_002:0541b29": "諸供養中是真供養，金剛三密普護一切，於",
    "T18n0888_002:0541c01": "一切處常所出生，一切所作無不成就。此相",
    "T18n0888_002:0541c02": "應法自性清淨，諸修相應行者，當如實知、如",
    "T18n0888_002:0541c03": "實所作，即得真實成就。何以故？此相應行從",
    "T18n0888_002:0541c04": "祕密智所出生故，是即般若波羅蜜多方便",
    "T18n0888_002:0541c05": "三摩地智，由是一切事業悉能成辦，一切輪",
    "T18n0888_002:0541c06": "迴悉得清淨。如最上寶自體光明常所照耀，",
    "T18n0888_002:0541c07": "輪迴清淨亦復如是。又若相應行者，於此相",
    "T18n0888_002:0541c08": "應法門能善修習，即是金剛界中大愛樂者，",
    "T18n0888_002:0541c09": "復能圓滿解脫大智，四祕密法亦得成就，如",
    "T18n0888_002:0541c10": "諸佛所說此名大智者！",
    "T18n0888_002:0541c11": "一切祕密最上名義儀軌卷下"
}