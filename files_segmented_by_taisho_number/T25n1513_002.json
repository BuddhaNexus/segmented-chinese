{
    "T25n1513_002:0878b02": "能斷金剛般若波羅蜜多經論釋",
    "T25n1513_002:0878b03": "卷中",
    "T25n1513_002:0878b05": "無著菩薩造頌　世親菩薩釋",
    "T25n1513_002:0878b06": "三藏法師義淨奉　詔譯",
    "T25n1513_002:0878b07": "何謂能立因相？",
    "T25n1513_002:0878b08": "　兩成尊重故，　　由等流殊勝；",
    "T25n1513_002:0878b09": "　煩惱因性故，　　由劣亦勝故。",
    "T25n1513_002:0878b10": "言「兩成尊重」者，由所託處成制底塔故。謂是",
    "T25n1513_002:0878b11": "說法之地，其所依身成如大師尊重性故，即",
    "T25n1513_002:0878b12": "是持經之人施寶之地，及能施者無如是事",
    "T25n1513_002:0878b13": "故。次下經文，顯此法門乃是諸佛親所證會",
    "T25n1513_002:0878b14": "等流之性。「頗曾有法是如來說不」者，此明何",
    "T25n1513_002:0878b15": "意？言無有法是如來獨說，皆是諸佛共宣揚",
    "T25n1513_002:0878b16": "故。",
    "T25n1513_002:0878b17": "又此施珍寶福是苦惱事生起之因，法門功",
    "T25n1513_002:0878b18": "德乃是煩惑斷除之要，優劣懸隔，是故下文",
    "T25n1513_002:0878b19": "將地塵為喻，如來說作非塵，由此說為地塵；",
    "T25n1513_002:0878b20": "所言世界，如來說為非界，由此說為世界者，",
    "T25n1513_002:0878b21": "此有何意？言此地塵不是染等性塵，是故名",
    "T25n1513_002:0878b22": "作地塵。又彼世界非是煩惱之因名界，為此",
    "T25n1513_002:0878b23": "說為世界。界是因義，即是世之因也。斯言意",
    "T25n1513_002:0878b24": "顯彼福乃是煩惑塵坌之因，由其外塵雖是",
    "T25n1513_002:0878b25": "無記，彼福縱善方之極卑，況並成佛福因而",
    "T25n1513_002:0878b26": "不更為微劣？又彼能成大丈夫相所有福業，",
    "T25n1513_002:0878b27": "嫓此成菩提因持說法門之福亦為是劣。由",
    "T25n1513_002:0878b28": "彼眾相非是正覺之體性故，為此名為大丈",
    "T25n1513_002:0878b29": "夫相，是彼標相故。由持說福能得大覺性，為",
    "T25n1513_002:0878c01": "此名劣，亦勝過施寶之福，況法身因而不超",
    "T25n1513_002:0878c02": "越，是故劣亦勝也，即是寶福極卑為能成立",
    "T25n1513_002:0878c03": "因。此既成立施寶之福與此福因有差別已，",
    "T25n1513_002:0878c04": "次下諸文更復成立。欲何所明？頌曰：",
    "T25n1513_002:0878c05": "　彼果勝苦故，　　難逢勝事故，",
    "T25n1513_002:0878c06": "　境岸非知故，　　於餘不共故，",
    "T25n1513_002:0878c07": "　是甚深性故，　　勝餘略詮故，",
    "T25n1513_002:0878c08": "　胄族高勝故，　　望福福殊勝。",
    "T25n1513_002:0878c09": "此述何義？答：施寶之福獲得自身所受用果，",
    "T25n1513_002:0878c10": "彼身是勝。以能捨彼無邊之身，此福勝前，由",
    "T25n1513_002:0878c11": "彼自身是苦性故，何況為彼而行其施。",
    "T25n1513_002:0878c12": "爾時具壽妙生，了彼自身是苦事故，由法勢",
    "T25n1513_002:0878c13": "力遂便墮淚。此之法門復是難逢。妙生自從",
    "T25n1513_002:0878c14": "生智已來，亦未曾聞，復是勝事，此言欲顯般",
    "T25n1513_002:0878c15": "若之名。此下意欲成立是勝妙事，即經云「如",
    "T25n1513_002:0878c16": "來說為般若波羅蜜多者，彼即非波羅蜜多」。",
    "T25n1513_002:0878c17": "為何意趣作如是說？答：境岸非知故。由其所",
    "T25n1513_002:0878c18": "知境岸，除佛於餘無能知者，復是於餘不共",
    "T25n1513_002:0878c19": "故。此之法門所有實想即實想者，除佛教已",
    "T25n1513_002:0878c20": "餘處無故。言實想者唯此處有，言非實者是",
    "T25n1513_002:0878c21": "於餘不生義，是故文云「若能生如是想者，彼",
    "T25n1513_002:0878c22": "當成就第一希有」。又此法門亦是甚深，由於",
    "T25n1513_002:0878c23": "此經或少受或遍持，於我等想不復生起。「於",
    "T25n1513_002:0878c24": "我等想不生故」者，明於所取義無有顛倒。「於",
    "T25n1513_002:0878c25": "我等想即是非想」者，明於能取無有顛倒。此",
    "T25n1513_002:0878c26": "二如其次第，明我、法二無性智，佛於此義隨",
    "T25n1513_002:0878c27": "印妙生所說之事。言「不驚、不怖、不畏」者，此三",
    "T25n1513_002:0878c28": "皆名為懼，即是驚懼、怖懼、畏懼，然隨事不同",
    "T25n1513_002:0878c29": "故有三別。言驚者謂，於非處生懼(若正譯梵音應云越怖，今言驚",
    "T25n1513_002:0879a01": "等者，此為不能移舊；若准論釋，驚義未甚相當，下二准此應可思之也)，違越正理如越正",
    "T25n1513_002:0879a02": "道，可厭惡故。言怖者(應云續怖)，相續生懼怖，既",
    "T25n1513_002:0879a03": "生已不能除斷故。言畏者(應云定怖)，生決定心一",
    "T25n1513_002:0879a04": "向畏懼。此等若無，便成心離惶惑(若不見本音本意，於文即未閑",
    "T25n1513_002:0879a05": "釋義，為此註出本音，斯乃可亡疑惑，餘家釋別，義非此論)又此法門勝餘略詮故",
    "T25n1513_002:0879a06": "者，由經說此是最勝波羅蜜多如來所說(經是",
    "T25n1513_002:0879a07": "略詮)，又此法門族胄高勝故。言勝族者，謂由諸",
    "T25n1513_002:0879a08": "佛所共說故。然彼寶施無有如斯眾德圓備，",
    "T25n1513_002:0879a09": "即是成立此福望前福聚昇，況理別也。所云",
    "T25n1513_002:0879a10": "「於身是其苦性，彼施即是苦果性故，其福卑",
    "T25n1513_002:0879a11": "劣」者，然此法門若有持說，彼之大士行諸苦",
    "T25n1513_002:0879a12": "行，此亦豈非是招苦報？如何不是得苦果耶？",
    "T25n1513_002:0879a13": "為除此難，故有下文。欲顯何義？頌曰：",
    "T25n1513_002:0879a14": "　彼行堪忍時，　　雖苦行善故，",
    "T25n1513_002:0879a15": "　彼德難量故，　　由斯名勝事。",
    "T25n1513_002:0879a16": "　由無恚怒情，　　不名為苦性，",
    "T25n1513_002:0879a17": "　有安樂大悲，　　行時非苦果。",
    "T25n1513_002:0879a18": "此述何義？答：縱令彼人行苦行時有苦惱果，",
    "T25n1513_002:0879a19": "然於彼時由有堪忍性故，此名勝事。有其二",
    "T25n1513_002:0879a20": "因：一是善性故，由諸波羅蜜多皆以善為體",
    "T25n1513_002:0879a21": "性故；二是彼德難量故，如經云「此即是其非",
    "T25n1513_002:0879a22": "波羅蜜多」。由彼德岸曾無知者，為此名為不",
    "T25n1513_002:0879a23": "知其岸。由與勝法相應故，即此難行之苦，望",
    "T25n1513_002:0879a24": "前苦惱自有殊別，何況我想瞋想悉皆無故",
    "T25n1513_002:0879a25": "必無其苦；非但無苦更生悲樂，如經云「我無",
    "T25n1513_002:0879a26": "是想亦非無想」。言非無想者，此顯有想與悲",
    "T25n1513_002:0879a27": "心相應。准斯語理，若諸有情於我想等不除",
    "T25n1513_002:0879a28": "遣者，苦行之時見有苦惱，即便欲捨菩提之",
    "T25n1513_002:0879a29": "心，是故應離諸想，乃至廣說。此何所顯？若人",
    "T25n1513_002:0879b01": "不發勝菩提心，便有如斯過失，生瞋恨心。頌",
    "T25n1513_002:0879b02": "曰：",
    "T25n1513_002:0879b03": "　生心因不捨，　　是故應堅求。",
    "T25n1513_002:0879b04": "問：於何處心是此心生因而遣堅固勤求？復",
    "T25n1513_002:0879b05": "於何處是不捨菩提心因令進求也？頌曰：",
    "T25n1513_002:0879b06": "　謂是得忍邊，　　及此心方便。",
    "T25n1513_002:0879b07": "此謂入初地勝義之心、得忍邊際行無住心",
    "T25n1513_002:0879b08": "即是。文云「應離諸想發起無上正等覺心。何",
    "T25n1513_002:0879b09": "以故」者，此謂顯其無住著心生起之因。若於",
    "T25n1513_002:0879b10": "色等處有住著心者，此必不能進求佛果故。",
    "T25n1513_002:0879b11": "「諸菩薩應無所住而行布施」者，文意欲明施",
    "T25n1513_002:0879b12": "攝六到彼岸，即是生起無住著心方便，謂得",
    "T25n1513_002:0879b13": "忍已雖復遭苦，而不棄捨大菩提心。問：如何",
    "T25n1513_002:0879b14": "起行為利有情，復遣不住利有情事。此則取",
    "T25n1513_002:0879b15": "捨同問，疑情遂發。答曰：菩薩如是應行布",
    "T25n1513_002:0879b16": "施，為利諸眾生等。此顯何意？頌曰：",
    "T25n1513_002:0879b17": "　應知正行者，　　是利生因故，",
    "T25n1513_002:0879b18": "　於有情事相，　　應知遍除遣。",
    "T25n1513_002:0879b19": "此述何義？言此正行者是利益眾生因，應",
    "T25n1513_002:0879b20": "知即是利益有情而不取有情所有相貌。何",
    "T25n1513_002:0879b21": "謂有情相貌事耶？頌曰：",
    "T25n1513_002:0879b22": "　彼事謂名聚。",
    "T25n1513_002:0879b23": "彼眾生者即是名字施設，喚為眾生及所依",
    "T25n1513_002:0879b24": "事。何者是其正行？謂於眾生事相皆除遣故。",
    "T25n1513_002:0879b25": "由彼名字想者即是非想，以彼自體本非有",
    "T25n1513_002:0879b26": "故。即彼眾生不是眾生，謂於五蘊名為眾生。",
    "T25n1513_002:0879b27": "由彼眾生自體無故，此我法無性。何以故？由",
    "T25n1513_002:0879b28": "佛世尊並除諸想，此明我法二想皆無。如何",
    "T25n1513_002:0879b29": "能成最勝妙事？頌曰：",
    "T25n1513_002:0879c01": "　最勝除其想，　　諸世尊無此，",
    "T25n1513_002:0879c02": "　由真見相應。",
    "T25n1513_002:0879c03": "此述何義？由非彼二是實有性，而諸大師強",
    "T25n1513_002:0879c04": "除彼想。然諸如來與真見相應故，果不住因",
    "T25n1513_002:0879c05": "位，如何得見彼果之因？既有此疑，答：如經云",
    "T25n1513_002:0879c06": "「妙生如來是實語者」，有其四句。頌曰：",
    "T25n1513_002:0879c07": "　果不住因位，　　是得彼果因；",
    "T25n1513_002:0879c08": "　世尊實語故，　　應知有四種。",
    "T25n1513_002:0879c09": "此實語性有其四種。何謂為四？頌曰：",
    "T25n1513_002:0879c10": "　立要說下乘，　　及說大乘義，",
    "T25n1513_002:0879c11": "　由諸授記事，　　皆無有差舛。",
    "T25n1513_002:0879c12": "由佛自立要期，元求佛果無有妄謬，於下劣",
    "T25n1513_002:0879c13": "乘及以大乘并諸授記並無謬故，於此隨其",
    "T25n1513_002:0879c14": "次第，實語、如語不、誑語、不異語而相配屬。言",
    "T25n1513_002:0879c15": "如來者，由於聲聞乘說苦等四諦是實不虛；",
    "T25n1513_002:0879c16": "於其大乘說法無性所顯真如稱實知故。如",
    "T25n1513_002:0879c17": "來是知義，於一切時過去未來現在所有",
    "T25n1513_002:0879c18": "授記如其事故皆無妄謬，故曰如來。經云「如",
    "T25n1513_002:0879c19": "來所證法及所說法，此即非實非妄」者，此有",
    "T25n1513_002:0879c20": "何意？答曰：",
    "T25n1513_002:0879c21": "　不得彼順故，　　是非實非妄；",
    "T25n1513_002:0879c22": "　如言而執者，　　對彼故宣說。",
    "T25n1513_002:0879c23": "言諸如來所有說法，此說不得彼故，而是隨",
    "T25n1513_002:0879c24": "順於彼，由彼說法不能親獲內證法故，於其",
    "T25n1513_002:0879c25": "言下無有體故，故非是實；由順彼故，故非是",
    "T25n1513_002:0879c26": "妄言。我現證無上覺者，此據文句道理而有",
    "T25n1513_002:0879c27": "此說。問：何故世尊自立要言我是真實語者，",
    "T25n1513_002:0879c28": "而所說法非實非虛，一說兩兼，理成難信。由",
    "T25n1513_002:0879c29": "此答云「如言而執者，對彼故宣說」，言諸聖人",
    "T25n1513_002:0880a01": "是無為所顯者，然真如性常時遍有，如何佛",
    "T25n1513_002:0880a02": "果以無住心方能證得非有住心？又復如何",
    "T25n1513_002:0880a03": "常時遍有實體真如，或有得者或不得者？為",
    "T25n1513_002:0880a04": "除此疑，說入闇喻。此明何義？頌曰：",
    "T25n1513_002:0880a05": "　常時諸處有，　　於真性不獲，",
    "T25n1513_002:0880a06": "　由無知有住，　　智無住得真。",
    "T25n1513_002:0880a07": "此中意道真如之性雖是常時遍有，由其無",
    "T25n1513_002:0880a08": "智有住心故即不能得，是不清淨義；由其有",
    "T25n1513_002:0880a09": "智無住心故即便得見，是清淨義。然佛世尊",
    "T25n1513_002:0880a10": "是真如所顯，由斯理故，以有住心不能證得。",
    "T25n1513_002:0880a11": "由此頌曰：",
    "T25n1513_002:0880a12": "　無智由如闇，　　當闇智若明，",
    "T25n1513_002:0880a13": "　能對及所治，　　得失現前故。",
    "T25n1513_002:0880a14": "「猶如闇」者，是與闇相似義，由斯以闇比其無",
    "T25n1513_002:0880a15": "識。以其日光譬同有智有眼，如文具述，故云",
    "T25n1513_002:0880a16": "「能對及所治，得失現前故」。隨其所應，由其有",
    "T25n1513_002:0880a17": "眼者，顯得能對。夜分曉已，顯破所治冥闇謝",
    "T25n1513_002:0880a18": "故。日明既出者，顯能對現前。日光既照，見眾",
    "T25n1513_002:0880a19": "色像。次後之文欲說何事？頌曰：",
    "T25n1513_002:0880a20": "　由如是正行，　　獲如是福量；",
    "T25n1513_002:0880a21": "　於法正行者，　　業用今當說。",
    "T25n1513_002:0880a22": "「由如是正行」者，此明文正行。頌曰：",
    "T25n1513_002:0880a23": "　於文有三種，　　受持讀演說。",
    "T25n1513_002:0880a24": "文有三者：一、受持；二、讀誦；三、演說。言「受持」",
    "T25n1513_002:0880a25": "者，謂持法人。「讀誦」者，依多聞說，雖不能持，由",
    "T25n1513_002:0880a26": "能讀故亦多聞攝。義正行者，謂是周遍得其",
    "T25n1513_002:0880a27": "義故。頌曰：",
    "T25n1513_002:0880a28": "　義得由從他，　　及己聞思故。",
    "T25n1513_002:0880a29": "義之得因，從他及己。何謂從他？云何由己？為",
    "T25n1513_002:0880b01": "聞思故。如其次第從他及己而得者，據遍得",
    "T25n1513_002:0880b02": "義。此謂文、義正行。頌曰：",
    "T25n1513_002:0880b03": "　此謂熟內己，　　餘成他有情；",
    "T25n1513_002:0880b04": "　由事時大性，　　望福福殊勝。",
    "T25n1513_002:0880b05": "此受持等，但為成熟內己。「餘成他有情」，即是",
    "T25n1513_002:0880b06": "於他廣為正說。獲如是福量者，顯其福量差",
    "T25n1513_002:0880b07": "別。「由事時大性，望福福殊勝」，此捨身福望前",
    "T25n1513_002:0880b08": "捨身福，由事大故有其差別。及由時大，由一",
    "T25n1513_002:0880b09": "日中尚以極多自身而行布施，復經多時於",
    "T25n1513_002:0880b10": "法正行者。業用今當說。何謂彼行業用耶？頌",
    "T25n1513_002:0880b11": "曰：",
    "T25n1513_002:0880b12": "　非境性獨性，　　能依是大人，",
    "T25n1513_002:0880b13": "　及難可得聞，　　無上因增長。",
    "T25n1513_002:0880b14": "　若但持正法，　　所依處成器，",
    "T25n1513_002:0880b15": "　蠲除諸業障，　　速獲智通性。",
    "T25n1513_002:0880b16": "　世妙事圓滿，　　異熟極尊貴，",
    "T25n1513_002:0880b17": "　於此法修行，　　應知獲斯業。",
    "T25n1513_002:0880b18": "經云「不可思」者，此顯不是凡情比度所行境",
    "T25n1513_002:0880b19": "界。言「不可稱」者，此顯獨性所獲之福，於聲聞",
    "T25n1513_002:0880b20": "等是不共性故。言「為益發趣極上最勝乘有",
    "T25n1513_002:0880b21": "情故說」者，顯此法門是大人所依大乘教，名",
    "T25n1513_002:0880b22": "極上乘大乘行，名最勝乘。樂下劣者不欲聞",
    "T25n1513_002:0880b23": "故，此顯難聞性，聽者難得故。由能成就不可",
    "T25n1513_002:0880b24": "思量等福聚故，此顯增長無上之因，福種增",
    "T25n1513_002:0880b25": "長故。此中文云「不可思不可稱」者，謂以非量",
    "T25n1513_002:0880b26": "非度，如次應知。「當知是人則為以肩荷負」等",
    "T25n1513_002:0880b27": "者，此即顯其能持法者，由彼持法即是持菩",
    "T25n1513_002:0880b28": "提也。「所在之處香花供養」者，此顯所依之處",
    "T25n1513_002:0880b29": "成勝妙器。由被輕辱故，所有應生惡趣之業",
    "T25n1513_002:0880c01": "皆當消盡故，此顯淨除業障。言此為善事者，",
    "T25n1513_002:0880c02": "謂遭輕辱時，顯被辱之人有福德性故，言此",
    "T25n1513_002:0880c03": "為善事(自古翻譯皆無此語，由梵本中字隱密故)。於然燈佛先供事諸",
    "T25n1513_002:0880c04": "佛所得之福，比於末代於此法門能受持等",
    "T25n1513_002:0880c05": "獲多福故，此顯得成智通性，多福資糧悉圓",
    "T25n1513_002:0880c06": "滿故。乃至當知是經不可思議，此顯果報",
    "T25n1513_002:0880c07": "不可思也。即是世妙事圓滿、果報極尊貴，謂",
    "T25n1513_002:0880c08": "於護世帝釋婆羅門等所有圓滿皆當攝取。",
    "T25n1513_002:0880c09": "言「狂亂」者，應知此是狂心因。言不可思果報",
    "T25n1513_002:0880c10": "者，此之多性勝性二種，皆非凡情所測。斯謂",
    "T25n1513_002:0880c11": "於法正行便能安住如是眾德，是故名此為",
    "T25n1513_002:0880c12": "正行業果報功用。又復如前三種問答，此中",
    "T25n1513_002:0880c13": "重問，義有何殊？答曰：",
    "T25n1513_002:0880c14": "　由自身行時，　　將己為菩薩，",
    "T25n1513_002:0880c15": "　說名為心障，　　違於無住心。",
    "T25n1513_002:0880c16": "「妙生！實無有法可名菩薩」者，若無菩薩，云何",
    "T25n1513_002:0880c17": "如來於然燈佛所行菩薩行耶？答此疑曰「實",
    "T25n1513_002:0880c18": "無有法如來於然燈佛所」如是等，此顯何義？",
    "T25n1513_002:0880c19": "頌曰：",
    "T25n1513_002:0880c20": "　授後時記故，　　然燈行非勝；",
    "T25n1513_002:0880c21": "　菩提彼行同，　　非實由因造。",
    "T25n1513_002:0880c22": "此中意言，我昔於然燈佛所，非是勝上行菩",
    "T25n1513_002:0880c23": "薩行。而我昔行時，實無有法可於彼邊證得",
    "T25n1513_002:0880c24": "正覺，若證覺者即不記我後時成佛。此中意",
    "T25n1513_002:0880c25": "者，言彼行時自云我當成佛。若言菩提非有",
    "T25n1513_002:0880c26": "者，佛亦是無，即總撥無。佛為除此難，文云",
    "T25n1513_002:0880c27": "「妙生！言如來者，即是實性真如異名」，謂無顛",
    "T25n1513_002:0880c28": "倒義名為實性，無改變義是曰真如。「妙生！若",
    "T25n1513_002:0880c29": "有說云如來證得無上正等覺者，是為妄語」",
    "T25n1513_002:0881a01": "者，此顯何義？答曰「菩提彼行同，非實由因造」，",
    "T25n1513_002:0881a02": "由昔菩薩修行之時實無可行，諸佛亦爾。無",
    "T25n1513_002:0881a03": "法可證正等菩提，此還總撥實無無上正等",
    "T25n1513_002:0881a04": "菩提？答斯難曰「妙生！如來所有正覺之法，此",
    "T25n1513_002:0881a05": "即非實非妄」者，此有何意？然真如理是佛所",
    "T25n1513_002:0881a06": "證，彼即非實由從因生，諸有為相是聚相義，",
    "T25n1513_002:0881a07": "彼即無其色等相故。頌曰：",
    "T25n1513_002:0881a08": "　無彼相為相，　　故顯非是妄；",
    "T25n1513_002:0881a09": "　由法是佛法，　　皆非有為相。",
    "T25n1513_002:0881a10": "謂此無彼色聲等相，色等相無是其自相，由",
    "T25n1513_002:0881a11": "此故云「無彼相為相，故顯非是妄」。「是故如來",
    "T25n1513_002:0881a12": "說，一切法即是佛法」，此顯何義？由如來證此",
    "T25n1513_002:0881a13": "法故。「由法是佛法，皆非有為相」者，此顯以無",
    "T25n1513_002:0881a14": "為體。此何所陳？由一切法以真如為自性，此",
    "T25n1513_002:0881a15": "乃但是佛所覺悟，是故一切法名為佛法。由",
    "T25n1513_002:0881a16": "此色等不能持其自體相故，所有彼諸色聲",
    "T25n1513_002:0881a17": "等法皆不是法。由不是法，是故此成其法即",
    "T25n1513_002:0881a18": "是畢竟能持非有之相。丈夫之喻何所顯耶？",
    "T25n1513_002:0881a19": "頌曰：",
    "T25n1513_002:0881a20": "　謂以法身佛，　　應知喻丈夫，",
    "T25n1513_002:0881a21": "　無障圓具身，　　是遍滿性故，",
    "T25n1513_002:0881a22": "　及得體大故，　　亦名為大身，",
    "T25n1513_002:0881a23": "　非有身是有，　　說彼作非身。",
    "T25n1513_002:0881a24": "煩惱、所知二障無故，名圓具身。言「遍滿」者，是",
    "T25n1513_002:0881a25": "遍行義，遍諸處故名為「具身」。「及得體大故，亦",
    "T25n1513_002:0881a26": "名為大身」，此遍行者應知即是真如之性。在",
    "T25n1513_002:0881a27": "諸法中無有異性故，云「非有身是有」。「說彼作",
    "T25n1513_002:0881a28": "非身」，如來說為非身。由此名為具身。大身者，",
    "T25n1513_002:0881a29": "斯何所陳？以非有為身故，名彼為非身。即真",
    "T25n1513_002:0881b01": "如性故，由其無身故，是故名此為具身大身。",
    "T25n1513_002:0881b02": "若言無有菩薩者，正覺亦無、所覺亦無，亦無",
    "T25n1513_002:0881b03": "眾生令入涅槃，亦不嚴淨諸佛國土。有何所",
    "T25n1513_002:0881b04": "為，諸菩薩等令諸眾生入於圓寂，又復作意",
    "T25n1513_002:0881b05": "淨佛土耶？為答斯難，故有下文。此顯何義？頌",
    "T25n1513_002:0881b06": "曰：",
    "T25n1513_002:0881b07": "　不了於法界，　　作度有情心，",
    "T25n1513_002:0881b08": "　及清淨土田，　　此名為誑妄。",
    "T25n1513_002:0881b09": "若言此心是其誑妄，為此不名菩薩者，若爾",
    "T25n1513_002:0881b10": "由何得名？答「妙生！若有信解一切法無性」。「一",
    "T25n1513_002:0881b11": "切法無性者」如是等，此文欲顯何義？答曰：",
    "T25n1513_002:0881b12": "　於菩薩眾生，　　諸法無自性，",
    "T25n1513_002:0881b13": "　若解雖非聖，　　名聖慧應知。",
    "T25n1513_002:0881b14": "此明何義？言法無性。法無性者，此據眾生及",
    "T25n1513_002:0881b15": "菩薩所有之法。於彼若能信解，或世出世，謂",
    "T25n1513_002:0881b16": "是異生及聖皆名菩薩。由此便成決定許有",
    "T25n1513_002:0881b17": "覆俗、勝義二種菩薩，此即顯其順彼。再說菩",
    "T25n1513_002:0881b18": "薩菩薩，經文前云「如來是無得所顯」者，義成",
    "T25n1513_002:0881b19": "明白。若如是者，豈彼聖人全無所見？為答斯",
    "T25n1513_002:0881b20": "難，許有五眼。為顯其義，頌曰：",
    "T25n1513_002:0881b21": "　雖不見諸法，　　此非無有眼；",
    "T25n1513_002:0881b22": "　佛能具五種，　　由境虛妄故。",
    "T25n1513_002:0881b23": "此乃如何不是妄耶？為答此難，先為喻已。「彼",
    "T25n1513_002:0881b24": "諸眾生種種性，其心流轉我悉知之」，如是廣",
    "T25n1513_002:0881b25": "說。此顯何義？言彼非是妄見，由境虛妄故。何",
    "T25n1513_002:0881b26": "者是虛妄境？謂種種妄識。頌曰：",
    "T25n1513_002:0881b27": "　種種心流轉，　　離於念處故，",
    "T25n1513_002:0881b28": "　彼無持常轉，　　故說為虛妄。",
    "T25n1513_002:0881b29": "即是種種識有六識殊故，復是其妄。何因名",
    "T25n1513_002:0881c01": "識為心流轉？經云「如來說為無陀羅」者，此顯",
    "T25n1513_002:0881c02": "離於念處性故。由彼念處是此持處，彼若無",
    "T25n1513_002:0881c03": "者即是無持。陀羅喃、阿羅痾、陀羅此之三名，",
    "T25n1513_002:0881c04": "共目二義，皆得名持，亦有流注義，由無持故",
    "T25n1513_002:0881c05": "心即流散。言「無持」者，為顯常轉之緣。既無持",
    "T25n1513_002:0881c06": "故，顯其常轉，是虛妄性(問：何故本經初留梵語陀羅，不譯為漢字者，有何意",
    "T25n1513_002:0881c07": "趣？答：梵本三處皆是陀羅，而義有差別。今時譯者若也全為梵字，即響滯於東土；如其總作唐音，頓理乖於西",
    "T25n1513_002:0881c08": "域。是故初題梵字，可謂義詮流轉所由，於內道持，便是正述執持之事。作斯譯者，方稱頌本無著菩薩之意、符釋者",
    "T25n1513_002:0881c09": "世親菩薩之情。如其不作斯傳，定貽傷手之患。若總譯為流，持理便成不現；咸為持字，流義固乃全無。作此雙",
    "T25n1513_002:0881c10": "兼，方為愜當。若譯為流，於理亦得；然含多義，不及陀羅。一處既爾，餘皆類知，諸存梵本者咸有異意。此《波若》",
    "T25n1513_002:0881c11": "已經四譯五譯，尋者當須善觀，不是好異，重譯意存鞠理。西國聲明，自有一名目多事、一事有多名。為此陀羅一",
    "T25n1513_002:0881c12": "言，遂含眾義，有流、有持，理應體方俗之殊致，不得恃昔而膠柱。若勘舊譯，全成疎漏，無暇言其藏否)。「何以",
    "T25n1513_002:0881c13": "故」者，由有過去等心不可得言故。所云過去",
    "T25n1513_002:0881c14": "未來心者，由是過去未來性故，是不可得。其",
    "T25n1513_002:0881c15": "現在者，即是遍計所執，自性非有故。此顯流",
    "T25n1513_002:0881c16": "轉之心是妄識性所緣，無有三世性故。復有",
    "T25n1513_002:0881c17": "何意說福聚喻耶？答曰：",
    "T25n1513_002:0881c18": "　應知是智持，　　福乃非虛妄；",
    "T25n1513_002:0881c19": "　顯此福因故，　　重陳其喻說。",
    "T25n1513_002:0881c20": "此述何義？心既流轉，是誑妄性故，所有福聚",
    "T25n1513_002:0881c21": "亦並成虛。此既是妄，何成於善？既有深疑，理",
    "T25n1513_002:0881c22": "須明決。答：流轉之心可是其妄，所言福聚體",
    "T25n1513_002:0881c23": "不是虛，由是正覺智之持故。如何顯此是其",
    "T25n1513_002:0881c24": "持性？如云「妙生！若此福聚者，如來即不說為",
    "T25n1513_002:0881c25": "福聚」。此何意趣？由五取蘊體是虛妄，若此福",
    "T25n1513_002:0881c26": "聚是取蘊者，如來即不說此福聚為福聚性，",
    "T25n1513_002:0881c27": "是不說為智之持處義。若言如來是非集造",
    "T25n1513_002:0881c28": "所顯，如何如來說有諸好及眾相耶？為除此",
    "T25n1513_002:0882a01": "難，故云「不應色身圓滿及相具足觀於如來」。",
    "T25n1513_002:0882a02": "言「色身」者，是墮好義故。",
    "T25n1513_002:0882a03": "能斷金剛般若波羅蜜多經論釋卷中"
}