{
    "T32n1636_011:0107a13": "大乘集菩薩學論卷第十一",
    "T32n1636_011:0107a15": "西天譯經三藏朝散大夫",
    "T32n1636_011:0107a16": "試鴻臚少卿宣梵大師賜紫",
    "T32n1636_011:0107a17": "沙門臣日稱等奉　詔譯",
    "T32n1636_011:0107a18": "清淨品第八之二",
    "T32n1636_011:0107a19": "論曰。復次應知說悔過行。如金光明經偈云。",
    "T32n1636_011:0107a20": "　十方住世　　兩足之尊　　以悲慜心",
    "T32n1636_011:0107a21": "　當證知我　　若我先造　　廣大罪業",
    "T32n1636_011:0107a22": "　住十力前　　皆悉懺悔　　未識佛時",
    "T32n1636_011:0107a23": "　未識父母　　未識善惡　　我造此罪",
    "T32n1636_011:0107a24": "　自恃種族　　及恃財寶　　盛年傲逸",
    "T32n1636_011:0107a25": "　我造此罪　　心念口言　　造眾惡業",
    "T32n1636_011:0107a26": "　謂不可見　　我造此罪　　愚夫惡行",
    "T32n1636_011:0107a27": "　煩惱覆心　　由無智暗　　近惡知識",
    "T32n1636_011:0107a28": "　遊戲樂著　　或住憂恚　　財無厭足",
    "T32n1636_011:0107a29": "　我造此罪　　貧窮諂詐　　由生慳嫉",
    "T32n1636_011:0107b01": "　不親聖人　　我造此罪　　因欲生怖",
    "T32n1636_011:0107b02": "　於去住時　　不得自在　　我造此罪",
    "T32n1636_011:0107b03": "　因欲恚怒　　動擾其心　　飢渴所逼",
    "T32n1636_011:0107b04": "　我造此罪　　飲食衣服　　由斯三種",
    "T32n1636_011:0107b05": "　諸結熱惱　　我造此罪　　身語意業",
    "T32n1636_011:0107b06": "　三種惡行　　具如是相　　我悉懺悔",
    "T32n1636_011:0107b07": "　若於佛法　　及聲聞眾　　不起尊重",
    "T32n1636_011:0107b08": "　我悉懺悔　　又若緣覺　　及菩薩眾",
    "T32n1636_011:0107b09": "　不生恭敬　　我悉懺悔　　或於有德",
    "T32n1636_011:0107b10": "　諸說法師　　不起承迎　　我悉懺悔",
    "T32n1636_011:0107b11": "　由謗正法　　而常無智　　不敬父母",
    "T32n1636_011:0107b12": "　我悉懺悔",
    "T32n1636_011:0107b13": "　十方三世佛　　觀察護念我",
    "T32n1636_011:0107b14": "　心運無緣悲　　哀受我懺悔",
    "T32n1636_011:0107b15": "　我於百劫中　　先若造諸罪",
    "T32n1636_011:0107b16": "　常懷憂怖心　　哀愍願消除",
    "T32n1636_011:0107b17": "　又心常怯弱　　怖此諸過咎",
    "T32n1636_011:0107b18": "　於四威儀中　　曾無歡樂想",
    "T32n1636_011:0107b19": "　諸佛具大悲　　除諸世間怖",
    "T32n1636_011:0107b20": "　今當願攝受　　解脫諸怖畏",
    "T32n1636_011:0107b21": "　我先造諸罪　　對如來發露",
    "T32n1636_011:0107b22": "　以佛大悲水　　洗滌煩惱垢",
    "T32n1636_011:0107b23": "　又若此罪惡　　一切皆懺悔",
    "T32n1636_011:0107b24": "　若已作之罪　　皆不敢覆藏",
    "T32n1636_011:0107b25": "　若未作之業　　一切不復造",
    "T32n1636_011:0107b26": "　謂身業三種　　及語四過愆",
    "T32n1636_011:0107b27": "　與意業三毒　　一切皆懺悔",
    "T32n1636_011:0107b28": "論曰。菩薩所得罪犯。約勝說有輕重。故優",
    "T32n1636_011:0107b29": "波離所問經云。於根本罪等比而說。何者復",
    "T32n1636_011:0107c01": "重。佛言。優波離。住大乘菩薩。如犯殑伽沙數",
    "T32n1636_011:0107c02": "貪罪與一瞋罪。於菩薩乘為作校量。此二罪",
    "T32n1636_011:0107c03": "中。瞋唯屬重。所以者何。優波離。起瞋者捨離",
    "T32n1636_011:0107c04": "眾生。然起貪者愛護眾生。優波離。若愛護眾",
    "T32n1636_011:0107c05": "生則不為煩惱。於菩薩所無有災橫等怖。乃",
    "T32n1636_011:0107c06": "至是故優波離。若有犯貪罪者。皆名無罪。是",
    "T32n1636_011:0107c07": "義云何。愛護眾生者如前增勝。故我說深心",
    "T32n1636_011:0107c08": "有是悲愍。佛言。優波離。菩薩若無方便善巧。",
    "T32n1636_011:0107c09": "則畏犯貪罪。若菩薩有是方便善巧者。則怖",
    "T32n1636_011:0107c10": "犯瞋罪。而不怖犯彼貪愛。何以故。方便善巧",
    "T32n1636_011:0107c11": "者具悲智二種。而不捨離眾生。若捨眾生者。",
    "T32n1636_011:0107c12": "唯一智惠悟解苦空。或唯悲愍。非久如間為",
    "T32n1636_011:0107c13": "煩惱力之所減滅。如方便善巧經云。善男子。",
    "T32n1636_011:0107c14": "譬若取明之人為彼羂索五處繫縛。以真言",
    "T32n1636_011:0107c15": "王於所求法即能超越。由一真言明力。悉",
    "T32n1636_011:0107c16": "能斷除一切縛法。善男子。是菩薩方便善巧",
    "T32n1636_011:0107c17": "受五欲樂亦復如是。然於所作不亂正行。謂",
    "T32n1636_011:0107c18": "若以一智力遍一切智心。淨諸欲樂當生梵",
    "T32n1636_011:0107c19": "世。",
    "T32n1636_011:0107c20": "論曰。瞋義云何。謂本性為大罪故。由廣分",
    "T32n1636_011:0107c21": "別不生方便悲愍。行恚怒者然非利益。何名",
    "T32n1636_011:0107c22": "過失。以容受彼則長養煩惱減失悲愍。斯為",
    "T32n1636_011:0107c23": "過失。斷此根者後當可見。若菩薩如於眾生",
    "T32n1636_011:0107c24": "失悲愍心。則於眾生廣大利益相續減失。故",
    "T32n1636_011:0107c25": "聖諦品云。應知如父見子起悲愍心。謂若棄",
    "T32n1636_011:0107c26": "除世間利樂悲愍。則亦當遠諸有智。又若菩",
    "T32n1636_011:0107c27": "薩勸行於欲減失利益。是故說貪過咎得二",
    "T32n1636_011:0107c28": "種難。彼著欲者。譬無目人違害父母。於下",
    "T32n1636_011:0107c29": "劣欲而生苦惱損減天趣。又著欲者。毀犯禁",
    "T32n1636_011:0108a01": "戒遠離人境。是故希求已樂厭捨他苦。非真",
    "T32n1636_011:0108a02": "實見。應以他苦惱如己苦惱。然不自脩習。起",
    "T32n1636_011:0108a03": "二種失。如月燈經說。佛告阿難。假使有人從",
    "T32n1636_011:0108a04": "足至頂。洞然熾焰成一火聚。復有人來語如",
    "T32n1636_011:0108a05": "是言。我勸汝身共受五欲歌舞嬉戲。佛告阿",
    "T32n1636_011:0108a06": "難。於意云何。是人勸就此身可共五欲歌舞",
    "T32n1636_011:0108a07": "嬉戲不。阿難白言。不也世尊。佛告阿難。是",
    "T32n1636_011:0108a08": "人於歌舞嬉戲。由分別橫起。勸就此身共受",
    "T32n1636_011:0108a09": "五欲歌舞嬉戲。如來不爾。往昔修菩提行時。",
    "T32n1636_011:0108a10": "見諸眾生三惡道苦及貧窮者。心無悅樂。",
    "T32n1636_011:0108a11": "論曰。世間有子不見父母。懷檐痛苦有此大",
    "T32n1636_011:0108a12": "恩。唯見己樂或親非親愍惜覆藏。守護善法",
    "T32n1636_011:0108a13": "幢者勿行邪欲此於眾生或為利益或復損",
    "T32n1636_011:0108a14": "害。謂若縈纏嗜彼欲者。斯為過咎。具正梵行",
    "T32n1636_011:0108a15": "作利益故。若比丘入是行處。應如母妹而供",
    "T32n1636_011:0108a16": "侍之。不應於他如梵行類。成就眾生固當遠",
    "T32n1636_011:0108a17": "離。如無盡意經云。於時非時復捨其所作。或",
    "T32n1636_011:0108a18": "見眾生增上利益。亦住是學處。又方便善巧",
    "T32n1636_011:0108a19": "經云。昔光明梵志於四萬二千歲中嚴持梵",
    "T32n1636_011:0108a20": "行。住七步已發生悲愍。設犯禁戒受地獄苦。",
    "T32n1636_011:0108a21": "不應棄彼令趣命終。善男子。是光明梵志即",
    "T32n1636_011:0108a22": "時執彼右手。作如是言。姊起如其所欲。以要",
    "T32n1636_011:0108a23": "言之。善男子。如是深妙欲中起大悲心於十",
    "T32n1636_011:0108a24": "千劫受輪迴苦。後復還修梵行。善男子。以菩",
    "T32n1636_011:0108a25": "薩方便善巧得生梵世彼經又說。若有菩薩",
    "T32n1636_011:0108a26": "為一眾生發善根者。於其色相如罪所墮。百",
    "T32n1636_011:0108a27": "千劫中受地獄苦之所燒煮。世尊。彼菩薩然",
    "T32n1636_011:0108a28": "起是罪無地獄苦。謂由於一眾生亦不捨離",
    "T32n1636_011:0108a29": "此善根故。彼經又云。善男子。此方便善巧菩",
    "T32n1636_011:0108b01": "薩有極重罪。謂或時遇惡知識勸就此蘊取",
    "T32n1636_011:0108b02": "證涅盤。然於後際不復堪任被斯鎧甲。何容",
    "T32n1636_011:0108b03": "化度一切眾生。故我不起是心。如彼輪轉化",
    "T32n1636_011:0108b04": "度眾生。又若設有是罪。如其法行使無過咎。",
    "T32n1636_011:0108b05": "善男子。若出家菩薩一切分別所造過四重",
    "T32n1636_011:0108b06": "罪。是菩薩具方便善巧者。隨起即悔。說為無",
    "T32n1636_011:0108b07": "罪。如寶雲經所明。造極無間者。謂令人死。",
    "T32n1636_011:0108b08": "聲聞律中名根本罪處。又若[利-禾+(黎-(暴-(日/共))+小)]剝鹿屬如起",
    "T32n1636_011:0108b09": "悲愍。說為無罪。此貪得者。若菩薩起貪猶生",
    "T32n1636_011:0108b10": "善趣則不應瞋怒。如說方便善巧菩薩樂作",
    "T32n1636_011:0108b11": "貪暗。於妙女色極樂修作。數數願求生女人",
    "T32n1636_011:0108b12": "中。厭彼貪心。捨女身已。得丈夫相成大身者。",
    "T32n1636_011:0108b13": "佛告阿難。汝見如是功德不。自餘眾生雖行",
    "T32n1636_011:0108b14": "如是起猛利貪。然猶出離苦器生人天趣。乃",
    "T32n1636_011:0108b15": "至藥王大士。云何菩薩起瞋。謂若發生煩惱。",
    "T32n1636_011:0108b16": "何容施諸妙樂等。",
    "T32n1636_011:0108b17": "論曰。若為此名聞如是。於餘眾生利益方便",
    "T32n1636_011:0108b18": "設起貪者。說為無罪。此方便善巧菩薩所造",
    "T32n1636_011:0108b19": "利益。而不棄捨眾生。廣如彼說。然非得地六",
    "T32n1636_011:0108b20": "度妙行。於此伺察極善相應。是故不容瞋等。",
    "T32n1636_011:0108b21": "又優婆離所問經云。佛言。舍利子。菩薩有二",
    "T32n1636_011:0108b22": "大罪。何等為二。謂心與瞋俱及與癡俱。乃至",
    "T32n1636_011:0108b23": "舍利子。應先志誠懺十惡罪及五種愆。亦當",
    "T32n1636_011:0108b24": "懺悔。謂手執眼觀心難制止。或於一眾生兼",
    "T32n1636_011:0108b25": "餘二種。舍利子。復說有重五無間罪。謂具作",
    "T32n1636_011:0108b26": "此菩薩。或時於他婦女染行非法手斷命根。",
    "T32n1636_011:0108b27": "盜佛塔物四方僧物。菩薩爾時如犯彼罪。應",
    "T32n1636_011:0108b28": "向三十五如來前於晝夜中一懺悔云。我某",
    "T32n1636_011:0108b29": "甲歸依佛歸依法歸依僧。",
    "T32n1636_011:0108c01": "那謨釋迦牟尼佛　那謨金剛消伏壞散佛",
    "T32n1636_011:0108c02": "　那謨寶焰佛　那謨龍自在王佛",
    "T32n1636_011:0108c03": "　那謨勇猛軍佛　那謨勤勇喜佛",
    "T32n1636_011:0108c04": "　那謨寶火佛　那謨寶月光佛",
    "T32n1636_011:0108c05": "　那謨不空見佛　那謨寶月佛",
    "T32n1636_011:0108c06": "　那謨離垢佛　那謨勇施佛",
    "T32n1636_011:0108c07": "　那謨梵德佛　那謨梵施佛",
    "T32n1636_011:0108c08": "　那謨水王佛　那謨水天佛",
    "T32n1636_011:0108c09": "　那謨賢吉祥佛　那謨栴檀吉祥佛",
    "T32n1636_011:0108c10": "　那謨無邊威德佛　那謨光吉祥佛",
    "T32n1636_011:0108c11": "　那謨無憂吉祥佛　那謨那羅延佛",
    "T32n1636_011:0108c12": "　那謨華吉祥佛　那謨淨照明遊戲神通佛",
    "T32n1636_011:0108c13": "　那謨蓮華光游戲神通佛",
    "T32n1636_011:0108c14": "　那謨財吉祥佛　那謨念吉祥佛",
    "T32n1636_011:0108c15": "　那謨善名稱吉祥佛",
    "T32n1636_011:0108c16": "　那謨因陀羅網幢王佛",
    "T32n1636_011:0108c17": "　那謨善游步吉祥佛　那謨安祥行佛",
    "T32n1636_011:0108c18": "　那謨勝游步佛　那謨普遍光嚴吉祥佛",
    "T32n1636_011:0108c19": "　那謨寶蓮華勝游步佛",
    "T32n1636_011:0108c20": "　那謨寶蓮華善住娑羅樹王佛",
    "T32n1636_011:0108c21": "如是現前乃至一切世界如來應供正等正",
    "T32n1636_011:0108c22": "覺。惟佛世尊觀察護念。我於今生或至餘生。",
    "T32n1636_011:0108c23": "及無始來生死輪轉造業障罪。自作教他見",
    "T32n1636_011:0108c24": "作隨喜。或盜窣堵波物四方僧物。五無間業",
    "T32n1636_011:0108c25": "十不善業道。自作教他見作隨喜。由斯業障",
    "T32n1636_011:0108c26": "毀除禁戒。應墮地獄。或旁生趣焰魔境界。",
    "T32n1636_011:0108c27": "若生邊地及蔑戾車生長壽天。設得為人諸",
    "T32n1636_011:0108c28": "根不具。深著邪見離佛出世。此諸業障佛以",
    "T32n1636_011:0108c29": "真實惠。真實眼。真實證明。真實稱量。悉知悉",
    "T32n1636_011:0109a01": "見。今悉懺悔不敢覆藏。若我毀犯禁戒等罪。",
    "T32n1636_011:0109a02": "願佛世尊觀察哀愍。若我今生或至餘生。及",
    "T32n1636_011:0109a03": "無始來生死輪轉。乃至於旁生趣。或嘗施一",
    "T32n1636_011:0109a04": "摶食護一淨戒。若脩梵行所有善根。化度眾",
    "T32n1636_011:0109a05": "生發菩提心。及無上智一切善根。如稱量已",
    "T32n1636_011:0109a06": "無不迴向最上最勝阿耨多羅三藐三菩提",
    "T32n1636_011:0109a07": "果。我今亦如過去未來現在諸佛之所迴向。",
    "T32n1636_011:0109a08": "乃至偈云。",
    "T32n1636_011:0109a09": "　懺除一切罪　　諸福皆隨喜",
    "T32n1636_011:0109a10": "　及勸請諸佛　　演說無上道",
    "T32n1636_011:0109a11": "　過去及未來　　現住人中尊",
    "T32n1636_011:0109a12": "　無邊功德海　　一切歸命禮",
    "T32n1636_011:0109a13": "舍利子。是菩薩於三十五如來前。如是作已。",
    "T32n1636_011:0109a14": "是諸如來隨知作意。得罪清淨。由罪清淨故。",
    "T32n1636_011:0109a15": "此諸佛世尊當現其前。如是解脫利益眾生",
    "T32n1636_011:0109a16": "現諸相好。由是愚夫異生於此化度輒生疑",
    "T32n1636_011:0109a17": "惑。乃至一切聲聞及緣覺眾。而不能使彼惡",
    "T32n1636_011:0109a18": "作罪處清淨地。若有菩薩於此諸佛如來名",
    "T32n1636_011:0109a19": "號。而常持念。晝夜三時轉正法行。出離彼罪",
    "T32n1636_011:0109a20": "得三摩地。說此是名悔過及對治行。",
    "T32n1636_011:0109a21": "論曰。讀誦甚深經典得彼罪滅。如能斷金",
    "T32n1636_011:0109a22": "剛般若波羅蜜多經云。復次須菩提。若善男",
    "T32n1636_011:0109a23": "子善女人受持讀誦此經。若為人輕賤。所以",
    "T32n1636_011:0109a24": "者何。是人先世所造罪業。應墮惡道。由見是",
    "T32n1636_011:0109a25": "法。以今世人輕賤故。先世罪業則為消滅得",
    "T32n1636_011:0109a26": "佛菩提等。",
    "T32n1636_011:0109a27": "論曰。信解空性得罪惡清淨故。如來藏經云。",
    "T32n1636_011:0109a28": "佛言。迦葉波。有十不善業道。是為大罪。此",
    "T32n1636_011:0109a29": "最極殺生者。謂若殺父斷緣覺命。最極不與",
    "T32n1636_011:0109b01": "取者。謂若欺奪三寶財物。最極欲邪行者。謂",
    "T32n1636_011:0109b02": "起污母及無學尼。最極妄語者。謂言我是如",
    "T32n1636_011:0109b03": "來。最極兩舌者。謂於聖眾作離間語。最極惡",
    "T32n1636_011:0109b04": "口者。謂呵毀聖賢。最極綺語者。謂巧構浮飾",
    "T32n1636_011:0109b05": "亂諸法欲。最極貪者。於正道財利起侵奪心。",
    "T32n1636_011:0109b06": "最極瞋者。於五無間無悲愍心。最極邪見者。",
    "T32n1636_011:0109b07": "謂橫起僻執深險惡見。迦葉波。若一眾生具",
    "T32n1636_011:0109b08": "足如是十不善業道大罪者。如來以是因緣",
    "T32n1636_011:0109b09": "宣說法要。為令悟入無我無人無眾生無命",
    "T32n1636_011:0109b10": "者無作無受。是行是造作是幻化。然諸法性",
    "T32n1636_011:0109b11": "即煩惱性。入解諸法自體明亮。信解諸法種",
    "T32n1636_011:0109b12": "種清淨。我不說有眾生墮惡趣者。又淨諸業",
    "T32n1636_011:0109b13": "障經云。復次文殊師利若菩薩觀非律是律",
    "T32n1636_011:0109b14": "則見罪非罪。觀輪回界即涅槃界則見諸煩",
    "T32n1636_011:0109b15": "惱是為緣生。當知是人得業障清淨。又底哩",
    "T32n1636_011:0109b16": "三昧耶王經說對治行云。若閉目觀緣諸佛",
    "T32n1636_011:0109b17": "菩薩。誦百字明八千遍已。開眼備覩佛菩薩",
    "T32n1636_011:0109b18": "等。得離彼罪。或右繞佛塔。誦八千遍塔像經",
    "T32n1636_011:0109b19": "典。隨一現前。如儀廣說。又尊那陀羅尼經",
    "T32n1636_011:0109b20": "云。若念誦已。乃至夢見是相。得滅彼罪。若",
    "T32n1636_011:0109b21": "夢天女授乳酪飯。得離彼罪。或見日月昇虛",
    "T32n1636_011:0109b22": "空中猛火水牛及黑丈夫怖走而去。又若夢",
    "T32n1636_011:0109b23": "見比丘比丘尼眾或乳木樹白象。白牛山峯",
    "T32n1636_011:0109b24": "舡舫處大殿堂及師子座聽聞妙法。應知悉",
    "T32n1636_011:0109b25": "是罪滅之相。又如來形像品說對治行云。譬",
    "T32n1636_011:0109b26": "若有人不淨塗身臭惡可厭。以水洗灌施妙",
    "T32n1636_011:0109b27": "塗香。而彼臭惡即時遠離。如是造作五無間",
    "T32n1636_011:0109b28": "罪。具足遍行十不善業道。若得信解如來造",
    "T32n1636_011:0109b29": "佛形像。得離彼罪。由無罪故。智惠殊勝具菩",
    "T32n1636_011:0109c01": "提心。由殊勝故。而或出家堅持淨戒。花積陀",
    "T32n1636_011:0109c02": "羅尼經云。爾時師子遊戲如來當住於世。經",
    "T32n1636_011:0109c03": "百千歲施諸妙樂。時彼如來般涅盤後起舍",
    "T32n1636_011:0109c04": "利塔。若人以菩提心持彼一花供養如來。合",
    "T32n1636_011:0109c05": "掌稱名或洒水為淨。及一花鬘塗香花燈乃",
    "T32n1636_011:0109c06": "至身行一步超諸言說。稱南無佛。於彼師子",
    "T32n1636_011:0109c07": "游戲如來勿應疑惑。若於一劫百劫千劫。返",
    "T32n1636_011:0109c08": "墮惡道者。則無有是處。又藥師瑠璃光王經",
    "T32n1636_011:0109c09": "云。若持五戒十戒菩薩四重戒。出家比丘二",
    "T32n1636_011:0109c10": "百五十戒。比丘尼五百戒。如於所受或有毀",
    "T32n1636_011:0109c11": "犯怖墮惡道。若人專念藥師瑠璃光王如來",
    "T32n1636_011:0109c12": "名號。如其供養。是人決定不墮惡趣。爾時世",
    "T32n1636_011:0109c13": "尊告阿難言。若我稱讚彼佛世尊藥師瑠璃",
    "T32n1636_011:0109c14": "光王如來所有功德。是為諸佛甚深境界。汝",
    "T32n1636_011:0109c15": "無疑惑生實信不。爾時具壽阿難陀白佛言。",
    "T32n1636_011:0109c16": "世尊。我於如來所說經中不生疑惑。所以者",
    "T32n1636_011:0109c17": "何。一切如來身語意中所集善行無不清淨。",
    "T32n1636_011:0109c18": "世尊。此日月輪最為高遠。具大威光可使墜",
    "T32n1636_011:0109c19": "地。妙高山王亦可傾動。是諸佛言終無異也。",
    "T32n1636_011:0109c20": "世尊。然有眾生信根不具。聞說諸佛甚深境",
    "T32n1636_011:0109c21": "界。便發是言。由何唯念一如來名。便獲爾所",
    "T32n1636_011:0109c22": "功德勝利。由斯不信便生誹謗。於長夜中退",
    "T32n1636_011:0109c23": "失利樂。佛告阿難。若聞彼佛名墮惡趣者。無",
    "T32n1636_011:0109c24": "有是處。阿難。此是諸佛甚深境界。難可信解。",
    "T32n1636_011:0109c25": "阿難。汝信解者。應知皆是如來威神之所建",
    "T32n1636_011:0109c26": "立。非諸聲聞緣覺未登地者。唯除一生所繫",
    "T32n1636_011:0109c27": "菩薩摩訶薩。故彼經又云。若餘淨信善男子",
    "T32n1636_011:0109c28": "善女人鄔波索迦鄔波斯迦。具足八分齋戒。",
    "T32n1636_011:0109c29": "一年三年受是學處。以此善根願生西方極",
    "T32n1636_011:0110a01": "樂世界無量壽如來前者。若得聞是藥師瑠",
    "T32n1636_011:0110a02": "璃光王如來名號。是人臨命終時。八大菩薩",
    "T32n1636_011:0110a03": "皆以神通來示正道。復有種種間色。世所希",
    "T32n1636_011:0110a04": "有。眾寶蓮華自然化生。或復生於天上。如是",
    "T32n1636_011:0110a05": "生處而宿植善根。彼無窮盡。亦復無有墮惡",
    "T32n1636_011:0110a06": "道怖。彼天歿已復生人世。為轉輪王統四大",
    "T32n1636_011:0110a07": "洲。",
    "T32n1636_011:0110a08": "大乘集菩薩學論卷第十一"
}