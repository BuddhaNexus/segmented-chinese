{
    "T43n1829_003:0033a02": "瑜伽師地論略纂卷第三(論本第六第七第八)",
    "T43n1829_003:0033a04": "基撰",
    "T43n1829_003:0033a05": "地中第四段。不如理作意中。十六異論。文分",
    "T43n1829_003:0033a06": "為三。初問。次答。後如是十六異論由二種門",
    "T43n1829_003:0033a07": "下。結成前破。答中為二。初列敘小乘外道強",
    "T43n1829_003:0033a08": "勝上首十六異論。後次第別破。因中有果。文",
    "T43n1829_003:0033a09": "分四。一總標。二徵起。三敘執。四應審問彼",
    "T43n1829_003:0033a10": "下。廣破之。",
    "T43n1829_003:0033a11": "雨眾外道者。謂數論師之大弟子十八部主。",
    "T43n1829_003:0033a12": "雨時生故名雨。彼之徒黨名眾。彼計諸法。略",
    "T43n1829_003:0033a13": "為三。中為四。廣為二十五諦。除神我諦。中間",
    "T43n1829_003:0033a14": "二十三諦名果。自性名因。果住因中。仍無別",
    "T43n1829_003:0033a15": "體。如金為釵鐺。因果相殊。更無別體。名因有",
    "T43n1829_003:0033a16": "果。如唯識疏。金七十論述。",
    "T43n1829_003:0033a17": "敘執有二。初總。後別。別理中分三。初敘執所",
    "T43n1829_003:0033a18": "由。次彼作意思下敘執。後如是由施設故。結",
    "T43n1829_003:0033a19": "成因中常果性　執所由中。為性尋思者。性",
    "T43n1829_003:0033a20": "多思慮　為性觀察者。性多推搆。初體是思。",
    "T43n1829_003:0033a21": "後體是慧　住尋思地住自辨地者。地謂所",
    "T43n1829_003:0033a22": "依。依內尋伺外起言辨。在異生位。在思度",
    "T43n1829_003:0033a23": "位。故作是執。初四由法。後二由位。由具彼",
    "T43n1829_003:0033a24": "法。在彼位故。",
    "T43n1829_003:0033a25": "敘執有二。初敘四道理。後若不爾者下。返申",
    "T43n1829_003:0033a26": "四難成前四　一世俗共成理。若從彼性此",
    "T43n1829_003:0033a27": "性得生等是。謂從彼穀此禾得生。世界共知。",
    "T43n1829_003:0033a28": "穀為禾因。非麥為因　二唯於此求理。若求",
    "T43n1829_003:0033a29": "果者唯取此因非餘。謂世等禾果。唯取穀因。",
    "T43n1829_003:0033b01": "以求禾生。而種於穀。非餘麥等　三營搆非",
    "T43n1829_003:0033b02": "餘理。若即於彼穀加功營搆諸所求事非餘。",
    "T43n1829_003:0033b03": "謂即於彼穀。用力種鋤以求禾果。非於麥等",
    "T43n1829_003:0033b04": "　四果從彼生理。又若彼果即從彼生不從",
    "T43n1829_003:0033b05": "餘生。謂彼禾果從彼穀生。不從麥生。故知穀",
    "T43n1829_003:0033b06": "因中。已先有禾果。",
    "T43n1829_003:0033b07": "上敘四理。下返申四難。於前四一一別配",
    "T43n1829_003:0033b08": "　初難云。若不從彼穀此禾得生。爾者應世俗",
    "T43n1829_003:0033b09": "間。共立一切是一切因。果無定因果通生故。",
    "T43n1829_003:0033b10": "亦應麥等是穀等因　二難云。若求禾果。不",
    "T43n1829_003:0033b11": "唯求取穀因。爾者為求一禾果。應取一切麥",
    "T43n1829_003:0033b12": "豆等因　三若不於穀用力種鋤以求禾果。爾",
    "T43n1829_003:0033b13": "者為求禾果。應於一切麥豆等中。加功營搆",
    "T43n1829_003:0033b14": "　四若彼禾果不唯從穀生。爾者應從一切",
    "T43n1829_003:0033b15": "麥豆等中。所餘一切穀麥等生。",
    "T43n1829_003:0033b16": "總結成中。如是者。牒前道理。施設故。結前",
    "T43n1829_003:0033b17": "第一因。世所施設穀是禾因。如是下三故字。",
    "T43n1829_003:0033b18": "別配下三理。隨義應知。",
    "T43n1829_003:0033b19": "別破之中分三。初總徵。二別難。後結成。別",
    "T43n1829_003:0033b20": "難中分二。初別申四道理。後顯五相以示正",
    "T43n1829_003:0033b21": "宗。一無異道理。相者體也。因果無異。應無",
    "T43n1829_003:0033b22": "二種決定差別。應立量云。汝之果體。應非決",
    "T43n1829_003:0033b23": "定。果相即因相故。猶如因相。因相亦然。彼執",
    "T43n1829_003:0033b24": "體一相有異故。論有宗因故今加喻　若有",
    "T43n1829_003:0033b25": "異相下並設遮　若未生相便於因中果猶未",
    "T43n1829_003:0033b26": "生而說是有不應理者。因中之果。體猶未生。",
    "T43n1829_003:0033b27": "如何說有。量云。汝果於因中不應說有。未生",
    "T43n1829_003:0033b28": "相故。如兔角等　若已生相即果體已生復",
    "T43n1829_003:0033b29": "從因生不應理者。量云。因中先有已生果法",
    "T43n1829_003:0033c01": "應更不從因生。體已生故。如已生果。或言",
    "T43n1829_003:0033c02": "生者。是有體義正是本宗。",
    "T43n1829_003:0033c03": "示正宗中。又有相法於有相法中者。有相即",
    "T43n1829_003:0033c04": "有體相。能依果法。於有相法中即有體相。所",
    "T43n1829_003:0033c05": "依因法。第三即由自相可得如因自體不由",
    "T43n1829_003:0033c06": "比度者。如因自相有能生果功能可得。非有",
    "T43n1829_003:0033c07": "果體。此因自體現所可見。不由比度。四由自",
    "T43n1829_003:0033c08": "作業可得。謂如了別色業。以顯眼識等。五由",
    "T43n1829_003:0033c09": "因變異故果成變異等者。親因既變。果亦隨",
    "T43n1829_003:0033c10": "之。緣亦如是。如穀禾等非因無變而獨變果。",
    "T43n1829_003:0033c11": "如何汝等自性不變。餘諦變成。量云。汝之自",
    "T43n1829_003:0033c12": "性亦應變異。果變異故。如穀麥等。四因結上。",
    "T43n1829_003:0033c13": "文易可知。",
    "T43n1829_003:0033c14": "從緣顯了論中。文亦有四。即數論師金七十",
    "T43n1829_003:0033c15": "論。二十三諦。住在因中。從眾緣顯變為餘",
    "T43n1829_003:0033c16": "諦。用息歸本。一切世間本無生滅故。從緣顯",
    "T43n1829_003:0033c17": "如常分別。",
    "T43n1829_003:0033c18": "此中有說。前雨眾計法從緣生。故先難云。果",
    "T43n1829_003:0033c19": "先是有。復從緣生。不應正理。今從緣顯故",
    "T43n1829_003:0033c20": "兩眾別。此義不然。論云。謂即因中有果者",
    "T43n1829_003:0033c21": "計。故非雨師。因明亦云。如佛弟子。對數論",
    "T43n1829_003:0033c22": "師。立聲滅壞。名能別不成。若數論師計有生",
    "T43n1829_003:0033c23": "者。生必滅故。如何說為能別不成。故知前後",
    "T43n1829_003:0033c24": "同一師計。前言生者。表是有義。或設遮故。",
    "T43n1829_003:0033c25": "聲相論者。即聲顯師。非聲生計。聲體是有。",
    "T43n1829_003:0033c26": "從緣顯之。",
    "T43n1829_003:0033c27": "理中果先是有復從因生等者。初設難。一切",
    "T43n1829_003:0033c28": "非顯者計。謂彼果法先來體有。復從因生",
    "T43n1829_003:0033c29": "不應道理。及成果法但從因顯。諸計生者。無",
    "T43n1829_003:0034a01": "執果法住在因中。彼順自宗果先是有。復徵",
    "T43n1829_003:0034a02": "他計云從因生。",
    "T43n1829_003:0034a03": "然非不用功為成於果等者。世立顯道理。謂",
    "T43n1829_003:0034a04": "世求果法。非不用功於因。若不為顯果。復何",
    "T43n1829_003:0034a05": "緣而作功用。故作功用為成果者。豈不唯為",
    "T43n1829_003:0034a06": "顯了果耶。既果不生故知從顯。",
    "T43n1829_003:0034a07": "破中分三。初破數論執。次申正義。後例破聲",
    "T43n1829_003:0034a08": "論。初中分二。初別難。後結成。別難中分三。",
    "T43n1829_003:0034a09": "一有障無障。二有性果性。三為異不異。",
    "T43n1829_003:0034a10": "有障無障者。謂果不顯時為有障。體生故為",
    "T43n1829_003:0034a11": "障。而果不顯為無障體。而為障彼故果不顯",
    "T43n1829_003:0034a12": "　難無障體量云。無體應不能為障。以無體",
    "T43n1829_003:0034a13": "故。如石女兒　或汝果法應本已顯。無障緣",
    "T43n1829_003:0034a14": "故。如汝因法。",
    "T43n1829_003:0034a15": "若有障緣屬果之因何故不障同是有者。謂",
    "T43n1829_003:0034a16": "果體有有障。能障因體不無障。亦應障。俱",
    "T43n1829_003:0034a17": "是有故。量云。汝有體因障亦應障計體有",
    "T43n1829_003:0034a18": "故。如所障果。如水為果。闇能障之。盆是水",
    "T43n1829_003:0034a19": "因。闇亦能障。水盆俱有。闇障無差。因果不",
    "T43n1829_003:0034a20": "無。障障應等。翻覆比量義准可知。設若救云",
    "T43n1829_003:0034a21": "障緣亦能障於因者。亦應顯因。何故但言從",
    "T43n1829_003:0034a22": "緣顯果。量云。汝宗之因應從緣顯。障所障故。",
    "T43n1829_003:0034a23": "猶如果法　或汝果法不從緣顯。許有障故。",
    "T43n1829_003:0034a24": "猶如因法。",
    "T43n1829_003:0034a25": "有性是障緣等者。有性謂有體性。果性謂因",
    "T43n1829_003:0034a26": "所有即體名為義名果性。此中問。有體作障",
    "T43n1829_003:0034a27": "緣為果義作障緣。若有體是障緣。體性常有。",
    "T43n1829_003:0034a28": "是則性永不得顯。顯如未顯。常有體故。因亦",
    "T43n1829_003:0034a29": "常有。何不為障。而獨果有能為障耶。量云。汝",
    "T43n1829_003:0034b01": "宗之果應永不顯。常有性故。猶如未顯　汝",
    "T43n1829_003:0034b02": "宗因體亦應為障。體常有故。猶如於果。若言",
    "T43n1829_003:0034b03": "果性是障緣者。如芽一法。亦因亦果。望種是",
    "T43n1829_003:0034b04": "果。望莖是因。望莖不障。望因能障。障義攝",
    "T43n1829_003:0034b05": "顯不顯。故成一法亦顯不顯。應立量云。汝宗",
    "T43n1829_003:0034b06": "果體。亦應不顯。有因體故。如自性因。然彼宗",
    "T43n1829_003:0034b07": "果體。一向顯故為此難　或汝自性體亦應",
    "T43n1829_003:0034b08": "果。顯之因故。如後果因。猶彼執芽是因必顯",
    "T43n1829_003:0034b09": "故成斯難　或應果性非障。體即因故。如因",
    "T43n1829_003:0034b10": "　因亦應障。即果體故。如果。故言一法亦因",
    "T43n1829_003:0034b11": "亦果。",
    "T43n1829_003:0034b12": "本法與顯為異不異等者。本法即果。先來有",
    "T43n1829_003:0034b13": "故。顯謂顯了。遇緣顯故。若不異者法應常顯。",
    "T43n1829_003:0034b14": "本來果法先常有故。先顯今顯。不應道理。量",
    "T43n1829_003:0034b15": "云。汝宗果法先來應顯。即本法故。猶如本法。",
    "T43n1829_003:0034b16": "汝宗果法應今始有。以即顯故。如今始顯。本",
    "T43n1829_003:0034b17": "法比量翻此可知。",
    "T43n1829_003:0034b18": "若言異者彼顯為無因耶等者。問果顯時有",
    "T43n1829_003:0034b19": "因無因。無因量云。果法先來應顯。顯無因故。",
    "T43n1829_003:0034b20": "如後顯時。或今應不顯。顯無因故。如未顯",
    "T43n1829_003:0034b21": "時。",
    "T43n1829_003:0034b22": "若有顯因果性可顯非是因性等者。一種有",
    "T43n1829_003:0034b23": "因。果性可顯。不可顯因性。不應道理。量云。",
    "T43n1829_003:0034b24": "汝因應顯。顯有因故。猶如果法　或果應不",
    "T43n1829_003:0034b25": "顯。顯有因故。猶如於因。若彼救云。果法未",
    "T43n1829_003:0034b26": "顯。顯因須顯。因法不隱。何須因顯。有體是",
    "T43n1829_003:0034b27": "同。顯因稱有。有顯不顯。與理相違。量云。有",
    "T43n1829_003:0034b28": "體因顯亦應顯因。因顯有故。猶如顯果。",
    "T43n1829_003:0034b29": "結牒彼言性若是死不可顯了等者。有相法",
    "T43n1829_003:0034c01": "中。若無彼性。不可顯了。如角中乳。水中酪",
    "T43n1829_003:0034c02": "等。若有彼性方可顯了。如乳中酪。鑛中金。不",
    "T43n1829_003:0034c03": "遮有無性。但遮果住因。",
    "T43n1829_003:0034c04": "示正義有六。一處遠難取。二四障難取。前第",
    "T43n1829_003:0034c05": "三云。覆蔽隱沒映奪幻惑。三微細難取。如極",
    "T43n1829_003:0034c06": "微等。四心亂難取。如神通境等。五根壞難取。",
    "T43n1829_003:0034c07": "如老昧病等。六無智難取。如無真智他心智",
    "T43n1829_003:0034c08": "等。非彼因中先有果性。而不可取。六不攝",
    "T43n1829_003:0034c09": "故。",
    "T43n1829_003:0034c10": "聲論者計。若內若外。全分一分。皆如唯識第",
    "T43n1829_003:0034c11": "一疏說。上來二計皆是增益邪見所收。",
    "T43n1829_003:0034c12": "三世論中。文亦有四。一敘宗。二徵詰。三敘",
    "T43n1829_003:0034c13": "執。四破之。敘執中。初敘外道。後敘小乘。外",
    "T43n1829_003:0034c14": "宗量云。去來實有。世所攝故。猶如現在　內",
    "T43n1829_003:0034c15": "道教中一切有者。即十二處。彼宗意言。此十",
    "T43n1829_003:0034c16": "二處實相是有。意緣三世十二法處。故去來",
    "T43n1829_003:0034c17": "有。廣如俱舍第二十卷。及五十二。初釋此",
    "T43n1829_003:0034c18": "經義。",
    "T43n1829_003:0034c19": "理中若法自相安住此法真實是有者。總結",
    "T43n1829_003:0034c20": "諸法安住自相。此法真有。不安住自相。此法",
    "T43n1829_003:0034c21": "成無。如龜毛等。以去來世住自相故。法體成",
    "T43n1829_003:0034c22": "有。不同龜毛。若未來無者。應未受自體。應不",
    "T43n1829_003:0034c23": "即未來。量云。大乘未來應非未來。未受自體",
    "T43n1829_003:0034c24": "相故。如龜毛等。若過去無者。應失過去自體",
    "T43n1829_003:0034c25": "相。應不名過去。量云。大乘過去應非過去。失",
    "T43n1829_003:0034c26": "自體相故。如龜毛等。若如是者。三世諸法自",
    "T43n1829_003:0034c27": "相不成。自相不成故。亦非真實。量云。大乘現",
    "T43n1829_003:0034c28": "在自相不成。或亦非真實。世所攝故。猶如去",
    "T43n1829_003:0034c29": "來。現在既不爾。去來云何然。或有為自相實",
    "T43n1829_003:0035a01": "不成。無三世故。如兔角等。",
    "T43n1829_003:0035a02": "破宗有五。一申三難。二他返詰。三重徵破。",
    "T43n1829_003:0035a03": "四釋彼經。五說三世各十二相。以顯彼非。初",
    "T43n1829_003:0035a04": "中有二。初申三難。後如是自相故總結前文",
    "T43n1829_003:0035a05": "　三難者。一一異自相難。二常等共相難。三",
    "T43n1829_003:0035a06": "來等七義難。",
    "T43n1829_003:0035a07": "有言相一立三世相不應道理。相者體也。量",
    "T43n1829_003:0035a08": "云。世應無三。即一體故。猶如一體。或世應無",
    "T43n1829_003:0035a09": "三相。是一故。猶如現在。此是設遮。非本宗",
    "T43n1829_003:0035a10": "義。",
    "T43n1829_003:0035a11": "若相異者性相實有不應道理。此實說言。三",
    "T43n1829_003:0035a12": "世相異離現在。外者去來二世性相實有。不",
    "T43n1829_003:0035a13": "應道理。量云。去來性相應非實有。異現在故。",
    "T43n1829_003:0035a14": "猶如兔角。大乘真如非定異現在故。無不定",
    "T43n1829_003:0035a15": "過。或因云現在無為所不攝故。宗喻同前。",
    "T43n1829_003:0035a16": "為是常相無常相者。三世共有故名共相。若",
    "T43n1829_003:0035a17": "常相者。假說徵詰。非正彼宗。量云。汝宗五蘊",
    "T43n1829_003:0035a18": "應不墮三世。許常相故。如無為等　若無常",
    "T43n1829_003:0035a19": "相三世恒有。亦不應理。量云。汝宗五蘊非於",
    "T43n1829_003:0035a20": "三世恒是實有。無常相故。如兔角等　若言",
    "T43n1829_003:0035a21": "表詮無常非遮詮者。量云。五蘊諸法非三世",
    "T43n1829_003:0035a22": "恒有。世所攝故。如幻事七。",
    "T43n1829_003:0035a23": "義難中。初敘七難。後牒別破。合有四。薩婆多",
    "T43n1829_003:0035a24": "俱舍第二十頌曰。此中有四種。類相位待異。",
    "T43n1829_003:0035a25": "第三約作用。立世最為善。法救說。世由類",
    "T43n1829_003:0035a26": "不同。法行世時。類別非體。如金作器。形別類",
    "T43n1829_003:0035a27": "同。如乳成酪。味捨色在。法從未來流至現世。",
    "T43n1829_003:0035a28": "現入過去。唯捨得類。非捨得體　妙音說。世",
    "T43n1829_003:0035a29": "由相不同。法行世時。過去正與過去相合。而",
    "T43n1829_003:0035b01": "不名為離現未相。未來正與未來相合。而不",
    "T43n1829_003:0035b02": "名為離過現相。現世正與現在相合。而不名",
    "T43n1829_003:0035b03": "為離過去相。如染一妻。於餘姬媵不名離染",
    "T43n1829_003:0035b04": "　世友說。世由位不同。法行世時。體同位別",
    "T43n1829_003:0035b05": "如運一籌。置一名一。置百名百。置千名千",
    "T43n1829_003:0035b06": "　覺天說世。由待不同。法行世時。前後相待。立",
    "T43n1829_003:0035b07": "名有異。如一女人名母名女　世親說言。此",
    "T43n1829_003:0035b08": "四說中。第一執。同數論外道。第二執相。離",
    "T43n1829_003:0035b09": "皆有三相故。如染妻時。現有貪起。餘但成就。",
    "T43n1829_003:0035b10": "何義為同。第四執一。世應即有三世。如過去",
    "T43n1829_003:0035b11": "世前後剎那。應名去來及與現在。未來亦然。",
    "T43n1829_003:0035b12": "相待同故。由此第三最為善說。依法作用未",
    "T43n1829_003:0035b13": "有正有已有別故。今此七義。初來徵者。難",
    "T43n1829_003:0035b14": "法救類異義。第四難有業。破世友位別作用",
    "T43n1829_003:0035b15": "師義。第六異相。破覺天相待師義。第四第",
    "T43n1829_003:0035b16": "七有現在分。破妙音相異師義。餘三設遮。非",
    "T43n1829_003:0035b17": "本部計。破此四師如俱舍說。決擇五十一。敘",
    "T43n1829_003:0035b18": "為六計。文意大同。",
    "T43n1829_003:0035b19": "未至現在者。法體不遷轉。向現在於此生",
    "T43n1829_003:0035b20": "者。未來死滅。現在方生。為緣生現者。法住未",
    "T43n1829_003:0035b21": "來為因緣故。生現別法。今有業者。未來無",
    "T43n1829_003:0035b22": "用。現在用生。今相圓者。本相不圓至現方滿。",
    "T43n1829_003:0035b23": "今異相者。本體雖同。相待相別。有現在分者。",
    "T43n1829_003:0035b24": "謂法未來有未來分。及現在過去分。義顯現",
    "T43n1829_003:0035b25": "在亦有現在分。及未來過去分。過去亦然。今",
    "T43n1829_003:0035b26": "此但舉有二世分。餘類可知。五十一有六。無",
    "T43n1829_003:0035b27": "此第六。彼第六者。即此第七。或有釋言。此",
    "T43n1829_003:0035b28": "第六七合是彼第六。今異相者。即彼現在。有",
    "T43n1829_003:0035b29": "現在分及未來分。此離彼合。亦不相違。若作",
    "T43n1829_003:0035c01": "此釋。便無覺天相待師義。故應知前所說為",
    "T43n1829_003:0035c02": "善。",
    "T43n1829_003:0035c03": "別破分二。初五段破。後例往過去。後三合例",
    "T43n1829_003:0035c04": "業用破故　第一難有三。一有方所。二與現",
    "T43n1829_003:0035c05": "在無別。三應是常。初難量云。未來應有方",
    "T43n1829_003:0035c06": "所。有來至故。猶如現在。又未來應與現在無",
    "T43n1829_003:0035c07": "別。有來至故。有方所故。猶如現在。又未來法",
    "T43n1829_003:0035c08": "體應是常。本今有故。如虛空等。五十一云。未",
    "T43n1829_003:0035c09": "來諸法。不來至現在。無方處故。猶善無為",
    "T43n1829_003:0035c10": "　第二難有二。一未來不生於今。現在本無",
    "T43n1829_003:0035c11": "今生。量云。未來世法應非有為。本不生故。如",
    "T43n1829_003:0035c12": "虛空等。亦非實有。非是無為。本不生故。如兔",
    "T43n1829_003:0035c13": "角等。二未來未生而言死沒。量云。未來諸法",
    "T43n1829_003:0035c14": "應無死沒。本未生故。如虛空等。又未來法亦",
    "T43n1829_003:0035c15": "應有生。許有死故。猶如現在　第三難有二。",
    "T43n1829_003:0035c16": "一破應是常。量云。住未來世為緣之法。應是",
    "T43n1829_003:0035c17": "常住。不遷流故。如無為等。二應本無今生。",
    "T43n1829_003:0035c18": "非未來法生。此違宗。難彼說未來法流入現",
    "T43n1829_003:0035c19": "在。今現在法。未來緣生。未來先無。今方始",
    "T43n1829_003:0035c20": "生。非未來法生。豈不違宗　第四破業用有",
    "T43n1829_003:0035c21": "三。一本無業用。今有業用。難云。是即本有其",
    "T43n1829_003:0035c22": "體。今方有用。便有同前緣生之中第二過失。",
    "T43n1829_003:0035c23": "現在業生。非從未來生故。用不離體。應非新",
    "T43n1829_003:0035c24": "有。體不離用。應非舊成。為量同前　二云。業",
    "T43n1829_003:0035c25": "用與法有異相。難云。此業用相。與其本法。",
    "T43n1829_003:0035c26": "二俱體有。業未來無。故不應理。量云。業用未",
    "T43n1829_003:0035c27": "來應有。許一切有故。如體。體未來應無。許一",
    "T43n1829_003:0035c28": "切有故。如業用。或以異相為因。體與業用。互",
    "T43n1829_003:0035c29": "相異故。宗喻同前　三云。業與本法無異相。",
    "T43n1829_003:0036a01": "難云。業用則法。法體本有。本無業用今方有",
    "T43n1829_003:0036a02": "者。不應正理。量云。業應本有。即體故。如體。",
    "T43n1829_003:0036a03": "體應本無。即業故。如業。彼宗計業與體無別。",
    "T43n1829_003:0036a04": "今難異者乃是設遮。五十一云。佛說諸行非",
    "T43n1829_003:0036a05": "常非恒。汝業無常。行應是常。便違佛教。",
    "T43n1829_003:0036a06": "餘三例破中。復有自性雜亂過失者。此顯第",
    "T43n1829_003:0036a07": "七有現在分雜亂之過。未來既有現在之分。",
    "T43n1829_003:0036a08": "應即現在。有現分故。猶如現在。現難亦然。故",
    "T43n1829_003:0036a09": "成雜亂。其相圓滿。應立量云。未來相應滿。有",
    "T43n1829_003:0036a10": "餘一分相故。如現在。或現在相應不圓滿。有",
    "T43n1829_003:0036a11": "餘一分相故。猶如未來。異相之難為量同此。",
    "T43n1829_003:0036a12": "第二結前中有九故字。自相者。結前三世自",
    "T43n1829_003:0036a13": "相一異。共相者。結前三世常無常。三世共有",
    "T43n1829_003:0036a14": "故。餘七即前七。難三世二他返詰。",
    "T43n1829_003:0036a15": "如是記已者。謂記別分別解釋深密之義。",
    "T43n1829_003:0036a16": "如說一切有謂十二處者。此言意顯。十二處",
    "T43n1829_003:0036a17": "通三世。意識所緣法境。三世俱是。若去來無",
    "T43n1829_003:0036a18": "便違此教。",
    "T43n1829_003:0036a19": "三重徵破中。彼宗緣無不生心。緣兔角等時。",
    "T43n1829_003:0036a20": "曾別見其兔。曾別見其角。合之一處。非今緣",
    "T43n1829_003:0036a21": "無。若爾便佛教相違說無知無故。不爾唯應",
    "T43n1829_003:0036a22": "有知於有。下難緣無心者。是設遮計。",
    "T43n1829_003:0036a23": "第四釋彼所引經有三。初釋十二處。次釋過",
    "T43n1829_003:0036a24": "去業。後釋有三世色等　於無法密意說有",
    "T43n1829_003:0036a25": "無相者。意顯無法能自持無。有此持無之法",
    "T43n1829_003:0036a26": "故。成密意說之為有說之為法。非顯無法如",
    "T43n1829_003:0036a27": "有有體　於有法中亦密意有者。有非實假",
    "T43n1829_003:0036a28": "說有持。故名密意。",
    "T43n1829_003:0036a29": "由此因緣彼行勝異相續為轉名習氣者。即",
    "T43n1829_003:0036b01": "此習氣行之勝異。相續間斷隱顯細麁緣不",
    "T43n1829_003:0036b02": "緣礙不礙等有差別故。",
    "T43n1829_003:0036b03": "第五三釋。名十二相。未來中可生法相。謂不",
    "T43n1829_003:0036b04": "得非擇滅法。不可生法相。謂得非擇滅法。生",
    "T43n1829_003:0036b05": "法應可求。不生法不應求相。",
    "T43n1829_003:0036b06": "第四破我中有五。一敘宗。二問意。三敘執。四",
    "T43n1829_003:0036b07": "徵破。五顯正義。",
    "T43n1829_003:0036b08": "有我薩埵等者。此唯有六。八十三中有八。般",
    "T43n1829_003:0036b09": "若有四等。皆如樞要會。",
    "T43n1829_003:0036b10": "敘執中。初總敘二因。後別顯二因。因修不思。",
    "T43n1829_003:0036b11": "亦知有覺。作意思量亦知有我。故名二因。",
    "T43n1829_003:0036b12": "徵破中有二。初別申十難。後總結之　一不",
    "T43n1829_003:0036b13": "覺為先難。難先任運知有我　二世間所作",
    "T43n1829_003:0036b14": "為以覺為因下。思覺為先難。難前作意思量",
    "T43n1829_003:0036b15": "亦知有我下。合難二　三為即於蘊施設有",
    "T43n1829_003:0036b16": "我下。於蘊假設難　四所計之我為即見者",
    "T43n1829_003:0036b17": "等相下。於彼立為難　五為與染淨相應下。",
    "T43n1829_003:0036b18": "建立染淨難　六為與流轉相相應下。生死",
    "T43n1829_003:0036b19": "涅槃難　七為由境界所生若苦若樂下。作",
    "T43n1829_003:0036b20": "受解脫難　八又汝今應說自所欲為唯於我",
    "T43n1829_003:0036b21": "說為作者下。施設有作難　九又汝應說自",
    "T43n1829_003:0036b22": "意所欲為唯於我建立於我下。施設言說難",
    "T43n1829_003:0036b23": "　十計我之見為善不善下。施設眾見難",
    "T43n1829_003:0036b24": "　下結之中有十故字。應配此文。初難有四。又",
    "T43n1829_003:0036b25": "字即分為四。初難云。為即於所見事起薩埵",
    "T43n1829_003:0036b26": "覺者。此師本計。離蘊有我故。計所見色等為",
    "T43n1829_003:0036b27": "我。是顛倒覺。遮即蘊計。此違教失。無別比",
    "T43n1829_003:0036b28": "量。或即蘊計師云。執有我見沈淪生死。言無",
    "T43n1829_003:0036b29": "我見能證得涅槃。故於色等此有我者。名為",
    "T43n1829_003:0036c01": "顛倒。若彼異蘊計有我者。我有形量等。不應",
    "T43n1829_003:0036c02": "道理。彼離蘊我。或如身量。或如芥子。故有形",
    "T43n1829_003:0036c03": "量。此難我有色不成　有勝劣者。受用剎帝",
    "T43n1829_003:0036c04": "利等者想用。或愚智者行用。或能取境界者",
    "T43n1829_003:0036c05": "識用。故離蘊外無別此能。總立量云。離蘊之",
    "T43n1829_003:0036c06": "我應無形量等互許離蘊故。如兔角等　第",
    "T43n1829_003:0036c07": "二難云。為唯由此法自體起此覺等者。此意",
    "T43n1829_003:0036c08": "問。於所覺境自體起我覺。為於餘處。若於所",
    "T43n1829_003:0036c09": "覺法自體起我覺者。汝如何說即蘊計我。名",
    "T43n1829_003:0036c10": "為顛倒。於所見色。有形量等。起我覺故。色",
    "T43n1829_003:0036c11": "即是我。故非離色而別有我。執色為我。故非",
    "T43n1829_003:0036c12": "顛倒。量云。汝執色我心應非顛倒。許順所緣",
    "T43n1829_003:0036c13": "故。如他心智等　若由餘體起此覺等者。謂",
    "T43n1829_003:0036c14": "亦由心等。起形量我覺。即於一切境界法。起",
    "T43n1829_003:0036c15": "形量覺。非唯緣色。亦應緣色得有我勝劣等",
    "T43n1829_003:0036c16": "覺。非唯緣受等起於彼覺。境心二種便成雜",
    "T43n1829_003:0036c17": "亂。一色等境。亦是受想行等覺因。量云。汝",
    "T43n1829_003:0036c18": "宗色等應是受等。起勝劣等覺故。如受等。餘",
    "T43n1829_003:0036c19": "一切量准此應知　第三難中。若不緣起者",
    "T43n1829_003:0036c20": "即非撥現量者。現量現見遠杌為人。便於無",
    "T43n1829_003:0036c21": "情。起有情覺故。不起者名非現量。此中亦有",
    "T43n1829_003:0036c22": "世間相違。略故不說。此意難云。汝計緣色等",
    "T43n1829_003:0036c23": "得起受等覺。皆是真覺。非為倒覺。故於遠杌",
    "T43n1829_003:0036c24": "執為人覺。亦應非倒。此既顛倒。返成於無我。",
    "T43n1829_003:0036c25": "妄起薩埵覺。計有於非情。起薩埵覺故　第",
    "T43n1829_003:0036c26": "四難云。若取現量義者唯色等蘊是現量義",
    "T43n1829_003:0036c27": "我非現量義不應理者。義者境也。彼宗計我",
    "T43n1829_003:0036c28": "非現量境。今言現境。是設遮破。唯五蘊是現",
    "T43n1829_003:0036c29": "量義。彼此共成。我非境義。汝宗自述。今言",
    "T43n1829_003:0037a01": "現境。乃是違宗。此覺若取比量境者。此我之",
    "T43n1829_003:0037a02": "覺。童稚上起。彼未能思。不能比度。不應率爾",
    "T43n1829_003:0037a03": "我覺得生。量云。嬰孩我覺應不得生。無思度",
    "T43n1829_003:0037a04": "故。如石女兒。總立量云。汝我俱非現比量",
    "T43n1829_003:0037a05": "境。無同喻故。如兔角等。",
    "T43n1829_003:0037a06": "上來四文不覺為前難訖。自下第二思覺為",
    "T43n1829_003:0037a07": "先難。有五又字。即為五段。數論執我體唯受",
    "T43n1829_003:0037a08": "者。勝論執我通作受者。下破作用。隨義應悉。",
    "T43n1829_003:0037a09": "第二難中。若無常者此所作因體是變異執",
    "T43n1829_003:0037a10": "有我等者。所作者。生義。所作之因體是變異。",
    "T43n1829_003:0037a11": "無常之法。我是作者。仍言有常。而有所作。不",
    "T43n1829_003:0037a12": "應道理。顯揚論云。執我有所作。不應道理。",
    "T43n1829_003:0037a13": "不說有常。今但言執我有。有通二義。一有常。",
    "T43n1829_003:0037a14": "二有所作。常有量云。我應非常有。有所作",
    "T43n1829_003:0037a15": "故。如麁地等。若是常者。我應無所作。以是",
    "T43n1829_003:0037a16": "常故。如虛空等。常是正難。無常設遮。",
    "T43n1829_003:0037a17": "第三難中。有動作我等者。數論勝論。我無動",
    "T43n1829_003:0037a18": "作。遍虛空故。遍出離繫。執我有動作。不遍空",
    "T43n1829_003:0037a19": "故。作義雖同。動義別故　有動作我有所作",
    "T43n1829_003:0037a20": "者。是則常作。不應復作。我常有故。恒動常",
    "T43n1829_003:0037a21": "作。非今始作。不應復作。量云。汝動我未作先",
    "T43n1829_003:0037a22": "應作。恒動作故。如今所作　無動作我而有",
    "T43n1829_003:0037a23": "所作。不應道理。量云。無動作我應無所作。無",
    "T43n1829_003:0037a24": "動作故。如虛空等。",
    "T43n1829_003:0037a25": "第四難中。若有因作而言我作。便違自宗。若",
    "T43n1829_003:0037a26": "無因作。我應恒作。我恒有故。不待因故。量",
    "T43n1829_003:0037a27": "云。餘一切事。未作此事時。亦恒應作。執我恒",
    "T43n1829_003:0037a28": "有不待因故。如今作時。",
    "T43n1829_003:0037a29": "第三於蘊假設難中分二。初敘四計。後別徵",
    "T43n1829_003:0037b01": "斥。四計者。初即蘊計。後三異蘊。異蘊中。初",
    "T43n1829_003:0037b02": "我。異蘊住在蘊中。次我。異蘊住於蘊外。我",
    "T43n1829_003:0037b03": "仍屬蘊。謂此是色我。乃至識我。後住蘊外而",
    "T43n1829_003:0037b04": "不屬蘊。",
    "T43n1829_003:0037b05": "破第二計。難常中有四破。第三若不生起法",
    "T43n1829_003:0037b06": "及非法應諸蘊身畢竟不起者。我若不造法",
    "T43n1829_003:0037b07": "及非法。後蘊應無。以無因故。量云。應後蘊畢",
    "T43n1829_003:0037b08": "竟不生。執我不起法非法故。猶如兔角　又",
    "T43n1829_003:0037b09": "應不由功用我常解脫。以不生起法非法故。",
    "T43n1829_003:0037b10": "量云。汝我在生死不由功用應成解脫。不造",
    "T43n1829_003:0037b11": "法非法故。如涅槃位。彼說我得涅槃之時。離",
    "T43n1829_003:0037b12": "眾縛故。名為解脫。在生死中。便有縛縛。又於",
    "T43n1829_003:0037b13": "此滅壞　後於餘處不作而得有大過失等",
    "T43n1829_003:0037b14": "者。我無常滅。業亦隨無。後餘果生無因而",
    "T43n1829_003:0037b15": "有。是謂不作而得過也。我今佛法種剎那滅。",
    "T43n1829_003:0037b16": "隨本識中前滅後生。果由因起。汝無熏習我",
    "T43n1829_003:0037b17": "滅業亡。後果無因故成大過。量云。汝我滅已",
    "T43n1829_003:0037b18": "後有果應不生。以無因故。如兔角等。",
    "T43n1829_003:0037b19": "破第三計中。若蘊外餘處汝處計我應是無",
    "T43n1829_003:0037b20": "為。此難乍似相扶極成。彼計常故。今此無",
    "T43n1829_003:0037b21": "過。六十五云。無有變異。是其常相。我既無",
    "T43n1829_003:0037b22": "變。當來現在有二因緣。皆不應理。若當來無",
    "T43n1829_003:0037b23": "變者。便無生老病死損等。為人天等。五趣流",
    "T43n1829_003:0037b24": "轉。若現在世無變者。便於愛非愛等諸境界",
    "T43n1829_003:0037b25": "中。應無苦樂愛恚癡等之所變異。乃至不應",
    "T43n1829_003:0037b26": "由此等故行法非法。我既有此現當變異。即",
    "T43n1829_003:0037b27": "是無常。體即是蘊。故實蘊有。便無此相。此相",
    "T43n1829_003:0037b28": "無故。應是無為。若是無為。便無此相。量云。",
    "T43n1829_003:0037b29": "汝受蘊我應無此等變異之相。許無為故。猶",
    "T43n1829_003:0037c01": "如虛空。此言應是無為者。顯我應無變異相",
    "T43n1829_003:0037c02": "義。或此中意。難成虛空。汝我應是虛空無為。",
    "T43n1829_003:0037c03": "許異蘊故。如空無為。其真如等。非定異蘊。無",
    "T43n1829_003:0037c04": "不定過。",
    "T43n1829_003:0037c05": "破第四計中。應無染污者。六十五云。若無有",
    "T43n1829_003:0037c06": "蘊。便無有色與身相應。乃至亦非受用境界",
    "T43n1829_003:0037c07": "分別意相應。既無此五。不由功用我應解脫。",
    "T43n1829_003:0037c08": "無有染污。又我與身不應相屬。量云。我應無",
    "T43n1829_003:0037c09": "染污任運解脫。又應不言我有色等。計異蘊",
    "T43n1829_003:0037c10": "故。不為蘊故。如虛空等。彼計實我雖不屬蘊。",
    "T43n1829_003:0037c11": "仍言我有色等。故為此難。不爾便有相扶極",
    "T43n1829_003:0037c12": "成　不應相屬者。是我有色等義。非攝屬義。",
    "T43n1829_003:0037c13": "第四於彼立有難中分二。初為二徵。後隨別",
    "T43n1829_003:0037c14": "釋徵。初復二。初標二門。後隨別釋。此難思",
    "T43n1829_003:0037c15": "覺有我中。已正當見知我有也。釋第二門中。",
    "T43n1829_003:0037c16": "復分為二。初標二門。後隨別釋。二門者。一所",
    "T43n1829_003:0037c17": "成業。二我所執具。",
    "T43n1829_003:0037c18": "業中有五。一如種子難。親所作故應無常。二",
    "T43n1829_003:0037c19": "如陶師難。別體成故應非常。三如神通難。有",
    "T43n1829_003:0037c20": "自在故。應無地獄貪瞋等生。四如地難。無作",
    "T43n1829_003:0037c21": "所依顯了業故。五如空難。色無假立。無業",
    "T43n1829_003:0037c22": "用故。",
    "T43n1829_003:0037c23": "若是我所執具者。若言如鎌等者。此意說言。",
    "T43n1829_003:0037c24": "謂鎌非但能斷他物。離鎌之外。亦有刀等能",
    "T43n1829_003:0037c25": "斷於鎌。離見等外於餘物上。別有能見。能見",
    "T43n1829_003:0037c26": "等用。定不可得。故離見外無別有我而執見",
    "T43n1829_003:0037c27": "等　又釋非但鎌能斷物。更有餘物能斷於",
    "T43n1829_003:0037c28": "物。離見等外別見業故無有我。此釋稍疎。喻",
    "T43n1829_003:0037c29": "不相似。難見等是我所執具故。",
    "T43n1829_003:0038a01": "如世間火雖能燒者亦得能燒等者。人為能",
    "T43n1829_003:0038a02": "燒者。火為所執。能燒之體。火離於人。自能",
    "T43n1829_003:0038a03": "燒物故。見等見物離自能見何假我耶。此二",
    "T43n1829_003:0038a04": "比量。思准可知。",
    "T43n1829_003:0038a05": "上來合難即見者等相展轉相生。自下方難",
    "T43n1829_003:0038a06": "離見者等相。第六生死涅槃難中。諸行中此",
    "T43n1829_003:0038a07": "流轉相可得如於身牙河灯乘等者。此意說",
    "T43n1829_003:0038a08": "言。如於身行中流轉可得。其外法牙河燈乘",
    "T43n1829_003:0038a09": "者。雖無有我。亦得流轉。故身流轉。何須有",
    "T43n1829_003:0038a10": "我。量云。內身流轉定無有我。有流轉故。如牙",
    "T43n1829_003:0038a11": "河等。",
    "T43n1829_003:0038a12": "七作受解脫難中。設是我者我應無常者。彼",
    "T43n1829_003:0038a13": "受者作者等不是諸行。即是我者我應無常。",
    "T43n1829_003:0038a14": "有作用故。如手足等。若無變異應非受者等。",
    "T43n1829_003:0038a15": "無變異故。如虛空等。",
    "T43n1829_003:0038a16": "十施設眾見難中有三。一難我見善不善。二",
    "T43n1829_003:0038a17": "難無我見善不善。三難我及我見計為我邪。",
    "T43n1829_003:0038a18": "我見有二。一執我見彼說顛倒。二緣我慧彼",
    "T43n1829_003:0038a19": "說非倒。今雙問云。初難善者問緣我慧。量",
    "T43n1829_003:0038a20": "云。緣我之慧亦應顛倒。緣我慧故。如執我",
    "T43n1829_003:0038a21": "見。或設難執我見。若是善者。如文可知。若",
    "T43n1829_003:0038a22": "不善者。不應說正及非顛倒者。見已不善。應",
    "T43n1829_003:0038a23": "非順境。如何名正。我有稱心緣起我覺。所執",
    "T43n1829_003:0038a24": "之我說非顛倒。唯識敘彼云。若爾如何執有",
    "T43n1829_003:0038a25": "我者所信至教。皆毀我見。稱讚無我等。乃至",
    "T43n1829_003:0038a26": "廣說。故今問彼。無我之見若言是善者。外道",
    "T43n1829_003:0038a27": "亦讚無我見故。若言不善而一切智者。此縱",
    "T43n1829_003:0038a28": "彼師名一切智。讚無我見速證涅槃。今說為",
    "T43n1829_003:0038a29": "不善故。不應道理。若說佛為一切智者。讚無",
    "T43n1829_003:0038b01": "我見他不信故。",
    "T43n1829_003:0038b02": "第五常論中。文亦有五。我及世間皆是常住",
    "T43n1829_003:0038b03": "等者。世間有二。一五蘊世間。二國土世間。數",
    "T43n1829_003:0038b04": "論師計。二皆常住。或隨所應。餘師所計。我者",
    "T43n1829_003:0038b05": "自我。世間者他我。下諸常論法依此計。作",
    "T43n1829_003:0038b06": "者有二。一自作。謂宿作因。二他作。空時方我",
    "T43n1829_003:0038b07": "本際等作。此非二作者作。名非作者作。亦非",
    "T43n1829_003:0038b08": "自在天。及梵王等。諸變化者之所變化。名非",
    "T43n1829_003:0038b09": "化者化。此依八十七卷釋。由性常故不可損",
    "T43n1829_003:0038b10": "害。如山地等積集而住。",
    "T43n1829_003:0038b11": "伊師迦者。西方二釋。一近王舍城。有高大山。",
    "T43n1829_003:0038b12": "堅硬常住。我等亦爾。或復有草。名伊師迦。體",
    "T43n1829_003:0038b13": "性堅實。故喻我等。",
    "T43n1829_003:0038b14": "六十二見中。四十見是常見。謂四一切常。四",
    "T43n1829_003:0038b15": "一分常。八有想。八無想。十六非想非非想。并",
    "T43n1829_003:0038b16": "計極微體性常住。勝論順世。皆有此計　敘",
    "T43n1829_003:0038b17": "執有二。初敘四十常見所因。後敘極微執常",
    "T43n1829_003:0038b18": "所以。六十二見。如此卷。及後卷之五十八八",
    "T43n1829_003:0038b19": "十七。顯揚第九。第十。對法第一。唯識第六。",
    "T43n1829_003:0038b20": "別章等釋。其梵網。六十二見經。及舍利弗阿",
    "T43n1829_003:0038b21": "毘曇。是正量部義。長阿含經梵動品。是大眾",
    "T43n1829_003:0038b22": "部義。大毘婆沙第一百九十九。二百。是一切",
    "T43n1829_003:0038b23": "有部義。非此所宗。其大品經第十五。大智度",
    "T43n1829_003:0038b24": "論。說身邊見以為根本。五蘊各有四我所見。",
    "T43n1829_003:0038b25": "三世各成二十句見。并本合有六十二見。隨",
    "T43n1829_003:0038b26": "機別說。非此所明。恐繁不述。",
    "T43n1829_003:0038b27": "依下中上靜慮者。此四一切常論。八十七云。",
    "T43n1829_003:0038b28": "謂計前際三常論中。由上中上清淨差別。各",
    "T43n1829_003:0038b29": "宿住隨念俱行。意顯依下品定起宿住念。知",
    "T43n1829_003:0038c01": "過去二十成劫。依中品定憶四十成劫。依上",
    "T43n1829_003:0038c02": "品定憶八十成劫。皆悉是常。由執世間空劫",
    "T43n1829_003:0038c03": "為隱。有劫為顯。非滅壞故。四依天眼見現在",
    "T43n1829_003:0038c04": "世。不知生滅。或見諸識。此滅彼生。無斷絕",
    "T43n1829_003:0038c05": "故。見麁非細遂執為常。天眼為先。方見生死",
    "T43n1829_003:0038c06": "現在故。是未來前際。此中前三憶過去世。後",
    "T43n1829_003:0038c07": "一現在未來前故。合名前際。此諸見中。過",
    "T43n1829_003:0038c08": "去名前際。未來名後際。現在通二。待望別",
    "T43n1829_003:0038c09": "故。",
    "T43n1829_003:0038c10": "或見梵王隨意成立者。一分常見。梵王立言",
    "T43n1829_003:0038c11": "我常子無常。有事彼者。隨彼意立此無常",
    "T43n1829_003:0038c12": "彼常。是初一分常見。",
    "T43n1829_003:0038c13": "或見四大種變異等者。聞梵王立大種常。心",
    "T43n1829_003:0038c14": "無常。或心常。大種無常。同彼忍可名第二一",
    "T43n1829_003:0038c15": "分常見。三戲忘天沒。來生此間。四意憤天沒。",
    "T43n1829_003:0038c16": "來生此間。得宿住通。二俱憶言在彼諸天無",
    "T43n1829_003:0038c17": "此二事。故是常住。我有來此故無常。故名第",
    "T43n1829_003:0038c18": "三第四一分常見。此中說依定得宿住念。憶",
    "T43n1829_003:0038c19": "色界法勝計者見故。略說初二不說後二。",
    "T43n1829_003:0038c20": "後際見中於想及受雖見差別等者。雖見受",
    "T43n1829_003:0038c21": "及想二體。我所差別。不見此二自相差別。執",
    "T43n1829_003:0038c22": "為我所計。我有想等三十二見。若見自相之",
    "T43n1829_003:0038c23": "執我所或不見自相者。顯揚第九云。不見我",
    "T43n1829_003:0038c24": "自相差別。謂不見我都無自性。執此想受為",
    "T43n1829_003:0038c25": "我有之。遂便發起三十二見。我及世間諸常",
    "T43n1829_003:0038c26": "見。生八有想八無想見。俱非之中。有色等",
    "T43n1829_003:0038c27": "四。有邊等四。小想等四。合名為想。有樂等四",
    "T43n1829_003:0038c28": "合名為受。至下當知　有想者。除無想天及",
    "T43n1829_003:0038c29": "非想非非想。餘一切地　無想者。謂無想天",
    "T43n1829_003:0039a01": "　俱非者。謂非想非非想處。",
    "T43n1829_003:0039a02": "計有為先有果集起離散為先有果壞滅等",
    "T43n1829_003:0039a03": "者。謂彼計執。實有體性。空劫時為先。至成",
    "T43n1829_003:0039a04": "劫時有果集起。散常極微集成麁故。於壞劫",
    "T43n1829_003:0039a05": "時。麁聚眾色離散為先。有四大壞滅。還唯",
    "T43n1829_003:0039a06": "極微。住在空劫時。彼由宿住隨念。見壞劫",
    "T43n1829_003:0039a07": "未麁色散成微。成劫之初散微成聚色。或見",
    "T43n1829_003:0039a08": "空劫逈色諸微。遂執為常。此勝論師執細常",
    "T43n1829_003:0039a09": "麁無常。",
    "T43n1829_003:0039a10": "破執有二。初破。後結。破中初破三十二見。後",
    "T43n1829_003:0039a11": "破極微。初中復四。第二破中。若取我者憶念",
    "T43n1829_003:0039a12": "過去如是名等諸有情類等者。謂得宿住隨",
    "T43n1829_003:0039a13": "念有情。憶念我昔如是名姓。名姓既非我體。",
    "T43n1829_003:0039a14": "如何言念取我而生。",
    "T43n1829_003:0039a15": "第三難云。緣彼現前和合色境眼識起時等",
    "T43n1829_003:0039a16": "者。此中問意。眼識現在緣色之時。住昔曾起",
    "T43n1829_003:0039a17": "耳等識法。為滅為轉。若言轉者。於曾所起百",
    "T43n1829_003:0039a18": "千境識。由今現在一色境界。依一切時位。彼",
    "T43n1829_003:0039a19": "諸識皆起。便違正理。",
    "T43n1829_003:0039a20": "第四破云。所執之我由想所作及受所作等",
    "T43n1829_003:0039a21": "者。此中意顯。想受二法俱為我所。由此二種",
    "T43n1829_003:0039a22": "擊作於我。我或有時。有一想等。故想受二名",
    "T43n1829_003:0039a23": "為能作。我為所作。如世財物擊作有情。有情",
    "T43n1829_003:0039a24": "或時。緣少財等生貪瞋等。此亦如是。非我先",
    "T43n1829_003:0039a25": "無為想受作方始。有義。",
    "T43n1829_003:0039a26": "若言無者。有一想已後種種想等者。此下",
    "T43n1829_003:0039a27": "合難想受作我無變異義。以有想十六見為",
    "T43n1829_003:0039a28": "難。十二見想作。四見受作　一想者。八十七",
    "T43n1829_003:0039a29": "云。在空無邊處識無邊處種種想者。謂在下",
    "T43n1829_003:0039b01": "地狹小想。即種種想。無量想即是一想。無所",
    "T43n1829_003:0039b02": "有處亦是一想。非無量想。略故不說。又執少",
    "T43n1829_003:0039b03": "色為我。想為我所。想與彼合名為少想。瑜伽",
    "T43n1829_003:0039b04": "故指在種種想地。執無量色為我。想為我",
    "T43n1829_003:0039b05": "所等。名無量想。瑜伽故指在於一想。然八",
    "T43n1829_003:0039b06": "十七云。如其次第。前二有後二。然逆次第非",
    "T43n1829_003:0039b07": "順次第。義理推故。此難前想所作無變異。",
    "T43n1829_003:0039b08": "我純有樂等者。八十七云。有樂。在下三靜慮。",
    "T43n1829_003:0039b09": "有苦。在捺落迎。有苦有樂。在鬼傍生人欲界",
    "T43n1829_003:0039b10": "天。不苦不樂。在第四靜慮已上諸地。此難前",
    "T43n1829_003:0039b11": "受所作無變異。又想論中八句。",
    "T43n1829_003:0039b12": "又若計命即是身者。下。因難想作。便明有想",
    "T43n1829_003:0039b13": "論中我有色等死後有想等餘八句。以前敘",
    "T43n1829_003:0039b14": "執中。於想及受皆起執故。命者我也。執我有",
    "T43n1829_003:0039b15": "色死後生有想地。執我非色死後生有想地。",
    "T43n1829_003:0039b16": "若執我俱遍色非色無二無缺。彼計我亦色",
    "T43n1829_003:0039b17": "亦非色死後生有想地。為准此第三句。說第",
    "T43n1829_003:0039b18": "四我非色非非色死後生有想地。",
    "T43n1829_003:0039b19": "又若見少色少非色者。彼計我有邊。計色非",
    "T43n1829_003:0039b20": "色二俱是我。但見少故。名為有邊見。彼二無",
    "T43n1829_003:0039b21": "量。便起第二。計我無邊見色我少非色我無",
    "T43n1829_003:0039b22": "量。或翻見此。便計第三我亦有邊亦無邊。第",
    "T43n1829_003:0039b23": "四句翻此可知。文別義同。更無別理。或翻",
    "T43n1829_003:0039b24": "第三別有自體。謂得涅槃解脫之我。遠離二",
    "T43n1829_003:0039b25": "種。名非有邊非無邊。此四為先。死後皆生諸",
    "T43n1829_003:0039b26": "有想地。故十六論合難想受所作我體無變",
    "T43n1829_003:0039b27": "異義。若無變異。云何有此變異不同。唯難想",
    "T43n1829_003:0039b28": "受二所變異。無想俱非故略不說。後二四句。",
    "T43n1829_003:0039b29": "與無想八及俱非八。初執我同。但是死後。如",
    "T43n1829_003:0039c01": "前所說。生地有異。無多別故。略而不說。",
    "T43n1829_003:0039c02": "第二段。破極微中有五。初難中。若已觀察違",
    "T43n1829_003:0039c03": "諸量故者。現比二量。所不得故。猶如兔角。定",
    "T43n1829_003:0039c04": "非實有。彼宗雖計現量所得。此宗說非空劫",
    "T43n1829_003:0039c05": "逈色。但有阿拏已上麁色。現量可得。非極微",
    "T43n1829_003:0039c06": "故。小乘雖言輪王及天眼二現量得。然非我",
    "T43n1829_003:0039c07": "許。虛搆成故。",
    "T43n1829_003:0039c08": "第二難云轉復羸劣而言是常不應理者。量",
    "T43n1829_003:0039c09": "云。極微轉小應非是常。損減羸劣故。如阿拏",
    "T43n1829_003:0039c10": "色。彼計比麁色損減無常故　若由異相是",
    "T43n1829_003:0039c11": "則極微超過地水等相者。即應麁物是地水",
    "T43n1829_003:0039c12": "等極微。乃非許異相故。量云。極微應非地水",
    "T43n1829_003:0039c13": "等相。許異微等地等相故。如心心所。又亦不",
    "T43n1829_003:0039c14": "能生地等果。非種類故。如心心所。又彼極微",
    "T43n1829_003:0039c15": "離地等外更無異相可得定非地等。非彼類",
    "T43n1829_003:0039c16": "故。如虛空等。此中二難皆是本宗。",
    "T43n1829_003:0039c17": "第三難中。若不異相者由與彼因無差別故",
    "T43n1829_003:0039c18": "亦應是常等者。彼本計云。所生麁色不越因",
    "T43n1829_003:0039c19": "量故。難因果二相既無差別。因亦應為果。無",
    "T43n1829_003:0039c20": "異相故。如果。果亦應為因。無異相故。如因。",
    "T43n1829_003:0039c21": "故無決定　若從離散應一切時一切果生等",
    "T43n1829_003:0039c22": "者。成劫之時。聚色若從散別極微生。即空劫",
    "T43n1829_003:0039c23": "時所有極微。皆能生果。因恒有故。如劫成",
    "T43n1829_003:0039c24": "時。非但成時為因有果。故成因果無決定義。",
    "T43n1829_003:0039c25": "又麁聚色性。是無常能生。散極微體是常住。",
    "T43n1829_003:0039c26": "麁細常住二返相生。應一切時。相違之因生",
    "T43n1829_003:0039c27": "一切果。故說應無因果決定。計異類法得相",
    "T43n1829_003:0039c28": "生故已上設遮。下破本計　若言不過彼形",
    "T43n1829_003:0039c29": "質量等者。因果二量大小既同。云何極微名",
    "T43n1829_003:0040a01": "質分麁形有分。成唯識云。所生果色不越因",
    "T43n1829_003:0040a02": "量。應如極微不名麁色。為量如彼。顯揚第十",
    "T43n1829_003:0040a03": "四云。若不過者。麁質礙物。應如極微不可執",
    "T43n1829_003:0040a04": "取。不見質礙。不明淨物。同在一處故非道理。",
    "T43n1829_003:0040a05": "彼說量德合故非麁似麁等救。皆如彼破。",
    "T43n1829_003:0040a06": "若言過者諸極微體無細分故不可分折取生",
    "T43n1829_003:0040a07": "麁物亦應是常者。極微不可折。有體既稱常。",
    "T43n1829_003:0040a08": "麁物雖過本。有體亦應常。顯揚十四云。若",
    "T43n1829_003:0040a09": "過彼量者。過量之處。麁質礙物非極微成。應",
    "T43n1829_003:0040a10": "是常住。此意難言。極微無細分。不可折稱常。",
    "T43n1829_003:0040a11": "所生麁物過量之處。餘之細分不可分折。亦",
    "T43n1829_003:0040a12": "應是常。且難初二合所生麁名極微。非難餘",
    "T43n1829_003:0040a13": "有分。若轉計言過量之處餘之細分一分極",
    "T43n1829_003:0040a14": "微。本無今起者。是即汝計極微為常。不應道",
    "T43n1829_003:0040a15": "理。許新生故。顯揚云。若汝計有餘極微生。是",
    "T43n1829_003:0040a16": "則極微。應非常住。或諸麁物是細極微性。而",
    "T43n1829_003:0040a17": "得新生。本無今起應一切極微體皆非常。此",
    "T43n1829_003:0040a18": "重難前不過量義。過量義是轉計。不過量是",
    "T43n1829_003:0040a19": "本宗。上來合是第三段破。有三轉遮。尋文可",
    "T43n1829_003:0040a20": "解。",
    "T43n1829_003:0040a21": "第四難。顯揚有三。一如種子辨體生。應是無",
    "T43n1829_003:0040a22": "常。二若如乳即體生極微。應變異。三如陶師",
    "T43n1829_003:0040a23": "別體生極微。劬勞即此思慮。成唯識難有二。",
    "T43n1829_003:0040a24": "一難極微。二難麁色。極微有三難。一實。二",
    "T43n1829_003:0040a25": "常。三能生麁色能生麁色有二難。一不越因",
    "T43n1829_003:0040a26": "量。二是實有。皆廣如彼。",
    "T43n1829_003:0040a27": "第五難。誰復於彼制其功能者。誰於彼極微。",
    "T43n1829_003:0040a28": "制有情功力。不令生之。比量可知　若言不",
    "T43n1829_003:0040a29": "因有情是即無用而外物生者。用謂由也。所",
    "T43n1829_003:0040b01": "用也。於有情無用。不由有情故而外物生。不",
    "T43n1829_003:0040b02": "應道理。量云。汝等外物應不得生。不由有情",
    "T43n1829_003:0040b03": "故。損於有無因故。如龜毛等。",
    "T43n1829_003:0040b04": "第二結中。有八故字。初三結破四十常見。",
    "T43n1829_003:0040b05": "後五結破極微是常。初文有四。不結第一。例",
    "T43n1829_003:0040b06": "破易故。餘三次第各配一又字。後結極微",
    "T43n1829_003:0040b07": "五又字亦然　共相故者。結前常義。常與無",
    "T43n1829_003:0040b08": "常是共相故　自相故者。結異不異相。極微",
    "T43n1829_003:0040b09": "自體。相與果。異不異故名自相。",
    "T43n1829_003:0040b10": "第五申正義中。一切時者。於三世時　一切",
    "T43n1829_003:0040b11": "種子者。於一切有為差別種類中　自然者。",
    "T43n1829_003:0040b12": "本性　由他者。為他物壞　無生者。無起作。",
    "T43n1829_003:0040b13": "於此五中。無變無動。乃名為常。彼前所計。既",
    "T43n1829_003:0040b14": "乖此五。明知無常。不應妄執。",
    "T43n1829_003:0040b15": "第七卷",
    "T43n1829_003:0040b16": "宿作因中文有五　廣說如經者。謂如經言。",
    "T43n1829_003:0040b17": "凡諸世間所有士夫補特伽羅所受。皆由宿",
    "T43n1829_003:0040b18": "作為因。由勤精進吐舊業故。現在新業由不",
    "T43n1829_003:0040b19": "作因之所害故。如是於後不復有漏。由無漏",
    "T43n1829_003:0040b20": "故業盡。由業盡故苦盡。由苦盡故得證苦邊。",
    "T43n1829_003:0040b21": "此等並是佛經本文。牒敘彼宗。今此論中合",
    "T43n1829_003:0040b22": "為八句。而散牒釋。應尋此文以知論意　現",
    "T43n1829_003:0040b23": "在新業由不作因之所害故者。謂宿惡業苦",
    "T43n1829_003:0040b24": "行。便吐現新惡業。由不作之害令不起。二業",
    "T43n1829_003:0040b25": "既盡後無有漏。純是善故說後無漏　由業",
    "T43n1829_003:0040b26": "盡故苦盡者謂宿作因所作及現法方便所招",
    "T43n1829_003:0040b27": "苦惱者。今現苦惱皆宿作因。現在作惡不招",
    "T43n1829_003:0040b28": "現苦。由現作惡方便力故。故業便熟。故論言",
    "T43n1829_003:0040b29": "及現法方便。非是現惡別招現苦　無慚外",
    "T43n1829_003:0040c01": "道者。即尼揵陀弗怛羅。成唯識云。無慚外道",
    "T43n1829_003:0040c02": "離繫子也。露形苦行。離諸繫縛。外形既爾。表",
    "T43n1829_003:0040c03": "內亦然　若用宿作為因者汝先所說由勤精",
    "T43n1829_003:0040c04": "進吐舊業故等者。此中意說。一切惡因皆是",
    "T43n1829_003:0040c05": "宿作。何故說言現在新業。由不作因之所害",
    "T43n1829_003:0040c06": "等。新亦作惡非宿作。量云。現在惡因於此身",
    "T43n1829_003:0040c07": "有能招苦。惡因攝故。如宿惡因　或復有苦",
    "T43n1829_003:0040c08": "雜因所生等者。因先善業得事王君。邪事為",
    "T43n1829_003:0040c09": "因而返招苦。二業果熟故名雜因。非是二業",
    "T43n1829_003:0040c10": "共招一果。或復故業應招苦惱。邪事王故。故",
    "T43n1829_003:0040c11": "業便熟名為雜業　如事於王如是由諸言說",
    "T43n1829_003:0040c12": "商賈等業等者。先造善業應獲富財。誑語謟",
    "T43n1829_003:0040c13": "逗遂獲珍寶。二業俱熟。是名雜因。如是由先",
    "T43n1829_003:0040c14": "獲財善業。今者應熟。假現農業。或假劫盜。",
    "T43n1829_003:0040c15": "或假屠害。便獲富樂。亦名雜業。有雖商賈等。",
    "T43n1829_003:0040c16": "乃至屠害。不獲財富者。先無善福可獲果故。",
    "T43n1829_003:0040c17": "如新所造引餘有業者。即是一切順現受業。",
    "T43n1829_003:0040c18": "養父母等。乃至工巧業處現獲珍寶。皆純現",
    "T43n1829_003:0040c19": "業。",
    "T43n1829_003:0040c20": "自在等作中。文亦有四。敘宗中　士夫。即補",
    "T43n1829_003:0040c21": "特伽羅　丈夫。即神我也。能造作故　自在",
    "T43n1829_003:0040c22": "等者。自在即大自在天等。謂唯識所云。大梵．",
    "T43n1829_003:0040c23": "時．方．本際．自然．虛空．我等　頌中功能無",
    "T43n1829_003:0040c24": "體性者。難彼功能理不成熟。名無體性。顯揚",
    "T43n1829_003:0040c25": "十四更有轉計。恐繁不述　若有用者則於",
    "T43n1829_003:0040c26": "彼用無有自在而於世間有自在者。用謂自",
    "T43n1829_003:0040c27": "在。所須作用。且如人天有妙欲故。可言有用。",
    "T43n1829_003:0040c28": "三惡趣等。諸無用具。此等現前如何自在。於",
    "T43n1829_003:0040c29": "地獄等不須自在現前故　若無用者。於自",
    "T43n1829_003:0041a01": "在天都無所須。而生世間是則自在。乃有癡",
    "T43n1829_003:0041a02": "狂愚癡之過。故非道理　若唯用大自在為",
    "T43n1829_003:0041a03": "因等者。大自在天無始已有。出所生法亦無",
    "T43n1829_003:0041a04": "始成故。非自在天能生諸法。如牛兩角俱時",
    "T43n1829_003:0041a05": "出生。一果一因便違正理。故顯揚十四云。如",
    "T43n1829_003:0041a06": "自在體本來常有。世間亦爾。不應更生。以俱",
    "T43n1829_003:0041a07": "有故。無用新生。若言亦取餘為因者。此因不",
    "T43n1829_003:0041a08": "可得故。現比二量等此因無。如兔角等。故非",
    "T43n1829_003:0041a09": "別有。有時起善。或起不善。有時有樂欲。或時",
    "T43n1829_003:0041a10": "無樂欲。故非自在。顯揚十四縱有因云。若亦",
    "T43n1829_003:0041a11": "言少待其餘因者。此所待因。若無有因。一切",
    "T43n1829_003:0041a12": "世間亦應如是。若有餘因。世間亦爾。從餘因",
    "T43n1829_003:0041a13": "生。何須自在。彼更有徵。恐繁且止。",
    "T43n1829_003:0041a14": "害為正法中。文有五。第五申正義。餘四如前",
    "T43n1829_003:0041a15": "　能祀者。能祭祀殺生人　所害者所用祭",
    "T43n1829_003:0041a16": "祀所害生命　諸助伴者。助祭祀者　若是法",
    "T43n1829_003:0041a17": "自體者離彼殺生不能感得自所愛果等者。",
    "T43n1829_003:0041a18": "殺生呪術。若是正法。應離殺生。此呪應獨能",
    "T43n1829_003:0041a19": "感得可愛果。自既能感。何假殺生。若離殺生",
    "T43n1829_003:0041a20": "自不能感。如何轉彼殺生非法。成於正法。當",
    "T43n1829_003:0041a21": "來感得可愛果生　若能息者無處無時無有",
    "T43n1829_003:0041a22": "一人等者若殺生呪術。能息貪瞋等者。不見",
    "T43n1829_003:0041a23": "十方一切處。亦不見三世一切時。有其一人",
    "T43n1829_003:0041a24": "息貪瞋等現量既不見。云何說彼能息除耶。",
    "T43n1829_003:0041a25": "佛法內呪。理能息內貪瞋癡毒　若遍行者",
    "T43n1829_003:0041a26": "自所愛親不先用祀者。此呪若遍殺一切生",
    "T43n1829_003:0041a27": "處。行法為正法者。汝所愛親。何不先殺用祀",
    "T43n1829_003:0041a28": "天耶。若不遍者。呪能不定。違比量故。或有不",
    "T43n1829_003:0041a29": "遍故　若唯轉因於果無能者。由呪行殺。唯",
    "T43n1829_003:0041b01": "感所殺等罪因。不感罪果。又轉不轉比量相",
    "T43n1829_003:0041b02": "違　若亦轉果應如轉變等者。由行呪殺生。",
    "T43n1829_003:0041b03": "當來能變羊等惡色。令成妙色。亦應現在由",
    "T43n1829_003:0041b04": "呪術力不殺羊命。即令轉得可愛天身。何假",
    "T43n1829_003:0041b05": "殺之。後令羊等捨羊身已。方取天身。比量可",
    "T43n1829_003:0041b06": "知。",
    "T43n1829_003:0041b07": "結中有五故字　因故者。結前法非法後果",
    "T43n1829_003:0041b08": "因故　譬喻故者。結前喻伏毒呪　不決定",
    "T43n1829_003:0041b09": "故者。結遍不遍。餘二可知　若業自所不欲",
    "T43n1829_003:0041b10": "者。自不欲樂。唯以他作名為非法。菩薩若捨",
    "T43n1829_003:0041b11": "妻子。先曉喻後方轉捨之。不得慈善。王捨",
    "T43n1829_003:0041b12": "呪作而不實故。作損他體是不善。若身語業",
    "T43n1829_003:0041b13": "自性無記者。不善思發名為非法。或談一切",
    "T43n1829_003:0041b14": "自性無記業。非順理故。名為非法。",
    "T43n1829_003:0041b15": "邊無邊論。文亦有四。皆依靜慮宿住通。後方",
    "T43n1829_003:0041b16": "起此見　若依斷邊際求世邊時等者。此觀",
    "T43n1829_003:0041b17": "壞劫間斷之時。不見後成。便起邊想。非我後",
    "T43n1829_003:0041b18": "生。故非邊見。若見成劫不見壞劫時。起無邊",
    "T43n1829_003:0041b19": "想。若依十方周遍廣求時。於上下處所。見極",
    "T43n1829_003:0041b20": "邊際。起亦有邊想。傍運神通。至一二千界不",
    "T43n1829_003:0041b21": "至三千。謂至無邊起亦無邊想。由異生類神",
    "T43n1829_003:0041b22": "境智通不越三千。今言無邊。但傍運至一二",
    "T43n1829_003:0041b23": "千界。非過三千。亦不得邊。八十七說與此不",
    "T43n1829_003:0041b24": "同。彼云。若時憶念成劫分位。爾時便生三種",
    "T43n1829_003:0041b25": "妄想。若一向憶上下邊際。住有邊想。若一向",
    "T43n1829_003:0041b26": "憶傍無邊際。住無邊想。若上下及傍二俱雙",
    "T43n1829_003:0041b27": "憶起。亦有邊亦無邊想。若時憶念壞劫分位。",
    "T43n1829_003:0041b28": "起非有邊非無邊想。諸器世間。無所得故。各",
    "T43n1829_003:0041b29": "舉一執。亦不相違。並是此邊無邊攝。",
    "T43n1829_003:0041c01": "破中非世間住念世間邊不應理者。謂從前",
    "T43n1829_003:0041c02": "壞。更無世間。便言邊者。則汝外道。不住世",
    "T43n1829_003:0041c03": "間。不知今時有世間故。住世間故。住念世間",
    "T43n1829_003:0041c04": "故非道理。",
    "T43n1829_003:0041c05": "不死矯亂中有三。一敘執。二指經。三結過。",
    "T43n1829_003:0041c06": "敘執中有三。初標。次釋不死矯亂義。後敘四",
    "T43n1829_003:0041c07": "計。八十七云。有二淨天。一不善清淨。唯得淨",
    "T43n1829_003:0041c08": "定。二善清淨。得聖淨定。無亂亦二。一無相無",
    "T43n1829_003:0041c09": "分別。即善清淨天。二有相有分別。即不善清",
    "T43n1829_003:0041c10": "淨天。善清淨天。於自不死中。無亂而轉。是故",
    "T43n1829_003:0041c11": "說名不死無亂。識達事義不矯稱不死。亦實",
    "T43n1829_003:0041c12": "不死故。不善淨天。有依前不死無亂。詰問便",
    "T43n1829_003:0041c13": "託餘事。矯亂避之。自亦稱為不死。天無亂故。",
    "T43n1829_003:0041c14": "今矯上應加不字云不死不矯亂。今就略言。",
    "T43n1829_003:0041c15": "但云不死矯亂。皆廣如彼。非但自稱。我所事",
    "T43n1829_003:0041c16": "天名為不死。順天答問。名為無亂答。佛法中",
    "T43n1829_003:0041c17": "見聖諦者。不死不矯亂門。故亦名不死不矯",
    "T43n1829_003:0041c18": "亂　增上生道者。人天勝因　決定勝道。涅",
    "T43n1829_003:0041c19": "槃勝因。四諦是此勝因之境。有依此問。便自",
    "T43n1829_003:0041c20": "稱言不死亂者。我之所事不死淨天。教命於",
    "T43n1829_003:0041c21": "我。若有來問。不應正答。答則過生。但應隨問",
    "T43n1829_003:0041c22": "而生異答。",
    "T43n1829_003:0041c23": "敘計有二。初略敘。後重釋。依阿含經。四問答",
    "T43n1829_003:0041c24": "皆別。此皆同。但情有異。一未開悟不能正答。",
    "T43n1829_003:0041c25": "二慢所證。謂為勝道蔑他不答。三雖少解由",
    "T43n1829_003:0041c26": "未定知。四性劣鈍不能正答　又復第一怖",
    "T43n1829_003:0041c27": "畏妄語下。重釋前問。與八十七同　怖妄語",
    "T43n1829_003:0041c28": "者。自未開悟。答他稱解。故成妄語。若不稱",
    "T43n1829_003:0041c29": "解。他知我無知　第二於自所證未得無畏",
    "T43n1829_003:0042a01": "等者。彼作是思。我於所證未得無畏。若他詰",
    "T43n1829_003:0042a02": "問。若說為有。或為異記。即成妄語。若據實",
    "T43n1829_003:0042a03": "有若許非有。即成邪見。非我淨天。一切隱密",
    "T43n1829_003:0042a04": "皆不可記別。故不分明說有所證　第三雖",
    "T43n1829_003:0042a05": "悟而未決定。怖邪見妄語。准此應知。上之三",
    "T43n1829_003:0042a06": "種假事矯亂　第四無知順言而答反問。問",
    "T43n1829_003:0042a07": "者汝何所欲。順言矯亂。此皆散位。非依定心",
    "T43n1829_003:0042a08": "　結中即以諂曲者。曲順彼天。諂相隨答故",
    "T43n1829_003:0042a09": "無因見中。文亦為四。此見有二。一依靜慮。",
    "T43n1829_003:0042a10": "二依尋伺　依靜慮者。一從無想天沒。來生",
    "T43n1829_003:0042a11": "此間。得宿住通。憶彼出心。不憶前位。不知彼",
    "T43n1829_003:0042a12": "故。便執無因　依尋伺者。如文自說。若念自",
    "T43n1829_003:0042a13": "我。計我先無後歘然生　不應理者。彼執我",
    "T43n1829_003:0042a14": "常言無因起。違世法故。世法無因性非常故。",
    "T43n1829_003:0042a15": "斷見中。文亦有四。即七斷滅論　我有麁色",
    "T43n1829_003:0042a16": "四大所造之身等者。此為第一死後斷。餘六",
    "T43n1829_003:0042a17": "如文　若我死後復有身者應不作業而得果",
    "T43n1829_003:0042a18": "者。彼計今身死滅之時。業隨身滅。後若有身。",
    "T43n1829_003:0042a19": "應不作因而得果起。果若起者。便有不作而",
    "T43n1829_003:0042a20": "得果失　若我體性一切永無是即應無受業",
    "T43n1829_003:0042a21": "果者。不可以未來無故。現在亦無。現在既有。",
    "T43n1829_003:0042a22": "不可我一切永無。故我體性在現在有。在未",
    "T43n1829_003:0042a23": "來世一切永無。是即應無受業異熟。故成斷",
    "T43n1829_003:0042a24": "滅　若言蘊斷滅者。彼許蘊無常故。既許無",
    "T43n1829_003:0042a25": "常。明非斷滅。量云。未得阿羅漢諸死後蘊皆",
    "T43n1829_003:0042a26": "不斷滅。許無常故。如前生位　若言我斷汝",
    "T43n1829_003:0042a27": "先所說麁色四大等者。既是我斷。先說麁色",
    "T43n1829_003:0042a28": "大造之身。有病癰等。死後斷滅。乃成相違。所",
    "T43n1829_003:0042a29": "說色等蘊非我故。四大等身即是蘊故。無色",
    "T43n1829_003:0042b01": "四處別計涅槃。色界趣同總合為一。欲人天",
    "T43n1829_003:0042b02": "別復開二。故成七斷。二無因見。及此七斷。",
    "T43n1829_003:0042b03": "更應有多。麁類而論。但分二七。非於餘處。",
    "T43n1829_003:0042b04": "無斷無因。此中七斷。及四十常。並是邊見",
    "T43n1829_003:0042b05": "　空見論中。文分為六。一標外道計。二微。三",
    "T43n1829_003:0042b06": "敘。四問內道計。五敘。六破　敘外執中有六。",
    "T43n1829_003:0042b07": "一無施與愛養祠祀。二無妙行惡行及果異",
    "T43n1829_003:0042b08": "熟。三無此世間。無彼世間。四無母無父。五無",
    "T43n1829_003:0042b09": "化生有情。六無世間真阿羅漢　施與愛養",
    "T43n1829_003:0042b10": "祠祀者。如次悲田．恩田．敬田三種差別。或初",
    "T43n1829_003:0042b11": "汎行慧。次現前敬恩田。後不現前敬恩田差",
    "T43n1829_003:0042b12": "別。若有其因。可有其果。因既無故。果亦定",
    "T43n1829_003:0042b13": "無　諸離欲者生下地者。若已離欲不應下",
    "T43n1829_003:0042b14": "生。今既下生。明知無從彼世來生此世　無",
    "T43n1829_003:0042b15": "化生有情中。或生無想或生無色等者。此少",
    "T43n1829_003:0042b16": "分邪見。不見當來。此三生處。撥化生無。不撥",
    "T43n1829_003:0042b17": "一切。見下地故。如無世間。亦無少分。不撥一",
    "T43n1829_003:0042b18": "切。觀此文意。無想勝生。一期無心。彼麁心",
    "T43n1829_003:0042b19": "不見。便謂為無。後第八卷等。說中有為化生",
    "T43n1829_003:0042b20": "有情。定散二心觀之有異。此定心觀。不撥中",
    "T43n1829_003:0042b21": "有。彼散心觀。故撥中有。五十八說。無施等三",
    "T43n1829_003:0042b22": "名謗因。無妙惡行名謗因。無二業果及異熟",
    "T43n1829_003:0042b23": "名謗果。無父無母。無化生有情。無真阿羅漢。",
    "T43n1829_003:0042b24": "名壞實事。五十五。說無施與乃至無惡行名",
    "T43n1829_003:0042b25": "謗因。無妙行惡行業果異熟名謗果。無此世",
    "T43n1829_003:0042b26": "間。乃至無化生有情。名謗作用。無真阿羅漢。",
    "T43n1829_003:0042b27": "名謗實事。彼皆自釋所由。與對法第一名謗",
    "T43n1829_003:0042b28": "因同。此中不束因果等。但別散敘。與彼不違。",
    "T43n1829_003:0042b29": "彼二相違。如對法疏釋。",
    "T43n1829_003:0042c01": "第四問內道計　無有一切諸法體性者。前",
    "T43n1829_003:0042c02": "外道邪見。別空所無。今內道空見。總撥一切。",
    "T43n1829_003:0042c03": "故今總問。",
    "T43n1829_003:0042c04": "敘執有二。一取相似甚深離言說法。即般若",
    "T43n1829_003:0042c05": "等密說空教。不能解故。將為顯了。撥一切",
    "T43n1829_003:0042c06": "空。二依法相不如理思。不審思故。便撥諸",
    "T43n1829_003:0042c07": "法。",
    "T43n1829_003:0042c08": "破中有二。初別破。後結之。別破有二。初四重",
    "T43n1829_003:0042c09": "破外道空見。後破內道空見　四重破外道",
    "T43n1829_003:0042c10": "空見者。前敘執有六。初三執合為一門破。後",
    "T43n1829_003:0042c11": "三各一破故　若俱有者汝先所說無有施無",
    "T43n1829_003:0042c12": "等者。彼師本計。不撥全無。因之與果依靜慮",
    "T43n1829_003:0042c13": "故。見世行施生賤貧家。謂施無能。便謗少分。",
    "T43n1829_003:0042c14": "故今問彼生後二業。為俱若不俱。若彼全撥",
    "T43n1829_003:0042c15": "無一切者。此難不成　離想欲者。離諸有想",
    "T43n1829_003:0042c16": "之欲。即無想天是。餘二如次離色界欲。及入",
    "T43n1829_003:0042c17": "涅槃。彼計有離下欲界欲。不許有離已上地",
    "T43n1829_003:0042c18": "欲。三定以下。彼說非無。獨撥餘無。便乖比量",
    "T43n1829_003:0042c19": "　為有阿羅漢性而於彼起增上慢者。此意",
    "T43n1829_003:0042c20": "問言。為世間有真阿羅漢。而起增上慢。自謂",
    "T43n1829_003:0042c21": "阿羅漢。為有此為無耶。若有者。無真阿羅漢",
    "T43n1829_003:0042c22": "不成。若無真阿羅漢者。起顛倒執。自謂阿羅",
    "T43n1829_003:0042c23": "漢。應是阿羅漢。不倒既非顛倒者應是真",
    "T43n1829_003:0042c24": "　破內空見中。應無顛倒所執也。染依他也。淨",
    "T43n1829_003:0042c25": "圓成也　又顛倒者亂心。染謂三雜染。淨謂",
    "T43n1829_003:0042c26": "二淨。既勝義中都無此者。便無生死。亦無涅",
    "T43n1829_003:0042c27": "槃。何欣。何厭。何得。何捨。如唯識等及此論",
    "T43n1829_003:0042c28": "徵。皆如理解。",
    "T43n1829_003:0042c29": "結中有五故字。初四結破外道。後一結破內",
    "T43n1829_003:0043a01": "道。",
    "T43n1829_003:0043a02": "妄計最勝中。文亦有四　婆羅門是白淨種",
    "T43n1829_003:0043a03": "者。非白色也　可得清淨者。修行潔戒可得",
    "T43n1829_003:0043a04": "淨故　口腹所生者。稟教而生。親所生故。剎",
    "T43n1829_003:0043a05": "帝利是梵王膝生。吠舍等是足所生　以見",
    "T43n1829_003:0043a06": "世間真婆羅門性具戒故者。見內出家。真淨",
    "T43n1829_003:0043a07": "修行。奉律持戒。淨修梵行。諸律師等。真婆",
    "T43n1829_003:0043a08": "羅門。彼貪名利。及恭敬方便自顯。故作是",
    "T43n1829_003:0043a09": "計。",
    "T43n1829_003:0043a10": "別破有十。准下結中有十故。故一產生同。何",
    "T43n1829_003:0043a11": "獨彼勝。二作業一切同餘。唯婆羅門獨勝。深",
    "T43n1829_003:0043a12": "乖正理　第三受生故中。若三處現前是彼",
    "T43n1829_003:0043a13": "是此等者。前第一卷云。一俱起愛染。二調適",
    "T43n1829_003:0043a14": "值時。三中有現前。今是彼是此。即前父母俱",
    "T43n1829_003:0043a15": "有染心　由彼者。即母調適值時　由此者。",
    "T43n1829_003:0043a16": "即徤達縛正現在前。諸婆羅門與餘同此。寧",
    "T43n1829_003:0043a17": "復勝餘　第四若工巧業處若作業處若善不",
    "T43n1829_003:0043a18": "善者。作世生業。或善不善一切皆同。寧勝餘",
    "T43n1829_003:0043a19": "類　第五增上故。若王若臣若機若捷增進",
    "T43n1829_003:0043a20": "滿足者。或為王。或為臣。若機辨捷速。若道",
    "T43n1829_003:0043a21": "位增進。與餘皆同故　第六若為王領錄",
    "T43n1829_003:0043a22": "　第七若修梵住已梵住者。四無量　第八若",
    "T43n1829_003:0043a23": "修菩提分　第九若悟聲聞菩提等　第十又",
    "T43n1829_003:0043a24": "汝何所欲下。戒聞勝故　若由從勝種類生",
    "T43n1829_003:0043a25": "者汝論中說於祠祀中若戒聞等勝取之為量",
    "T43n1829_003:0043a26": "等者。彼論中說。祭祀之時。讀祭祀文。若持戒",
    "T43n1829_003:0043a27": "多聞。取之為量。令讀祭文。是非取則。若取勝",
    "T43n1829_003:0043a28": "類。便違此言。不假有戒等。而讀祠文故。",
    "T43n1829_003:0043a29": "妄計清淨中。文亦有四。初敘有三。一五現法",
    "T43n1829_003:0043b01": "涅槃。二別敘水等清淨。三持餘戒等清淨。初",
    "T43n1829_003:0043b02": "一受天欲塵。後四現法樂住名五涅槃。引定",
    "T43n1829_003:0043b03": "在身。離欲惡法。得定怡樂故。名現法涅槃。人",
    "T43n1829_003:0043b04": "等欲劣故不建立　前來所說四有邊論。四",
    "T43n1829_003:0043b05": "不死矯亂論。二無因論。及此五現法涅槃論。",
    "T43n1829_003:0043b06": "如是十五。並邪見攝。前說邊見。合四十七。并",
    "T43n1829_003:0043b07": "此總成六十二。邪見邊見攝。我見為本。見戒",
    "T43n1829_003:0043b08": "二取為助伴生。故對法云。六十二見。於五見",
    "T43n1829_003:0043b09": "中。或二或一切持　油墨戒者。油和其墨。塗",
    "T43n1829_003:0043b10": "身為戒　持灰戒者。灰塗身故　彼謂得諸",
    "T43n1829_003:0043b11": "縱任自在。此是總也。何者諸自在。一欲自在。",
    "T43n1829_003:0043b12": "即前心自在。即天妙欲。境隨意用故　觀行",
    "T43n1829_003:0043b13": "自在者。即前觀自在。謂四靜慮自在。合名五",
    "T43n1829_003:0043b14": "現法涅槃　又如有一自苦身故自惡解脫者。",
    "T43n1829_003:0043b15": "即前第二入諸河中沐浴清淨　或造過惡過",
    "T43n1829_003:0043b16": "惡解脫者。前第三持狗戒等。食糞飲尿。行諸",
    "T43n1829_003:0043b17": "惡事。罪惡消滅。隨狗牛等所行。諸事皆隨學",
    "T43n1829_003:0043b18": "之。名持彼戒。",
    "T43n1829_003:0043b19": "破中有四復次分三。初一又字。破五涅槃。次",
    "T43n1829_003:0043b20": "一又字。破水淨計。後二又字。破狗等戒。初文",
    "T43n1829_003:0043b21": "有二。受天妙境四定現前。分為二故　執受",
    "T43n1829_003:0043b22": "者。身心執受。而修行義。",
    "T43n1829_003:0043b23": "吉祥論中亦有四。日月蝕等時。然不吉祥。為",
    "T43n1829_003:0043b24": "事不成。若隨順彼精懃供養。眾事皆成　餉",
    "T43n1829_003:0043b25": "佉者。即前所說蠡貝也　但見日月乃至眾",
    "T43n1829_003:0043b26": "生淨不淨業果報成熟等者。逢日等蝕時。眾",
    "T43n1829_003:0043b27": "生善惡業成熟故。隨應獲果。見惡果者。謂由",
    "T43n1829_003:0043b28": "不順日月等故。招不吉祥。見善果者。謂由隨",
    "T43n1829_003:0043b29": "順日月等故。獲此善果。自既諸見亦為他說",
    "T43n1829_003:0043c01": "　若日等所作者現見盡壽造福非福業等",
    "T43n1829_003:0043c02": "者。現見世間。有造善業。現獲善果。有造惡",
    "T43n1829_003:0043c03": "業。現獲惡果。若由日等。作此事不成。違現事",
    "T43n1829_003:0043c04": "故　上來破計。皆有比量。恐厭煩文遂難偏",
    "T43n1829_003:0043c05": "敘。諸有學者一一應作。",
    "T43n1829_003:0043c06": "第八卷",
    "T43n1829_003:0043c07": "地第五門。雜染等起中分二。初明三雜染。後",
    "T43n1829_003:0043c08": "明斷三雜染修六現觀。初中復二。初略問答。",
    "T43n1829_003:0043c09": "後重問答。答中復二。初列三雜染。後隨別釋。",
    "T43n1829_003:0043c10": "煩惱雜染有三。初問。次略答九門。後別釋",
    "T43n1829_003:0043c11": "　雜染者。與染相雜。染謂煩惱。或相應。或緣",
    "T43n1829_003:0043c12": "縛。或等起。或間生。或俱起。名雜染。煩惱具",
    "T43n1829_003:0043c13": "五。善業具四。除相應。生具後三。隨應有之。",
    "T43n1829_003:0043c14": "故名雜染。",
    "T43n1829_003:0043c15": "自性者。煩惱體。對法第六。說不寂靜是諸煩",
    "T43n1829_003:0043c16": "惱共相。今言自性者。遍煩惱故名共相。一一",
    "T43n1829_003:0043c17": "法體名自性。或對非煩惱名自相。煩惱一一",
    "T43n1829_003:0043c18": "自對望名共相。所望義別亦不相違。",
    "T43n1829_003:0043c19": "不寂靜行相續轉者。前是現行。此是種子。彼",
    "T43n1829_003:0043c20": "論釋云。由此生故。身心相續。不寂靜轉。是煩",
    "T43n1829_003:0043c21": "惱相。此復有六。謂散亂．顛倒．掉舉．惛沈．放",
    "T43n1829_003:0043c22": "逸．無恥不寂靜性。",
    "T43n1829_003:0043c23": "七隨眠中。欲愛隨眠。謂欲貪品麁重　瞋恚。",
    "T43n1829_003:0043c24": "即瞋品麁重　有愛。即色無色貪品麁重。餘",
    "T43n1829_003:0043c25": "如自名。各自品麁重　貪開二門。餘各一種。",
    "T43n1829_003:0043c26": "合成七者。對法論說。未離欲求等者。由欲愛",
    "T43n1829_003:0043c27": "瞋恚　所隨增。依欲求門二增長故　未離",
    "T43n1829_003:0043c28": "有求者。有愛隨增　未離邪梵行求者。由慢",
    "T43n1829_003:0043c29": "無明見疑隨增。彼得少對除便生憍慢。愚於",
    "T43n1829_003:0044a01": "聖諦。計邪解脫。解脫方便。於佛法中猶預疑",
    "T43n1829_003:0044a02": "惑。隨其次第四所隨增。計邪解脫見取也。解",
    "T43n1829_003:0044a03": "脫方便餘四見也。餘各自門。由此義故。此七",
    "T43n1829_003:0044a04": "種唯彼三求。依各各增長別別說。故與諸處",
    "T43n1829_003:0044a05": "並不相違。至下差別中。更當引八十九釋。",
    "T43n1829_003:0044a06": "八種中。見外離二取者。取見別故。二取離者。",
    "T43n1829_003:0044a07": "見戒別故。",
    "T43n1829_003:0044a08": "九結者。八十九說。依九事生。廣說如彼。恚",
    "T43n1829_003:0044a09": "嫉慳三唯欲界繫。通見修斷。餘六通三界。故",
    "T43n1829_003:0044a10": "對法云。愛結者謂三界貪等。取見兩門。重",
    "T43n1829_003:0044a11": "單別故。所計別故。故各別說。嫉妬他榮不",
    "T43n1829_003:0044a12": "重正法。慳悋資具不遵遠離。由此九種廣行",
    "T43n1829_003:0044a13": "不善。不行諸善。為惡茲甚。能和合苦難可解",
    "T43n1829_003:0044a14": "擿。偏立結名。",
    "T43n1829_003:0044a15": "十二諦中。苦與集。滅與道。類類說者。有漏無",
    "T43n1829_003:0044a16": "漏果因別故　欲界增上彼遍智果彼遍智所",
    "T43n1829_003:0044a17": "顯滅道諦者。遍智謂道諦。果謂滅諦。道諦果",
    "T43n1829_003:0044a18": "故。遍智所顯。即道諦體。由自遍智顯是道故。",
    "T43n1829_003:0044a19": "欲界增上者。已有因義名為增上。即由已起",
    "T43n1829_003:0044a20": "修因所得。故名增上。體即滅諦。或已有果義",
    "T43n1829_003:0044a21": "名為增上。謂即道諦有滅果故。一增上言貫",
    "T43n1829_003:0044a22": "通彼果。及彼所顯。遍智即彼。或彼即增上。名",
    "T43n1829_003:0044a23": "彼遍智。餘准可知　又有解云。遍智即果道",
    "T43n1829_003:0044a24": "諦也。遍智所顯滅諦也。此義不然。非次第故",
    "T43n1829_003:0044a25": "欲界四諦各十煩惱者。對法唯識一切皆同。",
    "T43n1829_003:0044a26": "五十八中。苦諦具十。餘三各八。成唯識云。苦",
    "T43n1829_003:0044a27": "集是彼因依處故。滅道是彼怖畏處故。故四",
    "T43n1829_003:0044a28": "各十。別空非我。屬苦諦故。餘三各八。苦諦具",
    "T43n1829_003:0044a29": "十。或有別釋。四各十者。非一一行相各別迷",
    "T43n1829_003:0044b01": "障諦。但煩惱生時。有能迷能障諦理。故約總",
    "T43n1829_003:0044b02": "行云各迷四。非身邊見別迷餘三。行難知故。",
    "T43n1829_003:0044b03": "或身邊見。聞說滅道。而生怖畏。恐我斷故。名",
    "T43n1829_003:0044b04": "迷滅道。理實但緣苦集諦起。總言述四諦。理",
    "T43n1829_003:0044b05": "實非三各具十行相。如唯識疏說。",
    "T43n1829_003:0044b06": "薩迦耶見。說一切有部。經部。大乘。三釋皆",
    "T43n1829_003:0044b07": "別。如唯識疏　等隨觀執者。明見行相。於五",
    "T43n1829_003:0044b08": "蘊中。若自若共。平等觀察。隨彼所觀即執為",
    "T43n1829_003:0044b09": "我。",
    "T43n1829_003:0044b10": "邊見之中。若分別不分別者。唯識第六有二",
    "T43n1829_003:0044b11": "說。一云。唯斷見。通此二門。一云。亦常見。引",
    "T43n1829_003:0044b12": "教及理廣如彼說。",
    "T43n1829_003:0044b13": "見取中。以薩迦邊執見邪見等者。此明見",
    "T43n1829_003:0044b14": "取之境　所依者根　所緣者境　所因者種",
    "T43n1829_003:0044b15": "子。總執為勝及與能淨。二義具足方名見取",
    "T43n1829_003:0044b16": "行相。戒取亦然。所執見戒有差別故。分成二",
    "T43n1829_003:0044b17": "取。此中見取。但言為勝。不說能淨。戒取但說",
    "T43n1829_003:0044b18": "能淨解脫。不說為勝。唯識會云。影略說故。或",
    "T43n1829_003:0044b19": "隨轉門。不爾如何非滅計滅。非道計道說是",
    "T43n1829_003:0044b20": "邪見。非二取攝　為最為上勝妙第一者。執",
    "T43n1829_003:0044b21": "三界法。如次別故　即於彼見彼見隨行者。",
    "T43n1829_003:0044b22": "由諸戒取依前見取。妄執戒禁為勝能淨故。",
    "T43n1829_003:0044b23": "言於彼見。於者依義。非執彼見為戒取也。執",
    "T43n1829_003:0044b24": "隨順彼見所受。戒禁相應蘊等。為勝能淨。故",
    "T43n1829_003:0044b25": "言彼見隨行。或於彼見。即前見體。彼見隨行。",
    "T43n1829_003:0044b26": "即見相應。於者依義。依見及隨行所受戒禁。",
    "T43n1829_003:0044b27": "執之為勝淨。名戒禁取　為解脫為出離者。",
    "T43n1829_003:0044b28": "執三界法如次為戒取。如次為出離三界之",
    "T43n1829_003:0044b29": "因。",
    "T43n1829_003:0044c01": "慢中於外及內高不勝劣者。於外高下。於內",
    "T43n1829_003:0044c02": "勝劣。於外下者。謂卑慢。於外高者。謂餘三",
    "T43n1829_003:0044c03": "慢。增上邪慢我慢。不緣外故　於內勝者。謂",
    "T43n1829_003:0044c04": "六慢。執我高舉。無德謂有少德謂多等。皆內",
    "T43n1829_003:0044c05": "勝故。卑慢一種名內劣。不如他故。",
    "T43n1829_003:0044c06": "疑中。唯用分別異覺為體者。唯識二說。一云。",
    "T43n1829_003:0044c07": "疑體即慧。毘助末底。是疑義故。末底般若。義",
    "T43n1829_003:0044c08": "無異故。猶豫簡擇。是疑義故。此名分別。異覺",
    "T43n1829_003:0044c09": "為體。故疑即慧。是彼證文二云不然。別有",
    "T43n1829_003:0044c10": "自性。五見世俗不說疑故。毘助若南。智應識",
    "T43n1829_003:0044c11": "故。由慧不決名為分別。異覺為體。性非即慧。",
    "T43n1829_003:0044c12": "一種子隨逐故二由彼增上事故者。此釋隨",
    "T43n1829_003:0044c13": "眠義。由彼隨眠。世事中行。令有漏法皆有麁",
    "T43n1829_003:0044c14": "重無堪任性。障修行者及諸聖法故。言由彼",
    "T43n1829_003:0044c15": "增上事故。或由惑種發業潤生。招多生果。故",
    "T43n1829_003:0044c16": "名由彼種子增上事故。",
    "T43n1829_003:0044c17": "由攝受現法鄙賤故者。由煩惱故。攝受現在",
    "T43n1829_003:0044c18": "賤色等法。成其鄙惡下賤法故。",
    "T43n1829_003:0044c19": "又由七門一切煩惱於見及修能為障者。前",
    "T43n1829_003:0044c20": "六見道障。後一修道障。五十九云。薩迦耶",
    "T43n1829_003:0044c21": "見．邊見．邪見。名邪解了。迷四諦故。無明名",
    "T43n1829_003:0044c22": "不解了。疑是解了不解了。見取戒取及貪瞋",
    "T43n1829_003:0044c23": "慢。緣見為境。見所斷者。一切皆是邪了迷執。",
    "T43n1829_003:0044c24": "上來四門。總攝一切見斷惑盡。此等迷苦集",
    "T43n1829_003:0044c25": "諦者。是迷彼因依處行。迷滅道者。是迷彼怖",
    "T43n1829_003:0044c26": "畏生行。若修斷煩惱。名任運現行。",
    "T43n1829_003:0044c27": "煩惱上品中。謂猛利相及尤重相者。即舊所",
    "T43n1829_003:0044c28": "言利而勤也。堅執不捨名尤重故。單猛利。單",
    "T43n1829_003:0044c29": "尤重。或俱。皆上品。或此唯取俱。非單起由",
    "T43n1829_003:0045a01": "相續故者謂貪等行諸根成熟少年盛壯無涅",
    "T43n1829_003:0045a02": "槃法者。貪行瞋行癡行等分行。此等諸根成",
    "T43n1829_003:0045a03": "熟。名煩惱相續。在何身起。謂少年盛壯。及",
    "T43n1829_003:0045a04": "無涅槃法者身之所起　由事故者。依三種",
    "T43n1829_003:0045a05": "事中所起煩惱。名為上品相　究竟故者。最",
    "T43n1829_003:0045a06": "初聖道究竟所害。七倒中。想倒。以於四境所",
    "T43n1829_003:0045a07": "起妄想。想數為體。五十三云。謂諸愚夫。無所",
    "T43n1829_003:0045a08": "知曉。隨無明起非理作意。於所緣境。無常等",
    "T43n1829_003:0045a09": "計常等。取相而轉。是名想倒。故以想為體。",
    "T43n1829_003:0045a10": "見倒。即以妄想境中。忍可欲樂。建立執著。三",
    "T43n1829_003:0045a11": "見一少分為性。謂身見常見見戒取。如文自",
    "T43n1829_003:0045a12": "說　心倒。即以除前諸見。所餘貪等煩惱為",
    "T43n1829_003:0045a13": "性。能染惱心故名心倒。此心倒云。謂即於彼",
    "T43n1829_003:0045a14": "所執著中。貪等煩惱　有說心倒體唯是貪。",
    "T43n1829_003:0045a15": "染心勝故。言貪等者。等取一切貪。非離貪外",
    "T43n1829_003:0045a16": "等餘瞋等。五十三云。此想顛倒。諸在家者。能",
    "T43n1829_003:0045a17": "發心倒一分。出家者。能發見倒。想體非倒。由",
    "T43n1829_003:0045a18": "妄取相。以為總門。在家出家。依之方起心倒",
    "T43n1829_003:0045a19": "見倒。故與倒名。論解根本自體等流合。解見",
    "T43n1829_003:0045a20": "心二倒之體。想體非倒。故不重釋。俱舍論",
    "T43n1829_003:0045a21": "說。四顛倒自體。謂從於三見。唯倒推增故。",
    "T43n1829_003:0045a22": "想心隨見力。彼說常見為常倒。計淨計樂。俱",
    "T43n1829_003:0045a23": "為見取。有身見為我倒。要具三因勝者成倒。",
    "T43n1829_003:0045a24": "一一向倒故。簡戒禁取。緣少淨故。二推度性",
    "T43n1829_003:0045a25": "故。簡非見戒。三妄增益故。簡斷見。邪見非妄",
    "T43n1829_003:0045a26": "增益。無門轉故。所餘受等。非世極成。世間但",
    "T43n1829_003:0045a27": "說想心見倒。不說貪等。故餘非倒。今此不",
    "T43n1829_003:0045a28": "然。一倒依。二倒體。所依想勝。受等非倒。顯",
    "T43n1829_003:0045a29": "出家者增益見名倒故。斷邪非倒。諸在家者。",
    "T43n1829_003:0045b01": "煩惱亂心。或多由貪。難可解脫故。說一切惑",
    "T43n1829_003:0045b02": "貪為倒故　倒體中。唯分心見。顯揚論說。由",
    "T43n1829_003:0045b03": "四因緣起於四顛。故餘非倒。此中心倒通緣",
    "T43n1829_003:0045b04": "四貪。下文但言貪通二種不說常我亦起貪",
    "T43n1829_003:0045b05": "者。從勝說故。我常見俱亦有貪故。諸文皆說",
    "T43n1829_003:0045b06": "於四境貪。名心倒故。世間多於樂淨偏起。非",
    "T43n1829_003:0045b07": "實唯二。不爾如何言即於彼彼前四倒。見所",
    "T43n1829_003:0045b08": "執中貪等為性　見取是不淨淨倒戒取是於",
    "T43n1829_003:0045b09": "苦樂倒者。隨其所應。緣見緣戒。及相應法。為",
    "T43n1829_003:0045b10": "勝能淨。故是二取。不爾便成邪見所攝　想",
    "T43n1829_003:0045b11": "心見三。皆通四種。四無別體。且於四見倒中。",
    "T43n1829_003:0045b12": "常我通見修。中二唯見斷。想心二倒。隨應通",
    "T43n1829_003:0045b13": "二。如其所應觀自相引。成於本等流。廣如對",
    "T43n1829_003:0045b14": "法第二。及第十卷疏釋。",
    "T43n1829_003:0045b15": "煩惱差別有二。初釋名。後出體初中有三。一",
    "T43n1829_003:0045b16": "標。二別釋二十六門。三結　增上種子之所",
    "T43n1829_003:0045b17": "隨逐名隨眠者。不但本或微細隨增。亦勝種",
    "T43n1829_003:0045b18": "子之所隨逐。又即七種與餘為因。故名種子。",
    "T43n1829_003:0045b19": "常遂行者七號隨眠　邪行方便故名為軛",
    "T43n1829_003:0045b20": "者。如世車軛於車。為車方便道引於車。今此",
    "T43n1829_003:0045b21": "亦然。三業邪行。如車之體。四軛能引以為方",
    "T43n1829_003:0045b22": "便。軛造惡者不越邪路。能導惡生名邪行方",
    "T43n1829_003:0045b23": "便　覆真實義名蓋者。若依第二袟等解。蓋",
    "T43n1829_003:0045b24": "覆其心。今說由此不證實義。亦不相違　不",
    "T43n1829_003:0045b25": "靜相故遠所隨故名箭者。恒動不安名不靜",
    "T43n1829_003:0045b26": "相。遠逐行者以為損傷。名遠所隨。假喻稱箭",
    "T43n1829_003:0045b27": "　能攝依事故名所有者。對法論云。由多積",
    "T43n1829_003:0045b28": "集所有資具。恒與怖怨等共相應故。彼說有",
    "T43n1829_003:0045b29": "外。此言依事能攝。有內所依身。及外資具事。",
    "T43n1829_003:0045c01": "狹寬義別。亦不相違。此等釋名。如對法第七。",
    "T43n1829_003:0045c02": "及九十八。或有不同。恐繁故止。讀者應知。",
    "T43n1829_003:0045c03": "唯七名隨眠者。根本說七。隨增義勝故。八十",
    "T43n1829_003:0045c04": "九說煩惱種子。皆名隨眠。由三品別。故唯立",
    "T43n1829_003:0045c05": "七。由未離欲立欲貪。由已離欲立有貪。由俱",
    "T43n1829_003:0045c06": "品故立餘五。以此總攝一切煩惱隨煩惱。唯",
    "T43n1829_003:0045c07": "三者。據勝說故。對法論說。一切煩惱皆名隨",
    "T43n1829_003:0045c08": "煩惱。有隨煩惱而非煩惱。隨煩惱生其義通",
    "T43n1829_003:0045c09": "故。",
    "T43n1829_003:0045c10": "纏有八者。八十九說。一切煩惱由現行者。悉",
    "T43n1829_003:0045c11": "名為纏。然有八種。於四時中數數現行。故偏",
    "T43n1829_003:0045c12": "建立。對法論說。惛眠障止。引沈沒故。掉悔障",
    "T43n1829_003:0045c13": "舉。外引散故。嫉慳障捨。於自他利慳妬門",
    "T43n1829_003:0045c14": "中。數動心故。無慚無愧障淨尸羅。犯諸學處",
    "T43n1829_003:0045c15": "無羞恥故。更不立餘忿覆等法。八十九說。障",
    "T43n1829_003:0045c16": "戒定慧及於利。而生慳嫉。",
    "T43n1829_003:0045c17": "暴流四中。欲暴流。以欲界。除外道所起。見及",
    "T43n1829_003:0045c18": "俱無明。所餘一切煩惱為性　有暴流。以色",
    "T43n1829_003:0045c19": "無色界。除外道所起見。及俱無明。所餘一切",
    "T43n1829_003:0045c20": "煩惱為性　見暴流。以三界外道所起見為",
    "T43n1829_003:0045c21": "性　無明暴流。以三界外道所起見相應無",
    "T43n1829_003:0045c22": "明為性。對法論說。初是習欲求者。第二是習",
    "T43n1829_003:0045c23": "有求者。後二是邪梵行求者。能依所依。相應",
    "T43n1829_003:0045c24": "道理故。八十九同　四軛亦然。體性無異。八",
    "T43n1829_003:0045c25": "十九說。上品煩惱名暴流等分行煩惱名軛。",
    "T43n1829_003:0045c26": "是二差別。",
    "T43n1829_003:0045c27": "四取者。下第十卷。以四取能取之貪。而為自",
    "T43n1829_003:0045c28": "性。對法論說。初一即貪。後三如名以二取我",
    "T43n1829_003:0045c29": "見。而為自性。或彼四取體亦唯貪。彼云由貪",
    "T43n1829_003:0046a01": "著見。繫縛耽染為因。諸出家者。更相諍故。八",
    "T43n1829_003:0046a02": "十九說。依二品立二取。一在家立欲取。二出",
    "T43n1829_003:0046a03": "家外道等。立餘三取。若所取。若能取。若所為",
    "T43n1829_003:0046a04": "取。如是一切總說為取。四取為所取。取此四",
    "T43n1829_003:0046a05": "貪名能取。為得諸欲及受用起初取。貪利養",
    "T43n1829_003:0046a06": "恭敬故。為詰責他。免脫他難。起第二取。取諸",
    "T43n1829_003:0046a07": "禪定為所依止。起第三取。為欲分別作受果",
    "T43n1829_003:0046a08": "者。及為隨說流轉還滅士夫之相。起我語取。",
    "T43n1829_003:0046a09": "如是合名所為取。身護語護名戒。形貌飲食",
    "T43n1829_003:0046a10": "威儀行相名禁諦故住。故論說有我名我語。",
    "T43n1829_003:0046a11": "廣如彼釋　唯此初一。唯欲界繫。後三通餘",
    "T43n1829_003:0046a12": "　四繫者。八十九云。唯依外道差別建立。對法",
    "T43n1829_003:0046a13": "論云。能為四種心亂因故。能障定身故不立",
    "T43n1829_003:0046a14": "餘。由貪故。愛財為因。由嗔故。於鬪諍事不正",
    "T43n1829_003:0046a15": "行為因。由戒禁取故。於難行戒禁苦惱為因。",
    "T43n1829_003:0046a16": "由見取故。不如正理推度境界為因。此由見",
    "T43n1829_003:0046a17": "取。依各別見。於所知境。起邪推搆。妄生執",
    "T43n1829_003:0046a18": "著。謂唯此實。餘並愚妄。故名此實執取身繫。",
    "T43n1829_003:0046a19": "由此四因。令心散亂。能障定心自性之身。故",
    "T43n1829_003:0046a20": "名身繫。非障色身。初二唯欲界。後二種通。或",
    "T43n1829_003:0046a21": "俱欲界。不善增故。",
    "T43n1829_003:0046a22": "五蓋者。八十九說。違背五處立此五蓋。一在",
    "T43n1829_003:0046a23": "家位。欲境漂淪違背聖教。立貪欲蓋。二不堪",
    "T43n1829_003:0046a24": "同法教誡等故。違背勝法。立瞋恚蓋。三違",
    "T43n1829_003:0046a25": "奢摩他。立惛眠蓋。四違毘鉢舍那。立掉悔蓋。",
    "T43n1829_003:0046a26": "五違背論議決擇審慧聖教勝解。立疑蓋。對",
    "T43n1829_003:0046a27": "法亦說。障五位。謂樂出家位。覺邪行位。止舉",
    "T43n1829_003:0046a28": "捨位。廣如彼解。",
    "T43n1829_003:0046a29": "三不善根。唯識說。具二義。一根本煩惱性。二",
    "T43n1829_003:0046b01": "遍六識故。餘非不善根。生惡勝故唯在此三",
    "T43n1829_003:0046b02": "三漏。對法論說。依外門流注。立欲漏。依內門",
    "T43n1829_003:0046b03": "流注。立有漏。依彼二所依門流注。立無明漏。",
    "T43n1829_003:0046b04": "彼論意。顯欲界一切煩惱。除無明名欲漏。色",
    "T43n1829_003:0046b05": "無色界一切煩惱。除無明名有漏。三界無明",
    "T43n1829_003:0046b06": "名無明漏。然欲界四諦各十煩惱。修斷有六。",
    "T43n1829_003:0046b07": "色無色界五門。並除瞋。隨其所應。并諸隨惑。",
    "T43n1829_003:0046b08": "為彼漏體。五門種數不同小乘。六十四說。欲",
    "T43n1829_003:0046b09": "界一切煩惱。除諸外道妄見為依所生無明。",
    "T43n1829_003:0046b10": "餘名欲漏。色無色界一切煩惱。除諸外道妄",
    "T43n1829_003:0046b11": "見為依所生無明。餘名有漏。三界外道妄見",
    "T43n1829_003:0046b12": "為依所生無明。名邪解脫欲無明漏。八十九",
    "T43n1829_003:0046b13": "說文雖少異。與對法同。對法意說。一切無明",
    "T43n1829_003:0046b14": "名無明漏。獨起相應勝多餘故。餘能依惑立",
    "T43n1829_003:0046b15": "餘二漏。上下異故。六十四說。分別所起妄見",
    "T43n1829_003:0046b16": "為依所生無明。名邪解脫欲無明漏。餘立餘",
    "T43n1829_003:0046b17": "二漏。不說一切癡為無明漏。據義各別。亦不",
    "T43n1829_003:0046b18": "相違。",
    "T43n1829_003:0046b19": "拘礙亦三。謂貪瞋癡。由此三種起五拘礙。與",
    "T43n1829_003:0046b20": "對法同。依此五境生貪等三。拘礙於心。故對",
    "T43n1829_003:0046b21": "法說名心拘礙。上來所說煩惱門。對法顯揚",
    "T43n1829_003:0046b22": "瑜伽後文。皆具廣釋。恐厭文繁故略顯示。依",
    "T43n1829_003:0046b23": "前所引應勘尋之。",
    "T43n1829_003:0046b24": "業雜染中。初問次答。答中有二。初列九門。後",
    "T43n1829_003:0046b25": "隨別釋　自性中。若法生時造作相起等者。",
    "T43n1829_003:0046b26": "此有三釋。一云。造作相者。謂加行業　身行",
    "T43n1829_003:0046b27": "語行於彼後時造作而轉者。即根本業道。初",
    "T43n1829_003:0046b28": "通三業。或唯意業。後復據重者。故唯身語。二",
    "T43n1829_003:0046b29": "云。造作相者。是表業。由彼生故。乃至造作而",
    "T43n1829_003:0046c01": "轉。是無表業。初通三業。五十三說。身語意",
    "T43n1829_003:0046c02": "三。皆有表故。後是無表業。此中有說。唯身語",
    "T43n1829_003:0046c03": "二有無表業。故此但言由彼生故。身行語行。",
    "T43n1829_003:0046c04": "於彼後時造作而轉。意業輕微。亦非色法不",
    "T43n1829_003:0046c05": "發無表。有說三業皆有無表。五十三說。十善",
    "T43n1829_003:0046c06": "業道百行所攝。皆名律儀。故三罰業中。意罰",
    "T43n1829_003:0046c07": "重故。意三業道。重前七故。亦有無表。於理何",
    "T43n1829_003:0046c08": "違。意業無表。隨業道故。但有三支。此依三業",
    "T43n1829_003:0046c09": "通有無表。但說身語。非遮意無。三云造作相",
    "T43n1829_003:0046c10": "起者。發身語思。由彼生故等者。即身語業。發",
    "T43n1829_003:0046c11": "身語思之所生故。審決二思意相應故。作動",
    "T43n1829_003:0046c12": "意故。說名意業。動發勝思。發身語故。名身語",
    "T43n1829_003:0046c13": "業。或獨行思亦名意業。合十名業道。於五境",
    "T43n1829_003:0046c14": "中。色聲稱業。三非業者。無表示故。眼等五根",
    "T43n1829_003:0046c15": "不立業者。成業論說。有作用業無加行業故。",
    "T43n1829_003:0046c16": "成唯識成業等云。有三種思。十種業道皆思",
    "T43n1829_003:0046c17": "為性。釋身語意業。表無表名思業。思已業。",
    "T43n1829_003:0046c18": "業道定散無表大種造等。發業時節。大小不",
    "T43n1829_003:0046c19": "同。皆如彼疏及別章釋。下五十九六十卷中。",
    "T43n1829_003:0046c20": "當廣分別。身語二表以相表見。意表業者。見",
    "T43n1829_003:0046c21": "自證分證自證分。互各自表。如理應思。",
    "T43n1829_003:0046c22": "業分別中有三。初標二二種。次別顯二二種",
    "T43n1829_003:0046c23": "差別。後結成三業。初二中補特伽羅。即具業",
    "T43n1829_003:0046c24": "者。復法差別。即彼業相廣釋二中。初補特伽",
    "T43n1829_003:0046c25": "羅。後法。初中復二。初不善業道十補特伽羅。",
    "T43n1829_003:0046c26": "後善業道。殺生有三。一總指經。二別牒釋。後",
    "T43n1829_003:0046c27": "結略義。別牒釋經九句。除總句故。殺生成業",
    "T43n1829_003:0046c28": "道究竟者。所殺者命斷已方成。非正死有俱",
    "T43n1829_003:0046c29": "死前死及自殺。非業道故。不爾便應皆成業",
    "T43n1829_003:0047a01": "道。",
    "T43n1829_003:0047a02": "第三句。害極害執者。次有三故。別釋此三。",
    "T43n1829_003:0047a03": "斷彼命故。謂害　解支節故。謂極害　計活",
    "T43n1829_003:0047a04": "命故。謂執計執殺生。而活命故　有出家外",
    "T43n1829_003:0047a05": "道名曰無慚者。即尼揵子計。隨所住處百由",
    "T43n1829_003:0047a06": "旬內所有眾生。於彼作不殺成律儀。作殺成",
    "T43n1829_003:0047a07": "不律儀。百由旬外彼皆不成。經對治此說如",
    "T43n1829_003:0047a08": "是言一切有情所非唯百由旬　即彼外道復",
    "T43n1829_003:0047a09": "作是說等者。彼計草木皆悉有命。殺成業道。",
    "T43n1829_003:0047a10": "佛為治此。說如是言真實眾生所。殺樹木非",
    "T43n1829_003:0047a11": "業道　此即顯示真實福德遠離對治等者。此",
    "T43n1829_003:0047a12": "言定顯由殺有情是性罪故。亦以性戒真實",
    "T43n1829_003:0047a13": "福德。為遠離對治。故對法云。殺生事者。謂有",
    "T43n1829_003:0047a14": "情數故。此前言一切有情所。殺草木等是遮",
    "T43n1829_003:0047a15": "罪故。亦以遮戒不實福德。為遠離對治故。此",
    "T43n1829_003:0047a16": "後言真實眾生所。又釋不須依性遮戒釋。此",
    "T43n1829_003:0047a17": "即顯示次前所說。無繫外道二種對治。若不",
    "T43n1829_003:0047a18": "殺一切有情。何但百由旬內真實對治。若不",
    "T43n1829_003:0047a19": "殺草木。是非情故。名不實對治。顯二對治。外",
    "T43n1829_003:0047a20": "道二計。兩句之文。與前不同。所以曲示　如",
    "T43n1829_003:0047a21": "是所說諸句顯示加行殺害者。最極猛惡下",
    "T43n1829_003:0047a22": "七句。由起其心。加行勵力猛勇行殺。故名如",
    "T43n1829_003:0047a23": "是加行殺害。非是加行業道也　乃至極下",
    "T43n1829_003:0047a24": "捃多蟻者。此有二義。一者蟻卵。二折脚蟻。",
    "T43n1829_003:0047a25": "故存梵音。",
    "T43n1829_003:0047a26": "別釋九句中。初七句名加行殺害。勵力殺故。",
    "T43n1829_003:0047a27": "次一句名無擇殺害。逢生即殺不簡釋故。後",
    "T43n1829_003:0047a28": "之一句名殺生時。從初斷命。未遇良緣受持",
    "T43n1829_003:0047a29": "戒等。常成殺生業道罪故。",
    "T43n1829_003:0047b01": "結略義中。有三重。初攝九為四。次攝為三。後",
    "T43n1829_003:0047b02": "攝為一。攝為四中　殺生相貌者。是前第二",
    "T43n1829_003:0047b03": "句血塗其手　作用者。即第三句害極害執",
    "T43n1829_003:0047b04": "　因緣者。即第一句最極暴惡殺害之心正",
    "T43n1829_003:0047b05": "現在前　事用差別者。謂後六句。一無羞恥。",
    "T43n1829_003:0047b06": "二無哀愍。三一切有情所。四真實眾生所。五",
    "T43n1829_003:0047b07": "乃至極下捃多蟻等諸眾生所。六於殺生所",
    "T43n1829_003:0047b08": "若未遠離　又九為四中相貌。即第一句",
    "T43n1829_003:0047b09": "　作用。即第二第三句　因緣。即第四第五句",
    "T43n1829_003:0047b10": "　事用差別餘之四句　第二攝九為三中。",
    "T43n1829_003:0047b11": "殺生如實者。即第一句　殺生差別者即次",
    "T43n1829_003:0047b12": "七句　殺所殺生名殺生者。即第九句。未受",
    "T43n1829_003:0047b13": "戒等起善已來行殺生者。常名殺生者。受戒",
    "T43n1829_003:0047b14": "等後不得彼名　攝九為一者。合名殺生補",
    "T43n1829_003:0047b15": "特伽羅。",
    "T43n1829_003:0047b16": "不與取中亦三。初標總句。次別釋十四句。後",
    "T43n1829_003:0047b17": "略義結成　若積集若移轉者。穀麥等物名",
    "T43n1829_003:0047b18": "積聚。有情名移轉。或不離處名積聚。舉離本",
    "T43n1829_003:0047b19": "處名移轉　於閑靜處若生者。謂穀麥等不",
    "T43n1829_003:0047b20": "離本處。擁覆令生。集轉如前　若彼物主非",
    "T43n1829_003:0047b21": "先所與如酬債法者。如酬債法者。如酬債法",
    "T43n1829_003:0047b22": "名不與。非前先所與。如酬債相似。名為不與。",
    "T43n1829_003:0047b23": "若隨盜者所欲受用而棄捨之。名棄用。可無",
    "T43n1829_003:0047b24": "罪。不隨盜者所欲受用而棄故。名不棄取。長",
    "T43n1829_003:0047b25": "讀文勢義道便遠　饕餮者。貪財為饕。貪食",
    "T43n1829_003:0047b26": "為餮。謂雖勝他而為過失。垢所染者。雖復競",
    "T43n1829_003:0047b27": "諍而得彼財。財非己物。而諍取之。名不淨",
    "T43n1829_003:0047b28": "取。",
    "T43n1829_003:0047b29": "略義結十四句有三。一由盜此故成不與取。",
    "T43n1829_003:0047c01": "即前初句於他所有。二若於是處如其差別",
    "T43n1829_003:0047c02": "如實劫盜者。謂次十一句。三由劫盜故得此",
    "T43n1829_003:0047c03": "過失者。即第十三十四兩句。又釋為五結。一",
    "T43n1829_003:0047c04": "由盜此故。結第五第六句。二若於是處。結初",
    "T43n1829_003:0047c05": "四句。三如其差別。結第八句已下乃至第十",
    "T43n1829_003:0047c06": "三句。四如實劫盜。結第七句。五由劫盜故得",
    "T43n1829_003:0047c07": "此過失。結第十四句。雖有此釋義乍難知。究",
    "T43n1829_003:0047c08": "義推文亦可悉矣　成不與取業道究竟者。",
    "T43n1829_003:0047c09": "要於本處。或生。或集。或復移轉。不爾便成不",
    "T43n1829_003:0047c10": "與取加行。故對法云。究竟者謂取為己有。",
    "T43n1829_003:0047c11": "欲邪行中。文亦有三。初標總句。次別釋十一",
    "T43n1829_003:0047c12": "句。後略結之。十一句者。一於諸父母等所守",
    "T43n1829_003:0047c13": "護。二自守護。三有治罰。四名障礙。此之四種",
    "T43n1829_003:0047c14": "並未適他。論束為三種守護。五他妻妾。六他",
    "T43n1829_003:0047c15": "所攝。七若由凶詐。八若由強力。九若由隱伏。",
    "T43n1829_003:0047c16": "十而行欲行。十一即於此事非理欲心。而行",
    "T43n1829_003:0047c17": "邪行　成邪欲業道究竟者。謂交會事成。此",
    "T43n1829_003:0047c18": "非己妻成於業道　非道者。此有三義。一非",
    "T43n1829_003:0047c19": "所行路。謂支分等。非產門。二非道數。過極五",
    "T43n1829_003:0047c20": "量。三非理道。謂加常法及一切男及不男。故",
    "T43n1829_003:0047c21": "五十九云。非交非量非理。及不應理男及不",
    "T43n1829_003:0047c22": "男　非處者。謂安佛法僧處。父母床廗地。不",
    "T43n1829_003:0047c23": "平等處等。僧伽藍等是　非時者。有病。懷孕。",
    "T43n1829_003:0047c24": "與兒乳等　三明六闇等。廣如五十九自解。",
    "T43n1829_003:0047c25": "此等所說。自妻妾所亦成業道。意樂重故。",
    "T43n1829_003:0047c26": "略義中有三。一若彼所行。攝前六句。雖所行",
    "T43n1829_003:0047c27": "處亦成罪故。二若行差別。攝次三句。非理行",
    "T43n1829_003:0047c28": "故。三若欲邪行。攝後兩句。成業道故。或別句",
    "T43n1829_003:0047c29": "中。合成十句。初四合成三守護故。後七如前。",
    "T43n1829_003:0048a01": "妄語亦三。如前應知。別句有十　若彼使者",
    "T43n1829_003:0048a02": "謂執理家。王所使故。或是官屬執理法司。或",
    "T43n1829_003:0048a03": "知平均議事違理立為斷事。名執理家　若",
    "T43n1829_003:0048a04": "已知者謂隨前三所經語言者。謂隨聞覺知",
    "T43n1829_003:0048a05": "三。所經語言而行妄語。其見下自別說。故三",
    "T43n1829_003:0048a06": "必然。此合名知。非四中知。彼知局故。此知",
    "T43n1829_003:0048a07": "寬故　妄語業道究竟者。對法論說。時眾及",
    "T43n1829_003:0048a08": "對言者領解。",
    "T43n1829_003:0048a09": "略義中有四。一依處故。結初五句。二異說故。",
    "T43n1829_003:0048a10": "結次二句。三因緣故。結次二句。因自因他。四",
    "T43n1829_003:0048a11": "壞想故。結後一句。",
    "T43n1829_003:0048a12": "離間語中亦三。別句有七。第三句喜別離。第",
    "T43n1829_003:0048a13": "四望別離。此二雖喜生。未生煩惱。第五於第",
    "T43n1829_003:0048a14": "三。第六於第四。此二句方煩惱生。第七句說。",
    "T43n1829_003:0048a15": "能離間語者。謂或不聞或他方便者。謂說語",
    "T43n1829_003:0048a16": "時。他令不聞。或他雖聞。而以方便不受其離",
    "T43n1829_003:0048a17": "間。此釋經中說離間語。非正釋業道。對法論",
    "T43n1829_003:0048a18": "說。此究竟者。謂所破領解。此中方便。他領解",
    "T43n1829_003:0048a19": "故。可是業道。他不聞者。但是業道加行故。此",
    "T43n1829_003:0048a20": "因通釋經。亦無失。或他方便者。令他說離間",
    "T43n1829_003:0048a21": "方便語。他未領解。及他不聞。此二並是業道",
    "T43n1829_003:0048a22": "加行。因釋經文。亦非正釋業道。或有義言。但",
    "T43n1829_003:0048a23": "說離間言。若他不聞。及他聞已方便不受。皆",
    "T43n1829_003:0048a24": "是業道。此違決擇第六十說此究竟。謂所破",
    "T43n1829_003:0048a25": "領解。故前說善。",
    "T43n1829_003:0048a26": "結中有五句。一離間意樂結初句。二未壞方",
    "T43n1829_003:0048a27": "便結第二句。三已壞方便結第三第四句。四",
    "T43n1829_003:0048a28": "染污心結第五第六句。五他方便結第七句。",
    "T43n1829_003:0048a29": "此中有說。卒爾等五心中初心。即成業道。他",
    "T43n1829_003:0048b01": "領解故。若依此義。業道有通無記之性。說事",
    "T43n1829_003:0048b02": "未周。他不領解。故知但是染污心後。",
    "T43n1829_003:0048b03": "麁惡語中。先首者。凡所說法。說趣涅槃最第",
    "T43n1829_003:0048b04": "一故。由此語故。以為先首。當趣涅槃。以相續",
    "T43n1829_003:0048b05": "故名無盡。以廣大故名無邊　即此最後又",
    "T43n1829_003:0048b06": "有三種等者。謂前三中。最後說法語中。前十",
    "T43n1829_003:0048b07": "二句中。攝先首美妙等八句。即諸經中。說佛",
    "T43n1829_003:0048b08": "說法有八語具。由持戒語令他歡喜具八語",
    "T43n1829_003:0048b09": "具。此八之中復分三故。此別諸句合十九句。",
    "T43n1829_003:0048b10": "初十二句合為三類。次四說有為行三世語。",
    "T43n1829_003:0048b11": "後三重攝前語。由辨諸句皆有曲結。故無略",
    "T43n1829_003:0048b12": "義。",
    "T43n1829_003:0048b13": "綺語中有十二句。初五句名邪舉罪語。即是",
    "T43n1829_003:0048b14": "律中舉罪之者所具五德。次六句名邪說法",
    "T43n1829_003:0048b15": "語。後一句名放逸語。故略結言三時綺語。前",
    "T43n1829_003:0048b16": "麁惡語。及後綺語究竟者。謂發彼語。或有難",
    "T43n1829_003:0048b17": "言。妄語誑於他。他解成業道。離間破壞他。他",
    "T43n1829_003:0048b18": "壞業道成。答妄語本誑他。信與不信。但解皆",
    "T43n1829_003:0048b19": "業道。離間本離他。壞與不壞。但解皆業道。",
    "T43n1829_003:0048b20": "貪欲中　即此二種總名物者。謂財及具。此",
    "T43n1829_003:0048b21": "究竟者。謂凡彼所有。定當屬我。深生貪愛。",
    "T43n1829_003:0048b22": "非定屬心。輕非業道。",
    "T43n1829_003:0048b23": "略義中　自性。謂初句　所緣。謂次二　行",
    "T43n1829_003:0048b24": "相。謂後一。",
    "T43n1829_003:0048b25": "瞋恚中。有五句。初句瞋自性。餘四句瞋所緣。",
    "T43n1829_003:0048b26": "略無行相。不起即已。起即多成業道。故不說",
    "T43n1829_003:0048b27": "之。要於有情方成業道。非情即輕　究竟者。",
    "T43n1829_003:0048b28": "謂決定當害。今此略義。合准前貪。貪陳究竟。",
    "T43n1829_003:0048b29": "此中不說。合准於前。多分同故。易可知故。",
    "T43n1829_003:0048c01": "如前釋故。",
    "T43n1829_003:0048c02": "邪見有三。一標總句。二顯十七別句。後略結",
    "T43n1829_003:0048c03": "　謂由三種意樂非撥施者。意樂謂無以財",
    "T43n1829_003:0048c04": "行施。意樂謂無清淨愛養父母等田。意樂謂",
    "T43n1829_003:0048c05": "無祭天祠祀。略舉火天類二天等　無妙行",
    "T43n1829_003:0048c06": "惡行中能治者。謂福業事。慳貪犯戒散亂",
    "T43n1829_003:0048c07": "等三。名所對除　已趣各別煩惱。寂靜名正",
    "T43n1829_003:0048c08": "至者。謂涅槃　正行者。謂道諦　在有學因",
    "T43n1829_003:0048c09": "中名此世間　在無學果時名彼世間　自士",
    "T43n1829_003:0048c10": "夫力之所作故名自然者。謂阿羅漢。由自士",
    "T43n1829_003:0048c11": "夫功力。而得此無學果。故名自然　通慧者",
    "T43n1829_003:0048c12": "謂第六者。漏盡通也。此上所撥無。真阿羅漢",
    "T43n1829_003:0048c13": "法。下所撥無。見修無學道。",
    "T43n1829_003:0048c14": "略義有二。不結初二句　初謗因者。謂無施",
    "T43n1829_003:0048c15": "與等。及無妙行惡行　謗果可知　謗功用",
    "T43n1829_003:0048c16": "中有四。一攝植。謂無父。二任持。謂無母。三",
    "T43n1829_003:0048c17": "往來。謂無此世他世。四感生業。謂無化生有",
    "T43n1829_003:0048c18": "情。即中有也。前第七卷。無化生有情。但不能",
    "T43n1829_003:0048c19": "得見生死相。或生無色。或入涅槃。便撥為無",
    "T43n1829_003:0048c20": "名無化生。彼據生有。此據中有。所望別故亦",
    "T43n1829_003:0048c21": "不相違　業謂功用中有能轉識法。當生有",
    "T43n1829_003:0048c22": "故名感生業　阿羅漢下皆是實事　第二略",
    "T43n1829_003:0048c23": "義中。流轉緣者。謂無此彼世。無母無父　流",
    "T43n1829_003:0048c24": "轉士夫者。謂無化生有情。中有生者合名士",
    "T43n1829_003:0048c25": "夫　無阿羅漢等名對治還滅　又誹謗流轉",
    "T43n1829_003:0048c26": "應知。謗因不謗自相者。釋第二結中流轉言。",
    "T43n1829_003:0048c27": "不謗無世間父母自體。但謗無從此往彼因",
    "T43n1829_003:0048c28": "義。父母等能任持因義。此究竟者。謂決定誹",
    "T43n1829_003:0048c29": "謗。",
    "T43n1829_003:0049a01": "十善業道白品中有二。一總標當說。二別顯",
    "T43n1829_003:0049a02": "離邪欲離妄語二業道　盡壽行故久遠行故",
    "T43n1829_003:0049a03": "者。初是聲聞戒。後是菩薩戒　當知略義即",
    "T43n1829_003:0049a04": "在此中者。在三清淨中。",
    "T43n1829_003:0049a05": "妄語中。應可建立者謂於彼彼違諍事中應",
    "T43n1829_003:0049a06": "可建立為正證者。謂無偏黨深可信故。應可",
    "T43n1829_003:0049a07": "建立。為證理人。",
    "T43n1829_003:0049a08": "三攝受中。一欲解。即前可信可委。決定意樂",
    "T43n1829_003:0049a09": "故。二保任。即應可建立。可委信故。三作用。",
    "T43n1829_003:0049a10": "即無有虛誑。即起實語之作用也。",
    "T43n1829_003:0049a11": "法相差別。大文分二。初標。後釋。釋中復二。",
    "T43n1829_003:0049a12": "初不善。後善。五十九說十惡業道。有五相差",
    "T43n1829_003:0049a13": "別。一事。二想。對法說為加行。三欲樂。四煩",
    "T43n1829_003:0049a14": "惱。五究竟。如此殺生中。於他眾生者名事。自",
    "T43n1829_003:0049a15": "殺及非情。非業道故。起殺欲樂者名想。起害",
    "T43n1829_003:0049a16": "眾生想故。能生欲樂。想從果名　起染污心",
    "T43n1829_003:0049a17": "者名欲樂。依此想故作如是心。我當害生起",
    "T43n1829_003:0049a18": "欲樂故　起殺方便者名煩惱。貪瞋癡等為",
    "T43n1829_003:0049a19": "方便相。",
    "T43n1829_003:0049a20": "殺究竟中。所有身業者名究竟或無間。或後",
    "T43n1829_003:0049a21": "時死。或此為四。一事。二欲樂。三煩惱。四方",
    "T43n1829_003:0049a22": "便。即想。對法論說為加行故。五究竟　或方",
    "T43n1829_003:0049a23": "便者。加行業道。略無其想。因便說方便。方便",
    "T43n1829_003:0049a24": "非業道。餘九業道准此應知。此說欲樂為染",
    "T43n1829_003:0049a25": "心者。簡大菩薩慈悲行殺。後得智中非染污",
    "T43n1829_003:0049a26": "故。五義闕一不成業道。要具五支方成業道。",
    "T43n1829_003:0049a27": "且如殺生。於彼非彼想。非於彼彼想。非業",
    "T43n1829_003:0049a28": "道。於彼彼想。非於彼非彼想。皆成業道。餘",
    "T43n1829_003:0049a29": "皆准知。",
    "T43n1829_003:0049b01": "欲邪行中　所不應行者。謂他三攝。及一切",
    "T43n1829_003:0049b02": "男。及不男。設非道等者。設是自妻亦成業道。",
    "T43n1829_003:0049b03": "設是自妻許可而未得。亦成業道。他攝護收。",
    "T43n1829_003:0049b04": "妄語中　偽證者。謂所見聞覺知中偽證為",
    "T43n1829_003:0049b05": "不見等。",
    "T43n1829_003:0049b06": "麁惡語業道中　謂他有情者。此據增上殊",
    "T43n1829_003:0049b07": "勝者語。對法等說。但發惡言即成業道故。或",
    "T43n1829_003:0049b08": "對有情方成業道。非情不對並非業道。第六",
    "T43n1829_003:0049b09": "十說。麁語業道有情處起。此文亦說於有情",
    "T43n1829_003:0049b10": "故。然五十九。及對法中。說麁惡語染。方毀訾",
    "T43n1829_003:0049b11": "故。說發言名為究竟。非皆業道。",
    "T43n1829_003:0049b12": "綺語之中。不說境者。獨頭綺語但發即成業",
    "T43n1829_003:0049b13": "道。所攝與餘合者。亦有境故。第六十說。殺",
    "T43n1829_003:0049b14": "生麁語瞋恚三種。貪瞋癡為加行。瞋為究竟。",
    "T43n1829_003:0049b15": "不與取欲邪行貪欲三種。三為加行。貪為究",
    "T43n1829_003:0049b16": "竟。妄語離間綺語三種。三為加行。三為究竟。",
    "T43n1829_003:0049b17": "邪見一種。三為加行。癡為究竟。頌曰。",
    "T43n1829_003:0049b18": "　殺麁瞋由恚　　盜邪貪由貪",
    "T43n1829_003:0049b19": "　三三邪見癡　　惡業道究竟",
    "T43n1829_003:0049b20": "十業道中。殺生．邪行．妄語．離間．麁語．瞋恚。",
    "T43n1829_003:0049b21": "此六業道。有情處起。不與取及貪欲。資財處",
    "T43n1829_003:0049b22": "起。有情及物。皆資財故。綺語業道。名身處",
    "T43n1829_003:0049b23": "起。邪見業道。諸行處起。設謗無為。不親著",
    "T43n1829_003:0049b24": "故。應說頌曰。",
    "T43n1829_003:0049b25": "　有情及資財　　名身諸行處",
    "T43n1829_003:0049b26": "　六二與一一　　如次業道起",
    "T43n1829_003:0049b27": "十善業道中一一皆有五。謂事．想．業．煩惱．",
    "T43n1829_003:0049b28": "究竟。如理應知。",
    "T43n1829_003:0049b29": "第三大段。業因十二種相中。初三是不善根。",
    "T43n1829_003:0049c01": "四由自力。五由他力。六由王等之所驅迫。七",
    "T43n1829_003:0049c02": "已得自物而生貪欲。前貪他物。此愛自財。故",
    "T43n1829_003:0049c03": "成差別。八有所怖畏行殺等業。如怖他殺而",
    "T43n1829_003:0049c04": "行殺等。九為有所損害。如鼠損物。或恐蛇為",
    "T43n1829_003:0049c05": "損。而行殺等。十一法想。將為道理。如執害生",
    "T43n1829_003:0049c06": "以為正法。",
    "T43n1829_003:0049c07": "業位中。由耎不善業生傍生中等者。十地經",
    "T43n1829_003:0049c08": "說。中品生畜生。耎品生餓鬼。與此不同。鬼有",
    "T43n1829_003:0049c09": "二種。一福德。二薄福。此據薄福中品。彼據福",
    "T43n1829_003:0049c10": "德故下品。亦不相違。",
    "T43n1829_003:0049c11": "瑜伽師地論略纂卷第三"
}