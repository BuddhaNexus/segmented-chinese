{
    "X71n1417_002:0456b17": "了堂和尚語錄卷第二",
    "X71n1417_002:0456b19": "慶元路天寧禪寺語錄",
    "X71n1417_002:0456b20": "門人　妙淨　無我　等編",
    "X71n1417_002:0456b21": "師於至正二十三年癸卯。六月廿七日入寺。指山門",
    "X71n1417_002:0456b22": "云。千人排門。不如一人拔關。夜暗晝明。天高地厚。",
    "X71n1417_002:0456b23": "佛殿。燒香云。三世諸佛不知有。狸奴白牯却知有。日",
    "X71n1417_002:0456b24": "午打三更。面南看北斗。",
    "X71n1417_002:0456c01": "祖堂。西天東土。燄續芳聯。不與凡聖同纏。超然名之",
    "X71n1417_002:0456c02": "曰祖。",
    "X71n1417_002:0456c03": "據室。拈主丈。從上老骨柦。向者裡揭示第一義諦。如",
    "X71n1417_002:0456c04": "青天白日。卓主丈。須彌頂上浪滔天。",
    "X71n1417_002:0456c05": "拈劄。寶印當空妙。重重錦縫開。靈山付囑。驗在今日。",
    "X71n1417_002:0456c06": "山門疏。屋裏生涯。有甚難見。聲和響順。形直影端。",
    "X71n1417_002:0456c07": "三宗諸山疏。各乘願輪。各闡宗猷。嶽聳波騰。龍驤虎",
    "X71n1417_002:0456c08": "驟。",
    "X71n1417_002:0456c09": "指座。更不作禮須彌燈王。便乃高陞此座。舉足下足。",
    "X71n1417_002:0456c10": "惟我自知。陞座拈香祝",
    "X71n1417_002:0456c11": "聖罷。斂衣就座。湖心和尚白椎云。法筵龍象眾。當觀",
    "X71n1417_002:0456c12": "第一義。僧出問。赤水求珠。猶是人間之寶。和雲唱出。",
    "X71n1417_002:0456c13": "固非格外之機。學人上來。請師祝　聖。師云。舜日高",
    "X71n1417_002:0456c14": "懸億萬春。進云。祝　聖已蒙師指示。宗乘端的事如",
    "X71n1417_002:0456c15": "何。師云。旛竿尖上鐵龍頭。進云。二六時中。畢竟如何",
    "X71n1417_002:0456c16": "體會。師云。月裡仙人巧畫眉。進云。將謂少林消息絕。",
    "X71n1417_002:0456c17": "一花重綻劫前春。師云。切忌亂針錐。乃云。摩竭法令。",
    "X71n1417_002:0456c18": "披沙揀金。少室家風。守株待兔。二途不涉。別有條章。",
    "X71n1417_002:0456c19": "所以道。法不孤起。仗境方生。有時拈一莖草。作丈六",
    "X71n1417_002:0456c20": "金身。有時將丈六金身。作一莖草。不是神通妙用。亦",
    "X71n1417_002:0456c21": "非法爾如然。直得萬家叢裡。古佛場中。人人常光現",
    "X71n1417_002:0456c22": "前。箇箇壁立萬仞。堯風與慈風並扇。舜日與慧。日長",
    "X71n1417_002:0456c23": "明。堪報不報之恩。以助無為之化。然雖如是。衲僧分",
    "X71n1417_002:0456c24": "上。猶是半提。更須知有全提時節。竪拂子。祝融峰頂",
    "X71n1417_002:0457a01": "上。露滴萬年松　復舉。保壽開堂。三聖推出一僧。保",
    "X71n1417_002:0457a02": "壽便打。三聖云。與麼為人。非但瞎却者僧眼。瞎却鎮",
    "X71n1417_002:0457a03": "州一城人眼去在。保壽擲下主丈。便歸方丈。師云。有",
    "X71n1417_002:0457a04": "者道。三聖起平地風波。保壽具超方眼目。撿點將來。",
    "X71n1417_002:0457a05": "鼻孔總在者僧手裏。拈拄杖。若無舉鼎拔山力。千里",
    "X71n1417_002:0457a06": "烏騅不易騎。湖心和尚再白椎云。諦觀法王法。法王",
    "X71n1417_002:0457a07": "法如是。",
    "X71n1417_002:0457a08": "當晚小參。僧問。近離萬松深處。來據雙檜要津。少室",
    "X71n1417_002:0457a09": "宗乘。請師舉唱。師云。十字街頭石敢當。進云。一言逈",
    "X71n1417_002:0457a10": "出青霄外。四眾雲臻笑點頭。師云。月似彎弓。少雨多",
    "X71n1417_002:0457a11": "風。進云。德山小參不答話。洞山小參不點燈。意旨如",
    "X71n1417_002:0457a12": "何。師云。七棒對十三。進云。可謂了了了時無可了。玄",
    "X71n1417_002:0457a13": "玄玄處亦須訶。師云。胡人飲乳。反怪良醫　乃云。山",
    "X71n1417_002:0457a14": "僧道慚先哲。荏苒高年。飯蔬飲水。幸安林下。伏承省",
    "X71n1417_002:0457a15": "院大人。諸山知識。誤採虗聲。俾主城隍古寺。辭不獲",
    "X71n1417_002:0457a16": "已。祗奉命嚴。乍到此山。為眾小參。此乃叢林古式。既",
    "X71n1417_002:0457a17": "無玄妙可說。何妨據實而論。從上若佛若祖。無非為",
    "X71n1417_002:0457a18": "一大事因緣故。出現於世。所謂大事因緣者。乃聖凡",
    "X71n1417_002:0457a19": "共有之靈智也。在聖不增。在凡不減。只為情生智隔。",
    "X71n1417_002:0457a20": "想變體殊。於三界二十五有。枉受輪轉。菩提心中。皆",
    "X71n1417_002:0457a21": "為浮虗妄想凝結。拈主丈。如上許多葛藤。拈向一邊。",
    "X71n1417_002:0457a22": "且道。西天那闌陀寺後。即今有幾人修行。卓主丈。雲",
    "X71n1417_002:0457a23": "藏無縫襖。鳥宿不萌枝　復舉。達磨大師偈云。吾本",
    "X71n1417_002:0457a24": "來茲土。傳法救迷情。一花開五葉。結果自然成。松源",
    "X71n1417_002:0457b01": "老祖云。羲之字畫。入石三分。李杜文章。光燄萬丈。師",
    "X71n1417_002:0457b02": "云。松源老祖用黑荳法。換人眼睛則不無。要明達磨",
    "X71n1417_002:0457b03": "大師此偈。猶未可在。以拂子畫一畫。路從平處險。人",
    "X71n1417_002:0457b04": "向靜中忙。",
    "X71n1417_002:0457b05": "中秋謝首座藏主都寺侍者上堂。仰山夢昇天宮第",
    "X71n1417_002:0457b06": "二座。說摩訶衍法。壓沙覓油。鳥窠吹起布毛。通侍者",
    "X71n1417_002:0457b07": "便乃悟去。構角取乳。且道。倒跨三脚驢。蹈翻華藏海。",
    "X71n1417_002:0457b08": "畢竟又如何話會。以拂子畫一畫。人間秋半。天上月",
    "X71n1417_002:0457b09": "圓。",
    "X71n1417_002:0457b10": "上堂。五千教典。一句全該。一擊金槌。十方震動。蝦蟇",
    "X71n1417_002:0457b11": "跳上梵天。蚯蚓抹過東海。可憐傅大士。處處失樓閣。",
    "X71n1417_002:0457b12": "開爐兼謝諸山江湖上堂。世界闊一丈。古鏡闊一丈。",
    "X71n1417_002:0457b13": "火爐闊一丈。賴有明宗知識。具眼象龍。未舉先知。拈",
    "X71n1417_002:0457b14": "主丈。三面狸奴脚蹈月。兩頭水牯手拏煙。",
    "X71n1417_002:0457b15": "上堂。車馬喧闐。利名捷徑。紅塵浩浩。酒色樊籠。汝等",
    "X71n1417_002:0457b16": "諸人。要識文殊普賢大人境界。更莫外求。拈主丈。朝",
    "X71n1417_002:0457b17": "悠悠暮悠悠。欲窮千里目。更上一層樓。",
    "X71n1417_002:0457b18": "冬至小參。僧問。時節若至。其理自彰。時臨亞歲。節屆",
    "X71n1417_002:0457b19": "書雲。如何是自彰底理。師云。閉目食蝸牛。一場酸澀",
    "X71n1417_002:0457b20": "苦。進云。莫是魯公臺上書雲。漢女宮中測日麼。師云。",
    "X71n1417_002:0457b21": "汝自己事。合作麼生。進云。自是不歸歸便得。五湖煙",
    "X71n1417_002:0457b22": "景有誰爭。師云。十八十九。癡人夜走　乃云。無邊剎",
    "X71n1417_002:0457b23": "境。自它不隔於毫端。十世古今。始終不離於當念。無",
    "X71n1417_002:0457b24": "空劫已前自己。無日用現行自己。皓老布裩赫赤。慈",
    "X71n1417_002:0457c01": "明揭榜堂前。總向鬼窟裡作活計。觀世音菩薩將錢",
    "X71n1417_002:0457c02": "買胡餅。放下手元來却是饅頭。無事晚來江上望。三",
    "X71n1417_002:0457c03": "三兩兩釣魚舟　復舉。嚴陽尊者問趙州。一物不將",
    "X71n1417_002:0457c04": "來時如何。州云放下著。師云。趙州放下著。日午打三",
    "X71n1417_002:0457c05": "更。樓至拳頭大。波斯鼻孔長。",
    "X71n1417_002:0457c06": "上堂。舉須菩提尊者巖間宴坐。諸天雨花讚歎。尊者",
    "X71n1417_002:0457c07": "云。空中雨華讚歎。復是何人。云何讚歎。天云。我是梵",
    "X71n1417_002:0457c08": "天。敬重尊者善說般若。尊者云。我於般若。未甞說一",
    "X71n1417_002:0457c09": "字。天云。如是尊者無說。我乃無聞。無說無聞。是真說",
    "X71n1417_002:0457c10": "般若。師云。者箇說話。大似把髻投衙。抱贓叫屈。撿點",
    "X71n1417_002:0457c11": "將來。總不得無過。拈主丈卓一下。",
    "X71n1417_002:0457c12": "佛成道上堂。我佛世尊。棄萬乘金輪之位。逾城出家。",
    "X71n1417_002:0457c13": "拔劒斬髮。雪山六載。麻麥充飢。夜覩明星。成無上道。",
    "X71n1417_002:0457c14": "好大眾。我等沙門釋子。在佛光中。不得孤負先聖。不",
    "X71n1417_002:0457c15": "得埋沒自己。以拂子畫一畫。三十三天撲帝鐘。狸奴",
    "X71n1417_002:0457c16": "倒上菩提樹。",
    "X71n1417_002:0457c17": "上堂。舉傅大士云。夜夜抱佛眠。朝朝還共起。起坐鎮",
    "X71n1417_002:0457c18": "相隨。語默同居止。纖毫不相離。如形影相似。欲識佛",
    "X71n1417_002:0457c19": "性義。只者語聲是。玄沙云。大小傅大士。只認得箇昭",
    "X71n1417_002:0457c20": "昭靈靈。驀拈主丈卓一下。雪后始知松栢操。事難方",
    "X71n1417_002:0457c21": "見丈夫心。",
    "X71n1417_002:0457c22": "上堂。魯祖面壁。禾山打鼓。秘魔擎叉。金牛作舞。者一",
    "X71n1417_002:0457c23": "隊漢。竊得些子鬼家活計。各要大開門戶。我此一眾。",
    "X71n1417_002:0457c24": "東廓上西廊下。山門頭合掌。佛殿裡燒香。切忌撞著",
    "X71n1417_002:0458a01": "露柱。擊拂子下座。",
    "X71n1417_002:0458a02": "元旦上堂。僧問。師子出窟時如何。師云。南山起雲。進",
    "X71n1417_002:0458a03": "云。出窟后如何。師云。北山下雨。進云。欲出未出時如",
    "X71n1417_002:0458a04": "何。師云。手執夜明符。幾箇知天曉。進云。如何是新年",
    "X71n1417_002:0458a05": "頭佛法。師云。青絹扇子足風凉。進云。萬法歸真。真歸",
    "X71n1417_002:0458a06": "何所。師云。三脚蝦蟇著錦襠　乃云。年新月新。日新",
    "X71n1417_002:0458a07": "時新。不見道。三陽交泰。萬物咸新。拈主丈。山僧主丈",
    "X71n1417_002:0458a08": "子。不得不新。卓主丈。",
    "X71n1417_002:0458a09": "元宵上堂。以十鏡喻十法界。以一燈喻一真心。老真",
    "X71n1417_002:0458a10": "歇說道理則不無。未免旁觀者哂。且道誰是旁觀者。",
    "X71n1417_002:0458a11": "喝一喝。下座。",
    "X71n1417_002:0458a12": "上堂。祖師心印。狀似鐵牛之機。有時拈向人前。便道",
    "X71n1417_002:0458a13": "現成買賣。今朝二月初一。喜見天晴日出。拍禪床下",
    "X71n1417_002:0458a14": "座。",
    "X71n1417_002:0458a15": "佛涅槃上堂。諸佛心內眾生。流浪生死。眾生心內諸",
    "X71n1417_002:0458a16": "佛。證大涅槃。涅槃生死。無二無二分。無別無斷故。以",
    "X71n1417_002:0458a17": "拂子畫一畫。犀因翫月文生角。象被雷驚花入牙。",
    "X71n1417_002:0458a18": "上堂。舉靈雲見桃花悟道頌云。三十年來尋劒客。膠",
    "X71n1417_002:0458a19": "柱調絃。幾回葉落又抽枝。風恬浪靜。自從一見桃花",
    "X71n1417_002:0458a20": "後。眼似眉毛。直至如今更不疑。有甚用處。擊拂子下",
    "X71n1417_002:0458a21": "座。",
    "X71n1417_002:0458a22": "結夏小參。纔見元正啟旦。又逢法歲斯臨。衲僧家便",
    "X71n1417_002:0458a23": "道。以大圓覺。為我伽藍。身心安居。平等性智。又道。護",
    "X71n1417_002:0458a24": "生須是殺。殺盡始安居。殊不知。者般殘羮餿飯。喫了",
    "X71n1417_002:0458b01": "吐不得底。如麻似粟。吐了喫不得底。如麻似粟。拈主",
    "X71n1417_002:0458b02": "丈。耳裡著不得水。眼裏著不得沙。卓主丈。",
    "X71n1417_002:0458b03": "結夏上堂。舉天平漪禪師因到西院。居常自言。莫道",
    "X71n1417_002:0458b04": "會佛法。今時覓箇舉話人也無。西院知一日逢見。乃",
    "X71n1417_002:0458b05": "召云從漪。漪舉頭。院云錯。漪行兩三步。院又云錯。漪",
    "X71n1417_002:0458b06": "近前。院云。適來兩錯。是西院錯。是上座錯。漪云。某甲",
    "X71n1417_002:0458b07": "錯。院云錯錯。漪休去。院云。且在者裏過夏。待共上座。",
    "X71n1417_002:0458b08": "商量者兩錯。漪當時便行。住院后謂眾云。我當初行",
    "X71n1417_002:0458b09": "脚時。被業風吹。到汝州思明。長老處。被它連下兩錯。",
    "X71n1417_002:0458b10": "更留過夏。待共我商量。我不道與麼時錯。發足南方",
    "X71n1417_002:0458b11": "時。早知道錯了也。師云。留僧過夏尋常事。兩錯商量",
    "X71n1417_002:0458b12": "也大奇。幾度桑田變滄海。從來畫餅不充飢。",
    "X71n1417_002:0458b13": "聖節上堂。河洛呈瑞。聖人出興。萬國歌謠。均陶至化。",
    "X71n1417_002:0458b14": "八荒賓貢。共樂昇平。林下衲僧。感恩有分。一聲清磐",
    "X71n1417_002:0458b15": "一聲佛。願祝吾　皇億萬春。",
    "X71n1417_002:0458b16": "上堂。舉馬祖大師因百丈南泉西堂三人翫月次。大",
    "X71n1417_002:0458b17": "師云。正與麼時如何。西堂云。正好供養。百丈云。正好",
    "X71n1417_002:0458b18": "修行。南泉拂袖便去。大師云。經歸藏。禪歸海。惟有普",
    "X71n1417_002:0458b19": "願獨超物外。師云。叢林多以刁刀相似。魚魯參差。理",
    "X71n1417_002:0458b20": "論三大士翫月話。殊不知馬大師鼻孔。失却半邊。",
    "X71n1417_002:0458b21": "上堂。昨日出郭迎接",
    "X71n1417_002:0458b22": "御香。聞得兩家說話。一家云。東行不知西行價。爭得",
    "X71n1417_002:0458b23": "買賣一般。一家云。騎馬不若乘船。爭得往來相似。拈",
    "X71n1417_002:0458b24": "主丈。生鐵昆侖舞柘枝。笑倒東村王大伯。",
    "X71n1417_002:0458c01": "上堂。僧問。不重己靈求解脫。往來消息為誰通。師云。",
    "X71n1417_002:0458c02": "盲人喝賊虎。進云。一言已出。駟馬難追。師云。靈利師",
    "X71n1417_002:0458c03": "僧。天然有在。進云。旁觀者哂。師云。乞兒見少利。進云。",
    "X71n1417_002:0458c04": "慣從五鳳樓前過。手握金鎗賀太平。師云。分明記取。",
    "X71n1417_002:0458c05": "乃云。華嚴會上一箇善財。法華會上一箇龍女。涅槃",
    "X71n1417_002:0458c06": "會上一箇屠兒。總是立地成佛底樣子。良久。甜瓜徹",
    "X71n1417_002:0458c07": "蒂甜。苦瓠連根苦。此土西天十萬程。冬至寒食一百",
    "X71n1417_002:0458c08": "五。",
    "X71n1417_002:0458c09": "上堂。舉古德偈云。頻頻喚汝不歸家。白璧無瑕。貪向",
    "X71n1417_002:0458c10": "門前撒土沙。枯木抽牙。每到年年二三月。螘食生鐵。",
    "X71n1417_002:0458c11": "滿城開遍牡丹花。鼈咬蝦蟇。擊拂子下座。",
    "X71n1417_002:0458c12": "解夏小參。盡十方世界。是圓覺伽藍。盡十方世界。是",
    "X71n1417_002:0458c13": "摩醯正眼。汝等諸人。於九十日內。竪起脊梁端坐時。",
    "X71n1417_002:0458c14": "焚香禮佛誦經時。觀樓閣市井種種物象時。聞鐘鈴",
    "X71n1417_002:0458c15": "鑼鼓種種音聲時。乃至拈匙放筯。語默動靜。種種施",
    "X71n1417_002:0458c16": "為時。還見得親徹也無。若也見得。前無釋迦。後無彌",
    "X71n1417_002:0458c17": "勒。擲大千於方外。納須彌於芥中。西天蠟人氷。東土",
    "X71n1417_002:0458c18": "鐵彈子。到者裏總用不著。其或未然。無孔鐵槌成隊",
    "X71n1417_002:0458c19": "走。可憐滅却少林宗　復舉。雲門大師因夏末問僧",
    "X71n1417_002:0458c20": "云。夏末秋初。不觸平常。道將一句來。僧無對。自代云。",
    "X71n1417_002:0458c21": "初三十一。中九下七。師云。盡道雲門大師。賣寶撞著",
    "X71n1417_002:0458c22": "瞎波斯。殊不知。無端道箇初三十一中九下七。笑破",
    "X71n1417_002:0458c23": "土地口。擊拂子下座。",
    "X71n1417_002:0458c24": "上堂。鬪諍為正宗。懈怠為兼修。古聖至言。驗在今日。",
    "X71n1417_002:0459a01": "以拂子畫一畫。泥金剛既不汗流。石烏龜何曾解語。",
    "X71n1417_002:0459a02": "上堂。舉禾山德普禪師講席有聲。兩川以義虎稱之。",
    "X71n1417_002:0459a03": "參方首謁黃龍便問。阿難問迦葉。世尊傳金襴外。別",
    "X71n1417_002:0459a04": "傳何物。迦葉云。倒却門前剎竿著。意旨如何。龍云。上",
    "X71n1417_002:0459a05": "人出蜀曾到玉泉不。山云曾到。龍云。曾掛搭不。山云。",
    "X71n1417_002:0459a06": "一夕便發。龍云。智者道場關將軍。打供與結緣幾時",
    "X71n1417_002:0459a07": "何妨。山良久。復理前問。黃龍俛首。山趨出。豁然有省。",
    "X71n1417_002:0459a08": "大驚曰。兩川義虎。不消此老一唾。師云。義虎重詢不",
    "X71n1417_002:0459a09": "自欺。黃龍俛首益人疑。只將日用金剛杵。要碎多年",
    "X71n1417_002:0459a10": "鐵疾藜。咄。",
    "X71n1417_002:0459a11": "開旦過示眾。叢林古式。八月初一。方開旦過。蓋為四",
    "X71n1417_002:0459a12": "海禪流。者邊過夏。那邊經冬。擇友求師。決擇己躬大",
    "X71n1417_002:0459a13": "事。今則不然。也無夏也無冬。要住即住。要行即行。忽",
    "X71n1417_002:0459a14": "然走入荒村古院。覓飯喫。撞著鼻涕垂頤老凍膿。問",
    "X71n1417_002:0459a15": "云。上人來自大方。如何是上人己躬大事。被它輕輕",
    "X71n1417_002:0459a16": "問著。直得眼似鼓椎。口如木[木*突]。返生異見。增長無明。",
    "X71n1417_002:0459a17": "所以道。業識茫茫。無本可據者。是也。者等師僧。也喚",
    "X71n1417_002:0459a18": "作出叢林入保社。異日閻羅老子索飯錢有說在。我",
    "X71n1417_002:0459a19": "此一眾。不待繁辭。暑退凉生。伏惟珍重。",
    "X71n1417_002:0459a20": "中秋上堂。貪觀天上月。失却室中燈。古德與麼說話。",
    "X71n1417_002:0459a21": "面皮厚多少。驀拈主丈卓一下。有來由無本據。黃梅",
    "X71n1417_002:0459a22": "山中墜腰石。龍朔元年老盧記。",
    "X71n1417_002:0459a23": "上堂。久病方起。擊鼓陞堂。口吻遲鈍。無可舉揚。新請",
    "X71n1417_002:0459a24": "藏主。日本國裏高士。侍者燒香問訊。未知落處。上大",
    "X71n1417_002:0459b01": "人丘乙己。化三千七十士。可知禮也。擊拂子下座。",
    "X71n1417_002:0459b02": "九日上堂。今朝九月九。那箇不知有。一琖茱萸茶。從",
    "X71n1417_002:0459b03": "它酒可賒。五湖真衲子。未舉心先死。天寧與麼告報。",
    "X71n1417_002:0459b04": "真是真實相為。擊拂子。有意氣時添意氣。不風流處",
    "X71n1417_002:0459b05": "也風流。",
    "X71n1417_002:0459b06": "上堂。舉神鼎諲和尚舉南泉道。我十八上。便解作活",
    "X71n1417_002:0459b07": "計。趙州道。我十八上。便解破家散宅。神鼎云。且道。破",
    "X71n1417_002:0459b08": "家散宅底好。解作活計底好。初心底人。且依前語。若",
    "X71n1417_002:0459b09": "是久參宿德。直須破家散宅。更云萬里崖州。師云。有",
    "X71n1417_002:0459b10": "者道。神鼎和尚縱奪可觀。抑揚有準。殊不知。錯下名",
    "X71n1417_002:0459b11": "言。天寧門下解作活計底。好與二十棒。破家散宅底。",
    "X71n1417_002:0459b12": "好與二十棒。不見道。齊之以禮。",
    "X71n1417_002:0459b13": "開爐上堂。今朝十月初一。叢林是處開爐。我此城隍",
    "X71n1417_002:0459b14": "古寺。其奈柴炭全無。陳如尊者一場懡[怡台+羅]。走入露柱",
    "X71n1417_002:0459b15": "裡去。山門頭金剛神。合掌讚云。好箇古佛家風。直是",
    "X71n1417_002:0459b16": "超情絕謂。驀拈主丈卓一下。知音知后更誰知。",
    "X71n1417_002:0459b17": "祖忌拈香。逾沙越漠。歷魏遊梁。九年面壁。皮髓分張。",
    "X71n1417_002:0459b18": "以香扣爐云。殃害叢林話轉長。",
    "X71n1417_002:0459b19": "施主至并謝藏主都寺上堂。三界二十五有。因塵勞",
    "X71n1417_002:0459b20": "而生。六波羅密度門。以布施為最。一大藏教。具有明",
    "X71n1417_002:0459b21": "文。拈主丈。楊岐栗棘蓬。切忌渾淪吞。",
    "X71n1417_002:0459b22": "上堂。四大色身。不解說法聽法。肝膽脾胃。不解說法",
    "X71n1417_002:0459b23": "聽法。虗空不解說法聽法。惟人人分上。歷歷孤明底。",
    "X71n1417_002:0459b24": "解說法聽法。古人與麼道。抑下多少威光。天寧則不",
    "X71n1417_002:0459c01": "然。擊拂子下座。",
    "X71n1417_002:0459c02": "冬至上堂。舉溈山和尚示眾云。仲冬嚴寒年年事。晷",
    "X71n1417_002:0459c03": "運推移事若何。仰山近前叉手而立。溈山云。誠知你",
    "X71n1417_002:0459c04": "答不得者話。又問香嚴。嚴云。某甲偏答得者話。溈山",
    "X71n1417_002:0459c05": "再問香嚴。嚴亦近前叉手而立。溈山云。賴遇寂子不",
    "X71n1417_002:0459c06": "會。師云。有者道。問既相似。答亦一般。因甚肯一不肯",
    "X71n1417_002:0459c07": "一。殊不知。溈仰家風。父子雖親。及乎話到誵訛。猶隔",
    "X71n1417_002:0459c08": "海在。天寧要斷不平。拈主丈卓一下。",
    "X71n1417_002:0459c09": "上堂。僧問。如何是向上關棙。師云。賊不打貧兒家。進",
    "X71n1417_002:0459c10": "云。青山隱白雲。行人遊未到。師云。馬瘦毛長。僧禮拜。",
    "X71n1417_002:0459c11": "師喝一喝　乃云。言無展事。語不投機。承言者喪。滯",
    "X71n1417_002:0459c12": "句者迷。拈主丈。南天台北五臺。總在山僧主丈頭上。",
    "X71n1417_002:0459c13": "卓主丈。雨下堦頭溼。天晴又沒泥。",
    "X71n1417_002:0459c14": "佛成道上堂。六載雪山成底事。長空午夜覩明星。金",
    "X71n1417_002:0459c15": "烏玉兔昇還墜。換却幾多人眼睛。",
    "X71n1417_002:0459c16": "上堂。舉水潦問馬祖西來的的意。被馬祖當胷蹈倒。",
    "X71n1417_002:0459c17": "水潦忽然契悟。起來撫掌呵呵大笑云。也大奇也大",
    "X71n1417_002:0459c18": "奇。百千三昧無量妙義。只向一毫頭上。便一時識得",
    "X71n1417_002:0459c19": "根源去。乃作禮而退。師云。叢林中盡道。水潦被馬祖",
    "X71n1417_002:0459c20": "蹈倒。有箇悟處。殊不知。馬祖當時被水潦塗糊一上。",
    "X71n1417_002:0459c21": "至今無地逃羞。拈拄杖。千年田八百主。卓主丈。",
    "X71n1417_002:0459c22": "除夜小參。欲識佛性義。當觀時節因緣。時節若至。其",
    "X71n1417_002:0459c23": "理自彰。不見僧問古德。年窮歲盡時如何。古德云。東",
    "X71n1417_002:0459c24": "村王老夜燒錢。者箇說話。叢林中多是隨語生解。且",
    "X71n1417_002:0460a01": "喜沒交涉。只如僧問楊岐和尚。如何是佛。楊岐云。三",
    "X71n1417_002:0460a02": "脚驢子弄蹄行。汝又如何商量。直饒向金不博金。水",
    "X71n1417_002:0460a03": "不洗水處。道得倜儻分明。也是厨中拭缽帛。驀拈主",
    "X71n1417_002:0460a04": "丈卓一下。塞北千人帳。江南萬斛舟　復說偈云。五",
    "X71n1417_002:0460a05": "天蒿箭攪支那。雪老冰枯事若何。明日三陽交泰後。",
    "X71n1417_002:0460a06": "不妨同唱太平歌。",
    "X71n1417_002:0460a07": "元旦上堂。元正肇祚。鳳曆更新。擊鼓陞堂。合談何事。",
    "X71n1417_002:0460a08": "天得一以清。地得一以寧。君王得一文明至治。衲僧",
    "X71n1417_002:0460a09": "得一鼻孔遼天。拈拄杖。且道。拄杖子得一。必竟有何",
    "X71n1417_002:0460a10": "奇特。以拄杖畫一畫。截斷鄞江水。分開鄮嶺雲。",
    "X71n1417_002:0460a11": "示眾。叢林在在正蕭然。末法今當一萬年。活計多知",
    "X71n1417_002:0460a12": "藏鬼窟。全威誰解按龍泉。已降我虎不須坐。未出睡",
    "X71n1417_002:0460a13": "蛇那可眠。一句投機播寰宇。杖林山下竹筋鞭。",
    "X71n1417_002:0460a14": "元宵上堂。一二三四五。新羅與占波鬪額。五四三二",
    "X71n1417_002:0460a15": "一。燈籠與露柱交參。以拂子畫一畫。井底蝦蟇吞却",
    "X71n1417_002:0460a16": "月。無言童子口喃喃。",
    "X71n1417_002:0460a17": "上堂。春山疊亂青。春水漾虗碧。寥寥天地間。獨立望",
    "X71n1417_002:0460a18": "何極。有者道。雪竇大師。因慈悲之故。有落草之談。天",
    "X71n1417_002:0460a19": "寧未免為它從頭註破。春山疊亂青。客來須看。春水",
    "X71n1417_002:0460a20": "漾虗碧。賊來須打。寥寥天地間。阿魏無真。獨立望何",
    "X71n1417_002:0460a21": "極。水銀無假。擊拂子下座。",
    "X71n1417_002:0460a22": "結夏上堂。文殊三處度夏。達磨九年面壁。且道意在",
    "X71n1417_002:0460a23": "於何。以拂子畫一畫。於斯見得。變大地作黃金。攪長",
    "X71n1417_002:0460a24": "河為酥酪。供養上座。未為分外。其或未然。且[拚ㄙ+ㄊ]一夏",
    "X71n1417_002:0460b01": "推尋看。待到秋風別問津。",
    "X71n1417_002:0460b02": "上堂。毛吞巨海。芥納須彌則且置。千光王靜住如來。",
    "X71n1417_002:0460b03": "在天寧拂子頭上。禁足九旬。今已過半。且道功不浪",
    "X71n1417_002:0460b04": "施一句。畢竟又如何舉唱。良久。氣似鞴袋。令人可愛。",
    "X71n1417_002:0460b05": "上堂。舉古德云。佛從無依生。若悟無依。佛亦不可得。",
    "X71n1417_002:0460b06": "佛從無依生。築著磕著。若悟無依佛亦不可得。三十",
    "X71n1417_002:0460b07": "二相。八十種好。向什麼處去也。以拂子畫一畫。青原",
    "X71n1417_002:0460b08": "白家三盞酒。喫了猶道未沾唇。",
    "X71n1417_002:0460b09": "上堂。舉僧問白水本仁禪師。如何是不遷義。仁云。落",
    "X71n1417_002:0460b10": "花隨流水。明月上高峯。師云。大好不遷義。白水盡力",
    "X71n1417_002:0460b11": "只道得八成。有問天寧如何是不遷義。只向道。彩鳳",
    "X71n1417_002:0460b12": "舞丹霄。烏龜鑽破壁。",
    "X71n1417_002:0460b13": "解夏上堂。桑田成海幾番枯。昨夜西風到井梧。浩浩",
    "X71n1417_002:0460b14": "塵中須辨主。釋迦彌勒是佗奴。",
    "X71n1417_002:0460b15": "上堂。舉教中道。居一切時。不起妄念。眼裡著不得沙。",
    "X71n1417_002:0460b16": "於諸妄心。亦不息滅。耳裏著不得水。住妄想境。不加",
    "X71n1417_002:0460b17": "了知。蝦蟇跳上梵天。於無了知。不辨真實。蚯蚓抹過",
    "X71n1417_002:0460b18": "東海。拈主丈。釋迦老子來也。卓主丈。龍門無宿客。龜",
    "X71n1417_002:0460b19": "鶴自成仙。",
    "X71n1417_002:0460b20": "示眾。埋頭玄妙語言間。掉臂幾人能過關。夢境風波",
    "X71n1417_002:0460b21": "空險惡。覺天日月本寬閒。定光金地遙招手。迦葉靈",
    "X71n1417_002:0460b22": "山獨破顏。我欲從頭重勘過。免教一向管窺斑。",
    "X71n1417_002:0460b23": "重陽。謝丞相施財修佛殿。并謝西堂監收上堂。柱石",
    "X71n1417_002:0460b24": "皇家。金湯佛法。還佗大力量人。田中稻熟及時收。顆",
    "X71n1417_002:0460c01": "粒圓成免外求。此是衲僧用處。且道文殊是七佛之",
    "X71n1417_002:0460c02": "師。因甚在釋迦會下聽法。以拂子畫一畫。三年逢一",
    "X71n1417_002:0460c03": "閏。九日是重陽。",
    "X71n1417_002:0460c04": "上堂。舉羅漢南禪師示眾云。紅霞穿碧落。白鷺點滄",
    "X71n1417_002:0460c05": "洲。不是寒山子。時來古渡頭。騎駿馬驟高樓。萬里銀",
    "X71n1417_002:0460c06": "河輥玉毬。別明真解脫。撥火覓浮漚。亦和一偈。舉似",
    "X71n1417_002:0460c07": "大眾。直下蒼龍窟。踢翻鸚鵡洲。波斯入閙市。幾箇不",
    "X71n1417_002:0460c08": "回頭。擊鐵鼓臥龍樓。八十翁翁輥繡毬。娘生雙眼活。",
    "X71n1417_002:0460c09": "莫認海水漚。擊拂子下座。",
    "X71n1417_002:0460c10": "上堂。一月普現一切水。一切水月一月攝。永嘉大師",
    "X71n1417_002:0460c11": "盡其神力。只道得一半。拈主丈。物見主眼卓竪。鳳棲",
    "X71n1417_002:0460c12": "不在梧桐樹。",
    "X71n1417_002:0460c13": "退院上堂。古德云。住則孤鶴冷翹松頂。去則片雲忽",
    "X71n1417_002:0460c14": "過人間。天寧則不然。識得自家觀自在。塵塵剎剎可",
    "X71n1417_002:0460c15": "投閒。",
    "X71n1417_002:0460c16": "天童禪寺語錄",
    "X71n1417_002:0460c17": "門人　文暐　雲澹　等編",
    "X71n1417_002:0460c18": "師入寺。指山門云。重重無盡華藏海。重重無盡樓閣",
    "X71n1417_002:0460c19": "門。不勞彈指。一超直入。",
    "X71n1417_002:0460c20": "佛殿。燒香云。佛身無為。不墮諸數。石牛闌古路。一馬",
    "X71n1417_002:0460c21": "生三寅。",
    "X71n1417_002:0460c22": "祖堂。鐵額銅頭。驢腮馬頷。若謂傳佛心宗。一一重須",
    "X71n1417_002:0460c23": "勘驗。",
    "X71n1417_002:0460c24": "據室。拈主丈。摩竭法令。少室真規。把住則泥沙匿耀。",
    "X71n1417_002:0461a01": "放行則炟薩舒光。靠主丈。",
    "X71n1417_002:0461a02": "拈劄。百千法門。一印印定。大功不宰。大方無外。",
    "X71n1417_002:0461a03": "山門疏。建法幢。立宗旨。四海象龍。一家桃李。",
    "X71n1417_002:0461a04": "諸山疏。各各具大眼目。各各扶樹宗乘。六月黃河徹",
    "X71n1417_002:0461a05": "底氷。",
    "X71n1417_002:0461a06": "江湖疏。地北天南。收罾罷釣。龍象蹵蹈。非驢所堪。",
    "X71n1417_002:0461a07": "指座。此座高廣。吾不能陞。與麼說話。謾新天童不得。",
    "X71n1417_002:0461a08": "遂驟步登座。拈香祝",
    "X71n1417_002:0461a09": "聖罷。斂衣就座。上首白椎云。法筵龍象眾。當觀第一",
    "X71n1417_002:0461a10": "義。師云。我宗無語句。亦無一法與人。放一線道。有可",
    "X71n1417_002:0461a11": "商量。莫有逈脫根塵。獨超言象者麼。僧問。九隴屹半",
    "X71n1417_002:0461a12": "空。雙池漾虗碧。絕勝古覺場。萬指同棲息。欣逢為",
    "X71n1417_002:0461a13": "　國開堂。極則宗乘。請師提唱。師云。西天胡子沒髭鬚。",
    "X71n1417_002:0461a14": "進云。與麼則　皇恩佛恩。一時報畢。師云。獅子不咬",
    "X71n1417_002:0461a15": "麒麟。進云。祇如三聖道。我逢人既出。出即不為人。興",
    "X71n1417_002:0461a16": "化云。我逢人即不出。出即便為人。意旨如何。師云。千",
    "X71n1417_002:0461a17": "聞不如一見。進云。可謂蒲團時倚無餘事。永日寥寥",
    "X71n1417_002:0461a18": "謝太平。師云。不是弄潮人。爭入洪波裡。僧禮拜歸眾。",
    "X71n1417_002:0461a19": "師乃云。法隨法行。法幢隨處建立。有時向十字街頭。",
    "X71n1417_002:0461a20": "拋沙撒土。有時向千峰影裏。嘯月披雲。喚作建立法",
    "X71n1417_002:0461a21": "幢。埋沒自己。不喚作建立法幢。孤負先聖。衲僧家。機",
    "X71n1417_002:0461a22": "如掣電。眼似流星。到者裏。也須明白始得。天左施地",
    "X71n1417_002:0461a23": "右轉。日東上月西落。黃河三千年一清。蟠桃三千年",
    "X71n1417_002:0461a24": "結實。且道不拘凡聖。不落古今。畢竟又如何話會。竪",
    "X71n1417_002:0461b01": "拂子。天高群象正。海闊百川朝　復成一偈。舉似大",
    "X71n1417_002:0461b02": "眾。真空妙有不相干。盤走珠兮珠走盤。竪亞摩醯頂",
    "X71n1417_002:0461b03": "門眼。大千沙界掌中觀。上首復白椎云。諦觀法王法。",
    "X71n1417_002:0461b04": "法王法如是。",
    "X71n1417_002:0461b05": "當晚小參。僧問。承教有言。止止不須說。我法妙難思。",
    "X71n1417_002:0461b06": "如何是難思底法。師云。一二三四五。進云。恁麼則昔",
    "X71n1417_002:0461b07": "日五千增上慢。今朝大眾釋疑情。師云。專為流通。進",
    "X71n1417_002:0461b08": "云。急水江頭須下釣。如何釣得巨鼇歸。師云。你祇要",
    "X71n1417_002:0461b09": "勘破新長老。進云。與麼則師子窟中無異獸。象王行",
    "X71n1417_002:0461b10": "處絕狐蹤。師云。你眼似鼻孔　乃云。似地擎山。不知",
    "X71n1417_002:0461b11": "山之孤峻。如石含玉。不知玉之無瑕。達磨大師來自",
    "X71n1417_002:0461b12": "五天竺國。便云。吾本來茲土。傳法救迷情。一華開五",
    "X71n1417_002:0461b13": "葉。結果自然成。金不博金。六祖大鑑禪師云。菩提本",
    "X71n1417_002:0461b14": "無樹。明鏡亦非臺。本來無一物。何處惹塵埃。水不洗",
    "X71n1417_002:0461b15": "水。自后宗風廣被天下。德山棒如雨點。臨濟喝似雷",
    "X71n1417_002:0461b16": "奔。秘魔擎叉。禾山打鼓。俱胝竪指。雪峰輥毬。汾陽莫",
    "X71n1417_002:0461b17": "妄想。趙州喚喫茶。者一隊老骨查。鬼面神頭。千差萬",
    "X71n1417_002:0461b18": "別。爭奈鼻孔總在新天童手裡。拈主丈。千年桃核裏。",
    "X71n1417_002:0461b19": "元是舊時仁　復舉。前住當山啟禪師因僧問。學人",
    "X71n1417_002:0461b20": "卓卓上來。請師的的。禪師云。我者裏一痾便了。有甚",
    "X71n1417_002:0461b21": "卓卓的的。師云。者僧好箇問端。大似眼中著屑。啟禪",
    "X71n1417_002:0461b22": "師作家手段。不能腦后抽釘。",
    "X71n1417_002:0461b23": "開爐上堂。舉此菴師祖偈云。開爐今歲無柴炭。潦倒",
    "X71n1417_002:0461b24": "情懷實不安。寒氣四山來得重。大家收足上蒲團。亦",
    "X71n1417_002:0461c01": "成一偈。舉似大眾。無柴無炭尋常事。懶把家私說向",
    "X71n1417_002:0461c02": "人。撥著冷灰重發燄。三冬和氣藹如春。",
    "X71n1417_002:0461c03": "祖忌拈香。得得西來。有何奇特。一葦渡江。九年面壁。",
    "X71n1417_002:0461c04": "奴呼釋迦。婢視彌勒。若謂分皮分髓。隻履西歸。檢點",
    "X71n1417_002:0461c05": "將來。分文不直。遠諱之晨。爇此枯木。聊表世儀。",
    "X71n1417_002:0461c06": "上堂。舉長沙岑和尚。因張拙秀才看佛名經。乃問。百",
    "X71n1417_002:0461c07": "千諸佛。但聞其名。未審居何國土。長沙云。黃鶴樓崔",
    "X71n1417_002:0461c08": "顥題后。秀才曾題否。秀才云未曾題。長沙云。得閒何",
    "X71n1417_002:0461c09": "妨題取一篇好。師云。張拙秀才被長沙一坐。直至如",
    "X71n1417_002:0461c10": "今起不得。天童今日為張拙秀才雪屈去也。拈主丈。",
    "X71n1417_002:0461c11": "蘇盧蘇盧。靠主丈下座。",
    "X71n1417_002:0461c12": "上堂。山中往年曾有更壺。或陰霾晝起。密雲夜作。專",
    "X71n1417_002:0461c13": "為報更。執爨者有準。以致雲堂海眾。禪誦食息。不失",
    "X71n1417_002:0461c14": "其時。新禪師作記。文辭奇古。石刻猶存。第未知更壺",
    "X71n1417_002:0461c15": "廢弛之餘。今留何所。此乃為住持者。檢點家私之一",
    "X71n1417_002:0461c16": "端。不可作佛法商量。不可作世諦流布。擊拂子下座。",
    "X71n1417_002:0461c17": "上堂。三條椽下。七尺單前。提箇話頭。密密體究。忽然",
    "X71n1417_002:0461c18": "穿透虗空。亦非分外事也。其或未然。有寒暑兮促君",
    "X71n1417_002:0461c19": "壽。有鬼神兮妬君福。",
    "X71n1417_002:0461c20": "上堂。毗盧藏海。清淨湛然。一擊金槌。聖凡罔措。龍吟",
    "X71n1417_002:0461c21": "霧起。虎嘯風生。八十翁翁輥繡毬。草菴卸下瑠璃瓦。",
    "X71n1417_002:0461c22": "冬至小參。僧問。群陰剝盡。一陽復生。小人道消。君子",
    "X71n1417_002:0461c23": "道長。衲僧分上。畢竟如何。師云。猛虎口中撑玉筯。進",
    "X71n1417_002:0461c24": "云。恁麼則一氣不言含有象。萬靈何處謝無私。師云。",
    "X71n1417_002:0462a01": "攻乎異端斯害也矣。進云。學人未曉其中旨。請師方",
    "X71n1417_002:0462a02": "便再宣揚。師云。榑桑人種陝西田。進云。便恁麼去而",
    "X71n1417_002:0462a03": "如何。師云。拔劒攪龍門。進云。謾某甲一人即得。爭奈",
    "X71n1417_002:0462a04": "大眾眼何。師云。合取狗口　乃云。靈光不昧。萬古徽",
    "X71n1417_002:0462a05": "猷。智鑑洞明。十虗普應。時臨亞歲。節屆書雲。擊動法",
    "X71n1417_002:0462a06": "鼓。大眾雲集。一一天真。一一明妙。更待說箇什麼。若",
    "X71n1417_002:0462a07": "說有法。又被有礙。若說無法。又被無礙。若說不有不",
    "X71n1417_002:0462a08": "無法。又被不有不無礙。若說不不有不不無法。又被",
    "X71n1417_002:0462a09": "不不有不不無礙。雲從龍風從虎。聖人作而萬物覩。",
    "X71n1417_002:0462a10": "日可冷月可熱。眾魔不能壞真說。以拂子畫一畫。黃",
    "X71n1417_002:0462a11": "檗樹頭懸蜜果。無言童子唱巴歌。復成一偈。舉似大",
    "X71n1417_002:0462a12": "眾。塵塵自己光明藏。法法何曾有去來。謾道一陽生",
    "X71n1417_002:0462a13": "地底。競觀葭管動飛灰。",
    "X71n1417_002:0462a14": "上堂。冬至月頭。賣被買牛。冬至月尾。賣牛買被。此是",
    "X71n1417_002:0462a15": "三家村裡。田厙翁底言語。雖然其驗如神。不見道。觕",
    "X71n1417_002:0462a16": "言及細語。皆歸第一義。若謂第一義。衲僧門下。正是",
    "X71n1417_002:0462a17": "誑嚇閭閻。拈主丈。三邊不用安戈甲。萬里歌謠謝太",
    "X71n1417_002:0462a18": "平。",
    "X71n1417_002:0462a19": "看藏經上堂。今人看古教。未免心中閙。欲免心中閙。",
    "X71n1417_002:0462a20": "須知看古教。古德與麼說話。也有權也有實。也有照",
    "X71n1417_002:0462a21": "也有用。未免有一處誵訛。良久。阿耨達池深四十丈。",
    "X71n1417_002:0462a22": "闊四十丈。也要諸人共知。",
    "X71n1417_002:0462a23": "上堂。僧問。如何是佛。師云。八角磨盤空裡走。進云。如",
    "X71n1417_002:0462a24": "何是法。師云。赤脚蹈冰稜。進云。如何是僧。師云。井底",
    "X71n1417_002:0462b01": "種林禽。進云。如何是一體三寶。師云。驊騮將捕鼠。不",
    "X71n1417_002:0462b02": "及跛猫兒。僧禮謝　師乃云。佛祖向上巴鼻。諸人本",
    "X71n1417_002:0462b03": "地風光。覷得破者。銀山鐵壁。覷不破者。銀山鐵壁。且",
    "X71n1417_002:0462b04": "道。一大藏教。是箇切脚。畢竟喚什麼作正文。拈主丈。",
    "X71n1417_002:0462b05": "興化棒頭知落處。笑看千嶂起風雷。",
    "X71n1417_002:0462b06": "臈八上堂。六年修道魚投網。午夜觀星鶴出籠。嚇鬼",
    "X71n1417_002:0462b07": "謾神二千載。塵毛剎海撼腥風。",
    "X71n1417_002:0462b08": "上堂。未達境惟心。起種種分別。達境惟心已。分別則",
    "X71n1417_002:0462b09": "不生。者箇說話。老僧三十年前得受用。三十年后不",
    "X71n1417_002:0462b10": "得受用。蟭螟蟲吞却階前下馬臺則不問。汝等諸人。",
    "X71n1417_002:0462b11": "長年喫飯。還曾咬著一粒沙麼。擊拂子下座。",
    "X71n1417_002:0462b12": "上堂。舉僧問雲門。如何是雲門一曲。門云。臘月二十",
    "X71n1417_002:0462b13": "五。師云。臘月二十五。喚作雲門曲。聞者耳須聾。唱者",
    "X71n1417_002:0462b14": "舌須禿。南地竹兮北地木。六六依然三十六。",
    "X71n1417_002:0462b15": "除夜小參。僧問。爆竹聲中殘臘盡。請師直示少林宗。",
    "X71n1417_002:0462b16": "師云。潘閬倒騎驢。進云。心是根法是塵。兩種猶如鏡",
    "X71n1417_002:0462b17": "上痕。痕垢盡時光始現。心法雙忘性即真。如何是性",
    "X71n1417_002:0462b18": "即真。師云。劒去久矣。汝方刻舟。進云。與麼則野老不",
    "X71n1417_002:0462b19": "知堯舜力。鼕鼕打鼓祭江神。師云。螺螄吞大象　乃",
    "X71n1417_002:0462b20": "云。古來吾宗旺化。不拘院之大小。不分職之東西。非",
    "X71n1417_002:0462b21": "特長連床上。一念萬年。至於開田燒畬。負舂運薪之",
    "X71n1417_002:0462b22": "際。未甞不互相激揚。貴乎發明千聖頂[寧*頁]上不傳之",
    "X71n1417_002:0462b23": "妙。上至王公卿士。下及耕牧樵漁。徹證向上巴鼻者。",
    "X71n1417_002:0462b24": "比比有焉。今則不然。雖千礎萬指之剎。以西來單傳",
    "X71n1417_002:0462c01": "直指之宗。視為桎梏。縱有言說。罕究根源。懈於夙興。",
    "X71n1417_002:0462c02": "多缺參會。禮法囿於世故。不明因果愆尤。我此一眾。",
    "X71n1417_002:0462c03": "智識不凡。敢望即事即理同德同心。支大廈之將傾。",
    "X71n1417_002:0462c04": "回狂瀾於既倒。不踐今時近跡。堪躡古聖遐蹤。不見",
    "X71n1417_002:0462c05": "北禪賢禪師歲夜小參云。年窮歲盡。無可與諸人分",
    "X71n1417_002:0462c06": "歲。且烹箇露地白牛。炊黍米飯。向榾柮火。唱村田樂。",
    "X71n1417_002:0462c07": "何故。免見倚佗門戶傍佗牆。剛被時人喚作郎。下座",
    "X71n1417_002:0462c08": "歸方丈。少時有倚遇上座入方丈。喚云。和尚門外有",
    "X71n1417_002:0462c09": "公人來。禪云作什麼。遇云。道勾和尚納筋角。禪遂捋",
    "X71n1417_002:0462c10": "下頭帽拋在地。遇乃從地拾之。禪便擒住云。捉賊捉",
    "X71n1417_002:0462c11": "賊。遇却將帽覆禪頂云。天寒且還和尚。禪呵呵大笑。",
    "X71n1417_002:0462c12": "大小北禪。雖則大開東閤。未免與賊過梯。遇上座無",
    "X71n1417_002:0462c13": "端禍出私門。也是垛生招箭。檢點將來。總欠悟在。天",
    "X71n1417_002:0462c14": "童今夜歲盡年窮。不惜口業。牽枝引蔓。鼓動臍輪。無",
    "X71n1417_002:0462c15": "非真實相為。切希勉旃　復成一偈。舉似大眾。西祖",
    "X71n1417_002:0462c16": "意如何。年光飛箭過。撥波求火少。擔草棄金多。妙湛",
    "X71n1417_002:0462c17": "非它佛。塵勞即自魔。莫教開却眼。鷂子過新羅。",
    "X71n1417_002:0462c18": "歲旦上堂。舊歲已去。新歲復來。長空雪霽。大地春回。",
    "X71n1417_002:0462c19": "垃圾堆頭。真燈燄發。荊棘叢裡。智慧花開。萬法雖云",
    "X71n1417_002:0462c20": "一理該。三臺還是大家催。擊拂子下座。",
    "X71n1417_002:0462c21": "上堂。空萬法於一心。了眾味於一舌。不見有異相眾",
    "X71n1417_002:0462c22": "生。同成學般若眷屬。拈主丈。摘楊花摘楊花。長慶有",
    "X71n1417_002:0462c23": "願不撒沙。",
    "X71n1417_002:0462c24": "元宵上堂。不栽無影樹。不吹無孔笛。牛角長三寸。兔",
    "X71n1417_002:0463a01": "角長八尺。且道一燈然百千燈。燈燈無盡。畢竟又如",
    "X71n1417_002:0463a02": "何限量。良久。唱歌須是帝鄉人。",
    "X71n1417_002:0463a03": "上堂。僧問。昭昭於心目之間。而相不可覩。晃晃於色",
    "X71n1417_002:0463a04": "塵之內。而理不可分。既於心目之間。為什麼不覩其",
    "X71n1417_002:0463a05": "相。師云。前行不到。末后太過。進云。恁麼則雲散家家",
    "X71n1417_002:0463a06": "月。師云。令我攢眉。進云。學人不會。師云。脚下泥生。",
    "X71n1417_002:0463a07": "乃云。長觜鳥芳樹不棲。摩斯迦滄溟不入。龍泉與刀",
    "X71n1417_002:0463a08": "斧同鐵。利鈍懸殊。良驥與駑駘同途。遲速有異。以拂",
    "X71n1417_002:0463a09": "子畫一畫。花須連夜發。莫待曉風吹。",
    "X71n1417_002:0463a10": "上堂。舉僧問西堂。有問有答。賓主歷然。無問無答時",
    "X71n1417_002:0463a11": "如何。西堂云。怕爛却去那。僧問長慶。有問有答。賓主",
    "X71n1417_002:0463a12": "歷然。無問無答時如何。長慶云。相逢盡道休官去。林",
    "X71n1417_002:0463a13": "下何曾見一人。師云。西堂慣於順風揚帆。長慶妙在",
    "X71n1417_002:0463a14": "逆風把柂。總已坐斷者僧舌頭。雪竇云。何不與本分",
    "X71n1417_002:0463a15": "草料。雪上加霜。",
    "X71n1417_002:0463a16": "上堂。玲瓏巖下。翠鎖亭前。古往今來。頂笠腰包。一瓶",
    "X71n1417_002:0463a17": "一錫。好箇衲僧。圖畫常在諸人眼睛裡。還曾覰著也",
    "X71n1417_002:0463a18": "麼。擊拂子下座。",
    "X71n1417_002:0463a19": "上堂。千種言萬般解。只要教君長不昧。拈主丈。石頭",
    "X71n1417_002:0463a20": "和尚來也。卓主丈。",
    "X71n1417_002:0463a21": "上堂。舉真淨和尚示眾云。頭陀石被莓苔裹。卓筆峰",
    "X71n1417_002:0463a22": "遭薜茘纏。羅漢院一年度三箇行者。歸宗寺裏參退",
    "X71n1417_002:0463a23": "喫茶。師云。老真淨當時平常說話。後來叢林中。不應",
    "X71n1417_002:0463a24": "作奇特商量。天童寺裏。新請知事。宜火速造米揍足",
    "X71n1417_002:0463b01": "官粮。不見道。若要寬先解官。便下座。",
    "X71n1417_002:0463b02": "上堂。飲光論劫坐禪。布袋終年落魄。質庫何曾典牛。",
    "X71n1417_002:0463b03": "蟻子不食生鐵。占波國人語言難辨。一二三四五。虗",
    "X71n1417_002:0463b04": "空缺處補。五四三二一。黃昏候日出。拍禪床下座。",
    "X71n1417_002:0463b05": "退院上堂。百尺竿頭拋鐵網。千峰頂上棹金船。行來",
    "X71n1417_002:0463b06": "此日難行事。了得前生未了緣。",
    "X71n1417_002:0463b07": "了堂和尚頌古",
    "X71n1417_002:0463b08": "門人　思謙　普莊　等編",
    "X71n1417_002:0463b09": "舉釋迦世尊初降生時。一手指天。一手指地。周行",
    "X71n1417_002:0463b10": "七步。目顧四方云。天上天下。唯吾獨尊。后雲門大",
    "X71n1417_002:0463b11": "師云。我當時若見。一棒打殺。與狗子喫。貴圖天下",
    "X71n1417_002:0463b12": "太平。頌曰。",
    "X71n1417_002:0463b13": "分手指天并指地。千奇百怪展家風。雲門有口好挂",
    "X71n1417_002:0463b14": "壁。剛要重論蓋代功。",
    "X71n1417_002:0463b15": "舉世尊一日陞座。文殊白椎云。諦觀法王法。法王",
    "X71n1417_002:0463b16": "法如是。世尊便下座。",
    "X71n1417_002:0463b17": "法王法令。恢廓無涯。一聲椎下。要定誵訛。西天東土",
    "X71n1417_002:0463b18": "二千載。引得兒孫撒土沙。",
    "X71n1417_002:0463b19": "舉世尊臨般涅槃時。告諸弟子曰。若謂吾滅度。非",
    "X71n1417_002:0463b20": "吾弟子。若謂吾不滅度。亦非吾弟子。",
    "X71n1417_002:0463b21": "滅度不滅度。開口沒來由。雲自帝鄉去。水從江漢流。",
    "X71n1417_002:0463b22": "舉阿難問迦葉云。師兄。世尊傳金襴外。別傳何物。",
    "X71n1417_002:0463b23": "迦葉召阿難。阿難應諾。迦葉云。倒却門前剎竿著。",
    "X71n1417_002:0463b24": "金襴之外傳何物。三昧由來各不知。倒却門前剎竿",
    "X71n1417_002:0463c01": "著。阿難從此釋狐疑。",
    "X71n1417_002:0463c02": "舉維摩經云。其施汝者。不名福田。供養汝者。墮三",
    "X71n1417_002:0463c03": "惡道。",
    "X71n1417_002:0463c04": "一溪流水自忙。萬疊青山不老。戴嵩牛臥夕陽。韓幹",
    "X71n1417_002:0463c05": "馬嘶芳草。",
    "X71n1417_002:0463c06": "舉菴婆提女問文殊云。明知生是無生之法。為甚",
    "X71n1417_002:0463c07": "却被生死之所流轉。文殊云。其力未充。",
    "X71n1417_002:0463c08": "生死所流。其力未充。蛇吞鼈鼻。虎咬大蟲。",
    "X71n1417_002:0463c09": "舉僧問趙州。如何是祖師西來意。州云。板齒生毛。",
    "X71n1417_002:0463c10": "西來有甚意。板齒不生毛。喫粥洗缽了。茅檐日又高。",
    "X71n1417_002:0463c11": "舉臨濟大師凡見僧入門便喝。",
    "X71n1417_002:0463c12": "當陽一喝似轟雷。也是重添醉后杯。今古罕逢穿耳",
    "X71n1417_002:0463c13": "客。與誰攜手上高臺。",
    "X71n1417_002:0463c14": "舉藥山儼禪師因遵布衲作殿主。浴佛次。藥山云。",
    "X71n1417_002:0463c15": "汝只浴得者箇。且浴不得那箇。布衲云。把將那箇",
    "X71n1417_002:0463c16": "來。藥山便休去。",
    "X71n1417_002:0463c17": "者箇那箇。總成滯貨。眨上眉毛。早已蹉過。藥山休去",
    "X71n1417_002:0463c18": "太顢頇。今日分明重說破。",
    "X71n1417_002:0463c19": "舉文殊所說般若經云。清淨行者。不入涅槃。破戒",
    "X71n1417_002:0463c20": "比丘。不入地獄。",
    "X71n1417_002:0463c21": "一心了了元非有。萬物芸芸不可齊。泉領藕花歸洞",
    "X71n1417_002:0463c22": "口。月移松影過溪西。",
    "X71n1417_002:0463c23": "舉丹霞到一荒院。遇夜取木佛燒火向。院主乃呵",
    "X71n1417_002:0463c24": "責曰。何得燒我木佛。霞以主丈撥灰云。燒取舍利。",
    "X71n1417_002:0464a01": "院主云。木佛何得有舍利。霞云。若無舍利。更取兩",
    "X71n1417_002:0464a02": "尊燒。院主嗣后眉鬚墮落。",
    "X71n1417_002:0464a03": "丹霞行脚投荒院。正是天寒地凍時。木佛拈來燒火",
    "X71n1417_002:0464a04": "向。無端院主墮眉鬚。",
    "X71n1417_002:0464a05": "舉南陽忠國師。因唐肅宗皇帝問。如何是無諍三",
    "X71n1417_002:0464a06": "昧。師曰。檀越蹈毗盧頂上行。帝曰。寡人不會。師云。",
    "X71n1417_002:0464a07": "莫認自己清淨法身。",
    "X71n1417_002:0464a08": "君王出語世無如。拶倒南陽老古錐。清淨法身云莫",
    "X71n1417_002:0464a09": "認。也將魚目換明珠。",
    "X71n1417_002:0464a10": "舉僧問古德。年窮歲盡時如何。古德云。東村王老",
    "X71n1417_002:0464a11": "夜燒錢。",
    "X71n1417_002:0464a12": "東村王老夜燒錢。五鳳樓前舉鐵鞭。笑殺太原孚上",
    "X71n1417_002:0464a13": "座。角聲吹徹髑髏穿。",
    "X71n1417_002:0464a14": "舉德山凡見僧入門便棒。",
    "X71n1417_002:0464a15": "宗師一等太垂慈。白棒逢人驀面揮。走遍江南與江",
    "X71n1417_002:0464a16": "北。滿身煙水孰知歸。",
    "X71n1417_002:0464a17": "舉僧問溈山。如何是百丈真。山下禪床叉手立。僧",
    "X71n1417_002:0464a18": "又問。如何是和尚真。山復上禪床坐。",
    "X71n1417_002:0464a19": "清溪道士人不識。上天下天鶴一隻。洞門深鎖碧窓",
    "X71n1417_002:0464a20": "寒。滴露研朱點周易。",
    "X71n1417_002:0464a21": "舉達磨大師自梁涉魏。至洛陽少林。面壁而坐。經",
    "X71n1417_002:0464a22": "九年。二祖傳法。",
    "X71n1417_002:0464a23": "觀音示跡。梁王罔識。折葦渡江。少林面壁。直指單傳",
    "X71n1417_002:0464a24": "太險巇。一華五葉成狼藉。",
    "X71n1417_002:0464b01": "舉昔有一座主。常念彌陀號。有小師喚云。和尚。主",
    "X71n1417_002:0464b02": "回首。小師不顧。如是數四。主叱之。小師云。和尚幾",
    "X71n1417_002:0464b03": "年喚佗即得。某甲纔喚便發惡。",
    "X71n1417_002:0464b04": "幾年喚佛渾無事。數度喚師還發嗔。誰握龍泉遶天",
    "X71n1417_002:0464b05": "下。當陽能報不平人。",
    "X71n1417_002:0464b06": "舉六祖大師因風颺剎旛。二僧對論。一云風動。一",
    "X71n1417_002:0464b07": "云旛動。往復曾未契理。六祖云。不是風動。不是旛",
    "X71n1417_002:0464b08": "動。仁者心動。二僧悚然。",
    "X71n1417_002:0464b09": "非風旛動。仁者心動。拈得眼睛。打失鼻孔。祖師真是",
    "X71n1417_002:0464b10": "好知音。多向枯樁舊處尋。",
    "X71n1417_002:0464b11": "舉南泉和尚云。心不是佛。智不是道。",
    "X71n1417_002:0464b12": "昨日種冬瓜。今朝栽茄子。生涯勝舊年。何樂到如此。",
    "X71n1417_002:0464b13": "舉木平道禪師因僧問。如何是祖師西來意。平云。",
    "X71n1417_002:0464b14": "石羊頭子向東看。",
    "X71n1417_002:0464b15": "臨機開口不相謾。要使醍醐透頂寒。有問西來祖師",
    "X71n1417_002:0464b16": "意。石羊頭子向東看。",
    "X71n1417_002:0464b17": "舉香林和尚因僧問。如何是衲衣下事。林云。臈月",
    "X71n1417_002:0464b18": "火燒山。",
    "X71n1417_002:0464b19": "衲衣下事。臘月燒山。問來語切。答去機閒。千里參玄",
    "X71n1417_002:0464b20": "士。徒教賣布單。",
    "X71n1417_002:0464b21": "舉僧問首山。如何是佛法的的大意。山云。楚王城",
    "X71n1417_002:0464b22": "畔汝水東流。",
    "X71n1417_002:0464b23": "首山和盤托出。者僧喚不回頭。日日楚王城畔。滔滔",
    "X71n1417_002:0464b24": "汝水東流。",
    "X71n1417_002:0464c01": "舉盤山一日出門。見舁喪歌。即振鈴云。紅輪決定",
    "X71n1417_002:0464c02": "沈西去。未委靈魂往那方。幕下孝子哭云哀哀。山",
    "X71n1417_002:0464c03": "忽有省。",
    "X71n1417_002:0464c04": "謌郎聲未絕。孝子哭哀哀。大小盤山老。無端落賺來。",
    "X71n1417_002:0464c05": "舉紫湖門下立一牌。牌上書云。紫湖有一狗。上取",
    "X71n1417_002:0464c06": "人頭。中取人心。下取人脚。擬議即喪身失命。新到",
    "X71n1417_002:0464c07": "相看。便喝云看狗。纔回首。湖便歸方丈。有問如何",
    "X71n1417_002:0464c08": "是紫湖狗。云嘷嘷。",
    "X71n1417_002:0464c09": "紫湖喝僧看狗。是誰親遭一口。茫茫走遍西天。得得",
    "X71n1417_002:0464c10": "藏身北斗。",
    "X71n1417_002:0464c11": "舉僧問智門。蓮花未出水時如何。門云蓮花。出水",
    "X71n1417_002:0464c12": "后如何。門云荷葉。",
    "X71n1417_002:0464c13": "蓮花與荷葉。自古到如今。出水未出水。何勞著意尋。",
    "X71n1417_002:0464c14": "舉僧問古塔主。如何是佛。主云莫莫。又問如何是",
    "X71n1417_002:0464c15": "祖師西來意。主云莫莫。",
    "X71n1417_002:0464c16": "莫莫祥麟。只有一隻角。黃頭碧眼笑欣欣。八臂那吒",
    "X71n1417_002:0464c17": "空發惡。",
    "X71n1417_002:0464c18": "舉僧問巖頭。浩浩塵中。如何辨主。頭云。銅沙鑼裡",
    "X71n1417_002:0464c19": "滿盛油。",
    "X71n1417_002:0464c20": "眼中著屑。腦後抽釘。金不博金。水不洗水。挽之不後",
    "X71n1417_002:0464c21": "推不前。獼猴上樹尾連顛。",
    "X71n1417_002:0464c22": "舉鄂州無等禪師謁王常侍。辭退纔出門。王乃召",
    "X71n1417_002:0464c23": "云和尚。師回首。王遂敲露柱三下。師以手作圓相。",
    "X71n1417_002:0464c24": "撥三撥便行。",
    "X71n1417_002:0465a01": "嚇鬼謾神。橫該竪抹。露柱三敲。圓相三撥。拈起死蛇。",
    "X71n1417_002:0465a02": "解弄也活。咄咄咄。",
    "X71n1417_002:0465a03": "舉五臺秘魔巖和尚。常持一木杈。凡見僧來。遂提",
    "X71n1417_002:0465a04": "起杈云。什麼魔魅。教汝出家。什麼魔魅。教汝行脚。",
    "X71n1417_002:0465a05": "道得也杈下死。道不得也杈下死。速道速道。",
    "X71n1417_002:0465a06": "秘魔巖下老魔精。立箇門庭鐵膽驚。好似霍山親到",
    "X71n1417_002:0465a07": "後。至今四海樂昇平。",
    "X71n1417_002:0465a08": "舉黃檗因南泉問。黃金為城。白銀為壁。此是甚人",
    "X71n1417_002:0465a09": "居止處。檗云。聖人居處。泉云。有一人居何國土。檗",
    "X71n1417_002:0465a10": "近前叉手。泉云。道不得。何不請王老師道。檗云。有",
    "X71n1417_002:0465a11": "一人居何國土。泉云可惜許。",
    "X71n1417_002:0465a12": "可惜許可惜許。知音不在頻頻舉。當年黃檗與南泉。",
    "X71n1417_002:0465a13": "全身輥在草窠裡。",
    "X71n1417_002:0465a14": "舉曹山因僧問。世界恁麼熱。向甚處回避。曹山云。",
    "X71n1417_002:0465a15": "鑊湯爐炭裡回避。僧云。鑊湯爐炭裏。如何回避。曹",
    "X71n1417_002:0465a16": "山云。眾苦不相到。",
    "X71n1417_002:0465a17": "世界恁麼熱。誰云回避難。鑊湯爐炭裏。著得老曹山。",
    "X71n1417_002:0465a18": "舉僧問趙州。承聞和尚親見南泉是否。州云。鎮州",
    "X71n1417_002:0465a19": "出大蘆菔頭。",
    "X71n1417_002:0465a20": "南泉何曾親見。好手還它趙州。拈出鎮州蘆菔。塞斷",
    "X71n1417_002:0465a21": "衲僧咽喉。",
    "X71n1417_002:0465a22": "舉盤山垂語云。三界無法。何處求心。",
    "X71n1417_002:0465a23": "三界本空。一心何有。水上捺葫蘆。空中翻石臼。鐵牛",
    "X71n1417_002:0465a24": "不怕獅子吼。",
    "X71n1417_002:0465b01": "舉僧問趙州。萬法歸一。一歸何處。州云。我在青州",
    "X71n1417_002:0465b02": "作一領布衫重七斤。",
    "X71n1417_002:0465b03": "萬法歸一一何歸。誰將圓木逗方孔。趙州曾在青州",
    "X71n1417_002:0465b04": "時。作領布衫七斤重。",
    "X71n1417_002:0465b05": "舉馬大師不安。院主問。和尚近日尊位如何。大師",
    "X71n1417_002:0465b06": "云。日面佛月面佛。",
    "X71n1417_002:0465b07": "院主問來元自易。大師答去亦非難。無絃一曲天然",
    "X71n1417_002:0465b08": "別。地北天南誰解彈。",
    "X71n1417_002:0465b09": "舉僧問雲門。如何是法身。門云。六不收。",
    "X71n1417_002:0465b10": "雲門六不收。土宿倒騎牛。踢翻四大海。直上五雲樓。",
    "X71n1417_002:0465b11": "舉僧問趙州。如何是趙州。州云。東門西門南門北",
    "X71n1417_002:0465b12": "門。",
    "X71n1417_002:0465b13": "烏飛并兔走。清曉復黃昏。趙州如來識。東西南北門。",
    "X71n1417_002:0465b14": "舉俱胝和尚凡有所問。只竪一指。",
    "X71n1417_002:0465b15": "竪一指。老俱胝。電光匪急。石火猶遲。從來佛法無多",
    "X71n1417_002:0465b16": "子。只許狸奴白牯知。",
    "X71n1417_002:0465b17": "舉僧問香林。如何是祖師西來意。林云。坐久成勞。",
    "X71n1417_002:0465b18": "衲僧門下。不在忉忉。西來祖意。坐久成勞。",
    "X71n1417_002:0465b19": "舉僧問百丈。如何是奇特事。丈云。獨坐大雄山。僧",
    "X71n1417_002:0465b20": "禮拜。丈便打。",
    "X71n1417_002:0465b21": "有問如何奇特事。便云獨坐大雄山。待它禮拜劈脊",
    "X71n1417_002:0465b22": "打。也似波斯念八還。",
    "X71n1417_002:0465b23": "了堂和尚讚語",
    "X71n1417_002:0465b24": "門人　宗遠　思廉　等編",
    "X71n1417_002:0465c01": "無量壽佛",
    "X71n1417_002:0465c02": "稽首樂邦大導師。曠劫乘茲大願輪。猶如杲日昇虗",
    "X71n1417_002:0465c03": "空。群生蒙益無窮已。演暢微妙最上乘。舌相遍覆三",
    "X71n1417_002:0465c04": "千界。羣生迷妄久逃逝。廣開攝受方便門。一志誠心",
    "X71n1417_002:0465c05": "二深心。三者回向發願心。塵勞業謝閻浮提。九品咸",
    "X71n1417_002:0465c06": "生安養土。七重樹聳諸般樂。重重珠網光交羅。四色",
    "X71n1417_002:0465c07": "華敷八德池。池中香水恒充滿。白鶴孔雀鸚鵡等。異",
    "X71n1417_002:0465c08": "口同出和雅音。物我互融宣法化。實非罪報之所生。",
    "X71n1417_002:0465c09": "導師功德難思議。我說持尺量虗空。樂邦殊勝難思",
    "X71n1417_002:0465c10": "議。我說持蠡測巨海。徹見本性自彌陀。諦了惟心自",
    "X71n1417_002:0465c11": "淨土。十方剎海悉鎖殞。十方如來同證明。",
    "X71n1417_002:0465c12": "維摩居士",
    "X71n1417_002:0465c13": "我觀古聖出興。無非不思議力。居士示疾毗耶。尤非",
    "X71n1417_002:0465c14": "世智能測。借寶座於燈王。請缽飯於香積。如置棗葉",
    "X71n1417_002:0465c15": "鍼鋒。斷取妙喜佛國。彈偏擊小兮。眼觀東南。歎大褒",
    "X71n1417_002:0465c16": "圓兮。意在西北。願展纖毫神通。頓釋群生蒙惑。既云",
    "X71n1417_002:0465c17": "文字性空。何對文殊一默。",
    "X71n1417_002:0465c18": "普賢大士",
    "X71n1417_002:0465c19": "稽首普賢大士。大行大願度生。無邊法界微塵。一一",
    "X71n1417_002:0465c20": "塵中徧入。塵中所有寶剎。剎剎咸有大士。手執妙蓮",
    "X71n1417_002:0465c21": "經卷。端坐雪色象王。羣生一念相應。大士即見其前。",
    "X71n1417_002:0465c22": "群生業海未空。大士行願無盡。十方虗空為口。百億",
    "X71n1417_002:0465c23": "須彌為舌。讚揚大士功德。功德云何讚揚。",
    "X71n1417_002:0465c24": "觀音大士",
    "X71n1417_002:0466a01": "三界群有。自昧己靈。見不超色。聽不出聲。大士示見。",
    "X71n1417_002:0466a02": "非一方便。宴坐觀空。空何所見。十方擊鼓。聞無不圓。",
    "X71n1417_002:0466a03": "縛脫無二。根塵同源。真慈非慈。真說無說。萬國行春。",
    "X71n1417_002:0466a04": "千江印月。十四無畏。剎剎全彰。四無量心。塵塵普應。",
    "X71n1417_002:0466a05": "眾生界上幾曾迷。剛道圓通耳根證。",
    "X71n1417_002:0466a06": "虗空可量。鐵壁可入。大士示見。言思莫及。或定或慧。",
    "X71n1417_002:0466a07": "或慈或威。不違本誓。普應羣機。",
    "X71n1417_002:0466a08": "手裡輪珠脚下蓮。天邊明月水中天。度生悲願自無",
    "X71n1417_002:0466a09": "盡。那箇眾生覺未圓。",
    "X71n1417_002:0466a10": "全身是此經。有口道不得。大啟圓通門。端坐盤陀石。",
    "X71n1417_002:0466a11": "大士經文。不即不離。空覺極圓。匪同匪異。一毫端上",
    "X71n1417_002:0466a12": "示圓通。午夜金烏海底紅。",
    "X71n1417_002:0466a13": "玉貌雲鬟貌不如。閻浮界上示真慈。紅塵浩浩人如",
    "X71n1417_002:0466a14": "海。籃裡金鱗賣與誰。",
    "X71n1417_002:0466a15": "布袋和尚",
    "X71n1417_002:0466a16": "蔣公無事趂憨僧。背上何曾有眼睛。盡謂長汀出彌",
    "X71n1417_002:0466a17": "勒。至今流水洗難清。",
    "X71n1417_002:0466a18": "撫人背覓一文錢。走街頭擔條主丈。龍華會上補處",
    "X71n1417_002:0466a19": "尊。弄出許多窮伎倆。",
    "X71n1417_002:0466a20": "不在威音前。不落迦文後。打開破布囊。囊裡般般有。",
    "X71n1417_002:0466a21": "鼻孔分明失半邊。噴嚏也成師子吼。",
    "X71n1417_002:0466a22": "金陵真覺大士",
    "X71n1417_002:0466a23": "弊衣徒跣髮垂肩。誰謂僧繇畫不全。別有示人奇怪",
    "X71n1417_002:0466a24": "處。剪刀鏡尺杖頭懸。",
    "X71n1417_002:0466b01": "戒香啞女",
    "X71n1417_002:0466b02": "長廓生帚掃塵埃。曠劫深乘悲願來。滯句承言滿寰",
    "X71n1417_002:0466b03": "宇。故將啞口向人開。",
    "X71n1417_002:0466b04": "描金渡水羅漢",
    "X71n1417_002:0466b05": "毗盧藏海。湛然恒寂。一念瞥興。昇沈罔極。粵有聖師。",
    "X71n1417_002:0466b06": "四果極位。應供十方。親承佛記。少展神通。涉海騰空。",
    "X71n1417_002:0466b07": "煙笻雨笠。風虎雲龍。誰把黃金。幻描異相。載禮載瞻。",
    "X71n1417_002:0466b08": "捫空追響。",
    "X71n1417_002:0466b09": "自達磨大師。至歸源老人。凡二十八代。天台",
    "X71n1417_002:0466b10": "比丘嗣曇藏主。命工各繪真像。請讚",
    "X71n1417_002:0466b11": "初祖達磨大師",
    "X71n1417_002:0466b12": "西天毒種。東土妖孽。直指單傳。千差萬別。對梁王道",
    "X71n1417_002:0466b13": "箇不識。畫虎成貍。逢宋雲手攜隻履。證龜成鼈。大千",
    "X71n1417_002:0466b14": "沙界絕行蹤。高圓熊耳峰頭月。",
    "X71n1417_002:0466b15": "二祖可大師",
    "X71n1417_002:0466b16": "望真丹有大乘器。立雪齊腰斷臂人。了了常知言莫",
    "X71n1417_002:0466b17": "及。華開鐵樹不干春。",
    "X71n1417_002:0466b18": "三祖粲大師",
    "X71n1417_002:0466b19": "覓罪不可得。與汝懺罪竟。匿跡皖公山。無私大圓鏡。",
    "X71n1417_002:0466b20": "四祖信大師",
    "X71n1417_002:0466b21": "是誰縛汝。來求解脫。腦後抽釘。死中得活。我今無心。",
    "X71n1417_002:0466b22": "諸佛豈有。掇轉南辰。移來北斗。",
    "X71n1417_002:0466b23": "五祖忍大師",
    "X71n1417_002:0466b24": "問法未由。栽松無暇。七歲歸來。翻成話杷。傳承祖父",
    "X71n1417_002:0466c01": "舊家私。剛向人前索高價。",
    "X71n1417_002:0466c02": "六祖能大師",
    "X71n1417_002:0466c03": "倩人書壁。半夜傳衣。從頭怪異。徧界光輝。",
    "X71n1417_002:0466c04": "南嶽讓和尚",
    "X71n1417_002:0466c05": "修證則不無。汙染則不得。磨磚作鏡時。平地生荊棘。",
    "X71n1417_002:0466c06": "馬祖一禪師",
    "X71n1417_002:0466c07": "即心即佛。非佛非心。袖頭取領。腋下剜襟。剛被龐翁",
    "X71n1417_002:0466c08": "閒指註。妙彈一等無絃琴。",
    "X71n1417_002:0466c09": "百丈海禪師",
    "X71n1417_002:0466c10": "野鴨飛過去。驀鼻拽教回。伯牙與子期。不是閒相識。",
    "X71n1417_002:0466c11": "明朝馬祖陞堂。無端卷却拜席。",
    "X71n1417_002:0466c12": "黃蘗運禪師",
    "X71n1417_002:0466c13": "捧却一副缽盂。坐在南泉位上。有問幾時行道。便云",
    "X71n1417_002:0466c14": "威音已前。硬如生鐵軟如綿。遇著知音笑揭天。",
    "X71n1417_002:0466c15": "臨濟玄禪師",
    "X71n1417_002:0466c16": "黃蘗堂前曾喫攧。高安灘上始翻身。分明一箇白拈",
    "X71n1417_002:0466c17": "賊。大樹陰涼天下人。",
    "X71n1417_002:0466c18": "興化獎禪師",
    "X71n1417_002:0466c19": "平欺旻德。痛打克賓。鉤頭有餌。眼裡無筋。",
    "X71n1417_002:0466c20": "南院顒禪師",
    "X71n1417_002:0466c21": "特來禮拜和尚。恰遇寶應不在。倦鶴投林。獰龍戲海。",
    "X71n1417_002:0466c22": "風穴沼禪師",
    "X71n1417_002:0466c23": "空山古寺。單丁七年。乞村落以活命。對萬象而談禪。",
    "X71n1417_002:0466c24": "祖祖相傳正法眼。免教滅在瞎驢邊。",
    "X71n1417_002:0467a01": "首山念禪師",
    "X71n1417_002:0467a02": "迦葉不聞聞。世尊無說說。者箇閒公案。何勞強分別。",
    "X71n1417_002:0467a03": "幾多明眼人。一片紅爐雪。獨許念法華。笑它老風穴。",
    "X71n1417_002:0467a04": "汾陽昭禪師",
    "X71n1417_002:0467a05": "逆行順行天莫測。父母亡靈祭一回。座下六人成大",
    "X71n1417_002:0467a06": "器。胡僧請法不虗來。",
    "X71n1417_002:0467a07": "慈明圓禪師",
    "X71n1417_002:0467a08": "遠道阻重兵。易衣類廁養。大法既悟明。高名滿穹壤。",
    "X71n1417_002:0467a09": "泉大道極口稱揚。楊大年傾誠推獎。咄。",
    "X71n1417_002:0467a10": "楊歧會禪師",
    "X71n1417_002:0467a11": "電激飈馳言外旨。天荒地老憑誰舉。三脚驢子弄蹄",
    "X71n1417_002:0467a12": "行。脫口氷霜滿寰宇。",
    "X71n1417_002:0467a13": "白雲端禪師",
    "X71n1417_002:0467a14": "撥草瞻風。尋玄覓妙。撞著聱頭。大發一笑。窺覰無門。",
    "X71n1417_002:0467a15": "思量莫到。直饒脫體承當。也是望空啟告。",
    "X71n1417_002:0467a16": "東山演禪師",
    "X71n1417_002:0467a17": "鷄冠華。鐵酸饀。多處添。少處減。葉落知秋。開口見膽。",
    "X71n1417_002:0467a18": "圓悟勤禪師",
    "X71n1417_002:0467a19": "金山熱病方甦醒。五祖回歸正此時。侍者參得禪了",
    "X71n1417_002:0467a20": "也。憐兒不覺報人知。",
    "X71n1417_002:0467a21": "虎丘隆禪師",
    "X71n1417_002:0467a22": "摩醯眼活。妙琢無痕。般若願深。大功不宰。落落叢林",
    "X71n1417_002:0467a23": "話轉新。耽耽睡虎全威在。",
    "X71n1417_002:0467a24": "應菴華禪師",
    "X71n1417_002:0467b01": "虎丘室中得法。洋嶼菴中付衣。俯視禪流。雲趨水赴。",
    "X71n1417_002:0467b02": "高提祖令。雷厲風飛。",
    "X71n1417_002:0467b03": "密庵傑禪師",
    "X71n1417_002:0467b04": "問正法眼。答破沙盆。欺淩佛祖。震動乾坤。",
    "X71n1417_002:0467b05": "松源岳禪師",
    "X71n1417_002:0467b06": "提金剛劒。破邪師見網。用黑荳法。換衲僧眼睛。楊岐",
    "X71n1417_002:0467b07": "之衣把住。少林之旨愈明。",
    "X71n1417_002:0467b08": "天目禮禪師",
    "X71n1417_002:0467b09": "大疑四眾。三督黃牙。量涵巨海。機嶮懸崖。拈出南山",
    "X71n1417_002:0467b10": "筀笋。東海烏鰂。愛向叢林驗作家。",
    "X71n1417_002:0467b11": "橫川珙禪師",
    "X71n1417_002:0467b12": "磨稜就圓。示成功於衲子。去華取實。任大法於己躬。",
    "X71n1417_002:0467b13": "掃空當時弊習。恢復上古醇風。萬象森羅齊拭目。鄮",
    "X71n1417_002:0467b14": "峰高出大江東。",
    "X71n1417_002:0467b15": "竺源道禪師",
    "X71n1417_002:0467b16": "乾屎橛悟在一朝。爛蒲鞵話行四海。一具鐵面皮。到",
    "X71n1417_002:0467b17": "死也不改。",
    "X71n1417_002:0467b18": "豐干禪師",
    "X71n1417_002:0467b19": "騎虎出松門。為人機用別。閭丘太守前。天機都漏泄。",
    "X71n1417_002:0467b20": "都漏泄。金剛腦後三斤鐵。",
    "X71n1417_002:0467b21": "寒山拾得二大士",
    "X71n1417_002:0467b22": "掣風與掣顛。非凡亦非聖。颺下菜査筒。放來苕帚柄。",
    "X71n1417_002:0467b23": "答豐干不游五臺。嚇溈山同出松徑。寫盡天下心。長",
    "X71n1417_002:0467b24": "吟并短詠。倒握鐵蒺[卄/梨]。擊碎軒轅鏡。拍肩大笑太無",
    "X71n1417_002:0467c01": "端。森羅萬象齊歡慶。",
    "X71n1417_002:0467c02": "靈巖了庵和尚。其嗣法弟子梨洲興長老。參",
    "X71n1417_002:0467c03": "侍山行像",
    "X71n1417_002:0467c04": "半杯醇酎分獺膽。九曲神珠穿蟻絲。晴日侍游松下",
    "X71n1417_002:0467c05": "路。誰云父子不傳持。",
    "X71n1417_002:0467c06": "先師歸源和尚",
    "X71n1417_002:0467c07": "古鄮峰前曾失脚。無端蹈著死蛇頭。兒孫不是揚家",
    "X71n1417_002:0467c08": "醜。毒氣傷人卒未休。",
    "X71n1417_002:0467c09": "仗錫默堂和尚。小師安長老請",
    "X71n1417_002:0467c10": "目光電掣。氣宇淵澄。眾衲風靡。群魔膽驚。大七峯如",
    "X71n1417_002:0467c11": "五嶽。漲西江於東溟。非智能測。何真可呈。因思普化",
    "X71n1417_002:0467c12": "翻筋斗。何獨盤山有寧馨。",
    "X71n1417_002:0467c13": "天童元明和尚",
    "X71n1417_002:0467c14": "乃翁雙谿。大父歸源。冰枯雪老。燄續芳聯。鞔峯室中",
    "X71n1417_002:0467c15": "訶佛罵祖。道臻眾妙。太白峯頂羅龍打鳳。機透重玄。",
    "X71n1417_002:0467c16": "起宗綱於委地。動。",
    "X71n1417_002:0467c17": "宸衷於九天。三關不用立。直透威音前。",
    "X71n1417_002:0467c18": "自讚",
    "X71n1417_002:0467c19": "泰岳端長老請",
    "X71n1417_002:0467c20": "從上傳持。曾無別旨。虎嘯風生。龍吟霧起。彈指圓成",
    "X71n1417_002:0467c21": "八萬門。擡眸早已三千里。",
    "X71n1417_002:0467c22": "回峯遠長老請",
    "X71n1417_002:0467c23": "四處住山三十載。惟思佛祖報深恩。曉來照影清池",
    "X71n1417_002:0467c24": "上。頭髮莖莖白到根。",
    "X71n1417_002:0468a01": "染山主請",
    "X71n1417_002:0468a02": "無傳之傳。此菴家風。無授之授。歸源宗旨。不是嫡骨",
    "X71n1417_002:0468a03": "孫。亦非克家子。指出羚羊掛角蹤。要看平地波濤起。",
    "X71n1417_002:0468a04": "多福淨長老請",
    "X71n1417_002:0468a05": "千峰頂上。十字街頭。半聾半啞。全放全收。破沙盆鏗",
    "X71n1417_002:0468a06": "金戞玉。乾屎橛塞壑填溝。大恩未報。雙鬢先秋。妙筆",
    "X71n1417_002:0468a07": "最難描貌處。愛同衲子結冤讎。",
    "X71n1417_002:0468a08": "小師集福思靜長老請",
    "X71n1417_002:0468a09": "四處住山。百醜千拙。石上栽花。水中捉月。描貌將來。",
    "X71n1417_002:0468a10": "家風迥別。別別。師子教兒迷子訣。",
    "X71n1417_002:0468a11": "小師思謙藏主請",
    "X71n1417_002:0468a12": "佛祖是讎敵。群魔為弟昆。金圈胡亂擲。栗棘渾淪吞。",
    "X71n1417_002:0468a13": "死蛇拈起弄得活。方是歸源真子孫。",
    "X71n1417_002:0468a14": "中首座請",
    "X71n1417_002:0468a15": "祖翁恩大似難酬。歷盡風霜白盡頭。歲晏江空無著",
    "X71n1417_002:0468a16": "處。獨騎駿馬驟高樓。",
    "X71n1417_002:0468a17": "莊藏主請",
    "X71n1417_002:0468a18": "摵碎破沙盆。掃除黑荳法。全無巴鼻傳持。惟有空拳",
    "X71n1417_002:0468a19": "惡辣。摘楊花摘楊花。阿剌剌阿剌剌。",
    "X71n1417_002:0468a20": "我侍者請",
    "X71n1417_002:0468a21": "心直語拙。齒踈髮皤。罷遊江海。投老煙蘿。百丈再參",
    "X71n1417_002:0468a22": "馬祖一喝。晴空霹靂。國師三喚侍者三應。平地風波。",
    "X71n1417_002:0468a23": "話落叢林已久。師僧錯會尤多。莫把生綃描貌我。擡",
    "X71n1417_002:0468a24": "眸鷂子過新羅。",
    "X71n1417_002:0468b01": "暐藏主請",
    "X71n1417_002:0468b02": "療餧何須炮鳳髓。續絃自合取龍筋。黃梅衣付負舂",
    "X71n1417_002:0468b03": "客。妙解徒聞七百人。",
    "X71n1417_002:0468b05": "了堂和尚語錄卷第二"
}