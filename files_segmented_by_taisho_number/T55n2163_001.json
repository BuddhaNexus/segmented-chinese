{
    "T55n2163_001:1068c06": "常曉和尚請來目錄",
    "T55n2163_001:1068c08": "入唐學法沙門常曉言。常曉以去承和三年",
    "T55n2163_001:1068c09": "五月。銜命留學遠期萬里之外。其年漂迴。四",
    "T55n2163_001:1068c10": "年亦不果渡海。五年六月進發。同年八月到",
    "T55n2163_001:1068c11": "淮南城廣綾舘安置。孟冬使等入朝。常曉不",
    "T55n2163_001:1068c12": "得隨使入京。徒留舘裏。空經多日。至于",
    "T55n2163_001:1068c13": "歲盡勅命未有爰。則周遊郡內訪擇師依。幸",
    "T55n2163_001:1068c14": "遇栖靈寺灌頂阿闍梨法號文璨和尚。并華",
    "T55n2163_001:1068c15": "林寺三教講論大德元照座主。其文璨和尚",
    "T55n2163_001:1068c16": "則不空三藏弟子。兼惠應阿闍梨付法人也。",
    "T55n2163_001:1068c17": "妙鉤經律深通密藏。法之棟梁。國之所歸。",
    "T55n2163_001:1068c18": "同年臘月。請節度使處分。配住栖靈寺。文璨",
    "T55n2163_001:1068c19": "和尚以為師主。始學法儀。兼往花林寺。元照",
    "T55n2163_001:1068c20": "座主邊問本宗義。并得文書也。然大師尚佛",
    "T55n2163_001:1068c21": "法之流轉。歎生民之可拔。授我以金剛大",
    "T55n2163_001:1068c22": "法。許我以阿闍梨位也。膝步知未知。接足",
    "T55n2163_001:1068c23": "得不得。幸賴國家之大造大師之慈悲。學金",
    "T55n2163_001:1068c24": "剛海瑜伽。習大元帥祕法。斯法也則如來",
    "T55n2163_001:1068c25": "之肝心。眾生之父母。於國城塹。於人筋脈。是",
    "T55n2163_001:1068c26": "大元帥者。都內不傳於十供奉以外。諸州",
    "T55n2163_001:1068c27": "無出於節度使宅。以表緣其靈驗不可思議",
    "T55n2163_001:1068c28": "也。諸佛菩薩金剛天等像雖在前來。此像未",
    "T55n2163_001:1068c29": "曾請來。今則大元帥諸身曼荼羅并諸靈像",
    "T55n2163_001:1069a01": "所要文書等請來見到。雖云濤波猛沷。新",
    "T55n2163_001:1069a02": "羅賊畔。越彼厄難平達聖境。是則聖力之",
    "T55n2163_001:1069a03": "所能也。伏惟皇帝陛下。極德如天。佛日高轉。",
    "T55n2163_001:1069a04": "人之父。佛之化悲群生而濡足。助佛囑而垂",
    "T55n2163_001:1069a05": "衣。以陛下慈育効。祥靈像教希自遠新來。恰",
    "T55n2163_001:1069a06": "似符契。非聖誰測矣。常曉本謂。果三十年經",
    "T55n2163_001:1069a07": "歷漢里。求佛法來。事護國家。而緣唐朝不",
    "T55n2163_001:1069a08": "聽留住。隨使迴歸。竊以一喜此法教生而請",
    "T55n2163_001:1069a09": "來。不任一喜一懼之至。謹附准判官藤原朝",
    "T55n2163_001:1069a10": "臣貞敏。奉表以聞。并請來法門等目錄一通",
    "T55n2163_001:1069a11": "且以奉進。輕黷威嚴伏增戰越。常曉誠恐誠",
    "T55n2163_001:1069a12": "惶謹言。",
    "T55n2163_001:1069a13": "承和六年九月二日入唐學法沙門傳燈",
    "T55n2163_001:1069a14": "大法師位常曉(上表)。",
    "T55n2163_001:1069a15": "入唐學法沙門常曉謹言。",
    "T55n2163_001:1069a16": "上新請來法門并佛像道具事",
    "T55n2163_001:1069a17": "百論疏一部三卷(元康法師造)",
    "T55n2163_001:1069a18": "三論玄樞一部二卷(元康法師造)",
    "T55n2163_001:1069a19": "中論三十六門勢疏一卷(元康法師造)",
    "T55n2163_001:1069a20": "百論疏略記一部二卷(義持法師造)",
    "T55n2163_001:1069a21": "大佛頂經疏一部六卷(弘抗法師造)",
    "T55n2163_001:1069a22": "大佛頂經玄贊一部三卷(惟慤法師造)",
    "T55n2163_001:1069a23": "已上六部。依三論宗學頭法師等",
    "T55n2163_001:1069a24": "申求請來。",
    "T55n2163_001:1069a25": "凡如來說稱經。菩薩說稱論。人師說名疏",
    "T55n2163_001:1069a26": "章傳記等。何以故。唯以佛說經鈍根難解",
    "T55n2163_001:1069a27": "了。是故菩薩作論釋此。最鈍根之類。猶",
    "T55n2163_001:1069a28": "未得精旨。因而人師作疏章等。細演經論",
    "T55n2163_001:1069b01": "之廣旨。於疏師數般。但邪正異耳。今件疏",
    "T55n2163_001:1069b02": "等。釋經論尤微微。解義理絕細細。此土",
    "T55n2163_001:1069b03": "有名彼實未渡。諸學徒等之所疑滯。夫",
    "T55n2163_001:1069b04": "以。百論者。真諦津途。在前以嘉祥寺疏解",
    "T55n2163_001:1069b05": "釋文義。有少不足。今以元康法師疏將定",
    "T55n2163_001:1069b06": "義理也。又空有兩宗論真性理。大佛頂經",
    "T55n2163_001:1069b07": "以為本模。經本雖先來。其疏未有。於義難",
    "T55n2163_001:1069b08": "決。如今以此將正空有兩家諍論義。夫一",
    "T55n2163_001:1069b09": "翼若闕。空行何飛。況乃一乘奧理。義與文",
    "T55n2163_001:1069b10": "違。不假疏記微微無顯。雖有勞載車。冀",
    "T55n2163_001:1069b11": "以此俾補乎聖典。",
    "T55n2163_001:1069b12": "四分律羯磨疏一部四卷(道宣律師撰)",
    "T55n2163_001:1069b13": "已上一部依律宗學頭法師等之覓來。",
    "T55n2163_001:1069b14": "右律羯磨者。眾行手足。佛法壽命也。律家",
    "T55n2163_001:1069b15": "軌則。雖先備來。少有不全。豈非是文乎。然",
    "T55n2163_001:1069b16": "則以此使補其尸羅闕目。",
    "T55n2163_001:1069b17": "釋摩訶衍論疏一部三卷(法敏法師造)",
    "T55n2163_001:1069b18": "已上一部。依真言宗傳法阿闍梨等",
    "T55n2163_001:1069b19": "申求來。",
    "T55n2163_001:1069b20": "右釋摩訶衍論者。橫釋顯教。竪括祕藏。",
    "T55n2163_001:1069b21": "本論雖先來。左右未定。今以此疏證彼",
    "T55n2163_001:1069b22": "大乘。",
    "T55n2163_001:1069b23": "維摩經疏一部四卷(開中道液法師造)",
    "T55n2163_001:1069b24": "維摩經釋批一部三卷(開中道液法師造)",
    "T55n2163_001:1069b25": "維摩經開中疏記一部五卷(文襲禪師造)",
    "T55n2163_001:1069b26": "維摩經略例一部二卷(智深法師造)",
    "T55n2163_001:1069b27": "維摩經玄旨一卷(漢涌法師造)",
    "T55n2163_001:1069b28": "維摩經開中疏科文一卷(開中道液法師造)",
    "T55n2163_001:1069c01": "維摩經五教義一卷(文襲禪師造)",
    "T55n2163_001:1069c02": "右維摩經。窮微盡化。妙絕之稱也。造疏之",
    "T55n2163_001:1069c03": "人。數般論旨。左右詞疎。[王*果]塞于是。至開",
    "T55n2163_001:1069c04": "中液公。大宗蕪蔓真極而開。今見大唐真",
    "T55n2163_001:1069c05": "典近代興盛講文學義之類。總此疏等以",
    "T55n2163_001:1069c06": "為指南。是故每寺講淨名典化度白衣。以",
    "T55n2163_001:1069c07": "液公疏提。撕緇徒。皆云。雖有論師註疏。",
    "T55n2163_001:1069c08": "惠底未足。乍學此文。法鏡轉明。惠燈益照",
    "T55n2163_001:1069c09": "者。",
    "T55n2163_001:1069c10": "金剛般若疏一部二卷(開中道液法師造也)",
    "T55n2163_001:1069c11": "仁王般若經疏二部二卷",
    "T55n2163_001:1069c12": "金剛般若經註一卷(金剛藏註)",
    "T55n2163_001:1069c13": "金剛般若經註一卷(南嶽王潔註)",
    "T55n2163_001:1069c14": "右疏等。解義妙微行耆那國。此等師疏近",
    "T55n2163_001:1069c15": "代多興。皆以餘師制為傍。以此等疏為",
    "T55n2163_001:1069c16": "正。夫以佛教興轉依能宣人圻古請寄",
    "T55n2163_001:1069c17": "新實。於經本非所改。於義方用相傳告",
    "T55n2163_001:1069c18": "耳。",
    "T55n2163_001:1069c19": "千光王佛威德要法一卷",
    "T55n2163_001:1069c20": "六童子威德要法一卷",
    "T55n2163_001:1069c21": "金毘羅童子威德要法一卷",
    "T55n2163_001:1069c22": "大元帥念誦儀軌一卷",
    "T55n2163_001:1070a01": "阿吒薄拘元帥大將上佛陀羅尼經一卷",
    "T55n2163_001:1070a02": "大日經持誦次第儀一卷",
    "T55n2163_001:1070a03": "大毘盧遮那三種悉地法一卷",
    "T55n2163_001:1070a04": "唐梵對歒尊勝真言効天下本一卷",
    "T55n2163_001:1070a05": "北方毘沙門天王念要法經二卷",
    "T55n2163_001:1070a06": "毘補羅天母啟請法護一卷",
    "T55n2163_001:1070a07": "深沙神記并念誦法一卷",
    "T55n2163_001:1070a08": "菩提王記一卷",
    "T55n2163_001:1070a09": "所受學諸尊瑜伽灌頂儀軌等如先渡",
    "T55n2163_001:1070a10": "來無殊更不注之。",
    "T55n2163_001:1070a11": "右顯密之法門。若學得。若未學得。其數不",
    "T55n2163_001:1070a12": "少。唯當代要有耳。至祕密之宗大體與常",
    "T55n2163_001:1070a13": "無相違。",
    "T55n2163_001:1070a14": "千光王佛像一軀",
    "T55n2163_001:1070a15": "右恒沙如來有恒沙土。隨其本行得稱各",
    "T55n2163_001:1070a16": "異。唯佛與佛乃所究盡。今千光王佛者。此",
    "T55n2163_001:1070a17": "是觀音本師。其事灼然。此像未見。因而",
    "T55n2163_001:1070a18": "請來如件。",
    "T55n2163_001:1070a19": "水月觀世音菩薩像一軀",
    "T55n2163_001:1070a20": "右大悲之用。化形萬方。觀思眾生。拔苦與",
    "T55n2163_001:1070a21": "樂。故示像相使物生信。今見唐朝世人。總",
    "T55n2163_001:1070a22": "以為除災因。天下以為生福緣也。是像此",
    "T55n2163_001:1070a23": "間未流行。故請來如件。",
    "T55n2163_001:1070a24": "大元帥本身將部曼荼羅一鋪(總五十餘身)",
    "T55n2163_001:1070a25": "大元帥大悲身像一軀",
    "T55n2163_001:1070a26": "大元帥忿怒身像一軀",
    "T55n2163_001:1070a27": "大元帥化身像一軀",
    "T55n2163_001:1070a28": "右大元帥者。如來之教令輪也。佛為含",
    "T55n2163_001:1070a29": "情作救作護。示大元帥形。群邪見形",
    "T55n2163_001:1070b01": "頭破七分。眾惡聽名魔道塵散。本經云。",
    "T55n2163_001:1070b02": "佛告阿難。若有國王大臣敬禮誦呪者。其",
    "T55n2163_001:1070b03": "人境土。無有惡賊怖難災橫疾疫水旱風",
    "T55n2163_001:1070b04": "霜。國王倍威德。諸民平秦。若有城邑",
    "T55n2163_001:1070b05": "村落持此經者。莫不蒙利等者。又云。若",
    "T55n2163_001:1070b06": "國土襄禍。雨澤不調。以此大元帥呪安",
    "T55n2163_001:1070b07": "四城門上。即得風雨順時。將鎮國土。四",
    "T55n2163_001:1070b08": "方隣歒不起逆心等者。然則如法行。國長",
    "T55n2163_001:1070b09": "存安寧。剎那婦人固得十利不可思議",
    "T55n2163_001:1070b10": "也。大元帥之力。今見唐朝皆依此為治國",
    "T55n2163_001:1070b11": "之寶。勝歒之要。是以定自在王菩薩偈",
    "T55n2163_001:1070b12": "讚曰。我聞元帥名。世間救苦厄。一切大",
    "T55n2163_001:1070b13": "神中。奇特無有比。種種變化身。而拔眾",
    "T55n2163_001:1070b14": "生苦。我今聞往昔。寶不可思議。",
    "T55n2163_001:1070b15": "此法也。吾朝不多流行。以是略要法儀圖",
    "T55n2163_001:1070b16": "像請求。息災招福無比法。誰非歸依耶。",
    "T55n2163_001:1070b17": "大聖千臂千頭金毘羅童子像一軀",
    "T55n2163_001:1070b18": "右金毘羅童子者。此釋迦之化現也。經云。",
    "T55n2163_001:1070b19": "佛在歡喜園中為諸眾生說法。是時外道",
    "T55n2163_001:1070b20": "波旬起諸惡障。令諸眾生受大苦惱。爾時",
    "T55n2163_001:1070b21": "如來密化自身作金毘羅童子。調伏外道",
    "T55n2163_001:1070b22": "諸魔。於惡世中饒益眾生。此法也尤鎮國",
    "T55n2163_001:1070b23": "利物之寶。法力之奇特也不思議。此像并",
    "T55n2163_001:1070b24": "法儀。持明者所祕。本朝未見。請來如件。",
    "T55n2163_001:1070b25": "大聖六童子像一軀",
    "T55n2163_001:1070b26": "右六童子者。經云。竝是過去諸佛之所化",
    "T55n2163_001:1070b27": "身。為救護一切有情故。若有國土作此法",
    "T55n2163_001:1070b28": "者。即至而現其身護國利人等者。今見唐",
    "T55n2163_001:1070b29": "朝世人。多修此法。其力見奧。是靈像此間",
    "T55n2163_001:1070b30": "未有流行。因而請來。其修行之儀。亦甚",
    "T55n2163_001:1070c01": "疎略。",
    "T55n2163_001:1070c02": "大聖迦毘羅神王像一軀",
    "T55n2163_001:1070c03": "右神者。此是如來化身。秦代羅什三藏。昔",
    "T55n2163_001:1070c04": "周五天感得此神相隨送來。今見唐中皆",
    "T55n2163_001:1070c05": "貴此神為權法護國之憑若有病人稱名",
    "T55n2163_001:1070c06": "即除。貧窮之人依願必富。靈驗見顯。無有",
    "T55n2163_001:1070c07": "一人不歸依者。夫佛化從西東流。應時利",
    "T55n2163_001:1070c08": "物。豈非如來未化乎。",
    "T55n2163_001:1070c09": "三光天子像一軀",
    "T55n2163_001:1070c10": "二十八宿像一軀",
    "T55n2163_001:1070c11": "右三光者日月五星名七耀。四四方七星",
    "T55n2163_001:1070c12": "合二十八宿此土之人唯聞名見光。未知",
    "T55n2163_001:1070c13": "其形量。今此耀宿之形像尤祕尤密。實有",
    "T55n2163_001:1070c14": "靈驗。唐國猶不多傳。況乎日朝所未曾見。",
    "T55n2163_001:1070c15": "但陰陽師等意推作像。以傳式用是不契",
    "T55n2163_001:1070c16": "當耳。今所請像各有可軌也。",
    "T55n2163_001:1070c17": "聖者菩提王像一軀",
    "T55n2163_001:1070c18": "右菩提王者。大唐山神也。潤州樓山有一",
    "T55n2163_001:1070c19": "比丘。修練禪業現感此神現形表靈受戒",
    "T55n2163_001:1070c20": "修道故名菩提王。隨人祈請加護成願。遂",
    "T55n2163_001:1070c21": "為國鎮人歸也。因茲處處作像人人尊重",
    "T55n2163_001:1070c22": "親見其事甚可軌也。",
    "T55n2163_001:1070c23": "深沙神王像一軀",
    "T55n2163_001:1070c24": "右唐代玄奘三藏遠涉五天感得此神。此",
    "T55n2163_001:1070c25": "是北方多聞天王化身也。今唐國人總重",
    "T55n2163_001:1071a01": "此神救災成益。其驗現前。無有一人不依",
    "T55n2163_001:1071a02": "行者。寺裏人家皆在此神。自見靈驗實不",
    "T55n2163_001:1071a03": "思議。具事如記文。請來如件。",
    "T55n2163_001:1071a04": "菩薩像一軀",
    "T55n2163_001:1071a05": "護摩爐壇樣一十五種",
    "T55n2163_001:1071a06": "右像唐朝示現。其靈驗奧也。人舉歸。息災",
    "T55n2163_001:1071a07": "增福無過此者。具事如記文。請來如件。",
    "T55n2163_001:1071a08": "夫至道無言。非言不顯。真際絕形。待形乃",
    "T55n2163_001:1071a09": "悟。絕形者是真如三寶。示形者其住持三",
    "T55n2163_001:1071a10": "寶也。如來本願順機變相。大聖慈悲應時",
    "T55n2163_001:1071a11": "濟物。經云。應以佛身得度者。即現佛身。乃",
    "T55n2163_001:1071a12": "至八部身得度者。即皆現之而為說法等",
    "T55n2163_001:1071a13": "也。凡正法之世。魔伴無威。所以佛化",
    "T55n2163_001:1071a14": "多住慈悲。像末之時。邪使競興。所以如",
    "T55n2163_001:1071a15": "來。多形忿怒。佛力如是。實鎮國利人之寶",
    "T55n2163_001:1071a16": "也。受持頂戴。福利無極。外以摧魔軍。內以",
    "T55n2163_001:1071a17": "調伏煩惱。諸佛智悲如此。",
    "T55n2163_001:1071a18": "傳法阿闍梨耶付物",
    "T55n2163_001:1071a19": "五鈷金剛杵一",
    "T55n2163_001:1071a20": "三鈷金剛杵一",
    "T55n2163_001:1071a21": "銅鈸一具",
    "T55n2163_001:1071a22": "銅鐃一口",
    "T55n2163_001:1071a23": "金剛樹子念珠一貫",
    "T55n2163_001:1071a24": "多羅梵夾一口",
    "T55n2163_001:1071a25": "金剛海三十七尊種子曼荼羅一面",
    "T55n2163_001:1071a26": "君茶壇樣十七種",
    "T55n2163_001:1071a27": "西天供養白疊巾一條",
    "T55n2163_001:1071a28": "西天檀褥一面",
    "T55n2163_001:1071a29": "傳法阿闍梨授弟子灌頂法二卷",
    "T55n2163_001:1071b01": "右道具。竝栖靈寺阿闍梨之所傳付也。",
    "T55n2163_001:1071b02": "常曉去承和五年仲夏之月。隨入唐判官",
    "T55n2163_001:1071b03": "菅原朝臣善主。同上第四舶發赴尸那。",
    "T55n2163_001:1071b04": "其年六月到揚州著岸。八月下旬到淮南",
    "T55n2163_001:1071b05": "大都督府廣綾舘安置。同年十二月住栖靈",
    "T55n2163_001:1071b06": "寺大悲持念院。隨同寺灌頂阿闍梨文璨和",
    "T55n2163_001:1071b07": "尚。并華林寺三教講論大德元照座主。顯密",
    "T55n2163_001:1071b08": "兩法頗以兼習。六年正月四日設二百僧",
    "T55n2163_001:1071b09": "齋。普供四眾。於此日諸寺大德綱維竝臨齋",
    "T55n2163_001:1071b10": "會應供隨喜。常曉夜就師邊受學瑜伽。晝周",
    "T55n2163_001:1071b11": "諸寺覓問法門。則喚即供奉李全等圖",
    "T55n2163_001:1071b12": "繪大元帥將部曼荼羅等諸尊像。并寫文",
    "T55n2163_001:1071b13": "書。漸有次第。二月十九日受傳法阿闍梨位",
    "T55n2163_001:1071b14": "灌頂。於此日設大齋普供大眾。留後判官藤",
    "T55n2163_001:1071b15": "原朝臣貞敏。別請丹墀真人高主知乘安墀",
    "T55n2163_001:1071b16": "宿禰良棟等。同臨道場。拋花定本尊。受五",
    "T55n2163_001:1071b17": "智灌頂。二十一日准勅離州却赴本朝。常曉",
    "T55n2163_001:1071b18": "本業三論之枝。兼真言之條。而才能不聞。言",
    "T55n2163_001:1071b19": "無取。逢時之人簉留學員限以三十年。尋",
    "T55n2163_001:1071b20": "以一乘。任重人弱。夙夜懃愿。雖然國命難",
    "T55n2163_001:1071b21": "乖忘親萬里住心遠境。且頗受學顯密兩",
    "T55n2163_001:1071b22": "道。比未見及太知有勅不聽留住。而隨使",
    "T55n2163_001:1071b23": "却迴。少間所成此法儀注顯如件。",
    "T55n2163_001:1071b24": "承和六年九月五日。",
    "T55n2163_001:1071b25": "入唐學法沙門傳燈大法師位常曉上。"
}