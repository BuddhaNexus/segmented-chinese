{
    "T04n0219_001:0802a16": "佛說醫喻經",
    "T04n0219_001:0802a18": "西天譯經三藏朝奉大",
    "T04n0219_001:0802a19": "夫試光祿卿傳法大師",
    "T04n0219_001:0802a20": "賜紫臣施護奉　詔譯",
    "T04n0219_001:0802a21": "如是我聞：一時世尊在舍衛國中，與苾芻眾",
    "T04n0219_001:0802a22": "俱。是時世尊，告諸苾芻言：「汝等當知，如世良",
    "T04n0219_001:0802a23": "醫，知病識藥，有其四種，若具足者，得名醫",
    "T04n0219_001:0802a24": "王。何等為四？一者識知某病，應用某藥；二者",
    "T04n0219_001:0802a25": "知病所起，隨起用藥；三者已生諸病，治令病",
    "T04n0219_001:0802a26": "出；四者斷除病源，令後不生；是為四種。「云何",
    "T04n0219_001:0802a27": "名為識知某病，應用某藥？謂先識知如是病",
    "T04n0219_001:0802a28": "相，以如是藥，應可治療，令得安樂。「云何名為",
    "T04n0219_001:0802a29": "知病所起，隨起用藥？謂知其病，或從風起、或",
    "T04n0219_001:0802b01": "從癀起、或從痰起、或從癊起、或從骨節起、或",
    "T04n0219_001:0802b02": "積實所起；知如是等病所起處，隨用藥治，令",
    "T04n0219_001:0802b03": "得安樂。「云何名為已生諸病，治令病出？謂知",
    "T04n0219_001:0802b04": "其病應從眼出，或於鼻中別別治療而出，或",
    "T04n0219_001:0802b05": "煙薰水灌鼻而出，或從鼻竅引氣而出，或",
    "T04n0219_001:0802b06": "吐瀉出，或於徧身攻汗而出，乃至身分上下，",
    "T04n0219_001:0802b07": "隨應而出；知如是等病可出處，善用藥治，令",
    "T04n0219_001:0802b08": "得安樂。「云何名為斷除病源，令後不生？謂識",
    "T04n0219_001:0802b09": "知病源如是相狀，應如是除，當勤勇力現",
    "T04n0219_001:0802b10": "前作事，而善除斷，即使其病後永不生，令得",
    "T04n0219_001:0802b11": "安樂。如是等，名為四種知病識藥。「如來、應供、",
    "T04n0219_001:0802b12": "正等正覺，亦復如是，出現世間，宣說四種無",
    "T04n0219_001:0802b13": "上法藥。何等為四？謂苦聖諦、集聖諦、滅聖",
    "T04n0219_001:0802b14": "諦、道聖諦。如是四諦，佛如實知，為眾生說，",
    "T04n0219_001:0802b15": "而令斷除生法。苦本生法斷故，而老病死憂",
    "T04n0219_001:0802b16": "悲苦惱，諸苦永滅。如來、應供、正等正覺為是",
    "T04n0219_001:0802b17": "利故，宣說如是無上法藥，令諸眾生得離諸",
    "T04n0219_001:0802b18": "苦。諸苾芻，又如轉輪聖王，四兵具足，故得",
    "T04n0219_001:0802b19": "如意自在，如來、應供、正等正覺亦復如是。」佛",
    "T04n0219_001:0802b20": "說此經已，諸苾芻眾，歡喜信受。",
    "T04n0219_001:0802b21": "佛說醫喻經"
}