{
    "T04n0212_016:0693b15": "出曜經卷第十六",
    "T04n0212_016:0693b17": "姚秦涼州沙門竺佛念譯",
    "T04n0212_016:0693b18": "忿怒品第十五",
    "T04n0212_016:0693b19": "　不怒而興怒，　　不造而行惡，",
    "T04n0212_016:0693b20": "　彼受其苦痛，　　今世亦後世。",
    "T04n0212_016:0693b21": "昔佛在拘奢彌瞿師園中。爾時彼村眾多比",
    "T04n0212_016:0693b22": "丘好喜鬪諍，惡眼相視共相毀辱。爾時世尊",
    "T04n0212_016:0693b23": "告諸比丘：「止止比丘！勿共鬪諍。所以然者，",
    "T04n0212_016:0693b24": "比丘當知！怨不息怨，忍乃息怨，是如來正法。",
    "T04n0212_016:0693b25": "何以故？過去久遠無數世時，迦尸國王名",
    "T04n0212_016:0693b26": "梵摩達，拘薩羅王名曰長壽。時，梵摩達王",
    "T04n0212_016:0693b27": "即集四兵，象兵馬兵步兵車兵，攻伐長壽王",
    "T04n0212_016:0693b28": "土界。時長壽王聞外境有軍馬至，復集四兵，",
    "T04n0212_016:0693b29": "象兵馬兵步兵車兵，出往迎逆與共戰鬪，生",
    "T04n0212_016:0693c01": "擒梵摩達身，摧破大眾，語梵摩達曰：『赦汝生",
    "T04n0212_016:0693c02": "命歸汝本國，自今以去更莫叛逆。』時梵摩達",
    "T04n0212_016:0693c03": "得還本國，未經幾時復集四種兵，象兵馬兵",
    "T04n0212_016:0693c04": "步兵車兵，往詣攻拘薩羅國求共鬪戰。長壽",
    "T04n0212_016:0693c05": "王內自思惟：『吾先與共戰鬪，擒獲己身摧破大",
    "T04n0212_016:0693c06": "眾，不能自改既往之失，今復來戰侵我土境。』",
    "T04n0212_016:0693c07": "長壽王輕將數騎往與共戰，為梵摩達所破，",
    "T04n0212_016:0693c08": "輕走得脫，及將第一夫人，侍臣有一，隱處深",
    "T04n0212_016:0693c09": "山無人之處，藏形滅跡恐有知者。時，長壽王",
    "T04n0212_016:0693c10": "復重思惟：『吾居深山無方自存，當習詩頌歌",
    "T04n0212_016:0693c11": "詠，遊處人間乞丐自存。』如其所念即習歌頌，",
    "T04n0212_016:0693c12": "兼學彈琴鼓瑟，音響流利與琴相入，在在處",
    "T04n0212_016:0693c13": "處以得自存。時，梵摩達王第一大臣出梵志",
    "T04n0212_016:0693c14": "種，聞此國界寒儉乞士夫婦二人，遊在人間",
    "T04n0212_016:0693c15": "彈琴鼓瑟乞丐自存，即遣人喚欲聽音樂。乞",
    "T04n0212_016:0693c16": "者到家共相慰勞即設音樂，大臣聞已歡喜",
    "T04n0212_016:0693c17": "踊躍不能自勝，即告乞人：『汝等夫婦二人孤",
    "T04n0212_016:0693c18": "窮倮露恒乏衣食，可住我家教習後生，常當",
    "T04n0212_016:0693c19": "供給不令乏短。』時，彼乞士第一夫人垂垂欲",
    "T04n0212_016:0693c20": "產，內生此心語其夫曰：『我向生念，願得四種",
    "T04n0212_016:0693c21": "兵眾圍我數匝，得好幃帳而寢其中，洗利刀",
    "T04n0212_016:0693c22": "汁欲得飲之。君能辦不？』夫報其妻：『我等二人",
    "T04n0212_016:0693c23": "為梵摩達所壞，亡失國土，那得辦此四種兵",
    "T04n0212_016:0693c24": "眾，及好幃帳洗利刀汁？』其妻語夫：『設不辦者，",
    "T04n0212_016:0693c25": "正爾取死。復用活為？』爾時大臣即喚乞士在",
    "T04n0212_016:0693c26": "前作樂，聲與琴合琴與聲合，或時琴與聲違",
    "T04n0212_016:0693c27": "聲與琴違，大臣問曰：『觀卿作樂而有不悅，身",
    "T04n0212_016:0693c28": "有患耶？心有所念乎？』乞士報曰：『身無苦患，唯",
    "T04n0212_016:0693c29": "心有所念耳。』問曰：『汝何所念？可說情故。』答曰：",
    "T04n0212_016:0694a01": "『我所將妻，懷妊日滿垂產在近，欻生此念：",
    "T04n0212_016:0694a02": "「欲得四種兵眾圍繞數匝，寢好幃帳，洗利刀",
    "T04n0212_016:0694a03": "汁而欲飲之，得便存活不得便死。」審當爾者，",
    "T04n0212_016:0694a04": "我用活為？』大臣報語：『卿且自寧勿懷憂慮，當",
    "T04n0212_016:0694a05": "設權計辦四種兵。』即如其語辦四種兵，圍繞",
    "T04n0212_016:0694a06": "數重，寢好幃帳飲洗刀汁，即生男兒顏貌殊",
    "T04n0212_016:0694a07": "特有豪貴相。大臣見已跽向夫人三自稱善！",
    "T04n0212_016:0694a08": "舉聲說曰：『拘薩羅國復生聖主，係嗣王位自",
    "T04n0212_016:0694a09": "今熾盛。』告己兵眾：『莫傳此語，及使彰露當誅",
    "T04n0212_016:0694a10": "戮之。』時梵摩達竊聞長壽彈琴鼓瑟人間乞",
    "T04n0212_016:0694a11": "求，即遣人捕得閉在牢獄。長生太子漸長成",
    "T04n0212_016:0694a12": "人，詣諸大臣豪貴長者，自訴求願口出斯言：",
    "T04n0212_016:0694a13": "『願諸賢士行檀布施分德立善，設有毫釐福",
    "T04n0212_016:0694a14": "者，盡施長壽王！早得解脫畢此苦原。』梵摩達",
    "T04n0212_016:0694a15": "王，竊復聞知長壽太子長生者，遊在人間與",
    "T04n0212_016:0694a16": "父乞恩勸人修善，願及父身早免苦難。梵摩",
    "T04n0212_016:0694a17": "達王瞋恚興盛，即出長壽王詣於都市，長生",
    "T04n0212_016:0694a18": "後執利劍高聲白父：『我堪此間脫父厄難。』長",
    "T04n0212_016:0694a19": "壽王報曰：『止止童子！夫人立行，亦莫見短亦",
    "T04n0212_016:0694a20": "莫見長。』傍人聞之，謂為長壽王知死逼近狂有",
    "T04n0212_016:0694a21": "所說，長壽報傍人曰：『其中智者童子，乃當識",
    "T04n0212_016:0694a22": "吾往言耳。』即於市上斬為七叚。長生太子見",
    "T04n0212_016:0694a23": "己，身中沸血遍滿身中，瞋恚內盛不敢顯外。",
    "T04n0212_016:0694a24": "復詣諸大臣所求哀請恩，『我父無過橫為貴",
    "T04n0212_016:0694a25": "主所殺，形尸暴露捐在都市，無人殯藏收拾",
    "T04n0212_016:0694a26": "形骸。願諸賢士與我收拾起七偷婆，華香供",
    "T04n0212_016:0694a27": "養如世常法。』即如其語收拾供養起七偷婆。",
    "T04n0212_016:0694a28": "長生太子內自思惟：『梵摩達王暴虐無道，侵",
    "T04n0212_016:0694a29": "我境土奪我民眾，復取父王都市斬殺。我宜",
    "T04n0212_016:0694b01": "逃走出此國界，捕得我者不免此患。』即將",
    "T04n0212_016:0694b02": "夫人出國逃走到他方土，復習琴瑟歌聲調",
    "T04n0212_016:0694b03": "和，在在處處乞丐自存。漸漸以次還入本國，",
    "T04n0212_016:0694b04": "梵摩達王聞有乞士將母自隨，彈琴鼓瑟家",
    "T04n0212_016:0694b05": "家乞索，音響清和見莫不歡，即遣人喚將入",
    "T04n0212_016:0694b06": "深宮，晝夜聽樂乃無厭足，形命相委如同產",
    "T04n0212_016:0694b07": "子。時，梵摩達出外遊獵，長生太子御車遊獵，",
    "T04n0212_016:0694b08": "恒導險難無人之處，不按正路不附兵眾。太",
    "T04n0212_016:0694b09": "子自念：『昔破我國劫奪我民枉殺我父，今不",
    "T04n0212_016:0694b10": "報怨何日可果？』復御獵車轉入深山。時，梵摩",
    "T04n0212_016:0694b11": "達疲頓欲得懈息，即告御者：『可於此頓，吾今",
    "T04n0212_016:0694b12": "疲極欲小止息。』即如其言住車止息。王告御",
    "T04n0212_016:0694b13": "者：『汝坐，吾欲枕汝膝上。』王即枕而眠。長生太",
    "T04n0212_016:0694b14": "子內自思惟口發斯語：『此梵摩達王暴虐無",
    "T04n0212_016:0694b15": "道，侵我境土奪我人民枉殺我父，思欲報怨，",
    "T04n0212_016:0694b16": "正是今日，若不殺者何日可果？』時長生太子",
    "T04n0212_016:0694b17": "即拔利劍俟王頸項，退復追念：『昔我父王臨",
    "T04n0212_016:0694b18": "終時教誡我曰：「童子當知，夫人立行，宜唯貴",
    "T04n0212_016:0694b19": "信義。」違父遺意者則非孝子。又勅我曰：「汝",
    "T04n0212_016:0694b20": "莫見短亦莫見長。」設當殺此王者違我父教。』",
    "T04n0212_016:0694b21": "即還內劍息恚不興。時，梵摩達王於夢中驚，",
    "T04n0212_016:0694b22": "忽然覺寤，身體流汗衣毛皆竪。長生太子問",
    "T04n0212_016:0694b23": "其王曰：『向如安眠，何為驚寤？』王告御者：『汝欲",
    "T04n0212_016:0694b24": "知不？我向安眠，夢見長壽王兒長生，右手",
    "T04n0212_016:0694b25": "執劍左捽吾髻，以刀俟我項曰：「吾欲報怨，",
    "T04n0212_016:0694b26": "汝知不乎？」即於夢中復重悔責：「昔我父王臨",
    "T04n0212_016:0694b27": "欲終時慇懃教勅：『夫欲勝怨唯當以忍。』」以是",
    "T04n0212_016:0694b28": "之故於夢驚覺。』御者白王：『還安眠，勿復驚懼。",
    "T04n0212_016:0694b29": "王欲知不？長壽王子長生者我身是也。昔我",
    "T04n0212_016:0694c01": "父王以法治化不枉人民，王自暴虐，侵我境",
    "T04n0212_016:0694c02": "土奪我人民枉殺我父，思欲報怨，於此深山",
    "T04n0212_016:0694c03": "正得王便，今不報怨何日可果？向實拔劍俟",
    "T04n0212_016:0694c04": "王頸，退復追念父王教誡：「童子當知，夫人",
    "T04n0212_016:0694c05": "立行，唯貴信義，慎莫念惡，惡加人形終不得",
    "T04n0212_016:0694c06": "解。」設我違父遺意者則非孝子，欲崇父教誡",
    "T04n0212_016:0694c07": "故即便內劍耳。今原前愆不錄其罪，欲還將",
    "T04n0212_016:0694c08": "王早歸國界，得至彼已任王刑斬。』即共載車",
    "T04n0212_016:0694c09": "還本宮殿，普集大臣而告之曰：『卿等云何設",
    "T04n0212_016:0694c10": "見長壽王太子者，卿等如何？』其中或有說者：",
    "T04n0212_016:0694c11": "『設當見者，先截手足却取殺之。』復有說者：『當",
    "T04n0212_016:0694c12": "生剝其皮，爾乃却殺。』復有說者：『當以火炭",
    "T04n0212_016:0694c13": "箭射之。』異口論者不可稱計。時，梵摩達王告",
    "T04n0212_016:0694c14": "諸群臣：『長壽王太子者今此人是。卿等勿興",
    "T04n0212_016:0694c15": "惡意生殺害心於此太子。所以然者，我由此",
    "T04n0212_016:0694c16": "人得存命根。』爾時梵摩達王，即沐浴長生太",
    "T04n0212_016:0694c17": "子，著王者服頭戴天冠，妻以一女，還立為拘",
    "T04n0212_016:0694c18": "薩國王。」佛告比丘：「古昔諸王檢意自守，修",
    "T04n0212_016:0694c19": "忍如地視怨如赤子，不造怨讎，況汝等諸族",
    "T04n0212_016:0694c20": "姓子！以信堅固出家學道，剃除鬚髮著三法",
    "T04n0212_016:0694c21": "衣，不能行忍互相是非，以小致大共相毀辱，",
    "T04n0212_016:0694c22": "為是宜不於彼眾中鬪訟。」比丘前白佛言：「唯",
    "T04n0212_016:0694c23": "願世尊！暫屈威神至彼比丘眾中，乃當知曲",
    "T04n0212_016:0694c24": "直耳。彼人自恣罵詈不慮禁法，我等有何不",
    "T04n0212_016:0694c25": "如能默然忍之？」爾時世尊觀彼比丘不受其",
    "T04n0212_016:0694c26": "教，即騰上虛空還本精舍，復集聖眾說斯頌",
    "T04n0212_016:0694c27": "曰：",
    "T04n0212_016:0694c28": "「不怒不興怒，　　不造而行惡，",
    "T04n0212_016:0694c29": "　彼受其苦痛，　　今世亦後世。」",
    "T04n0212_016:0695a01": "無過而強生過者，今世後世而受其痛。",
    "T04n0212_016:0695a02": "　先自漏罪，　　然後害人，　　彼此興害，",
    "T04n0212_016:0695a03": "　如鳥墮網。",
    "T04n0212_016:0695a04": "先自漏罪者，或有眾生心識倒錯，數興惡念",
    "T04n0212_016:0695a05": "不能禁制，是故說，先自漏罪也。然後害人者，",
    "T04n0212_016:0695a06": "夫人興惡結嫌積久，常求方便思惟計數，然",
    "T04n0212_016:0695a07": "後乃得發惡於外。已生惡念，不得思惟道德，",
    "T04n0212_016:0695a08": "是故說，然後害人也。彼比丘興惡者，復以偈",
    "T04n0212_016:0695a09": "報之：",
    "T04n0212_016:0695a10": "「多結怨讎，　　禍患流溢，　　實無過咎，",
    "T04n0212_016:0695a11": "　怨者何望？」",
    "T04n0212_016:0695a12": "是故說，彼此興害也。如鳥墮網者，昔有鷹王",
    "T04n0212_016:0695a13": "搏撮群鳥獲得一鳥，名伽頻闍路，高飛遠翔",
    "T04n0212_016:0695a14": "詣高山頂。時伽頻闍路並說斯言：「是我身過",
    "T04n0212_016:0695a15": "當復告誰？設我恒守本業舊居者，則不為汝",
    "T04n0212_016:0695a16": "所擒。」鷹王問曰：「本業舊居在何所乎？」雀報鷹",
    "T04n0212_016:0695a17": "曰：「高山絕岸深澗石聚則我舊墟，若在彼者",
    "T04n0212_016:0695a18": "終不為汝所擒。」鷹告雀曰：「今且放汝聽歸本",
    "T04n0212_016:0695a19": "居，觀吾力勢為能獲汝身不？」時鳥雀得歸，住",
    "T04n0212_016:0695a20": "兩石間，遙語鷹王：「汝設可者暫下共戰。」鷹王",
    "T04n0212_016:0695a21": "聞已恚怒熾盛，鼓翼奮勢，從空中下欲搏撮",
    "T04n0212_016:0695a22": "之，鳥入石間鷹摧翅翮於此命終。是故說，如",
    "T04n0212_016:0695a23": "鳥墮網羅也。",
    "T04n0212_016:0695a24": "　害人得害，　　行怨得怨，　　罵人得罵，",
    "T04n0212_016:0695a25": "　擊人得擊。",
    "T04n0212_016:0695a26": "害人得害者，眾生處世志趣不同，己身行惡",
    "T04n0212_016:0695a27": "自然不祐，舉手打人仍更自害，是故說。害",
    "T04n0212_016:0695a28": "人得害也。行怨得怨者，復有暴惡眾生，晝",
    "T04n0212_016:0695a29": "夜念惡。常伺人短心常思惟：「某村某家，劫奪",
    "T04n0212_016:0695b01": "我牛強取我財，殺我知親侵我田業，要當伺",
    "T04n0212_016:0695b02": "捕方便報其重怨。」思惟挍計不去心懷，設",
    "T04n0212_016:0695b03": "復出家道心未固學日既淺，內心思惟：「某甲",
    "T04n0212_016:0695b04": "比丘曾共止住，取我坐具鍼筒鑰拇沙門",
    "T04n0212_016:0695b05": "六物至今不還。」但思惟諸物不念修道，不知",
    "T04n0212_016:0695b06": "後報卒至為身招禍。是故說，行怨得怨也。罵",
    "T04n0212_016:0695b07": "人得罵者，若有罵詈反得其辱不自觀省，",
    "T04n0212_016:0695b08": "皆由愚惑緣致斯罵，不知受報亦復不久。修",
    "T04n0212_016:0695b09": "行人所修，彼行人者分別前人，計罵盡寂",
    "T04n0212_016:0695b10": "了無形質，若人罵我知之為空，吾耳往聽悉",
    "T04n0212_016:0695b11": "無所有，彼虛我寂誰有罵者？是故我今忍而",
    "T04n0212_016:0695b12": "不起。夫人罵詈法自有極，四大為形不久居",
    "T04n0212_016:0695b13": "世，快意斯須，不知久久涉苦無量。是故說，罵",
    "T04n0212_016:0695b14": "人得罵也。擊人得擊者，夫人相嫉毀人善行，",
    "T04n0212_016:0695b15": "性無常則喜怒無恒。或有愚人不遇師訓，既",
    "T04n0212_016:0695b16": "不廣學志性闇鈍，結怨在心終已不解，如斯",
    "T04n0212_016:0695b17": "之人不當與坐起言語飲食歡醼，人欲之造",
    "T04n0212_016:0695b18": "見則不吉，成事傾敗不果本願。是故說，擊人",
    "T04n0212_016:0695b19": "得擊也。",
    "T04n0212_016:0695b20": "　斯何沙門，　　不知正法，　　壽既短促，",
    "T04n0212_016:0695b21": "　復結怨為？",
    "T04n0212_016:0695b22": "斯何沙門者，夫言沙門者，履行清虛離世八",
    "T04n0212_016:0695b23": "業志崇清淨，乃謂沙門。如今卿等沙門，荷珮",
    "T04n0212_016:0695b24": "法服，不能禪寂六情閉塞五欲，世間榮寵心",
    "T04n0212_016:0695b25": "求染著，設遭毀辱悔欲就俗。夫為沙門，若遭",
    "T04n0212_016:0695b26": "榮寵不以增歡，設遇毀辱不以加慼，爾乃名",
    "T04n0212_016:0695b27": "為沙門。是故說，斯何沙門也。不知正法者，是",
    "T04n0212_016:0695b28": "時，世尊告諸比丘：「汝等雖出家學，種姓若干",
    "T04n0212_016:0695b29": "意行不同，或畏王法而出家者，或避重役而",
    "T04n0212_016:0695c01": "共出家，如斯之心不可親近。已能出家當修",
    "T04n0212_016:0695c02": "正業，六時行道晝夜不廢，復當思惟福度眾",
    "T04n0212_016:0695c03": "生，設欲飲食，意願一切不獨為己。汝等諸人，",
    "T04n0212_016:0695c04": "雖言為道行與願違，過去賢聖所以教人，法",
    "T04n0212_016:0695c05": "衣表識者，欲令除內穢垢。卿等穢人假被法",
    "T04n0212_016:0695c06": "服，污染真形壞敗表識。」是故說不知正法也。",
    "T04n0212_016:0695c07": "壽既短促者，佛告比丘：「生處五濁，雖云百年",
    "T04n0212_016:0695c08": "臥消其半，命多危險，受四大身如蛇蟄聚，一",
    "T04n0212_016:0695c09": "增百病共相危害，樂少苦多憂患萬端苦痛",
    "T04n0212_016:0695c10": "難量，不能端意思惟以求真道方便，興起慢",
    "T04n0212_016:0695c11": "嫉履凡夫行。」是故說，壽既短促也。復結怨",
    "T04n0212_016:0695c12": "為者，人身難得佛世難值像法難遇，雖得為",
    "T04n0212_016:0695c13": "人，不能練精進行禪燕，役神方更隨時進",
    "T04n0212_016:0695c14": "趣，與世同流又不廣顯三寶訓悟後學，三塗",
    "T04n0212_016:0695c15": "八難何日當空？是故說，復結怨為也。",
    "T04n0212_016:0695c16": "　人相謗毀，　　自古至今，　　既毀多言，",
    "T04n0212_016:0695c17": "　又毀訥訒，　　亦毀中和，　　世無不毀。",
    "T04n0212_016:0695c18": "昔佛在羅閱城竹園迦蘭陀所。爾時調達往",
    "T04n0212_016:0695c19": "至世尊所，頭面禮足在一面立，須臾前白佛",
    "T04n0212_016:0695c20": "言：「我觀如來顏色變易諸根純熟，年過少壯",
    "T04n0212_016:0695c21": "垂朽老邁，唯願世尊自閉靜室禪定自娛，四",
    "T04n0212_016:0695c22": "部之眾願見付授我當教誡，如世尊無異，隨",
    "T04n0212_016:0695c23": "時供養四事不乏。」爾時世尊告調達曰：「咄愚",
    "T04n0212_016:0695c24": "所啟不慮後殃，舍利弗、目連比丘，由尚不",
    "T04n0212_016:0695c25": "付授眾僧，況汝嗽唾弊惡之人可付授聖眾",
    "T04n0212_016:0695c26": "耶？」爾時調達內興妬嫉，聞世尊語已倍生",
    "T04n0212_016:0695c27": "恚怒：「如來今日讚歎舍利弗、目連比丘，而更",
    "T04n0212_016:0695c28": "輕賤小弟，要當求便喪滅師徒，使此國界眾",
    "T04n0212_016:0695c29": "生不覩其形不聞其聲。」是時，調達比丘即從",
    "T04n0212_016:0696a01": "坐起禮足退歸，在在處處巧言偽辭誑惑",
    "T04n0212_016:0696a02": "於俗，勸誘世人得數十人，在在處處共相勸",
    "T04n0212_016:0696a03": "勉取要言之。爾時世尊與無央數大眾，圍遶",
    "T04n0212_016:0696a04": "而為說法。爾時調達告己弟子曰：「汝等莫",
    "T04n0212_016:0696a05": "聽瞿曇所說。所以然者？所說不隨正法，吾",
    "T04n0212_016:0696a06": "有一一深經好義當以相教。」恒求方便欲壞",
    "T04n0212_016:0696a07": "亂如來聖眾。爾時世尊告調達曰：「止止調達！",
    "T04n0212_016:0696a08": "慎勿興意壞亂聖眾，後備受報其痛難忍。」爾",
    "T04n0212_016:0696a09": "時調達執意牢固不改其行。爾時世尊知彼",
    "T04n0212_016:0696a10": "意正終不可迴，便以宿命通，觀過去無數阿",
    "T04n0212_016:0696a11": "僧祇世因緣宿對所經歷事。是時，調達將五",
    "T04n0212_016:0696a12": "百弟子，如來自觀為菩薩身，復將五百弟子",
    "T04n0212_016:0696a13": "俱遊寶積山側，菩薩門徒寬仁柔和，教以正",
    "T04n0212_016:0696a14": "法修持禁戒，出入進止不越其序。調達眾者",
    "T04n0212_016:0696a15": "己行不均，門徒弟子盡法師則，出言麤䵃語",
    "T04n0212_016:0696a16": "輒興恚，與弟子論如怨鬪訟。弟子厭患不堪",
    "T04n0212_016:0696a17": "侍從，盡捨調達往就菩薩。菩薩得已歡喜踊",
    "T04n0212_016:0696a18": "躍不能自勝，並自稱說：「吾有千弟子，眾德具",
    "T04n0212_016:0696a19": "足，與世殊絕，誰能及者？」調達得是，極興恚怒",
    "T04n0212_016:0696a20": "即發誓願：「此人今日誘我弟子壞我門徒，正",
    "T04n0212_016:0696a21": "使此人後成無上等正覺時，我當壞彼徒眾",
    "T04n0212_016:0696a22": "如今無異。」如來觀知調達比丘，必壞聖眾定",
    "T04n0212_016:0696a23": "無有疑，如來即從坐起捨眾而去。何以故？",
    "T04n0212_016:0696a24": "有五事不得壞亂眾僧：一者如來目前，不得",
    "T04n0212_016:0696a25": "壞亂眾僧，如來威神不捨本誓故。二者如來",
    "T04n0212_016:0696a26": "般泥洹後，不得壞亂眾僧。設有人言：「我今成",
    "T04n0212_016:0696a27": "佛逮最正覺。」當以此問之：「釋迦文佛在時，汝",
    "T04n0212_016:0696a28": "為所在？」三者未曾有惡時，不得壞亂眾僧。四",
    "T04n0212_016:0696a29": "者比丘不競利養，不得壞亂眾僧。五者智慧",
    "T04n0212_016:0696b01": "神足弟子和合，不得壞亂眾僧。諸佛世尊常",
    "T04n0212_016:0696b02": "法，神足智慧弟子，一日之中聖眾終不空缺，",
    "T04n0212_016:0696b03": "如來以宿命智觀，必知調達當壞亂眾僧，如",
    "T04n0212_016:0696b04": "來即捨而去，調達在後與眾說法：「若有眾生",
    "T04n0212_016:0696b05": "事我為尊，承受教誡當習五法。何以故？行",
    "T04n0212_016:0696b06": "此五法早得解脫，何假沙門瞿曇說八直行？",
    "T04n0212_016:0696b07": "云何為五？一盡形壽常守三衣。二盡形壽常",
    "T04n0212_016:0696b08": "當乞食。三盡形壽不得食肉飲血。四盡形壽",
    "T04n0212_016:0696b09": "常當樹下露宿。五盡形壽不得獲持金銀",
    "T04n0212_016:0696b10": "寶物。諸有比丘修此五法者，早得解脫盡",
    "T04n0212_016:0696b11": "有漏成無漏，何假沙門瞿曇八直行耶？」調達",
    "T04n0212_016:0696b12": "說是語已即從坐起，五百比丘尋從而去，",
    "T04n0212_016:0696b13": "左面弟子名曰鏗荼陀婆，右面弟子名曰瞿",
    "T04n0212_016:0696b14": "婆離，歸本所居，弟子前後圍繞而為說法。",
    "T04n0212_016:0696b15": "舍利弗、目連比丘後往彼眾，調達見已舉聲",
    "T04n0212_016:0696b16": "稱善：「善來！舍利弗、目連比丘！吾獲大利，知我",
    "T04n0212_016:0696b17": "成佛三界獨尊，智慧神足弟子自然響應。」爾",
    "T04n0212_016:0696b18": "時調達即移瞿波等左右弟子坐，舍利弗、目",
    "T04n0212_016:0696b19": "連安處左右。爾時調達像如如來，告舍利弗、",
    "T04n0212_016:0696b20": "目連曰：「吾患脊痛小欲安睡，卿等二人與聖",
    "T04n0212_016:0696b21": "眾說法。」爾時調達右脇著地欲得睡寐，天神",
    "T04n0212_016:0696b22": "強挽調達左脇在地，天神復厭誑有言語，鼾",
    "T04n0212_016:0696b23": "聲現外穢氣遠徹。爾時尊者目連以神足力",
    "T04n0212_016:0696b24": "飛騰虛空作十八變，坐臥經行涌沒自由，或",
    "T04n0212_016:0696b25": "身上出火身下出水，或身下出火身上出水，",
    "T04n0212_016:0696b26": "東沒西涌四方亦爾。爾時目連從空中還就",
    "T04n0212_016:0696b27": "本坐，尊者舍利弗告眾會人：「如來之身神德",
    "T04n0212_016:0696b28": "無量，具一切智，前達無窮却覩無極；如來法",
    "T04n0212_016:0696b29": "者得現法報快樂無為，智者之所修學，非愚",
    "T04n0212_016:0696c01": "者之所習；如來聖眾者，戒具成就智慧成就",
    "T04n0212_016:0696c02": "解脫成就解脫見慧成就，可敬可貴，承事供",
    "T04n0212_016:0696c03": "養為眾生良祐福田。」爾時諸比丘各生此念：",
    "T04n0212_016:0696c04": "「我等愚惑不識真正，捨實就華棄本逐末。今",
    "T04n0212_016:0696c05": "日觀二賢所說，世之希有！我等寧可捨此調",
    "T04n0212_016:0696c06": "達，就如來眾，不亦快乎？」舍利弗知其心念",
    "T04n0212_016:0696c07": "即從坐起，彼五百比丘亦皆俱起，隨舍利",
    "T04n0212_016:0696c08": "弗、目連後追隨而去。時，瞿波離比丘以右脚",
    "T04n0212_016:0696c09": "蹋調達曰：「弊惡調達何為躭睡？舍利弗、目連",
    "T04n0212_016:0696c10": "二人，將汝弟子去盡。」爾時調達覺寤甚懷憂",
    "T04n0212_016:0696c11": "慼。是故說，人相謗毀，自古至今，乃至世無不",
    "T04n0212_016:0696c12": "毀也。",
    "T04n0212_016:0696c13": "　斷骨命終，　　牛馬財失，　　國界喪敗，",
    "T04n0212_016:0696c14": "　復還聚集。",
    "T04n0212_016:0696c15": "爾時世尊告諸比丘：「昔長壽王身分為七叚，",
    "T04n0212_016:0696c16": "亡國失土，由尚忍怨不起，共相尊敬還立國",
    "T04n0212_016:0696c17": "土如本無異。汝今比丘！當以道德自持共相",
    "T04n0212_016:0696c18": "懺悔，大者以法、小者承受，汝等云何不知正",
    "T04n0212_016:0696c19": "法？當念忍辱、歎說忍力，所行真正歎說真正。",
    "T04n0212_016:0696c20": "比丘當知，吾所以從無數阿僧祇劫積行已",
    "T04n0212_016:0696c21": "來，修六度無極行檀修施，頭目髓腦國財妻",
    "T04n0212_016:0696c22": "子，持戒忍辱精勤一心，皆欲除貪除瞋怒想。」",
    "T04n0212_016:0696c23": "是故說，斷骨命終，國界喪敗也。",
    "T04n0212_016:0696c24": "　人若罵我，　　勝我不勝，　　快意從者，",
    "T04n0212_016:0696c25": "　怨終不息。",
    "T04n0212_016:0696c26": "人若罵我者，人自思惟：「彼人罵我，不隨禁律",
    "T04n0212_016:0696c27": "枉侵良善。」是故說，若人罵我也。勝我不勝者，",
    "T04n0212_016:0696c28": "彼自思惟：「如我法者則我得勝，不如法者則",
    "T04n0212_016:0696c29": "我不勝。」是故說，勝我不勝也。快意從者，作",
    "T04n0212_016:0697a01": "是思惟者，遂增怨讎不諦思惟，是故說，快意",
    "T04n0212_016:0697a02": "從者。怨終不息者，如此之人，心如剛鐵不可",
    "T04n0212_016:0697a03": "沮壞，是故說，怨終不息也。",
    "T04n0212_016:0697a04": "　不可怨以怨，　　終已得休息，",
    "T04n0212_016:0697a05": "　行忍得息怨，　　此名如來法。",
    "T04n0212_016:0697a06": "不可怨以怨者，是時世尊告諸來會：「吾自追",
    "T04n0212_016:0697a07": "憶無數劫已來，怨能息怨，人身難得佛世難",
    "T04n0212_016:0697a08": "遇，猶如憂曇鉢華時時乃有，難得為人出",
    "T04n0212_016:0697a09": "家學道亦不可果。汝等已得人身，諸根不缺",
    "T04n0212_016:0697a10": "堪任受化，何為於正法中共相諍競？」是故",
    "T04n0212_016:0697a11": "說，不可怨以怨，終已得休息也。行忍得息怨，",
    "T04n0212_016:0697a12": "此名如來法者，夫人行忍寂默為首，聽彼已",
    "T04n0212_016:0697a13": "報聞彼罵已還以罵報，如是之比怨終不",
    "T04n0212_016:0697a14": "息，弱名忍強亦名為勝，是故說，行忍得息怨，",
    "T04n0212_016:0697a15": "此名如來法也。",
    "T04n0212_016:0697a16": "　若得親善友，　　共遊於世界，",
    "T04n0212_016:0697a17": "　不積有遺餘，　　專念同其意。",
    "T04n0212_016:0697a18": "若得親善友者，或有眾生禮儀成就於行不",
    "T04n0212_016:0697a19": "缺，義味成就忍行成，就皆由朋友成就身行，",
    "T04n0212_016:0697a20": "是故說，若得親善友。共遊於世界者，如此善",
    "T04n0212_016:0697a21": "友，從劫至劫共相追隨不以為苦，是故說，共",
    "T04n0212_016:0697a22": "遊於世界也。不積有遺餘者，夫人意等不",
    "T04n0212_016:0697a23": "計財貨，亦復不選擇知親，正使朋友出在卑",
    "T04n0212_016:0697a24": "賤，善色惡色若好若醜不得選擇，是故說，不",
    "T04n0212_016:0697a25": "積有遺餘也。專念同其意者，發心起行齊同",
    "T04n0212_016:0697a26": "其善篤信向佛，是故說，專念同其意也。",
    "T04n0212_016:0697a27": "　設不得親友，　　獨遊無伴侶，",
    "T04n0212_016:0697a28": "　廣觀諸方界，　　獨善不造惡。",
    "T04n0212_016:0697a29": "設不得親友者，所謂親友者，行齊德同俱造",
    "T04n0212_016:0697b01": "於善乃名親友，不造善行者不名為親友。如",
    "T04n0212_016:0697b02": "世常言，人無有伴侶如驢牛俱，修不善行不",
    "T04n0212_016:0697b03": "得名為善友，是故說，設不得親友也。獨遊無",
    "T04n0212_016:0697b04": "伴侶者，寧獨遊處快修善行，不以弊惡與人",
    "T04n0212_016:0697b05": "共俱，是故說，獨遊無伴侶也。廣觀諸方界者，",
    "T04n0212_016:0697b06": "人欲觀化觸類所見漸以益智，聞語不惑，是",
    "T04n0212_016:0697b07": "故說，廣觀諸方界也。獨善不造惡者，是以智",
    "T04n0212_016:0697b08": "士樂靜不居亂閙。昔有敵國大王興兵相攻，",
    "T04n0212_016:0697b09": "隣國聞之，臣啟王曰：「外有賊寇逼近土境。」王",
    "T04n0212_016:0697b10": "曰：「無苦，無所堪任。」賊復前進，臣復白王：「賊已",
    "T04n0212_016:0697b11": "逼至轉來到城。」王言：「無能侵我。」賊遂入城固",
    "T04n0212_016:0697b12": "守城郭。臣復白王：「賊寇逼近，王宜防備出共",
    "T04n0212_016:0697b13": "鬪戰。」王言：「無苦，終不害我。」外冠轉進直趣宮",
    "T04n0212_016:0697b14": "殿，臣復白王：「賊今已至，王欲云何？」時王沐浴",
    "T04n0212_016:0697b15": "更著新衣，自負糧食，出見敵國隣王而告之",
    "T04n0212_016:0697b16": "曰：「城郭宮殿是卿所有，吾欲入山且修道德，",
    "T04n0212_016:0697b17": "食足支命衣足蓋形。」爾時王便說頌曰：",
    "T04n0212_016:0697b18": "「吾今此衣食，　　自求欲隱形，",
    "T04n0212_016:0697b19": "　捨位卿為王，　　且欲求多福。",
    "T04n0212_016:0697b20": "　寧處巖石間，　　麤衣弊惡食，",
    "T04n0212_016:0697b21": "　食果數息定，　　麋鹿共相娛，",
    "T04n0212_016:0697b22": "　不以處王位，　　考掠苦毒病。",
    "T04n0212_016:0697b23": "　智者畏後世，　　終不造惡緣。",
    "T04n0212_016:0697b24": "　觀卿興兵眾，　　欲來傷害吾，",
    "T04n0212_016:0697b25": "　是身為朽器，　　時殺勿枉眾。」",
    "T04n0212_016:0697b26": "時彼敵國王聞是語已熟自思惟，復以此偈",
    "T04n0212_016:0697b27": "報曰：",
    "T04n0212_016:0697b28": "「快哉大覺士，　　依法而自將，",
    "T04n0212_016:0697b29": "　被一切德箭，　　摧破我兵眾。",
    "T04n0212_016:0697c01": "　雖怨智慧勝，　　親友愚何益？",
    "T04n0212_016:0697c02": "　是以慧為首，　　智慧廣濟度。」",
    "T04n0212_016:0697c03": "時敵國王即退軍馬，將己兵眾歸還本國，宮",
    "T04n0212_016:0697c04": "殿屋舍盡還本王。是故說，廣觀諸方界，獨善",
    "T04n0212_016:0697c05": "不造惡也。",
    "T04n0212_016:0697c06": "　忍辱勝怨，　　善勝不善，　　勝者能施，",
    "T04n0212_016:0697c07": "　至誠勝欺。",
    "T04n0212_016:0697c08": "忍辱勝怨者，兩劍所俟必有傷損，遇毒毒治",
    "T04n0212_016:0697c09": "必死不疑，唯有忍者能去其怨，是故說，忍勝",
    "T04n0212_016:0697c10": "怨也。善勝不善者云何？卿等頗聞火之稟性",
    "T04n0212_016:0697c11": "有冷義耶？對曰無之。此亦如是，怨欲息怨終",
    "T04n0212_016:0697c12": "不可得。何者能息？唯有善者乃能息耳。是",
    "T04n0212_016:0697c13": "故說，善勝不善也。勝者能施，修善之人，行無",
    "T04n0212_016:0697c14": "缺漏，意不起想，果能惠施；結怨之人，為身招",
    "T04n0212_016:0697c15": "禍，死入地獄受苦無量，共相傷害死而復生，",
    "T04n0212_016:0697c16": "若生人中顏貌醜陋，為人輕慢所願不果。是",
    "T04n0212_016:0697c17": "故說，勝者能施也。至誠勝欺者，智者行身不",
    "T04n0212_016:0697c18": "犯口過，出言應律無所觸嬈，正使身死不以",
    "T04n0212_016:0697c19": "妄言綺語而求苟活，經歷生老涉苦無量，目",
    "T04n0212_016:0697c20": "見耳聞怨讎最重，是故說，至誠勝欺也。",
    "T04n0212_016:0697c21": "　學無朋類，　　不得善友，　　寧獨守善，",
    "T04n0212_016:0697c22": "　不與愚諧。",
    "T04n0212_016:0697c23": "學無朋類者，夫人廣學當憑善知識，從初發",
    "T04n0212_016:0697c24": "意至得道，皆憑善知識乃得成就；若遇惡友",
    "T04n0212_016:0697c25": "行必愚惡。是故說，學無朋類也。不得善友者，",
    "T04n0212_016:0697c26": "或復學人遇惡知識，晝夜鬪訟行惡為業，是",
    "T04n0212_016:0697c27": "故說，不得善友也。寧獨守善，不與愚諧者，",
    "T04n0212_016:0697c28": "設無朋類，當自建意，念在閑靜去離憒亂，設",
    "T04n0212_016:0697c29": "聞鬪訟者，常當遠離心不願樂，是故說，寧獨",
    "T04n0212_016:0698a01": "守善，不與愚諧也。",
    "T04n0212_016:0698a02": "　樂戒學行，　　奚用伴為？　　獨善無憂，",
    "T04n0212_016:0698a03": "　如空野象。",
    "T04n0212_016:0698a04": "樂戒學行者，夫修行人心樂閑靜，恒以禁戒",
    "T04n0212_016:0698a05": "自纓絡身。爾時世尊告拘苫鞞比丘：「諫喻止",
    "T04n0212_016:0698a06": "訟。」比丘聞已不受佛教。佛知其意即從坐",
    "T04n0212_016:0698a07": "起，飛騰虛空十二由旬，還本精舍至大眾中，",
    "T04n0212_016:0698a08": "而說頌曰：",
    "T04n0212_016:0698a09": "「樂戒學行，　　奚用伴為？　　獨善無憂，",
    "T04n0212_016:0698a10": "　如空野象。」",
    "T04n0212_016:0698a11": "爾時世尊便作是念：「拘苫鞞好憘鬪訟各相",
    "T04n0212_016:0698a12": "謗毀，吾今已離之，正使我聞拘苫鞞比丘在",
    "T04n0212_016:0698a13": "其方者，吾當避之而就他方。」爾時有一象王",
    "T04n0212_016:0698a14": "離諸群索居，獨遊曠野心自思惟：「得離諸象",
    "T04n0212_016:0698a15": "及諸宗親，獨遊在此何以快哉？我在象中時",
    "T04n0212_016:0698a16": "群多縱逸，蹋蹈水草然後吾乃得食；今日獨",
    "T04n0212_016:0698a17": "行，得清水好草亦無憂慮。」爾時世尊見彼象",
    "T04n0212_016:0698a18": "心中所念，便於大眾而說頌曰：",
    "T04n0212_016:0698a19": "「一象於象眾，　　六牙而備具，",
    "T04n0212_016:0698a20": "　心念與吾同，　　獨善而樂靜。」",
    "T04n0212_016:0698a21": "一象於象眾者，如來身者亦名龍象，彼象者",
    "T04n0212_016:0698a22": "亦名龍象，如來世雄三界獨尊，象者龍中獨",
    "T04n0212_016:0698a23": "尊，是故說一象於象眾也。六牙而備具者，",
    "T04n0212_016:0698a24": "牙者象之威怒自纓絡身，功德者如來相好，",
    "T04n0212_016:0698a25": "如來見彼拘苫鞞比丘自生厭患，象者患厭",
    "T04n0212_016:0698a26": "群眾，是故說，獨善無憂，如空野象也。",
    "T04n0212_016:0698a27": "出曜經卷第十六"
}