{
    "T03n0190_015:0721a05": "佛本行集經卷第十五",
    "T03n0190_015:0721a07": "隋天竺三藏闍那崛多譯",
    "T03n0190_015:0721a08": "17 淨飯王夢品淨飯王夢品第十七",
    "T03n0190_015:0721a09": "「爾時，作瓶天子以神通力，欲令太子發出家",
    "T03n0190_015:0721a10": "心，即於其夜，與淨飯王七種夢相。時，淨飯",
    "T03n0190_015:0721a11": "王眠臥床上，於睡夢裏，見如是相：第一所謂",
    "T03n0190_015:0721a12": "夢見，有一大帝釋幢，其幢周匝，有於無量",
    "T03n0190_015:0721a13": "無邊人，舉從迦毘羅城東門出。第二所謂",
    "T03n0190_015:0721a14": "夢見，太子乘十大象，駕馭眾車，從迦毘羅城",
    "T03n0190_015:0721a15": "南門出。第三所謂夢見，太子駕駟馬車，端坐",
    "T03n0190_015:0721a16": "其上，從迦毘羅城西門出。第四所謂夢見，雜",
    "T03n0190_015:0721a17": "寶莊嚴一輪，從迦毘羅城北門出。第五所謂",
    "T03n0190_015:0721a18": "夢見，太子在迦毘羅城之中央大街衢內，手",
    "T03n0190_015:0721a19": "執一搥，撾打大鼓。第六夢見，此迦毘羅城",
    "T03n0190_015:0721a20": "之處中，有一高樓，太子坐上，四面散擲無量",
    "T03n0190_015:0721a21": "諸寶，而其四方，復有無量無邊億數諸眾生",
    "T03n0190_015:0721a22": "來，將此寶去。第七夢見，此迦毘羅城外不遠，",
    "T03n0190_015:0721a23": "有於六人，舉聲大哭，號咷流淚，各以兩手，自",
    "T03n0190_015:0721a24": "拔頭髮，宛轉于地。",
    "T03n0190_015:0721a25": "「時，淨飯王於夢裏見如是之相，心大惶怖，恐",
    "T03n0190_015:0721a26": "畏毛竪，遍體戰慄，驚悸疑怪，忽然而寤。覺",
    "T03n0190_015:0721a27": "已即喚所當宮內諸大臣來，而勅彼等作如",
    "T03n0190_015:0721a28": "是言：『卿等知不？我於今夜，夢見如是大恐怖",
    "T03n0190_015:0721a29": "事，七種次第如前所列，皆悉說之。』復勅語",
    "T03n0190_015:0721b01": "言：『汝等善持此等諸夢，莫令忘失。明日坐",
    "T03n0190_015:0721b02": "殿，可於眾內奏我令知。』而諸臣等聞王勅已，",
    "T03n0190_015:0721b03": "即白王言：『謹如王勅，實不敢違。』天曉王坐，",
    "T03n0190_015:0721b04": "即於眾中，具以夜夢，諮奏王知。時，淨飯王聞",
    "T03n0190_015:0721b05": "臣白已，即召國內善解占夢諸婆羅門而告",
    "T03n0190_015:0721b06": "之言：『汝等大智！解我所夢，有何果報？我夢如",
    "T03n0190_015:0721b07": "是，如前所說。』彼等大智諸婆羅門，聞王勅",
    "T03n0190_015:0721b08": "已，各共思惟，量宜可否，而白王言：『大王！當",
    "T03n0190_015:0721b09": "知我等未曾聞如是夢，我等聞已，心意迷荒，",
    "T03n0190_015:0721b10": "不知此夢有何果報？』時淨飯王聞諸占夢婆",
    "T03n0190_015:0721b11": "羅門等作如是語，心復憂愁，作如是念：『或我",
    "T03n0190_015:0721b12": "太子，不得作於轉輪聖王，莫復得已而還墜",
    "T03n0190_015:0721b13": "落轉輪王位？今我心內，極大憂愁，誰能決我",
    "T03n0190_015:0721b14": "如此疑結？』",
    "T03n0190_015:0721b15": "「爾時，作瓶天子在於淨居宮殿之內，遙見淨",
    "T03n0190_015:0721b16": "飯大王如是憂愁不樂，見已忽然從彼天宮，",
    "T03n0190_015:0721b17": "隱身而來，化作一梵婆羅門身，頭有螺髻，以",
    "T03n0190_015:0721b18": "鬘為冠，智慧聰明，端正盛少，著黑鹿皮，以",
    "T03n0190_015:0721b19": "為衣服，立在淨飯王宮門外，唱如是言：『我能",
    "T03n0190_015:0721b20": "善解淨飯王夢，決斷所疑。』時，當門人聞婆羅",
    "T03n0190_015:0721b21": "門作此語已，速疾往詣淨飯王所，長跪諮白",
    "T03n0190_015:0721b22": "淨飯王言：『大王！當知門外有一婆羅門立，口",
    "T03n0190_015:0721b23": "稱是言：「我善能解一切諸夢。」』時，淨飯王即便",
    "T03n0190_015:0721b24": "勅喚此婆羅門，令入宮中，入已歡喜，即宣勅",
    "T03n0190_015:0721b25": "問彼婆羅門，作如是言：『汝巧智慧大婆羅門！",
    "T03n0190_015:0721b26": "今知已不？我於昨夕夜半之時，見如是等七",
    "T03n0190_015:0721b27": "種夢相。第一見有一帝釋幢，無量無邊，百",
    "T03n0190_015:0721b28": "千人民，左右圍遶，共舉此幢，從迦毘羅城",
    "T03n0190_015:0721b29": "東門出，乃至去此迦毘羅城，道里不遠，見有",
    "T03n0190_015:0721c01": "六人，舉聲大哭，以手拔髮。我今恐怖，心意",
    "T03n0190_015:0721c02": "迴遑，夢相既然，未知善惡。汝可為我一一解",
    "T03n0190_015:0721c03": "之。』時，淨飯王作是說已，默然而住，聽其解",
    "T03n0190_015:0721c04": "釋。",
    "T03n0190_015:0721c05": "「爾時，作瓶天子即白王言：『大王！當知王所夢",
    "T03n0190_015:0721c06": "見，一帝釋幢，有於無量無邊人民，左右圍",
    "T03n0190_015:0721c07": "繞，共舉此幢，從城東門而將出者，此是大",
    "T03n0190_015:0721c08": "王悉達太子，與於無量百千諸天，左右圍遶，",
    "T03n0190_015:0721c09": "當捨太子，從宮閤內，踰城出家；此夢是彼於",
    "T03n0190_015:0721c10": "先瑞相。",
    "T03n0190_015:0721c11": "「『又復大王所見，太子乘十香象，駕馭眾車，",
    "T03n0190_015:0721c12": "從城南門而出行者，彼出家已，即便證得於",
    "T03n0190_015:0721c13": "薩婆若及以十力；此夢是彼於先瑞相。",
    "T03n0190_015:0721c14": "「『又復大王所見，太子乘駟馬車，從城西門而",
    "T03n0190_015:0721c15": "出行者，彼出家已，證薩婆若，具足而得四",
    "T03n0190_015:0721c16": "無所畏；此夢是彼於先瑞相。",
    "T03n0190_015:0721c17": "「『又復大王所夢，雜寶莊嚴一輪，從城北門而",
    "T03n0190_015:0721c18": "出行者，彼出家已，證得阿耨多羅三藐三菩",
    "T03n0190_015:0721c19": "提後，於天人前轉於無上微妙法輪；此夢是",
    "T03n0190_015:0721c20": "彼於先瑞相。",
    "T03n0190_015:0721c21": "「『又復大王所夢，太子在迦毘羅城之中央四",
    "T03n0190_015:0721c22": "衢道內，手執一搥，擊大鼓者，彼出家已，證",
    "T03n0190_015:0721c23": "得菩提，轉法輪時，諸天各各揚聲唱言，其音",
    "T03n0190_015:0721c24": "上徹乃至梵天，傳相告知，響遍色界；此夢",
    "T03n0190_015:0721c25": "是彼於先瑞相。",
    "T03n0190_015:0721c26": "「『又復大王所夢，太子在迦毘羅城之處中樓",
    "T03n0190_015:0721c27": "上而坐，四面散擲種種寶者，彼成阿耨多羅",
    "T03n0190_015:0721c28": "三藐三菩提已，於諸天人八部眾前，當散如",
    "T03n0190_015:0721c29": "是眾妙法寶，謂四念處，及四正勤、四如意",
    "T03n0190_015:0722a01": "足、五根、五力、七覺、八道，種種諸法；此夢是彼",
    "T03n0190_015:0722a02": "於先瑞相。",
    "T03n0190_015:0722a03": "「『又復大王所夢，去此迦毘羅城，其外不遠，見",
    "T03n0190_015:0722a04": "有六人，舉聲大哭，手拔髮者，太子出家，當得",
    "T03n0190_015:0722a05": "阿耨多羅三藐三菩提。得菩提已，而於彼時",
    "T03n0190_015:0722a06": "有諸六師，其心應當生大憂惱，所謂富蘭那",
    "T03n0190_015:0722a07": "迦葉、摩婆迦羅瞿奢子、阿耆那只奢甘婆羅、波",
    "T03n0190_015:0722a08": "羅浮多迦吒耶那、那闍夷󰑴耶私致只子、尼",
    "T03n0190_015:0722a09": "乾陀若低子等；此夢是彼於先瑞相。』",
    "T03n0190_015:0722a10": "「爾時，作瓶天子為淨飯王解說夢已，白大王",
    "T03n0190_015:0722a11": "言：『大王！宜應心生歡喜，勿懷恐怖憂畏不樂。",
    "T03n0190_015:0722a12": "何以故？此夢吉祥，獲善果報，須自慶幸，慎莫",
    "T03n0190_015:0722a13": "有慮。』如是安慰淨飯王已，忽然不現。",
    "T03n0190_015:0722a14": "「時，淨飯王聞婆羅門如是解夢說，云吉祥善",
    "T03n0190_015:0722a15": "果報已，即為太子，更重增加五慾之具，令",
    "T03n0190_015:0722a16": "太子心染著愛戀，望不出家。爾時太子在於",
    "T03n0190_015:0722a17": "宮內，恣意而受五慾之事，不可思議。",
    "T03n0190_015:0722a18": "18 道見病人品佛本行集經道見病人品第十八",
    "T03n0190_015:0722a19": "「爾時，作瓶天子復更思惟：『此之護明菩薩大",
    "T03n0190_015:0722a20": "士，在彼宮內，著於五慾，放逸情蕩，已經多",
    "T03n0190_015:0722a21": "時。世間無常，盛年易失，護明菩薩應當早",
    "T03n0190_015:0722a22": "捨宮內出家。我今可先為其作相，勸請覺悟，",
    "T03n0190_015:0722a23": "令速厭離。』如是念已，作瓶天子神通力故，",
    "T03n0190_015:0722a24": "亦是護明菩薩大士宿福因緣，坐於宮內，忽",
    "T03n0190_015:0722a25": "然發心，欲出園林觀看遊戲。",
    "T03n0190_015:0722a26": "「爾時，太子召喚馭者而告之言：『謂善馭者！汝",
    "T03n0190_015:0722a27": "可速疾莊嚴好車，我欲出城向於園苑，遊戲",
    "T03n0190_015:0722a28": "悅目觀看叢林。』是時馭者白太子言：『如聖子",
    "T03n0190_015:0722a29": "勅，我不敢違。』馭者既聞太子如是教令語已，",
    "T03n0190_015:0722b01": "即往奏白淨飯王言：『大王！當知太子今欲出",
    "T03n0190_015:0722b02": "向園林觀看善地。』時，淨飯王出勅宣令國內",
    "T03n0190_015:0722b03": "人民，悉使莊嚴掃灑清淨迦毘羅城，並遣除",
    "T03n0190_015:0722b04": "却一切諸草沙礫荊蕀朽木、土堆糞穢臭處，",
    "T03n0190_015:0722b05": "皆令平坦。乃至園內，所有女名樹木之者，",
    "T03n0190_015:0722b06": "還令以女瓔珞之具而莊嚴之，男名樹木，以",
    "T03n0190_015:0722b07": "男瓔珞，而用挍飾。乃至道上，於太子前，或老",
    "T03n0190_015:0722b08": "或病，不聽出現，莫使太子見已生於厭離之",
    "T03n0190_015:0722b09": "想。是時馭者莊挍車已，進太子言：『已嚴車",
    "T03n0190_015:0722b10": "訖，唯願聖子！善自知時。』是時太子，即乘寶",
    "T03n0190_015:0722b11": "車，乘已執持大王威神巍巍盛德，從城南門，",
    "T03n0190_015:0722b12": "漸漸而出，欲向園林觀矚嬉戲。",
    "T03n0190_015:0722b13": "「爾時，作瓶天子即於太子前路，化作一病患",
    "T03n0190_015:0722b14": "人，連骸困苦，水注腹腫，受大苦惱，身體羸",
    "T03n0190_015:0722b15": "瘦，臂脛纖細，痿黃少色，喘氣微弱，命在須",
    "T03n0190_015:0722b16": "臾。臥糞穢中，宛轉呻喚，不能起舉，欲語開",
    "T03n0190_015:0722b17": "口，纔得出聲，唱云叩頭，乞扶我坐。是時太",
    "T03n0190_015:0722b18": "子，見彼病人，乃至口言唱扶我起。太子見彼",
    "T03n0190_015:0722b19": "病患人已，問馭者言：『謂善馭者！此是何人？腹",
    "T03n0190_015:0722b20": "肚極大，猶如大釜，喘息之時，身遍戰慄，臂脛",
    "T03n0190_015:0722b21": "纖軟，身體尫羸，痿黃無色，或復唱言：「嗚呼",
    "T03n0190_015:0722b22": "阿孃！」或復稱言：「嗚呼阿爺！」悲切酸楚，不忍",
    "T03n0190_015:0722b23": "見聞，依託他身，方能起止。』時，作瓶天子以",
    "T03n0190_015:0722b24": "神通力，教馭者報於太子言：『願聖子聽！此名",
    "T03n0190_015:0722b25": "病人。』太子復問彼馭者言：『稱病人者，此是何",
    "T03n0190_015:0722b26": "名？』馭者報言：『大聖太子！此人身體，不善安",
    "T03n0190_015:0722b27": "隱，威德已盡，困篤無力，死時欲至，無處歸",
    "T03n0190_015:0722b28": "依；父母併亡，無處告訴。已無歸依，無告訴",
    "T03n0190_015:0722b29": "故，此人不久，自應命終。欲得求活，極大困",
    "T03n0190_015:0722c01": "苦，必當不濟；望覓差日，無有是處，唯待",
    "T03n0190_015:0722c02": "時耳。大聖太子！以是因緣故名病也。』而有偈",
    "T03n0190_015:0722c03": "說：",
    "T03n0190_015:0722c04": "「『太子問於馭者言，　　此人何故受是苦？",
    "T03n0190_015:0722c05": "馭者奉報於太子，　　四大不調故病生。』",
    "T03n0190_015:0722c06": "「太子復問於馭者言：『此人為當獨一家法？為",
    "T03n0190_015:0722c07": "當一切世間眾生悉有是法？』馭者報言：『此之",
    "T03n0190_015:0722c08": "病法，非獨一家，一切天人眾生雜類，皆悉未",
    "T03n0190_015:0722c09": "免。』太子復言：『我亦此病，未過未脫，會當似",
    "T03n0190_015:0722c10": "彼成如此事，嗚呼可畏！』太子即告其馭者言：",
    "T03n0190_015:0722c11": "『謂汝馭者！若我此身，不脫是病，具茲病法，難",
    "T03n0190_015:0722c12": "得度者，我今不假至彼園林遊戲受樂，可迴",
    "T03n0190_015:0722c13": "車駕還入宮中，我當思惟。』馭者答言：『如太子",
    "T03n0190_015:0722c14": "勅。』是時馭者，既受教已，迴車向宮。是時太",
    "T03n0190_015:0722c15": "子，還入宮內，端坐思惟：『我亦當病，病法未",
    "T03n0190_015:0722c16": "現，豈得縱情？』",
    "T03n0190_015:0722c17": "「時，淨飯王問馭者言：『太子遊園，受歡樂不？』馭",
    "T03n0190_015:0722c18": "者報言：『大王！當知太子欲向城外出遊觀看",
    "T03n0190_015:0722c19": "池沼，而於半路見一病人，乃至口言願扶我",
    "T03n0190_015:0722c20": "起。見已即勅，迴車而還。宮中靜坐，思惟繫",
    "T03n0190_015:0722c21": "念。』時，淨飯王聞此語已，心內思憶阿私陀",
    "T03n0190_015:0722c22": "仙授記之語，決定真實。『太子莫復捨家出",
    "T03n0190_015:0722c23": "家，我今可為太子更加五慾之事，增長太",
    "T03n0190_015:0722c24": "子，令著五慾，不捨出家。』時，淨飯王即益太",
    "T03n0190_015:0722c25": "子五慾之具，復倍增長。而有偈說：",
    "T03n0190_015:0722c26": "「『太子久住宮閤中，　　欲出向園受五慾，",
    "T03n0190_015:0722c27": "路見一瘦羸病者，　　便生厭離慾想迴。",
    "T03n0190_015:0722c28": "端坐思惟老患因，　　我今未超何得樂？",
    "T03n0190_015:0722c29": "色聲香味等諸觸，　　最妙最勝不可厭，",
    "T03n0190_015:0723a01": "大士昔行善業緣，　　今受極樂無有比。』",
    "T03n0190_015:0723a02": "「如是次第，太子在於宮內之時，具足而受",
    "T03n0190_015:0723a03": "五慾功德，晝夜無絕。",
    "T03n0190_015:0723a04": "19 路逢死屍品佛本行集經路逢死屍品第十九",
    "T03n0190_015:0723a05": "「爾時，作瓶天子復於一時發如是念：『此之護",
    "T03n0190_015:0723a06": "明菩薩大士，在於宮內，極意歡娛。今時已至，",
    "T03n0190_015:0723a07": "護明菩薩宜早出家。我今可為彼大士故，勸",
    "T03n0190_015:0723a08": "請令出厭離五慾，捨家出家。』是時，作瓶天",
    "T03n0190_015:0723a09": "子心欲勸發於護明故，作意令從宮內而出",
    "T03n0190_015:0723a10": "向彼園林觀看善地。是時太子告馭者言：『謂",
    "T03n0190_015:0723a11": "善馭者！汝可速駕駟馬寶車，我欲出城詣園",
    "T03n0190_015:0723a12": "遊戲。』是時馭者聞太子命，即疾往奏淨飯王",
    "T03n0190_015:0723a13": "言：『大王！當知太子欲出觀看園林。』時，淨飯王",
    "T03n0190_015:0723a14": "勅令莊嚴迦毘羅城，掃灑街巷，荊蕀沙礫",
    "T03n0190_015:0723a15": "朽木、土堆糞穢瓦石，皆悉淨除。乃至園內，",
    "T03n0190_015:0723a16": "所有諸樹，是女名者女瓔珞嚴，男名字者，男",
    "T03n0190_015:0723a17": "瓔珞飾。復振鈴鐸，唱如是言：『莫令更有一人",
    "T03n0190_015:0723a18": "不祥，在太子前，或老或病，乃至太子眼見之",
    "T03n0190_015:0723a19": "後，生於厭離。』是時馭者，即為太子嚴備好",
    "T03n0190_015:0723a20": "車，訖已進上白太子言：『聖子！善聽！莊挍車",
    "T03n0190_015:0723a21": "訖，唯願知時。』太子坐車，威神大德，從城西門",
    "T03n0190_015:0723a22": "出，向於外觀看園林。時作瓶天子於太子",
    "T03n0190_015:0723a23": "前，化作一屍，臥在床上，眾人舁行。復以種",
    "T03n0190_015:0723a24": "種妙色芻衣張施其上，作於斗帳。別有無量",
    "T03n0190_015:0723a25": "無邊姻親，左右前後圍遶哭泣，或有散髮，或",
    "T03n0190_015:0723a26": "有搥胸，或復拍頭交橫兩臂，或復二手取於",
    "T03n0190_015:0723a27": "塵土持坌面頭，或出種種悲咽音聲，淚下如",
    "T03n0190_015:0723a28": "雨，大叫號慟，酸哽難聞。太子覩之，心懷慘",
    "T03n0190_015:0723a29": "惻，問馭者言：『謂善馭者！此是阿誰臥之床",
    "T03n0190_015:0723b01": "上？以種種華，莊嚴圍遶，乃至雜色，芻摩衣",
    "T03n0190_015:0723b02": "服，作於斗帳，人舁而行，大眾周匝，稱冤叫",
    "T03n0190_015:0723b03": "哭。』說偈問言：",
    "T03n0190_015:0723b04": "「『王子妙色身端正，　　問善馭者此是誰？",
    "T03n0190_015:0723b05": "臥於床上四人舁，　　諸親圍遶叫喚哭。』",
    "T03n0190_015:0723b06": "「爾時，作瓶天子以神通力，令善馭者報太子",
    "T03n0190_015:0723b07": "言：『大聖太子！此名死屍。』太子復問善馭者言：",
    "T03n0190_015:0723b08": "『死屍是何？』馭者報言：『大聖太子！此人已捨世",
    "T03n0190_015:0723b09": "間之命，無有威德，今同石木，猶如墻壁，無",
    "T03n0190_015:0723b10": "有別異。捐棄一切親族知識，唯獨精神，自",
    "T03n0190_015:0723b11": "向彼世。從今已後，不復更見，父母兄弟妻子",
    "T03n0190_015:0723b12": "眷屬，如是眷屬，生死別離，更無重見，故名死",
    "T03n0190_015:0723b13": "屍。』向於太子而說偈言：",
    "T03n0190_015:0723b14": "「『已捨心意等諸根，　　屍骸無識如木石，",
    "T03n0190_015:0723b15": "諸親號咷暫圍遶，　　恩愛於此長別離。』",
    "T03n0190_015:0723b16": "「太子復問善馭者言：『謂善馭者！我亦有此死",
    "T03n0190_015:0723b17": "法以不？又此死法，我已超未？』馭者報言：『大聖",
    "T03n0190_015:0723b18": "太子！太子尊身，於此死法，亦未免脫。世間",
    "T03n0190_015:0723b19": "一切，若天若人，所有親族眷屬識知，各各",
    "T03n0190_015:0723b20": "有是別離之事，彼不見此，此不見彼。』而說偈",
    "T03n0190_015:0723b21": "言：",
    "T03n0190_015:0723b22": "「『一切眾生此盡業，　　天人貴賤平等均，",
    "T03n0190_015:0723b23": "雖處善惡諸世間，　　無常至時無有異。』",
    "T03n0190_015:0723b24": "「爾時太子聞說此已，報馭者言：『若我此身，同",
    "T03n0190_015:0723b25": "有是死，死法未過，又我即今不得見天及以",
    "T03n0190_015:0723b26": "天中所有眷屬，彼等又亦不見於我，我今何",
    "T03n0190_015:0723b27": "假向彼園林遊戲快樂？可速迴車還入宮內，",
    "T03n0190_015:0723b28": "我當思惟。』是時馭者，聞太子命如是言已，即",
    "T03n0190_015:0723b29": "迴車駕，還向宮中。爾時太子至宮內已，端坐",
    "T03n0190_015:0723c01": "思惟：『我當必死，既未能得超越死法。』繫念",
    "T03n0190_015:0723c02": "默然，思惟如是：『世間果報，會歸無常。』而太子",
    "T03n0190_015:0723c03": "初欲入宮時，有一無智愚癡相師，立在大王",
    "T03n0190_015:0723c04": "宮門之外，熟視瞻仰太子面顏上下形容丈",
    "T03n0190_015:0723c05": "夫之相，大聲唱言：『汝諸人輩一切當知！從今",
    "T03n0190_015:0723c06": "日後，至七日內，此之太子，七寶自然成就來",
    "T03n0190_015:0723c07": "應。』時淨飯王問馭者言：『汝善馭者！引導太",
    "T03n0190_015:0723c08": "子，至園林中，頗得稱心，受歡樂不？』馭者長",
    "T03n0190_015:0723c09": "跪奉報王言：『大王！當知太子今出，不至園",
    "T03n0190_015:0723c10": "林。』時，淨飯王問馭者言：『太子何故，不至園",
    "T03n0190_015:0723c11": "林？』馭者白言：『大王！善聽！太子出宮，於其中",
    "T03n0190_015:0723c12": "道，見一死人臥在床上，四人扛舁，乃至親",
    "T03n0190_015:0723c13": "屬，圍遶哭泣，見已即迴還入宮內，思惟不樂。』",
    "T03n0190_015:0723c14": "時淨飯王聞此語已，心內思惟：『阿私陀仙所",
    "T03n0190_015:0723c15": "記必實。太子莫復捨我出家，我今可更增益",
    "T03n0190_015:0723c16": "太子五慾之事，令其染著，勿使出家。』時，淨",
    "T03n0190_015:0723c17": "飯王與其太子，增加服玩種種充足。而有偈",
    "T03n0190_015:0723c18": "說：",
    "T03n0190_015:0723c19": "「『無量劫海功德行，　　太子以見命終人，",
    "T03n0190_015:0723c20": "心大悵怏懷憂愁，　　還入宮內思當死。",
    "T03n0190_015:0723c21": "昔置此城宮殿妙，　　太子年盛極端嚴，",
    "T03n0190_015:0723c22": "五慾稱心甚自娛，　　猶在千目歡喜苑。』",
    "T03n0190_015:0723c23": "「如是次第，太子在於宮內，具足而受五慾，",
    "T03n0190_015:0723c24": "恣意歡喜。",
    "T03n0190_015:0723c25": "20 耶輸陀羅夢品佛本行集經耶輸陀羅夢品第二十上",
    "T03n0190_015:0723c26": "「爾時，作瓶天子見太子出觀死屍，迴厭離世",
    "T03n0190_015:0723c27": "間五慾之事，還宮內坐，經六日後，復更如",
    "T03n0190_015:0723c28": "是。重思惟言：『此之護明菩薩大士，以著五",
    "T03n0190_015:0723c29": "慾，心迷放逸，不肯棄捐。今時已至，護明菩",
    "T03n0190_015:0724a01": "薩應須速疾捨離出家，我今可為作勸請",
    "T03n0190_015:0724a02": "緣。』時，作瓶天子為發太子出家心故，亦是作",
    "T03n0190_015:0724a03": "瓶天子宿福因緣感動，自令太子興意，欲向",
    "T03n0190_015:0724a04": "園林內遊。",
    "T03n0190_015:0724a05": "「爾時，太子召喚馭者而勅之言：『謂善馭者！急",
    "T03n0190_015:0724a06": "嚴駕乘，我欲入園。』馭者受命，即往啟奏淨飯",
    "T03n0190_015:0724a07": "王言：『大王！當知太子今欲出向園林遊戲觀",
    "T03n0190_015:0724a08": "看。』時，淨飯王勅令清淨種種莊嚴迦毘羅城，",
    "T03n0190_015:0724a09": "如前不異，乃至振鐸，告城內言：『莫使一人在",
    "T03n0190_015:0724a10": "太子前，老病及死，六根不具，令太子見，生厭",
    "T03n0190_015:0724a11": "離心。』馭者受教，進好賢車，太子知時，即坐",
    "T03n0190_015:0724a12": "車上，威德尊重，從城北門引駕而去。",
    "T03n0190_015:0724a13": "「爾時，作瓶天子以神通力，去車不遠，於太子",
    "T03n0190_015:0724a14": "前，化作一人，剃除鬚髮，著僧伽梨，偏袒右",
    "T03n0190_015:0724a15": "肩，手執錫杖，左掌擎鉢，在路而行。太子見",
    "T03n0190_015:0724a16": "已，問馭者言：『謂善馭者！此是何人？在於我",
    "T03n0190_015:0724a17": "前，威儀整肅，行步徐庠，直視一尋，不觀左",
    "T03n0190_015:0724a18": "右，執心持行，不似餘人；剃髮剪髭，衣色純",
    "T03n0190_015:0724a19": "赤，以樹皮染，不同白衣，鉢色紺光，猶如石",
    "T03n0190_015:0724a20": "黛。』時，作瓶天子以神通力，教彼馭者白太子",
    "T03n0190_015:0724a21": "言：『大聖太子！此人名為出家之人。』太子復問",
    "T03n0190_015:0724a22": "彼馭者言：『稱出家者，此行何行？』馭者報言：",
    "T03n0190_015:0724a23": "『大聖太子！此人恒常行善法行，遠離非行，善",
    "T03n0190_015:0724a24": "平等行，善布施行，善調諸根，善伏自身，善",
    "T03n0190_015:0724a25": "與無畏，能於一切諸眾生邊生大慈悲，善不",
    "T03n0190_015:0724a26": "恐怖於諸眾生，善不殺害於諸眾生，善能護",
    "T03n0190_015:0724a27": "念於諸眾生。太子！以如是故，名為出家。』太子",
    "T03n0190_015:0724a28": "復問彼馭者言：『汝善馭者！此人善能造作諸",
    "T03n0190_015:0724a29": "業。何以故？言法行者，此是善行，乃至善能",
    "T03n0190_015:0724b01": "不害眾生。是故汝今將車向彼出家人邊。』馭",
    "T03n0190_015:0724b02": "者承命，白太子言：『如太子勅。』即引車向出家",
    "T03n0190_015:0724b03": "人所。是時太子至已諮問彼出家人，作如是",
    "T03n0190_015:0724b04": "言：『尊者大士！汝是何人？』時作瓶天子以神",
    "T03n0190_015:0724b05": "通力，教彼出家剃髮之人，報太子言：『太子！我",
    "T03n0190_015:0724b06": "今名為出家之人。』太子復問：『仁者！何故名出",
    "T03n0190_015:0724b07": "家人？』彼復報言：『太子！我見一切世間諸行，盡",
    "T03n0190_015:0724b08": "是無常。觀如是已，捨於一切世俗眾事，遠離",
    "T03n0190_015:0724b09": "親族，求解脫故，捨家出家，作是思惟：「行何",
    "T03n0190_015:0724b10": "方便，能活諸命？此事知足，善行法行，乃至善",
    "T03n0190_015:0724b11": "能不行殺害一切諸命。」太子！以如是故我名",
    "T03n0190_015:0724b12": "出家。』太子又言：『仁者所為此業大善，汝若能",
    "T03n0190_015:0724b13": "觀一切諸行是無常法，能知如是，乃至善與",
    "T03n0190_015:0724b14": "一切眾生無怖畏者，乃至心能不起殺害於",
    "T03n0190_015:0724b15": "諸眾生，又能活命施其安隱。』而有偈言：",
    "T03n0190_015:0724b16": "「『觀見世間是滅法，　　欲求無盡涅槃處，",
    "T03n0190_015:0724b17": "怨親已作平等心，　　世間不行欲等事。",
    "T03n0190_015:0724b18": "隨依山林及樹下，　　或復塚間露地居，",
    "T03n0190_015:0724b19": "捨於一切諸有為，　　諦觀真如乞食活。』",
    "T03n0190_015:0724b20": "「爾時太子為敬法故，從車而下，徒步向彼出",
    "T03n0190_015:0724b21": "家人所，頭面頂禮彼出家人，三匝圍遶，還",
    "T03n0190_015:0724b22": "上車坐，即勅馭者，迴還宮中。是時宮內，有",
    "T03n0190_015:0724b23": "一婦人，名曰鹿女，遙見太子歸來入宮，因於",
    "T03n0190_015:0724b24": "欲心而說偈言：",
    "T03n0190_015:0724b25": "「『淨飯大王受快樂，　　摩訶波闍無憂愁，",
    "T03n0190_015:0724b26": "宮內婇女極姝妍，　　誰能當此聖子處？』",
    "T03n0190_015:0724b27": "「爾時太子聞此所說偈頌聲已，遍體戰慄，",
    "T03n0190_015:0724b28": "淚下如雨，心內愛樂涅槃之處，清淨諸根，",
    "T03n0190_015:0724b29": "趣向涅槃，而作是言：『我今應當取彼涅槃，我",
    "T03n0190_015:0724c01": "今應當證彼涅槃，我今應當行彼涅槃，我今",
    "T03n0190_015:0724c02": "應當住彼涅槃。』",
    "T03n0190_015:0724c03": "「爾時淨飯王在宮殿內，諸臣百官左右圍遶，",
    "T03n0190_015:0724c04": "太子忽然入到王邊，合十指掌，曲躬而立，白",
    "T03n0190_015:0724c05": "父王言：『唯願大王！今可聽我，我欲出家，志求",
    "T03n0190_015:0724c06": "涅槃。大王！當知一切眾生，皆有別離。』時，淨",
    "T03n0190_015:0724c07": "飯王聞其太子作是言已，如象搖樹，遍體",
    "T03n0190_015:0724c08": "戰動，支節怡解，淚下盈目，語聲嗚咽，報太",
    "T03n0190_015:0724c09": "子言：『我子太子！此意且停，子今非是此出家",
    "T03n0190_015:0724c10": "時。我亦曾經年少之時，諸根動時，而亦未見",
    "T03n0190_015:0724c11": "世間眾患，不行法行，又亦未曾見諸惡欲，而",
    "T03n0190_015:0724c12": "行苦行。子起是心，甚不堪忍。我子童子！年",
    "T03n0190_015:0724c13": "少之時，心意未定，諸根未伏，而欲住彼阿蘭",
    "T03n0190_015:0724c14": "若時，不堪苦行。我子童子！待我年老，我若",
    "T03n0190_015:0724c15": "時至，欲行法行，我當捨國付子王位，而入空",
    "T03n0190_015:0724c16": "閑，行於苦行。我子童子！若子反逆，不順我",
    "T03n0190_015:0724c17": "心，違我語言，行於法行；子於現世，得不善",
    "T03n0190_015:0724c18": "法，以違尊語。是故我子！此精進心，且急捨",
    "T03n0190_015:0724c19": "離，住於宮中，安意家內，行於俗法。我子童",
    "T03n0190_015:0724c20": "子！凡世間人，先須受於五慾之樂，然後發",
    "T03n0190_015:0724c21": "意，向出家心。』太子報言：『大王！今者不可得障",
    "T03n0190_015:0724c22": "子出家心。何以故？譬如有人，從彼焚燒熾",
    "T03n0190_015:0724c23": "然猛焰火宅之中欲走出者，此是健人，不",
    "T03n0190_015:0724c24": "可遮斷。大王！諸有生者，會有別離。若人覺知",
    "T03n0190_015:0724c25": "世間之中，皆有別離而不能捐別離法者，此",
    "T03n0190_015:0724c26": "非善利。又如有人，作事不成，死時將至，而不",
    "T03n0190_015:0724c27": "疾為，此非善智。』即為父王，而說偈言：",
    "T03n0190_015:0724c28": "「『若覩一切決無常，　　諸有之法終散壞，",
    "T03n0190_015:0724c29": "寧忍世間諸親別，　　死命欲至事須成。』",
    "T03n0190_015:0725a01": "「時淨飯王更復慇懃重語太子：『我子童子！",
    "T03n0190_015:0725a02": "決定不得捨我出家。』又諸大臣，依昔世論，各",
    "T03n0190_015:0725a03": "以所見，諫太子言：『大聖太子！可不聞乎？劫",
    "T03n0190_015:0725a04": "初已來，韋陀論中，昔諸王輩，年少之時，各在",
    "T03n0190_015:0725a05": "自境，如法治化，至年老時，嫡胄相承，各將世",
    "T03n0190_015:0725a06": "子，以紹王位，然後向山，修行法行。以是義",
    "T03n0190_015:0725a07": "故，大聖太子！不得獨違先王之法。』時，淨飯王",
    "T03n0190_015:0725a08": "聞諸大臣作是語已，淚下如雨，一心諦觀太",
    "T03n0190_015:0725a09": "子之面，眼睛不瞬。是時太子，心內狐疑，憂",
    "T03n0190_015:0725a10": "愁不樂，還入宮中。太子至宮，諸婇女等，遙見",
    "T03n0190_015:0725a11": "太子，皆悉歡喜，從坐而起，或手合掌，或面",
    "T03n0190_015:0725a12": "嬌姿，或舞或歌，或身承奉。見太子坐，各以",
    "T03n0190_015:0725a13": "欲心，妭態熾盛，圍遶太子，相共娛樂，如自",
    "T03n0190_015:0725a14": "在天在於宮內，威德巍巍，眾相顯爀，歡樂",
    "T03n0190_015:0725a15": "亦然。",
    "T03n0190_015:0725a16": "「爾時，太子以共同生諸相諸好，一齊等者，恒",
    "T03n0190_015:0725a17": "常莊嚴，日夜遊戲。又見太子如是諸相顯爀",
    "T03n0190_015:0725a18": "炳著，心生如是希有之想，此是月天自下於",
    "T03n0190_015:0725a19": "地。彼等婇女，見於太子如是相貌，極起羨",
    "T03n0190_015:0725a20": "心，或復揚眉，或有目視，或口詧語，或手相",
    "T03n0190_015:0725a21": "招，以是太子威神力故，令其欲心不能熾盛，",
    "T03n0190_015:0725a22": "復不能笑，太子亦從父王邊出。時，淨飯王",
    "T03n0190_015:0725a23": "即喚馭者，而告之言：『謂善馭者！太子不至彼",
    "T03n0190_015:0725a24": "園林乎？』馭者報言：『大王！當知！太子欲向彼園",
    "T03n0190_015:0725a25": "林中，於其半道，見有一人，剃除鬚髮，身服染",
    "T03n0190_015:0725a26": "衣，執杖持鉢，見彼人已，迴車入宮，端坐思",
    "T03n0190_015:0725a27": "惟。』",
    "T03n0190_015:0725a28": "「爾時，淨飯王聞是語已如是思惟：『大仙私陀",
    "T03n0190_015:0725a29": "言不虛妄，定恐太子捨家出家，我今更可增",
    "T03n0190_015:0725b01": "益五慾，令其染著勿使出家。』時，淨飯王更",
    "T03n0190_015:0725b02": "加五慾，教住宮內，心受快樂，不許出家，",
    "T03n0190_015:0725b03": "重說偈言：",
    "T03n0190_015:0725b04": "「『太子道見出家人，　　身體著衣樹皮染，",
    "T03n0190_015:0725b05": "覩已志求無上道，　　深心唯樂在出家。",
    "T03n0190_015:0725b06": "觀老病死苦無邊，　　又見出家乞食活，",
    "T03n0190_015:0725b07": "厭離世間捨三患，　　慕樂解脫求無為。",
    "T03n0190_015:0725b08": "生老病死諸瘡疣，　　太子欲離彼等苦，",
    "T03n0190_015:0725b09": "道上見彼出家者，　　心生大喜此是真。",
    "T03n0190_015:0725b10": "欲捨貪等諸恚根，　　我應剃除入山藪，",
    "T03n0190_015:0725b11": "太子欲求至真法，　　見彼沙門大喜歡。",
    "T03n0190_015:0725b12": "乘善駟馬調御車，　　欲出三界故觀苑，",
    "T03n0190_015:0725b13": "半路見彼捨俗服，　　心喜此是上菩提。』",
    "T03n0190_015:0725b14": "「爾時，淨飯王，更為太子，廣設五慾所有功",
    "T03n0190_015:0725b15": "德，事事加益，悉使增多。復於舊宮城郭之",
    "T03n0190_015:0725b16": "外，四面周匝，守護牢防，別更築於崇巨高",
    "T03n0190_015:0725b17": "壘，遶於舊院，坑壍極深，其墉堞頭，安置種種",
    "T03n0190_015:0725b18": "七寶羅網，羅網節目悉懸鳴鈴，宮閤門扉，嚴",
    "T03n0190_015:0725b19": "加禁衛。晨夕出入開闔之時，使有大聲，聞徹",
    "T03n0190_015:0725b20": "四遠門外。復置無量兵車象馬，及人團隊相",
    "T03n0190_015:0725b21": "捉，皆被鞍甲，悉使精牢。其次，復於宮院之外，",
    "T03n0190_015:0725b22": "安置無量百千壯士，形容端正，可喜無雙，",
    "T03n0190_015:0725b23": "悉能破他所有怨敵。身帶甲冑，手執三叉弓",
    "T03n0190_015:0725b24": "箭長刀戟矟鑹棒，諸如是等種種武仗，防",
    "T03n0190_015:0725b25": "護太子，內外城門。復教宮內，嚴加約勅，諸",
    "T03n0190_015:0725b26": "婇女等，晝夜莫停，奏諸音樂，顯現一切娛樂",
    "T03n0190_015:0725b27": "之事。所有女人幻惑之能，悉皆顯現，以慾",
    "T03n0190_015:0725b28": "枷縛，使著慾心，勿捨出家。",
    "T03n0190_015:0725b29": "佛本行集經卷第十五"
}