{
    "T38n1778_003:0596b12": "維摩經略疏卷第三初小卷九",
    "T38n1778_003:0596b14": "天台沙門湛然略",
    "T38n1778_003:0596b15": "2 方便品(三)方便品之初9 維摩經略疏卷第九",
    "T38n1778_003:0596b16": "此品次〈佛國〉來者，即是為破有為緣集，顯不",
    "T38n1778_003:0596b17": "思議法身，扶成如來淨國之教。大聖意多，今",
    "T38n1778_003:0596b18": "略為三：初明此品次〈佛國〉來、二略釋方便義、",
    "T38n1778_003:0596b19": "三入文解釋。初意者，前於普集已說真性解",
    "T38n1778_003:0596b20": "脫之體，次於此經闡揚佛國因果之宗，為未",
    "T38n1778_003:0596b21": "曉者必須菩薩勝人開獎。今淨名住不思議",
    "T38n1778_003:0596b22": "解脫之權謀，故能輔佛折伏攝受有機之徒，",
    "T38n1778_003:0596b23": "令離諸緣集成不思議解脫，若淨土行熟則",
    "T38n1778_003:0596b24": "隨業來生，各於其土聞法調伏、入慧起根。問：",
    "T38n1778_003:0596b25": "普集真性是從經體，何得用為此經之體？答：",
    "T38n1778_003:0596b26": "真性解脫通為諸經之體，豈不近為此經體",
    "T38n1778_003:0596b27": "耶？但〈佛國品〉文未顯，至下處處顯說，並與前",
    "T38n1778_003:0596b28": "說不乖，故得為此經體也。二、釋方便義，即為五",
    "T38n1778_003:0596b29": "意：一略釋名、二約教同異、三方便所用法、四",
    "T38n1778_003:0596c01": "約三業所用、五約觀心。一、略釋名者，「方」是智所",
    "T38n1778_003:0596c02": "詣之偏法、「便」是善權巧用之能巧，用諸法隨",
    "T38n1778_003:0596c03": "機利物，故云方便。故文云「智度菩薩母，方便",
    "T38n1778_003:0596c04": "善權父。」方便有三，即三種二智：一化他、二自",
    "T38n1778_003:0596c05": "行化他、三自行，具在《玄義》。二、同異者，即約四",
    "T38n1778_003:0596c06": "教：一、三藏佛三種二智者，如毘曇有門，照事",
    "T38n1778_003:0596c07": "無常苦等，名為權智；照理無常苦等，名為實",
    "T38n1778_003:0596c08": "智。成實空門，以毘曇事理皆是權智，照諦空",
    "T38n1778_003:0596c09": "理方是實智。如是四門，四悉赴緣說種種二",
    "T38n1778_003:0596c10": "智，皆是化他。二、明自他權實二智者，佛用四",
    "T38n1778_003:0596c11": "悉說上四門，種種權實隨他意語皆是權智；",
    "T38n1778_003:0596c12": "坐道場時，證二諦理不可宣說，即自行實智。",
    "T38n1778_003:0596c13": "三、自行權實二智者坐道場時，證俗諦智究",
    "T38n1778_003:0596c14": "竟分明、法障皆盡，名自行權智；證真諦理究",
    "T38n1778_003:0596c15": "竟分明、正習俱盡，名為實智。二、明通佛三種",
    "T38n1778_003:0596c16": "二智者，一、若用悉檀說三藏三種二智及當",
    "T38n1778_003:0596c17": "教有門照幻化事皆名權智；照幻化理名為",
    "T38n1778_003:0596c18": "實智。若空門明義，照幻化事理皆名權智、照",
    "T38n1778_003:0596c19": "幻化理空即是實智，乃至四門種種權實皆",
    "T38n1778_003:0596c20": "是化他權實二智。二、明自他二智者，總前三",
    "T38n1778_003:0596c21": "藏及當教所明種種權實皆是隨他意語並",
    "T38n1778_003:0596c22": "屬化他權智，佛及八地內心所證皆名實智。",
    "T38n1778_003:0596c23": "三、自行二智者，佛及八地照真俗理即是權",
    "T38n1778_003:0596c24": "實二智。三、別教三種二智者，一、總前藏通三",
    "T38n1778_003:0596c25": "種二智及當教有門分別事相皆為權智，若",
    "T38n1778_003:0596c26": "照如來藏理名為實智。若空門者，照有門事",
    "T38n1778_003:0596c27": "理皆名權智，有門權實畢竟空寂名為實智。",
    "T38n1778_003:0596c28": "二、自他權實二智者，總上二教及當教四門",
    "T38n1778_003:0596c29": "皆是隨他名為權智，佛及十地內證之理名",
    "T38n1778_003:0597a01": "為實智。三、自行權實，二智佛及十地內證不",
    "T38n1778_003:0597a02": "可說真俗之理名為權實二智。四、明圓教三",
    "T38n1778_003:0597a03": "種權實二智者，總前三教及當教有門不",
    "T38n1778_003:0597a04": "斷煩惱照界內外法界種種法門名為權智，",
    "T38n1778_003:0597a05": "不斷煩惱照自性清淨心即是實智。圓空門",
    "T38n1778_003:0597a06": "者，不斷煩惱照界內外事理之有名為權智，",
    "T38n1778_003:0597a07": "照事理皆空名為實智。如是等四門，用四悉",
    "T38n1778_003:0597a08": "說種種二智皆名化他二智。二、明自他二智",
    "T38n1778_003:0597a09": "者，三教及當教種種二智皆是隨他悉是權",
    "T38n1778_003:0597a10": "智，佛及四十一心證不思議二諦之理皆名",
    "T38n1778_003:0597a11": "實智。三、明自行二智者，佛及四十一心內證",
    "T38n1778_003:0597a12": "不思議二諦之理名權實二智。是故文殊請",
    "T38n1778_003:0597a13": "淨名說入不二法門，其即默然，文殊稱歎，意",
    "T38n1778_003:0597a14": "在此也。三、方便所用法者，至論諸法非權非",
    "T38n1778_003:0597a15": "實而言權實者，皆四悉檀善巧利物，此方等",
    "T38n1778_003:0597a16": "大乘一音演說隨機所感四種不同。又此品",
    "T38n1778_003:0597a17": "正明助佛闡揚善巧權謀隨機利物令入慧",
    "T38n1778_003:0597a18": "起根，故名方便。但《瓔珞》有三：一破法、二立法、",
    "T38n1778_003:0597a19": "三教化眾生。今約此經，遠論室外折伏即是",
    "T38n1778_003:0597a20": "破他執法之方便；室內攝受即是引他立法",
    "T38n1778_003:0597a21": "之方便；以折伏攝受令法久住，前二亦是化",
    "T38n1778_003:0597a22": "眾生之方便也。若約此經近論者，此品呵諸",
    "T38n1778_003:0597a23": "人者即是破法折伏，勸求佛身即是立法攝",
    "T38n1778_003:0597a24": "受，以折攝故令法久住。法得久住者，謂令眾",
    "T38n1778_003:0597a25": "生入真性解脫清淨佛土。是以《中論》品品明",
    "T38n1778_003:0597a26": "破即是破法，後〈四諦品〉明三寶四諦四沙門",
    "T38n1778_003:0597a27": "果即是立法。又偈結云「因緣所生法，我說即",
    "T38n1778_003:0597a28": "是空」，破法折伏也，亦名為假名立法攝受也。",
    "T38n1778_003:0597a29": "「亦是中道義」，教化眾生令法得久住，法久住",
    "T38n1778_003:0597b01": "者令見佛性住大涅槃，故前品云「隨其方便",
    "T38n1778_003:0597b02": "能成就眾生，隨成就眾生即佛土淨。」當知歎",
    "T38n1778_003:0597b03": "淨名方便者，正歎助佛闡揚不思議解脫佛國",
    "T38n1778_003:0597b04": "之教。四、約三業明所用法。所以然者，諸佛菩",
    "T38n1778_003:0597b05": "薩清淨三業性如虛空，非一非異不可分別，",
    "T38n1778_003:0597b06": "為化眾生慈悲誓願神通感應，應十法界現不",
    "T38n1778_003:0597b07": "可說種種身業十方利物，是為身密方便示",
    "T38n1778_003:0597b08": "現。又以悲誓神通應化，現同十界所有音聲，",
    "T38n1778_003:0597b09": "十方佛土示不可說種種之法，是為口密方便",
    "T38n1778_003:0597b10": "利益。又以悲誓神通應化現十界心，十方佛",
    "T38n1778_003:0597b11": "土現不可說心識種種分別，即是心密方便利",
    "T38n1778_003:0597b12": "益。藏通但明神通三業，別圓法身應現三業",
    "T38n1778_003:0597b13": "亦名神通變化三業，故約三業以明方便。此",
    "T38n1778_003:0597b14": "品明六度攝物即心密方便，為白衣等示種",
    "T38n1778_003:0597b15": "種之身即身密方便，一切見敬託疾興教說",
    "T38n1778_003:0597b16": "種種法即口密方便，此三業方便無方利物",
    "T38n1778_003:0597b17": "莫測其本，即是三密，亦名三輪不思議化、三",
    "T38n1778_003:0597b18": "無失、三不護、三業隨智慧行。良以法身三業",
    "T38n1778_003:0597b19": "化物無失，無謀無念寂而常用，應生四土示",
    "T38n1778_003:0597b20": "身口意折伏攝受利益眾生，故居方丈無疾",
    "T38n1778_003:0597b21": "現疾，因以開悟，令超緣集同栖空室。從此標",
    "T38n1778_003:0597b22": "名，故言方便品也。",
    "T38n1778_003:0597b23": "五、約觀心者，若別相三觀，前二為方便，若入",
    "T38n1778_003:0597b24": "中道即是實慧。初從假入空是破法折伏義",
    "T38n1778_003:0597b25": "也，次從空入假是立法攝受，中道正觀即是",
    "T38n1778_003:0597b26": "教化眾生入實慧也。入實者名法久住，法久",
    "T38n1778_003:0597b27": "住者則法身常存。若一心三觀，方便實慧不",
    "T38n1778_003:0597b28": "一不異，以三觀歷三業明方便巧用可以意",
    "T38n1778_003:0597b29": "知。問：此品定是誰說？答：此有三解。有言：是集",
    "T38n1778_003:0597c01": "經者歎淨名德，為問疾者說如是法。有言：前",
    "T38n1778_003:0597c02": "歎德是集經者，次說法是寶積向佛述淨名",
    "T38n1778_003:0597c03": "有疾而不得來，為問疾者說如是法。有言：是",
    "T38n1778_003:0597c04": "佛同歎淨名有此方便說法利物之事。今恐",
    "T38n1778_003:0597c05": "是佛說。普集經及〈佛國品〉，意在淨名助發宣",
    "T38n1778_003:0597c06": "揚。有此稱歎，淨名懸知，故方便託疾，來詣參",
    "T38n1778_003:0597c07": "問因得興教，阿難本願所未聞經願佛為說，",
    "T38n1778_003:0597c08": "至結集時次〈佛國品〉而誦出之。入室六品阿",
    "T38n1778_003:0597c09": "難在菴羅園，皆付阿難者，亦是重為說。「爾",
    "T38n1778_003:0597c10": "時」下，三、入文解釋。淨名助化凡有九品，大分",
    "T38n1778_003:0597c11": "為二：初、半品歎德，正是形益方便；二、從「現身",
    "T38n1778_003:0597c12": "有疾」去，正明聲益方便。形聲互益，但就傍正",
    "T38n1778_003:0597c13": "而分兩別。初形益者，即為聲益而作哢胤。何",
    "T38n1778_003:0597c14": "者？此土以音聲為佛事，故聲益為正。就初為",
    "T38n1778_003:0597c15": "二：一先歎德、二正明形益。歎德為二：初標住",
    "T38n1778_003:0597c16": "處及人、二正歎德。初文者，城如前釋。「長者」者，",
    "T38n1778_003:0597c17": "有長人之德也。但標人處者，意有所主。淨名、",
    "T38n1778_003:0597c18": "寶積同住此城，本是法友，寶積獨來而淨名",
    "T38n1778_003:0597c19": "不來者，為有疾也。因其有疾，故致參問。因問",
    "T38n1778_003:0597c20": "說法，承機便也。人既有問，佛同世儀豈不遣",
    "T38n1778_003:0597c21": "問？但被命之徒有堪不堪，不堪即五百八千，",
    "T38n1778_003:0597c22": "又各述往呵顯淨名之德，亦令述昔重益時",
    "T38n1778_003:0597c23": "機。此有密意，非都不堪。堪即文殊，奉命入室",
    "T38n1778_003:0597c24": "對揚解脫，其同往者法利皆充。是則淨名赴",
    "T38n1778_003:0597c25": "緣興顯大法，佛國因果之功成。維摩如前釋。",
    "T38n1778_003:0597c26": "長者者，今當略解。然其本地，舊云金粟如來，",
    "T38n1778_003:0597c27": "即是法身長者。如《法華》云「大富長者即是如",
    "T38n1778_003:0597c28": "來」，語其迹也。位居法雲或云等覺，望佛",
    "T38n1778_003:0597c29": "為菩薩，即長者子；望下地名等覺佛，則長者",
    "T38n1778_003:0598a01": "也。今略為四：一外具十德名世間長者；二內",
    "T38n1778_003:0598a02": "合法身十德即出世長者；三約觀心具有十",
    "T38n1778_003:0598a03": "德；四帖釋經文。初外具者，一性貴、二位高、三",
    "T38n1778_003:0598a04": "大富、四威勢、五智深、六年耆、七無失、八禮",
    "T38n1778_003:0598a05": "備、九上歎、十下歸。備此十德，世間名大長者。",
    "T38n1778_003:0598a06": "何者？國內勝人稱為長者，必是貴族；雖是貴族，",
    "T38n1778_003:0598a07": "爵位卑微，不稱姓望；雖是高位，貧無財惠，世",
    "T38n1778_003:0598a08": "所不重；雖財充積，無寵不威，物不敬畏；雖有",
    "T38n1778_003:0598a09": "大勢，神用闇短，智人所輕；雖神解明鑒，而年",
    "T38n1778_003:0598a10": "在幼，物情不揖；雖年耆貌皓，內行斯惡，人所",
    "T38n1778_003:0598a11": "鄙怪；雖操行無瑕，而外闕禮儀，無可瞻愛；雖",
    "T38n1778_003:0598a12": "進止容與，若上人不穆，名不徹遠；雖豪貴歌",
    "T38n1778_003:0598a13": "詠，無恩群下，物所不崇。十德若備，名大長者。",
    "T38n1778_003:0598a14": "二、以十義內合法身十德者，淨名迹即居人",
    "T38n1778_003:0598a15": "世、具世十德，故毘耶所推，稱大長者。然其本",
    "T38n1778_003:0598a16": "地，眾德妙絕不可稱說，略而言之內具十德，",
    "T38n1778_003:0598a17": "即是出世法身長者。一、從初發心常值佛稟",
    "T38n1778_003:0598a18": "教，正觀中道發生理慧，即是法王種性中生。",
    "T38n1778_003:0598a19": "二、積功累德，證無生忍。三、萬善法財無不具",
    "T38n1778_003:0598a20": "足。四、十力無畏降魔制外。五、權實二智無不",
    "T38n1778_003:0598a21": "通達。六、久值諸佛，觀行純熟。七、三業隨智，得",
    "T38n1778_003:0598a22": "三無失。八、具佛威儀，進止咸益。九、諸佛記別，",
    "T38n1778_003:0598a23": "歎以誠言。十、釋梵所敬，歸心所崇。此十具足",
    "T38n1778_003:0598a24": "即法身德滿，故名法身長者。是故能輔釋尊闡",
    "T38n1778_003:0598a25": "於不思議法門，顯成淨土因果之教。三、約觀心",
    "T38n1778_003:0598a26": "明十德者，一姓貴，即正觀順教契理生智，是",
    "T38n1778_003:0598a27": "名發心生在佛家種性真正。二、得無生忍者，",
    "T38n1778_003:0598a28": "觀三諦理三惑不起，即是修無生忍。雖非上",
    "T38n1778_003:0598a29": "地觀行之心，亦稱無生，故《法華》云「若說此經，",
    "T38n1778_003:0598b01": "當著如來衣，如來衣者柔和忍辱心。」是忍即",
    "T38n1778_003:0598b02": "寂滅忍，豈不得稱無生？此即位高。三、大富者，",
    "T38n1778_003:0598b03": "正觀之心三業清淨，包含三諦一心萬行，富",
    "T38n1778_003:0598b04": "有法財。四、勢力者，正觀降伏愛見魔外。五、智",
    "T38n1778_003:0598b05": "深者，觀中為實、雙照為權，二智具足。六、年耆",
    "T38n1778_003:0598b06": "者，久種善根方修此觀。七、無失者，正觀心性，",
    "T38n1778_003:0598b07": "三業無瑕。八、禮備者，舉足下足無非道場，乃",
    "T38n1778_003:0598b08": "至著僧伽梨悉皆一心。九、上人咨嗟者，觀行",
    "T38n1778_003:0598b09": "之人常為十方諸佛所讚，故《法華》云「能持是",
    "T38n1778_003:0598b10": "經者，諸佛皆歡喜，現無量神力，歎美持經者。」",
    "T38n1778_003:0598b11": "十、下人所敬者，《法華》明持經行人，天龍四部",
    "T38n1778_003:0598b12": "皆來恭敬供養是人。當知觀行之人具淨名",
    "T38n1778_003:0598b13": "德，同於大士，是真佛子，故《法華》云「佛子住是",
    "T38n1778_003:0598b14": "地，即是佛受用。常在於其中，經行及坐臥。」",
    "T38n1778_003:0598b15": "尚同長者受用，豈不得名長者子也。「已曾供",
    "T38n1778_003:0598b16": "養」下，二、正歎德。即為十段釋於十德，不多不",
    "T38n1778_003:0598b17": "少。「供養諸佛」者，此兩句歎第一種性真正，如",
    "T38n1778_003:0598b18": "世間長者姓貴也。今淨名值佛既多、聞法亦",
    "T38n1778_003:0598b19": "廣，必如聞而行深觀實相。若發生理慧，是為",
    "T38n1778_003:0598b20": "從佛口生、從法化生，得佛法分，三慧顯理天",
    "T38n1778_003:0598b21": "性相關名真佛子，是則生在佛家種性真正。",
    "T38n1778_003:0598b22": "「深殖善本」者，釋成種性。殖之言種，觀畢竟空",
    "T38n1778_003:0598b23": "種大智種。智是行本，從解生行，德無不備。故",
    "T38n1778_003:0598b24": "《大品》云「諸法雖空，一心具足萬行。」即法身初",
    "T38n1778_003:0598b25": "生具足眾德。「得無生忍」此一句，二、歎法身位",
    "T38n1778_003:0598b26": "高，如世長者位高也。所以然者，圓教初住一",
    "T38n1778_003:0598b27": "地具足諸地功德，此義猶通。今淨名或云金",
    "T38n1778_003:0598b28": "粟如來，已得上寂滅忍，或云位居等覺得中",
    "T38n1778_003:0598b29": "寂滅忍，或云位居法雲得下寂滅忍。若居中",
    "T38n1778_003:0598c01": "下無明已斷，但有微習不能牽生，名無生忍，",
    "T38n1778_003:0598c02": "即位高也。所以不受寂滅忍名者，正為讓佛",
    "T38n1778_003:0598c03": "但無生忍也。「辨才至總持」此三句，是三、歎三",
    "T38n1778_003:0598c04": "業功德。法身之德、四辨法財亦復無量，如世",
    "T38n1778_003:0598c05": "長者之大富也。辨才是口無礙辨，能攝一切",
    "T38n1778_003:0598c06": "口業功德法才；「遊戲神通」即身業，攝一切身",
    "T38n1778_003:0598c07": "業功德；「逮諸總持」即諸陀羅尼，總持一切意業",
    "T38n1778_003:0598c08": "功德及餘一切功德法財。「獲無所畏降魔勞",
    "T38n1778_003:0598c09": "怨」此二句，是四、歎外用無怯，如世長者有威",
    "T38n1778_003:0598c10": "勢也。何者？十力無畏降魔制外，魔即四魔八",
    "T38n1778_003:0598c11": "魔十魔，如上說。勞怨者，魔有塵勞之力，能害",
    "T38n1778_003:0598c12": "菩薩智度母、善權父、諸善法親，故名勞怨。",
    "T38n1778_003:0598c13": "「入深至利鈍」此八句，是五、歎二智，如世長者",
    "T38n1778_003:0598c14": "有深智也。前四句正歎、後四句釋歎。「入深法",
    "T38n1778_003:0598c15": "門」即歎實智。不二法門實理甚深，唯佛究盡，",
    "T38n1778_003:0598c16": "故名深法。「善於智度」即到彼岸邊底，歎實智",
    "T38n1778_003:0598c17": "也。「通達方便，大願成就」二句歎權智。權智善",
    "T38n1778_003:0598c18": "巧能成大願，大願成就方便用成。「明了眾生",
    "T38n1778_003:0598c19": "心之所趣」此二句釋歎實智。一切眾生皆有",
    "T38n1778_003:0598c20": "佛性，凡有心者悉得菩提，如流趣海。「又能分",
    "T38n1778_003:0598c21": "別諸根利鈍」此兩句釋歎權智。眾生根有利",
    "T38n1778_003:0598c22": "鈍不同，而能善巧逗機令得悟解，即是方便。",
    "T38n1778_003:0598c23": "「久於至大乘」此三句，六、歎修行積久見理分",
    "T38n1778_003:0598c24": "明，如世長者年耆見久。故《法華》明文殊已曾",
    "T38n1778_003:0598c25": "久值諸佛修學積劫。此亦如是，故言純熟。「決",
    "T38n1778_003:0598c26": "定大乘」者，見理分明，能師子吼。師子吼者，說",
    "T38n1778_003:0598c27": "諸眾生悉有佛性。佛性者，《大經》云即大乘也。",
    "T38n1778_003:0598c28": "「諸有所作能善思量」此二句，七、歎三業隨智",
    "T38n1778_003:0598c29": "慧行得三無失，如世長者內行無過。何者？一",
    "T38n1778_003:0599a01": "切所作皆是三業，能善思量。若作前智後，失",
    "T38n1778_003:0599a02": "不可追；今前智後作，無差機失，即三業隨智",
    "T38n1778_003:0599a03": "慧行得三無失。「住佛威儀心如大海」此兩",
    "T38n1778_003:0599a04": "句，是八、歎形心兩稱。形則進止得儀，心則含",
    "T38n1778_003:0599a05": "弘無隔，如世長者禮儀備足有大人之懷。又",
    "T38n1778_003:0599a06": "住佛威儀者，如十地菩薩學佛象王迴視等，",
    "T38n1778_003:0599a07": "舉足下足有所運為無非佛事。有言具佛相",
    "T38n1778_003:0599a08": "好也；今言能如佛不起滅定，現諸威儀普利",
    "T38n1778_003:0599a09": "一切。「心大如海」者，《大經》明海有八不思議，佛",
    "T38n1778_003:0599a10": "法亦爾。具出彼經。今言菩薩無緣大慈，含容",
    "T38n1778_003:0599a11": "一切心無取相，是故不增；雖觀諸法畢竟空",
    "T38n1778_003:0599a12": "寂，而不捨眾生，故名不減。猶如大海，眾流常",
    "T38n1778_003:0599a13": "入而不增、沃燋常煎而不減，故言心大如海。",
    "T38n1778_003:0599a14": "「諸佛咨嗟」此一句，是九、明諸佛稱歎。如世",
    "T38n1778_003:0599a15": "長者，為天王上人之所歎美。大士既具諸德",
    "T38n1778_003:0599a16": "又稱物緣，故為諸佛之所嗟歎。「弟子釋梵",
    "T38n1778_003:0599a17": "世主所敬」此兩句，是十、歎大士內德既充外",
    "T38n1778_003:0599a18": "堪師軌恩被必深故為敬仰，如世長者民下",
    "T38n1778_003:0599a19": "所崇。「弟子」者，謂諸聲聞，「釋梵世主」者，即欲色",
    "T38n1778_003:0599a20": "界主。主既歸心，臣民之眾莫不咸敬。「欲度」",
    "T38n1778_003:0599a21": "下，二、明形益方便。文為三：一標益物處、二正",
    "T38n1778_003:0599a22": "明益物、三結。初明處者，大士將欲助佛闡揚",
    "T38n1778_003:0599a23": "大道，方便度脫眾生，故居廣嚴之國，即是品",
    "T38n1778_003:0599a24": "之來意。如文。「資財」下，二、正明益物之事。文為",
    "T38n1778_003:0599a25": "三：初六句，明心密；二、從「雖為」下九句，明身密；",
    "T38n1778_003:0599a26": "三、從「一切」下二十句，明口密。初六句，約六度",
    "T38n1778_003:0599a27": "攝物，此是從本垂迹。下二十九句，皆是迹同",
    "T38n1778_003:0599a28": "凡俗，因迹顯本。問：何以心密是垂迹，身口是",
    "T38n1778_003:0599a29": "顯本？答：六度身心其理深隱，涉化方便，隨機",
    "T38n1778_003:0599b01": "有事，身口一往同俗。若求其致，方知表本。今",
    "T38n1778_003:0599b02": "初從本垂迹，益物顯本皆約六度。六度即波",
    "T38n1778_003:0599b03": "羅蜜滿足之身，三身三德不縱不橫如世伊",
    "T38n1778_003:0599b04": "字。「資財無量攝諸貧民」者，舊解多云資財",
    "T38n1778_003:0599b05": "只是世間財帛，貧民只是世間貧人。若爾，此",
    "T38n1778_003:0599b06": "與凡俗行施何殊？豈足歎淨名垂迹善巧攝",
    "T38n1778_003:0599b07": "物來生四土？今言財有事理，事則可知，理即",
    "T38n1778_003:0599b08": "真理善法財也，故文云「法王法力超群生，常",
    "T38n1778_003:0599b09": "以法財施一切。」以四教法財施於一切，即檀",
    "T38n1778_003:0599b10": "度具足法界，故言無量。攝諸貧民者，非但世",
    "T38n1778_003:0599b11": "間貧民，因財攝來以道教詔；今言貧民者，",
    "T38n1778_003:0599b12": "也七種方便皆是貧民。當知皆是如來方便",
    "T38n1778_003:0599b13": "密語。若是底下凡夫貧民，以世財帛或以戒",
    "T38n1778_003:0599b14": "善而攝取之。若二乘窮子，幼稚捨父求衣食",
    "T38n1778_003:0599b15": "者，以三藏鹽醋米麵一日之價生滅法財而",
    "T38n1778_003:0599b16": "攝取之。二乘為富，比於菩薩猶貧法財，故《法",
    "T38n1778_003:0599b17": "華》云「自念貧事，我無此物。」菩薩三祇功德雖",
    "T38n1778_003:0599b18": "復無量，比聲聞為富，並通菩薩猶是貧民。通",
    "T38n1778_003:0599b19": "無生諦理諸度法財自以為富，比於別教猶",
    "T38n1778_003:0599b20": "是貧民。別教歷別修無量諦理，諸波羅蜜法",
    "T38n1778_003:0599b21": "財無量自以為富，比於圓教猶是貧民。圓教",
    "T38n1778_003:0599b22": "三諦無作諦理諸波羅蜜法財圓足，金剛寶",
    "T38n1778_003:0599b23": "藏無有缺減乃名為富，故純陀自歎貧於無",
    "T38n1778_003:0599b24": "上法之財寶，若得無作方是無上法財。大士",
    "T38n1778_003:0599b25": "法身住於非慳非施圓滿之檀，能起四教法",
    "T38n1778_003:0599b26": "施之財攝七種貧民。乃至圓教善根未發亦",
    "T38n1778_003:0599b27": "是貧民，如純陀也。以四法財攝取眾生令生",
    "T38n1778_003:0599b28": "四土，此是垂迹引物還本。又約頓、漸、不定、祕",
    "T38n1778_003:0599b29": "密四種法施攝取眾生，成菩薩行令生淨土。",
    "T38n1778_003:0599c01": "淨名成佛，布施所攝眾生來生其國，故知此",
    "T38n1778_003:0599c02": "言扶成前品，佛說布施是菩薩淨土，一切能",
    "T38n1778_003:0599c03": "捨眾生來生其國。豈可不用佛國為宗？若約",
    "T38n1778_003:0599c04": "觀心者，今之四眾其有能住一心三觀，不見",
    "T38n1778_003:0599c05": "慳施，慈悲利物拯濟貧乏，興福供養隨喜獎",
    "T38n1778_003:0599c06": "成。若是長者一村行施、因施說法，受施之徒",
    "T38n1778_003:0599c07": "感恩慕德歸心受化，慳悋漸微，亦學施主捨",
    "T38n1778_003:0599c08": "財修福。若在令長住正觀心財施法施，則一",
    "T38n1778_003:0599c09": "管貧民歸心受化，慳心自息亦能捨財。乃至",
    "T38n1778_003:0599c10": "天王帝王住正觀心，不見慳施，慈愛貧民恩",
    "T38n1778_003:0599c11": "慧分施，因為巧說四教法門，四眾荷恩歸心",
    "T38n1778_003:0599c12": "受道亦皆能施。譬如一燈燃百千燈，冥者皆",
    "T38n1778_003:0599c13": "明明終不絕，是為四眾、帝王、長者住檀無盡",
    "T38n1778_003:0599c14": "燈法門攝眾生也。是諸所攝，於未來世還為",
    "T38n1778_003:0599c15": "眷屬，同生淨土、值佛聞經正慧開發，是諸施",
    "T38n1778_003:0599c16": "主得無生忍，於有緣之國示成正覺，昔布施",
    "T38n1778_003:0599c17": "所攝皆來其國修三乘道，若聞《法華》同入佛",
    "T38n1778_003:0599c18": "乘。此即淨名大士何處更往毘耶。「奉戒清",
    "T38n1778_003:0599c19": "淨攝諸毀禁」，淨名法身住非持非犯滿足尸",
    "T38n1778_003:0599c20": "羅三德之身，能以方便十種戒藏攝諸毀禁。",
    "T38n1778_003:0599c21": "先以十善五戒攝於人天，次以律儀攝毀不",
    "T38n1778_003:0599c22": "缺等四，次以生無生正語業命攝毀隨道無",
    "T38n1778_003:0599c23": "著，次以無量三正攝毀聖所讚自在，次以無",
    "T38n1778_003:0599c24": "作三正攝毀具足隨定。餘人未得非持非犯",
    "T38n1778_003:0599c25": "皆名為毀，故《大經》云「唯佛一人具淨戒，餘人",
    "T38n1778_003:0599c26": "皆名污戒者。」此諸眾生既蒙戒攝，以不毀禁",
    "T38n1778_003:0599c27": "成菩薩行，隨行戒善。淨名成佛時，戒善所攝",
    "T38n1778_003:0599c28": "眾生來生其國，上文云「持戒是菩薩淨土，菩",
    "T38n1778_003:0599c29": "薩成佛時持戒眾生來生其國。」約觀心者，今",
    "T38n1778_003:0600a01": "佛弟子四眾貴賤能修三觀一心，住此觀心",
    "T38n1778_003:0600a02": "不見持犯，慈悲利物淨持禁戒，持戒有德為",
    "T38n1778_003:0600a03": "物所歸，示以法門。若是長者，令長洲主國君",
    "T38n1778_003:0600a04": "能持齋戒，則一鄉一縣一洲一國臣民四眾",
    "T38n1778_003:0600a05": "自然息惡而修戒善，是則不言而化。以四種",
    "T38n1778_003:0600a06": "淨土之因修四教道，自住尸羅無盡燈法門",
    "T38n1778_003:0600a07": "攝諸眾生，是諸所攝於未來世還為眷屬，餘",
    "T38n1778_003:0600a08": "如施中。下四度觀心，准此可知。「以忍調行",
    "T38n1778_003:0600a09": "攝諸恚怒」，淨名住非恚非忍羼提三德滿足之",
    "T38n1778_003:0600a10": "身，能示住伏順無生寂滅，方便調四恚怒眾",
    "T38n1778_003:0600a11": "生，各離嗔恚成菩薩行。淨名成佛之時，忍辱",
    "T38n1778_003:0600a12": "所攝眾生來生其國扶成佛國，及諸義准前。",
    "T38n1778_003:0600a13": "「以大精進攝諸懈怠」，淨名法身住非進非",
    "T38n1778_003:0600a14": "怠滿足之身，以四道品各八精進攝四懈怠",
    "T38n1778_003:0600a15": "來生其國，餘義例前。「一心禪寂攝諸亂意」，",
    "T38n1778_003:0600a16": "淨名法身住非定非亂三德之身，能善方便",
    "T38n1778_003:0600a17": "用四道品各八種定攝四種亂意，令各得八",
    "T38n1778_003:0600a18": "種之禪及諸禪定，成菩薩行來生淨土，具如",
    "T38n1778_003:0600a19": "〈佛國品〉明。「以決定慧攝諸無智」，淨名法身",
    "T38n1778_003:0600a20": "住非愚非智究竟般若三德之身，善能分別",
    "T38n1778_003:0600a21": "諸法相於第一義而不動，以四道品各八決",
    "T38n1778_003:0600a22": "定之慧攝四種無智眾生，具如〈佛國品〉明。是",
    "T38n1778_003:0600a23": "故菩薩從法身本地真六波羅蜜起方便迹，",
    "T38n1778_003:0600a24": "示行六度攝取眾生，即成就眾生淨佛國土",
    "T38n1778_003:0600a25": "令歸本地，並扶成佛說不思議解脫淨土教",
    "T38n1778_003:0600a26": "也。「雖為」下九事是無言之化，即是身密，行",
    "T38n1778_003:0600a27": "於非道通達佛道方便利物。初言「雖為白衣」",
    "T38n1778_003:0600a28": "即垂迹，「而修沙門」引歸本也。沙門名為無著",
    "T38n1778_003:0600a29": "亦名勤行，《大經》云「如來是大沙門」，即是四教",
    "T38n1778_003:0600b01": "示沙門也。「律」是詮量輕重，詮量四教罪垢輕",
    "T38n1778_003:0600b02": "重，皆為引物歸寂光本。此無言化者，密譏出",
    "T38n1778_003:0600b03": "家、密勸在家。言密譏者，《大經》云「雖復染衣心",
    "T38n1778_003:0600b04": "猶未染」者，未染四教大乘之法，華則雖是沙",
    "T38n1778_003:0600b05": "門名為白衣。密勸者，何須染服，但令染心立",
    "T38n1778_003:0600b06": "沙門行，即不思議淨土之因。豈非無言而化",
    "T38n1778_003:0600b07": "成淨土教耶？淨名後成佛時，所攝眾生來生",
    "T38n1778_003:0600b08": "其國，皆是方便扶成佛國，其義宛然。但〈佛國",
    "T38n1778_003:0600b09": "品〉明方便是菩薩淨土，菩薩成佛時具足方",
    "T38n1778_003:0600b10": "便眾生來生其國，正是標名而已。今淨名託",
    "T38n1778_003:0600b11": "疾興教，其歎德者具出二十九事，開歎淨名",
    "T38n1778_003:0600b12": "方便之端，故知方便無量。〈佛國品〉方便之義，",
    "T38n1778_003:0600b13": "見於此品方乃顯也。約觀心者，只今時白衣",
    "T38n1778_003:0600b14": "信士，若長者令長洲主國君等而能斷惡修",
    "T38n1778_003:0600b15": "善，一心三觀不染諸欲觀行明淨，即是雖為",
    "T38n1778_003:0600b16": "白衣持沙門行。此下八句，皆上半垂迹、下半",
    "T38n1778_003:0600b17": "歸本。「雖處居家不著三界」，尚忌天樂，況復",
    "T38n1778_003:0600b18": "人間卜居此者。為引四種眾生，令離三界來",
    "T38n1778_003:0600b19": "生四土。三界有二種開合，對四土細尋可知。",
    "T38n1778_003:0600b20": "此及諸句例須觀心，不欲繁文，例前可解。",
    "T38n1778_003:0600b21": "「示有妻子常修梵行」，內修四種梵行，離四愛",
    "T38n1778_003:0600b22": "著。亦密譏出家、密勸在家，令人不思議行成",
    "T38n1778_003:0600b23": "四土之因。「現有眷屬常樂遠離」，行四種遠",
    "T38n1778_003:0600b24": "離，令諸眾生遠離四縛，入不思議之因來生",
    "T38n1778_003:0600b25": "四土。「雖服寶飾而以相好嚴身」，常用四忍",
    "T38n1778_003:0600b26": "修諸相好、莊嚴法身，引四眾生入四淨土。",
    "T38n1778_003:0600b27": "「雖服飲食而以禪悅為味」，用四種道品各八",
    "T38n1778_003:0600b28": "禪悅，令成妙因引入四土。「若至博弈戲處輒",
    "T38n1778_003:0600b29": "以度人」，博謂博塞，弈是圍碁之類。輒以度人",
    "T38n1778_003:0600c01": "者，化令不著無記掉散空喪出世之功，當各",
    "T38n1778_003:0600c02": "隨根性求於四種出世實利，名為度人。令入",
    "T38n1778_003:0600c03": "不思議解脫，置四土也。所言輒者，機起即化，",
    "T38n1778_003:0600c04": "不待諮請。「受諸異道不毀正信」，受學異道，",
    "T38n1778_003:0600c05": "為欲伏物，故不毀正信者。內信無損，即用正",
    "T38n1778_003:0600c06": "法而度脫之。《大集》明如富樓那雖化外道反",
    "T38n1778_003:0600c07": "被譏呵，文殊示同而往化之。諸外道等過去",
    "T38n1778_003:0600c08": "亦經值佛聞法，內有善根，赴機引入不思議",
    "T38n1778_003:0600c09": "行，令成四土之因。「雖明世典常樂佛法」，此",
    "T38n1778_003:0600c10": "方世典即五經等，西土即四韋陀十八大經",
    "T38n1778_003:0600c11": "仙方呪術等。常樂佛法，常樂四教所明佛法，",
    "T38n1778_003:0600c12": "引導令入不思議解脫四佛土也。但法身本",
    "T38n1778_003:0600c13": "地三德祕密而能熏業，置毒於乳方便引物",
    "T38n1778_003:0600c14": "同歸四土，入不思議法門也。「一切」下，第三，有",
    "T38n1778_003:0600c15": "二十句，是口密方便。聲教饒益，亦是垂迹引",
    "T38n1778_003:0600c16": "物歸本。「一切見敬」，義有二種：一云淨名觀一",
    "T38n1778_003:0600c17": "切眾生即菩提相、即大涅槃，是故皆敬；二云",
    "T38n1778_003:0600c18": "大士為其化主，觸物沾恩，凡厥之流無不荷",
    "T38n1778_003:0600c19": "澤慕德知恩，是故一切皆恭敬供養。又是福",
    "T38n1778_003:0600c20": "田之上，夫無學羅漢尚是應供，何況淨名方",
    "T38n1778_003:0600c21": "便說法化歸本也。此一句通貫下十九句。所",
    "T38n1778_003:0600c22": "以然者，方便設教，物不敬重，化導豈弘？「執",
    "T38n1778_003:0600c23": "持正法攝諸長幼」，外國立有德者以為三老",
    "T38n1778_003:0600c24": "秉持國法，此垂迹也。言長幼者，何但人有長",
    "T38n1778_003:0600c25": "幼，一切善根亦有大小則是長幼。長幼雖殊，",
    "T38n1778_003:0600c26": "論其善根不出四教，赴四根機攝歸四土。",
    "T38n1778_003:0600c27": "「一切治生諧偶，雖獲俗利不以喜悅」，稱意為",
    "T38n1778_003:0600c28": "諧，獲利為偶。迹同凡俗求世勝利，不以為喜",
    "T38n1778_003:0600c29": "者，引物歸本故不喜悅。凡夫愛心喜悅，結惑",
    "T38n1778_003:0601a01": "覆四善根；大士引物情無所著，物著情破、四",
    "T38n1778_003:0601a02": "善根發，攝歸四土。復次菩薩證四功德，三權",
    "T38n1778_003:0601a03": "是俗，修此三法發生定慧名得俗利。為人說",
    "T38n1778_003:0601a04": "此名曰治生，聞者得益名為諧偶，菩薩常行",
    "T38n1778_003:0601a05": "捨行名為不悅。「遊於四衢饒益眾生」，示迹",
    "T38n1778_003:0601a06": "同凡，遊四達路表遊四諦，用四四諦益四眾",
    "T38n1778_003:0601a07": "生引入四土。「入治正法救護一切」，迹同凡",
    "T38n1778_003:0601a08": "俗用禮用刑，凡人執法多有枉滯。菩薩治正",
    "T38n1778_003:0601a09": "為護眾生方便與奪，因用四教救拔，引入四",
    "T38n1778_003:0601a10": "種淨土也，非是捨道謬致參掌。「入講論處",
    "T38n1778_003:0601a11": "導以大乘」，迹入凡小所應行處，方便為說四",
    "T38n1778_003:0601a12": "教大乘，引入四土。「入諸學堂誘開瞳矇」，迹",
    "T38n1778_003:0601a13": "入學堂誘開瞳矇。幼小曰瞳，情昧曰矇。四",
    "T38n1778_003:0601a14": "種善根微小，為無明惑障，出世解未開，謂之",
    "T38n1778_003:0601a15": "瞳矇。四教引接破其惑障，開四善根增長",
    "T38n1778_003:0601a16": "成就，來生四土。「入諸婬舍示欲之過」，迹入",
    "T38n1778_003:0601a17": "婬舍，為說九孔常流污穢不淨，令知欲過。欲",
    "T38n1778_003:0601a18": "心若息，四善根發。若貪染四法亦名為婬，知",
    "T38n1778_003:0601a19": "貪愛過不染不著，以淨心故得入不思議之",
    "T38n1778_003:0601a20": "四土也。故文云「先以欲鉤牽，後令入佛智。」",
    "T38n1778_003:0601a21": "「入諸酒肆能立其志」，迹入酒肆。酒有三十六",
    "T38n1778_003:0601a22": "失，凡人若飲，昏神亂道、勝志皆頹。大士能自",
    "T38n1778_003:0601a23": "立志，又令他立行因不退，引入四土。復次酒",
    "T38n1778_003:0601a24": "是煩惱，肆即五陰，凡夫飲煩惱酒，二乘飲空",
    "T38n1778_003:0601a25": "無相酒，未吐此酒，故於佛性生無常想。故《大",
    "T38n1778_003:0601a26": "經》云「持空三昧瓶，醉般若無相。」通教同二乘；別",
    "T38n1778_003:0601a27": "教見中未了，醉無明酒。大士雖復入諸煩惱，",
    "T38n1778_003:0601a28": "用為佛事，縱飲千鐘而不昏亂，故云能立其",
    "T38n1778_003:0601a29": "志。「若在長者，長者中尊，為說勝法」，此下歎",
    "T38n1778_003:0601b01": "尊勝之德用口密方便益物。大士無方尊卑",
    "T38n1778_003:0601b02": "皆現，今偏舉尊勝者，為成歎德，故。德為物軌，",
    "T38n1778_003:0601b03": "居群賢之上。言長者中尊者，世間長者鄉閭",
    "T38n1778_003:0601b04": "懷勝，故自為貴。大士迹同，德過於彼，故為所",
    "T38n1778_003:0601b05": "尊。先說世俗勝法皆令揖伏，次赴四機說四",
    "T38n1778_003:0601b06": "勝法，既為所尊無不從順，引不思議四土。",
    "T38n1778_003:0601b07": "「若在居士，居士中尊，斷其貪著」，外國居財一",
    "T38n1778_003:0601b08": "億稱下居士，乃至百億名上居士；此土居家",
    "T38n1778_003:0601b09": "德素亦名居士。今謂居家多財大富之士名",
    "T38n1778_003:0601b10": "為居士，常以財利為懷。淨名迹示勝德，雖",
    "T38n1778_003:0601b11": "積財無量，惠施不窮，故為彼所尊。因隨彼機",
    "T38n1778_003:0601b12": "說四檀法，令離貪著，引入淨土。「若在剎利，剎",
    "T38n1778_003:0601b13": "利中尊，教以忍辱」，剎利此云王種，即大田主。",
    "T38n1778_003:0601b14": "淨名迹示慈忍勝德，故為所尊。教以忍辱者，",
    "T38n1778_003:0601b15": "剎利自在，多恣威嚴，故教忍辱。依四根性，四",
    "T38n1778_003:0601b16": "教赴之，說諸慈忍。「若在婆羅門，婆羅門中尊，",
    "T38n1778_003:0601b17": "除其我慢」，婆羅門，此云外意，世世相承外學",
    "T38n1778_003:0601b18": "高良，又云淨行。淨名垂迹，外學超殊莫之",
    "T38n1778_003:0601b19": "能比，故為所尊。諸婆羅門自恃淨行我心輕",
    "T38n1778_003:0601b20": "他，若覩淨名深學勝法，我慢自摧。依四根性，",
    "T38n1778_003:0601b21": "以四教法如應為說，各離我心。「若在大臣，大",
    "T38n1778_003:0601b22": "臣中尊，教以正法」，國之大臣各有所掌，或有",
    "T38n1778_003:0601b23": "不明。淨名迹同，示以明達，故為所尊。治道正",
    "T38n1778_003:0601b24": "法依四根性，乃至引入四土。「若在王子，王子",
    "T38n1778_003:0601b25": "中尊，示以忠孝」，淨名迹示明達孝敬，故為所",
    "T38n1778_003:0601b26": "尊。王子者，為子為臣，為子須孝、為臣須忠，依",
    "T38n1778_003:0601b27": "四根性用以四教，為說四種誠孝之道，乃為",
    "T38n1778_003:0601b28": "四種法王之子。順四教行名之為孝，不惜身",
    "T38n1778_003:0601b29": "命弘宣四教即名為忠，引諸眾生令入四土。",
    "T38n1778_003:0601c01": "「若在內官，內官中尊，化政宮女」，外國國法",
    "T38n1778_003:0601c02": "以七世不邪行有德者以為內官，委信入宮",
    "T38n1778_003:0601c03": "整理內事以為心祕。淨名迹示最上無過，為",
    "T38n1778_003:0601c04": "所尊也。宮女既被外制，內生邪想覆宿善根，",
    "T38n1778_003:0601c05": "大士赴機說四八道，令得正見，引入四土。「若",
    "T38n1778_003:0601c06": "在庶民，庶民中尊，令興福力」，庶民少福，報居",
    "T38n1778_003:0601c07": "貧下，常鄙不逮，絕慕上流。大士雖迹示居高",
    "T38n1778_003:0601c08": "而汎愛群下，庶民感荷倍加尊重。隨其根性",
    "T38n1778_003:0601c09": "為說四教，檀施功力，當生淨土得勝果報。「若",
    "T38n1778_003:0601c10": "在梵天，梵天中尊，誨以勝慧」，十八梵天於四",
    "T38n1778_003:0601c11": "禪四無量定多生味著，所入不深。淨名迹示",
    "T38n1778_003:0601c12": "觀練薰修深入無際，故為諸梵之所尊也。為",
    "T38n1778_003:0601c13": "說淨無垢禪，善入出住方便勝慧，隨其根性引",
    "T38n1778_003:0601c14": "入四土。「若在帝釋，帝釋中尊，示現無常」，釋",
    "T38n1778_003:0601c15": "天著樂自知沈沒，淨名離欲清高，故為所敬。",
    "T38n1778_003:0601c16": "天主保常，大士為說無常十五觀門，如《大品》",
    "T38n1778_003:0601c17": "《智度》明也。隨彼根性四教赴緣，為說無常相",
    "T38n1778_003:0601c18": "亦不同。三藏明無常生滅即有定相，通教無",
    "T38n1778_003:0601c19": "常皆如幻化，別教金剛已還皆是無常，圓教",
    "T38n1778_003:0601c20": "一切法趣無常是趣不過，四種教門引入四",
    "T38n1778_003:0601c21": "土。「若在護世，護世中尊，護諸眾生」，四天王",
    "T38n1778_003:0601c22": "天在須彌半四埵而住，各主二部鬼神，不令",
    "T38n1778_003:0601c23": "損害四洲人民。大士迹同，慈悲護物復過於",
    "T38n1778_003:0601c24": "彼，故為所尊。隨彼根性如應說法，令起四種",
    "T38n1778_003:0601c25": "誓願，護四善根眾生修四諦智，即是四王。一",
    "T38n1778_003:0601c26": "諦各有見思二部鬼神，攝令不擾諸善心數，",
    "T38n1778_003:0601c27": "即是護諸眾生。逗緣說四教，令護四種四諦",
    "T38n1778_003:0601c28": "所生正法。上一一事，皆是引物來生不思議",
    "T38n1778_003:0601c29": "四土之哢胤也，說者深知。「長者至眾生」，三、",
    "T38n1778_003:0602a01": "結成方便。居毘耶離但淨名三業方便，助顯",
    "T38n1778_003:0602a02": "佛國乃遍十方十法界法，豈止如上三十五",
    "T38n1778_003:0602a03": "事。問：今言為世所尊者，為以一身入多身為",
    "T38n1778_003:0602a04": "尊、為當託生於彼彼以為尊？答：皆有此義，類",
    "T38n1778_003:0602a05": "如普門現種種身，今正取託疾興教。以長者",
    "T38n1778_003:0602a06": "一身迹能巧用，隨所示處無不尊敬，承機開",
    "T38n1778_003:0602a07": "化無不蒙益，當知長者法身無諸業緣，示物",
    "T38n1778_003:0602a08": "故爾。將證長者身本無疾，為眾生故託疾興",
    "T38n1778_003:0602a09": "教，故須先述前諸方便以為哢胤。齊此結成",
    "T38n1778_003:0602a10": "上來從本垂迹顯本方便形聲益也。",
    "T38n1778_003:0602a11": "維摩經略疏卷第十",
    "T38n1778_003:0602a12": "方便品二10 維摩經略疏卷第十",
    "T38n1778_003:0602a13": "「其以方便」下至入室竟，有八品半文，大段第",
    "T38n1778_003:0602a14": "二、淨名方便託疾興教助佛揚化令入不思",
    "T38n1778_003:0602a15": "議解脫，除物罪垢引入四土，成淨佛國之行。",
    "T38n1778_003:0602a16": "託疾有四意：一為化國王及臣民等、二為發",
    "T38n1778_003:0602a17": "起〈弟子品〉、三為發起〈菩薩品〉、四為發起〈問疾",
    "T38n1778_003:0602a18": "品〉。初意者，以託疾故，國王長者皆來慰問，因",
    "T38n1778_003:0602a19": "以身疾寄言斥彼，誡勸為便。若厭樂心生，能",
    "T38n1778_003:0602a20": "斷緣集、修行萬行，是為入不思議解脫之哢",
    "T38n1778_003:0602a21": "胤，生同居有餘淨土之因成也。二為發起〈弟",
    "T38n1778_003:0602a22": "子品〉者，若不現疾，無由顧命弟子參問。若其",
    "T38n1778_003:0602a23": "不命，豈敢輒述昔日所呵，普令二乘同聞往",
    "T38n1778_003:0602a24": "昔滯小被呵。有樂小執小之徒，聞此心折慕",
    "T38n1778_003:0602a25": "仰大乘。近為入室聞不思議成生蘇之由籍，",
    "T38n1778_003:0602a26": "遠為《大品》、《法華》成熟蘇醍醐哢胤，亦是生果",
    "T38n1778_003:0602a27": "報土之良緣。三為發起〈菩薩品〉者，若不託疾，",
    "T38n1778_003:0602a28": "菩薩為由被命，豈得各述往昔被呵，普令三",
    "T38n1778_003:0602a29": "教菩薩折其方便之滯，同折圓頓之道，成入",
    "T38n1778_003:0602b01": "不思議解脫淨佛土之勝因。四為發起〈問疾",
    "T38n1778_003:0602b02": "品〉者，若不託疾，何由得命文殊入室論道開",
    "T38n1778_003:0602b03": "發物心，令諸弟子聲振大千，進諸菩薩三觀",
    "T38n1778_003:0602b04": "之行，入不思議解脫之道成淨佛土之因。此",
    "T38n1778_003:0602b05": "之四意皆由託疾，疾非實有，故言方便。方便",
    "T38n1778_003:0602b06": "之力寄在說法，此正屬聲益。今明淨名詫疾",
    "T38n1778_003:0602b07": "興教意，乃有四經文，大判總為二段：一、從此",
    "T38n1778_003:0602b08": "下說〈菩薩品〉有兩品半，是室外說法，明彈呵",
    "T38n1778_003:0602b09": "折伏。二、從〈問疾品〉去有六品，是室內說法，明",
    "T38n1778_003:0602b10": "引接攝受，以是因緣令正法久住，即是住不",
    "T38n1778_003:0602b11": "思議解脫也。折中具攝，攝中亦爾，但義有傍",
    "T38n1778_003:0602b12": "正。今就室外折伏，文為三：一此半品明折伏",
    "T38n1778_003:0602b13": "界內有為緣集、二〈弟子品〉即是折伏無為緣",
    "T38n1778_003:0602b14": "集、三〈菩薩品〉即是折伏自體法界緣集。問：無",
    "T38n1778_003:0602b15": "為與自體為同為異？答：諸說不同，今言名別",
    "T38n1778_003:0602b16": "體同。二乘迷自體起無為著，著已無為故受",
    "T38n1778_003:0602b17": "無為之名。菩薩亦迷自體起無為集，而菩薩",
    "T38n1778_003:0602b18": "觀破無為，但無為未盡此惑附體，故別受自",
    "T38n1778_003:0602b19": "體之名。如凡夫迷真起有為緣集，學人斷見、",
    "T38n1778_003:0602b20": "思惟未盡，猶於真理有色無色染之名。問：學",
    "T38n1778_003:0602b21": "人有為未盡，雖得見真猶有其惑，不約真名",
    "T38n1778_003:0602b22": "自體。菩薩無為未盡亦得見真，何以別受自",
    "T38n1778_003:0602b23": "體之名？答：二乘見真，但是空理，空非法身故",
    "T38n1778_003:0602b24": "不得立自體之名。菩薩見真，真是法身，法身",
    "T38n1778_003:0602b25": "常在故得別立自體之名。菩薩緣惑未盡，故",
    "T38n1778_003:0602b26": "須折伏。此半品為四：一方便現疾、二諸人參",
    "T38n1778_003:0602b27": "問、三因為說法、四時眾得益。初文者，以無疾",
    "T38n1778_003:0602b28": "現疾，此表法身無二緣集因果患累，為欲引",
    "T38n1778_003:0602b29": "物方便，現有凡夫二乘二種緣集及菩薩自體",
    "T38n1778_003:0602c01": "因果之患。問：何得知然？答：下文云「菩薩疾者",
    "T38n1778_003:0602c02": "從大悲起，以眾生疾故我亦有疾，若眾生得",
    "T38n1778_003:0602c03": "無疾者則我無疾。」問：淨名迹居人道可同凡",
    "T38n1778_003:0602c04": "夫而有事疾，內同菩薩有自體疾，既非二乘",
    "T38n1778_003:0602c05": "何得同其有無為疾？答：淨名住不思議，應以",
    "T38n1778_003:0602c06": "二乘身而得度者，即皆現之而同其疾。復次",
    "T38n1778_003:0602c07": "現通教菩薩之疾，與二乘同現疾義云云，至〈問",
    "T38n1778_003:0602c08": "疾品〉當具分別。「以其至問疾」，二、明問疾。淨",
    "T38n1778_003:0602c09": "名為物所尊，具如前歎。斯之大眾莫不蒙恩，",
    "T38n1778_003:0602c10": "今既有疾，豈容不問？故諸王臣民皆來問疾。",
    "T38n1778_003:0602c11": "而但諸來者，皆是淨名現世知識，過去曾結",
    "T38n1778_003:0602c12": "四教之緣，機動致感，藉問疾為緣，故來問疾。",
    "T38n1778_003:0602c13": "「其往者」下，三、因為說法。若不現疾，無由彈諸",
    "T38n1778_003:0602c14": "豪族，設來亦無緣呵斥。然約他身說過為難，",
    "T38n1778_003:0602c15": "我既有疾，彼豈得無？故因己疾廣為說之，令",
    "T38n1778_003:0602c16": "生厭離，勸求佛身。文為三：一總標說法、二正",
    "T38n1778_003:0602c17": "說觀門、三勸求佛身。初文可知。次二種說法",
    "T38n1778_003:0602c18": "者，是佛法大意，即是誡令斷惡、勸令生善，因",
    "T38n1778_003:0602c19": "此得成淨土之業。又若但勸厭離斷惡而不",
    "T38n1778_003:0602c20": "勸求佛身，即怖畏世間墮於二地。若墮二地，",
    "T38n1778_003:0602c21": "此經及《大品》並成根敗之士。若依《法華》、《涅槃》",
    "T38n1778_003:0602c22": "即於佛道紆迴。今此觀門，多在藏通。何者？芭",
    "T38n1778_003:0602c23": "蕉等譬在藏，幻夢等譬是通。「諸仁者」下，二、正",
    "T38n1778_003:0602c24": "說觀門。有師作五門解，有師用五非常釋。今",
    "T38n1778_003:0602c25": "用二門明義，略出五種：一、約見思兩道。何以",
    "T38n1778_003:0602c26": "得知？初明苦下四行是約見道，次明不淨觀",
    "T38n1778_003:0602c27": "是約修道，故《大論》釋十想云「前三見道，中四",
    "T38n1778_003:0602c28": "修道，後三無學。」今勸求佛果，不須後三。二、約",
    "T38n1778_003:0602c29": "二種念處。苦下四行即性念處，說不淨觀即",
    "T38n1778_003:0603a01": "共念處。三、約二行。苦下四行即慧行，若云不",
    "T38n1778_003:0603a02": "淨即是行行。四、約二觀。苦下四行即是實觀，",
    "T38n1778_003:0603a03": "若說不淨即得解觀。五、約正助。苦下四行即",
    "T38n1778_003:0603a04": "是正道，說不淨等即是助道。如是等種種二",
    "T38n1778_003:0603a05": "門，廣為諸人示教利喜。今約此等二門說法",
    "T38n1778_003:0603a06": "者，意乃多途，略出五修。一、為令聞法之徒厭",
    "T38n1778_003:0603a07": "離修觀求無上道，若緣集未斷生染淨土。二、",
    "T38n1778_003:0603a08": "界內若斷，即生有餘。三、若依佛慧，如螺髻所",
    "T38n1778_003:0603a09": "見，故《普賢觀》明懺悔力故罪障漸除，即於此",
    "T38n1778_003:0603a10": "身見淨妙國。四、若證真無生，即生果報。五、若",
    "T38n1778_003:0603a11": "住不思議解脫，即能成就眾生淨佛國土。眾",
    "T38n1778_003:0603a12": "生緣熟，坐道場時，隨所化生而取佛土。託疾",
    "T38n1778_003:0603a13": "說此二種觀門等行利益眾生，略知大意。今",
    "T38n1778_003:0603a14": "就見道苦下四行，初說無常即有三事。「是身",
    "T38n1778_003:0603a15": "無常」者，攬三事有身，身但假名，三事無常故",
    "T38n1778_003:0603a16": "說是身無常，無別身也。如《大集》云「歌羅邏時",
    "T38n1778_003:0603a17": "即有三事，一命、二煖、三識。出入息者名為壽",
    "T38n1778_003:0603a18": "命，不臭不爛目之為煖，此中心意謂之為識，",
    "T38n1778_003:0603a19": "攬此三事名歌羅邏。三事生滅相續不斷乃",
    "T38n1778_003:0603a20": "至衰老皆是業持，凡夫不了，起諸煩惱造種",
    "T38n1778_003:0603a21": "種業，不覺息斷三事分離，一生空過悔無所",
    "T38n1778_003:0603a22": "及。」今淨名說為無常，破彼常倒。何者？三事成",
    "T38n1778_003:0603a23": "身息出不反，身如瓦礫命寧可保？煖氣持身",
    "T38n1778_003:0603a24": "為常存者，火從緣生、緣散火滅，身便臭爛，豈",
    "T38n1778_003:0603a25": "得常存？業繫妄識謂我常存，業繩忽斷心即",
    "T38n1778_003:0603a26": "託生。當知三事皆悉無常。若能如是悟麁無",
    "T38n1778_003:0603a27": "常，即能捨麁緣事觀細無常。若心在定見無",
    "T38n1778_003:0603a28": "常理，即入見道名須陀洹。若毘曇有門，見細",
    "T38n1778_003:0603a29": "無常理即是見道。若成實空門，因細無常入",
    "T38n1778_003:0603b01": "空方是見道。今約有門，善修無常能破身邊",
    "T38n1778_003:0603b02": "即入見道，謂有無等六十二見及一切見知",
    "T38n1778_003:0603b03": "皆無常，即能見理斷見惑也。深觀無常何止",
    "T38n1778_003:0603b04": "斷見，亦能斷思，故佛言「善修無常想，能斷色",
    "T38n1778_003:0603b05": "無色染」也。「無強」者，為成無常，故假名之身依",
    "T38n1778_003:0603b06": "於三事。三事若強，生滅莫之能遷。若有為生",
    "T38n1778_003:0603b07": "滅遷變，當知三法體羸無強。「無力」者，亦助成",
    "T38n1778_003:0603b08": "無常。若假名身三法有力即能拒抗，由有為",
    "T38n1778_003:0603b09": "生滅轉變不自在故，當知無力。「無堅」者，三法",
    "T38n1778_003:0603b10": "之體皆無定性。若是有者即如金剛，豈為生",
    "T38n1778_003:0603b11": "滅之所破壞？以假名三法不自在故，為生滅",
    "T38n1778_003:0603b12": "所破，當知無堅。如諸羅漢欲結集法藏前說",
    "T38n1778_003:0603b13": "偈云「無常金剛來，破聖主山王。」「速朽之法」者，",
    "T38n1778_003:0603b14": "假名三法轉變體羸，生滅迅急，當知此身是",
    "T38n1778_003:0603b15": "速朽之法。「不可信也」，結句破執。此身三事若",
    "T38n1778_003:0603b16": "有常、有強、有力、堅固不朽，則可計常。若其業",
    "T38n1778_003:0603b17": "盡不與人期，是則出息不保入息、前念不保",
    "T38n1778_003:0603b18": "後念。現見世人俄頃便往無自覺者，云何計",
    "T38n1778_003:0603b19": "常？信此妄情，自寬造惡而不修道。「為苦至",
    "T38n1778_003:0603b20": "不怙」，此約苦門說法。「為苦」者，無常故苦。何者？",
    "T38n1778_003:0603b21": "三事成身，無常所切。又為三苦四苦八苦所",
    "T38n1778_003:0603b22": "苦，苦之甚也。「為惱」者，三事假身，常為九惱及",
    "T38n1778_003:0603b23": "諸苦境之所逼惱，是則內苦為苦、外苦為惱。",
    "T38n1778_003:0603b24": "復次初苦為苦、重逼為惱。「眾病所集」者，三事",
    "T38n1778_003:0603b25": "假身息煖是色，色法四大四百四病聚在此",
    "T38n1778_003:0603b26": "身，心有四分煩惱之病生八萬四千，此色心",
    "T38n1778_003:0603b27": "病聚在假身，故言眾病所集。復次為苦者，行",
    "T38n1778_003:0603b28": "苦也。無常行苦，無奢促、無輕重，故言為苦。為",
    "T38n1778_003:0603b29": "惱者，壞苦也。違緣壞樂，故言為惱。眾病者，苦",
    "T38n1778_003:0603c01": "苦也。身是四苦，重加眾病，故云苦苦。問：通苦",
    "T38n1778_003:0603c02": "有四，別苦亦四。別苦苦於通苦，是則四種皆",
    "T38n1778_003:0603c03": "是苦苦，何故別說病為苦苦？答：生苦已過、死",
    "T38n1778_003:0603c04": "苦未至、老苦微薄，故約病苦說為苦苦。又解：",
    "T38n1778_003:0603c05": "淨名託疾，故但約病為苦苦也。「明智者所不",
    "T38n1778_003:0603c06": "怙」，結成苦義。審諦觀察，了了見苦無暫樂時，",
    "T38n1778_003:0603c07": "是名智者。若三事假身常為三苦所苦，無一",
    "T38n1778_003:0603c08": "樂者，何可恃怙？故《瑞應》云「聖人常以身為患；",
    "T38n1778_003:0603c09": "而愚者保之，至死無厭。」「是身至不住」，此十為",
    "T38n1778_003:0603c10": "空行作譬。今有二釋：初總別解、二通相釋總。",
    "T38n1778_003:0603c11": "別解者，初五別譬五陰，次五總譬五陰。何以",
    "T38n1778_003:0603c12": "知然？經論誠文云「觀色如聚沫、觀受如泡、觀",
    "T38n1778_003:0603c13": "想如炎、觀行如芭蕉、觀識如幻。」下五既無文",
    "T38n1778_003:0603c14": "別對，當知總以譬於身空。問：別譬五陰，定屬",
    "T38n1778_003:0603c15": "何教？若三藏，不應炎幻為譬。若通教，不應沫",
    "T38n1778_003:0603c16": "泡芭蕉為譬。答：方等四教，雜譬非疑。《大論》云",
    "T38n1778_003:0603c17": "「聲聞經中或為利人說如幻等譬。」從多為論，",
    "T38n1778_003:0603c18": "各有宗徒。《大品》有時牒前二教說五陰，六譬",
    "T38n1778_003:0603c19": "十譬通譬五陰乃至一切種智。問：十譬總別",
    "T38n1778_003:0603c20": "皆譬五陰空者，前後何以不對五陰成假名",
    "T38n1778_003:0603c21": "身俱約三事？答：此亦何在。佛或時說二法成",
    "T38n1778_003:0603c22": "身所謂名色，或說三法如今所用，或說五法",
    "T38n1778_003:0603c23": "即是五陰，或說六法即是六入，並出經論。離",
    "T38n1778_003:0603c24": "合隨緣、赴機得宜，於理無失。今用三事者，於",
    "T38n1778_003:0603c25": "觀門為便。次通相釋此十譬皆譬身空。餘經",
    "T38n1778_003:0603c26": "雖以前五譬譬於五陰，此經十譬皆云是身，",
    "T38n1778_003:0603c27": "不別以五而譬五陰，故不同前。今通明此十",
    "T38n1778_003:0603c28": "多譬身空亦譬法空，就此十譬，五是三藏、五",
    "T38n1778_003:0603c29": "是通教，此品是約藏通觀門故也。三藏五者，",
    "T38n1778_003:0604a01": "謂沫、泡、芭蕉、雲、電。通教五者，即炎、幻、夢、影、響",
    "T38n1778_003:0604a02": "也。問：何以知然？答：《大論》有文，前已具明。問：沫",
    "T38n1778_003:0604a03": "等與炎等何別？答：沫等有此色質，但是虛假，",
    "T38n1778_003:0604a04": "分折易空。以人不知色身空故，用此為譬。炎",
    "T38n1778_003:0604a05": "等似有，實無體質，以此無質譬於麁細有質",
    "T38n1778_003:0604a06": "之色，知諸法皆空。問：諸法皆空，何得以空",
    "T38n1778_003:0604a07": "譬空？答：《大論》云「以易解空譬難解空」，故約",
    "T38n1778_003:0604a08": "六喻十喻譬法空也。問：沫等通為三乘作譬，",
    "T38n1778_003:0604a09": "何以非大？炎等亦為三乘，何以獨稱通教譬",
    "T38n1778_003:0604a10": "也？答：炎等非但為通三乘，亦為別圓，故是",
    "T38n1778_003:0604a11": "衍經之所用也。《攝大乘》云「依阿梨耶說如",
    "T38n1778_003:0604a12": "幻等八譬」，聚沫不爾，豈得為類？今釋十譬，譬",
    "T38n1778_003:0604a13": "生法兩空。若三藏教，多譬人空、少譬法空；但",
    "T38n1778_003:0604a14": "兩教雜說不分部者，正是隨機故也。「是身",
    "T38n1778_003:0604a15": "如聚沫不可撮磨」者，水流衝擊因成聚沫，一",
    "T38n1778_003:0604a16": "往似有、撮之即無。此身亦爾，無明行識流託",
    "T38n1778_003:0604a17": "他陰，迷者謂有，智者觀之不見定實，如撮沫",
    "T38n1778_003:0604a18": "無沫，但有水也。此譬人空意顯，法空未明。「如",
    "T38n1778_003:0604a19": "泡」者，上水渧下水，上水為因下水為緣得有",
    "T38n1778_003:0604a20": "泡起，斯須即無或因觸滅。一往異水，如實知",
    "T38n1778_003:0604a21": "之，離水無也。身亦如是，往業為因、父母為緣",
    "T38n1778_003:0604a22": "即有身泡，漸漸增長緣盡便終或他害死。無",
    "T38n1778_003:0604a23": "智謂有；若審觀之，三事身空，無別身也。「如炎」",
    "T38n1778_003:0604a24": "者，日光風動，曠野起炎。起炎相續，愚者水想；",
    "T38n1778_003:0604a25": "審諦求之，炎水俱無。此身亦爾，心智光、業風",
    "T38n1778_003:0604a26": "動攬他三事相續不斷，染愛不了計以為身；",
    "T38n1778_003:0604a27": "智慧了達，非但身空三事叵得，故言如炎。是",
    "T38n1778_003:0604a28": "則可譬生法二空，不同三藏聚沫等譬。「如芭",
    "T38n1778_003:0604a29": "蕉至堅」者，芭蕉從生，皮葉相裹竟無真實。此",
    "T38n1778_003:0604b01": "身亦爾，歌羅邏來三事假身，皮肉骨髓各有",
    "T38n1778_003:0604b02": "九十九重，一一撿之虛假叵得；如出入息相",
    "T38n1778_003:0604b03": "續百千，一一息中身不可得；剎那心識次第",
    "T38n1778_003:0604b04": "生滅，一一剎那身不可得。離此三事無別有",
    "T38n1778_003:0604b05": "身，故知身相內外俱空，猶如芭蕉。「是身如幻",
    "T38n1778_003:0604b06": "從顛倒起」，猶如幻作兔馬，外人見之皆謂是",
    "T38n1778_003:0604b07": "實。無明幻師、諸行幻法，幻作三事，見身取相",
    "T38n1778_003:0604b08": "謂為定實。若知無明、不起諸行，幻法及以三",
    "T38n1778_003:0604b09": "事如幻空也。「是身如夢為虛妄見」者，眠法覆",
    "T38n1778_003:0604b10": "心，身臥於此，見身遊彼，言彼有實，覺方知夢。",
    "T38n1778_003:0604b11": "無明覆心為臥，妄起諸行，託胎三事，乃至老",
    "T38n1778_003:0604b12": "死如夢見身，無所不至。觀心覺悟，即知虛妄",
    "T38n1778_003:0604b13": "身及三事空無所有，故如夢也。「是身如影從",
    "T38n1778_003:0604b14": "業緣現」者，有物遮光則有影現，物異影異物",
    "T38n1778_003:0604b15": "動影動。無明行業遮理智光，則有三事報身",
    "T38n1778_003:0604b16": "影現，業異報異從生至死流動非一。若知無",
    "T38n1778_003:0604b17": "明行業本無所有，報身三事皆畢竟空，猶如",
    "T38n1778_003:0604b18": "影也。「是身如響屬諸因緣」者，響因兩物相擊",
    "T38n1778_003:0604b19": "出聲，空谷響應。身亦如是，無明內動如物相",
    "T38n1778_003:0604b20": "擊，業行如聲，母腹三事如空谷應，三事和合",
    "T38n1778_003:0604b21": "成假名身。屬諸因緣者，無明行為因，母腹空",
    "T38n1778_003:0604b22": "谷為緣，因緣所生無自他等，故說無生，生即",
    "T38n1778_003:0604b23": "如響。復次如脣舌齒齶咽喉，報風觸身七處",
    "T38n1778_003:0604b24": "故有聲出，聲屬眾緣亦不可得。身亦如是，故",
    "T38n1778_003:0604b25": "如響也。問：《攝大乘》明八譬各有所譬，今經五",
    "T38n1778_003:0604b26": "譬那並譬身？答：今明通別同異，意正在此。若",
    "T38n1778_003:0604b27": "通圓二教，五譬六譬八譬十譬皆可通譬，如",
    "T38n1778_003:0604b28": "《大品》所明色乃至一切種智皆如幻化。此經",
    "T38n1778_003:0604b29": "亦通，八譬別者即別教意，如以四德對四三",
    "T38n1778_003:0604c01": "昧破四種人。圓義往覈，皆不可解。「是身如浮",
    "T38n1778_003:0604c02": "雲須臾變滅」者，雲從龍出，亦陰陽氣變為異",
    "T38n1778_003:0604c03": "色，遠望謂有，近者則無。無明行龍，父母氣合，",
    "T38n1778_003:0604c04": "起假名身，從生至老種種所作，愚者遠望則",
    "T38n1778_003:0604c05": "有身相，智者近觀身不可得。須臾變滅者，即",
    "T38n1778_003:0604c06": "三藏折無常入空。「是身如電念念不住」者，電",
    "T38n1778_003:0604c07": "義未詳。但無明行三事，身光念念無常，如電",
    "T38n1778_003:0604c08": "疾滅。此譬無常意轉明矣。「是身至所轉」，八番",
    "T38n1778_003:0604c09": "明無我，約六種法撿破我等十六知見。前五",
    "T38n1778_003:0604c10": "番四大種，次一番約空種，二番約識種。問：無",
    "T38n1778_003:0604c11": "我與空何殊？答：四句不定。一、眾生名空，陰名",
    "T38n1778_003:0604c12": "無我，即是內離人故空，法不自在故無我。二、",
    "T38n1778_003:0604c13": "陰名空，眾生名無我，陰但是法故名為空，眾",
    "T38n1778_003:0604c14": "生是人故名無我。三、俱名空，猶如二空。四、俱",
    "T38n1778_003:0604c15": "名無我，如三無我。今經前明空門，多是二空；",
    "T38n1778_003:0604c16": "今明無我，約法無我。問：上明空行，就二教入",
    "T38n1778_003:0604c17": "空。今無我行亦為二不？答：文雖是一，亦得兩",
    "T38n1778_003:0604c18": "釋。何者？如言無主為如地，若分別破地得無",
    "T38n1778_003:0604c19": "主，三藏無我。若體法性我性皆如，我及諸法",
    "T38n1778_003:0604c20": "畢竟無有，即通教無我。初五番為二：一別撿、",
    "T38n1778_003:0604c21": "二總撿。別撿為四：「是身無主為如地」，今例",
    "T38n1778_003:0604c22": "作兩釋：一破外人、二約內觀。破外人者，外云：",
    "T38n1778_003:0604c23": "若無神我，何能擔負？內曰：地能負山，可有神",
    "T38n1778_003:0604c24": "我？次內觀者，毘曇明眾生是假名，地是實法。",
    "T38n1778_003:0604c25": "成論明地是假名，四微是實。今明雖假實之",
    "T38n1778_003:0604c26": "異，同是苦下無我觀攝。如地四微，一微是主、",
    "T38n1778_003:0604c27": "三亦是主，若一非主、三亦皆非，當知無主。外",
    "T38n1778_003:0604c28": "地既無，內地四微所成皆亦無主。若內外無",
    "T38n1778_003:0604c29": "主，三事之身何得有我？故云是身無主為如",
    "T38n1778_003:0605a01": "地。又《請觀音》云「地無堅性，地若有者，為自、他",
    "T38n1778_003:0605a02": "性、共、無因性？」四中隨計，即是有見。若謂是事",
    "T38n1778_003:0605a03": "實餘妄語者，實即堅義，是性是主。若撿不得，",
    "T38n1778_003:0605a04": "當知是無，乃至非有非無。若於此四句有所",
    "T38n1778_003:0605a05": "計執，即是性實。《金剛經》云「若心取相、若取非",
    "T38n1778_003:0605a06": "相，皆著我人。」不取四句即是觀也。無主無我，",
    "T38n1778_003:0605a07": "故云是身無主為如地。「是身無我為如火」者，",
    "T38n1778_003:0605a08": "外云：有神我。云何知耶？身能馳走及出音聲，",
    "T38n1778_003:0605a09": "故知有我。內曰：約火一法破其兩計。何者？火",
    "T38n1778_003:0605a10": "燒野草亦能東西，燒竹木時亦能出聲，亦有",
    "T38n1778_003:0605a11": "我耶？內觀者，火二微成，無有定性。名色成身",
    "T38n1778_003:0605a12": "亦無定性，若無定性即是無我。復次身中煖",
    "T38n1778_003:0605a13": "即是火，若外火無我，內火亦無。《請觀音》云「火",
    "T38n1778_003:0605a14": "從緣生，緣無自性，即是無我。」破性四句，類地",
    "T38n1778_003:0605a15": "可知。「是身無壽為如風」者，外云：有壽。云何知",
    "T38n1778_003:0605a16": "耶？若無壽者，豈息相續？內曰：出入息者但是",
    "T38n1778_003:0605a17": "風相，外風無壽，內風亦無。次內觀者，風相觸",
    "T38n1778_003:0605a18": "擊，故輕虛自在遊中無礙，有何壽命？《大集》云",
    "T38n1778_003:0605a19": "「出入息者名為壽命」。觀此出入，入無積聚、出",
    "T38n1778_003:0605a20": "無分散，來無逕遊、去無履涉，如空中風求不",
    "T38n1778_003:0605a21": "可得。風既非壽，其息亦非。《請觀音》云「風性無",
    "T38n1778_003:0605a22": "礙」。四句觀風，例前可知。「是身無人為如水」者，",
    "T38n1778_003:0605a23": "外云：有神故有人。云何知耶？若身無神，何能",
    "T38n1778_003:0605a24": "潤下曲隨物情？內曰：水能下潤，但隨器方圓，",
    "T38n1778_003:0605a25": "若水無人無神者，汝亦如是。次內觀者，水三",
    "T38n1778_003:0605a26": "微成無有定性，無性即無水。三事成身無有",
    "T38n1778_003:0605a27": "定性，無性即無人，故云是身無人為如水。如",
    "T38n1778_003:0605a28": "水中見影謂言有人，入水求人終不可得。三",
    "T38n1778_003:0605a29": "事身見謂身是人，深觀三事不見身相即無",
    "T38n1778_003:0605b01": "人也。《請觀音》云「水性不住，但池沼方圓礙之",
    "T38n1778_003:0605b02": "即住，非性住也。人亦如是，隨法得名，人無定",
    "T38n1778_003:0605b03": "性。」四句撿水，例地可知。「是身不實四大為家」",
    "T38n1778_003:0605b04": "者，此總約四大說無我行。外云：若無我者，現",
    "T38n1778_003:0605b05": "見六情依身而住，故知有我。內曰：現見六情",
    "T38n1778_003:0605b06": "依四大住，無我可依。若內觀者，身名是一，一",
    "T38n1778_003:0605b07": "身不應在四處住。若一大我住，三應無身。若",
    "T38n1778_003:0605b08": "各有者，即有四身。若即若離，四句撿身皆不",
    "T38n1778_003:0605b09": "可得，故知無實。若不得身，即身見破。身見破，",
    "T38n1778_003:0605b10": "即我見十六知見皆破。「是身為空離我我所」",
    "T38n1778_003:0605b11": "者，二、約空種破我。外云：若無神我，何得實有",
    "T38n1778_003:0605b12": "國土人物？所若是實，當知我實。內曰：若爾，所",
    "T38n1778_003:0605b13": "既是空，我亦應空。如身中空種及以外空，外",
    "T38n1778_003:0605b14": "空是所，所空故我空。約內觀者，正約空種破",
    "T38n1778_003:0605b15": "見。四大造色圍虛空故，假名為身，離空無身。",
    "T38n1778_003:0605b16": "若內外空，空不可得即身見破，身見破即離",
    "T38n1778_003:0605b17": "我我所。「是身無知如草木瓦礫」者，三、約識種",
    "T38n1778_003:0605b18": "破我。外云：若身中無我，焉知四時？內曰：如草",
    "T38n1778_003:0605b19": "木瓦礫，亦由陰陽逐時轉變，似有所知而非神",
    "T38n1778_003:0605b20": "知。今身雖有知，知無自性，如草木瓦礫。又計：",
    "T38n1778_003:0605b21": "身內有神，神使知知。內曰：若神使知，知復誰",
    "T38n1778_003:0605b22": "使？神遂無使，何須神使？若無神使即無知者，",
    "T38n1778_003:0605b23": "若無知者如草木瓦礫。約內觀者，約觀識種。",
    "T38n1778_003:0605b24": "何者？三事成身，命煖無知，知只是識。若謂識",
    "T38n1778_003:0605b25": "知，過去識滅，滅故不知。現識不住，亦不能知。",
    "T38n1778_003:0605b26": "未來未有，豈得有知？三世求識，知不可得。若",
    "T38n1778_003:0605b27": "離三世無別有知，故云是身無知如草木瓦",
    "T38n1778_003:0605b28": "礫。「是身無作風力所轉」者，此約風動，助成破",
    "T38n1778_003:0605b29": "識。外云：身內有我，故執作動轉。內曰：此非神",
    "T38n1778_003:0605c01": "作風力轉也。約內觀者，妄念心動，身內依風",
    "T38n1778_003:0605c02": "得有所作。故《大集》云「有風能上、有風能下，心",
    "T38n1778_003:0605c03": "若念上隨心牽起、心若念下隨心牽下，運轉",
    "T38n1778_003:0605c04": "所作皆風隨心作一切事。若風道不通，手脚",
    "T38n1778_003:0605c05": "不遂，心雖有念，舉動無從。譬如機關種種所",
    "T38n1778_003:0605c06": "作，其繩若斷，更無所為。當知皆是依風所作。」",
    "T38n1778_003:0605c07": "今觀依風非自他等，生即是空也。今觀三事",
    "T38n1778_003:0605c08": "成身，終不可得，誰是作也？「是身不淨」下，二、",
    "T38n1778_003:0605c09": "說不淨觀破欲界思惟。若接前說，即是修道",
    "T38n1778_003:0605c10": "共念處得解觀行行助道。故此不定，更向前",
    "T38n1778_003:0605c11": "明即是見道方便。今既見道後說，故約修道。",
    "T38n1778_003:0605c12": "菩薩若入見道，欲進修不淨破愛，對治諸禪，",
    "T38n1778_003:0605c13": "先用此四破欲界結，若斷六品即斯陀含，若",
    "T38n1778_003:0605c14": "智若斷是菩薩無生；若九品盡即阿那含，智",
    "T38n1778_003:0605c15": "斷是菩薩無生。今不淨觀約對四想者，一往",
    "T38n1778_003:0605c16": "經文有此意也。言四想者，一身不淨想、二食",
    "T38n1778_003:0605c17": "不淨想、三世間不可樂想、四死想。初「是身不",
    "T38n1778_003:0605c18": "淨」，即身不淨想。次「雖假以衣食」，即食不淨想。",
    "T38n1778_003:0605c19": "次「是身為災」，即世間不可樂想。次「是身無定」，即",
    "T38n1778_003:0605c20": "死想。次「毒蛇」等譬，總譬四想想。次約此作四",
    "T38n1778_003:0605c21": "苦者，是身不淨乃至假以衣食，即是生苦。次",
    "T38n1778_003:0605c22": "云「百一病惱」即是病苦。次云「丘井」即是老苦。",
    "T38n1778_003:0605c23": "次云「為要當死」即是死苦。次毒蛇等亦是總",
    "T38n1778_003:0605c24": "譬四苦。但四苦有二，若言即生即老即病即",
    "T38n1778_003:0605c25": "死，是為約理，此屬慧行，具如前解；約事四苦",
    "T38n1778_003:0605c26": "即是行行。今是事四苦。「是身不淨穢惡充滿」者，",
    "T38n1778_003:0605c27": "即五種不淨，若因隨息見此不淨即是特勝，",
    "T38n1778_003:0605c28": "因觀息見即是通明，因假想見即九想背捨",
    "T38n1778_003:0605c29": "等。言生苦者，五種不淨除於究竟，餘皆生苦。",
    "T38n1778_003:0606a01": "是身至磨滅，是食不淨想，以食入腹便成糞",
    "T38n1778_003:0606a02": "穢，及諸毛孔恒流不淨，雖復澡浴垢穢續生，",
    "T38n1778_003:0606a03": "雖好食嚴飾須臾臭弊，身及衣服必歸磨滅。",
    "T38n1778_003:0606a04": "食體不淨唾合如吐，乃至三十六物皆從食",
    "T38n1778_003:0606a05": "起，此想破貪食也。言生苦者，生則有之。「是",
    "T38n1778_003:0606a06": "身至所逼」即老病二苦。是眾生五陰世間有",
    "T38n1778_003:0606a07": "此苦法，故屬世間不可樂想。只以正報不可",
    "T38n1778_003:0606a08": "樂故，依報國土皆不可樂。種種病苦從身而",
    "T38n1778_003:0606a09": "起，當知身是災禍處。百一病惱者，一大不調",
    "T38n1778_003:0606a10": "百一病動，四大不調四百四病因身而發。是",
    "T38n1778_003:0606a11": "諸病苦皆惱於身，即是災患。四苦分文即事",
    "T38n1778_003:0606a12": "病苦。「是身如丘井為老所逼」，四想猶屬眾生",
    "T38n1778_003:0606a13": "五陰，為老所逼故不可樂。若依四苦，正是老",
    "T38n1778_003:0606a14": "苦也。什師云：「丘井者朽井也，不任受用。」「是",
    "T38n1778_003:0606a15": "身無定為要當死」，即是死想，四苦即死苦也。",
    "T38n1778_003:0606a16": "三事成身業力所持，因緣假合緣散身滅，或",
    "T38n1778_003:0606a17": "他害死，山海空市無得免者，故言為要當死。",
    "T38n1778_003:0606a18": "如佛問比丘：「汝云何修於死想？」有比丘言：「不",
    "T38n1778_003:0606a19": "保七日。」有云六日乃至一日半日。佛言：「皆是",
    "T38n1778_003:0606a20": "懈怠修死想者。」有言：「出息不保入息。」佛言：「善",
    "T38n1778_003:0606a21": "哉善哉，是真修死想者。若能如是，不久當得",
    "T38n1778_003:0606a22": "解脫涅槃。」「是身至合成」，次總譬四想。身如",
    "T38n1778_003:0606a23": "毒蛇空聚怨賊之可畏也，即四想轉明。若約",
    "T38n1778_003:0606a24": "四苦，即總譬。此身有此四苦，如毒蛇賊等無",
    "T38n1778_003:0606a25": "有樂想。《大經》具出，今經略標。云「毒蛇」者，如四",
    "T38n1778_003:0606a26": "大毒蛇盛之一篋，各相違反；四大亦爾。又如",
    "T38n1778_003:0606a27": "毒蛇，人雖養育，嗔即螯人，不識恩養。身之四",
    "T38n1778_003:0606a28": "大亦復如是，行者養育宜應報恩，一大若違",
    "T38n1778_003:0606a29": "侵傷人善，使墮苦海難可出期。「如怨賊」者，以",
    "T38n1778_003:0606b01": "取人財物、傷人身命。五陰亦爾，在於身內劫",
    "T38n1778_003:0606b02": "人善財、斷人慧命。「如空聚」者，空聚無物，不生",
    "T38n1778_003:0606b03": "人愛。觀六根空，無神我味不應生染。又如空",
    "T38n1778_003:0606b04": "聚無有居民，但有鬼魅聚集其中。觀六根聚",
    "T38n1778_003:0606b05": "落非但無我，而有煩惱鬼魅聚集其中。陰者",
    "T38n1778_003:0606b06": "五陰，界者十八界，入者十二入。陰界諸入體",
    "T38n1778_003:0606b07": "本無實，何得有我？觀陰等理即是慧行，廣觀",
    "T38n1778_003:0606b08": "其事起種種行。「諸仁者」下，三、勸求佛身。文為",
    "T38n1778_003:0606b09": "三：一標章、二正勸、三結勸。初標章者，凡夫愛",
    "T38n1778_003:0606b10": "身沈淪生死，上既廣說觀門呵責，厭離則求",
    "T38n1778_003:0606b11": "二乘斷滅佛種，故勸云當樂佛身。問：今此勸",
    "T38n1778_003:0606b12": "求何教佛身？答：難可定判。或是方便兩教，或",
    "T38n1778_003:0606b13": "是常住佛身。何故知爾？果本酬因，既說方便，",
    "T38n1778_003:0606b14": "還勸求住有餘佛果。或是勸求常住果者，諸",
    "T38n1778_003:0606b15": "人既厭身是無常苦聚，應勸求於常樂涅槃，",
    "T38n1778_003:0606b16": "豈可勸求樹王灰斷？故下文云「如來身者從",
    "T38n1778_003:0606b17": "真實生。」問：勸求常果，何以說方便門？答：如《大",
    "T38n1778_003:0606b18": "經》佛答梵志問云：「汝法因常、果是無常。何以",
    "T38n1778_003:0606b19": "我法不得因是無常、果是常耶？」但豪族士庶",
    "T38n1778_003:0606b20": "等既是具縛，若不先因方便觀門斷惑入空，",
    "T38n1778_003:0606b21": "何能入假遊戲神通？亦不能空假一心開佛",
    "T38n1778_003:0606b22": "知見。故《法華》云「是諸眾生未免生老病死，何",
    "T38n1778_003:0606b23": "由能解佛之智慧。」問：定用何判？答：方等大乘",
    "T38n1778_003:0606b24": "一音演說何妨通勸，隨機所感不可定判。又",
    "T38n1778_003:0606b25": "約諸味所感不同，今方等四因得二種果，比",
    "T38n1778_003:0606b26": "說可知，故今所勸或是酬前兩觀舉兩佛之",
    "T38n1778_003:0606b27": "果，或一音異解隨其根性望果修因。問：何以",
    "T38n1778_003:0606b28": "佛有四種，涅槃但二？答：佛約用智，不同涅槃",
    "T38n1778_003:0606b29": "但約斷德。如云：巧拙兩度，病瘥是一。更開涅",
    "T38n1778_003:0606c01": "槃，非是不得。教無的文。「所以者何」下，二、正勸。",
    "T38n1778_003:0606c02": "但法身有四：三藏以五分為法身，有時亦指",
    "T38n1778_003:0606c03": "偏空真理，如《雜阿含》，《禪經》云「若障重障禪，當",
    "T38n1778_003:0606c04": "念佛法身，法身者空也。」如佛從忉利下，四眾",
    "T38n1778_003:0606c05": "折折欲前見佛，善吉端坐石室見空。佛告蓮",
    "T38n1778_003:0606c06": "華色：「須菩提見空，是見我法身。」通教正以真",
    "T38n1778_003:0606c07": "智與法性理合為法身也。有時但指偏真空",
    "T38n1778_003:0606c08": "理，如《大品》云「汝當觀空，空法是佛，空無來去",
    "T38n1778_003:0606c09": "故也。」別教正以中道為佛法身，功德智慧為",
    "T38n1778_003:0606c10": "報身，法報合故即有應身。圓教但以不斷顯",
    "T38n1778_003:0606c11": "法身為異。「從無量功德智慧生」者，此正勸",
    "T38n1778_003:0606c12": "慕果行因。藏通福智之因，感福智之果。果中",
    "T38n1778_003:0606c13": "福智即是法身，故言從無量功德智慧生。別",
    "T38n1778_003:0606c14": "圓福智顯出佛性，即以所顯為生，但功德智",
    "T38n1778_003:0606c15": "慧皆是慧行及以行行。菩薩發心為求法身，",
    "T38n1778_003:0606c16": "從此二法修於二行，二行圓滿法身顯現。",
    "T38n1778_003:0606c17": "「從戒定慧解脫解脫知見生」者，三藏作無作",
    "T38n1778_003:0606c18": "戒為戒身，根本淨禪觀練薰修為定身，觀生",
    "T38n1778_003:0606c19": "滅四諦乃至道場見四諦盡名為慧身，正習",
    "T38n1778_003:0606c20": "俱盡名解脫身，了了知見正習已盡、戒定慧",
    "T38n1778_003:0606c21": "滿、不受後有名解脫知見身。通教五分，戒如",
    "T38n1778_003:0606c22": "前說罪不罪不可得故名為戒身；定如前說，",
    "T38n1778_003:0606c23": "不亂不味名為定身；觀無生四諦從八人見",
    "T38n1778_003:0606c24": "真乃至佛地見真圓極名慧身；從初見地解",
    "T38n1778_003:0606c25": "脫見惑轉入上地，乃至坐道場時一念相應",
    "T38n1778_003:0606c26": "慧習氣都盡，住有餘涅槃名解脫身；了了不",
    "T38n1778_003:0606c27": "見縛之與脫，而能種智佛眼自見住有餘無",
    "T38n1778_003:0606c28": "子縛、入無餘無果縛，亦見眾生本無縛脫而",
    "T38n1778_003:0606c29": "見解脫名解脫知見身。別教以九種戒為戒",
    "T38n1778_003:0607a01": "身，九種禪為定身，九種智為慧身，此出《地持》。",
    "T38n1778_003:0607a02": "界外習盡為解脫身；種智佛眼了了知見法",
    "T38n1778_003:0607a03": "身顯現，亦知見他法身隱顯次位不亂名解",
    "T38n1778_003:0607a04": "脫知見身。圓教一往與別無殊。欲分別者，不",
    "T38n1778_003:0607a05": "斷凡夫陰身而能成就法身，即是不思議五",
    "T38n1778_003:0607a06": "分法身，事等須彌不礙芥子。欲知修因者，聞",
    "T38n1778_003:0607a07": "前二行，厭離世間惡心不起，善任運生，名修",
    "T38n1778_003:0607a08": "戒身；專修行行禪定，名為定身；專修慧行緣",
    "T38n1778_003:0607a09": "理，名為慧身；正助既合，隨分伏斷，名解脫身；",
    "T38n1778_003:0607a10": "分別六即而不叨濫，名解脫知見身。用此五",
    "T38n1778_003:0607a11": "身生佛身也。「從慈悲喜捨生」，藏通用生無",
    "T38n1778_003:0607a12": "生四諦修法，緣四無量心，生佛果法身大慈",
    "T38n1778_003:0607a13": "悲也。別教用無量四諦修法，緣無緣四無量",
    "T38n1778_003:0607a14": "心。圓教用無作四諦，唯修無緣四無量心，並",
    "T38n1778_003:0607a15": "成佛果法法身無緣大慈悲也。若初心修學",
    "T38n1778_003:0607a16": "還從慧行，慧行入空，緣眾生令得樂離苦，慶",
    "T38n1778_003:0607a17": "喜忘懷即是修四無量心，能生法身大慈悲",
    "T38n1778_003:0607a18": "也。「從布施至波羅蜜生」，四教六度如前說，",
    "T38n1778_003:0607a19": "故四教六度生四佛果滿足之身，義顯冷然。",
    "T38n1778_003:0607a20": "所言諸者，或開六為七為十為百，或開八萬四",
    "T38n1778_003:0607a21": "千乃至不可說不可說，故言諸波羅蜜生。欲",
    "T38n1778_003:0607a22": "知初心修六度者，行行事善是修五度，慧行",
    "T38n1778_003:0607a23": "即修般若。「從方便至三明生」，四教各有三",
    "T38n1778_003:0607a24": "種方便，如前說。從因方便生果地法身方便，",
    "T38n1778_003:0607a25": "故言從方便生。「從六通生」者，三藏五通從行",
    "T38n1778_003:0607a26": "行根本淨禪觀練薰修修得，無漏通從生滅",
    "T38n1778_003:0607a27": "四諦慧行修得。菩薩因中成就五通，約生滅",
    "T38n1778_003:0607a28": "四諦慧修無漏通，三十四心滿足即具果地",
    "T38n1778_003:0607a29": "法身六通，故言從六通生。通教五通六通，五",
    "T38n1778_003:0607b01": "通一往同三藏。修無漏通，約無生四諦，在菩",
    "T38n1778_003:0607b02": "薩心中或五或六，斷正使故六、習未盡故五。",
    "T38n1778_003:0607b03": "今用因六得果地六，故言從六通生。別圓者，",
    "T38n1778_003:0607b04": "別約界外三土修六通成果，初地分得法身",
    "T38n1778_003:0607b05": "六通，但以斷不斷分別別圓之殊耳。三明者，",
    "T38n1778_003:0607b06": "藏通皆約三通見三世事分明以為三明。通",
    "T38n1778_003:0607b07": "明異者，一往見遠事名通，見根本為明。菩薩",
    "T38n1778_003:0607b08": "因中用行行修兩明，慧行修無漏明，證果得",
    "T38n1778_003:0607b09": "佛地法身三明，故言從三明生。別圓者，並通",
    "T38n1778_003:0607b10": "達界外三世之法為三明也。下文云「三明與",
    "T38n1778_003:0607b11": "無明等」，即是不思議圓教之三明也。「從三",
    "T38n1778_003:0607b12": "十七道品生，從止觀生」，四教道品如前說。四",
    "T38n1778_003:0607b13": "教各修，證菩提果，名為法身故也。道品悉屬",
    "T38n1778_003:0607b14": "當教慧行。止觀生者，止觀即是定慧因也。緣",
    "T38n1778_003:0607b15": "理是慧行，緣事是行行。四教各修事理止觀",
    "T38n1778_003:0607b16": "之因，證佛法身定慧之果，故言從止觀生。",
    "T38n1778_003:0607b17": "「從十力至不共法生」，三法是果上功德。內智",
    "T38n1778_003:0607b18": "所照名之為力，外用無怯名為無畏，佛地所",
    "T38n1778_003:0607b19": "有十八之法不與下地法而共故名不共。此",
    "T38n1778_003:0607b20": "三皆據佛地功德。今言從此三法生者，當是",
    "T38n1778_003:0607b21": "四教因中用此二行修此三法，故云從生；別",
    "T38n1778_003:0607b22": "圓約界外可知。「從斷一切不善法、集一切善",
    "T38n1778_003:0607b23": "法生」，四教菩薩各用慧行斷見思，行行斷無",
    "T38n1778_003:0607b24": "知，名斷不善。慧行集緣理善法，行行集緣事",
    "T38n1778_003:0607b25": "善性，感四法身，諸惡永斷、眾善普會。但別圓",
    "T38n1778_003:0607b26": "兩教，界外若斷若集，分別不同。「從真實生，",
    "T38n1778_003:0607b27": "從不放逸生」，藏通觀生無生，入偏真理，名為",
    "T38n1778_003:0607b28": "真實。別圓觀無量無作，入中道佛性，名為真",
    "T38n1778_003:0607b29": "實。四教菩薩觀真若極，證四佛果，故言從真",
    "T38n1778_003:0607c01": "實生。不放逸生者，若四菩薩慧行觀真緣事",
    "T38n1778_003:0607c02": "即退，名為放逸。若用慧行緣理，心心相續不",
    "T38n1778_003:0607c03": "捨大悲，名大放逸。不放逸者，跋致相也。心心",
    "T38n1778_003:0607c04": "寂滅自然流入，故言從不放逸生。「從如是無",
    "T38n1778_003:0607c05": "量清淨法生如來身」，此是舉廣類勸。但淨名",
    "T38n1778_003:0607c06": "以此而為勸端，法門無量悉須約前而修集",
    "T38n1778_003:0607c07": "之，故云從如是無量清淨法生，此諸功德皆",
    "T38n1778_003:0607c08": "生如來身也。一音演說隨類各解，則四教所",
    "T38n1778_003:0607c09": "明因果行類，用四悉檀赴機利物，普得受行",
    "T38n1778_003:0607c10": "獲其利也。其尋學者，若能諦取前之五番二",
    "T38n1778_003:0607c11": "種說法，勸慕果行因，則此經不空來也。「諸仁",
    "T38n1778_003:0607c12": "者至三菩提心」，三、結勸。既知佛身功德如此",
    "T38n1778_003:0607c13": "由諸勝因，若欲慕果行因，何止自利，大士託",
    "T38n1778_003:0607c14": "疾助佛興教正為利物。諸仁若能慕果行因，",
    "T38n1778_003:0607c15": "亦應同佛及以淨名，為斷一切眾生病也。眾",
    "T38n1778_003:0607c16": "生病者，如前所明，凡夫及六度菩薩、二乘通",
    "T38n1778_003:0607c17": "教菩薩皆有有為無為因果之病，別圓菩薩",
    "T38n1778_003:0607c18": "自體因果之病。故今四教各隨所解，應為斷",
    "T38n1778_003:0607c19": "除求無上道，則結成化他之意也。「如是至",
    "T38n1778_003:0607c20": "菩提心」，四、明時眾得益。淨名隨機約誡勸二",
    "T38n1778_003:0607c21": "門，用四悉檀赴四根緣，所說無差，故言如應",
    "T38n1778_003:0607c22": "說法。「令無數人皆發心」者，即發四種菩提心",
    "T38n1778_003:0607c23": "也。隨其四緣各有道心開發，即是普得受行",
    "T38n1778_003:0607c24": "獲其利，斯則神力不共法。四教發菩提心，具",
    "T38n1778_003:0607c25": "如四教玄義。",
    "T38n1778_003:0607c26": "維摩經略疏卷第三"
}