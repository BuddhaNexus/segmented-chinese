{
    "X82n1571_086:0470c04": "五燈全書卷第八十六",
    "X82n1571_086:0470c06": "京都聖感禪寺住持(臣)僧　(超永)　編輯",
    "X82n1571_086:0470c07": "京都古華嚴寺住持(臣)僧　(超揆)　較閱　進",
    "X82n1571_086:0470c08": "呈",
    "X82n1571_086:0470c09": "　　臨濟宗",
    "X82n1571_086:0470c10": "　　　南嶽下三十六世隨錄",
    "X82n1571_086:0470c11": "姑蘇堯封寶雲月函潛禪師吳興董雨若也。參靈巖。",
    "X82n1571_086:0470c12": "證徹大法。退翁儲既寂。隱居空山。以著述自娛。絕迹",
    "X82n1571_086:0470c13": "人世。貌古如梵僧。性狷介。衣食不充。給侍星散。略不",
    "X82n1571_086:0470c14": "縈懷。所著洞宗疑問。寶曇七發。皆關法門大典。竟以",
    "X82n1571_086:0470c15": "貧病終其身。諸方惜之　上堂。問如何是本分事。師",
    "X82n1571_086:0470c16": "曰。堯封不會禪。乃曰。瀑泉飛處綠陰交。山鳥丁東逐",
    "X82n1571_086:0470c17": "午樵。滿笠松花歸去後。閒雲相與度峰腰。顧左右曰。",
    "X82n1571_086:0470c18": "你道。將飯與堯封喫底。還有眼麼。良久曰。不覺日又",
    "X82n1571_086:0470c19": "夜。爭教人少年　插秧上堂。者一片水田。一向斜搭",
    "X82n1571_086:0470c20": "在衲僧肩頭。橫也在身上。豎也在身上。而今平鋪著",
    "X82n1571_086:0470c21": "山前山後。直得眼瞪瞪地。看即有分。金鋤不動土。靈",
    "X82n1571_086:0470c22": "苗何處栽。隊隊博飯喫底。不傷物義。道個應時及節",
    "X82n1571_086:0470c23": "句子。供養一眾。也顯叢林有人。良久曰。三日風。五日",
    "X82n1571_086:0470c24": "雨　普請採二茶上堂。舉一不得舉二。放過一著。落",
    "X82n1571_086:0471a01": "在第二。禪和家。一向麤心生怕。落二落三。道個明日",
    "X82n1571_086:0471a02": "不得普請。便自謂得也。他時後日。單單喫水也難消。",
    "X82n1571_086:0471a03": "若據堯封苦心。那怕你摘葉尋枝。只要到手。來來往",
    "X82n1571_086:0471a04": "往。不至空過。遂拍手曰。莫把三千道里誇。住山人事",
    "X82n1571_086:0471a05": "儘風華。寶雲一味遵平淡。不摘楊花摘野茶　晚參。",
    "X82n1571_086:0471a06": "問南泉百年後。山下作一頭水牯牛去。未審在那一",
    "X82n1571_086:0471a07": "家。師曰。欺上座不得。曰脇下五字。倩甚麼人書底。師",
    "X82n1571_086:0471a08": "曰。謾別人即得。乃曰。昨夜三更浪舉鞭。一汀細草綠",
    "X82n1571_086:0471a09": "如烟。山童掃盡楊花雪。無那殘英又滿川　上堂。虗",
    "X82n1571_086:0471a10": "空無筋骨。那下金槌。大道絕西東。豈循鍼路。沒鐙驢",
    "X82n1571_086:0471a11": "子夜三更。拈下闍黎席帽。山僧是浙西路人。四川蘷",
    "X82n1571_086:0471a12": "州府城南。諸葛孔明八陣圖。前聚六十四。後聚二十",
    "X82n1571_086:0471a13": "四。各高五尺。相去九尺　上堂。古堯封。十方無壁。有",
    "X82n1571_086:0471a14": "一張口。沒個挂處。驀指鼻下曰。仍安舊處著。人天眾",
    "X82n1571_086:0471a15": "前。如實而說。若到諸方。不得錯舉　上堂。拈起拂子",
    "X82n1571_086:0471a16": "曰。晉鋒八百。帶累殺龍泉太阿。炭庫藏身。蹉過了麗",
    "X82n1571_086:0471a17": "天杲日。盡道吹毛不動。徧地刀鎗。爭知荊棘林中。太",
    "X82n1571_086:0471a18": "平得路。擲拂子曰。一個閒人天地間　晚參。眾集。師",
    "X82n1571_086:0471a19": "坐定。左右顧曰。諸人與麼自在。堯封與麼起倒。諸人",
    "X82n1571_086:0471a20": "與麼著著先機。堯封與麼次次落後。諸人與麼光彩。",
    "X82n1571_086:0471a21": "堯封與麼慙愧。良久曰。洎被打破蔡州　上堂。到岸",
    "X82n1571_086:0471a22": "古帆。千山萬水。不落三寸。四角六張。要向句裏明機。",
    "X82n1571_086:0471a23": "言中取則。爭怪得香至國裏。背父逃走的。平欺漢地。",
    "X82n1571_086:0471a24": "慣打南村十更　上堂。火星入牛斗。衲僧天下走。不",
    "X82n1571_086:0471b01": "問你南地鵠。北地狐。橫擔拄杖。緊繫草鞵。粥飯堂裏。",
    "X82n1571_086:0471b02": "瓦碗竹筯。各須仔細　上堂。至座前。左右顧曰。到者",
    "X82n1571_086:0471b03": "裏要我如何。陞座復左右顧曰。拶上一重。又且如何。",
    "X82n1571_086:0471b04": "就座乃曰。而今坐定也。誰敢何如。便下座　上堂。堯",
    "X82n1571_086:0471b05": "封有一句到你。是摩竭掩室。是毗耶杜口。良久曰。八",
    "X82n1571_086:0471b06": "角磨盤空裏走。堯封無一句到你。是函葢乾坤。是截",
    "X82n1571_086:0471b07": "斷眾流。喝一喝曰。蝦蟇何曾出得斗　晚參。封堯不",
    "X82n1571_086:0471b08": "敢瞎却天下人眼。拈起拄杖曰。設有道。山僧只有受",
    "X82n1571_086:0471b09": "璧之心。且無割城之意。卓一下曰。將謂我辜負汝。却",
    "X82n1571_086:0471b10": "是汝辜負我　上堂。達磨不來唐土。我國晏然。神光",
    "X82n1571_086:0471b11": "不往西乾。彼中擾亂歇。嗚呼哀哉。法門不幸。盡道臨",
    "X82n1571_086:0471b12": "濟德山。吾宗後勁。一回思之。毛骨俱冷　上堂。天中",
    "X82n1571_086:0471b13": "函葢葢著你。目機銖兩數著你。不涉眾緣看。你走到",
    "X82n1571_086:0471b14": "那裏。咦。甞恨春歸無覓處。不知轉向此中來　晚參。",
    "X82n1571_086:0471b15": "問如何是空劫已前一句。師曰。記得小時騎竹馬。目",
    "X82n1571_086:0471b16": "前又作白頭翁。莫言去處無端的。不在溪西便在東。",
    "X82n1571_086:0471b17": "　上堂。十方無壁。四面無門。有一句子。把定乾坤。別",
    "X82n1571_086:0471b18": "資一路。是鬼是人。喝一喝曰。大而化之之謂聖。聖而",
    "X82n1571_086:0471b19": "不可知之謂神。稽首稽首。主臣主臣　一日拈拄杖",
    "X82n1571_086:0471b20": "曰。特拋香餌。專待長鯨。僧出。師曰。咂水鮮鱗。全無希",
    "X82n1571_086:0471b21": "冀。曰見之不取。思之千里。師曰。何得自投置網。僧擬",
    "X82n1571_086:0471b22": "議。師打曰。死蝦蟇　上堂。結却布袋口。諸方不知。你",
    "X82n1571_086:0471b23": "在堯封。做甚麼事。解却布袋口。堯封不知。你在諸方。",
    "X82n1571_086:0471b24": "做甚麼事。結也出堯封手不得。解也出堯封手不得。",
    "X82n1571_086:0471c01": "你諸人。東去西去。前程忽有人問堯封手。切不得道。",
    "X82n1571_086:0471c02": "十個指頭。如鼓椎相似　因事上堂。蕭梁高祖武帝",
    "X82n1571_086:0471c03": "普通元年九月二十一日。南天竺國菩提達磨。來我",
    "X82n1571_086:0471c04": "震旦。北魏孝明帝正光二年十二月九日。初祖菩提",
    "X82n1571_086:0471c05": "達磨。傳法神光。西來衲子。豈是菽麥不分。去年此月",
    "X82n1571_086:0471c06": "此日。比丘南潛。從天上靈巖。受請來掃堯封。今年此",
    "X82n1571_086:0471c07": "月此日。上堂特特舉揚禪宗春秋。乃拊心曰。蒼天蒼",
    "X82n1571_086:0471c08": "天。若不觸風化。爭明古佛心(退翁儲嗣)。",
    "X82n1571_086:0471c09": "天台興化笠山彚藻文禪師南昌張氏子。上堂。秋雨",
    "X82n1571_086:0471c10": "垂垂。秋風颯颯。屋頭籬菊抽金。門外楓林布錦。老雁",
    "X82n1571_086:0471c11": "橫空。點破碧天似水。嬾猿挂樹。撼翻玉露如珠。父母",
    "X82n1571_086:0471c12": "未生以前。何似者個時節。無事倚闌頻悵望。白雲空",
    "X82n1571_086:0471c13": "鎖亂山青　上堂。冷雨翻紅葉。秋風動白蘋。空將未",
    "X82n1571_086:0471c14": "歸意。說與欲行人　上堂。老僧住持多年。不解與人",
    "X82n1571_086:0471c15": "東指西指。一句是一句。雨過竹風清。雲開山嶽露。僑",
    "X82n1571_086:0471c16": "梵鉢提。舌頭有分。饒伊見鞭影便行。望剎竿回去。猶",
    "X82n1571_086:0471c17": "是途路邊事。要得捷徑一路。不得離我者裏。以拂子",
    "X82n1571_086:0471c18": "畫一畫曰。此回不是夢。真個到廬山　一日聞鼓聲。",
    "X82n1571_086:0471c19": "問侍僧曰。今日打鼓作甚麼。曰請和尚說小參。師曰。",
    "X82n1571_086:0471c20": "鼓聲為諸仁說了也。山僧又說個甚麼。僧無對。師曰。",
    "X82n1571_086:0471c21": "也是湖南賣餅(退翁儲嗣)。",
    "X82n1571_086:0471c22": "靈巖卑牧謙禪師上元出隊上堂。問一色邊事盡却",
    "X82n1571_086:0471c23": "今時。向上全提不住者裏。未審明白菴前片地。還借",
    "X82n1571_086:0471c24": "借也無。師曰。不用鈎鈎錐錐。曰則百步階前風悄然",
    "X82n1571_086:0472a01": "也。師曰。何須瑣瑣屑屑。曰既爾把住要津。且自別行",
    "X82n1571_086:0472a02": "一路。便歸眾。師曰。七十二峰有高下。乃拈拄杖。顧眾",
    "X82n1571_086:0472a03": "曰。一等是新年頭佛法。向有無上論量。未免涉奢涉",
    "X82n1571_086:0472a04": "儉。靈巖十五日以前。不曾韞櫝而藏。何故星叢摘月。",
    "X82n1571_086:0472a05": "難充饑國稻梁。十五日以後。無心待價而沽。安用天",
    "X82n1571_086:0472a06": "畔披雲。便是太平瑚璉。正當十五日。老僧不在明白",
    "X82n1571_086:0472a07": "中。闍黎豈行燈影裏。卓一卓曰。一句當天。千江散彩。",
    "X82n1571_086:0472a08": "途中家舍。交互爭輝。欲識溪山各別處。待金陵打個",
    "X82n1571_086:0472a09": "回合來。作出袖人事。拽拄杖下座　上堂。僧出曰。轉",
    "X82n1571_086:0472a10": "法輪耶。轉食輪耶。師曰。花雨落時香徑溼。僧打圓相",
    "X82n1571_086:0472a11": "曰。豈非後學所宜究乎。師卓拄杖曰。木上座。恐不如",
    "X82n1571_086:0472a12": "是。僧顧眾曰。少間食堂前。也須領取一分。師曰。匙筯",
    "X82n1571_086:0472a13": "邊。不得草草。乃曰。正法眼藏。西天或有。涅槃妙心。此",
    "X82n1571_086:0472a14": "土原無。實相無相微妙法門。洞庭山色吳淞水。正好",
    "X82n1571_086:0472a15": "和雲作畫圖。拈拄杖曰。山僧揭開空王璽書。提出毗",
    "X82n1571_086:0472a16": "盧正印。一印印定。福慧叢中。稱兩足的。面目肝腸。卓",
    "X82n1571_086:0472a17": "一卓曰。添溟瀚之瀾。挹嵩華之翠。錦繡笙簧。聯芳法",
    "X82n1571_086:0472a18": "苑。復卓一卓曰。盡在其中矣　小參。西來大意。不翼",
    "X82n1571_086:0472a19": "而飛。不脛而走。在你耳裏非聲。在你鼻裏非嗅。在你",
    "X82n1571_086:0472a20": "六根非塵。在你萬法非有。衡不出是錙缽。量不盡是",
    "X82n1571_086:0472a21": "尖斗。卓拄杖曰。你方刻舟。劒去久矣　除日上堂。問",
    "X82n1571_086:0472a22": "末後句敢請敢請。師曰。大人之略。宛爾不同。曰為甚",
    "X82n1571_086:0472a23": "平地下個橛子。師曰。猶有些子在。曰山高水長。未足",
    "X82n1571_086:0472a24": "酬之。師曰。難當明眼。乃喝一喝曰。此何時好。不與諸",
    "X82n1571_086:0472b01": "人淨潔打疊去。風雲不次第。日月有恒常。崇報院裏。",
    "X82n1571_086:0472b02": "好將佛作人情。好將法作人情。好將僧作人情。歲云",
    "X82n1571_086:0472b03": "暮矣。有一轉。亦不用眨眼。亦不用低頭。直垂手而得",
    "X82n1571_086:0472b04": "之。隨起身曰。甲己之年丙作首(退翁儲嗣)。",
    "X82n1571_086:0472b05": "玉峰文衢達禪師崑山人。問離却四大五蘊。阿那個",
    "X82n1571_086:0472b06": "是上座主人公。師曰。一字不著畫　問空劫中。是甚",
    "X82n1571_086:0472b07": "麼人作主。師曰。還我話頭來　問太陽溢目。萬里不",
    "X82n1571_086:0472b08": "挂片雲。拈却青天喫棒的。合下個甚麼語。師曰。相識",
    "X82n1571_086:0472b09": "滿天下　問直得無一法當情。猶未是衲僧行履處。",
    "X82n1571_086:0472b10": "如何是衲僧行履處。師曰。日出事生兄弟家　順治",
    "X82n1571_086:0472b11": "庚子十月示疾。化於靈巖(退翁儲嗣)。",
    "X82n1571_086:0472b12": "法昌石葉成禪師上堂。問教中有八萬四千波羅蜜",
    "X82n1571_086:0472b13": "門。不知從那門入。師便打。曰和尚莫草草打人。師曰。",
    "X82n1571_086:0472b14": "你但喫棒。我要話行。隨卓拄杖一下曰。八萬四千波",
    "X82n1571_086:0472b15": "羅蜜門。山僧一下打開了也。入得者。更買草鞵行脚。",
    "X82n1571_086:0472b16": "入不得者。暑退凉生。伏惟起居珍重　小參。問如何",
    "X82n1571_086:0472b17": "是最初一步。師曰。下脚便踏著。曰如何是聲前一句。",
    "X82n1571_086:0472b18": "師曰。開口便道著。曰如何是無底籃。師曰。放得下。曰",
    "X82n1571_086:0472b19": "如何是無根樹。師曰。提得起。僧以坐具作圓相。師曰。",
    "X82n1571_086:0472b20": "裂破。僧一喝。師曰。我不汝欺。乃曰。最初一步。下脚便",
    "X82n1571_086:0472b21": "踏著。聲前一句。開口便道著。可謂似地擎山。不知山",
    "X82n1571_086:0472b22": "之孤峻。如石含玉。不知玉之無瑕。你等諸人。終日忙",
    "X82n1571_086:0472b23": "忙。從年頭至年尾。行的行。住的住。臥的臥。其中有得",
    "X82n1571_086:0472b24": "有不得。特特考鐘伐鼓。與你說破　上堂。僧纔出作",
    "X82n1571_086:0472c01": "禮。師劈脊便打。僧喝。師又打。僧連喝。師直打下曰。從",
    "X82n1571_086:0472c02": "曠大劫來。便具有者副手脚。不知經過無數日月。不",
    "X82n1571_086:0472c03": "知經過無數世界。只是不敢輕用。葢因山高流水急。",
    "X82n1571_086:0472c04": "慨嘆於知稀。抱璞投珠。尚慎旃於識寡。今幸有明眼",
    "X82n1571_086:0472c05": "人作證。山僧不辭鹵莽將出來。諸兄弟。切忌眼目定",
    "X82n1571_086:0472c06": "動。者回若錯過。餘日定難逢　上堂。有佛處不得住。",
    "X82n1571_086:0472c07": "無佛處急走過。汝等諸人。十二時中。在何世界。安身",
    "X82n1571_086:0472c08": "立命。有底道。得心自在。得法自在。何往不佳。有底道。",
    "X82n1571_086:0472c09": "空無邊處。識無邊處。無在不可。山僧合掌曰。不審過",
    "X82n1571_086:0472c10": "去。不審現在。不審未來。我不敢輕於汝等。汝等皆當",
    "X82n1571_086:0472c11": "作佛　晚參。霜明萬壑。月皎千峰。釋迦彌勒。處處相",
    "X82n1571_086:0472c12": "逢。抖擻屎腸都說了。莫教錯認甕為鐘　臘八晚參。",
    "X82n1571_086:0472c13": "眾集定。隨喝一喝曰。與麼會去。即是智慧德相。復喝",
    "X82n1571_086:0472c14": "一喝曰。與麼會去。妄想執著。旋視一周帀曰。大眾。語",
    "X82n1571_086:0472c15": "不透古今。進一步。即迷其理智。不出凡種。退一步。即",
    "X82n1571_086:0472c16": "失其事。道之所在。肯相孤負。乃連喝兩喝曰。若到諸",
    "X82n1571_086:0472c17": "方。不得錯舉(退翁儲嗣)。",
    "X82n1571_086:0472c18": "京口長樂韶菴無隣廓禪師廣陵馬氏子。上堂。文殊",
    "X82n1571_086:0472c19": "普賢。起佛見法見。貶向二鐵圍山。竟在彼中。開粥相",
    "X82n1571_086:0472c20": "伴過夏。反道。是走徧倒。不如這裏好。明頭也合。暗頭",
    "X82n1571_086:0472c21": "也合。長伸兩足睡。一覺起來。天地還依舊。似則也似。",
    "X82n1571_086:0472c22": "還知他出頭不得處麼。良久曰。慙愧　師將寂滅。驀",
    "X82n1571_086:0472c23": "然趯出隻履。示門人曰。達磨遺下一隻。今古無人提",
    "X82n1571_086:0472c24": "得。而今拋出當陽。且要大家著力。喝一喝而逝(退翁儲嗣)。",
    "X82n1571_086:0473a01": "天台國清祖憲襲禪師上堂。同參出作上壁勢。師曰。",
    "X82n1571_086:0473a02": "須知有轉身一路。曰我待之久矣。師打曰。肎相辜負。",
    "X82n1571_086:0473a03": "曰方見血滴滴。師曰。不可道。分付不著人。曰要頭截",
    "X82n1571_086:0473a04": "取去。師曰。不消一拶。乃就座曰。因七見一。見一忘七。",
    "X82n1571_086:0473a05": "賓主相逢。直拶上壁。拈拄杖曰。向者裏翻得個身轉。",
    "X82n1571_086:0473a06": "不惟露獅子爪牙。亦具衲僧巴鼻。所以古德道。要頭",
    "X82n1571_086:0473a07": "便截取去。你若識得他血滴滴地相為處。直下休去",
    "X82n1571_086:0473a08": "歇去。何等省力。不然。國清立地待你搆去。卓拄杖曰。",
    "X82n1571_086:0473a09": "莫相辜負　上堂。秋風盈壑。秋水盈溪。東西南北任",
    "X82n1571_086:0473a10": "驅馳。但聽老僧一言。拈起拄杖曰。此去江南路。迢迢",
    "X82n1571_086:0473a11": "不可期。水窮山盡處。又是轉身時。卓一下　示眾。台",
    "X82n1571_086:0473a12": "嶺雲瀰。松門路僻。三回兩轉。圖個甚麼。睦州見僧來",
    "X82n1571_086:0473a13": "推上門。魯祖見僧來。便轉身面壁。今朝撞著沒意智。",
    "X82n1571_086:0473a14": "底。國清拈拄杖。一齊打趂曰。胡餅裏討甚麼汁　示",
    "X82n1571_086:0473a15": "眾。五峰壁立。截斷千差。雙澗瀾翻。氣吞萬派。嚴冷賽",
    "X82n1571_086:0473a16": "過汾州。枯澹渾同葉縣。百丈大義。何曾露布。祇有一",
    "X82n1571_086:0473a17": "著高出諸方。不曾增人罪過　小參。問如何離心識",
    "X82n1571_086:0473a18": "參。師曰。夜來床蓆穩。一覺到天明。如何絕凡聖學。師",
    "X82n1571_086:0473a19": "曰。一步較易。兩步較難。僧擬議。師喝出　示眾。拈竹",
    "X82n1571_086:0473a20": "篦曰。觸不得。背不得。已是盡情。盡情了也訝郎當。更",
    "X82n1571_086:0473a21": "向胡餅裏討甚汁。遂旋風打散　小參。國清有樁公",
    "X82n1571_086:0473a22": "案。賓主頻時互換。今朝特地拈來。也要諸方判斷。拈",
    "X82n1571_086:0473a23": "拄杖曰。且道。是賓耶。是主耶。良久曰。若還疑擬不能",
    "X82n1571_086:0473a24": "分。且教靠在東山畔　示眾。心不是佛。摩醯亞眼突",
    "X82n1571_086:0473b01": "出。智不是道。慶喜剎竿放倒。顧左右曰。還有不避危",
    "X82n1571_086:0473b02": "亡出來相扶底麼。良久。喝一喝曰。見義不為。何勇之",
    "X82n1571_086:0473b03": "有　上堂。喝一喝曰。還知得麼。惺惺歷歷。歷歷惺惺。",
    "X82n1571_086:0473b04": "惺既未居頂。敢言得住方。便道是正句。誰肎豎點頭。",
    "X82n1571_086:0473b05": "設有人出來便曰。是甚麼道理。山僧冷笑一聲道。邪",
    "X82n1571_086:0473b06": "法難扶。良久曰。敢問諸人。喝既是同。因甚有邪有正。",
    "X82n1571_086:0473b07": "良久。復喝一喝曰。參　示眾。若論此事。如杲日當空。",
    "X82n1571_086:0473b08": "無物不蒙其照。若是甘自陷於覆盆之下。又爭怪得",
    "X82n1571_086:0473b09": "　小參。有句無句。如藤倚樹。今日也恁麼。明日也恁",
    "X82n1571_086:0473b10": "麼。第三第四不問你。後五日事作麼生。更問。樹倒藤",
    "X82n1571_086:0473b11": "枯。句歸何處。良久曰。不得停囚長智(退翁儲嗣)。",
    "X82n1571_086:0473b12": "九峰正覺嚴序紀禪師姑蘇洞庭許氏子。上堂。以金",
    "X82n1571_086:0473b13": "剛眼睛八斛四斗。鎔成一枚蠟人。將龜毛繩子三丈。",
    "X82n1571_086:0473b14": "繫於南下薰風之間。然後。我等以大圓覺為伽藍。身",
    "X82n1571_086:0473b15": "心安居平等性智。炎炎六月火生冰。只待秋聲一葉",
    "X82n1571_086:0473b16": "至。拈拄杖。卓一下曰。寧有心於彼此　小參。超佛越",
    "X82n1571_086:0473b17": "祖之談。生硬胡餅。曾有幾個。直吞下去。豎起拳頭曰。",
    "X82n1571_086:0473b18": "知麼(退翁儲嗣)。",
    "X82n1571_086:0473b19": "堯峰長蘆蕳石祖禪師通州柳氏子。上堂。喝一喝曰。",
    "X82n1571_086:0473b20": "不從他鄉別國來。親從靈山老子血盆口裏吐出。不",
    "X82n1571_086:0473b21": "信且看下文。又喝一喝曰。千變萬化。不是容你守死",
    "X82n1571_086:0473b22": "善道得的　小參。山僧一言半句。為諸人揭示。諸人",
    "X82n1571_086:0473b23": "道是難處。難處是諸人易處。卓拄杖曰。花開碧岫。月",
    "X82n1571_086:0473b24": "落寒潭(退翁儲嗣)。",
    "X82n1571_086:0473c01": "南嶽慈賢喻葦濟禪師通州程氏子。上堂。昨日說牛",
    "X82n1571_086:0473c02": "說馬。今朝說佛說法。欲問慈賢家風。山鋤不過尺八",
    "X82n1571_086:0473c03": "　小參。擊竹篦曰。大眾且道。這一響多少觔兩。眾默",
    "X82n1571_086:0473c04": "然。師擲竹篦曰。看人擔担不喫力(退翁儲嗣)。",
    "X82n1571_086:0473c05": "松江赤巖淵禪師楊州人。垂語曰。既為佛子。當遵佛",
    "X82n1571_086:0473c06": "行。金剛是佛弟子。因甚與土地揩背。自代曰。乞兒見",
    "X82n1571_086:0473c07": "小利。又曰。方以類聚。物以羣分。大象不遊兔徑。鸞鳳",
    "X82n1571_086:0473c08": "弗與雞棲。因甚金毛獅子。跳入野狐窟中。自代曰。不",
    "X82n1571_086:0473c09": "顧旁觀(退翁儲嗣)。",
    "X82n1571_086:0473c10": "北京玉泉輪菴揆禪師姑蘇文文肅相國猶子也。母",
    "X82n1571_086:0473c11": "夢老僧投胎而生。幼慕空宗。舉家學道。年十七。以白",
    "X82n1571_086:0473c12": "衣。參退翁儲于靈巖。打精進七。於第三日。見儲落堂。",
    "X82n1571_086:0473c13": "痛棒一僧。血流被地。有省。儲以三頓痛棒話徵之。衝",
    "X82n1571_086:0473c14": "口答曰。雞寒上樹。鴨寒下水。儲深肯之。從此執侍巾",
    "X82n1571_086:0473c15": "瓶。五易凉燠。于庚寅冬。直受菩薩戒。後以奸人搆訟",
    "X82n1571_086:0473c16": "破家。載筆戎幕。隆冬。獵賀蘭山下。擡頭見雪嶺。如銀",
    "X82n1571_086:0473c17": "鋪世界。胸次礙膺之物。廓爾冰釋。儲將順世。遙記以",
    "X82n1571_086:0473c18": "偈。再一年于武昌軍。次薙染。出世住越州大能仁寺。",
    "X82n1571_086:0473c19": "再住雲南文殊寺。還寓靈巖。",
    "X82n1571_086:0473c20": "聖駕東巡幸山。被　特旨。召入長安。初住玉泉山普",
    "X82n1571_086:0473c21": "陀寺。再移入澄心園古華嚴寺　能仁上堂。春去也",
    "X82n1571_086:0473c22": "王瓜生苦菜秀。麥秋至蚯蚓出。怎奈朝菌不知晦朔。",
    "X82n1571_086:0473c23": "蟪姑不知春秋。住山人。目空雲漢。聊向寒暑不到處。",
    "X82n1571_086:0473c24": "別通一路。彈指曰。摘楊花。摘楊花　晚參。舉僧問汾",
    "X82n1571_086:0474a01": "陽。如何是學人著力處。汾曰。嘉州打大像。如何是學",
    "X82n1571_086:0474a02": "人轉身處。汾曰。陝府灌鐵牛。如何是學人親切處。汾",
    "X82n1571_086:0474a03": "曰。西河弄師子。若人會得此三句。已辨三元。更有三",
    "X82n1571_086:0474a04": "要語在。切須薦取。師曰。汾陽所謂三要語者。如人正",
    "X82n1571_086:0474a05": "臨敵時。先備下兩股伏兵。著著恐陷在背水陣裏。乃",
    "X82n1571_086:0474a06": "叩齒曰。無事多口。罪過不少　小參。柴米油鹽醬醋",
    "X82n1571_086:0474a07": "茶。且喜能仁常住一件也無。連日大家減口忍饑。向",
    "X82n1571_086:0474a08": "七尺單前。將三條篾。緊束肚皮。一隊上一隊下。猶自",
    "X82n1571_086:0474a09": "彬彬濟濟。空腹高心。要知祖師西來意。決不是喫飽",
    "X82n1571_086:0474a10": "了飯悟得的。汝等諸人。聞吾此言。直下信得及。定然",
    "X82n1571_086:0474a11": "陡生歡喜。不學陶淵明攢眉而去。忽地撞著個性燥",
    "X82n1571_086:0474a12": "的漢子。一把搊住問道。倉房庫房。還有佛法商量也",
    "X82n1571_086:0474a13": "無。只向他道。舊穀既沒。新穀未升。像你者樣著忙。驢",
    "X82n1571_086:0474a14": "年也沒有飯喫在　小參。舉太原孚。在雪峰作浴頭。",
    "X82n1571_086:0474a15": "峰一日謂備頭陀曰。此間有個老鼠子。今在浴室裏。",
    "X82n1571_086:0474a16": "備曰。待與和尚勘過。即往浴室。遇孚打水。備曰。相看",
    "X82n1571_086:0474a17": "上座。孚曰。已相見了。備曰。甚麼刧中曾相見。孚曰。瞌",
    "X82n1571_086:0474a18": "睡作麼。備却入方丈。白峰曰。已勘破了。峰曰。作麼生",
    "X82n1571_086:0474a19": "勘伊。備舉前話。峰曰。汝著賊也。師曰。且道。備頭陀著",
    "X82n1571_086:0474a20": "賊。雪峰著賊。直饒檢點分明。還要問你浴室中老鼠。",
    "X82n1571_086:0474a21": "是死的是活的。乃口占頌曰。從來齒不關風。說甚賊",
    "X82n1571_086:0474a22": "身已露。人人有個生緣。爭奈守株待兔。時一僧出。作",
    "X82n1571_086:0474a23": "鼠聲唧唧。師劈脊棒曰。孟八郎漢。又恁麼去也　上",
    "X82n1571_086:0474a24": "堂。問不問有言。不問無言。乞師直指。師便打。曰還容",
    "X82n1571_086:0474b01": "某甲睨而視之麼。師連棒打出。僧豎起拳曰。這個。與",
    "X82n1571_086:0474b02": "靈山會上拈起的。還有一毫差別麼。師曰。左搓芒繩",
    "X82n1571_086:0474b03": "縛鬼子。僧放下拳曰。人天莫測。和尚作麼生。師曰。還",
    "X82n1571_086:0474b04": "曾穿過鼻孔麼。曰作家宗師。宛爾不同。師曰。也是燈",
    "X82n1571_086:0474b05": "籠抱露柱。僧噓一噓。歸眾師曰。幸是家裏人。乃曰。破",
    "X82n1571_086:0474b06": "敵衝鋒。不存軌則。擒龍捉虎。豈顧危亡。展轟雷掣電",
    "X82n1571_086:0474b07": "之機。彰旋乾轉坤之用。棒頭上無位真人。灑灑落落。",
    "X82n1571_086:0474b08": "葢天葢地。有甚炙脂帽可拈。鶻臭衫可脫。直教一拳",
    "X82n1571_086:0474b09": "拳倒黃鶴樓。一躩躩翻鸚鵡洲。席捲虗空。瀰綸中外。",
    "X82n1571_086:0474b10": "方是我臨濟家嫡骨兒孫。豈下根小智所能湊泊窺",
    "X82n1571_086:0474b11": "測。只如向獅子齶上敲牙。毒龍頷下擗甲。畢竟具何",
    "X82n1571_086:0474b12": "手眼。驀召大眾。眾回首。師豎拄杖曰。是甚麼。連喝兩",
    "X82n1571_086:0474b13": "喝。下座　上堂。問昔日僧問乾峰。十方薄伽梵。一路",
    "X82n1571_086:0474b14": "涅槃門。未審路頭在甚麼處。峰以拄杖畫一畫曰。在",
    "X82n1571_086:0474b15": "者裏。還端的麼。師曰。兩肩挑日月。曰後僧復問雲門。",
    "X82n1571_086:0474b16": "門曰。扇子[跳兆+孛]跳。上三十三天。築著帝釋鼻孔。東海鯉",
    "X82n1571_086:0474b17": "魚打一棒。雨似盆傾。又明甚麼邊事。師曰。一箭過西",
    "X82n1571_086:0474b18": "天。曰可謂不離這裏。透過那邊。師曰。冷灰裏有一粒",
    "X82n1571_086:0474b19": "豆。爆也未可知。曰也要大眾證明。師打曰。粥飯錢該",
    "X82n1571_086:0474b20": "多少。乃曰。釋迦老子頓羈轡。大肚長汀抖汗衫。北鬱",
    "X82n1571_086:0474b21": "單越驢拽磨。能仁寺裏算飯錢。展兩袖曰。一文也無",
    "X82n1571_086:0474b22": "　上堂。昨日底昨日底。隨卓拄杖曰。樓閣門開也。祇",
    "X82n1571_086:0474b23": "如善財童子。百城烟水。撒手歸來。即今成個甚麼佛。",
    "X82n1571_086:0474b24": "良久曰。西眺鑑湖。東近瑯琊。後接臥龍。前臨秦望。又",
    "X82n1571_086:0474c01": "卓拄杖曰。今是中伏第一日。奇熱恐大眾久立珍重。",
    "X82n1571_086:0474c02": "復舉茱萸把一橛竹。上堂云。虗空裏還釘得橛麼。時",
    "X82n1571_086:0474c03": "有靈虗上座出云。虗空是橛。萸便打。虗云。和尚莫錯",
    "X82n1571_086:0474c04": "打某甲。萸便休去。雪竇拈云。若要此話大行。直須打",
    "X82n1571_086:0474c05": "了趂出。且道。雪竇意在甚麼處。當斷不斷。返招其亂",
    "X82n1571_086:0474c06": "　上堂。卓拄杖曰。冬至也。霜清木落。潭瘦峰寒。枯槎",
    "X82n1571_086:0474c07": "斷塹中□色混茫。有十二分消不去的。勢不獲已也。",
    "X82n1571_086:0474c08": "要應時及節。稍作煖室明窗下活計。若道火爐頭。交",
    "X82n1571_086:0474c09": "脚瞌睡。正恐品字柴。一星兩星。燎著面門。莫怪山僧",
    "X82n1571_086:0474c10": "不預。先與你告報。靠拄杖。下座　師見僧打坐。師掌",
    "X82n1571_086:0474c11": "其背曰。此中是甚麼。僧回頭曰。不識。師曰。昔日達磨",
    "X82n1571_086:0474c12": "恁麼道。被梁武帝趂出了也。你如何學他。僧無語。師",
    "X82n1571_086:0474c13": "曰。九年面壁。不為分外　問某甲不將問來問。請師",
    "X82n1571_086:0474c14": "高著眼。師往下覰。曰即此用離此用。師往上覰。僧擬",
    "X82n1571_086:0474c15": "進語。師震威一喝。僧罔措。師直打出　士問。承聞和",
    "X82n1571_086:0474c16": "尚在軍前數載。未審向甚麼處留心。師張手作擗弓",
    "X82n1571_086:0474c17": "勢示之。士曰。弟子不會。師曰。巴陵縣東老虎石(退翁儲嗣)。",
    "X82n1571_086:0474c18": "嵩陵長慶童碩宏禪師三峰兩序請上堂。乃以手自",
    "X82n1571_086:0474c19": "指曰。這漢骨氣無靈。不能自立。藉父兄餘蔭。附會叢",
    "X82n1571_086:0474c20": "林。徒竊安閒之食。空慙輔弼之名。每當松牕月落。分",
    "X82n1571_086:0474c21": "高照于楊岐燈盞。雪積柴牀。解寒威于寶壽生薑。山",
    "X82n1571_086:0474c22": "門頭未常竭力。廚庫邊討盡便宜。逗到今日。所作不",
    "X82n1571_086:0474c23": "忘。果報及身。猶欲費人鹽醬。劈劃心胸。何以自處。喝",
    "X82n1571_086:0474c24": "一喝曰。憑此正脉流通。庶幾不辜眾德　布種上堂。",
    "X82n1571_086:0475a01": "插脚此個保社。早起晏眠。本圖克證慈心三昧。那來",
    "X82n1571_086:0475a02": "不安本分。一向驅耕夫牛。奪饑人食。種蔴不生荳。饒",
    "X82n1571_086:0475a03": "你白拈手段。高強未必。不為因善。而招惡果。即今山",
    "X82n1571_086:0475a04": "前田地。四址分明。更不用叉手叮嚀。钁頭在底握。何",
    "X82n1571_086:0475a05": "慮不高處高平。低處低平。將來成熟。一擔是兩籮。雖",
    "X82n1571_086:0475a06": "不能富及鄰封。一朝被人索取廬陵米價。喝一喝曰。",
    "X82n1571_086:0475a07": "也有個憑據　中秋上堂。此事如秋月相似。圓陀皎",
    "X82n1571_086:0475a08": "潔。光明無礙。往來不剩空中之迹。隱顯能分波底之",
    "X82n1571_086:0475a09": "身。無意追求。自然一鏡當天。擬心欲得。徒撈萬古寒",
    "X82n1571_086:0475a10": "潭。不在明白裏。供養也好。修行也好。未出燈影中。吞",
    "X82n1571_086:0475a11": "却也錯。吐却也錯。以手打圓相曰。頂門若不具眼。往",
    "X82n1571_086:0475a12": "往認作這個(退翁儲嗣)。",
    "X82n1571_086:0475a13": "楓涇貝葉有門新禪師平湖沈氏子。示眾。舉昔有菴",
    "X82n1571_086:0475a14": "主。於門上書一心字。於牕上書一心字。於壁上書一",
    "X82n1571_086:0475a15": "心字。後法眼曰。門上不用書門字。牕上不用書牕字。",
    "X82n1571_086:0475a16": "壁上不用書壁字。何故。字義炳然。師曰。書與不書。總",
    "X82n1571_086:0475a17": "是依草附木之鬼。施主飯。那有到你三人口裏。要得",
    "X82n1571_086:0475a18": "安貼家邦。彈指曰。聻(退翁儲嗣)。",
    "X82n1571_086:0475a19": "天台通玄翼菴酇禪師溫州永嘉葉氏子。上堂。通玄",
    "X82n1571_086:0475a20": "峰頂。風雲不次第。不是人間。日月有恒常。心外無法。",
    "X82n1571_086:0475a21": "從他逼塞虗空。滿目青山。覓甚纖毫過患　上堂。香",
    "X82n1571_086:0475a22": "爐峰瑞靄瀰漫。擂鼓洞圓音歷落。有眼如盲。有耳如",
    "X82n1571_086:0475a23": "聾底到來。作麼生與伊通個方便。乃拈拄杖。卓一卓",
    "X82n1571_086:0475a24": "曰。千年桃核裏。原是舊時仁　小參。手裏出來手裏",
    "X82n1571_086:0475b01": "打。口裏出來口裏打。一僧出曰。淨躶躶赤灑灑時如",
    "X82n1571_086:0475b02": "何。師便打。曰某甲話在。師復打曰。這咬糞團漢(退翁儲嗣)。",
    "X82n1571_086:0475b03": "崇川東山善持馭禪師邑之朱氏子。上堂。豎拂子曰。",
    "X82n1571_086:0475b04": "達磨來也。眼目定動。白雲萬里。若問西來人事。少頃",
    "X82n1571_086:0475b05": "齋堂前驗取。擲拂子下座　上堂。拈拄杖曰。神機獨",
    "X82n1571_086:0475b06": "脫峻利。貴於當仁。妙用聲施放放。全憑迅速。若無起",
    "X82n1571_086:0475b07": "死回生手段。烏能常握法柄。直饒一屙便了的漢。到",
    "X82n1571_086:0475b08": "這裏。動則禍生。還有旁不甘者家。出來試[跳兆+孛]跳看。良",
    "X82n1571_086:0475b09": "久。顧左右曰。石火電光逞機辨。別者能有幾個連。卓",
    "X82n1571_086:0475b10": "拄杖(退翁儲嗣)。",
    "X82n1571_086:0475b11": "天池大覺徵聖圖禪師崇川人。小參。人人鼻孔。不讓",
    "X82n1571_086:0475b12": "釋迦。個個眼睛。盡同達磨。大覺要問。諸人鼻孔眼睛。",
    "X82n1571_086:0475b13": "既與佛祖相同。為甚南山起雲。北山下雨。喝一喝曰。",
    "X82n1571_086:0475b14": "禹力不到處。百川應倒流(退翁儲嗣)。",
    "X82n1571_086:0475b15": "蘇州南樹衷雪淵禪師崇明黃氏子。頌殃窟產難因",
    "X82n1571_086:0475b16": "緣曰。長者不奈船何。瞿曇打破戽斗。傳言送語這漢。",
    "X82n1571_086:0475b17": "來往苦張者口。頌城東老母公案曰。灼然同死與同",
    "X82n1571_086:0475b18": "生。却要拋離別路尋。無奈冤家難擺脫。眼前草木盡",
    "X82n1571_086:0475b19": "逢春(退翁儲嗣)。",
    "X82n1571_086:0475b21": "五燈全書卷第八十六"
}