{
    "T12n0360_002:0272b05": "佛說無量壽經卷下",
    "T12n0360_002:0272b07": "曹魏天竺三藏康僧鎧譯",
    "T12n0360_002:0272b08": "佛告阿難：「其有眾生生彼國者，皆悉住於",
    "T12n0360_002:0272b09": "正定之聚。所以者何？彼佛國中無諸邪聚及",
    "T12n0360_002:0272b10": "不定之聚，十方恒沙諸佛如來皆共讚歎",
    "T12n0360_002:0272b11": "無量壽佛威神功德不可思議。諸有眾生聞",
    "T12n0360_002:0272b12": "其名號信心歡喜，乃至一念，至心迴向願生",
    "T12n0360_002:0272b13": "彼國，即得往生住不退轉，唯除五逆、誹謗",
    "T12n0360_002:0272b14": "正法。」",
    "T12n0360_002:0272b15": "佛告阿難：「十方世界諸天人民，其有至心",
    "T12n0360_002:0272b16": "願生彼國，凡有三輩。其上輩者，捨家棄欲",
    "T12n0360_002:0272b17": "而作沙門，發菩提心，一向專念無量壽佛，",
    "T12n0360_002:0272b18": "修諸功德願生彼國。此等眾生臨壽終時，",
    "T12n0360_002:0272b19": "無量壽佛與諸大眾現其人前，即隨彼佛",
    "T12n0360_002:0272b20": "往生其國，便於七寶華中自然化生，住不",
    "T12n0360_002:0272b21": "退轉，智慧勇猛，神通自在。是故，阿難！其有眾",
    "T12n0360_002:0272b22": "生欲於今世見無量壽佛，應發無上菩",
    "T12n0360_002:0272b23": "提之心，修行功德，願生彼國。」",
    "T12n0360_002:0272b24": "佛語阿難：「其中輩者，十方世界諸天人民，",
    "T12n0360_002:0272b25": "其有至心願生彼國，雖不能行作沙門",
    "T12n0360_002:0272b26": "大修功德，當發無上菩提之心，一向專念",
    "T12n0360_002:0272b27": "無量壽佛。多少修善、奉持齋戒、起立塔像、",
    "T12n0360_002:0272b28": "飯食沙門、懸繒然燈、散華燒香，以此迴向",
    "T12n0360_002:0272b29": "願生彼國。其人臨終，無量壽佛化現其身——",
    "T12n0360_002:0272c01": "光明相好，具如真佛——與諸大眾現其人前，",
    "T12n0360_002:0272c02": "即隨化佛往生其國，住不退轉，功德智慧",
    "T12n0360_002:0272c03": "次如上輩者也。」",
    "T12n0360_002:0272c04": "佛語阿難：「其下輩者，十方世界諸天人民，",
    "T12n0360_002:0272c05": "其有至心欲生彼國，假使不能作諸功德，",
    "T12n0360_002:0272c06": "當發無上菩提之心，一向專意乃至十念，",
    "T12n0360_002:0272c07": "念無量壽佛，願生其國。若聞深法歡喜",
    "T12n0360_002:0272c08": "信樂，不生疑惑，乃至一念念於彼佛，以至",
    "T12n0360_002:0272c09": "誠心願生其國。此人臨終夢見彼佛，亦得",
    "T12n0360_002:0272c10": "往生，功德智慧次如中輩者也。」",
    "T12n0360_002:0272c11": "佛告阿難：「無量壽佛威神無極，十方世界無",
    "T12n0360_002:0272c12": "量無邊不可思議諸佛如來莫不稱歎。於",
    "T12n0360_002:0272c13": "彼東方恒沙佛國，無量無數諸菩薩眾，皆",
    "T12n0360_002:0272c14": "悉往詣無量壽佛所恭敬供養，及諸菩薩、聲",
    "T12n0360_002:0272c15": "聞大眾聽受經法，宣布道化；南、西、北方、四",
    "T12n0360_002:0272c16": "維，上、下亦復如是。」爾時，世尊而說頌曰：",
    "T12n0360_002:0272c17": "「東方諸佛國，　　其數如恒沙，",
    "T12n0360_002:0272c18": "　彼土諸菩薩，　　往覲無量覺；",
    "T12n0360_002:0272c19": "　南、西、北四維，　　上、下亦復然。",
    "T12n0360_002:0272c20": "　彼土菩薩眾，　　往覲無量覺，",
    "T12n0360_002:0272c21": "　一切諸菩薩，　　各齎天妙華，",
    "T12n0360_002:0272c22": "　寶香無價衣，　　供養無量覺；",
    "T12n0360_002:0272c23": "　咸然奏天樂，　　暢發和雅音，",
    "T12n0360_002:0272c24": "　歌歎最勝尊，　　供養無量覺。",
    "T12n0360_002:0272c25": "　究達神通慧，　　遊入深法門，",
    "T12n0360_002:0272c26": "　具足功德藏，　　妙智無等倫。",
    "T12n0360_002:0272c27": "　慧日照世間，　　消除生死雲，",
    "T12n0360_002:0272c28": "　恭敬遶三匝，　　稽首無上尊。",
    "T12n0360_002:0272c29": "　見彼嚴淨土，　　微妙難思議，",
    "T12n0360_002:0273a01": "　因發無量心，　　願我國亦然。",
    "T12n0360_002:0273a02": "　應時無量尊，　　動容發欣笑，",
    "T12n0360_002:0273a03": "　口出無數光，　　遍照十方國。",
    "T12n0360_002:0273a04": "　迴光圍遶身，　　三匝從頂入，",
    "T12n0360_002:0273a05": "　一切天、人眾，　　踊躍皆歡喜。",
    "T12n0360_002:0273a06": "　大士觀世音，　　整服稽首問，",
    "T12n0360_002:0273a07": "　白佛：『何緣笑？　　唯然願說意。』",
    "T12n0360_002:0273a08": "　梵聲猶雷震，　　八音暢妙響：",
    "T12n0360_002:0273a09": "『當授菩薩記，　　今說仁諦聽。",
    "T12n0360_002:0273a10": "　十方來正士，　　吾悉知彼願，",
    "T12n0360_002:0273a11": "　志求嚴淨土，　　受決當作佛；",
    "T12n0360_002:0273a12": "　覺了一切法，　　猶如夢幻響，",
    "T12n0360_002:0273a13": "　滿足諸妙願，　　必成如是剎。",
    "T12n0360_002:0273a14": "　知法如電影，　　究竟菩薩道，",
    "T12n0360_002:0273a15": "　具諸功德本，　　受決當作佛；",
    "T12n0360_002:0273a16": "　通達諸法門，　　一切空無我，",
    "T12n0360_002:0273a17": "　專求淨佛土，　　必成如是剎。』",
    "T12n0360_002:0273a18": "　諸佛告菩薩：　　『令覲安養佛，",
    "T12n0360_002:0273a19": "　聞法樂受行，　　疾得清淨處。",
    "T12n0360_002:0273a20": "　至彼嚴淨土，　　便速得神通，",
    "T12n0360_002:0273a21": "　必於無量尊，　　受記成等覺。』",
    "T12n0360_002:0273a22": "　其佛本願力，　　聞名欲往生，",
    "T12n0360_002:0273a23": "　皆悉到彼國，　　自致不退轉。",
    "T12n0360_002:0273a24": "　菩薩興志願，　　願己國無異，",
    "T12n0360_002:0273a25": "　普念度一切，　　名顯達十方。",
    "T12n0360_002:0273a26": "　奉事億如來，　　飛化遍諸剎，",
    "T12n0360_002:0273a27": "　恭敬歡喜去，　　還到安養國。",
    "T12n0360_002:0273a28": "　若人無善本，　　不得聞此經；",
    "T12n0360_002:0273a29": "　清淨有戒者，　　乃獲聞正法。",
    "T12n0360_002:0273b01": "　曾更見世尊，　　則能信此事，",
    "T12n0360_002:0273b02": "　謙敬聞奉行，　　踊躍大歡喜。",
    "T12n0360_002:0273b03": "　憍慢弊懈怠，　　難以信此法；",
    "T12n0360_002:0273b04": "　宿世見諸佛，　　樂聽如是教。",
    "T12n0360_002:0273b05": "　聲聞或菩薩，　　莫能究聖心，",
    "T12n0360_002:0273b06": "　譬如從生盲，　　欲行開導人。",
    "T12n0360_002:0273b07": "　如來智慧海，　　深廣無崖底，",
    "T12n0360_002:0273b08": "　二乘非所測，　　唯佛獨明了。",
    "T12n0360_002:0273b09": "　假使一切人，　　具足皆得道，",
    "T12n0360_002:0273b10": "　淨慧如本空，　　億劫思佛智，",
    "T12n0360_002:0273b11": "　窮力極講說，　　盡壽猶不知。",
    "T12n0360_002:0273b12": "　佛慧無邊際，　　如是致清淨，",
    "T12n0360_002:0273b13": "　壽命甚難得，　　佛世亦難值。",
    "T12n0360_002:0273b14": "　人有信慧難，　　若聞精進求，",
    "T12n0360_002:0273b15": "　聞法能不忘，　　見敬得大慶，",
    "T12n0360_002:0273b16": "　則我善親友，　　是故當發意。",
    "T12n0360_002:0273b17": "　設滿世界火，　　必過要聞法，",
    "T12n0360_002:0273b18": "　會當成佛道，　　廣濟生死流。」",
    "T12n0360_002:0273b19": "佛告阿難：「彼國菩薩皆當究竟一生補處——",
    "T12n0360_002:0273b20": "除其本願為眾生故——以弘誓功德而自莊",
    "T12n0360_002:0273b21": "嚴，普欲度脫一切眾生。阿難！彼佛國中",
    "T12n0360_002:0273b22": "諸聲聞眾身光一尋，菩薩光明照百由旬。",
    "T12n0360_002:0273b23": "有二菩薩最尊第一，威神光明普照三千",
    "T12n0360_002:0273b24": "大千世界。」阿難白佛：「彼二菩薩其號云何？」",
    "T12n0360_002:0273b25": "佛言：「一名觀世音，二名大勢至。是二菩",
    "T12n0360_002:0273b26": "薩於此國土修菩薩行，命終轉化生彼佛",
    "T12n0360_002:0273b27": "國。阿難！其有眾生生彼國者，皆悉具足三",
    "T12n0360_002:0273b28": "十二相，智慧成滿，深入諸法，究暢要妙，神",
    "T12n0360_002:0273b29": "通無礙，諸根明利。其鈍根者成就二忍，其",
    "T12n0360_002:0273c01": "利根者得阿僧祇無生法忍。又彼菩薩乃",
    "T12n0360_002:0273c02": "至成佛不更惡趣，神通自在常識宿命，",
    "T12n0360_002:0273c03": "除生他方五濁惡世，示現同彼如我國也。」",
    "T12n0360_002:0273c04": "佛語阿難：「彼國菩薩承佛威神，一食之頃",
    "T12n0360_002:0273c05": "往詣十方無量世界，恭敬供養諸佛世尊，",
    "T12n0360_002:0273c06": "隨心所念，華香、伎樂、繒蓋、幢幡，無數無量",
    "T12n0360_002:0273c07": "供養之具自然化生，應念即至，珍妙殊特非",
    "T12n0360_002:0273c08": "世所有。轉以奉散諸佛、菩薩、聲聞大眾，",
    "T12n0360_002:0273c09": "在虛空中化成華蓋，光色晃耀，香氣普熏。",
    "T12n0360_002:0273c10": "其華周圓四百里者，如是轉倍，乃覆三千大",
    "T12n0360_002:0273c11": "千世界，隨其前後以次化沒。其諸菩薩僉",
    "T12n0360_002:0273c12": "然欣悅，於虛空中共奏天樂，以微妙音歌",
    "T12n0360_002:0273c13": "歎佛德，聽受經法歡喜無量。供養佛已、未",
    "T12n0360_002:0273c14": "食之前，忽然輕舉還其本國。」佛語阿難：「無",
    "T12n0360_002:0273c15": "量壽佛為諸聲聞、菩薩大眾頒宣法時，",
    "T12n0360_002:0273c16": "都悉集會七寶講堂，廣宣道教，演暢妙法，",
    "T12n0360_002:0273c17": "莫不歡喜，心解得道。即時四方自然風起，",
    "T12n0360_002:0273c18": "普吹寶樹出五音聲，雨無量妙華隨風",
    "T12n0360_002:0273c19": "周遍，自然供養如是不絕。一切諸天皆齎",
    "T12n0360_002:0273c20": "天上百千華香、萬種伎樂供養其佛及諸菩",
    "T12n0360_002:0273c21": "薩、聲聞大眾，普散華香、奏諸音樂，前後",
    "T12n0360_002:0273c22": "來往更相開避。當斯之時，熙然快樂不可",
    "T12n0360_002:0273c23": "勝言。」佛告阿難：「生彼佛國諸菩薩等，所",
    "T12n0360_002:0273c24": "可講說常宣正法，隨順智慧無違無失。",
    "T12n0360_002:0273c25": "於其國土所有萬物，無我所心、無染著心，",
    "T12n0360_002:0273c26": "去來進止情無所係，隨意自在無所適",
    "T12n0360_002:0273c27": "莫，無彼、無我，無競、無訟。於諸眾生得大",
    "T12n0360_002:0273c28": "慈悲饒益之心、柔軟調伏無忿恨心、離",
    "T12n0360_002:0273c29": "蓋清淨無厭怠心、等心、勝心、深心、定心、愛",
    "T12n0360_002:0274a01": "法樂法喜法之心、滅諸煩惱離惡趣心，",
    "T12n0360_002:0274a02": "究竟一切菩薩所行，具足成就無量功德，",
    "T12n0360_002:0274a03": "得深禪定諸通明慧，遊志七覺修心佛法，",
    "T12n0360_002:0274a04": "肉眼清徹靡不分了、天眼通達無量無限、",
    "T12n0360_002:0274a05": "法眼觀察究竟諸道、慧眼見真能度彼岸、",
    "T12n0360_002:0274a06": "佛眼具足覺了法性。以無礙智為人演說，",
    "T12n0360_002:0274a07": "等觀三界空無所有，志求佛法具諸辯才，",
    "T12n0360_002:0274a08": "除滅眾生煩惱之患。從如來生，解法如如，",
    "T12n0360_002:0274a09": "善知習滅，音聲方便。不欣世語，樂在正",
    "T12n0360_002:0274a10": "論，修諸善本，志崇佛道。知一切法皆悉寂",
    "T12n0360_002:0274a11": "滅，生身煩惱二餘俱盡。聞甚深法心不疑",
    "T12n0360_002:0274a12": "懼，常能修行其大悲者。深遠微妙靡不覆",
    "T12n0360_002:0274a13": "載，究竟一乘至于彼岸。決斷疑網，慧由心",
    "T12n0360_002:0274a14": "出，於佛教法該羅無外。智慧如大海、三",
    "T12n0360_002:0274a15": "昧如山王，慧光明淨超踰日月，清白之法具",
    "T12n0360_002:0274a16": "足圓滿。「猶如雪山，照諸功德等一淨故；猶",
    "T12n0360_002:0274a17": "如大地，淨穢好惡無異心故；猶如淨水，",
    "T12n0360_002:0274a18": "洗除塵勞諸垢染故；猶如火王，燒滅一切",
    "T12n0360_002:0274a19": "煩惱薪故；猶如大風，行諸世界無障閡",
    "T12n0360_002:0274a20": "故；猶如虛空，於一切有無所著故；猶如",
    "T12n0360_002:0274a21": "蓮華，於諸世間無染污故；猶如大乘，運",
    "T12n0360_002:0274a22": "載群萌出生死故；猶如重雲，震大法雷",
    "T12n0360_002:0274a23": "覺未覺故；猶如大雨，雨甘露法潤眾生",
    "T12n0360_002:0274a24": "故；如金剛山，眾魔外道不能動故；如梵天",
    "T12n0360_002:0274a25": "王，於諸善法最上首故；如尼拘類樹，普覆",
    "T12n0360_002:0274a26": "一切故；如優曇鉢華，希有難遇故；如金",
    "T12n0360_002:0274a27": "翅鳥，威伏外道故；如眾遊禽，無所藏積",
    "T12n0360_002:0274a28": "故；猶如牛王，無能勝故；猶如象王，善",
    "T12n0360_002:0274a29": "調伏故；如師子王，無所畏故。「曠若虛空，",
    "T12n0360_002:0274b01": "大慈等故；摧滅嫉心，不望勝故。專樂求",
    "T12n0360_002:0274b02": "法，心無厭足；常欲廣說，志無疲倦。擊法",
    "T12n0360_002:0274b03": "鼓、建法幢、曜慧日、除癡闇、修六和敬、常",
    "T12n0360_002:0274b04": "行法施，志勇精進，心不退弱。為世燈明、最",
    "T12n0360_002:0274b05": "勝福田，常為師導等無憎愛。唯樂正道",
    "T12n0360_002:0274b06": "無餘欣慼，拔諸欲刺以安群生，功德殊",
    "T12n0360_002:0274b07": "勝莫不尊敬，滅三垢障遊諸神通。因力、緣",
    "T12n0360_002:0274b08": "力、意力、願力、方便之力、常力、善力、定力、慧",
    "T12n0360_002:0274b09": "力、多聞之力、施戒、忍辱、精進、禪定、智慧之",
    "T12n0360_002:0274b10": "力、正念止觀諸通明力、如法調伏諸眾生",
    "T12n0360_002:0274b11": "力，如是等力一切具足。身色相好，功德、辯才",
    "T12n0360_002:0274b12": "具足莊嚴，無與等者。恭敬供養無量諸佛，",
    "T12n0360_002:0274b13": "常為諸佛所共稱歎。究竟菩薩諸波羅蜜，",
    "T12n0360_002:0274b14": "修空無相無願三昧、不生不滅諸三昧門，遠",
    "T12n0360_002:0274b15": "離聲聞緣覺之地。「阿難！彼諸菩薩成就如",
    "T12n0360_002:0274b16": "是無量功德，我但為汝略言之耳；若廣說",
    "T12n0360_002:0274b17": "者，百千萬劫不能窮盡。」",
    "T12n0360_002:0274b18": "佛告彌勒菩薩、諸天、人等：「無量壽國聲聞、菩",
    "T12n0360_002:0274b19": "薩功德智慧不可稱說，又其國土微妙安",
    "T12n0360_002:0274b20": "樂清淨若此，何不力為善，念道之自然，著",
    "T12n0360_002:0274b21": "於無上下，洞達無邊際？宜各勤精進，努力",
    "T12n0360_002:0274b22": "自求之，必得超絕去，往生安養國。橫截",
    "T12n0360_002:0274b23": "五惡趣，惡趣自然閉；昇道無窮極，易往",
    "T12n0360_002:0274b24": "而無人。其國不逆違，自然之所牽，何不棄",
    "T12n0360_002:0274b25": "世事，勤行求道德，可獲極長生，壽樂無",
    "T12n0360_002:0274b26": "有極？「然世人薄俗，共諍不急之事。於此",
    "T12n0360_002:0274b27": "劇惡極苦之中，勤身營務以自給濟。無尊、無",
    "T12n0360_002:0274b28": "卑，無貧、無富，少、長、男、女共憂錢財，有無同",
    "T12n0360_002:0274b29": "然，憂思適等。屏營愁苦，累念積慮，為心",
    "T12n0360_002:0274c01": "走使，無有安時——有田憂田、有宅憂宅，牛、",
    "T12n0360_002:0274c02": "馬、六畜、奴婢、錢財、衣、食、什物，復共憂之——重思",
    "T12n0360_002:0274c03": "累息，憂念愁怖，橫為非常、水、火、盜賊、怨家、債",
    "T12n0360_002:0274c04": "主焚漂劫奪，消散磨滅，憂毒忪忪，無有解",
    "T12n0360_002:0274c05": "時。結憤心中不離憂惱，心堅意固適無縱",
    "T12n0360_002:0274c06": "捨，或坐摧碎身亡命終，棄捐之去莫誰隨",
    "T12n0360_002:0274c07": "者。「尊貴、豪富亦有斯患，憂懼萬端，勤苦若",
    "T12n0360_002:0274c08": "此，結眾寒熱與痛共俱。貧窮下劣困乏",
    "T12n0360_002:0274c09": "常無，無田亦憂欲有田、無宅亦憂欲有",
    "T12n0360_002:0274c10": "宅，無牛、馬、六畜、奴婢、錢財、衣、食、什物亦憂",
    "T12n0360_002:0274c11": "欲有之。適有一復少一、有是少是，思有",
    "T12n0360_002:0274c12": "齊等；適欲具有便復糜散。如是憂苦當復",
    "T12n0360_002:0274c13": "求索，不能時得思想無益，身心俱勞，坐起",
    "T12n0360_002:0274c14": "不安，憂念相隨，勤苦若此，亦結眾寒熱與",
    "T12n0360_002:0274c15": "痛共俱。或時坐之終身夭命，不肯為善、",
    "T12n0360_002:0274c16": "行道、進德，壽終身死當獨遠去，有所趣向",
    "T12n0360_002:0274c17": "善惡之道，莫能知者。「世間人民，父子、兄弟、夫",
    "T12n0360_002:0274c18": "婦、家室、中外親屬，當相敬愛，無相憎嫉；有無",
    "T12n0360_002:0274c19": "相通，無得貪惜；言色常和，莫相違戾。或時",
    "T12n0360_002:0274c20": "心諍有所恚怒，今世恨意微相憎嫉，後世轉",
    "T12n0360_002:0274c21": "劇至成大怨。所以者何？世間之事更相患",
    "T12n0360_002:0274c22": "害，雖不即時應急相破，然含毒畜怒",
    "T12n0360_002:0274c23": "結憤精神，自然剋識不得相離，皆當對生",
    "T12n0360_002:0274c24": "更相報復。人在世間愛欲之中，獨生、獨死，",
    "T12n0360_002:0274c25": "獨去、獨來，當行至趣苦樂之地，身自當之",
    "T12n0360_002:0274c26": "無有代者。善惡變化、殃福異處，宿豫嚴待，",
    "T12n0360_002:0274c27": "當獨趣入。遠到他所莫能見者，善惡自然",
    "T12n0360_002:0274c28": "追行所生。窈窈冥冥別離久長，道路不同",
    "T12n0360_002:0274c29": "會見無期，甚難甚難復得相值。何不棄眾",
    "T12n0360_002:0275a01": "事，各曼強健時，努力勤修善，精進願度",
    "T12n0360_002:0275a02": "世，可得極長生？如何不求道，安所須待，",
    "T12n0360_002:0275a03": "欲何樂乎？「如是，世人不信作善得善、為",
    "T12n0360_002:0275a04": "道得道，不信人死更生、惠施得福，善惡之",
    "T12n0360_002:0275a05": "事都不信之，謂之不然終無有是。但坐",
    "T12n0360_002:0275a06": "此故，且自見之，更相瞻視，先後同然。轉相",
    "T12n0360_002:0275a07": "承受父餘教令，先人祖父素不為善、不識",
    "T12n0360_002:0275a08": "道德，身愚神闇，心塞意閉。死生之趣、善惡之",
    "T12n0360_002:0275a09": "道，自不能見，無有語者；吉凶禍福，競各作",
    "T12n0360_002:0275a10": "之，無一怪也。生死常道轉相嗣立，或父哭",
    "T12n0360_002:0275a11": "子、或子哭父，兄弟、夫婦更相哭泣，顛倒上",
    "T12n0360_002:0275a12": "下無常根本，皆當過去不可常保。教語開",
    "T12n0360_002:0275a13": "導，信之者少，是以生死流轉無有休止。「如",
    "T12n0360_002:0275a14": "此之人，曚冥抵突，不信經法，心無遠慮，",
    "T12n0360_002:0275a15": "各欲快意；癡惑於愛欲，不達於道德；迷",
    "T12n0360_002:0275a16": "沒於瞋怒，貪狼於財色。坐之不得道，當",
    "T12n0360_002:0275a17": "更惡趣苦，生死無窮已，哀哉甚可傷。或時",
    "T12n0360_002:0275a18": "室家，父子、兄弟、夫婦，一死一生更相哀愍，恩",
    "T12n0360_002:0275a19": "愛、思慕、憂念結縛，心意痛著迭相顧戀，窮日",
    "T12n0360_002:0275a20": "卒歲無有解已。教語道德心不開明，思",
    "T12n0360_002:0275a21": "想恩好不離情欲。惛曚閉塞，愚惑所覆，不",
    "T12n0360_002:0275a22": "能深思熟計、心自端政、專精行道、決斷世",
    "T12n0360_002:0275a23": "事，便旋至竟年壽終盡不能得道，無可",
    "T12n0360_002:0275a24": "奈何。「總猥憒擾皆貪愛欲，惑道者眾、悟之",
    "T12n0360_002:0275a25": "者寡，世間怱怱，無可聊賴。尊卑、上下、貧",
    "T12n0360_002:0275a26": "富、貴賤，勤苦怱務各懷殺毒，惡氣窈冥為",
    "T12n0360_002:0275a27": "妄興事，違逆天地不從人心，自然非惡先",
    "T12n0360_002:0275a28": "隨與之。恣聽所為待其罪極，其壽未盡便",
    "T12n0360_002:0275a29": "頓奪之。下入惡道，累世懟苦展轉其中，數",
    "T12n0360_002:0275b01": "千億劫無有出期。痛不可言，甚可哀愍。」",
    "T12n0360_002:0275b02": "佛告彌勒菩薩、諸天人等：「我今語汝世間之",
    "T12n0360_002:0275b03": "事，人用是故，坐不得道。當熟思計遠離眾",
    "T12n0360_002:0275b04": "惡，擇其善者勤而行之。愛欲榮華不可常",
    "T12n0360_002:0275b05": "保，皆當別離無可樂者。曼佛在世當勤",
    "T12n0360_002:0275b06": "精進，其有至願生安樂國者，可得智慧",
    "T12n0360_002:0275b07": "明達、功德殊勝；勿得隨心所欲，虧負經",
    "T12n0360_002:0275b08": "戒在人後也。儻有疑意不解經者，可具",
    "T12n0360_002:0275b09": "問佛，當為說之。」彌勒菩薩長跪白言：「佛威",
    "T12n0360_002:0275b10": "神尊重，所說快善，聽佛經者貫心思之。",
    "T12n0360_002:0275b11": "世人實爾如佛所言，今佛慈愍顯示大道，",
    "T12n0360_002:0275b12": "耳目開明長得度脫，聞佛所說莫不歡喜。",
    "T12n0360_002:0275b13": "諸天、人民、蠕動之類，皆蒙慈恩解脫憂苦。",
    "T12n0360_002:0275b14": "佛語教誡甚深甚善，智慧明見八方、上下、去",
    "T12n0360_002:0275b15": "來今事，莫不究暢。今我眾等所以蒙得度",
    "T12n0360_002:0275b16": "脫，皆佛前世求道之時謙苦所致。恩德普",
    "T12n0360_002:0275b17": "覆，福祿巍巍，光明徹照達空無極；開入泥洹，",
    "T12n0360_002:0275b18": "教授典攬威制消化，感動十方無窮無極。",
    "T12n0360_002:0275b19": "佛為法王尊超眾聖，普為一切天人之師，",
    "T12n0360_002:0275b20": "隨心所願皆令得道。今得值佛，復聞無",
    "T12n0360_002:0275b21": "量壽聲，靡不歡喜，心得開明。」",
    "T12n0360_002:0275b22": "佛告彌勒：「汝言是也。若有慈敬於佛者，",
    "T12n0360_002:0275b23": "實為大善。天下久久乃復有佛，今我於此",
    "T12n0360_002:0275b24": "世作佛，演說經法，宣布道教，斷諸疑網；",
    "T12n0360_002:0275b25": "拔愛欲之本，杜眾惡之源。遊步三界無所",
    "T12n0360_002:0275b26": "拘閡，典攬智慧眾道之要，執持綱維昭",
    "T12n0360_002:0275b27": "然分明，開示五趣度未度者，決正生死泥",
    "T12n0360_002:0275b28": "洹之道。「彌勒當知，汝從無數劫來修菩薩",
    "T12n0360_002:0275b29": "行，欲度眾生，其已久遠，從汝得道至于泥",
    "T12n0360_002:0275c01": "洹不可稱數。汝及十方諸天、人民一切四",
    "T12n0360_002:0275c02": "眾，永劫已來展轉五道，憂畏勤苦不可具",
    "T12n0360_002:0275c03": "言，乃至今世生死不絕，與佛相值聽受經",
    "T12n0360_002:0275c04": "法，又復得聞無量壽佛。快哉甚善，吾助爾",
    "T12n0360_002:0275c05": "喜。「汝今亦可自厭生、死、老、病、痛苦、惡露、不淨、",
    "T12n0360_002:0275c06": "無可樂者，宜自決斷。端身正行，益作諸善；",
    "T12n0360_002:0275c07": "修己潔體，洗除心垢；言行忠信，表裏相應；",
    "T12n0360_002:0275c08": "人能自度，轉相拯濟；精明求願，積累善本。雖",
    "T12n0360_002:0275c09": "一世勤苦須臾之間，後生無量壽佛國快",
    "T12n0360_002:0275c10": "樂無極，長與道德合明，永拔生死根本，無",
    "T12n0360_002:0275c11": "復貪恚、愚癡、苦惱之患。欲壽一劫、百劫、千億",
    "T12n0360_002:0275c12": "萬劫，自在隨意皆可得之，無為自然次於",
    "T12n0360_002:0275c13": "泥洹之道。汝等宜各精進求心所願，無得",
    "T12n0360_002:0275c14": "疑惑中悔自為過咎，生彼邊地七寶宮殿，五",
    "T12n0360_002:0275c15": "百歲中受諸厄也。」彌勒白佛：「受佛重誨，",
    "T12n0360_002:0275c16": "專精修學，如教奉行，不敢有疑。」",
    "T12n0360_002:0275c17": "佛告彌勒：「汝等能於此世端心正意，不",
    "T12n0360_002:0275c18": "作眾惡，甚為至德，十方世界最無倫匹。所",
    "T12n0360_002:0275c19": "以者何？諸佛國土天人之類自然作善，不大",
    "T12n0360_002:0275c20": "為惡，易可開化。今我於此世間作佛，處",
    "T12n0360_002:0275c21": "於五惡、五痛、五燒之中，為最劇苦。教化群",
    "T12n0360_002:0275c22": "生令捨五惡、令去五痛、令離五燒；降化",
    "T12n0360_002:0275c23": "其意令持五善，獲其福德度世長壽泥洹",
    "T12n0360_002:0275c24": "之道。」佛言：「何等為五惡？何等五痛？何等五",
    "T12n0360_002:0275c25": "燒？何等消化五惡、令持五善，獲其福德度",
    "T12n0360_002:0275c26": "世長壽泥洹之道？",
    "T12n0360_002:0275c27": "「其一惡者，諸天、人民、蠕動之類。欲為眾惡",
    "T12n0360_002:0275c28": "莫不皆然。強者伏弱轉相剋賊，殘害殺戮",
    "T12n0360_002:0275c29": "迭相吞噬，不知修善惡逆無道，後受殃罰",
    "T12n0360_002:0276a01": "自然趣向。神明記識犯者不赦，故有貧窮、下",
    "T12n0360_002:0276a02": "賤、乞丐、孤獨、聾盲、瘖啞、愚癡、憋惡，至有尫",
    "T12n0360_002:0276a03": "狂不逮之屬。又有尊貴、豪富、高才、明達皆由",
    "T12n0360_002:0276a04": "宿世慈孝、修善積德所致。世有常道、王法、",
    "T12n0360_002:0276a05": "牢獄不肯畏慎，為惡入罪受其殃罰，求望",
    "T12n0360_002:0276a06": "解脫難得免出。世間有此目前現事，壽",
    "T12n0360_002:0276a07": "終後世尤深尤劇，入其幽冥轉生受身。譬",
    "T12n0360_002:0276a08": "如王法痛苦極刑，故有自然三塗無量苦",
    "T12n0360_002:0276a09": "惱，轉貿其身、改形易道，所受壽命或長或",
    "T12n0360_002:0276a10": "短，魂神精識自然趣之。當獨值向相從共",
    "T12n0360_002:0276a11": "生，更相報復無有止已，殃惡未盡不得相",
    "T12n0360_002:0276a12": "離，展轉其中無有出期，難得解脫痛不",
    "T12n0360_002:0276a13": "可言。天地之間自然有是，雖不即時卒暴",
    "T12n0360_002:0276a14": "應至，善惡之道會當歸之。是為一大惡、一",
    "T12n0360_002:0276a15": "痛、一燒，勤苦如是。「譬如大火焚燒人身，人",
    "T12n0360_002:0276a16": "能於中一心制意、端身正行，獨作諸善、不",
    "T12n0360_002:0276a17": "為眾惡者，身獨度脫，獲其福德度世上天",
    "T12n0360_002:0276a18": "泥洹之道，是為一大善也。」",
    "T12n0360_002:0276a19": "佛言：「其二惡者，世間人民——父子、兄弟、室家、夫",
    "T12n0360_002:0276a20": "婦——都無義理，不順法度。奢婬憍縱，各欲快",
    "T12n0360_002:0276a21": "意，任心自恣，更相欺惑。心口各異、言念無實、",
    "T12n0360_002:0276a22": "佞諂不忠、巧言諛媚、嫉賢謗善，陷入怨",
    "T12n0360_002:0276a23": "枉。主上不明任用臣下、臣下自在機偽多端，",
    "T12n0360_002:0276a24": "踐度能行知其形勢。在位不正為其所欺，",
    "T12n0360_002:0276a25": "妄損忠良不當天心。臣欺其君、子欺其",
    "T12n0360_002:0276a26": "父，兄弟、夫婦、中外知識更相欺誑，各懷",
    "T12n0360_002:0276a27": "貪欲、瞋恚、愚癡，欲自厚己、欲貪多有，尊卑、",
    "T12n0360_002:0276a28": "上下心俱同然。破家亡身不顧前後，親屬",
    "T12n0360_002:0276a29": "內外坐之滅族。或時室家、知識、鄉黨、市里、愚",
    "T12n0360_002:0276b01": "民、野人轉共從事，更相剝害，忿成怨結。",
    "T12n0360_002:0276b02": "富有慳惜不肯施與，愛保貪重心勞身苦，",
    "T12n0360_002:0276b03": "如是至竟無所恃怙，獨來獨去無一隨者。",
    "T12n0360_002:0276b04": "善惡、禍福追命所生，或在樂處、或入苦毒，",
    "T12n0360_002:0276b05": "然後乃悔，當復何及？世間人民心愚少智，",
    "T12n0360_002:0276b06": "見善憎謗不思慕及，但欲為惡妄作非法，",
    "T12n0360_002:0276b07": "常懷盜心悕望他利，消散磨盡而復求索。",
    "T12n0360_002:0276b08": "邪心不正，懼人有色，不豫思計，事至乃悔。",
    "T12n0360_002:0276b09": "今世現有王法牢獄，隨罪趣向受其殃罰。",
    "T12n0360_002:0276b10": "因其前世不信道德、不修善本，今復為惡，",
    "T12n0360_002:0276b11": "天神剋識別其名籍，壽終神逝下入惡道，故",
    "T12n0360_002:0276b12": "有自然三塗無量苦惱。展轉其中，世世",
    "T12n0360_002:0276b13": "累劫無有出期，難得解脫痛不可言，是",
    "T12n0360_002:0276b14": "為二大惡、二痛、二燒，勤苦如是。「譬如大火",
    "T12n0360_002:0276b15": "焚燒人身，人能於中一心制意、端身正",
    "T12n0360_002:0276b16": "行，獨作諸善、不為眾惡者，身獨度脫，獲",
    "T12n0360_002:0276b17": "其福德度世上天泥洹之道，是為二大善也。」",
    "T12n0360_002:0276b18": "佛言：「其三惡者，世間人民相因寄生，共居",
    "T12n0360_002:0276b19": "天地之間，處年壽命無能幾何。上有賢明長",
    "T12n0360_002:0276b20": "者、尊貴豪富，下有貧窮廝賤、尫劣愚夫，中",
    "T12n0360_002:0276b21": "有不善之人常懷邪惡，但念婬妷，煩滿",
    "T12n0360_002:0276b22": "胸中，愛欲交亂坐起不安，貪意守惜但欲唐",
    "T12n0360_002:0276b23": "得。眄睞細色邪態外逸，自妻厭憎私妄出",
    "T12n0360_002:0276b24": "入，費損家財事為非法，交結聚會興師相",
    "T12n0360_002:0276b25": "伐，攻劫殺戮強奪不道。惡心在外不自修",
    "T12n0360_002:0276b26": "業，盜竊趣得欲擊成事，恐勢迫脅歸",
    "T12n0360_002:0276b27": "給妻子，恣心快意極身作樂。或於親屬不",
    "T12n0360_002:0276b28": "避尊卑，家室中外患而苦之，亦復不畏王",
    "T12n0360_002:0276b29": "法禁令。如是之惡著於人鬼，日月照見、神明",
    "T12n0360_002:0276c01": "記識，故有自然三塗無量苦惱。展轉其中，",
    "T12n0360_002:0276c02": "世世累劫無有出期，難得解脫痛不可",
    "T12n0360_002:0276c03": "言，是為三大惡、三痛、三燒，勤苦如是。「譬如",
    "T12n0360_002:0276c04": "大火焚燒人身，人能於中一心制意、端身",
    "T12n0360_002:0276c05": "正行，獨作諸善、不為眾惡者，身獨度脫，",
    "T12n0360_002:0276c06": "獲其福德度世上天泥洹之道，是為三大善",
    "T12n0360_002:0276c07": "也。」",
    "T12n0360_002:0276c08": "佛言：「其四惡者，世間人民不念修善，轉相",
    "T12n0360_002:0276c09": "教令共為眾惡。兩舌、惡口、妄言、綺語、讒賊、",
    "T12n0360_002:0276c10": "鬪亂，憎嫉善人、敗壞賢明，於傍快喜。不孝",
    "T12n0360_002:0276c11": "二親、輕慢師長，朋友無信，難得誠實。尊",
    "T12n0360_002:0276c12": "貴自大謂己有道，橫行威勢侵易於人，",
    "T12n0360_002:0276c13": "不能自知，為惡無恥，自以強健欲人敬",
    "T12n0360_002:0276c14": "難，不畏天地、神明、日月，不肯作善，難可",
    "T12n0360_002:0276c15": "降化。自用偃蹇謂可常爾，無所憂懼，常懷",
    "T12n0360_002:0276c16": "憍慢。如是眾惡，天神記識，賴其前世頗作",
    "T12n0360_002:0276c17": "福德，小善扶接營護助之；今世為惡福德盡",
    "T12n0360_002:0276c18": "滅，諸善神鬼各去離之，身獨空立無所",
    "T12n0360_002:0276c19": "復依。壽命終盡諸惡所歸，自然迫促共趣",
    "T12n0360_002:0276c20": "奪之。又其名籍記在神明，殃咎牽引當往",
    "T12n0360_002:0276c21": "趣向，罪報自然無從捨離。但得前行入於",
    "T12n0360_002:0276c22": "火鑊，身心摧碎、精神痛苦，當斯之時悔復何",
    "T12n0360_002:0276c23": "及？天道自然，不得蹉跌，故有自然三塗無",
    "T12n0360_002:0276c24": "量苦惱。展轉其中，世世累劫無有出期，",
    "T12n0360_002:0276c25": "難得解脫痛不可言，是為四大惡、四痛、四",
    "T12n0360_002:0276c26": "燒，勤苦如是。「譬如大火焚燒人身，人能於",
    "T12n0360_002:0276c27": "中一心制意、端身正行，獨作諸善、不為眾",
    "T12n0360_002:0276c28": "惡，身獨度脫，獲其福德度世上天泥洹之",
    "T12n0360_002:0276c29": "道，是為四大善也。」",
    "T12n0360_002:0277a01": "佛言：「其五惡者，世間人民徙倚懈惰，不肯",
    "T12n0360_002:0277a02": "作善、治身修業，家室眷屬飢寒困苦。父母",
    "T12n0360_002:0277a03": "教誨瞋目怒應，言令不和違戾反逆譬",
    "T12n0360_002:0277a04": "如怨家，不如無子。取與無節，眾共患厭，",
    "T12n0360_002:0277a05": "負恩違義，無有報償之心。貧窮困乏不能",
    "T12n0360_002:0277a06": "復得，辜較縱奪放恣遊散，串數唐得用自",
    "T12n0360_002:0277a07": "賑給。耽酒嗜美、飲食無度，肆心蕩逸、魯",
    "T12n0360_002:0277a08": "扈抵突，不識人情強欲抑制。見人有善",
    "T12n0360_002:0277a09": "憎嫉惡之，無義、無禮，無所顧錄。自用職",
    "T12n0360_002:0277a10": "當不可諫曉，六親眷屬所資有無不能憂",
    "T12n0360_002:0277a11": "念。不惟父母之恩、不存師友之義，心常念",
    "T12n0360_002:0277a12": "惡、口常言惡、身常行惡，曾無一善。不信",
    "T12n0360_002:0277a13": "先聖諸佛經法、不信行道可得度世、不",
    "T12n0360_002:0277a14": "信死後神明更生、不信作善得善為惡",
    "T12n0360_002:0277a15": "得惡。欲殺真人，鬪亂眾僧，欲害父母、兄",
    "T12n0360_002:0277a16": "弟、眷屬，六親憎惡願令其死。「如是世人心",
    "T12n0360_002:0277a17": "意俱然，愚癡曚昧而自以智慧，不知生",
    "T12n0360_002:0277a18": "所從來、死所趣向。不仁、不順，逆惡天地，",
    "T12n0360_002:0277a19": "而於其中悕望僥倖，欲求長生，會當歸",
    "T12n0360_002:0277a20": "死。慈心教誨令其念善，開示生死善惡之",
    "T12n0360_002:0277a21": "趣自然有是，而不信之；苦心與語無益",
    "T12n0360_002:0277a22": "其人，心中閉塞意不開解。大命將終悔懼交",
    "T12n0360_002:0277a23": "至，不豫修善臨窮方悔，悔之於後將何及",
    "T12n0360_002:0277a24": "乎？天地之間五道分明，恢廓窈冥浩浩茫",
    "T12n0360_002:0277a25": "茫，善惡報應禍福相承，身自當之無誰代者。",
    "T12n0360_002:0277a26": "「數之自然應其所行，殃咎追命無得縱捨。",
    "T12n0360_002:0277a27": "善人行善，從樂入樂、從明入明；惡人行惡，",
    "T12n0360_002:0277a28": "從苦入苦、從冥入冥。誰能知者？獨佛知耳。",
    "T12n0360_002:0277a29": "教語開示，信用者少，生死不休，惡道不絕。",
    "T12n0360_002:0277b01": "如是，世人難可具盡，故有自然三塗無量",
    "T12n0360_002:0277b02": "苦惱。展轉其中，世世累劫無有出期，難得",
    "T12n0360_002:0277b03": "解脫，痛不可言，是為五大惡、五痛、五燒，勤",
    "T12n0360_002:0277b04": "苦如是。「譬如大火焚燒人身，人能於中一",
    "T12n0360_002:0277b05": "心制意、端身正念，言行相副、所作至誠，所",
    "T12n0360_002:0277b06": "語如語、心口不轉，獨作諸善、不為眾惡",
    "T12n0360_002:0277b07": "者，身獨度脫，獲其福德度世上天泥洹之",
    "T12n0360_002:0277b08": "道，是為五大善也。」",
    "T12n0360_002:0277b09": "佛告彌勒：「吾語汝等，是世五惡勤苦若此，",
    "T12n0360_002:0277b10": "五痛、五燒展轉相生，但作眾惡不修善本，",
    "T12n0360_002:0277b11": "皆悉自然入諸惡趣。或其今世先被殃病，",
    "T12n0360_002:0277b12": "求死不得、求生不得，罪惡所招示眾見之。",
    "T12n0360_002:0277b13": "身死隨行入三惡道，苦毒無量自相燋然。",
    "T12n0360_002:0277b14": "至其久後共作怨結，從小微起遂成大惡，",
    "T12n0360_002:0277b15": "皆由貪著財色、不能施慧，癡欲所迫、隨",
    "T12n0360_002:0277b16": "心思想，煩惱結縛無有解已，厚己諍利無",
    "T12n0360_002:0277b17": "所省錄。富貴榮華當時快意，不能忍辱",
    "T12n0360_002:0277b18": "不務修善，威勢無幾隨以磨滅，身生勞",
    "T12n0360_002:0277b19": "苦久後大劇。天道施張自然糺舉，綱紀羅",
    "T12n0360_002:0277b20": "網上下相應，焭焭忪忪當入其中。古今有",
    "T12n0360_002:0277b21": "是，痛哉可傷！」",
    "T12n0360_002:0277b22": "佛語彌勒：「世間如是，佛皆哀之。以威神力",
    "T12n0360_002:0277b23": "摧滅眾惡，悉令就善棄捐所思，奉持經戒、",
    "T12n0360_002:0277b24": "受行道法，無所違失，終得度世泥洹之道。」",
    "T12n0360_002:0277b25": "佛言：「汝今諸天人民及後世人，得佛經語",
    "T12n0360_002:0277b26": "當熟思之，能於其中端心正行，主上為善、",
    "T12n0360_002:0277b27": "率化其下，轉相勅令各自端守，尊聖敬善、",
    "T12n0360_002:0277b28": "仁慈博愛。佛語教誨無敢虧負，當求度世",
    "T12n0360_002:0277b29": "拔斷生死眾惡之本，永離三塗無量憂畏",
    "T12n0360_002:0277c01": "苦痛之道。汝等於是廣殖德本，布恩施慧，",
    "T12n0360_002:0277c02": "勿犯道禁，忍辱、精進、一心、智慧轉相教化。",
    "T12n0360_002:0277c03": "「為德立善，正心正意，齋戒清淨一日一夜，",
    "T12n0360_002:0277c04": "勝在無量壽國為善百歲。所以者何？彼佛",
    "T12n0360_002:0277c05": "國土無為自然，皆積眾善，無毛髮之惡，於",
    "T12n0360_002:0277c06": "此修善十日十夜，勝於他方諸佛國中為",
    "T12n0360_002:0277c07": "善千歲。所以者何？他方佛國為善者多、為",
    "T12n0360_002:0277c08": "惡者少，福德自然，無造惡之地。唯此間多",
    "T12n0360_002:0277c09": "惡無有自然，勤苦求欲轉相欺殆，心勞形",
    "T12n0360_002:0277c10": "困飲苦食毒，如是怱務未甞寧息。吾哀",
    "T12n0360_002:0277c11": "汝等天人之類，苦心誨喻教令修善，隨器",
    "T12n0360_002:0277c12": "開導授與經法，莫不承用，在意所願皆令",
    "T12n0360_002:0277c13": "得道。佛所遊履，國邑丘聚靡不蒙化，天",
    "T12n0360_002:0277c14": "下和順，日月清明，風雨以時，災厲不起，",
    "T12n0360_002:0277c15": "國豐民安，兵戈無用，崇德興仁，務修禮讓。」",
    "T12n0360_002:0277c16": "佛言：「我哀愍汝等諸天人民，甚於父母念",
    "T12n0360_002:0277c17": "子。今吾於此世作佛，降化五惡、消除五",
    "T12n0360_002:0277c18": "痛、絕滅五燒，以善攻惡，拔生死之苦，令",
    "T12n0360_002:0277c19": "獲五德，昇無為之安。吾去世後經道漸滅，",
    "T12n0360_002:0277c20": "人民諂偽復為眾惡，五燒、五痛還如前法，久",
    "T12n0360_002:0277c21": "後轉劇不可悉說，我但為汝略言之耳。」佛",
    "T12n0360_002:0277c22": "告彌勒：「汝等各善思之，轉相教誡，如佛經",
    "T12n0360_002:0277c23": "法，無得犯也。」於是，彌勒菩薩合掌白言：「佛",
    "T12n0360_002:0277c24": "所說甚善。世人實爾，如來普慈哀愍悉令",
    "T12n0360_002:0277c25": "度脫，受佛重誨不敢違失。」",
    "T12n0360_002:0277c26": "佛告阿難：「汝起更整衣服，合掌恭敬，禮無",
    "T12n0360_002:0277c27": "量壽佛。十方國土諸佛如來，常共稱揚讚歎",
    "T12n0360_002:0277c28": "彼佛，無著無閡。」於是，阿難起整衣服，正身",
    "T12n0360_002:0277c29": "西向，恭敬合掌，五體投地禮無量壽佛。白",
    "T12n0360_002:0278a01": "言：「世尊！願見彼佛安樂國土及諸菩薩聲聞",
    "T12n0360_002:0278a02": "大眾。」說是語已，即時無量壽佛放大光明，",
    "T12n0360_002:0278a03": "普照一切諸佛世界，金剛圍山、須彌山王、大",
    "T12n0360_002:0278a04": "小諸山，一切所有皆同一色。譬如劫水彌滿",
    "T12n0360_002:0278a05": "世界，其中萬物沈沒不現，滉瀁浩汗唯見大",
    "T12n0360_002:0278a06": "水；彼佛光明亦復如是，聲聞、菩薩一切光明",
    "T12n0360_002:0278a07": "皆悉隱蔽，唯見佛光明耀顯赫。爾時，阿難即",
    "T12n0360_002:0278a08": "見無量壽佛，威德巍巍如須彌山王，高出",
    "T12n0360_002:0278a09": "一切諸世界上，相好光明靡不照耀。此會四",
    "T12n0360_002:0278a10": "眾一時悉見，彼見此土亦復如是。",
    "T12n0360_002:0278a11": "爾時，佛告阿難及慈氏菩薩：「汝見彼國，從",
    "T12n0360_002:0278a12": "地已上至淨居天，其中所有微妙嚴淨自",
    "T12n0360_002:0278a13": "然之物，為悉見不？」阿難對曰：「唯然，已見。」「汝",
    "T12n0360_002:0278a14": "寧復聞無量壽佛大音宣布一切世界化眾",
    "T12n0360_002:0278a15": "生不？」阿難對曰：「唯然，已聞。」「彼國人民乘",
    "T12n0360_002:0278a16": "百千由旬七寶宮殿無所障閡，遍至十方",
    "T12n0360_002:0278a17": "供養諸佛，汝復見不？」對曰：「已見。」「彼國人民",
    "T12n0360_002:0278a18": "有胎生者，汝復見不？」對曰：「已見。」「其胎生者",
    "T12n0360_002:0278a19": "所處宮殿，或百由旬或五百由旬，各於其",
    "T12n0360_002:0278a20": "中受諸快樂，如忉利天，亦皆自然。」爾時，慈",
    "T12n0360_002:0278a21": "氏菩薩白佛言：「世尊！何因何緣彼國人民",
    "T12n0360_002:0278a22": "胎生化生？」佛告慈氏：「若有眾生以疑惑心",
    "T12n0360_002:0278a23": "修諸功德，願生彼國，不了佛智、不思議",
    "T12n0360_002:0278a24": "智、不可稱智、大乘廣智、無等無倫最上勝智，",
    "T12n0360_002:0278a25": "於此諸智疑惑不信；然猶信罪福，修習善",
    "T12n0360_002:0278a26": "本，願生其國。此諸眾生生彼宮殿，壽五百",
    "T12n0360_002:0278a27": "歲，常不見佛、不聞經法、不見菩薩聲聞聖",
    "T12n0360_002:0278a28": "眾，是故於彼國土謂之胎生。若有眾生",
    "T12n0360_002:0278a29": "明信佛智乃至勝智，作諸功德信心迴向，",
    "T12n0360_002:0278b01": "此諸眾生於七寶華中自然化生，加趺而",
    "T12n0360_002:0278b02": "坐，須臾之頃，身相光明，智慧功德如諸菩",
    "T12n0360_002:0278b03": "薩具足成就。「復次，慈氏！他方諸大菩薩",
    "T12n0360_002:0278b04": "發心欲見無量壽佛，恭敬供養及諸菩薩",
    "T12n0360_002:0278b05": "聲聞之眾。彼菩薩等命終得生無量壽國，",
    "T12n0360_002:0278b06": "於七寶華中自然化生。彌勒當知，彼化生",
    "T12n0360_002:0278b07": "者智慧勝故。其胎生者皆無智慧，於五百",
    "T12n0360_002:0278b08": "歲中常不見佛、不聞經法、不見菩薩諸聲",
    "T12n0360_002:0278b09": "聞眾，無由供養於佛、不知菩薩法式、不",
    "T12n0360_002:0278b10": "得修習功德，當知此人宿世之時無有",
    "T12n0360_002:0278b11": "智慧，疑惑所致。」",
    "T12n0360_002:0278b12": "佛告彌勒：「譬如轉輪聖王別有宮室，七寶",
    "T12n0360_002:0278b13": "莊飾，張設床帳，懸諸繒幡。若有諸小王",
    "T12n0360_002:0278b14": "子得罪於王，輒內彼宮中，繫以金鎖，供",
    "T12n0360_002:0278b15": "給飲食、衣服、床蓐、華香、伎樂，如轉輪王無",
    "T12n0360_002:0278b16": "所乏少。於意云何？此諸王子寧樂彼處不？」",
    "T12n0360_002:0278b17": "對曰：「不也，但種種方便求諸大力欲自勉",
    "T12n0360_002:0278b18": "出。」佛告彌勒：「此諸眾生亦復如是。以疑惑",
    "T12n0360_002:0278b19": "佛智生彼宮殿，無有刑罰乃至一念惡",
    "T12n0360_002:0278b20": "事，但於五百歲中不見三寶，不得供養",
    "T12n0360_002:0278b21": "修諸善本。以此為苦，雖有餘樂猶不樂",
    "T12n0360_002:0278b22": "彼處。若此眾生識其本罪，深自悔責求離",
    "T12n0360_002:0278b23": "彼處，即得如意，往詣無量壽佛所恭敬",
    "T12n0360_002:0278b24": "供養，亦得遍至無量無數諸如來所修諸",
    "T12n0360_002:0278b25": "功德。彌勒當知，其有菩薩生疑惑者，為",
    "T12n0360_002:0278b26": "失大利。是故，應當明信諸佛無上智慧。」彌",
    "T12n0360_002:0278b27": "勒菩薩白佛言：「世尊！於此世界有幾所不",
    "T12n0360_002:0278b28": "退菩薩生彼佛國？」佛告彌勒：「於此世界",
    "T12n0360_002:0278b29": "有六十七億不退菩薩往生彼國。一一菩",
    "T12n0360_002:0278c01": "薩已曾供養無數諸佛，次如彌勒者也；諸",
    "T12n0360_002:0278c02": "小行菩薩及修習少功德者不可稱計，皆",
    "T12n0360_002:0278c03": "當往生。」",
    "T12n0360_002:0278c04": "佛告彌勒：「不但我剎諸菩薩等往生彼國，",
    "T12n0360_002:0278c05": "他方佛土亦復如是。其第一佛名曰遠照，",
    "T12n0360_002:0278c06": "彼有百八十億菩薩皆當往生。其第二佛",
    "T12n0360_002:0278c07": "名曰寶藏，彼有九十億菩薩皆當往生。其",
    "T12n0360_002:0278c08": "第三佛名曰無量音，彼有二百二十億菩薩",
    "T12n0360_002:0278c09": "皆當往生。其第四佛名曰甘露味，彼有二",
    "T12n0360_002:0278c10": "百五十億菩薩皆當往生。其第五佛名曰龍",
    "T12n0360_002:0278c11": "勝，彼有十四億菩薩皆當往生。其第六佛",
    "T12n0360_002:0278c12": "名曰勝力，彼有萬四千菩薩皆當往生。其",
    "T12n0360_002:0278c13": "第七佛名曰師子，彼有五百億菩薩皆當",
    "T12n0360_002:0278c14": "往生。其第八佛名曰離垢光，彼有八十億",
    "T12n0360_002:0278c15": "菩薩皆當往生。其第九佛名曰德首，彼有",
    "T12n0360_002:0278c16": "六十億菩薩皆當往生。其第十佛名曰妙",
    "T12n0360_002:0278c17": "德山，彼有六十億菩薩皆當往生。其第十",
    "T12n0360_002:0278c18": "一佛名曰人王，彼有十億菩薩皆當往生。",
    "T12n0360_002:0278c19": "其第十二佛名曰無上華，彼有無數不可稱",
    "T12n0360_002:0278c20": "計諸菩薩眾——皆不退轉，智慧勇猛，已曾供養",
    "T12n0360_002:0278c21": "無量諸佛，於七日中即能攝取百千億劫大",
    "T12n0360_002:0278c22": "士所修堅固之法——斯等菩薩皆當往生。其第",
    "T12n0360_002:0278c23": "十三佛名曰無畏，彼有七百九十億大菩薩",
    "T12n0360_002:0278c24": "眾、諸小菩薩及比丘等不可稱計皆當往",
    "T12n0360_002:0278c25": "生。」佛語彌勒：「不但此十四佛國中諸菩薩",
    "T12n0360_002:0278c26": "等當往生也，十方世界無量佛國其往生",
    "T12n0360_002:0278c27": "者亦復如是，甚多無數。我但說十方諸佛名",
    "T12n0360_002:0278c28": "號及菩薩、比丘生彼國者，晝夜一劫尚未能",
    "T12n0360_002:0278c29": "竟，我今為汝略說之耳。」",
    "T12n0360_002:0279a01": "佛語彌勒：「其有得聞彼佛名號，歡喜踊躍，",
    "T12n0360_002:0279a02": "乃至一念，當知此人為得大利，則是具足",
    "T12n0360_002:0279a03": "無上功德。是故，彌勒！設有大火充滿三千",
    "T12n0360_002:0279a04": "大千世界，要當過此。聞是經法，歡喜信",
    "T12n0360_002:0279a05": "樂，受持讀誦，如說修行。所以者何？多有",
    "T12n0360_002:0279a06": "菩薩欲聞此經而不能得。若有眾生聞",
    "T12n0360_002:0279a07": "此經者，於無上道終不退轉，是故應當專",
    "T12n0360_002:0279a08": "心信受持誦說行。吾今為諸眾生說此經",
    "T12n0360_002:0279a09": "法，令見無量壽佛及其國土一切所有，所",
    "T12n0360_002:0279a10": "當為者皆可求之，無得以我滅度之後",
    "T12n0360_002:0279a11": "復生疑惑。當來之世經道滅盡，我以慈悲",
    "T12n0360_002:0279a12": "哀愍特留此經止住百歲，其有眾生值",
    "T12n0360_002:0279a13": "斯經者，隨意所願皆可得度。」",
    "T12n0360_002:0279a14": "佛語彌勒：「如來興世難值難見、諸佛經道",
    "T12n0360_002:0279a15": "難得難聞；菩薩勝法諸波羅蜜得聞亦難；",
    "T12n0360_002:0279a16": "遇善知識、聞法能行此亦為難；若聞斯經",
    "T12n0360_002:0279a17": "信樂受持，難中之難無過此難。是故我法，如",
    "T12n0360_002:0279a18": "是作、如是說、如是教，應當信順，如法修行。」",
    "T12n0360_002:0279a19": "爾時，世尊說此經法，無量眾生皆發無上正",
    "T12n0360_002:0279a20": "覺之心，萬二千那由他人得清淨法眼，二",
    "T12n0360_002:0279a21": "十二億諸天人民得阿那含，八十萬比丘漏",
    "T12n0360_002:0279a22": "盡意解，四十億菩薩得不退轉，以弘誓功",
    "T12n0360_002:0279a23": "德而自莊嚴，於將來世當成正覺。爾時，三",
    "T12n0360_002:0279a24": "千大千世界六種震動，大光普照十方國土，",
    "T12n0360_002:0279a25": "百千音樂自然而作，無量妙華芬芬而降。",
    "T12n0360_002:0279a26": "佛說經已，彌勒菩薩及十方來諸菩薩眾，長",
    "T12n0360_002:0279a27": "老阿難、諸大聲聞，一切大眾，聞佛所說靡",
    "T12n0360_002:0279a28": "不歡喜。",
    "T12n0360_002:0279a29": "無量壽經卷下"
}