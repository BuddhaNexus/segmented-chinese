{
    "X59n1098_001:0599b06": "衣鉢名義章(并序)",
    "X59n1098_001:0599b08": "沙門釋　允堪　述",
    "X59n1098_001:0599b09": "浮圖氏之標幟者教有二焉曰壞衣也曰應器也壞",
    "X59n1098_001:0599b10": "衣所以無領者標解脫之服也應器所以無底者表",
    "X59n1098_001:0599b11": "難量之度也畜斯二者上同諸佛下濟群有使夫見",
    "X59n1098_001:0599b12": "者知出世之迹焉比見初機入道多昧名義人或詢",
    "X59n1098_001:0599b13": "之結舌無對實為寒心矣一日有喜事者請為伸之",
    "X59n1098_001:0599b14": "遂於常所著用引教注釋庶乎華梵分而名義詳受",
    "X59n1098_001:0599b15": "捨甄而邪正辨貽諸新學得無益乎。",
    "X59n1098_001:0599b16": "袈裟",
    "X59n1098_001:0599b17": "真諦云是外國三衣之都名也增一阿含云如來所",
    "X59n1098_001:0599b18": "著名曰袈裟律鈔云袈裟秦言染也此乃從色得名",
    "X59n1098_001:0599b19": "謂染作袈裟色味有袈裟味也又四分翻為臥具謂同",
    "X59n1098_001:0599b20": "衾被之類也十誦以為敷具謂同氈席之形也又云",
    "X59n1098_001:0599b21": "壞色衣四分當以青黑木蘭三種隨用一壞成如法",
    "X59n1098_001:0599b22": "色章服儀云袈裟通稱法服亦名調伏衣律云結使",
    "X59n1098_001:0599b23": "已調伏乃應披袈裟大集名離染服贒愚號出世服",
    "X59n1098_001:0599b24": "又真諦云或名離塵服由斷六塵故或名消瘦服由",
    "X59n1098_001:0599c01": "割損煩惱故或名蓮華服服者離著故或名間色服",
    "X59n1098_001:0599c02": "以三如法色間成故業疏云世稱福田衣以法畦畔",
    "X59n1098_001:0599c03": "之相世田用畦盛水長嘉苗養形命也法衣之田彌",
    "X59n1098_001:0599c04": "弘四利之益增三善之心養法身之慧命也教誡儀",
    "X59n1098_001:0599c05": "云摺袈裟不得口[銜-金+缶]至三寶前當須偏袒經云比丘",
    "X59n1098_001:0599c06": "對佛及上座通肩披袈裟死入鐵甲地獄僧祇除病",
    "X59n1098_001:0599c07": "當敬三衣如塔想十誦護三衣如自皮大悲經云但",
    "X59n1098_001:0599c08": "使性是沙門汙沙門行形是沙門披着袈裟者於彌",
    "X59n1098_001:0599c09": "勒佛乃至樓至佛所得入涅槃悲華經云如來於寶",
    "X59n1098_001:0599c10": "藏佛所發願成佛時我袈裟有五功德一入我法中",
    "X59n1098_001:0599c11": "或犯重邪見等四眾於一念中敬心尊重必於三乘",
    "X59n1098_001:0599c12": "受記二者天龍人鬼若能恭敬此人袈裟少分得三",
    "X59n1098_001:0599c13": "乘不退三者若有鬼神諸人得袈裟乃至四寸飲食",
    "X59n1098_001:0599c14": "充足四者若眾生共相違反念袈裟力尋生悲心五",
    "X59n1098_001:0599c15": "者若在兵陣持少分恭敬尊重常得勝他若我袈裟",
    "X59n1098_001:0599c16": "無此五力則欺十方諸佛僧祇云僧尼有戒德俗人",
    "X59n1098_001:0599c17": "索破袈裟段欲禳災者得與小者等僧祇龍著袈裟",
    "X59n1098_001:0599c18": "免金翅鳥難必不順教則所被無力矣已上通名下",
    "X59n1098_001:0599c19": "解別名。",
    "X59n1098_001:0599c20": "縵衣",
    "X59n1098_001:0599c21": "律鈔云若就通相三衣俱聽縵作此謂得衣財少不",
    "X59n1098_001:0599c22": "容割截及揲葉故開縵也謂不立條相但緣四邊及",
    "X59n1098_001:0599c23": "揲鈎紐處可也業疏云若從人正則沙彌服也又云",
    "X59n1098_001:0599c24": "下眾縵條即此衣也今時新落髮為沙彌便著五條",
    "X59n1098_001:0600a01": "者非法南山云律崩法壞也必無縵衣準業疏云唯",
    "X59n1098_001:0600a02": "加縵法理須反披加受法時五眾自對互跪執衣其",
    "X59n1098_001:0600a03": "辭準十誦云大德一心念我比丘某甲是縵僧伽梨",
    "X59n1098_001:0600a04": "受持三說餘二衣準改若無本眾相對作心念受但",
    "X59n1098_001:0600a05": "除上大德一心念餘辭同若沙彌自相對時改大德",
    "X59n1098_001:0600a06": "為長老。",
    "X59n1098_001:0600a07": "安陀會",
    "X59n1098_001:0600a08": "梵語也慧上菩薩經云五條名中著衣謂在祇支上",
    "X59n1098_001:0600a09": "七條下故又名下衣謂在三衣中最下故從用翻院",
    "X59n1098_001:0600a10": "內道行雜作衣若就條數便云五條四分五條得襵",
    "X59n1098_001:0600a11": "葉作不通割截恐作時塵土入中故五條十隔謂一",
    "X59n1098_001:0600a12": "長一短作也又五七九條等皆取隻而非偶者業疏",
    "X59n1098_001:0600a13": "云以沙門行慈仁育為本同世陽化故數非偶也受",
    "X59n1098_001:0600a14": "辭云大德一心念我比丘某甲此衣安陀會五條衣",
    "X59n1098_001:0600a15": "受一長一短屈襵衣持或揲葉等隨改。",
    "X59n1098_001:0600a16": "鬱多羅僧",
    "X59n1098_001:0600a17": "準慧上經義翻上衣謂在五條上故又名中價衣謂",
    "X59n1098_001:0600a18": "價直在上下二衣之中故從用號入眾衣入法食眾",
    "X59n1098_001:0600a19": "中當被著故四分七條要割截作凡沙門衣有三種",
    "X59n1098_001:0600a20": "賤一刀賤謂割壞故二色賤謂不正色也三體賤謂",
    "X59n1098_001:0600a21": "糞掃世棄者所以須割截者四分不為怨賊所剝十",
    "X59n1098_001:0600a22": "誦為異外道故此用兩長一短作受辭同上但改衣",
    "X59n1098_001:0600a23": "名及云兩長一短為異。",
    "X59n1098_001:0600a24": "僧伽棃",
    "X59n1098_001:0600b01": "此云雜碎衣以條數多故從用名入王宮聚落說法",
    "X59n1098_001:0600b02": "衣業疏云是高勝衣或云伏眾衣以僧伽翻眾棃翻",
    "X59n1098_001:0600b03": "為伏梵語倒故今迴文取順曰伏眾衣此衣凡有九",
    "X59n1098_001:0600b04": "品謂下下即九條下中即十一條下上即十三條此",
    "X59n1098_001:0600b05": "三準婆論兩長一短作次中下即十五條中中即十",
    "X59n1098_001:0600b06": "七條中上即十九條此三用三長一短作又次上下",
    "X59n1098_001:0600b07": "即二十一條上中即二十三條上上即二十五條此",
    "X59n1098_001:0600b08": "三用四長一短作今時下下大衣繆用中品橫堤中",
    "X59n1098_001:0600b09": "品用上品者此一生無法衣被體也四分大衣要割",
    "X59n1098_001:0600b10": "截作所以極至二十五條者業疏中欲為二十五有",
    "X59n1098_001:0600b11": "作福田故又增長而不增短者亦以法服敬田為利",
    "X59n1098_001:0600b12": "諸有表聖增而凡減也受辭亦同上但隨品改長短",
    "X59n1098_001:0600b13": "為異若捨故受新準僧祇捨云大德一心念我某甲",
    "X59n1098_001:0600b14": "比丘此僧伽棃是我三衣數先受持今捨餘二衣同",
    "X59n1098_001:0600b15": "也。",
    "X59n1098_001:0600b16": "從衣",
    "X59n1098_001:0600b17": "謂三衣互闕聽將有長法衣為從如闕大衣今七條",
    "X59n1098_001:0600b18": "中有長者將一當大衣受持則免闕衣之咎也餘二",
    "X59n1098_001:0600b19": "衣有闕亦爾律鈔中且約闕安陀會者將大衣為從",
    "X59n1098_001:0600b20": "受辭云大德一心念我比丘某甲此安陀會二十五",
    "X59n1098_001:0600b21": "條衣受四長一短割截衣持餘衣為從準改。",
    "X59n1098_001:0600b22": "尼師壇",
    "X59n1098_001:0600b23": "業疏云本梵音也律翻坐具僧祇名隨坐衣四分為",
    "X59n1098_001:0600b24": "護三衣并眾僧臥具故制畜戒壇經云良以五分由",
    "X59n1098_001:0600c01": "戒而成若無坐具以坐汝身則五分定慧無所從生",
    "X59n1098_001:0600c02": "故坐具如塔之基也又感通傳云元制坐具之意用",
    "X59n1098_001:0600c03": "表塔基之相僧服袈裟在上以喻法身之塔若約初",
    "X59n1098_001:0600c04": "量則長四尺廣三尺為迦留陀夷身大坐之不容又",
    "X59n1098_001:0600c05": "於長廣二邊各增半磔手則通長五尺廣四尺也南",
    "X59n1098_001:0600c06": "山云如法者準初量已截斷施緣若坐時膝在地上",
    "X59n1098_001:0600c07": "者依增量一頭一邊接裨之後天人示南山於四邊",
    "X59n1098_001:0600c08": "裨之則四面各增五才亦不違半磔之文矣五分佛",
    "X59n1098_001:0600c09": "一磔手長二尺準姬周尺也十誦新者二重故者四",
    "X59n1098_001:0600c10": "重不得受單尼師壇鼻奈耶云新尼師壇故者緣四",
    "X59n1098_001:0600c11": "邊以亂其色戒本中作新坐具取故者一磔手揲新",
    "X59n1098_001:0600c12": "者上為壞色故五分須揲四角今時有半坐具單作",
    "X59n1098_001:0600c13": "者或用一幅布作者噫塔基既不加法其塔定知繆",
    "X59n1098_001:0600c14": "矣作已當對一比丘加法受持南山義加受辭云大",
    "X59n1098_001:0600c15": "德一心念我比丘某甲此尼師壇應量作今受持三",
    "X59n1098_001:0600c16": "說若破壞須換易者當捨之文同受法但改下云今",
    "X59n1098_001:0600c17": "捨也。",
    "X59n1098_001:0600c18": "褊衫",
    "X59n1098_001:0600c19": "西土本有左邊十誦云是衣厥修羅長四肘廣二肘",
    "X59n1098_001:0600c20": "半南山云準似祇支國語不同或翻上狹下廣衣四",
    "X59n1098_001:0600c21": "分云應繫祇支入聚落若安帶若縫之得上狹下廣",
    "X59n1098_001:0600c22": "衣當用作若章服儀中云裿支之服相亦畟方今又",
    "X59n1098_001:0600c23": "設右邊者蓋此土元魏宮人見僧袒膊不善遂施右",
    "X59n1098_001:0600c24": "邊綴左邊祇支上通為兩袖號曰褊衫所以今開背",
    "X59n1098_001:0601a01": "縫截領而作者存本衣相故若連縫合者同俗衫耳",
    "X59n1098_001:0601a02": "學者勉之準十誦加受應言是僧祇支波利迦羅衣",
    "X59n1098_001:0601a03": "我受用故波利迦羅晉言助身衣尼在五衣數加法",
    "X59n1098_001:0601a04": "準十誦云大姊一心念我比丘尼某甲是衣厥修羅",
    "X59n1098_001:0601a05": "受長四肘廣二肘半是厥修羅衣持三說南山云今",
    "X59n1098_001:0601a06": "則改張衣相不同本法但云如法作不言肘量應成。",
    "X59n1098_001:0601a07": "覆肩",
    "X59n1098_001:0601a08": "僧祇律云當作衣覆肩名覆肩衣教誡儀云當收攝",
    "X59n1098_001:0601a09": "橫帔即此衣也後堂記亦號覆膊為手帔住法圖讚",
    "X59n1098_001:0601a10": "云阿難性絕塗惱無諸染濁故隨佛往有龍女天女",
    "X59n1098_001:0601a11": "事等浮雲情無顧涉釋門立敬時袒右肩行往士女",
    "X59n1098_001:0601a12": "咸興愛著乃至因悅淨色心醉神昏繫子頸而沉殺",
    "X59n1098_001:0601a13": "者由此曲制令著今則僥倖而服之矣四分尼將此",
    "X59n1098_001:0601a14": "衣在五衣數加法云是衣覆肩衣長四肘廣二肘半",
    "X59n1098_001:0601a15": "是覆肩衣持三說。",
    "X59n1098_001:0601a16": "涅槃僧",
    "X59n1098_001:0601a17": "戒疏曰此云內衣即裙也僧祇云佛於僧前自著內",
    "X59n1098_001:0601a18": "衣教諸比丘等十誦中佛觀三世佛淨居天報皆齊",
    "X59n1098_001:0601a19": "整著衣然後制戒三千威儀云泥洹著法一不持下",
    "X59n1098_001:0601a20": "著上二使四邊等三襞頭近左面四結帶於右面五",
    "X59n1098_001:0601a21": "當三繞不垂兩頭南山云不得太高太低常須齊整",
    "X59n1098_001:0601a22": "可齊脚踝多論十誦聽至踝上一磔手故僧傳納衣",
    "X59n1098_001:0601a23": "半脛誠有依矣母論踝上三指今言裙者順此方言",
    "X59n1098_001:0601a24": "也劉凞釋名云裙羣也連接群幅也加法準十誦云",
    "X59n1098_001:0601b01": "是泥洹波利迦羅衣我受用故。",
    "X59n1098_001:0601b02": "鉢多羅",
    "X59n1098_001:0601b03": "略云鉢乃梵語耳中阿含云鉢或名應器即應法之",
    "X59n1098_001:0601b04": "器也有三義一色應四分云熏作黑色赤黑僧祗熏",
    "X59n1098_001:0601b05": "作孔雀咽色鴿色者如法二體應律云大要有二泥",
    "X59n1098_001:0601b06": "及鐵也泥者今之瓦鉢也善見云三乘聖人皆執瓦",
    "X59n1098_001:0601b07": "鉢乞食資生今時畜漆木鉢者是非法也五分律云",
    "X59n1098_001:0601b08": "畜木鉢犯偷蘭僧祇云是外道標故業疏云石鉢唯",
    "X59n1098_001:0601b09": "佛不可濫也三量應四分大鉢受三斗下者斗半此",
    "X59n1098_001:0601b10": "用姬周斗準唐斗上鉢受一斗下者五升五百問云",
    "X59n1098_001:0601b11": "一日都不用鉢食犯墮重病者開僧祇云鉢是出家",
    "X59n1098_001:0601b12": "人器非俗人所宜十誦云鉢是恒沙諸佛標誌不得",
    "X59n1098_001:0601b13": "惡用五分護鉢如護眼睛食畢用澡豆等淨洗取令",
    "X59n1098_001:0601b14": "去膩或作囊盛凾盛之五百問應巾褁懸著壁上加",
    "X59n1098_001:0601b15": "法準十誦云大德一心念我比丘某甲此鉢多羅應",
    "X59n1098_001:0601b16": "量受常用故三說善見云若無人時得獨受持鉢文",
    "X59n1098_001:0601b17": "準上也問沙彌得受鉢不答準十誦沙彌有受持鉢",
    "X59n1098_001:0601b18": "法業疏則未許彼云體是下位供奉為務僧器受用",
    "X59n1098_001:0601b19": "自足形有準此可用鍵[金*咨]小器爾出要律儀鍵[金*咨]為",
    "X59n1098_001:0601b20": "助食器鼻奈耶鍵[金*咨]者淺鐵鉢也。",
    "X59n1098_001:0601b22": "衣鉢名義章(終)"
}