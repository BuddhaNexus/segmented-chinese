{
    "X10n0252_004:0217a13": "圓覺經類解卷第四本",
    "X10n0252_004:0217a15": "經起淨諸業障。",
    "X10n0252_004:0217a16": "於是淨諸業障菩薩在大眾中即從座起頂禮佛足",
    "X10n0252_004:0217a17": "右遶三帀長跪叉手而白佛言。",
    "X10n0252_004:0217a18": "謂行人入前三觀諸輪纔有證便執著四相四相",
    "X10n0252_004:0217a19": "者一我相二人相三眾生相四壽命相謂證心不",
    "X10n0252_004:0217a20": "忘曰我相悟心不忘曰人相了證了悟了心不忘",
    "X10n0252_004:0217a21": "曰眾生相前三相俱盡唯是一味覺照現前覺心",
    "X10n0252_004:0217a22": "不忘曰壽命相然一切業障皆依四相而生今此",
    "X10n0252_004:0217a23": "問答除之諸業自然清淨故當此請問也。",
    "X10n0252_004:0217a24": "大悲世尊為我等輩廣說如是不思議事一切如來",
    "X10n0252_004:0217b01": "因地行相令諸大眾得未曾有覩見調御歷恒沙劫",
    "X10n0252_004:0217b02": "勤苦境界一切功用猶如一念我等菩薩深自慶慰。",
    "X10n0252_004:0217b03": "前總明觀行一向稱理而修猶可領解今於一味",
    "X10n0252_004:0217b04": "之中廣張諸輪屈曲差別雖然差別不乖一味之",
    "X10n0252_004:0217b05": "法此尤為難見故曰不可心思言議也因地行相",
    "X10n0252_004:0217b06": "者此指文殊章問本起清淨因地法行也覩見調",
    "X10n0252_004:0217b07": "御歷恒沙劫下此是悟因地所行之行也夫果德",
    "X10n0252_004:0217b08": "稱真約理可照因地治染體解是難今蒙佛開示",
    "X10n0252_004:0217b09": "觀門有所悟入其昔所修因地勤苦境界一念之",
    "X10n0252_004:0217b10": "中備知炳然齊現如瑠璃瓶盛多芥子故深慶慰",
    "X10n0252_004:0217b11": "然楞嚴說眾生洞觀不過分寸阿那律見閻浮提",
    "X10n0252_004:0217b12": "如掌中果菩薩見百千世界十方如來窮盡微塵",
    "X10n0252_004:0217b13": "清淨國土今既入觀以觀智之力所以徹見如來",
    "X10n0252_004:0217b14": "因地恒沙劫中修行之事也問此之調御未審十",
    "X10n0252_004:0217b15": "號之中當第幾號耶答云當第七號也然十號者",
    "X10n0252_004:0217b16": "一如來者髣同先迹號二應供者堪為福田號三",
    "X10n0252_004:0217b17": "正徧知者達偽通真號四明行足者果從因得號",
    "X10n0252_004:0217b18": "五善逝者妙往菩提號六世間解者窮盡法界號",
    "X10n0252_004:0217b19": "七無上士調御丈夫者降生成道號八天人師者",
    "X10n0252_004:0217b20": "應機說法號九佛者三覺圓明號十世尊者出世",
    "X10n0252_004:0217b21": "獨尊號以此證之是知調御二字當十號中第七",
    "X10n0252_004:0217b22": "號也謂能調伏一切眾生心猿意馬也。",
    "X10n0252_004:0217b23": "世尊若此覺心本性清淨因何染汙使諸眾生迷悶",
    "X10n0252_004:0217b24": "不入。",
    "X10n0252_004:0217c01": "此中問意不說本來都迷意明已知覺性圓明諸",
    "X10n0252_004:0217c02": "法清淨何得凡心宛在所作所為情猶憎愛未審",
    "X10n0252_004:0217c03": "有何之法染汙令我用心異於諸佛迷則不悟悶",
    "X10n0252_004:0217c04": "則不證入本覺也。",
    "X10n0252_004:0217c05": "惟願如來廣為我等開悟法性令此大眾及末世眾",
    "X10n0252_004:0217c06": "生作將來眼說是語已五體投地如是三請終而復",
    "X10n0252_004:0217c07": "始。",
    "X10n0252_004:0217c08": "唯以遮盡一切法為義願以希求樂敬為義法性",
    "X10n0252_004:0217c09": "者乃諸法之性若直談本體則名覺性若推窮差",
    "X10n0252_004:0217c10": "別之法皆無自體同於一性即名法性今此章破",
    "X10n0252_004:0217c11": "四相豁融諸法皆同覺性故云開悟法性從前經",
    "X10n0252_004:0217c12": "文但云覺性此段云法性意在茲矣。",
    "X10n0252_004:0217c13": "爾時世尊告淨諸業障菩薩言善哉善哉善男子汝",
    "X10n0252_004:0217c14": "等乃能為諸大眾及末世眾生咨問如來如是方便",
    "X10n0252_004:0217c15": "今諦聽當為汝說時淨諸業障菩薩奉教歡喜及諸",
    "X10n0252_004:0217c16": "大眾默然而聽善男子一切眾生從無始來妄想執",
    "X10n0252_004:0217c17": "有我人眾生及與壽命認四顛倒為實我體。",
    "X10n0252_004:0217c18": "此中說四相有二義一總敘過由二別釋其相今",
    "X10n0252_004:0217c19": "且先總敘其執中相之過由謂四生六道二乘菩",
    "X10n0252_004:0217c20": "薩一切眾生自從無始曠大劫來用妄想顛倒攀",
    "X10n0252_004:0217c21": "緣分別之心執認有我相人相眾生相壽命相不",
    "X10n0252_004:0217c22": "過是真我本有迷之為無妄我本空執之為實橫",
    "X10n0252_004:0217c23": "計此四是真實我之身體所以楞嚴云一切眾生",
    "X10n0252_004:0217c24": "無始以來迷己為物失於本心為物所轉輪轉苦",
    "X10n0252_004:0218a01": "海喪本受輪皆由此也然此四相有二說一凡夫",
    "X10n0252_004:0218a02": "迷識境四相二菩薩迷智境四相且識境四相者",
    "X10n0252_004:0218a03": "謂執取自體為我相此妄認四大云是我也計我",
    "X10n0252_004:0218a04": "轉趣於餘趣為人相此謂我若作善得生人天若",
    "X10n0252_004:0218a05": "作惡得生三途也計我盛衰苦樂種種變異為眾",
    "X10n0252_004:0218a06": "生相此謂我一身生在世上百歲之中或少壯或",
    "X10n0252_004:0218a07": "衰敗苦樂得失種種相續之事也計我一報命根",
    "X10n0252_004:0218a08": "不斷而住為壽相者謂我捨此一報之身死後便",
    "X10n0252_004:0218a09": "生張三李四家常住不斷滅也此乃金剛中說四",
    "X10n0252_004:0218a10": "相也今此亦可總收在內下文別釋四相方是菩",
    "X10n0252_004:0218a11": "薩迷智境四相至文可見。",
    "X10n0252_004:0218a12": "由此便生憎愛二境於虗妄體重執虗妄二妄相依",
    "X10n0252_004:0218a13": "生妄業道有妄業故妄見流轉厭流轉者妄見涅槃。",
    "X10n0252_004:0218a14": "謂因執四相為實我體所以於自他憎愛妄生執",
    "X10n0252_004:0218a15": "著順我者即愛之違我者即憎之所以道同我者",
    "X10n0252_004:0218a16": "為是異我者為非如是憎愛是非不同者皆因反",
    "X10n0252_004:0218a17": "合執我也既有憎愛之心未免於虗妄身上又生",
    "X10n0252_004:0218a18": "一重妄想何故如是為這箇四大五蘊百體九竅",
    "X10n0252_004:0218a19": "乃是於過去本覺之上一念不覺背湛迷真之後",
    "X10n0252_004:0218a20": "錯撞入父母胞胎被色受想行識眾緣假合在此",
    "X10n0252_004:0218a21": "喚作托異物以成體借他家而權住只此一身已",
    "X10n0252_004:0218a22": "是虗妄了那堪今生又於此身之上執著我人四",
    "X10n0252_004:0218a23": "相即是兩重虗妄所以楞嚴云汝等皆是迷中倍",
    "X10n0252_004:0218a24": "人既不知是兩重虗妄未免就此二妄之中不過",
    "X10n0252_004:0218b01": "是憎是愛於憎愛上或毀或謗更相殺害在為冤",
    "X10n0252_004:0218b02": "讐讐家於愛上被形體壞男根為地獄種作無間",
    "X10n0252_004:0218b03": "業生起造作種種無邊之業牽入苦樂之趣譬如",
    "X10n0252_004:0218b04": "道路能引人至地頭故□曰既業成就即受生死",
    "X10n0252_004:0218b05": "流轉此謂之一念受染地獄門開瞥起姿心刀鋒",
    "X10n0252_004:0218b06": "聳立化書云至婬者化為婦人至暴者化為猛虎",
    "X10n0252_004:0218b07": "楞嚴云多婬之人化為火聚此上皆是四生六道",
    "X10n0252_004:0218b08": "因執我故輪轉生死苦海之中不能解脫也其次",
    "X10n0252_004:0218b09": "二乘之人厭三界無安猶如火宅希求出離如救",
    "X10n0252_004:0218b10": "頭然息緣斷惑如獐獨跳不顧後群纔超出三界",
    "X10n0252_004:0218b11": "後一向趣寂躭定灰身滅智妄見涅槃寂淨之理",
    "X10n0252_004:0218b12": "可證殊不知此正是化城未至寶所大鈔云趣寂",
    "X10n0252_004:0218b13": "纏定化城非實寶藏云譬如困魚止濼病鳥栖芦",
    "X10n0252_004:0218b14": "其二者不識於大海不識於叢林二乘之人趣乎",
    "X10n0252_004:0218b15": "小道亦然以小安而自安不以大安安禪家到此",
    "X10n0252_004:0218b16": "謂之縱饒脫得髑髏前未免墮在黑山下一向黑",
    "X10n0252_004:0218b17": "霧罩定這箇喚作焦糓芽敗種子永不發生此一",
    "X10n0252_004:0218b18": "段文總有十句初四句由迷起惑次二句造業次",
    "X10n0252_004:0218b19": "二句受報後二句雖出三途却墮二乘之境然此",
    "X10n0252_004:0218b20": "十句經文總當二乘宗中生滅四諦法門謂初由",
    "X10n0252_004:0218b21": "此便生愛憎二境至二妄想依生妄業道者此當",
    "X10n0252_004:0218b22": "集諦有妄業故妄見流轉者此當苦諦厭流轉者",
    "X10n0252_004:0218b23": "此當道諦妄見涅槃者此當滅諦初二諦乃世間",
    "X10n0252_004:0218b24": "之因果後二諦乃是出世間之因果也。",
    "X10n0252_004:0218c01": "由此不能入清淨覺非覺違拒諸能入者有諸能入",
    "X10n0252_004:0218c02": "非覺入故。",
    "X10n0252_004:0218c03": "由此不能入清淨覺者此正是結答前問云若此",
    "X10n0252_004:0218c04": "覺心本性清淨因何染汙使諸眾生迷悶不入今",
    "X10n0252_004:0218c05": "答云只應不合執認四相展轉生過縱離六道復",
    "X10n0252_004:0218c06": "墮二乘皆是執我故不能得證入圓覺也非覺違",
    "X10n0252_004:0218c07": "拒諸能入者能入即信解行證前問云因何使諸",
    "X10n0252_004:0218c08": "眾生迷悶不入今答云不是本覺違背拒敵使令",
    "X10n0252_004:0218c09": "不得證入自是一切眾生因執我之故所以不入",
    "X10n0252_004:0218c10": "譬如夜間夢見別有一身或往或來或於種種之",
    "X10n0252_004:0218c11": "事然此夢身既然未忘畢竟不能合於本身亦非",
    "X10n0252_004:0218c12": "是本身違背拒敵使之不合但是夢未醒所以僧",
    "X10n0252_004:0218c13": "問龍牙云佛祖還解瞞人否牙云你道江湖還有",
    "X10n0252_004:0218c14": "礙人心否又云江湖雖無礙人之心為時人過不",
    "X10n0252_004:0218c15": "得佛祖雖無瞞人之意為時人透不得所以道自",
    "X10n0252_004:0218c16": "是不歸之便得五湖渡有誰爭此則形無妨而人",
    "X10n0252_004:0218c17": "自妨之物無滯而人自滯之悲文而諸能入非覺",
    "X10n0252_004:0218c18": "入故者意謂若悟入圓覺之時自是因信解行證",
    "X10n0252_004:0218c19": "之故所以得證入而圓覺本無出入入與不入初",
    "X10n0252_004:0218c20": "不干本覺之事只如參禪之人或十年二十年處",
    "X10n0252_004:0218c21": "處不悟明心地者此不干主人公事自是你不肯",
    "X10n0252_004:0218c22": "做工夫一旦忽然悟道之時此亦不干主人公事",
    "X10n0252_004:0218c23": "自是你因夜以繼日坐以待旦策發進修加功練",
    "X10n0252_004:0218c24": "行做工夫而悟若是與麼人何愁與麼事不是與",
    "X10n0252_004:0219a01": "麼人莫怨與麼事此之謂也。",
    "X10n0252_004:0219a02": "是故動念及與息念皆皈迷悶。",
    "X10n0252_004:0219a03": "動念即前苦集二諦息念即前滅道二諦謂以是",
    "X10n0252_004:0219a04": "上來所說道理因由所以之故動念是凡夫苦集",
    "X10n0252_004:0219a05": "二諦之法息念又是二乘滅道二諦之法縱捨凡",
    "X10n0252_004:0219a06": "夫境界又墮二乘境界所以皆歸迷悶不悟圓覺",
    "X10n0252_004:0219a07": "不入圓覺也。",
    "X10n0252_004:0219a08": "何以故由有無始本起無明為己主宰。",
    "X10n0252_004:0219a09": "此徵云動念既是背覺息念即合契真今以何義",
    "X10n0252_004:0219a10": "故俱稱迷悶耶答云良由動念是我動息念是我",
    "X10n0252_004:0219a11": "息我相既在動息俱迷所以不能證入此皆是無",
    "X10n0252_004:0219a12": "始世來於最初根本所起獨頭無明此之無明不",
    "X10n0252_004:0219a13": "待對境自然於無事平常中而起如天忽雲如鏡",
    "X10n0252_004:0219a14": "忽塵以此無明作自己主宰耽著我相主是無明",
    "X10n0252_004:0219a15": "之體宰是無明之用有運用判宰之義也。",
    "X10n0252_004:0219a16": "一切眾生生無慧目身心等性皆是無明譬如有人",
    "X10n0252_004:0219a17": "不自斷命。",
    "X10n0252_004:0219a18": "是此一段文却轉釋前文良由四生六道一切眾",
    "X10n0252_004:0219a19": "生有無始本起獨頭無明為己主宰之故不能悟",
    "X10n0252_004:0219a20": "入圓覺類如世上有一般人若是十歲二十歲之",
    "X10n0252_004:0219a21": "後盲却其眼雖眼不見物說之則能了知若在胎",
    "X10n0252_004:0219a22": "中便無目生出來便盲之時則對色之時種種為",
    "X10n0252_004:0219a23": "說終無所益如涅槃云如盲不識乳色便問他言",
    "X10n0252_004:0219a24": "乳色何似答曰色如白貝盲人復問是乳色者如",
    "X10n0252_004:0219b01": "貝[革*卬]耶答云不也復問貝色復何似耶答曰猶如",
    "X10n0252_004:0219b02": "稻米末又問乳色柔軟如稻米末耶稻米末者復",
    "X10n0252_004:0219b03": "何所似答曰猶如雨雪復言彼稻米末冷如雨雪",
    "X10n0252_004:0219b04": "雨雪復何所似答曰猶如鵠是生盲人聞說如是",
    "X10n0252_004:0219b05": "四種譬喻終不能得識乳真色所以寒山詩云因",
    "X10n0252_004:0219b06": "緣都未詳盲人問乳色如是則盲人問乳跛者訪",
    "X10n0252_004:0219b07": "路與此同意身心等性皆是無明者前文殊章得",
    "X10n0252_004:0219b08": "本起因地則所修之法皆是佛因今用本起無明",
    "X10n0252_004:0219b09": "則所管一切法皆是魔業又前以覺圓明故根塵",
    "X10n0252_004:0219b10": "普淨所以經云一切是覺今以無明為本故云皆",
    "X10n0252_004:0219b11": "是無明前如以金為千器千器皆金此如以土為",
    "X10n0252_004:0219b12": "器器皆瓦也譬如有人不自斷命者此之認我之",
    "X10n0252_004:0219b13": "相不覺不知不能自斷有似世間卑賤之人縱饒",
    "X10n0252_004:0219b14": "卑陋六根不具衣不蓋形食不充口曾肯自斷著",
    "X10n0252_004:0219b15": "性命否於是不肯此一喻又可喻於後段愛我之",
    "X10n0252_004:0219b16": "言及養無明之語後段血脉連環故此通前後文",
    "X10n0252_004:0219b17": "也。",
    "X10n0252_004:0219b18": "是故當知有愛我者我與隨順非隨順者便生憎怨",
    "X10n0252_004:0219b19": "為憎愛心養無明故相續求道皆不成就。",
    "X10n0252_004:0219b20": "此一道總結前文從無始來生此皆之障道之所",
    "X10n0252_004:0219b21": "以有愛我經者我與隨順者此對順境生愛心以",
    "X10n0252_004:0219b22": "明有我非隨順者便生憎怨者此對違境以起憎",
    "X10n0252_004:0219b23": "心以明有我也用上來憎愛二心長養無明種子",
    "X10n0252_004:0219b24": "及現行種子所謂種子熏現行現行熏種子不過",
    "X10n0252_004:0219c01": "是見不超色聽不出聲境起心隨攀緣不息以至",
    "X10n0252_004:0219c02": "念念憎愛念念取捨念念相續以此之心求悟圓",
    "X10n0252_004:0219c03": "覺成就佛道者無有是處縱令勤苦經劫種種行",
    "X10n0252_004:0219c04": "門但轉助得無明所謂鑽氷覓火掘地尋天緣木",
    "X10n0252_004:0219c05": "求魚蒙沙作飯狂用工夫終不能成此上經文皆",
    "X10n0252_004:0219c06": "是總敘過由下文方別釋四相也。",
    "X10n0252_004:0219c07": "善男子云何我相謂諸眾生心所證者。",
    "X10n0252_004:0219c08": "此下文乃別釋菩薩迷智境四相今且徵云如何",
    "X10n0252_004:0219c09": "是菩薩犯著我相耶答云謂之一字乃評量之詞",
    "X10n0252_004:0219c10": "評量菩薩大心眾生纔入初地用第七識心證第",
    "X10n0252_004:0219c11": "八識然第七末那識是能證第八阿賴識為所證",
    "X10n0252_004:0219c12": "假令修道捨妄證真只此能證之心不忘便謂之",
    "X10n0252_004:0219c13": "我相然第七識屬見分第八識屬相分也蓋梵語",
    "X10n0252_004:0219c14": "末那此云染污根四惑者我癡我慢我愛我見。",
    "X10n0252_004:0219c15": "善男子譬如有人百體調適忽忘我身四支弦緩攝",
    "X10n0252_004:0219c16": "養乖方微加針艾則知有我是故證取方現我體。",
    "X10n0252_004:0219c17": "弦即緊急緩即慢此皆是支體不調手足失度之",
    "X10n0252_004:0219c18": "狀方法也針艾譬逆順境界經云諸有智者以譬",
    "X10n0252_004:0219c19": "喻得解如世上之人百骸調和順適之時則暫忘",
    "X10n0252_004:0219c20": "我身肢體緊慢之相此況境無違順暫忘我相也",
    "X10n0252_004:0219c21": "至於調攝保養乖失方法宜寒則遇熱宜熱則反",
    "X10n0252_004:0219c22": "受寒其肢體弦緩之相宛然一朝醫來或加以針",
    "X10n0252_004:0219c23": "或炙以艾則肢體覺痛此況逆順境來喜根心起",
    "X10n0252_004:0219c24": "便是我相也今學道之人亦然或燕居靜室或隱",
    "X10n0252_004:0220a01": "處深山離物遺人頹然於吉凶之外心絕經營境",
    "X10n0252_004:0220a02": "無違順習閑成性暫得忘情不覺自他便謂我得",
    "X10n0252_004:0220a03": "道已無我相了也這般人假使世間高名厚利榮",
    "X10n0252_004:0220a04": "華富貴酒色財氣皆動此人不得但以讚嘆其所",
    "X10n0252_004:0220a05": "得之法所悟之法即便歡喜若毀謗無所得之法",
    "X10n0252_004:0220a06": "即便嗔恨只此喜心怒心便是我相也以自謂捨",
    "X10n0252_004:0220a07": "妄證真一時無我了纔被人以逆順之境來取之",
    "X10n0252_004:0220a08": "我相依前在也。",
    "X10n0252_004:0220a09": "善男子其心乃至證於如來畢竟了知清淨涅槃皆",
    "X10n0252_004:0220a10": "是我相。",
    "X10n0252_004:0220a11": "上文並是麤相此結指細相也其心乃至證於者",
    "X10n0252_004:0220a12": "此屬能也如來畢竟了知者此屬所也所中又如",
    "X10n0252_004:0220a13": "來畢竟了知是能清淨涅槃是所意謂非但了知",
    "X10n0252_004:0220a14": "二乘涅槃為我相設使了知如來涅槃亦是我相",
    "X10n0252_004:0220a15": "也然如來涅槃但是虗無圓照無為覺體非別可",
    "X10n0252_004:0220a16": "證今既證得涅槃不忘能所即皆是我相所以古",
    "X10n0252_004:0220a17": "德云縱饒窮到底猶是涉風波。",
    "X10n0252_004:0220a18": "善男子云何大相謂諸眾生心悟證者善男子悟有",
    "X10n0252_004:0220a19": "我者不復認我所悟非我悟亦如是悟已超過一切",
    "X10n0252_004:0220a20": "證者悉為人相。",
    "X10n0252_004:0220a21": "心悟證者此覺悟前證心不是也者之一字正名",
    "X10n0252_004:0220a22": "人相意謂此之入地眾生到此又悟知前來證心",
    "X10n0252_004:0220a23": "是我相既知證心是我相更不肯再作證底道理",
    "X10n0252_004:0220a24": "解會故謂之不復認我今來所悟之心更無我相",
    "X10n0252_004:0220b01": "了殊不知只這所悟底心依前只是人相之我與",
    "X10n0252_004:0220b02": "前我相一般前證心是麤底識此悟心是細底識",
    "X10n0252_004:0220b03": "縱饒謂此之悟心超出過越前來一切證心未免",
    "X10n0252_004:0220b04": "皆屬人相何也尚有能絕能除之心存焉。",
    "X10n0252_004:0220b05": "善男子其心乃至圓悟涅槃俱是我者心存少悟備",
    "X10n0252_004:0220b06": "彈證理皆名人相。",
    "X10n0252_004:0220b07": "不取能所故曰圓悟無非不盡故曰備彈意謂此",
    "X10n0252_004:0220b08": "之眾生用第七識心不取能所之相而前能所之",
    "X10n0252_004:0220b09": "相俱是有我直饒圓悟涅槃備盡得證心之理不",
    "X10n0252_004:0220b10": "取能所者此尚有少能悟之心不忘前故曰人相",
    "X10n0252_004:0220b11": "何也為少悟之智不是差別之心故曰少也。",
    "X10n0252_004:0220b12": "善男子云何眾生相謂諸眾生心自證悟所不及者。",
    "X10n0252_004:0220b13": "此又徵云如何是眾生相謂覺前能悟是所覺悟",
    "X10n0252_004:0220b14": "既成所覺又名能展轉無窮皆成能所能所及處",
    "X10n0252_004:0220b15": "皆是相待了此無定故能所離前非計所不及謂",
    "X10n0252_004:0220b16": "免諸過不覺此計又是眾生眾生者不定執一之",
    "X10n0252_004:0220b17": "謂也謂前證心不及此心前悟心亦不及此心者",
    "X10n0252_004:0220b18": "之一字便是了心不忘。",
    "X10n0252_004:0220b19": "善男子譬如有人作如是言我是眾生則知彼人說",
    "X10n0252_004:0220b20": "眾生者非我非彼云何非我我是眾生則非是我云",
    "X10n0252_004:0220b21": "何非彼我是眾生非彼我故。",
    "X10n0252_004:0220b22": "此舉喻釋通此一段文但借世人語詞以為義勢",
    "X10n0252_004:0220b23": "以顯眾生相不妨義理至淺近而文且幽隱今為",
    "X10n0252_004:0220b24": "子細分扸于慈世尊召淨業云善男子要知眾生",
    "X10n0252_004:0220c01": "者譬如世上有一人口中自作如是之說問說道",
    "X10n0252_004:0220c02": "如何說道云我此一身不是張三亦非李四若我",
    "X10n0252_004:0220c03": "是張三則便有彼之李四為對待若我是李四則",
    "X10n0252_004:0220c04": "便有彼之張三亦為對待今我自是色受想行識",
    "X10n0252_004:0220c05": "眾緣和合而生也則知彼人說眾生者此却是佛",
    "X10n0252_004:0220c06": "說也謂彼人既道我這一身自是眾緣而和合生",
    "X10n0252_004:0220c07": "之時而世尊便知彼說眾生之人已無自我了非",
    "X10n0252_004:0220c08": "唯無自我亦無彼我也既不執是我即無彼我對",
    "X10n0252_004:0220c09": "待之法上文徵釋己自可見了世尊又恐後代眾",
    "X10n0252_004:0220c10": "生不會再來將非我非彼一句分開為兩段徵釋",
    "X10n0252_004:0220c11": "使其易曉今先徵起非我二字云上文說非我如",
    "X10n0252_004:0220c12": "何是非我答云彼人適來自道我這一身自是眾",
    "X10n0252_004:0220c13": "緣和合而生既道我是眾生即便無自我了又徵",
    "X10n0252_004:0220c14": "起非彼二字云上文說非彼如何是非彼答云彼",
    "X10n0252_004:0220c15": "人適來自道我這一身自是眾緣和合而生既道",
    "X10n0252_004:0220c16": "我是眾生即便無彼我了雖然於自我彼我都無",
    "X10n0252_004:0220c17": "了尚不合有執眾生之心也無自我者即無初證",
    "X10n0252_004:0220c18": "心無我相也無彼我者即無第二悟心無人相也",
    "X10n0252_004:0220c19": "尚有眾生者即此能了之心不忘也大凡佛書有",
    "X10n0252_004:0220c20": "文易意難意易文難者有文意俱難者文意俱易",
    "X10n0252_004:0220c21": "者此乃文難意易也。",
    "X10n0252_004:0220c22": "善男子但諸眾生了證了悟皆為我人而我人相所",
    "X10n0252_004:0220c23": "不及者存有所了名眾生相。",
    "X10n0252_004:0220c24": "此合喻對辨也意謂但是地上眾生雖然了達得",
    "X10n0252_004:0221a01": "第一證心是我相又達得第二悟心是人相而了",
    "X10n0252_004:0221a02": "心不忘便是眾生相也了疏云了證者空則我不",
    "X10n0252_004:0221a03": "及了悟者空則人不及不及之處存有一箇所了",
    "X10n0252_004:0221a04": "之心豈非眾生相乎此謂之靈龜曳尾拂迹迹生",
    "X10n0252_004:0221a05": "也。",
    "X10n0252_004:0221a06": "善男子云何壽命相謂諸眾生心照清淨覺所了者",
    "X10n0252_004:0221a07": "一切業智所不自見猶如命根。",
    "X10n0252_004:0221a08": "才有證心證心不忘便謂之我相才有悟心悟心",
    "X10n0252_004:0221a09": "不忘便謂之人相了得證心了得悟心了心不忘",
    "X10n0252_004:0221a10": "謂之眾生相前三相俱盡唯是一味照覺現前覺",
    "X10n0252_004:0221a11": "心不忘謂之壽命相今且先徵起云如何是壽命",
    "X10n0252_004:0221a12": "相答謂等覺位大心眾生修行到此用即心之照",
    "X10n0252_004:0221a13": "此之即心之照全是自己光明裏許離煩惱障離",
    "X10n0252_004:0221a14": "所知障無一絲毫污染遂覺前來我相人相眾生",
    "X10n0252_004:0221a15": "相一切皆盡照徹真源於一切處一切時全是此",
    "X10n0252_004:0221a16": "之一覺更無兩箇便擬將此作用之智修習一切",
    "X10n0252_004:0221a17": "無漏之業業即業用或自利或利他種種等行此",
    "X10n0252_004:0221a18": "之智照正是微細染識謂之細中之細一似人之",
    "X10n0252_004:0221a19": "命根常常相續不能自斷又不能自見之如楞嚴",
    "X10n0252_004:0221a20": "云阿難此湛非真如急流水望如恬靜流急不見",
    "X10n0252_004:0221a21": "非是無流禪宗謂之命根不斷不到牢關亦謂之",
    "X10n0252_004:0221a22": "智照現前猶是真常流注又云萬里不掛片雲虗",
    "X10n0252_004:0221a23": "空正好喫棒何故如是只為到此境界不合猶有",
    "X10n0252_004:0221a24": "依倚在猶涉廉纖在喚作著得華鬘嚴身瓔珞又",
    "X10n0252_004:0221b01": "喚作百尺竿頭未能放步萬仞洪岸未能撒牛尚",
    "X10n0252_004:0221b02": "有佛法存於胸中所以僧問古德云牛頭未見四",
    "X10n0252_004:0221b03": "祖時為什麼百鳥銜華答云聞時富貴又云見後",
    "X10n0252_004:0221b04": "為什麼不銜華答云見後貧窮今此壽命相正是",
    "X10n0252_004:0221b05": "牛頭未見四祖時底時節又僧問趙州云朗月當",
    "X10n0252_004:0221b06": "空時如何州云猶是堦下漢僧云請師一接州云",
    "X10n0252_004:0221b07": "待月落了來相見只如古人有降龍伏虎諸天送",
    "X10n0252_004:0221b08": "供百鳥献華者皆在此相中收也。",
    "X10n0252_004:0221b09": "善男子若心照見一切覺者皆為塵垢覺所覺者不",
    "X10n0252_004:0221b10": "離塵故。",
    "X10n0252_004:0221b11": "若以此法門智照照見前前三相一切覺者皆是",
    "X10n0252_004:0221b12": "塵勞垢污者只此能覺所覺之智依前不離塵勞",
    "X10n0252_004:0221b13": "妄想何也為更有能覺之智未忘所以與前病一",
    "X10n0252_004:0221b14": "般孟子所謂以五十步笑百步雖五十步未免是",
    "X10n0252_004:0221b15": "亦走爾。",
    "X10n0252_004:0221b16": "如湯消氷無別有氷知氷消者。",
    "X10n0252_004:0221b17": "此舉喻譬如世上之人用百沸湯潑水相似湯至",
    "X10n0252_004:0221b18": "而氷即泮同成一水雖然氷消去了尚有能知氷",
    "X10n0252_004:0221b19": "之人只如言盡便是不盡水喻真性水喻四相湯",
    "X10n0252_004:0221b20": "喻智慧所以東坡云首斷更無能斷者氷消那復",
    "X10n0252_004:0221b21": "更知氷。",
    "X10n0252_004:0221b22": "存我覺我亦復如是。",
    "X10n0252_004:0221b23": "今存能覺之我覺前三相所覺之相雖然遣除前",
    "X10n0252_004:0221b24": "三相之我無別有我不合更存此能覺我盡者便",
    "X10n0252_004:0221c01": "是壽命相喻中知氷反合更存知氷消者也若依",
    "X10n0252_004:0221c02": "他教約地位說此四相者第一我相即初地菩薩",
    "X10n0252_004:0221c03": "所犯第二第三人相與眾生相即二地至十地菩",
    "X10n0252_004:0221c04": "薩所犯最後壽命相即等覺位菩薩所犯此壽命",
    "X10n0252_004:0221c05": "相謂之貼肉汗衫子最後方脫得此一相便入妙",
    "X10n0252_004:0221c06": "覺位即佛矣。",
    "X10n0252_004:0221c07": "善男子末世眾生不了四相雖經多劫勤苦修道但",
    "X10n0252_004:0221c08": "名有為終不能成一切聖果是故名為正法末世。",
    "X10n0252_004:0221c09": "此下皆是明有我失道謂既將此四相立心修行",
    "X10n0252_004:0221c10": "則行行皆帶能所此皆是有為生滅之法故不成",
    "X10n0252_004:0221c11": "聖果正同華嚴云多劫六度不名菩薩非唯不成",
    "X10n0252_004:0221c12": "聖果亦謂正宗佛法中末世何以故夫正法一千",
    "X10n0252_004:0221c13": "年像法一千年末法一萬年且正法之時人不取",
    "X10n0252_004:0221c14": "相修則皆證末世之時人多取相今既取著其證",
    "X10n0252_004:0221c15": "相之時雖是正法亦同末世若遇此頓教了達病",
    "X10n0252_004:0221c16": "源則雖末世還同正法莊子曰世喪道矣道喪世",
    "X10n0252_004:0221c17": "矣。",
    "X10n0252_004:0221c18": "何以故。",
    "X10n0252_004:0221c19": "此一句徵起云前來修行之者劫數既多行又勤",
    "X10n0252_004:0221c20": "苦以何義故不證聖果耶。",
    "X10n0252_004:0221c21": "認一切我為涅槃故有證有悟名成就故。",
    "X10n0252_004:0221c22": "此明認我為真答云謂只因不合認我以為涅槃",
    "X10n0252_004:0221c23": "有悟有證有了有覺故所以雖多劫勤苦終無所",
    "X10n0252_004:0221c24": "益譬如認夢身以為自己勤於家業種種疲勞終",
    "X10n0252_004:0222a01": "無一事益於資產。",
    "X10n0252_004:0222a02": "譬如有人認賊為子其家財寶終不成就。",
    "X10n0252_004:0222a03": "此舉以顯前文疏云賊若在外猶可隄防養之為",
    "X10n0252_004:0222a04": "兒如何撿護又知賊是賊賊無能為認之為兒宇",
    "X10n0252_004:0222a05": "免破敗以喻六根取境猶可制禦藏識妄我難以",
    "X10n0252_004:0222a06": "辨明所以楞嚴云阿難汝今現前眼耳鼻舌及與",
    "X10n0252_004:0222a07": "身心六為賊媒自劫家寶由此無始眾生世界生",
    "X10n0252_004:0222a08": "纏縛故於器世間不能超越壽禪師云認妄賊為",
    "X10n0252_004:0222a09": "真子劫盡家珍收魚目以作驪珠空迷智眼又永",
    "X10n0252_004:0222a10": "嘉云損法財滅功德莫不由斯心意識學人不了",
    "X10n0252_004:0222a11": "用修行深成認賊將為子莊子云賊莫大於德有",
    "X10n0252_004:0222a12": "心而心有眼故聖人去之。",
    "X10n0252_004:0222a13": "何以故。",
    "X10n0252_004:0222a14": "前徵何以多劫不證答云由認我取證故此又徵",
    "X10n0252_004:0222a15": "云涅槃是萬法之真性即我體性亦是涅槃縱使",
    "X10n0252_004:0222a16": "認我取證以何因由所以之故便妨於道耶。",
    "X10n0252_004:0222a17": "有我愛者亦愛涅槃伏我愛根為涅槃相有憎我者",
    "X10n0252_004:0222a18": "亦憎生死不知愛者真生死故別憎生死名不解脫。",
    "X10n0252_004:0222a19": "疏云夫生死輪迴本由憎愛欲求解脫須盡二源",
    "X10n0252_004:0222a20": "今憎生死亦是本憎棄苦欣樂雖殊憎愛元是本",
    "X10n0252_004:0222a21": "習帶之修道佛果豈成伏我愛根為涅槃者由調",
    "X10n0252_004:0222a22": "伏之故愛根不起之處相似涅槃之相以似為真",
    "X10n0252_004:0222a23": "本愛涅槃擬除生死愛心既在即生死根愛根憎",
    "X10n0252_004:0222a24": "苗豈名解脫謂只此愛涅槃心便是生死之心又",
    "X10n0252_004:0222b01": "却安用別生一箇憎生死之心只此一心在兩處",
    "X10n0252_004:0222b02": "用既用此心憎生死又用此心愛涅槃也。",
    "X10n0252_004:0222b03": "云何當知法不解脫。",
    "X10n0252_004:0222b04": "法之一字即涅槃因前云愛涅槃者名不解脫故",
    "X10n0252_004:0222b05": "此又徵起云若愛生死即是繫縛今悟涅槃是寂",
    "X10n0252_004:0222b06": "滅一心之法以何相狀得知云不解脫耶。",
    "X10n0252_004:0222b07": "善男子彼末世眾生習菩提者以己微證為自清淨",
    "X10n0252_004:0222b08": "由未能盡我相根本。",
    "X10n0252_004:0222b09": "以己微證為自清淨者佛法大海無量無窮其能",
    "X10n0252_004:0222b10": "入之者漸入漸深今彼眾生方且外知根塵假合",
    "X10n0252_004:0222b11": "內覺性體寂然殊未有大徹大悟之門而我相根",
    "X10n0252_004:0222b12": "本必不能盡除何以知之下文用境驗之即知也。",
    "X10n0252_004:0222b13": "若復有人讚歎彼法即生歡喜便欲濟度若復誹謗",
    "X10n0252_004:0222b14": "彼所得者便生瞋恨則知我相堅固執持潛伏藏識",
    "X10n0252_004:0222b15": "遊戲諸根曾不間斷。",
    "X10n0252_004:0222b16": "只如莊子云宋榮之為道也舉世而譽之而不加",
    "X10n0252_004:0222b17": "勸舉世而非之而不加沮今彼眾生未能臻乎此",
    "X10n0252_004:0222b18": "境遇贊則喜遇毀則嗔以此驗知我相猶在何也",
    "X10n0252_004:0222b19": "然世境違順麤重易明唯就法門最難覺察但言",
    "X10n0252_004:0222b20": "為法真彼度此不知此心元是我相此之我相暫",
    "X10n0252_004:0222b21": "時潛伏藏在第八阿賴耶識中若觸著逆順境界",
    "X10n0252_004:0222b22": "依前於六根門頭熾然發現常常永不曾有間斷",
    "X10n0252_004:0222b23": "休歇古德云聊將柱杖輊輊撥燒印□手與大千",
    "X10n0252_004:0222b24": "□□□□者屬第八識種子諸根者即屬眼識耳",
    "X10n0252_004:0222c01": "識鼻識舌識第六意識第七末那識現行種子重",
    "X10n0252_004:0222c02": "現行熏種子常無間斷若約此中贊毀者乃屬八",
    "X10n0252_004:0222c03": "風稱利衰毀譽譏苦樂也。",
    "X10n0252_004:0222c04": "善男子彼修道者不除我相是故不能入清淨覺。",
    "X10n0252_004:0222c05": "此結前所說至是存我失道所以不能得悟入清",
    "X10n0252_004:0222c06": "淨圓覺也。",
    "X10n0252_004:0222c07": "善男子若知我空無毀我者有我說法我未斷故眾",
    "X10n0252_004:0222c08": "生壽命亦復如是。",
    "X10n0252_004:0222c09": "此下乃是說病為法此恐聞前佛說贊之則喜毀",
    "X10n0252_004:0222c10": "之則嗔嗔喜未忘便是我相今此便擬忍受不嗔",
    "X10n0252_004:0222c11": "用為無我以謂我今一身自是眾緣和合而成畢",
    "X10n0252_004:0222c12": "竟無我我已空了汝毀何人念汝無知之故今為",
    "X10n0252_004:0222c13": "汝種種說我空之法只此見有無毀之人便是未",
    "X10n0252_004:0222c14": "得我空只此為彼說法便是未斷我相然我人眾",
    "X10n0252_004:0222c15": "生壽者亦復如是疏云毀者是彼說者是我經文",
    "X10n0252_004:0222c16": "於毀者言無此是反明過也於說法者言有此是",
    "X10n0252_004:0222c17": "順明過。",
    "X10n0252_004:0222c18": "善男子末世眾生說病為法是故名為可憐愍者雖",
    "X10n0252_004:0222c19": "勤精進增益諸病。",
    "X10n0252_004:0222c20": "此結成存我失道所以不能悟入圓覺病者即四",
    "X10n0252_004:0222c21": "相也四相若存總名為病今彼眾生皆是以四相",
    "X10n0252_004:0222c22": "之病作十方諸佛一心圓覺之法門所謂認鷄作",
    "X10n0252_004:0222c23": "鳳拾礫為玉誠可哀怜然雖勤苦精進轉增其病",
    "X10n0252_004:0222c24": "譬如將薪投火以水助氷。",
    "X10n0252_004:0223a01": "是故不能入清淨覺。",
    "X10n0252_004:0223a02": "此結障道謂彼修道之人不合以上來所說之病",
    "X10n0252_004:0223a03": "為法故遂不能證入清淨圓覺也。",
    "X10n0252_004:0223a04": "善男子末世眾生不了四相以如來解及所行處為",
    "X10n0252_004:0223a05": "自修行終不成就。",
    "X10n0252_004:0223a06": "此下文說將凡夫以濫聖人先抑聖同己疏云佛",
    "X10n0252_004:0223a07": "說了義稱理法門皆言心境本空惑業本淨凡聖",
    "X10n0252_004:0223a08": "不異因果皆圓就佛見之理實如此且眾生迷倒",
    "X10n0252_004:0223a09": "已久種習根深縱令信解法門現用元來隨念但",
    "X10n0252_004:0223a10": "以分別心識解他無礙言教謂言佛意亦秪如此",
    "X10n0252_004:0223a11": "便乃歎天同地撥無因果不信有修有證若作如",
    "X10n0252_004:0223a12": "此見解者永壽所謂豁達空撥因果莽莽蕩蕩招",
    "X10n0252_004:0223a13": "殃禍又譬如貧人數他財寶自無半錢分不能成",
    "X10n0252_004:0223a14": "就圓覺方便也。",
    "X10n0252_004:0223a15": "或有眾生未得謂得未證謂證。",
    "X10n0252_004:0223a16": "上文抑聖同自己此乃是聘自己齊聖人或者不",
    "X10n0252_004:0223a17": "定之稱謂有一般聘己齊聖之人未曾得聖入所",
    "X10n0252_004:0223a18": "謂之理己謂得了未曾證聖人所證之智己謂證",
    "X10n0252_004:0223a19": "了若未證而言證者根本戒中犯大妄語罪所以",
    "X10n0252_004:0223a20": "佛於楞嚴會上告阿難言我教比丘直心道場於",
    "X10n0252_004:0223a21": "四威儀一切行中尚無虗假云何自稱得上人法",
    "X10n0252_004:0223a22": "譬如貧人妄號帝王自取誅滅況復法王如何妄",
    "X10n0252_004:0223a23": "竊因地不直果招迂曲莊子云是今日適越而昔",
    "X10n0252_004:0223a24": "至也。",
    "X10n0252_004:0223b01": "見勝進者心生嫉妬。",
    "X10n0252_004:0223b02": "疏云夫聖人用心他己無二見他勝進或教法流",
    "X10n0252_004:0223b03": "行以念念歡喜必能隨順自驗內心如此或即證",
    "X10n0252_004:0223b04": "悟不虗何以故十方諸佛日夜常放毫光伺候一",
    "X10n0252_004:0223b05": "切眾生斷惡修善若有一人發菩提心學佛法者",
    "X10n0252_004:0223b06": "十方諸佛則生無量歡喜若自覺己衰他盛則生",
    "X10n0252_004:0223b07": "嫉妬己盛他衰則生歡喜者縱令深解妙境但是",
    "X10n0252_004:0223b08": "心之所緣勿錯認之謂得謂證者也。",
    "X10n0252_004:0223b09": "由彼眾生未斷我愛是故不能入清淨覺。",
    "X10n0252_004:0223b10": "此結成障道謂皆因前抑聖同己及聘己齊聖兩",
    "X10n0252_004:0223b11": "類眾生皆是未曾斷去我愛由我愛故所以不能",
    "X10n0252_004:0223b12": "悟入清淨圓覺此淨業菩薩前問若此覺心本性",
    "X10n0252_004:0223b13": "清淨因何染污使諸眾生迷悶不入今答云有三",
    "X10n0252_004:0223b14": "過咎一不合認我為真不能入清淨覺二不合說",
    "X10n0252_004:0223b15": "病為法不能入清淨覺三不合將凡濫聖不能入",
    "X10n0252_004:0223b16": "清淨覺觀此之意是誰之過歟。",
    "X10n0252_004:0223b17": "善男子末世眾生希望成道無令求悟唯益多聞增",
    "X10n0252_004:0223b18": "長我見。",
    "X10n0252_004:0223b19": "此明趣果迷因希望成道者此即趣果唯益多聞",
    "X10n0252_004:0223b20": "者此即迷因大凡頓教宗旨先須了悟覺性然後",
    "X10n0252_004:0223b21": "方可多聞廣其智慧不妨如龍得水似虎靠山序",
    "X10n0252_004:0223b22": "云醫方萬品宜選對治海寶千般先求如意然末",
    "X10n0252_004:0223b23": "世之人多迷此意唯宗名句一向徇文尋枝摘葉",
    "X10n0252_004:0223b24": "不務了心心既不了假饒記得河沙會書塵墨於",
    "X10n0252_004:0223c01": "己何益楞嚴云欲漏不先除畜聞成過誤則所見",
    "X10n0252_004:0223c02": "所聞盡是增長一切諸惡論云多聞無智慧是不",
    "X10n0252_004:0223c03": "知實相譬如暗中有寶而無目諸教說聲聞人唯",
    "X10n0252_004:0223c04": "觀於果不觀於因如狗逐塊不逐於人又如列子",
    "X10n0252_004:0223c05": "說大道以多岐亡羊學者以多方喪生莊子亦云",
    "X10n0252_004:0223c06": "夫道不欲多多則雜雜則擾擾則憂憂則不救此",
    "X10n0252_004:0223c07": "皆責不先了心然後多聞列子說(符篇)云揚子之隣",
    "X10n0252_004:0223c08": "人亡羊既率其黨又請揚子之竪追之揚子曰噫",
    "X10n0252_004:0223c09": "亡一羊何追者之眾隣人曰多岐路既返問獲羊",
    "X10n0252_004:0223c10": "乎曰亡之矣曰奚亡之曰岐路之中文有岐焉吾",
    "X10n0252_004:0223c11": "不知所之所以返也揚子戚然變容不言者移時",
    "X10n0252_004:0223c12": "不笑者竟日門人怪之請曰羊賤畜又非夫子之",
    "X10n0252_004:0223c13": "有而損言笑者何哉揚子不答門人不獲所命弟",
    "X10n0252_004:0223c14": "子孟孫陽出以告心都子心都子他日與孟孫陽",
    "X10n0252_004:0223c15": "偕入而問曰昔有昆弟三人遊齊魯之間同師而",
    "X10n0252_004:0223c16": "學進仁義之道而皈其父曰仁義之道若何伯曰",
    "X10n0252_004:0223c17": "仁義使我愛身而後名仲曰仁義使我殺身以成",
    "X10n0252_004:0223c18": "名叔曰仁義使我身名並全彼三術相反而同出",
    "X10n0252_004:0223c19": "於儒孰是孰非耶揚子曰人有濵河而居者習於",
    "X10n0252_004:0223c20": "水勇於泅操舟鬻渡利供百口褁粮就學者成徒",
    "X10n0252_004:0223c21": "而溺死者幾半本學泅不學溺而利害如此若以",
    "X10n0252_004:0223c22": "為孰是孰非心都子默然而出孟孫陽讓之曰何",
    "X10n0252_004:0223c23": "吾子問之迂夫子答之僻吾惑愈甚心都子曰大",
    "X10n0252_004:0223c24": "道以多岐亡羊學者以多方喪生學非本不同非",
    "X10n0252_004:0224a01": "本不一而末異若是唯皈同反一為亡得喪子長",
    "X10n0252_004:0224a02": "先生門習先生之道而不達先生之況也哀哉芙",
    "X10n0252_004:0224a03": "蓉頌云休將聞見學玄宗學得徒勞狂用工爭似",
    "X10n0252_004:0224a04": "無為閑放曠廓然豁爾自圓通。",
    "X10n0252_004:0224a05": "但當精勤降伏煩惱起大勇猛未得令得未斷令斷",
    "X10n0252_004:0224a06": "貪瞋愛慢諂曲嫉妬對境不生彼我恩愛一切寂滅",
    "X10n0252_004:0224a07": "佛說是人漸次成就求善知識不墮邪見。",
    "X10n0252_004:0224a08": "此勸斷惑方成正因意謂世尊勸誡一切眾生欲",
    "X10n0252_004:0224a09": "成就十方諸佛廣大圓覺者但當如我所說降伏",
    "X10n0252_004:0224a10": "煩惱起大勇猛增勝之心若未得圓覺真實境中",
    "X10n0252_004:0224a11": "大智慧光明義徧照法界義真實識知義清涼不",
    "X10n0252_004:0224a12": "變義常樂我淨義一切妙用者當使令克擭成就",
    "X10n0252_004:0224a13": "得之若未斷去凡夫顛倒境中貪嗔愛慢諂曲嫉",
    "X10n0252_004:0224a14": "妬一切障礙虗妄之法者當使令斷除一切恩愛",
    "X10n0252_004:0224a15": "悉皆空寂則無上佛果自然成就更須求善知識",
    "X10n0252_004:0224a16": "以為證明導師不墮落邪見何也疏云商人入海",
    "X10n0252_004:0224a17": "須假導師學者修行必資善友所以禪宗云威音",
    "X10n0252_004:0224a18": "王已前無師自悟威音王已後無師自悟者盡是",
    "X10n0252_004:0224a19": "天魔外道貪嗔愛慢者此即根本煩惱中生也愛",
    "X10n0252_004:0224a20": "無別性貪數所攝諂曲嫉妬即小隨煩惱也。",
    "X10n0252_004:0224a21": "若於所求別生憎愛則不能入清淨覺海。",
    "X10n0252_004:0224a22": "上文乃順釋此文乃反釋反明不生憎愛則得證",
    "X10n0252_004:0224a23": "入圓覺憎愛者於自生愛於他生憎所以道但莫",
    "X10n0252_004:0224a24": "憎愛洞然明白。",
    "X10n0252_004:0224b01": "爾時世尊欲重宣此義而說偈言。",
    "X10n0252_004:0224b02": "淨業汝當知一切諸眾生皆由執我愛無始妄流轉",
    "X10n0252_004:0224b03": "未除四種相不得成菩提愛憎生於心諂曲存諸念",
    "X10n0252_004:0224b04": "是故多迷悶不能入覺城若能皈悟剎先去貪瞋癡",
    "X10n0252_004:0224b05": "法愛不存心漸次可成就我身本不有憎愛何由生",
    "X10n0252_004:0224b06": "此人求善友終不墮邪見所求別生心究竟非成就。",
    "X10n0252_004:0224b07": "覺成者以城喻覺即法喻收舉也城有三義一防",
    "X10n0252_004:0224b08": "外敵二養人眾三開門引攝謂一了心性眾惑不",
    "X10n0252_004:0224b09": "入如防外敵二見恒沙功德萬行圓增如養人眾",
    "X10n0252_004:0224b10": "三道無不通自他引攝如開門引攝也若能歸悟",
    "X10n0252_004:0224b11": "剎者剎即梵語剎那此云世界此如率土之濱無",
    "X10n0252_004:0224b12": "非王土行人既悟法法屬悟如云邪人說正法正",
    "X10n0252_004:0224b13": "法亦成邪正人說邪法邪法亦成正法愛者即涅",
    "X10n0252_004:0224b14": "槃也我身本不有者我身即憎愛之本欲除憎愛",
    "X10n0252_004:0224b15": "莫執妄身所依既空能依何立其由皮既不存毛",
    "X10n0252_004:0224b16": "將安附。",
    "X10n0252_004:0224b17": "於是普覺菩薩在大眾中即從坐起頂禮佛足右繞",
    "X10n0252_004:0224b18": "三帀長跪叉手而白佛言。",
    "X10n0252_004:0224b19": "行人前有我相未可施功到此前諸過已離四相",
    "X10n0252_004:0224b20": "既除方堪修習於修習用意中復有是非既有是",
    "X10n0252_004:0224b21": "非覺猶未普故此令依師免溺四病既除覺性無",
    "X10n0252_004:0224b22": "瑕覺方普矣又云普覺本末普覺麤細普覺淺深",
    "X10n0252_004:0224b23": "故當請問也。",
    "X10n0252_004:0224b24": "大悲世尊快說禪病令諸大眾得未曾有心意蕩然",
    "X10n0252_004:0224c01": "獲大安隱。",
    "X10n0252_004:0224c02": "禪病即前說四相乃是行人入禪觀中之病也蕩",
    "X10n0252_004:0224c03": "然者如水之蕩蕩深遠之貌大安隱者對二乘與",
    "X10n0252_004:0224c04": "菩薩分證分斷分覺此乃小安穩也唯佛滿證般",
    "X10n0252_004:0224c05": "若為大安穩耳。",
    "X10n0252_004:0224c06": "世尊末世眾生去佛漸遠賢聖隱伏邪法增熾使諸",
    "X10n0252_004:0224c07": "眾生求何等人依何等法行何等行除去何病云何",
    "X10n0252_004:0224c08": "發心令彼群盲不墮邪見作是語已五體投地如是",
    "X10n0252_004:0224c09": "三請終而復始。",
    "X10n0252_004:0224c10": "此明請問之意如人有子病者偏憂菩薩大悲先",
    "X10n0252_004:0224c11": "哀末世賢聖隱沒正法將沈而外道邪法攘臂於",
    "X10n0252_004:0224c12": "其間如火熾然盛行於世正當佛種累卵危及天",
    "X10n0252_004:0224c13": "傷之際未審使一切眾生求何等人前云善知識",
    "X10n0252_004:0224c14": "故令問也二依何等法三行何等行四除去何病",
    "X10n0252_004:0224c15": "使末世群盲無目眾生依此諸法不墮六師邪見",
    "X10n0252_004:0224c16": "然群盲者但是不見道之人皆謂之群盲如瞽却",
    "X10n0252_004:0224c17": "兩眼不見一切縱有談說亦非真實涅槃經云譬",
    "X10n0252_004:0224c18": "如有王告不臣言汝牽一象以示盲者時大臣受",
    "X10n0252_004:0224c19": "敕乃集眾盲以象示之時彼眾盲各以手觸觸已",
    "X10n0252_004:0224c20": "而大臣即還而白王言臣已以象示群盲竟大王",
    "X10n0252_004:0224c21": "即喚眾盲各各問言汝見象耶眾各言我已得見",
    "X10n0252_004:0224c22": "王言象是何類其觸牙者即言象形如蘆菔根其",
    "X10n0252_004:0224c23": "觸耳者言象如箕其觸頭者言象如石其觸鼻者",
    "X10n0252_004:0224c24": "言象如杵其觸脚者言象如木臼其觸脊者言象",
    "X10n0252_004:0225a01": "如狀其觸腹者言象如甕其觸尾者言象如繩所",
    "X10n0252_004:0225a02": "謂群盲摸象各說異端若使群盲開眼分明照境",
    "X10n0252_004:0225a03": "驗象真體終不說其尾牙等也今經舉群盲即此",
    "X10n0252_004:0225a04": "類矣問前云發心與此發心何異答前發信心此",
    "X10n0252_004:0225a05": "發住心故不同也。",
    "X10n0252_004:0225a06": "爾時世尊告普覺菩薩言善哉善哉善男子汝等乃",
    "X10n0252_004:0225a07": "能諮問如來如是修行能施末世一切眾生無畏道",
    "X10n0252_004:0225a08": "眼令彼眾生得成聖道汝今諦聽當為汝說時普覺",
    "X10n0252_004:0225a09": "菩薩奉教歡喜及諸大眾默然而聽善男子末世眾",
    "X10n0252_004:0225a10": "生將發大心求善知識欲修行者當求一切正知見",
    "X10n0252_004:0225a11": "人心不住相不著聲聞緣覺境界雖現塵勞心恒清",
    "X10n0252_004:0225a12": "淨示有諸過讚歎梵行不令眾生入不律儀求如是",
    "X10n0252_004:0225a13": "人即得成就阿耨多羅三藐三菩提。",
    "X10n0252_004:0225a14": "此答指示明師令伏事之也將發大心者揀二乘",
    "X10n0252_004:0225a15": "之人發小心也此屬正因求善知識者此屬正緣",
    "X10n0252_004:0225a16": "然因親緣疎譬如種子即因水土等即緣因在內",
    "X10n0252_004:0225a17": "緣在外而種子雖自有之若不假水土則不發生",
    "X10n0252_004:0225a18": "水土雖能發生若無種子之時而水土亦不能使",
    "X10n0252_004:0225a19": "有今行人學法亦然雖內有佛性若不假師教開",
    "X10n0252_004:0225a20": "導則佛性亦不能發顯如土木瓦礫等本無佛性",
    "X10n0252_004:0225a21": "則為師之者亦能使之有是知因親緣疎今此行",
    "X10n0252_004:0225a22": "人內既發大心外求善知識者乃是因緣具備因",
    "X10n0252_004:0225a23": "緣既備佛道方成何以知之華嚴經中文殊告善",
    "X10n0252_004:0225a24": "財云親近供養諸善知識是具一切智最初因緣",
    "X10n0252_004:0225b01": "故光贊般若經云欲學六度波羅蜜者當與真善",
    "X10n0252_004:0225b02": "知識相隨常當承事正知見人也當求一切知見",
    "X10n0252_004:0225b03": "人者謂善解深法空無相無作無生無滅了達一",
    "X10n0252_004:0225b04": "切諸法從本已來離言說相離心緣相離能所相",
    "X10n0252_004:0225b05": "究竟平等不可破壞無業無報無因無果性相如",
    "X10n0252_004:0225b06": "如住於實除然後於畢竟空中不妨熾然建立一",
    "X10n0252_004:0225b07": "切諸法此名正知見人也心不住相者此離凡夫",
    "X10n0252_004:0225b08": "煩惱境界也不著聲聞緣覺境界者此離二乘滯",
    "X10n0252_004:0225b09": "寂境界也經云寧在地獄經百千劫終不發二乘",
    "X10n0252_004:0225b10": "之心法華云若以小乘化我則墮慳貪此事為不",
    "X10n0252_004:0225b11": "可謂此正知見人於十二時中常遠離凡夫及二",
    "X10n0252_004:0225b12": "乘境界雖然示現貪嗔癡在三界塵勞深境之中",
    "X10n0252_004:0225b13": "而心不曾染著也亦同華嚴說婆須女愛水而不",
    "X10n0252_004:0225b14": "溺無厭足王嗔火而不燒勝熱婆羅門癡邪而不",
    "X10n0252_004:0225b15": "惑又云菩薩在家與妻子俱未曾捨離菩提之心",
    "X10n0252_004:0225b16": "示有諸過讚歎梵行謂此正知見人以無量劫來",
    "X10n0252_004:0225b17": "願力欲度有過眾生之故遂假以同事相攝愛令",
    "X10n0252_004:0225b18": "其心不相疑等與相親近心既相親方堪受教可",
    "X10n0252_004:0225b19": "以教之當告之曰若起婬怒癡等者此是過當墮",
    "X10n0252_004:0225b20": "三塗若修戒定慧者此是超夢幻出輪迴真實清",
    "X10n0252_004:0225b21": "淨之行如是種種讚歎梵行常當使一切眾生入",
    "X10n0252_004:0225b22": "佛法律儀軌則中來不使他從魔邪外道凡夫無",
    "X10n0252_004:0225b23": "律儀軌則中去大底有軌則者謂之佛法無軌則",
    "X10n0252_004:0225b24": "者是外道法問今佛法未審有何軌則耶答有真",
    "X10n0252_004:0225c01": "空軌則之法此之軌則之法能令行人斷障破疑",
    "X10n0252_004:0225c02": "證體起用若求如此正知見人受教者即便克獲",
    "X10n0252_004:0225c03": "成就無生正覺也。",
    "X10n0252_004:0225c04": "末世眾生見如是人應當供養不惜身命。",
    "X10n0252_004:0225c05": "此舉內財之難捨尚當捨之謂若決擇真實正見",
    "X10n0252_004:0225c06": "之人便當捨身己泡幻之軀以貿金剛不壞之質",
    "X10n0252_004:0225c07": "如將瓦器以換金瓶即雪山童子是也涅槃經云",
    "X10n0252_004:0225c08": "我念過去作婆羅門在雪山中修菩薩行時無佛",
    "X10n0252_004:0225c09": "亦無經法時天帝釋觀見即下試之以變身作羅",
    "X10n0252_004:0225c10": "剎像甚可怖畏住菩薩前口說半偈云諸行無常",
    "X10n0252_004:0225c11": "是生滅法菩薩聞偈心生歡喜即從座起以手舉",
    "X10n0252_004:0225c12": "髮四向顧觀唯是羅剎即便往問云大士何處得",
    "X10n0252_004:0225c13": "是半偈義乃是三世諸佛正道羅剎言汝不須問",
    "X10n0252_004:0225c14": "我不食來經多日飢渴苦惱心亂謬語非我本心",
    "X10n0252_004:0225c15": "之所知也菩薩曰若能為我說是偈竟我當終身",
    "X10n0252_004:0225c16": "為汝弟子剎言汝智大過但自愛身都不見念我",
    "X10n0252_004:0225c17": "今飢逼實不能說菩薩曰汝食何食答曰我所食",
    "X10n0252_004:0225c18": "者唯人暖肉血菩薩曰但為我具足說是偈竟我",
    "X10n0252_004:0225c19": "當以身奉施剎言誰信汝為八字故棄所愛身菩",
    "X10n0252_004:0225c20": "薩曰我今釋梵四王為我作證剎即許之遂脫皮",
    "X10n0252_004:0225c21": "衣為數法座白言和尚願坐此座善為我說剎即",
    "X10n0252_004:0225c22": "說云生滅滅已寂滅為樂說是偈已菩薩深思然",
    "X10n0252_004:0225c23": "後於處處石壁遂書寫此偈竟即上高樹投身而",
    "X10n0252_004:0225c24": "下未至地頃時空中出種種聲時剎復帝釋身接",
    "X10n0252_004:0226a01": "取菩薩安置平地懺悔頂禮而去。",
    "X10n0252_004:0226a02": "彼善知識四威儀中常現清淨乃至示現種種過患",
    "X10n0252_004:0226a03": "心無憍慢。",
    "X10n0252_004:0226a04": "四威儀者即行住坐臥也常現清淨者即前順行",
    "X10n0252_004:0226a05": "也種種過患者即前逆行也所以永嘉云或是或",
    "X10n0252_004:0226a06": "非人不識逆行順行天莫測疏云夫菩薩化現權",
    "X10n0252_004:0226a07": "道難測但依法門莫疑其迹不以順行即虔處誠",
    "X10n0252_004:0226a08": "或覩逆行便生憍慢禪家亦云但摘取菓莫問其",
    "X10n0252_004:0226a09": "樹故智度論云於諸師尊如世尊想若有開釋深",
    "X10n0252_004:0226a10": "義解散疑結者於我有益則當盡心敬之不念餘",
    "X10n0252_004:0226a11": "惡如弊囊盛寶不得以囊惡故不取其寶又如夜",
    "X10n0252_004:0226a12": "行險道弊人執炬不得以人惡故不取其壬照菩",
    "X10n0252_004:0226a13": "薩亦復如是於師得智慧光明亦不計其惡然為",
    "X10n0252_004:0226a14": "師之難為徒不易勿因此誡錯敬麤人欲驗真虗",
    "X10n0252_004:0226a15": "如前揀擇依此遵承又此藥治徒師勿錯服服之",
    "X10n0252_004:0226a16": "增病無藥可治只如經云剃頭著袈裟持戒及毀",
    "X10n0252_004:0226a17": "戒天人常供養常令無所乏如是供養彼名為供",
    "X10n0252_004:0226a18": "養我又云破戒諸比丘猶勝精進諸外道此乃俗",
    "X10n0252_004:0226a19": "徒所服之藥佛弟子不得服之即入地獄又云破",
    "X10n0252_004:0226a20": "戒之人五百大鬼常遮其前掃其脚迹不得於國",
    "X10n0252_004:0226a21": "王地上行不得飲國王水寧以鐵磓碎其身如塵",
    "X10n0252_004:0226a22": "及熱銕纏身種種諸苦破戒身口不得受信心檀",
    "X10n0252_004:0226a23": "越衣服飲食臥具此乃比丘所服之藥俗徒不得",
    "X10n0252_004:0226a24": "服之服之亦入地獄後代緇白切宜善解佛語也。",
    "X10n0252_004:0226b01": "況復摶財妻子眷屬。",
    "X10n0252_004:0226b02": "此例外財之易捨也此摶字圭峯注云此譯人之",
    "X10n0252_004:0226b03": "訛略古來西天不使匙筯以手摶而食之謂之摶",
    "X10n0252_004:0226b04": "食後唐時義淨三藏以謂此摶收法不盡只如水",
    "X10n0252_004:0226b05": "漿濕物且摶之不得遂改摶字作段字謂如此方",
    "X10n0252_004:0226b06": "一分一段之食楞嚴亦用此段字今經用古摶者",
    "X10n0252_004:0226b07": "乃是訛略也當更添一食字云況復段食此方不",
    "X10n0252_004:0226b08": "訛略也今只有摶字是略也食有四種一段食二",
    "X10n0252_004:0226b09": "觸食三思食四識食然段食以變化為相觸食以",
    "X10n0252_004:0226b10": "觸為相思食以希望為相識食以增勝為相不離",
    "X10n0252_004:0226b11": "前三食也財即錢財疋帛也妻子即最親眷屬即",
    "X10n0252_004:0226b12": "僕從等意謂若遇前之知真識妄知病識藥正知",
    "X10n0252_004:0226b13": "見人者而自己一身難捨之物尚自能捨而供養",
    "X10n0252_004:0226b14": "之豈況身外分段之食及錢財疋帛妻子僕從易",
    "X10n0252_004:0226b15": "捨之物而不布施者哉。",
    "X10n0252_004:0226b16": "若善男子於彼善友不起惡念即能究竟成就正覺",
    "X10n0252_004:0226b17": "心華發明照十方剎。",
    "X10n0252_004:0226b18": "此顯親近善友有大利益謂若於善友處或逆順",
    "X10n0252_004:0226b19": "不得起憍慢之心若起惡念便生障覆自心於法",
    "X10n0252_004:0226b20": "不能得入自古為師不等閑受法非容易法句經",
    "X10n0252_004:0226b21": "云若善知識諸有所作不應起於毛髮疑心不得",
    "X10n0252_004:0226b22": "正受甚深法句莊子漁父篇尚云遇長不敬失禮",
    "X10n0252_004:0226b23": "也見賢不尊非仁也彼非至人不能下人下人不",
    "X10n0252_004:0226b24": "精不得其真故長傷身惜哉不仁之於人也禍莫",
    "X10n0252_004:0226c01": "大焉既無惡念障覆則得善友歡喜誘喻無上妙",
    "X10n0252_004:0226c02": "道依彼之教究竟法門克獲成就十方諸佛無上",
    "X10n0252_004:0226c03": "正覺此之正覺不離一心覺心既明慧光開發觸",
    "X10n0252_004:0226c04": "處無染朗然明白如百華開敷盡十方世界中無",
    "X10n0252_004:0226c05": "所不照無所不燭從此反本還源超凡入聖一得",
    "X10n0252_004:0226c06": "永常盡來際受用無盡是知親近善友豈小補哉。",
    "X10n0252_004:0226c07": "善男子彼善知識所證妙法應離四病云何四病。",
    "X10n0252_004:0226c08": "此下分別四病令除四病者一者作病二者止病",
    "X10n0252_004:0226c09": "三者任病四者滅病此且先總標起云彼善知識",
    "X10n0252_004:0226c10": "所證妙法此法是所依之體上脫離作止任滅四",
    "X10n0252_004:0226c11": "病然心病無邊要唯此四隨有其一即不堪為師",
    "X10n0252_004:0226c12": "又徵起云如何是四病下文答之一一辨示其相",
    "X10n0252_004:0226c13": "也。",
    "X10n0252_004:0226c15": "圓覺經類解卷第四本"
}