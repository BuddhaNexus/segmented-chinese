{
    "T10n0293_023:0765b02": "大方廣佛華嚴經卷第二十三",
    "T10n0293_023:0765b04": "罽賓國三藏般若奉　詔譯",
    "T10n0293_023:0765b05": "入不思議解脫境界普賢行願品",
    "T10n0293_023:0765b06": "爾時，善財童子白言：「聖者！發阿耨多羅三",
    "T10n0293_023:0765b07": "藐三菩提心，修此妙行，其已久如？」夜神言：",
    "T10n0293_023:0765b08": "「善男子！如汝所問此事難知、難信、難解、難證、",
    "T10n0293_023:0765b09": "難入、難可顯示、難可生起、難可演說，一切世",
    "T10n0293_023:0765b10": "間諸天及人、聲聞、獨覺皆不能知，唯除如來",
    "T10n0293_023:0765b11": "威力所加，善知識所攝，修集廣大福德智",
    "T10n0293_023:0765b12": "慧，其心堅固，欲樂清淨，無下劣心，無雜染",
    "T10n0293_023:0765b13": "心，無諂曲心，無散亂心，無鄙悋心，無極闇",
    "T10n0293_023:0765b14": "心，得普照曜開敷一切智光明心，發普利樂",
    "T10n0293_023:0765b15": "成熟一切諸眾生心，一切煩惱及以眾魔無",
    "T10n0293_023:0765b16": "能壞心，起必趣向一切種智無障礙心，不樂",
    "T10n0293_023:0765b17": "世間一切生死染污樂心，能樂觀察一切如",
    "T10n0293_023:0765b18": "來清淨妙樂，能勤除滅一切眾生憂悲苦海，",
    "T10n0293_023:0765b19": "能修一切諸佛如來功德法海，能觀一切",
    "T10n0293_023:0765b20": "諸法實性虛空境界，能具一切廣大甚深清",
    "T10n0293_023:0765b21": "淨信解，能超一切生死暴流，能入一切如來",
    "T10n0293_023:0765b22": "智海，能決定到無上法城，能勇猛入如來境",
    "T10n0293_023:0765b23": "界，能速疾趣諸佛智地，能即成就一切智力，",
    "T10n0293_023:0765b24": "能於十力已得究竟；如是之人乃能於此能",
    "T10n0293_023:0765b25": "知、能入、能信、能解、能持、能了、隨順修行。何以",
    "T10n0293_023:0765b26": "故？此是如來智慧境界，一切菩薩尚不能知，",
    "T10n0293_023:0765b27": "況餘眾生？然我今當承佛威力，欲令調順可",
    "T10n0293_023:0765b28": "化眾生意速清淨，欲令修習善根眾生心得",
    "T10n0293_023:0765b29": "自在，隨汝所問，為汝宣說。」爾時，開敷一切樹",
    "T10n0293_023:0765c01": "華安樂主夜神欲重明此義，觀察三世如來",
    "T10n0293_023:0765c02": "境界而說偈言：",
    "T10n0293_023:0765c03": "「佛子汝今之所問，　　諸佛無邊深境界，",
    "T10n0293_023:0765c04": "難思剎海微塵劫，　　具足演說無能盡。",
    "T10n0293_023:0765c05": "非諸弊惡貪恚癡，　　憍慢無明惑所覆，",
    "T10n0293_023:0765c06": "垢心纏縛眾生等，　　能知諸佛寂靜法。",
    "T10n0293_023:0765c07": "非諸諂誑濁亂心，　　常隨慳嫉情無捨，",
    "T10n0293_023:0765c08": "煩惱業繩之所繫，　　而能了知佛境界。",
    "T10n0293_023:0765c09": "非是執著蘊界處，　　心恒不捨於身見，",
    "T10n0293_023:0765c10": "心倒想倒見倒人，　　能入如來寂滅地。",
    "T10n0293_023:0765c11": "寂靜甚深諸佛境，　　本性真常離分別，",
    "T10n0293_023:0765c12": "非著諸有生死人，　　入此平等無依法。",
    "T10n0293_023:0765c13": "生於諸佛種姓家，　　一切如來恒守護，",
    "T10n0293_023:0765c14": "能持法王教藏者，　　此仙智眼之境界。",
    "T10n0293_023:0765c15": "親近真實善知識，　　愛樂白法無厭足，",
    "T10n0293_023:0765c16": "專求佛力受法雲，　　彼聞此法生歡喜。",
    "T10n0293_023:0765c17": "心恒清淨無分別，　　不著一切如虛空，",
    "T10n0293_023:0765c18": "智燈自在破無明，　　此無垢者之境界。",
    "T10n0293_023:0765c19": "以大慈悲覆世間，　　遍入三世眾生海，",
    "T10n0293_023:0765c20": "隨宜利樂無邊際，　　此深行者之境界。",
    "T10n0293_023:0765c21": "心常歡喜無諸著，　　一切所有皆能捨，",
    "T10n0293_023:0765c22": "樂說平等施眾生，　　此無著者之境界。",
    "T10n0293_023:0765c23": "心無垢濁離諸過，　　究竟調伏無憂悔，",
    "T10n0293_023:0765c24": "隨順佛教能具修，　　此無垢者之境界。",
    "T10n0293_023:0765c25": "心無動亂無分別，　　能普覺知諸法性，",
    "T10n0293_023:0765c26": "遠離一切諸惑業，　　此解脫者之境界。",
    "T10n0293_023:0765c27": "心無疲厭常無退，　　勇猛勤修一切智，",
    "T10n0293_023:0765c28": "安住增上淨戒中，　　此大丈夫之境界。",
    "T10n0293_023:0765c29": "其心深入諸三昧，　　究竟清涼無熱惱，",
    "T10n0293_023:0766a01": "已修一切智海因，　　此寂靜者之解脫。",
    "T10n0293_023:0766a02": "了知諸法差別相，　　善入無邊深法界，",
    "T10n0293_023:0766a03": "普度群生靡有餘，　　此慧燈者之解脫。",
    "T10n0293_023:0766a04": "了達眾生真實性，　　於諸有海無所著，",
    "T10n0293_023:0766a05": "如影普現心水中，　　此先導者之解脫。",
    "T10n0293_023:0766a06": "從於三世諸佛海，　　方便願種而出生，",
    "T10n0293_023:0766a07": "盡諸劫剎勤修行，　　此普賢者之解脫。",
    "T10n0293_023:0766a08": "普入一切法界門，　　悉見十方諸剎海，",
    "T10n0293_023:0766a09": "亦見其中劫成壞，　　此無二者之境界。",
    "T10n0293_023:0766a10": "十方剎海極微中，　　悉見佛坐菩提樹，",
    "T10n0293_023:0766a11": "成等正覺化群生，　　此無礙眼之境界。",
    "T10n0293_023:0766a12": "汝從無量大劫海，　　親近承事善知識，",
    "T10n0293_023:0766a13": "為利群生求正法，　　聞已憶念無遺忘。",
    "T10n0293_023:0766a14": "毘盧遮那廣大境，　　無邊無量難思議，",
    "T10n0293_023:0766a15": "我承佛力為汝說，　　令汝深心轉清淨。",
    "T10n0293_023:0766a16": "「善男子！乃往古世過世界海極微塵數劫，有",
    "T10n0293_023:0766a17": "世界海名毘盧遮那海真金摩尼山，彼世界",
    "T10n0293_023:0766a18": "海中有佛出現，名普照法界智慧山寂靜威",
    "T10n0293_023:0766a19": "德王。善男子！其佛往修菩薩行時，能普清淨",
    "T10n0293_023:0766a20": "彼世界海，其世界海中有佛剎極微塵數世",
    "T10n0293_023:0766a21": "界種，一一世界種有佛剎極微塵數世界，一",
    "T10n0293_023:0766a22": "一世界有世界極微塵數劫，一一劫中無量",
    "T10n0293_023:0766a23": "如來出興於世，一一如來說世界海極微塵",
    "T10n0293_023:0766a24": "數修多羅，一一修多羅授佛剎極微塵數諸",
    "T10n0293_023:0766a25": "菩薩記，現種種佛神通力，說種種調伏眾生",
    "T10n0293_023:0766a26": "法，轉種種諸乘輪，度無量眾生海。善男子！",
    "T10n0293_023:0766a27": "彼毘盧遮那海真金摩尼山世界海中，有世",
    "T10n0293_023:0766a28": "界種名普門現前莊嚴幢；此世界種中，有世",
    "T10n0293_023:0766a29": "界名一切寶色吉祥普照光明，以現一切化",
    "T10n0293_023:0766b01": "佛影像摩尼王為體，形如天城；以現一切如",
    "T10n0293_023:0766b02": "來菩提道場摩尼寶王而為莊嚴，住於一切",
    "T10n0293_023:0766b03": "寶拘蘇摩華海上，淨穢相雜。此世界中有須",
    "T10n0293_023:0766b04": "彌山極微塵數四天下，有一四天下最處其",
    "T10n0293_023:0766b05": "中，名一切寶山幢；其四天下一一縱廣無量",
    "T10n0293_023:0766b06": "百千由旬，一一各有一萬大城；其閻浮提中，",
    "T10n0293_023:0766b07": "有一王都，名妙寶娑羅莊嚴雲燈，以十千大",
    "T10n0293_023:0766b08": "城而為眷屬，周匝圍遶，閻浮提人壽萬歲。時，",
    "T10n0293_023:0766b09": "中有輪王，名一切法圓滿寶蓋大師子吼",
    "T10n0293_023:0766b10": "聲，其王具有五百輔臣，六萬采女，七百王",
    "T10n0293_023:0766b11": "子，其諸王子色相端嚴，勇健雄猛，有大威",
    "T10n0293_023:0766b12": "力。爾時，彼王威德普被閻浮提內，無有怨敵；",
    "T10n0293_023:0766b13": "時，彼世界劫欲盡時，有五濁起，一切人眾壽",
    "T10n0293_023:0766b14": "命短促，資財乏少，形色鄙陋，行住坐臥多苦",
    "T10n0293_023:0766b15": "少樂，不修十善，專作惡業，更相忿諍，互相傾",
    "T10n0293_023:0766b16": "奪，欺誑詐偽，綺飾言辭，離間於他，發麁惡語，",
    "T10n0293_023:0766b17": "妬他榮好，非法貪求，深入邪網稠林曠野；以",
    "T10n0293_023:0766b18": "是因緣，風雨不時，苗稼不登，藥木、華卉、園林、",
    "T10n0293_023:0766b19": "草樹一切枯槁，衣食匱乏，多諸疫病，馳走四",
    "T10n0293_023:0766b20": "方，靡所依怙，咸來共遶王都大城，無量無邊",
    "T10n0293_023:0766b21": "百千萬億，四面周匝高聲大呼。或舉兩手，",
    "T10n0293_023:0766b22": "或復合掌，或以頭叩地，或舉手椎胸，或屈",
    "T10n0293_023:0766b23": "膝長號，或踊身大叫，頭髮蓬亂，衣裳弊惡，",
    "T10n0293_023:0766b24": "皮膚皴裂，面目無光。「彼諸眾生以種種形貌，",
    "T10n0293_023:0766b25": "出種種音聲，作種種言辭，為種種談說，而白",
    "T10n0293_023:0766b26": "王言：『大王！大王！我等今者貧窮孤露，飢渴",
    "T10n0293_023:0766b27": "寒凍，疾病衰羸，眾苦所逼，種種困厄迫切身",
    "T10n0293_023:0766b28": "心，命將不久，無依無救，無所控告，如在牢獄，",
    "T10n0293_023:0766b29": "死相現前；我等今者來歸大王，我觀大王仁",
    "T10n0293_023:0766c01": "慈智慧，於大王所生得安樂想、得憐愍想、",
    "T10n0293_023:0766c02": "得愛敬想、得身命想、得攝受想、得寶藏想、",
    "T10n0293_023:0766c03": "遇津梁想、逢道路想、值船筏想、見寶洲想、獲",
    "T10n0293_023:0766c04": "財利想、昇天宮想、離怨家想、滅眾苦想。』",
    "T10n0293_023:0766c05": "「爾時，大王聞此語已，獲得百萬阿僧祇大悲",
    "T10n0293_023:0766c06": "門，一心思惟，作意觀察，發於十種大悲之語。",
    "T10n0293_023:0766c07": "云何為十？所謂：哀哉！眾生墮落無底生死深",
    "T10n0293_023:0766c08": "阬，我當云何而速免濟，令其得出，安住如來",
    "T10n0293_023:0766c09": "一切智地？哀哉！眾生為諸煩惱逼迫身心，我",
    "T10n0293_023:0766c10": "當云何而作救護，安住種種善業道中？哀哉！",
    "T10n0293_023:0766c11": "眾生恒為種種生老病死之所恐怖，我當云何",
    "T10n0293_023:0766c12": "為作歸依，令離縛著，永得一切身心安隱？哀",
    "T10n0293_023:0766c13": "哉！眾生常為世間種種恐怖逼害其身，我",
    "T10n0293_023:0766c14": "當云何而為救護，令其得免一切厄難，安住",
    "T10n0293_023:0766c15": "如來一切智道？哀哉！眾生無有智眼，常為身",
    "T10n0293_023:0766c16": "見疑惑所覆，我當云何為作方便，令其得決",
    "T10n0293_023:0766c17": "疑見翳瞙？哀哉！眾生常為癡暗之所迷惑，遠",
    "T10n0293_023:0766c18": "離善法，我當云何為作慧炬，照彼無明，令其",
    "T10n0293_023:0766c19": "顯見一切智城，究竟解脫？哀哉！眾生常為種",
    "T10n0293_023:0766c20": "種慳嫉諂誑，濁亂其心，我當云何而為開曉，",
    "T10n0293_023:0766c21": "令其證得清淨法身？哀哉！眾生長時漂溺一切",
    "T10n0293_023:0766c22": "世界生死大海，我當云何為作船筏而普運",
    "T10n0293_023:0766c23": "度，令其得入一切智海？哀哉！眾生諸根剛彊，",
    "T10n0293_023:0766c24": "遠離調御無上大師，一切世間無能調者，我",
    "T10n0293_023:0766c25": "當云何而為調御，令其成熟一切善根，具足",
    "T10n0293_023:0766c26": "如來大威神力？哀哉！眾生猶如盲瞽，不見正",
    "T10n0293_023:0766c27": "道，隨逐邪徑，我當云何開其慧眼，而為引",
    "T10n0293_023:0766c28": "導，令其得入一切智門？時，彼大王興此十種",
    "T10n0293_023:0766c29": "大悲之心，作是語已，即於王都大眾之中，擊",
    "T10n0293_023:0767a01": "鼓宣令，咸使聞知：『我今普施一切眾生，隨有",
    "T10n0293_023:0767a02": "所須，悉令充足。』即時頒下閻浮提內大小諸",
    "T10n0293_023:0767a03": "城，及諸聚落，悉開庫藏，出種種物，置四衢",
    "T10n0293_023:0767a04": "道。所謂：金、銀、瑠璃、摩尼等寶，衣服、飲食、華香、",
    "T10n0293_023:0767a05": "鬘蓋、塗香、末香、種種瓔珞，宮殿、屋宅、床榻、敷",
    "T10n0293_023:0767a06": "具、一切資財，無不備足；建大光明摩尼寶幢，",
    "T10n0293_023:0767a07": "其光觸身，悉使安隱，滅除黑闇，開發照明，隨",
    "T10n0293_023:0767a08": "心所欲，皆悉圓滿；又復隨化種種身形，一",
    "T10n0293_023:0767a09": "切承事供養恭敬一切眾生，亦施一切病緣",
    "T10n0293_023:0767a10": "湯藥、活命資具；種種寶器盛眾雜寶，所謂：金",
    "T10n0293_023:0767a11": "剛器中盛種種香寶、香器中盛種種衣摩尼",
    "T10n0293_023:0767a12": "妙寶，莊校嚴飾，輦輿車乘，眾寶瓔珞，寶帳",
    "T10n0293_023:0767a13": "寶網，周圍垂覆，建立種種高勝妙幢，如是一",
    "T10n0293_023:0767a14": "切資生之物，悉開庫藏而以給施。亦施一切",
    "T10n0293_023:0767a15": "村營、城邑、山澤、林藪、妻子、眷屬，及以王位、頭、",
    "T10n0293_023:0767a16": "目、耳、鼻、脣、舌、牙、齒、手、足、皮、肉、心、腎、肝、肺、大腸、",
    "T10n0293_023:0767a17": "小腸、脂膏、筋脈、一切肢分，內外所有悉皆",
    "T10n0293_023:0767a18": "能捨。",
    "T10n0293_023:0767a19": "「爾時，妙寶娑羅莊嚴雲燈王城東門，名摩尼",
    "T10n0293_023:0767a20": "山威德，於其門外，有施會處，其地廣博，清",
    "T10n0293_023:0767a21": "淨平坦，無諸阬坎、荊棘、沙礫，一切皆以妙",
    "T10n0293_023:0767a22": "寶所成，散眾寶華，燒諸妙香，無數摩尼王",
    "T10n0293_023:0767a23": "寶莊校嚴飾，然諸寶燈，周遍照曜，寶焰吉",
    "T10n0293_023:0767a24": "祥威德香雲充滿虛空，無量寶樹次第行",
    "T10n0293_023:0767a25": "列，微妙分布，間錯莊嚴，種種天人宮殿樓閣，",
    "T10n0293_023:0767a26": "種種莊嚴，種種幢幡，種種繒蓋，常出光明；寶",
    "T10n0293_023:0767a27": "拘蘇摩網、一切香王寶網，彌覆其上；寶鐸徐",
    "T10n0293_023:0767a28": "搖，出妙音聲，無量百千億那由他諸音樂器，",
    "T10n0293_023:0767a29": "恒出妙音；如是一切皆以妙寶而為莊嚴，",
    "T10n0293_023:0767b01": "悉是菩薩淨業果報之所成就。於彼會中置",
    "T10n0293_023:0767b02": "師子座，十種妙寶以為其地，十寶欄楯放",
    "T10n0293_023:0767b03": "大光明，十種寶樹枝葉扶踈，周匝圍遶，靡",
    "T10n0293_023:0767b04": "不嚴好，微妙堅固，金剛寶輪以承其下，以一",
    "T10n0293_023:0767b05": "切寶為龍神像而共捧持，種種寶物以為嚴",
    "T10n0293_023:0767b06": "飾，於交露間標題德相，以種種色間錯莊",
    "T10n0293_023:0767b07": "嚴；一切寶幢、一切寶幡，周遍行列，眾寶鈴",
    "T10n0293_023:0767b08": "網、摩尼寶網、眾寶華網、大摩尼王網，以覆",
    "T10n0293_023:0767b09": "其上；無量寶香常出香雲，種種寶衣處處分",
    "T10n0293_023:0767b10": "布，百千種樂出過諸天，恒奏美音，悅可人",
    "T10n0293_023:0767b11": "意；復於其上張施寶蓋，常放無量寶焰光明，",
    "T10n0293_023:0767b12": "如閻浮金，熾然清淨；垂諸華瓔，無數摩尼寶",
    "T10n0293_023:0767b13": "王為帶，周迴間列；種種雜色摩尼寶鈴恒出",
    "T10n0293_023:0767b14": "妙音，勸諸眾生修行十善。時，一切法圓滿寶",
    "T10n0293_023:0767b15": "蓋大師子吼妙音聲王處師子座，具足妙色，",
    "T10n0293_023:0767b16": "形容端正，人相圓滿，最勝清淨，世無能比。毘",
    "T10n0293_023:0767b17": "盧遮那摩尼寶王以為其冠，那羅延身不可",
    "T10n0293_023:0767b18": "沮壞，一一肢分悉皆圓滿，性普賢善王種",
    "T10n0293_023:0767b19": "中生，於財及法皆得自在，辯才無礙，智慧",
    "T10n0293_023:0767b20": "明達，以正治國，無違命者，一切眾生咸",
    "T10n0293_023:0767b21": "讚彼王無量無邊殊勝功德，光明熾盛，過天",
    "T10n0293_023:0767b22": "帝釋，見者無厭。常於空中現大輪蓋，摩尼寶",
    "T10n0293_023:0767b23": "藏，其數百千以為輪輻；無數寶焰，吉祥威德",
    "T10n0293_023:0767b24": "光明莊嚴，閻浮檀金放清淨光以覆其上，種",
    "T10n0293_023:0767b25": "種寶色金網莊嚴，真珠瓔珞周匝垂下，又以",
    "T10n0293_023:0767b26": "寶繩懸眾寶鈴，眾寶莊校，恒吐妙音，過諸天",
    "T10n0293_023:0767b27": "樂，覺悟世間，宣揚善行；復有妙扇，寶縷織成，",
    "T10n0293_023:0767b28": "扇以香風，發揚威德。",
    "T10n0293_023:0767b29": "「爾時，於此閻浮提內無量無數百千萬億那",
    "T10n0293_023:0767c01": "由他眾生，種種國土，種種族類，種種眷屬，種",
    "T10n0293_023:0767c02": "種形貌，種種衣服，種種言辭，種種心行，種種",
    "T10n0293_023:0767c03": "欲樂，各各希求種種財寶，種種資生，種種受",
    "T10n0293_023:0767c04": "用，俱來此會，觀察彼王；以種種言語，種種訓",
    "T10n0293_023:0767c05": "釋，種種辯才，種種名句，咸歎此王是大智",
    "T10n0293_023:0767c06": "人、是福須彌、是勝功德圓滿白月、是得自在",
    "T10n0293_023:0767c07": "無礙丈夫，住菩薩願，行廣大施。時，王見彼諸",
    "T10n0293_023:0767c08": "來集會，於己乞求，生愛敬心，生悲愍心，生歡",
    "T10n0293_023:0767c09": "喜心，生尊重心，生廣大心，生善友心，生相續",
    "T10n0293_023:0767c10": "心，生精進心，生不退心，生捨施心，生周遍心，",
    "T10n0293_023:0767c11": "生平等心，生清淨心，生成就心，生速疾心，生",
    "T10n0293_023:0767c12": "見種種善知識心。善男子！爾時彼王見諸乞",
    "T10n0293_023:0767c13": "者，心大歡喜，經須臾頃，假使轉輪聖王盡無",
    "T10n0293_023:0767c14": "邊劫所受快樂所不能及。如是忉利天王、夜",
    "T10n0293_023:0767c15": "摩天王、兜率陀天王，盡百千億那由他劫所受",
    "T10n0293_023:0767c16": "快樂亦不能及，善化天王於無數劫所受快",
    "T10n0293_023:0767c17": "樂、自在天王於無量劫所受快樂、大梵天王",
    "T10n0293_023:0767c18": "於無邊劫所受梵樂、光音天王於難思劫所",
    "T10n0293_023:0767c19": "受天樂、遍淨天王於無盡劫所受天樂、淨居",
    "T10n0293_023:0767c20": "天王不可說劫住寂靜樂，悉不能及；譬如有",
    "T10n0293_023:0767c21": "人仁慈孝友，遭逢世難，父母兄弟、姊妹妻息、",
    "T10n0293_023:0767c22": "內外宗親并皆散失，忽於曠野道路之間而",
    "T10n0293_023:0767c23": "相值遇，瞻奉撫對，情無厭足。時，彼大王見來",
    "T10n0293_023:0767c24": "乞者，心生愛敬，歡喜踊躍，慶幸之心亦復如",
    "T10n0293_023:0767c25": "是。善男子！其王爾時因善知識，於佛菩提解",
    "T10n0293_023:0767c26": "欲增長，諸根成就，信心清淨，歡喜圓滿，不可",
    "T10n0293_023:0767c27": "思議。何以故？此大菩薩勤修諸行，求一切智，",
    "T10n0293_023:0767c28": "願得利益一切眾生心無懈倦，願得充足一",
    "T10n0293_023:0767c29": "切眾生衣服飲食，願獲菩提無量妙樂，捨離",
    "T10n0293_023:0768a01": "一切諸不善心，常願積集一切善根，常願救",
    "T10n0293_023:0768a02": "護一切眾生，常樂觀察薩婆若道，常樂修行",
    "T10n0293_023:0768a03": "一切智法，滿足一切眾生所願，入一切佛功",
    "T10n0293_023:0768a04": "德大海，破一切魔業惑障山，隨順受持一切",
    "T10n0293_023:0768a05": "佛教，行一切智無障礙道已，能深入一切智",
    "T10n0293_023:0768a06": "流，一切法流常現在前，大願無盡，為大丈",
    "T10n0293_023:0768a07": "夫，住大人法，積集一切普門善藏，願捨一切",
    "T10n0293_023:0768a08": "執著之心，不染一切世間境界，知諸法性猶",
    "T10n0293_023:0768a09": "如虛空，於彼一切諸來乞者生一子想、生父",
    "T10n0293_023:0768a10": "母想、生福田想、生善友想、生難得想、生恩益",
    "T10n0293_023:0768a11": "想、生覆護想、生堅固想、生導師想、生如來",
    "T10n0293_023:0768a12": "想，不揀方處，不擇族類，不選形貌，隨有來",
    "T10n0293_023:0768a13": "至，如其所欲；隨其方處，隨其國邑，如彼所",
    "T10n0293_023:0768a14": "求，如彼愛樂，以大慈心平等無礙，以大捨",
    "T10n0293_023:0768a15": "光照明一切，應眾生心令無所乏；求飲食者",
    "T10n0293_023:0768a16": "施與飲食，求衣服者施與衣服，求香華者施",
    "T10n0293_023:0768a17": "與香華，求鬘蓋者施與鬘蓋，如是有求幢幡、",
    "T10n0293_023:0768a18": "瓔珞、宮殿、園苑、象馬、車乘、床座、被褥、金銀、摩",
    "T10n0293_023:0768a19": "尼、真珠、瑠璃、璧玉、珂貝、諸珍寶物，一切庫",
    "T10n0293_023:0768a20": "藏，及諸眷屬、采女、妃嬪、城邑、聚落、園林、屋",
    "T10n0293_023:0768a21": "宅，皆悉如是普施眾生。",
    "T10n0293_023:0768a22": "「時，此會中有長者女，名寶光明，與六十童",
    "T10n0293_023:0768a23": "女，眷屬圍遶；端正殊妙，人所喜見，皮膚金",
    "T10n0293_023:0768a24": "色，目髮紺青，勝妙圓滿，色相具足，身出妙",
    "T10n0293_023:0768a25": "香，口演梵音，上妙寶衣，以為嚴飾；常懷慚",
    "T10n0293_023:0768a26": "愧，正念不亂，有大智慧，動止安詳，具足威",
    "T10n0293_023:0768a27": "儀，恭敬師長，最勝清淨，心無放逸，常念順",
    "T10n0293_023:0768a28": "行甚深妙行，所聞之法憶持不忘，宿世善根",
    "T10n0293_023:0768a29": "流潤其心，相似妙果靡不成就，清淨廣大猶",
    "T10n0293_023:0768b01": "如虛空，等安眾生，常見諸佛，盡無餘界求一",
    "T10n0293_023:0768b02": "切智。去王不遠，合掌頂禮，以恭敬心作如是",
    "T10n0293_023:0768b03": "念：『我得善利！我得善利！我今得見大善知",
    "T10n0293_023:0768b04": "識，最難見者於今得見。』「時，女於王生大師",
    "T10n0293_023:0768b05": "想，生於最勝善知識想，具慈悲想，能攝受想，",
    "T10n0293_023:0768b06": "其心正直，最勝清淨，生於廣大歡喜之心，",
    "T10n0293_023:0768b07": "即解自身所佩瓔珞，持奉彼王，作是願言：『今",
    "T10n0293_023:0768b08": "此大王能為一切無量無邊、無主無依、無明",
    "T10n0293_023:0768b09": "眾生，成就救護，利益照明，作所依處，願我未",
    "T10n0293_023:0768b10": "來亦復如是，如彼大王所知之法，所載之乘，",
    "T10n0293_023:0768b11": "所修之道，所具色相，所攝眾會，無邊無盡，難",
    "T10n0293_023:0768b12": "勝難壞，願我未來悉得成就。隨彼大王所生",
    "T10n0293_023:0768b13": "之處，願我常得隨彼受生。』",
    "T10n0293_023:0768b14": "大方廣佛華嚴經卷第二十三"
}