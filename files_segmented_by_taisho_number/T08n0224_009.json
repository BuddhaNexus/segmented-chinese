{
    "T08n0224_009:0468b17": "道行般若經卷第九",
    "T08n0224_009:0468b19": "後漢月支國三藏支婁迦讖譯",
    "T08n0224_009:0468b20": "25 累教品摩訶般若波羅蜜累教品第二十五",
    "T08n0224_009:0468b21": "佛語阿難：「作是立者，無有能過。菩薩作是立",
    "T08n0224_009:0468b22": "為如佛立，作是立無有為作師者，是為薩芸",
    "T08n0224_009:0468b23": "若立。欲作是立者，當隨般若波羅蜜教。有應",
    "T08n0224_009:0468b24": "是般若波羅蜜行者，當知是人從人道中來，",
    "T08n0224_009:0468b25": "或從兜術天上來，是人或從人道中聞般若",
    "T08n0224_009:0468b26": "波羅蜜，或從兜術天上聞，或從人道中行，或",
    "T08n0224_009:0468b27": "從兜術陀天上行。何以故？佛般泥洹後，般若",
    "T08n0224_009:0468b28": "波羅蜜若於十方見，若於兜術天上見，有行",
    "T08n0224_009:0468b29": "是般若波羅蜜若書者，諸佛悉視護之。是菩",
    "T08n0224_009:0468c01": "薩復轉教人，勸樂合偶，知是菩薩供養若干",
    "T08n0224_009:0468c02": "佛以來，不於羅漢、辟支佛品中作功德，知是",
    "T08n0224_009:0468c03": "菩薩供養若干佛以來，學是般若波羅蜜不",
    "T08n0224_009:0468c04": "恐不怖。若有受般若波羅蜜，若有學，若有持，",
    "T08n0224_009:0468c05": "若有解中事，若有隨，知是菩薩如面見佛無",
    "T08n0224_009:0468c06": "異。是菩薩不止亦不誹謗般若波羅蜜，知是",
    "T08n0224_009:0468c07": "菩薩供養若干佛以來。」佛語阿難：「雖有人",
    "T08n0224_009:0468c08": "於佛所作功德，持用求羅漢、辟支佛，會當得",
    "T08n0224_009:0468c09": "佛無異。若有菩薩摩訶薩行般若波羅蜜，常",
    "T08n0224_009:0468c10": "當遠離羅漢、辟支佛道。」佛語阿難：「持是般若",
    "T08n0224_009:0468c11": "波羅蜜囑累汝。阿難！我為汝所說經，捨置",
    "T08n0224_009:0468c12": "般若波羅蜜摩訶漚惒拘舍羅及諸摩訶惟",
    "T08n0224_009:0468c13": "曰羅，我每所說餘經汝所受，設令悉散悉",
    "T08n0224_009:0468c14": "亡，雖有是，其過少耳。汝所從佛受般若波羅",
    "T08n0224_009:0468c15": "蜜，設散設亡，其過甚大不小。」佛語阿難：",
    "T08n0224_009:0468c16": "「復囑累汝般若波羅蜜，受學持法，當諦學，",
    "T08n0224_009:0468c17": "悉具足受，悉念持書，字令正無缺減，過去、",
    "T08n0224_009:0468c18": "當來、今現在佛經身等無異。阿難！當作是念：",
    "T08n0224_009:0468c19": "『般若波羅蜜莫使缺減。』何以故？今佛現在，有",
    "T08n0224_009:0468c20": "慈心佛恩德，欲報佛恩具足供養者，汝設有",
    "T08n0224_009:0468c21": "慈心於佛者，當受持般若波羅蜜，當恭敬作",
    "T08n0224_009:0468c22": "禮供養，設有是行，汝悉為供養佛報恩，以",
    "T08n0224_009:0468c23": "汝為恭敬過去當來今現在佛已，汝慈孝於",
    "T08n0224_009:0468c24": "佛，恭敬思念於佛，不如恭敬於般若波羅",
    "T08n0224_009:0468c25": "蜜，慎莫亡失一句。」佛語阿難：「囑累汝般",
    "T08n0224_009:0468c26": "若波羅蜜以為信，若有不欲離於佛、離於經、",
    "T08n0224_009:0468c27": "離於比丘僧，亦不欲離於過去、當來、今現在",
    "T08n0224_009:0468c28": "佛者，不當遠離般若波羅蜜，是佛所教。」佛語",
    "T08n0224_009:0468c29": "阿難：「若有受般若波羅蜜持護，是為持過去、",
    "T08n0224_009:0469a01": "當來、今現在佛教法。何以故？過去、當來、今現",
    "T08n0224_009:0469a02": "在佛，皆從般若波羅蜜出生。菩薩欲得佛道",
    "T08n0224_009:0469a03": "者，當學六波羅蜜。何以故？六波羅蜜是諸菩",
    "T08n0224_009:0469a04": "薩摩訶薩母。」佛語阿難：「囑累汝六波羅蜜，",
    "T08n0224_009:0469a05": "六波羅蜜者，佛不可盡經法之藏，過去、當來、",
    "T08n0224_009:0469a06": "今現在佛，皆從六波羅蜜出生。」佛語阿難：「汝",
    "T08n0224_009:0469a07": "日日教人，盡一佛境界中人，汝悉教令得阿",
    "T08n0224_009:0469a08": "羅漢道。雖有是教，尚未報佛恩，不如具足為",
    "T08n0224_009:0469a09": "菩薩說般若波羅蜜。汝所教人悉使得阿羅",
    "T08n0224_009:0469a10": "漢，此所作功德，持戒、精進、守道，雖教乃爾所",
    "T08n0224_009:0469a11": "人，其福寧多不？」阿難報佛言：「甚多，天中天！」佛",
    "T08n0224_009:0469a12": "語阿難：「不如持般若波羅蜜具足為菩薩說，",
    "T08n0224_009:0469a13": "雖不能多，一日可，雖不能一日，食時可，雖不",
    "T08n0224_009:0469a14": "能食時，為說須臾間可，其福勝度爾所阿羅",
    "T08n0224_009:0469a15": "漢。菩薩摩訶薩自於般若波羅蜜，念思惟其",
    "T08n0224_009:0469a16": "中事，菩薩雖思惟其中事，得其功德，出眾阿",
    "T08n0224_009:0469a17": "羅漢、辟支佛上去。雖思惟其中事，會當得阿",
    "T08n0224_009:0469a18": "惟越致。設不中道還，說般若波羅蜜時，四部",
    "T08n0224_009:0469a19": "弟子，及諸天、阿須倫及鬼神，一佛境界中，持",
    "T08n0224_009:0469a20": "釋迦文佛威神，一切悉見阿閦佛，及見諸比",
    "T08n0224_009:0469a21": "丘不可計皆阿羅漢，諸菩薩亦無央數，以",
    "T08n0224_009:0469a22": "後不復見。」佛語阿難：「譬如見國中人，不復見",
    "T08n0224_009:0469a23": "阿閦佛及諸菩薩、阿羅漢諸經法，索眼不見",
    "T08n0224_009:0469a24": "亦如是。法不見法，法不念法。何以故？諸",
    "T08n0224_009:0469a25": "經法無念不見，亦無所益。」佛語阿難：「諸經",
    "T08n0224_009:0469a26": "法皆空，無所持，亦不可念。譬如幻師化作人，",
    "T08n0224_009:0469a27": "諸經法亦如是，無念亦無痛。何以故？無形故。",
    "T08n0224_009:0469a28": "菩薩作是行，為行般若波羅蜜，作是學，為學",
    "T08n0224_009:0469a29": "般若波羅蜜，悉欲得六波羅蜜者，當學般若",
    "T08n0224_009:0469b01": "波羅蜜。作是學，在諸學中最尊無有及者，百",
    "T08n0224_009:0469b02": "倍千倍萬倍，是為安十方天下。作是學者，困",
    "T08n0224_009:0469b03": "厄苦者悉護視，是為隨佛法學，是為隨佛教。",
    "T08n0224_009:0469b06": "「佛從是般若波羅蜜中學成，過去、當來、今現",
    "T08n0224_009:0469b07": "在佛，無所罣礙諸智慧法，悉從般若波羅蜜",
    "T08n0224_009:0469b08": "具足成。欲得般若波羅蜜限者，為欲得虛空",
    "T08n0224_009:0469b09": "限。何以故？般若波羅蜜不可盡，十方之事可",
    "T08n0224_009:0469b10": "計，般若波羅蜜事不可計。」佛告阿難：「般若",
    "T08n0224_009:0469b11": "波羅蜜事不可計不可盡，般若波羅蜜本淨。",
    "T08n0224_009:0469b12": "何以故？過去不可復計佛悉從其中成就得",
    "T08n0224_009:0469b13": "佛，般若波羅蜜亦不增亦不減；甫當來不可",
    "T08n0224_009:0469b14": "復計佛悉從般若波羅蜜成就得佛，般若波",
    "T08n0224_009:0469b15": "羅蜜亦不增亦不減；十方今現在不可復計",
    "T08n0224_009:0469b16": "佛悉從般若波羅蜜成就得佛，般若波羅蜜",
    "T08n0224_009:0469b17": "亦不增亦不減。是故般若波羅蜜不可盡，虛",
    "T08n0224_009:0469b18": "空亦不可盡。」",
    "T08n0224_009:0469b19": "26 不可盡品摩訶般若波羅蜜道行經不可盡品第二",
    "T08n0224_009:0469b20": "十六",
    "T08n0224_009:0469b21": "是時須菩提作是念：「佛所說般若波羅蜜事",
    "T08n0224_009:0469b22": "甚深，是須菩提當作是問。」須菩提白佛言：",
    "T08n0224_009:0469b23": "「般若波羅蜜不可盡，譬如虛空亦不可盡。菩",
    "T08n0224_009:0469b24": "薩當何因思惟般若波羅蜜？」佛語須菩提：「色",
    "T08n0224_009:0469b25": "不可盡，當作是思惟般若波羅蜜，痛痒思想",
    "T08n0224_009:0469b26": "生死識不可盡，當作是思惟般若波羅蜜，十",
    "T08n0224_009:0469b27": "二因緣不可盡，當作是思惟般若波羅蜜。」佛",
    "T08n0224_009:0469b28": "語須菩提：「菩薩當作是思惟般若波羅蜜，菩",
    "T08n0224_009:0469b29": "薩當作是思惟十二因緣，適得其中。菩薩初",
    "T08n0224_009:0469c01": "坐樹下時，不共法思惟十二因緣，是時薩芸",
    "T08n0224_009:0469c02": "若智慧悉具足。」佛語須菩提：「若有菩薩行般",
    "T08n0224_009:0469c03": "若波羅蜜時，思惟十二因緣不可盡，作是思",
    "T08n0224_009:0469c04": "惟者，出過羅漢、辟支佛道去，正住佛道。菩",
    "T08n0224_009:0469c05": "薩不作是思惟行般若波羅蜜，及思惟十二",
    "T08n0224_009:0469c06": "因緣不可盡，設不作是思惟者，便中道得羅",
    "T08n0224_009:0469c07": "漢、辟支佛。菩薩不中道還者，用思惟般若波",
    "T08n0224_009:0469c08": "羅蜜，思惟行摩訶漚惒拘舍羅故。」佛語須菩",
    "T08n0224_009:0469c09": "提：「菩薩行般若波羅蜜時，思惟視十二因緣",
    "T08n0224_009:0469c10": "不可盡，作是視十二因緣，所視法生者滅",
    "T08n0224_009:0469c11": "者皆有因緣，法亦無有作者。作是思惟十二",
    "T08n0224_009:0469c12": "因緣行般若波羅蜜時，不見色，不見痛痒思",
    "T08n0224_009:0469c13": "想生死識，不見佛境界，無有所因法見佛境",
    "T08n0224_009:0469c14": "界，是為菩薩行般若波羅蜜。若有菩薩行般",
    "T08n0224_009:0469c15": "若波羅蜜，當爾時魔大愁毒，譬如父母新死",
    "T08n0224_009:0469c16": "啼哭愁毒憂思。菩薩行般若波羅蜜時，魔愁",
    "T08n0224_009:0469c17": "毒如是。」須菩提白佛言：「一魔愁毒耶？餘魔復",
    "T08n0224_009:0469c18": "愁毒乎？」佛語須菩提：「一佛境界所有魔，各各",
    "T08n0224_009:0469c19": "於其所止處不安。菩薩隨般若波羅蜜教時，",
    "T08n0224_009:0469c20": "菩薩應行如是者，諸天、阿須倫、龍、鬼神、人若",
    "T08n0224_009:0469c21": "非人，不能害菩薩。若有菩薩欲得佛道者，當",
    "T08n0224_009:0469c22": "行般若波羅蜜。菩薩行般若波羅蜜，為行檀",
    "T08n0224_009:0469c23": "波羅蜜具足，行尸波羅蜜亦爾，行羼提波羅",
    "T08n0224_009:0469c24": "蜜亦爾，行惟逮波羅蜜亦爾，行禪波羅蜜亦",
    "T08n0224_009:0469c25": "爾。菩薩摩訶薩行般若波羅蜜，具足行漚惒",
    "T08n0224_009:0469c26": "拘舍羅波羅蜜。菩薩摩訶薩行般若波羅蜜，",
    "T08n0224_009:0469c27": "若有魔事起，即覺使不至。菩薩悉欲得諸漚",
    "T08n0224_009:0469c28": "惒拘舍羅波羅蜜者，當行般若波羅蜜，當守",
    "T08n0224_009:0469c29": "般若波羅蜜。若有菩薩行般若波羅蜜，守般",
    "T08n0224_009:0470a01": "若波羅蜜，",
    "T08n0224_009:0470a02": "爾時菩薩思惟十方不可計阿僧祇現在諸佛，",
    "T08n0224_009:0470a03": "諸佛本行菩薩道時，悉從般若波羅蜜出生。",
    "T08n0224_009:0470a04": "菩薩作是念：『如諸佛悉得諸經法，我悉當得。』",
    "T08n0224_009:0470a05": "如是菩薩行般若波羅蜜時，作是思惟念，如",
    "T08n0224_009:0470a06": "兩指相彈頃，若有菩薩布施具足如恒邊沙",
    "T08n0224_009:0470a07": "劫，不如是菩薩行般若波羅蜜如彈兩指",
    "T08n0224_009:0470a08": "頃。菩薩如是行者，為住阿惟越致地，是菩",
    "T08n0224_009:0470a09": "薩為諸佛所念，菩薩終不還餘道，會當得佛，",
    "T08n0224_009:0470a10": "終不歸三惡道，是菩薩未曾離諸佛時。行般",
    "T08n0224_009:0470a11": "若波羅蜜菩薩，如兩指相彈頃間，功德如是。",
    "T08n0224_009:0470a12": "何況一日守般若波羅蜜者，行當如是揵",
    "T08n0224_009:0470a13": "陀訶盡菩薩。揵陀訶盡菩薩，在阿閦佛剎",
    "T08n0224_009:0470a14": "最尊第一。」",
    "T08n0224_009:0470a15": "27 隨品摩訶般若波羅蜜道行經隨品第二十七",
    "T08n0224_009:0470a16": "須菩提白佛言：「菩薩何因隨般若波羅蜜教？」",
    "T08n0224_009:0470a17": "佛語須菩提：「諸經法無有能壞者，菩薩隨般",
    "T08n0224_009:0470a18": "若波羅蜜教，當如是。虛空不可盡，菩薩隨般",
    "T08n0224_009:0470a19": "若波羅蜜教，當如是。五陰本無形，菩薩隨般",
    "T08n0224_009:0470a20": "若波羅蜜教，當如是。四大本無形，菩薩隨般",
    "T08n0224_009:0470a21": "若波羅蜜教，當如是。沙羅伊檀六事大虛空",
    "T08n0224_009:0470a22": "無形，菩薩隨般若波羅蜜教，當如是。發心行",
    "T08n0224_009:0470a23": "佛道無有與等者，菩薩隨般若波羅蜜教，當",
    "T08n0224_009:0470a24": "如是。發心行願甚廣大，菩薩等心於十方人",
    "T08n0224_009:0470a25": "無有極，佛有四事不護，各各異端無有極，菩",
    "T08n0224_009:0470a26": "薩隨道般若波羅蜜教，當如是。菩薩為諸天、",
    "T08n0224_009:0470a27": "阿須倫、龍、鬼神、甄陀羅、摩睺勒、人及非人，作",
    "T08n0224_009:0470a28": "不可計之覆護，菩薩隨般若波羅蜜教，當如",
    "T08n0224_009:0470a29": "是。十方天下人呼為是我所非我所悉斷之，",
    "T08n0224_009:0470b01": "菩薩隨般若波羅蜜教，當如是。虛空之中音",
    "T08n0224_009:0470b02": "響無形，菩薩隨般若波羅蜜教，當如是。譬",
    "T08n0224_009:0470b03": "如大海水不可斗量，菩薩隨般若波羅蜜教，",
    "T08n0224_009:0470b04": "當如是。譬如須彌山巔珍寶各各別異，菩薩",
    "T08n0224_009:0470b05": "隨般若波羅蜜教，當如是。釋梵各自有教，菩",
    "T08n0224_009:0470b06": "薩隨般若波羅蜜教，當如是。譬如月盛滿姝",
    "T08n0224_009:0470b07": "好，菩薩隨般若波羅蜜教，當如是。譬如日",
    "T08n0224_009:0470b08": "明所照悉至，菩薩隨般若波羅蜜教，當如是。",
    "T08n0224_009:0470b09": "諸經法但有字耳，無有處所，菩薩隨般若波",
    "T08n0224_009:0470b10": "羅蜜教，當如是。般若波羅蜜本無形但有字",
    "T08n0224_009:0470b11": "耳，菩薩隨般若波羅蜜教，當如是。般若波羅",
    "T08n0224_009:0470b12": "蜜本無所從生，菩薩隨般若波羅蜜教，當如",
    "T08n0224_009:0470b13": "是。般若波羅蜜等無有異，菩薩隨般若波羅",
    "T08n0224_009:0470b14": "蜜教，當如是。幻化及野馬但有名無形，菩薩",
    "T08n0224_009:0470b15": "隨般若波羅蜜教，當如是。地水火風是四事",
    "T08n0224_009:0470b16": "無有極，菩薩隨般若波羅蜜教，當如是。佛身",
    "T08n0224_009:0470b17": "相本無色，菩薩隨般若波羅蜜教，當如是。諸",
    "T08n0224_009:0470b18": "佛境界各各虛空，菩薩隨般若波羅蜜教，當",
    "T08n0224_009:0470b19": "如是。佛諸經本無說無教，菩薩隨般若波羅",
    "T08n0224_009:0470b20": "蜜教，當如是。譬如眾鳥飛行空中而無足跡，",
    "T08n0224_009:0470b21": "菩薩隨般若波羅蜜教，當如是。生死根，波羅",
    "T08n0224_009:0470b22": "蜜力，諸覺禪棄脫三昧定，入禪具足，悉脫愛",
    "T08n0224_009:0470b23": "欲，臨作佛時乃得行是，菩薩隨般若波羅蜜",
    "T08n0224_009:0470b24": "教，當如是。諸經法無有極不可盡，菩薩隨般",
    "T08n0224_009:0470b25": "若波羅蜜教，當如是。諸經法無所從生，無所",
    "T08n0224_009:0470b26": "因出，菩薩隨般若波羅蜜教，當如是。臨作佛",
    "T08n0224_009:0470b27": "時諸經法悉具足成，菩薩隨般若波羅蜜教，",
    "T08n0224_009:0470b28": "當如是。泥洹虛空無所有，菩薩隨般若波羅",
    "T08n0224_009:0470b29": "蜜教，當如是。諸經法本無淨適無所因，菩薩",
    "T08n0224_009:0470c01": "隨般若波羅蜜教，當如是。佛所作為變化無",
    "T08n0224_009:0470c02": "有極，菩薩隨般若波羅蜜教，當如是。一切無",
    "T08n0224_009:0470c03": "有索菩薩過者，亦無有得佛過者，脫無央",
    "T08n0224_009:0470c04": "數人，菩薩隨般若波羅蜜教，當如是。諸佛說",
    "T08n0224_009:0470c05": "經法行道如是，菩薩隨般若波羅蜜教，當如",
    "T08n0224_009:0470c06": "是。佛所教化等無有異，菩薩隨般若波羅蜜",
    "T08n0224_009:0470c07": "教，當如是。」佛語須菩提：「若有菩薩行般若",
    "T08n0224_009:0470c08": "波羅蜜時，當作是隨、當作是念、當作是入、當",
    "T08n0224_009:0470c09": "作是視，去離諛諂、去離貢高、去離強梁、去",
    "T08n0224_009:0470c10": "離非法、去離自用、去離財富、去離僥倖、去離",
    "T08n0224_009:0470c11": "世事，棄身不惜壽命，適無所慕，但念佛所",
    "T08n0224_009:0470c12": "行事安隱。菩薩行能如是者，得佛不久，悉得",
    "T08n0224_009:0470c13": "薩芸若功德不久。如是輩菩薩，不當字菩薩，",
    "T08n0224_009:0470c14": "當字為佛。何以故？今得佛不久故。若有菩薩",
    "T08n0224_009:0470c15": "隨般若波羅蜜教，甫當來世為得佛字。佛在",
    "T08n0224_009:0470c16": "者亦當隨般若波羅蜜教，佛般泥洹後亦當",
    "T08n0224_009:0470c17": "隨般若波羅蜜教，當如是。」",
    "T08n0224_009:0470c20": "佛語須菩提：「疾欲得佛者，索般若波羅蜜，當",
    "T08n0224_009:0470c21": "如薩陀波倫菩薩。於今在上方，過六百三十",
    "T08n0224_009:0470c22": "億佛國，佛名揵陀羅耶，其國名尼遮揵陀波",
    "T08n0224_009:0470c23": "勿，薩陀波倫菩薩於彼間止。」須菩提白佛言：",
    "T08n0224_009:0470c24": "「薩陀波倫菩薩本何因緣索般若波羅蜜？」佛",
    "T08n0224_009:0470c25": "語須菩提：「乃往久遠世有菩薩，名薩陀波倫，",
    "T08n0224_009:0470c26": "為前世施行功德所追逮，本願所成，世世作",
    "T08n0224_009:0470c27": "功德所致，前世以供養數千萬億佛。時菩薩",
    "T08n0224_009:0470c28": "臥出，天人於夢中語言：『汝當求索大法。』覺起",
    "T08n0224_009:0470c29": "即行，求索了不得，其意惆悵不樂；欲得見佛，",
    "T08n0224_009:0471a01": "欲得聞經，索之了不能得，亦無有菩薩所行",
    "T08n0224_009:0471a02": "法則。用是故，甚大愁憂啼哭而行。譬如人有",
    "T08n0224_009:0471a03": "過於大王所，其財產悉沒入縣官，父母及身",
    "T08n0224_009:0471a04": "皆閉在牢獄，其人啼哭愁憂不可言。薩陀波",
    "T08n0224_009:0471a05": "倫菩薩愁憂啼哭如是。時忉利天人來下在",
    "T08n0224_009:0471a06": "虛空中，觀見菩薩日日啼哭，天人見菩薩至",
    "T08n0224_009:0471a07": "心啼哭，天人即於菩薩父母兄弟親屬交友",
    "T08n0224_009:0471a08": "中，字菩薩為薩陀波倫。「是時世有佛，名曇",
    "T08n0224_009:0471a09": "無竭阿祝竭羅佛，般泥洹以來甚久，亦",
    "T08n0224_009:0471a10": "不聞經，亦不見比丘僧。時薩陀波倫菩薩於",
    "T08n0224_009:0471a11": "夢中，忉利天人語言：『前世有佛，名曇無竭",
    "T08n0224_009:0471a12": "阿祝竭羅。』「是時菩薩於夢中聞佛名即覺，覺",
    "T08n0224_009:0471a13": "已即大歡喜踊躍，即棄捐家，入深山中無",
    "T08n0224_009:0471a14": "人之處，棄身無所貪慕而大啼哭，自念言：『我",
    "T08n0224_009:0471a15": "惡所致，不見佛、不聞經、不得菩薩所行法。』「是",
    "T08n0224_009:0471a16": "時薩陀波倫菩薩啼哭，時便聞虛空中有聲",
    "T08n0224_009:0471a17": "言：『善男子！可止，莫復啼哭。有大法名般若波",
    "T08n0224_009:0471a18": "羅蜜，若有行者，若有守者，得佛疾。汝當求索",
    "T08n0224_009:0471a19": "是大法，汝聞是法若行若守，佛所有功德汝",
    "T08n0224_009:0471a20": "悉當得之；得佛三十二相八十種好，汝悉當",
    "T08n0224_009:0471a21": "得之；汝悉當持經法教十方天下人。』「薩陀波",
    "T08n0224_009:0471a22": "倫菩薩問虛空中聲：『當何因緣得般若波",
    "T08n0224_009:0471a23": "羅蜜？當到何方求索？當何等方便得之？』「虛空",
    "T08n0224_009:0471a24": "中聲報菩薩言：『從是東行莫得休息，汝行時",
    "T08n0224_009:0471a25": "莫念左、莫念右，莫念前、莫念後，莫念上、莫念",
    "T08n0224_009:0471a26": "下，莫念行，行時莫念恐怖、莫念喜，莫念食、",
    "T08n0224_009:0471a27": "莫念飲，莫念坐、莫念行道、莫念中止，莫念",
    "T08n0224_009:0471a28": "婬、莫念怒、莫念癡，莫念守、莫念有所得，莫",
    "T08n0224_009:0471a29": "念內、莫念外，莫念色、莫念痛痒思想生死識，",
    "T08n0224_009:0471b01": "莫念眼、莫念耳、莫念鼻、莫念口、莫念身、莫念",
    "T08n0224_009:0471b02": "心意，莫念地水火風、莫念空，莫念人、莫念",
    "T08n0224_009:0471b03": "我、莫念命，莫念有空、莫念無空，莫念行菩薩",
    "T08n0224_009:0471b04": "道，莫念有經、莫念無經，莫念生天上、莫念",
    "T08n0224_009:0471b05": "生世間，莫念菩薩善、莫念菩薩惡，一切所向",
    "T08n0224_009:0471b06": "念悉斷遍無所著。從是東行悉斷念已，作",
    "T08n0224_009:0471b07": "是行不缺者，令得聞般若波羅蜜不久。過去",
    "T08n0224_009:0471b08": "諸佛行菩薩道時，索般若波羅蜜如是，得般",
    "T08n0224_009:0471b09": "若波羅蜜，隨其教者得佛疾，作是精進行者，",
    "T08n0224_009:0471b10": "當疾得佛。』「薩陀波倫菩薩聞虛空中教聲，大",
    "T08n0224_009:0471b11": "歡欣，當隨天人之教。虛空中聲復報言：『莫",
    "T08n0224_009:0471b12": "失是教。』作是語已，便不復聞聲。「是時薩陀波",
    "T08n0224_009:0471b13": "倫菩薩聞是教法，倍踊躍歡欣，隨是教即東",
    "T08n0224_009:0471b14": "行，心適無所著。行中道，作是念：『去是幾所",
    "T08n0224_009:0471b15": "乃當得般若波羅蜜？』作是念已住復大啼哭。",
    "T08n0224_009:0471b16": "「薩陀波倫菩薩作是啼哭時，上方虛空中化",
    "T08n0224_009:0471b17": "作佛，在空中立言：『善哉，善哉！如若所索者",
    "T08n0224_009:0471b18": "甚難，如汝作是精進者，今得般若波羅蜜不",
    "T08n0224_009:0471b19": "久。』「薩陀波倫菩薩叉手仰向視化佛，身有金",
    "T08n0224_009:0471b20": "色，身放十億光炎，身有三十二相，見已大",
    "T08n0224_009:0471b21": "歡欣，叉手白化佛言：『願佛為我說經法，我從",
    "T08n0224_009:0471b22": "佛聞經，聞經已，諸佛所有經法我皆欲悉得",
    "T08n0224_009:0471b23": "之。』「是時化佛語薩陀波倫菩薩：『受我所教",
    "T08n0224_009:0471b24": "法，悉當念持之。諸經法本無，恐懼本淨，無端",
    "T08n0224_009:0471b25": "緒住。諸經法一切無所罣礙，本端無所因住。",
    "T08n0224_009:0471b26": "諸經法本無，所因端緒無所說住。諸經法無",
    "T08n0224_009:0471b27": "所說教，如虛空無形，本無端緒，如泥洹無有",
    "T08n0224_009:0471b28": "異。諸經法如泥洹無有異，無所從生，無形",
    "T08n0224_009:0471b29": "住。諸經法無所從生無形計，如幻無形，如水",
    "T08n0224_009:0471c01": "中見影。諸經法如水中影現，如夢中所見等",
    "T08n0224_009:0471c02": "無有異。諸經法如夢中所見，等無有異，佛聲",
    "T08n0224_009:0471c03": "音都盧見如是，當隨是經法教。善男子！當",
    "T08n0224_009:0471c04": "作是守念。從是東行索般若波羅蜜，去是間",
    "T08n0224_009:0471c05": "二萬里，國名揵陀越，王治處其國豐熟，熾盛",
    "T08n0224_009:0471c06": "富樂，人民眾多。其城縱廣四百八十里，皆以",
    "T08n0224_009:0471c07": "七寶作城，其城七重，其間皆有七寶琦樹，城",
    "T08n0224_009:0471c08": "上皆有七寶，羅縠緹縵以覆城上，其間皆有",
    "T08n0224_009:0471c09": "七寶交露間垂鈴，四城門外皆有戲盧，遶",
    "T08n0224_009:0471c10": "城有七重池水，水中有雜種優鉢蓮花、拘文羅",
    "T08n0224_009:0471c11": "華、不那利華、須揵提華、末願揵提華，皆在",
    "T08n0224_009:0471c12": "池水中生間。陸地有占匐華，如是眾華數",
    "T08n0224_009:0471c13": "千百種。其池中有眾雜琦鳥鳧鴈鴛鴦異",
    "T08n0224_009:0471c14": "類琦鳥，數千百種。池中有七寶之船，其人",
    "T08n0224_009:0471c15": "乘船娛樂戲池中。城中皆行列五色幢幡，",
    "T08n0224_009:0471c16": "復懸五色幢幡，復有羅列雜色華蓋，城中街",
    "T08n0224_009:0471c17": "巷各各周遍。譬若忉利天上帝釋宮殿，懸幢",
    "T08n0224_009:0471c18": "幡音樂之聲，數千百種日日不絕。譬如忉利",
    "T08n0224_009:0471c19": "天上難檀桓戲盧，其中有音樂之聲，快樂不",
    "T08n0224_009:0471c20": "絕，其城快樂亦復如是。其城中無有異人，",
    "T08n0224_009:0471c21": "皆是菩薩，中有成就者，中有發意者，皆共居",
    "T08n0224_009:0471c22": "其中，快樂不可言。其中所有服飾，玄黃琦珍",
    "T08n0224_009:0471c23": "不可復計。其國中有菩薩，名曇無竭，在眾菩",
    "T08n0224_009:0471c24": "薩中最高尊，有六百八十萬夫人采女共",
    "T08n0224_009:0471c25": "相娛樂。揵陀越國中諸菩薩，常共恭敬曇無",
    "T08n0224_009:0472a01": "竭，為於國中央施高座，隨次轉下施座，中有",
    "T08n0224_009:0472a02": "黃金座、白銀座、琉璃座、水精座，座皆有雜",
    "T08n0224_009:0472a03": "色文繡綩綖，座間皆散雜種香華，座上皆施",
    "T08n0224_009:0472a04": "雜寶交露之蓋，中外周匝皆燒名香。曇無竭",
    "T08n0224_009:0472a05": "菩薩常於高座上，為諸菩薩說般若波羅蜜，",
    "T08n0224_009:0472a06": "中有聽者，中有書者，中有學者，中有諷者，中",
    "T08n0224_009:0472a07": "有守者。汝從是去到揵陀越國曇無竭菩薩",
    "T08n0224_009:0472a08": "所，自當為汝說般若波羅蜜，當為汝作師教",
    "T08n0224_009:0472a09": "汝。何以故？前數千億世常為汝作師，是汝本",
    "T08n0224_009:0472a10": "發意時師。汝往至師所時，若見若聞，莫得說",
    "T08n0224_009:0472a11": "其短亦莫念其短，汝設見，慎莫疑慎莫怠。",
    "T08n0224_009:0472a12": "何以故？汝未曉漚惒拘舍羅，當諦覺魔事。善",
    "T08n0224_009:0472a13": "男子！慎莫隨，魔教莫用。師在深宮尊貴教，",
    "T08n0224_009:0472a14": "敬當如敬佛無有異。當用經法故，莫念財利",
    "T08n0224_009:0472a15": "貪意心念，所有者當施與師，當樂好恭敬於",
    "T08n0224_009:0472a16": "師。作是行不缺者，今得聞般若波羅蜜不",
    "T08n0224_009:0472a17": "久。』",
    "T08n0224_009:0472a18": "「爾時，薩陀波倫菩薩從化佛聞是教，即踊躍",
    "T08n0224_009:0472a19": "歡欣，用歡欣踊躍故，即得見十方諸佛三昧。",
    "T08n0224_009:0472a20": "爾時十方諸佛皆讚歎言：『善哉，善哉！善男子！",
    "T08n0224_009:0472a21": "我曹本為菩薩時，用精進故，得聞般若波羅",
    "T08n0224_009:0472a22": "蜜便成就得薩芸若，亦復當得三十二相、八",
    "T08n0224_009:0472a23": "十種好、十種力、四無所畏、四事不護、十八事",
    "T08n0224_009:0472a24": "不共。我曹爾時亦復得是三昧，爾時諸佛亦復",
    "T08n0224_009:0472a25": "讚歎我曹如是，汝行亦當復如我曹，作是行",
    "T08n0224_009:0472a26": "者菩薩所有功德，汝悉當具足得之。』「薩陀波",
    "T08n0224_009:0472a27": "倫菩薩從三昧覺，作是念：『諸佛本從何所來？",
    "T08n0224_009:0472a28": "去至何所？』作是思惟已，便復舉聲大哭，復作",
    "T08n0224_009:0472a29": "是念：『諸佛教我至曇無竭菩薩所。』薩陀波倫",
    "T08n0224_009:0472b01": "菩薩便從是去。中道得一國，國名魔所樂國，",
    "T08n0224_009:0472b02": "薩陀波倫菩薩便於城外園中止宿，自念：『佛",
    "T08n0224_009:0472b03": "經實難得，何況乃聞耶？我當供養盡力於師。",
    "T08n0224_009:0472b04": "今我一身加復貧窮，亦無有珍琦好物及華",
    "T08n0224_009:0472b05": "香持用供養於師，如我無所有者，請且自賣",
    "T08n0224_009:0472b06": "身，持用供養於師。』作是念已即入城街里，街",
    "T08n0224_009:0472b07": "里衒言：『誰欲買我者？』「時魔在城外戲，與五萬",
    "T08n0224_009:0472b08": "婇女共遊戲，遙見菩薩聞自衒賣聲，魔即",
    "T08n0224_009:0472b09": "自念言：『是薩陀波倫菩薩自賣身，欲供養曇",
    "T08n0224_009:0472b10": "無竭菩薩持用索佛。是人當出我境界，脫人",
    "T08n0224_009:0472b11": "眾多。今我且壞乎？令一國中男女，當不見",
    "T08n0224_009:0472b12": "其形、不聞其聲。』「是時薩陀波倫菩薩賣身不",
    "T08n0224_009:0472b13": "售，便自宛轉臥地啼哭，大呼：『欲自賣身持用",
    "T08n0224_009:0472b14": "供養於師，了無有買者。』「是時釋提桓因遙於",
    "T08n0224_009:0472b15": "天上見薩陀波倫菩薩精進乃爾，自念言：『我",
    "T08n0224_009:0472b16": "當下試之，知為至誠索佛，不但諛諂。』是時釋",
    "T08n0224_009:0472b17": "提桓因來下化作婆羅門，問薩陀波倫言：『善",
    "T08n0224_009:0472b18": "男子！何其勤苦乃爾乎？用何等故宛轉啼哭？』",
    "T08n0224_009:0472b19": "「薩陀波倫菩薩報言：『不須問。』「道人婆羅門如",
    "T08n0224_009:0472b20": "是問至三：『所欲勅使願相語，我欲相佐助。』「薩",
    "T08n0224_009:0472b21": "陀波倫菩薩報言：『道人欲知者，我自賣身，欲",
    "T08n0224_009:0472b22": "供養於師故。』「婆羅門語薩陀波倫菩薩：『卿欲",
    "T08n0224_009:0472b23": "供養於師故。』「婆羅門語薩陀波倫菩薩：『善男",
    "T08n0224_009:0472b24": "子！今我欲大祠，欲得人血，欲得人肉，欲得人",
    "T08n0224_009:0472b25": "髓，欲得人心。卿設能與我者，我益與卿財。』「薩",
    "T08n0224_009:0472b26": "陀波倫菩薩大歡欣報言：『願相與。』「薩陀波倫",
    "T08n0224_009:0472b27": "菩薩即取刀自刺兩臂，血大出，持與之；復割",
    "T08n0224_009:0472b28": "兩髀裏肉，持與之；復自破骨，持髓與之。適復",
    "T08n0224_009:0472b29": "欲自刺胸時，樓觀上有長者女，遙見之，傷愍",
    "T08n0224_009:0472c01": "哀之。時長者女與諸伎人婇女五百人，相隨",
    "T08n0224_009:0472c02": "來至薩陀波倫菩薩所，問言：『善男子！年尚幼",
    "T08n0224_009:0472c03": "少，端正如是，何以故自割截其身體？』「薩陀波",
    "T08n0224_009:0472c04": "倫菩薩報女言：『我欲供養於師故，用是故，出",
    "T08n0224_009:0472c05": "血出肉出髓欲賣，持欲供養於師。』「是時長者女",
    "T08n0224_009:0472c06": "問薩陀波倫菩薩言：『設供養於師者，能得何",
    "T08n0224_009:0472c07": "等福？師名為誰？在何方止？』「薩陀波倫菩薩報",
    "T08n0224_009:0472c08": "女言：『師在東方，師名曇無竭，當為我說般若",
    "T08n0224_009:0472c09": "波羅蜜。我聞者當行守之，當用疾得佛，我身",
    "T08n0224_009:0472c10": "當得三十二相、八十種好、十種力、四事不",
    "T08n0224_009:0472c11": "護、四事無所畏、十八事不共，當得法輪轉，當",
    "T08n0224_009:0472c12": "度脫十方天下人。』「是時長者女語薩陀波倫",
    "T08n0224_009:0472c13": "菩薩：『如善男子所言，天上天下無有比。汝莫",
    "T08n0224_009:0472c14": "自困苦乃爾，我自與汝金銀珍寶琦物。我自",
    "T08n0224_009:0472c15": "與五百婇女相隨行，我亦欲自供養曇無竭",
    "T08n0224_009:0472c16": "菩薩，復欲聞經。』「是時婆羅門語薩陀波倫菩",
    "T08n0224_009:0472c17": "薩言：『善哉，善哉！善男子！如是精進難及。欲知",
    "T08n0224_009:0472c18": "我不？善男子！我是天王釋提桓因，故相試",
    "T08n0224_009:0472c19": "耳。欲求索何等願，我悉與卿。』「薩陀波倫菩薩",
    "T08n0224_009:0472c20": "報天王釋言：『欲哀我者，使我身體平復如故。』",
    "T08n0224_009:0472c21": "菩薩身體即平復如故。釋提桓因即自去。「是",
    "T08n0224_009:0472c22": "時長者女語薩陀波倫菩薩言：『共歸至我父",
    "T08n0224_009:0472c23": "母所，索金銀珍寶琦物，并報父母去。』薩",
    "T08n0224_009:0472c24": "陀波倫菩薩即隨至父母舍。「女歸以具為父",
    "T08n0224_009:0472c25": "母說是事，父母即報女言：『汝所說甚快，難得",
    "T08n0224_009:0472c26": "聞。我亦復欲與汝共行，自惟年老不能自",
    "T08n0224_009:0472c27": "行，汝所欲得便自說。』「女言：『我欲得金銀珍寶",
    "T08n0224_009:0472c28": "琦物。』「父母言：『女自恣取之。』「女便自取金銀",
    "T08n0224_009:0472c29": "雜寶珍琦好物，盛搗栴檀名香及餘雜碎諸",
    "T08n0224_009:0473a01": "寶蜜香甚多，以五百乘車載自重，五百侍女",
    "T08n0224_009:0473a02": "自副。是時五百侍女皆行報長者女父母：『欲",
    "T08n0224_009:0473a03": "侍貴女隨菩薩行。』報已即相隨俱行。「是時薩",
    "T08n0224_009:0473a04": "陀波倫菩薩與五百女人輩，稍引導而去。",
    "T08n0224_009:0473a05": "遙見犍陀越國有幢幡，譬如忉利天上懸幢",
    "T08n0224_009:0473a06": "幡，遙聞犍陀越國音樂之聲，復遙見揵陀越",
    "T08n0224_009:0473a07": "國，城上皆有七寶緹縵七重，其下有七寶交",
    "T08n0224_009:0473a08": "露七重，一重間者皆懸鈴，城外周匝遶有",
    "T08n0224_009:0473a09": "七寶樹七重，城外皆有戲盧，男子女人遊",
    "T08n0224_009:0473a10": "戲娛樂其中——中有乘車伎自樂者，中有步行",
    "T08n0224_009:0473a11": "伎自樂者——香風四散分布四出，無不聞者，譬",
    "T08n0224_009:0473a12": "如天香，用是故名為揵陀越國。「是時薩陀波",
    "T08n0224_009:0473a13": "倫菩薩及五百女人，皆遙見如是。見已，皆大",
    "T08n0224_009:0473a14": "歡欣踊躍，自念言：『我曹義不可於車上載，當",
    "T08n0224_009:0473a15": "下步入國耳。』「薩陀波倫菩薩及五百女人，共",
    "T08n0224_009:0473a16": "從西城門入。薩陀波倫菩薩入城門裏，遙見",
    "T08n0224_009:0473a17": "高臺，雕文刻鏤金銀，塗錯五色玄黃，光耀",
    "T08n0224_009:0473a18": "炳然，臺四面四角，皆反羽向陽，懸鈴旗幡，音",
    "T08n0224_009:0473a19": "樂相和。遙見已，問城中出人：『是何等臺，交露",
    "T08n0224_009:0473a20": "七寶服飾姝好乃爾？』「其人報薩陀波倫菩薩",
    "T08n0224_009:0473a21": "言：『賢者不知耶？是中有菩薩，名曇無竭，諸",
    "T08n0224_009:0473a22": "人中最高尊，無不供養作禮者。是菩薩用般",
    "T08n0224_009:0473a23": "若波羅蜜故，作是臺，其中有七寶之函，以紫",
    "T08n0224_009:0473a24": "磨黃金為素，書般若波羅蜜在其中，匣中",
    "T08n0224_009:0473a25": "有若干百種雜名香。曇無竭菩薩日日供養，",
    "T08n0224_009:0473a26": "持雜華名香，然燈懸幢幡，華蓋雜寶，若干百",
    "T08n0224_009:0473a27": "種音樂，持用供養般若波羅蜜。餘菩薩供養",
    "T08n0224_009:0473a28": "般若波羅蜜，亦復如是。忉利天人晝夜各各",
    "T08n0224_009:0473a29": "三，持文陀羅華、摩訶文陀羅華，供養般若波",
    "T08n0224_009:0473b01": "羅蜜如是。』「薩陀波倫菩薩及五百女人，聞是",
    "T08n0224_009:0473b02": "大歡欣，踊躍無極，俱往至般若波羅蜜臺所，",
    "T08n0224_009:0473b03": "持雜華雜香散般若波羅蜜上，持金縷織成",
    "T08n0224_009:0473b04": "雜衣，中有持衣散上者，中有持衣作織者，",
    "T08n0224_009:0473b05": "中有持衣榻壁者，中有持衣布施者。是時",
    "T08n0224_009:0473b06": "薩陀波倫菩薩及五百女人，供養般若波羅",
    "T08n0224_009:0473b07": "蜜已，便行至曇無竭菩薩高座大會所相去",
    "T08n0224_009:0473b08": "不遠，遙見曇無竭菩薩在高座上坐，為人幼",
    "T08n0224_009:0473b09": "少，顏貌姝好，光耀明照，為數千巨億人中說",
    "T08n0224_009:0473b10": "般若波羅蜜。「薩陀波倫菩薩及五百女人，見",
    "T08n0224_009:0473b11": "曇無竭菩薩已，皆大歡欣踊躍，持雜種華香",
    "T08n0224_009:0473b12": "散曇無竭菩薩上，復持若干種寶散其上，復",
    "T08n0224_009:0473b13": "持數百種雜色珍寶衣以上菩薩，為曇無竭",
    "T08n0224_009:0473b14": "菩薩作禮，遶八百匝已作是言：『我曹亦當復",
    "T08n0224_009:0473b15": "逮得尊經，亦當復如是。』",
    "T08n0224_009:0473b16": "「爾時曇無竭菩薩持深經好語，語薩陀波倫",
    "T08n0224_009:0473b17": "菩薩及五百女人言：『多賀來到，得無疲倦。他",
    "T08n0224_009:0473b18": "所勅使、所欲得者，莫自疑難。我是度人之師，",
    "T08n0224_009:0473b19": "適無所愛惜。』「薩陀波倫菩薩白曇無竭菩薩",
    "T08n0224_009:0473b20": "言：『我本索般若波羅蜜時，於空閑山中大啼",
    "T08n0224_009:0473b21": "哭，於上虛空中有化佛，身有三十二相，紫磨",
    "T08n0224_009:0473b22": "金色身有千億光耀炎出，是時化佛嗟嘆我",
    "T08n0224_009:0473b23": "言：「善哉，善哉！人索般若波羅蜜，當如是也。」便",
    "T08n0224_009:0473b24": "語我言：「去是東出二萬餘里，其國名揵陀越，",
    "T08n0224_009:0473b25": "廣縱四百八十里，珍寶交露服飾，譬如忉利",
    "T08n0224_009:0473b26": "天上殿舍，有菩薩名曇無竭，於人中最尊，常",
    "T08n0224_009:0473b27": "反覆教人。汝往至彼間，當得聞般若波羅蜜，",
    "T08n0224_009:0473b28": "前世數千巨億萬世常為汝作師，是汝本發",
    "T08n0224_009:0473b29": "意時師。」是時聞師名聲，大歡欣踊躍，不能自",
    "T08n0224_009:0473c01": "勝，用歡欣踊躍故，即得悉見十方諸佛三昧。",
    "T08n0224_009:0473c02": "是時諸佛悉讚歎我言：「善哉，善哉！索般若",
    "T08n0224_009:0473c03": "波羅蜜當如是。我曹本索佛時，索般若波羅",
    "T08n0224_009:0473c04": "蜜如是，得般若波羅蜜者自致得成佛如是。」",
    "T08n0224_009:0473c05": "佛為我說經已，便不復見。我自念言：「佛從何",
    "T08n0224_009:0473c06": "所來？去至何所？」持是事，師願為我解之，佛",
    "T08n0224_009:0473c07": "為從何所來？去至何所？』「爾時曇無竭菩薩報",
    "T08n0224_009:0473c08": "言：『賢者善聽。』「薩陀波倫菩薩報言：『諾！當善聽。』",
    "T08n0224_009:0473c09": "「曇無竭菩薩報言：『空本無所從來，去亦無所",
    "T08n0224_009:0473c10": "至，佛亦如是。無想本無所從來，去亦無所至，",
    "T08n0224_009:0473c11": "佛亦如是。無處所本無所從來，去亦無所至，",
    "T08n0224_009:0473c12": "佛亦如是。無所從生本無所從來，去亦無所",
    "T08n0224_009:0473c13": "至，佛亦如是。無形本無所從來，去亦無所至，",
    "T08n0224_009:0473c14": "佛亦如是。幻本無所從來，去亦無所至，佛亦",
    "T08n0224_009:0473c15": "如是。野馬本無所從來，去亦無所至，佛亦如",
    "T08n0224_009:0473c16": "是。夢中人本無所從來，去亦無所至，佛亦如",
    "T08n0224_009:0473c17": "是。泥洹本無所從來，去亦無所至，佛亦如是。",
    "T08n0224_009:0473c18": "想像本無所從來，去亦無所至，佛亦如是。無",
    "T08n0224_009:0473c19": "有生、無有長本無所從來，去亦無所至，欲知",
    "T08n0224_009:0473c20": "佛亦如是。無所適本無所從來，去亦無所至，",
    "T08n0224_009:0473c21": "欲知佛亦如是。虛空本無所從來，去亦無所",
    "T08n0224_009:0473c22": "至，欲知佛亦如是。經果本無所從來，去亦無",
    "T08n0224_009:0473c23": "所至，欲知佛亦如是。本端本無所從來，去亦",
    "T08n0224_009:0473c24": "無所至，欲知佛亦如是。』「爾時薩陀波倫菩薩",
    "T08n0224_009:0473c25": "聞佛深事法，如是比，不可計，不可念，不可",
    "T08n0224_009:0473c26": "量，此大法如是。爾時即於坐上得六萬三昧",
    "T08n0224_009:0473c27": "門。何等為三昧門？無處所三昧，無恐懼衣毛",
    "T08n0224_009:0473c28": "不起三昧，脫諸魔中不恐懼三昧，脫於愛欲",
    "T08n0224_009:0473c29": "之本三昧，脫出格戰離患三昧，不可計向入",
    "T08n0224_009:0474a01": "三昧，譬如大海水不可量多慧所入三昧，",
    "T08n0224_009:0474a02": "在須彌山功德莊飾三昧，五陰六衰無形觀",
    "T08n0224_009:0474a03": "三昧，入諸佛界三昧，悉見諸佛三昧，菩薩守",
    "T08n0224_009:0474a04": "道三昧，諸經法本無形見說三昧，珍寶莊飾",
    "T08n0224_009:0474a05": "三昧，悉學珍寶入三昧，悉念諸佛三昧，菩",
    "T08n0224_009:0474a06": "薩上高三昧，真阿惟越致及法輪為轉三昧，",
    "T08n0224_009:0474a07": "莊佛功德三昧，無瑕穢悉及淨三昧，所聞眾",
    "T08n0224_009:0474a08": "事如大海三昧，無所護無有過三昧，樂經音",
    "T08n0224_009:0474a09": "聲遍三昧，經法章顯其幡三昧，怛薩阿竭",
    "T08n0224_009:0474a10": "身無形入三昧，諸經法無形遍視三昧，菩薩",
    "T08n0224_009:0474a11": "印三昧，怛薩阿竭目見三昧，照明諸境",
    "T08n0224_009:0474a12": "界佛界所願具足三昧，解十方人難三昧，臨",
    "T08n0224_009:0474a13": "成佛莊嚴三昧，種種雜華異色三昧，多珍寶",
    "T08n0224_009:0474a14": "三昧，法輪常轉三昧，諸音聲遠聞入要三昧，",
    "T08n0224_009:0474a15": "入十方人本三昧，諸三界悉遍至三昧，成諸",
    "T08n0224_009:0474a16": "功德三昧，無有能過六波羅蜜三昧，菩薩坐",
    "T08n0224_009:0474a17": "樹下時壞餘外道羅網三昧，怛薩阿竭現飛",
    "T08n0224_009:0474a18": "三昧，不可復計功德度莊嚴三昧，諸珍寶智",
    "T08n0224_009:0474a19": "慧功德三昧，薩芸若地三昧，悉淨因三昧，悉",
    "T08n0224_009:0474a20": "遍照三昧，悉入十方人生死之根智慧出中",
    "T08n0224_009:0474a21": "三昧，過去當來今現在悉等三昧，如是比等。",
    "T08n0224_009:0474a22": "薩陀波倫菩薩得六萬三昧門如是。爾時曇",
    "T08n0224_009:0474a23": "無竭菩薩起入宮。",
    "T08n0224_009:0474a24": "道行般若經卷第九"
}