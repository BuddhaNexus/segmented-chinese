{
    "X67n1310_001:0634a03": "拈八方珠玉集序",
    "X67n1310_001:0634a05": "驗宗眼正邪。破知見窠窟。離得失。截路布。於古今公",
    "X67n1310_001:0634a06": "案。俾出沒卷舒。盤折玲瓏。得大機。發大用。而無纖毫",
    "X67n1310_001:0634a07": "知解。到大休大歇安穩之地。洞明本分大鉗鎚啟迪",
    "X67n1310_001:0634a08": "作家真爐鞴。善搏搦貫穿千變萬化作略者。無出乎",
    "X67n1310_001:0634a09": "拈古。為參玄徑。正要關也。古來大宗師。靡不尚之。苟",
    "X67n1310_001:0634a10": "理地未明。情有向背。墮在解脫毒海。見處管帶偏枯。",
    "X67n1310_001:0634a11": "則莫能提掇。縱或提掇。必隨語生解。罔辨端倪爾。如",
    "X67n1310_001:0634a12": "趙州勘婆。玄沙未徹。少室得皮得髓。刻舟之流。乃確",
    "X67n1310_001:0634a13": "然定淺深。法眼拈德山小參。趂塊之人。謂灼然成兩",
    "X67n1310_001:0634a14": "橛。略舉此數節。透與未透。曉然明矣。",
    "X67n1310_001:0634a15": "佛鑑大禪師予畏友也。居大相國寺智海院日。以書",
    "X67n1310_001:0634a16": "到夾山。敘及拈古。獨稱雪竇為冠絕。常師法之。因思",
    "X67n1310_001:0634a17": "禪門八方珠玉集。叢林雖盛傳。皆作者公案。而未有",
    "X67n1310_001:0634a18": "拈提者。發意遇小參陞座結緣。拈之成一段勝事。既",
    "X67n1310_001:0634a19": "而果踐其言。逮至被",
    "X67n1310_001:0634a20": "旨徙蔣山。凡數年。歸寂。予適繼其高躅。纔抵鍾阜。即",
    "X67n1310_001:0634a21": "索於其徒閱之。止拈及半。惜乎不滿其志願。乃為終。",
    "X67n1310_001:0634a22": "拈掇亦數載。克就大槩。唯直截指道妙。抑揚縱奪。隱",
    "X67n1310_001:0634a23": "顯殺活。皆泯合前所論旨趣也。期具宗正眼。絕知解",
    "X67n1310_001:0634a24": "者。賞之。宣和七年。住東京天寧萬壽禪寺。佛果老僧",
    "X67n1310_001:0634b01": "克勤題。",
    "X67n1310_001:0634b02": "佛鑑　　懃禪師　　佛果圓悟勤禪師",
    "X67n1310_001:0634b03": "正覺方菴顯禪師　　佛海石溪月禪師",
    "X67n1310_001:0634b06": "閱鍾阜二禪師拈古集",
    "X67n1310_001:0634b08": "二師宗門棣蕚。行道有年矣。諸方譽望。傑出叢林。而",
    "X67n1310_001:0634b09": "前此未聞。同風之語。如岩頭雪峯。大隋投子。千里響",
    "X67n1310_001:0634b10": "應之句。為所恨也。予每獨歌笑吟詠。舞蹈自樂於林",
    "X67n1310_001:0634b11": "泉。一日訪",
    "X67n1310_001:0634b12": "平等居士。太原公。几案間。得　二師拈提。八方珠玉",
    "X67n1310_001:0634b13": "集。閱之數則。乃見作家宗匠。抑揚卷舒。盡於斯矣。既",
    "X67n1310_001:0634b14": "為異時龜鑑。不可無作。因寓意於逐則之下。二師語",
    "X67n1310_001:0634b15": "句之末。互為酬唱。此道於絕聖棄智之微云。紹興丙",
    "X67n1310_001:0634b16": "辰方菴正覺老僧　(宗顯)　題。",
    "X67n1310_001:0634b20": "心覺顯禪師得度於紹覺白。白嗣黃檗勝。勝嗣黃龍",
    "X67n1310_001:0634b21": "南。正覺於黃龍。為四世矣。南游歷淮浙。參　演祖于",
    "X67n1310_001:0634b22": "海會。祖深器之。以佛果佛鑑。為師友。暨還成都。應長",
    "X67n1310_001:0634b23": "松之命。唱紹覺之道。大行於蜀。拈提八方珠玉。後數",
    "X67n1310_001:0634b24": "十年。　佛海石溪老人。挾之而南。尋住金陵天寧。亦",
    "X67n1310_001:0634c01": "隨後著語。(祖慶)侍佛海於太白冷泉。聽其所說。出處",
    "X67n1310_001:0634c02": "甚詳。今併四大老拈提。鋟梓以壽其傳。為世大光明",
    "X67n1310_001:0634c03": "幢耳。寶祐五年解制日。吳江聖壽住山　(祖慶)　謹題。",
    "X67n1310_001:0634c09": "佛鑑佛果正覺佛海拈八方珠玉集上",
    "X67n1310_001:0634c11": "住聖壽沙門祖慶重編",
    "X67n1310_001:0634c12": "舉溈山坐次。見仰山從方丈前過。溈云。若是百丈先",
    "X67n1310_001:0634c13": "師。子須喫痛棒始得。仰云。今日事作麼生。溈云。合取",
    "X67n1310_001:0634c14": "兩片皮。仰云。此恩難報。溈云。非子不才。溈山年邁。仰",
    "X67n1310_001:0634c15": "云。今日親見百丈師翁。溈云。子向什麼句中。見先師。",
    "X67n1310_001:0634c16": "仰云。不道見。祇是無別。溈云。始終作家。",
    "X67n1310_001:0634c17": "佛鑑拈云。溈山搖頭。仰山擺尾。雖然頭尾相應。師",
    "X67n1310_001:0634c18": "資道合。未免養子之緣。若欲發明大寂門風。直須",
    "X67n1310_001:0634c19": "耳聾三日。隨後一喝。",
    "X67n1310_001:0634c20": "正覺云。仰山於大寂棒下。玉轉珠回。直得風行草",
    "X67n1310_001:0634c21": "偃。且道他於什麼句中。見百丈無別。只因孝順用",
    "X67n1310_001:0634c22": "力少。",
    "X67n1310_001:0634c23": "佛海云。箕裘之業。克紹者。須是賢子孫。溈山略露",
    "X67n1310_001:0634c24": "些子。仰山直下披襟。而不覺阿轆轆地。使溈山機",
    "X67n1310_001:0635a01": "用。同時阿轆轆地底。又向甚處著。拈主丈云。古人",
    "X67n1310_001:0635a02": "且置。今日作麼生。靠主丈云。放過也好。",
    "X67n1310_001:0635a03": "舉溈山喫茶次。仰山侍立。乃問。和尚百年後。人問先",
    "X67n1310_001:0635a04": "師法道。如何傳嗣。溈山云。一粥一飯。仰山云。前人不",
    "X67n1310_001:0635a05": "肯又作麼生。溈云。作家師僧。仰禮拜。溈云。向後錯舉",
    "X67n1310_001:0635a06": "即不可。",
    "X67n1310_001:0635a07": "佛鑑拈云。溈山嚴而不威。仰山恭而無禮。遂竪起",
    "X67n1310_001:0635a08": "拄杖云。溈山當時。若知有者个家風。兒孫亦未見",
    "X67n1310_001:0635a09": "斷絕。",
    "X67n1310_001:0635a10": "正覺云。作麼是恭而無禮。不然父有爭子。",
    "X67n1310_001:0635a11": "佛海云。溈山喫一盞茶。也被仰山撼動一上。猶幸",
    "X67n1310_001:0635a12": "老而不耄。壯力尚存。不行棒喝。而有過於德山臨",
    "X67n1310_001:0635a13": "濟之用。若撿點得出。作家師僧。",
    "X67n1310_001:0635a14": "舉溈山問仰山。即今事且致。自古事作麼生。仰叉手",
    "X67n1310_001:0635a15": "近前。溈云。猶是只今事。自古事作麼生。仰叉手退後。",
    "X67n1310_001:0635a16": "溈云。汝屈我。我屈汝。",
    "X67n1310_001:0635a17": "佛鑑拈云。仰山雖善進前退後。發明古今。其柰溈",
    "X67n1310_001:0635a18": "山向餬餅裏呷汁。壓沙覓油。雖然如是。且道仰山",
    "X67n1310_001:0635a19": "叉手。意作麼生。若也知得。行脚事辦。其或未然。老",
    "X67n1310_001:0635a20": "僧不曾辜負諸人。自是諸人辜負老僧。",
    "X67n1310_001:0635a21": "正覺云。仰山進前退後。洞古明今。溈山因甚道。彼",
    "X67n1310_001:0635a22": "此相屈。相見錦江頭。相携上酒樓。會醫還少病。知",
    "X67n1310_001:0635a23": "分不多愁。",
    "X67n1310_001:0635a24": "佛海云。近前退後。叉手當胸。通古貫今。當機覿面。",
    "X67n1310_001:0635b01": "美則美矣。須知有不落古今事。若道得。彼此不虗",
    "X67n1310_001:0635b02": "屈。不然切忌驢前馬後。",
    "X67n1310_001:0635b03": "舉溈山坐次。仰山與香嚴侍立。溈云。如今總與麼者",
    "X67n1310_001:0635b04": "少。不與麼者多。香嚴從東過西立。仰山從西過東立。",
    "X67n1310_001:0635b05": "溈云。這个因緣。三十年後。如金擲地相似。仰云。亦須",
    "X67n1310_001:0635b06": "是和尚提唱始得。香嚴云。即今亦不少。溈云。合取狗",
    "X67n1310_001:0635b07": "口。",
    "X67n1310_001:0635b08": "佛鑑拈云。溈山幸自海晏河清。剛地無風起浪。雖",
    "X67n1310_001:0635b09": "然一波纔動萬波隨。擲地金聲如瓦礫。仰山香嚴",
    "X67n1310_001:0635b10": "若能慎護。纔見溈山恁麼道。便珍重下去。假饒溈",
    "X67n1310_001:0635b11": "山咳唾風生。也須無出氣處。",
    "X67n1310_001:0635b12": "正覺云。這三个老漢。一時把不定。何故。易開終始",
    "X67n1310_001:0635b13": "口。難保歲寒心。",
    "X67n1310_001:0635b14": "佛海云。溈山絲線在手。纔一抽牽。合棚俱動。一人",
    "X67n1310_001:0635b15": "移身不移步。一人移步不移身。不因徹底老婆。爭",
    "X67n1310_001:0635b16": "見當機不讓。畢竟明什麼邊事。合取狗口。",
    "X67n1310_001:0635b17": "舉溈山見仰山從外入。溈以兩手。握拳相交示之。仰",
    "X67n1310_001:0635b18": "便作女人拜。溈云。如是如是。",
    "X67n1310_001:0635b19": "佛鑑拈云。須知道。解與師齊。減師半德。見過於師。",
    "X67n1310_001:0635b20": "方堪傳授。溈山纔向針鋒上。把定乾坤。仰山便向",
    "X67n1310_001:0635b21": "藕絲裏。開張世界。且因甚如此。不見道。功多業就。",
    "X67n1310_001:0635b22": "水到渠成。",
    "X67n1310_001:0635b23": "正覺云。客到主興。象席打令。招搖其頭。與拂拽請",
    "X67n1310_001:0635b24": "佛海云。有是父必有是子。有是子必有是父。父纔",
    "X67n1310_001:0635c01": "拄定。豈知身在毛群。子亦變通。不覺隨墮羽族。羽",
    "X67n1310_001:0635c02": "族則雞頭鳳尾。毛群則馬頷驢腮。因甚如此。謗斯",
    "X67n1310_001:0635c03": "經故。獲罪如是。",
    "X67n1310_001:0635c04": "舉溈山坐次。仰山侍立。溈云。寂子近日。宗門中令嗣",
    "X67n1310_001:0635c05": "作麼生。仰云。大有人疑著此事。溈云。寂子又作麼生。",
    "X67n1310_001:0635c06": "仰云。某甲只管困來合眼。健即坐禪。所以未曾說著。",
    "X67n1310_001:0635c07": "溈云。到者田地也難得。仰云。據某見處。者此一句語",
    "X67n1310_001:0635c08": "亦不得。溈云。為一人也不得。仰云。自古聖人。盡皆如",
    "X67n1310_001:0635c09": "是。溈云。大有人笑汝與麼祗對。仰云。解笑某甲。是某",
    "X67n1310_001:0635c10": "同參。溈云。出頭作麼生。仰遶禪床一匝。溈云。裂破古",
    "X67n1310_001:0635c11": "今。",
    "X67n1310_001:0635c12": "佛鑑拈云。動絃別曲。葉落知秋。自古自今。築著磕",
    "X67n1310_001:0635c13": "著。鳥道玄路。許他父子親遊。若是荊棘林中。猶欠",
    "X67n1310_001:0635c14": "悟在。以何為驗。只如仰山遶禪床一匝。溈山云。裂",
    "X67n1310_001:0635c15": "破古今。若是明眼衲僧。瞞他一點不得。",
    "X67n1310_001:0635c16": "正覺云。溈山放縱自由。仰山収拾太緊。總似與麼",
    "X67n1310_001:0635c17": "話會。宗門令嗣。豈到如今。須知他家有雙放雙収",
    "X67n1310_001:0635c18": "底手段始得。還有與仰山同參底麼。裂破古今。",
    "X67n1310_001:0635c19": "佛海云。宗門中令嗣。合眼坐禪處。平地打毬子。急",
    "X67n1310_001:0635c20": "須著眼覷。兩挑挑得上。三築築不住。築得住。依前",
    "X67n1310_001:0635c21": "輥向毬門去。",
    "X67n1310_001:0635c22": "舉溈山在方丈內。臥見仰山入來。溈乃轉面向裏臥。",
    "X67n1310_001:0635c23": "仰云。某甲是和尚弟子。不用形迹。溈作起勢。仰便出",
    "X67n1310_001:0635c24": "去。溈召云。寂子。仰乃回來。溈云。聽老僧說个夢。仰低",
    "X67n1310_001:0636a01": "頭作聽勢。溈云。為我原看。仰取一盆水。一條手巾來。",
    "X67n1310_001:0636a02": "溈洗面了。纔坐。香嚴入來。溈云。我適來與寂子作一",
    "X67n1310_001:0636a03": "上神通。不同小小。嚴云。某甲在下面。了了得知。溈云。",
    "X67n1310_001:0636a04": "子試道看。嚴乃點一椀茶來。溈歎云。二子神通。過於",
    "X67n1310_001:0636a05": "鶖子。",
    "X67n1310_001:0636a06": "佛鑑拈云。夢中說夢。深許溈山。妙用神通。須還二",
    "X67n1310_001:0636a07": "子。傳茶度水。耀古騰今。年老心孤。怜兒惜子。向衲",
    "X67n1310_001:0636a08": "僧門下。一人在門外。一人在門裏。更有一人。徧界",
    "X67n1310_001:0636a09": "不曾藏。佛眼覰不見。",
    "X67n1310_001:0636a10": "正覺云。神機妙用。開眼作夢。非時現通。顯異惑眾",
    "X67n1310_001:0636a11": "佛海云。擎茶過水。承顏接詞。智識不下仙陁。神通",
    "X67n1310_001:0636a12": "有過鶖子。撿點將來。總是開眼做夢。",
    "X67n1310_001:0636a13": "舉溈山一日見野火。乃問道吾。遠見火麼。吾云。見。溈",
    "X67n1310_001:0636a14": "云從何處起。吾云。除去經行坐臥。請師別致一問來。",
    "X67n1310_001:0636a15": "溈便休去。",
    "X67n1310_001:0636a16": "佛鑑拈云。炎炎野火。人人皆見。獨有道吾。見得逈",
    "X67n1310_001:0636a17": "別。臭煙蓬[火*孛]。四面俱起。經行坐臥。了無交涉。汝等",
    "X67n1310_001:0636a18": "諸人。四威儀中。各宜照顧。莫教燒却眉毛。",
    "X67n1310_001:0636a19": "正覺云。溈山將謂。道吾是箇人。所以重問輕對。當",
    "X67n1310_001:0636a20": "時若問他經行坐臥底。作麼生看。道吾却如何祗",
    "X67n1310_001:0636a21": "對。",
    "X67n1310_001:0636a22": "佛海云。野火炎炎。何處起。紫煙紅焰便燒人。須知",
    "X67n1310_001:0636a23": "坐臥經行裏。見得無如用得親。",
    "X67n1310_001:0636a24": "舉溈山問仰山。妙淨明心。汝作麼生會。仰山云。山河",
    "X67n1310_001:0636b01": "大地。日月星辰。溈云。汝只得其事。仰云。和尚適來問",
    "X67n1310_001:0636b02": "什麼。溈云。妙淨明心。仰云。喚作事得麼。溈云。如是如",
    "X67n1310_001:0636b03": "是。",
    "X67n1310_001:0636b04": "佛鑑拈云。溈山如將大妳嚇小兒。仰山似小兒見",
    "X67n1310_001:0636b05": "大妳。雖然師資互用。理事交馳。其柰機智偏枯。語",
    "X67n1310_001:0636b06": "言滲漏。明眼漢。點撿得出。方知道禹力不到處。河",
    "X67n1310_001:0636b07": "聲流向西。",
    "X67n1310_001:0636b08": "正覺云。溈山問處。如敲冰覓火。仰山答處。似火裏",
    "X67n1310_001:0636b09": "生蓮。若約平實商量。二俱有過。試撿點看。只如佛",
    "X67n1310_001:0636b10": "鑑道禹力不到處。河聲流向西。如何免得偏枯滲",
    "X67n1310_001:0636b11": "漏。",
    "X67n1310_001:0636b12": "佛海云。仰山以機奪機。溈山將錯就錯。當時若不",
    "X67n1310_001:0636b13": "放過。便問汝適來對什麼。曰山河大地。日月星辰。",
    "X67n1310_001:0636b14": "也只向道。喚作理得麼。自然機智周旋。首尾俱正。",
    "X67n1310_001:0636b15": "舉溈山因與僧語話次。僧云。大好雨。溈云。什麼處是",
    "X67n1310_001:0636b16": "好處。僧無語。溈却云。大好雨。僧云。什麼處是好處。溈",
    "X67n1310_001:0636b17": "乃指雨示之。僧又無語。溈云。何得大智而默。",
    "X67n1310_001:0636b18": "佛鑑拈云。溈山尋常。眼放電光。到這裏。却著賊也",
    "X67n1310_001:0636b19": "不知。山僧不是抑強扶弱。黨理不黨親。且道那裏",
    "X67n1310_001:0636b20": "是著賊處。若於此點撿得出。便能騎賊馬追賊。奪",
    "X67n1310_001:0636b21": "賊鏘殺賊。若點撿不出。凡有言說。皆是與賊過梯。",
    "X67n1310_001:0636b22": "智海今日路見不平。與你諸人。并贓捉獲。遂擲下",
    "X67n1310_001:0636b23": "拂子云。諸人各自認取贓物。",
    "X67n1310_001:0636b24": "正覺云。這僧退己讓於人。萬中無一个",
    "X67n1310_001:0636c01": "佛海云。佛鑑道。溈山尋常。眼放電光。到者裏。著賊",
    "X67n1310_001:0636c02": "也不知。山僧一往觀之。者僧也解挨肩躡足。未能",
    "X67n1310_001:0636c03": "運步騰身。帶累溈山失錢遭罪。當時見他道什麼",
    "X67n1310_001:0636c04": "處是好處。便與本分草料。使其別有生涯。免得諸",
    "X67n1310_001:0636c05": "方撿責。",
    "X67n1310_001:0636c06": "舉溈山與陸侍御。同入僧堂。御乃問。如許多師僧。為",
    "X67n1310_001:0636c07": "復是喫粥飯僧。為復是參禪僧。溈云。亦不是喫粥飯",
    "X67n1310_001:0636c08": "僧。亦不是參禪僧。御云。在此作什麼。溈云。侍御自問",
    "X67n1310_001:0636c09": "他看。",
    "X67n1310_001:0636c10": "佛鑑拈云。溈山元來小膽。被這俗官一問。直得手",
    "X67n1310_001:0636c11": "忙脚亂。閉戶關門。若是老僧。即不然。大開門戶。放",
    "X67n1310_001:0636c12": "伊入來。此是參禪僧。喫粥飯僧。向伊道。是喫粥飯",
    "X67n1310_001:0636c13": "了參禪僧。待伊眼睛定動。便與木槵子換却。教伊",
    "X67n1310_001:0636c14": "做个惺惺歷歷底侍御。若處廟堂之高。即致君為",
    "X67n1310_001:0636c15": "堯舜之君。或在江湖之上。則致民為堯舜之民。豈",
    "X67n1310_001:0636c16": "不快哉。乃呈起數珠云。諸人還見這个麼。良久云。",
    "X67n1310_001:0636c17": "此是老僧。來京師。換得底。諸人各自歸堂。摸索看",
    "X67n1310_001:0636c18": "正覺云。侍御當時。來訪作家。溈山不欲強知他事",
    "X67n1310_001:0636c19": "公案未得勦絕。待伊問在此作什麼。便可向道。侍",
    "X67n1310_001:0636c20": "御還憶得靈山付囑底事麼。他若擬議。却請歸方",
    "X67n1310_001:0636c21": "丈獻湯。",
    "X67n1310_001:0636c22": "佛海云。溈山尋常。東行西行。左敲右擊。今日侍御",
    "X67n1310_001:0636c23": "面前。因甚撆手撆脚。侍御現宰官身。激揚斯道。溈",
    "X67n1310_001:0636c24": "山豈可負其來機。若向他撆手撆脚處。搆得去。不",
    "X67n1310_001:0637a01": "妨峭巍巍孤逈逈地。咄。是何言歟。",
    "X67n1310_001:0637a02": "舉溈山上堂。僧問。從上諸聖。直至如今。和尚意旨如",
    "X67n1310_001:0637a03": "何。溈云。你目前。是什麼物。僧云。只這个。便是麼。溈云。",
    "X67n1310_001:0637a04": "阿那个。僧云。適來指底。溈云。你疑那个去。莫生事。",
    "X67n1310_001:0637a05": "佛鑑拈云。問頭太險。答處太奢。二俱不了。",
    "X67n1310_001:0637a06": "正覺云。這僧問。諸聖直至如今。溈山示伊。目前是",
    "X67n1310_001:0637a07": "什麼物。其僧若從這裏悟去。定知彩裏有膠。說什",
    "X67n1310_001:0637a08": "麼這个那个。溈山道。你疑那个去。莫生事。不妨被",
    "X67n1310_001:0637a09": "這僧疑著。",
    "X67n1310_001:0637a10": "佛海云。從上諸聖。洎被騰蛇纏倒。",
    "X67n1310_001:0637a11": "舉僧問溈山。如何是道。溈云。無心是道。僧云。某甲不",
    "X67n1310_001:0637a12": "會。溈云。會取不會底好。僧云。如何是不會底。溈云。只",
    "X67n1310_001:0637a13": "是你。不是別人。",
    "X67n1310_001:0637a14": "佛鑑拈云。乍看似死水裏浸却。子細檢點將來。水",
    "X67n1310_001:0637a15": "裏有鹽。喫著方知滋味。",
    "X67n1310_001:0637a16": "正覺云。泥柔拄杖深。",
    "X67n1310_001:0637a17": "佛海云。這僧雖無孔竅。却有正因。大凡是非有無。",
    "X67n1310_001:0637a18": "會與不會。你與別人。總不出兩頭語。所以令者僧。",
    "X67n1310_001:0637a19": "卒討頭鼻不著。報恩不然。如何是不會底。只向道。",
    "X67n1310_001:0637a20": "放下著。纔擬議。拂子驀口打。",
    "X67n1310_001:0637a21": "舉溈山云。今時人。但直下會取不會底。正是你佛。正",
    "X67n1310_001:0637a22": "是你心。若向外求一知一解。將為禪道。且沒交涉。名",
    "X67n1310_001:0637a23": "運糞入。不名運糞出。污你心田。所以不是道。",
    "X67n1310_001:0637a24": "佛鑑拈云。溈山猶如駕前等子。與牧童相撲。齊起",
    "X67n1310_001:0637b01": "齊倒。兩無輸贏。旁觀者。咬斷牙關。爭交底。元來兒",
    "X67n1310_001:0637b02": "戲。如今莫有對手底麼。乃竪拳起云。有則出來。與",
    "X67n1310_001:0637b03": "老僧相見。良久云。老僧今日。平地喫交。",
    "X67n1310_001:0637b04": "正覺云。溈山老人。直如大象渡河。步步徹底。然雖",
    "X67n1310_001:0637b05": "如是。引得盲龜浮木。泥牛入水。只如佛鑑。向平地",
    "X67n1310_001:0637b06": "喫交。是誰之過。",
    "X67n1310_001:0637b07": "佛海云。曾為浪子偏憐客。",
    "X67n1310_001:0637b08": "舉僧問溈山。如何是百丈真。溈下禪床叉手。又問。如",
    "X67n1310_001:0637b09": "何是和尚真。溈上禪床坐。",
    "X67n1310_001:0637b10": "佛鑑拈云。古人起模畫樣。可謂頭正尾正。爭奈凡",
    "X67n1310_001:0637b11": "所有相。皆是虗妄。若見諸相非相。即見如來。智海",
    "X67n1310_001:0637b12": "即不然。如何是百丈真。隨緣赴感靡不周。如何是",
    "X67n1310_001:0637b13": "和尚真。而常處此菩提座。",
    "X67n1310_001:0637b14": "正覺云。山僧即不然。如何是百丈真。瀉嵓泉一派。",
    "X67n1310_001:0637b15": "如何是和尚真。帶雨竹千竿。且道畢竟如何。切忌",
    "X67n1310_001:0637b16": "尋聲逐響。山僧恁麼。也是對影成三人。",
    "X67n1310_001:0637b17": "佛海云。大小大溈山。被者僧一問。不覺跳下禪床。",
    "X67n1310_001:0637b18": "末後收來。也是如蟲禦木。",
    "X67n1310_001:0637b19": "舉溈山與仰山。摘茶次。溈云。終日與子說話。只聞子",
    "X67n1310_001:0637b20": "聲。不見子形。仰乃撼茶樹一下。溈云。子只得其用。不",
    "X67n1310_001:0637b21": "得其體。仰云。某甲只與麼。未審和尚。尊意如何。溈良",
    "X67n1310_001:0637b22": "久。仰云。和尚只得其體。不得其用。溈云。放你三十棒。",
    "X67n1310_001:0637b23": "佛鑑拈云。張翁乍與李公友。待罰李公一盞酒。到",
    "X67n1310_001:0637b24": "被李公罰一盃。好手手中無好手。",
    "X67n1310_001:0637c01": "正覺云。故知溈山全體。仰山全用。只如佛鑑與麼",
    "X67n1310_001:0637c02": "為復扶體。為復扶用。若人辨得。方見全才。",
    "X67n1310_001:0637c03": "佛海云。聲前呼索。句下稱提。是溈山養子之緣。得",
    "X67n1310_001:0637c04": "路便行。當機不讓。是仰山事父之禮。一人良久得",
    "X67n1310_001:0637c05": "其體。一人撼樹得其用。更有一人。終日摘茶。終日",
    "X67n1310_001:0637c06": "良久。喚作體耶用耶。若道得。與你三十棒。",
    "X67n1310_001:0637c07": "舉仰山問中邑。如何是佛性義。邑云。我與你。說个譬",
    "X67n1310_001:0637c08": "喻。汝便會也。譬如一室。其有六窻。中安一个獮猴。外",
    "X67n1310_001:0637c09": "有人喚云。猩猩。獮猴即應。如是六窻。俱喚俱應。仰乃",
    "X67n1310_001:0637c10": "禮拜謝。後却云。適來蒙和尚指示。某甲有个疑處。邑",
    "X67n1310_001:0637c11": "云。汝有什麼疑處。仰云。祇如獮猴睡時。又作麼生。邑",
    "X67n1310_001:0637c12": "乃下禪床。把住云。狌狌。我與你相見。",
    "X67n1310_001:0637c13": "佛鑑拈云。仰山放憨。中邑賣峭。峭措賣來憨癡。憨",
    "X67n1310_001:0637c14": "癡放來峭措。雖然獮猴睡著。其奈肚裏惺惺。直饒",
    "X67n1310_001:0637c15": "杜絕六窻。猩猩何處不見。諸人要見二老爻訛麼。",
    "X67n1310_001:0637c16": "各各面皮厚三寸。",
    "X67n1310_001:0637c17": "正覺云。我也與你說个譬喻。中邑大似个金師。仰",
    "X67n1310_001:0637c18": "山將一塊金來。使金師酬價。金師亦盡價相酬。臨",
    "X67n1310_001:0637c19": "欲成交。賣金底。更與貼秤。金師雖然暗喜。心中未",
    "X67n1310_001:0637c20": "免偷疑。何故。若非細作。定是賊贓。",
    "X67n1310_001:0637c21": "佛海云。仰山賊打不防家。中邑見贓方見賊。若使",
    "X67n1310_001:0637c22": "獮猴真瞌睡。猩猩贏得最惺惺。子細思之。是什麼",
    "X67n1310_001:0637c23": "心行。",
    "X67n1310_001:0637c24": "舉三平參石鞏。鞏見便作彎弓勢云。看箭。三平撥開",
    "X67n1310_001:0638a01": "胸云。此是殺人箭。活人箭又作麼生。鞏彈弓弦三下。",
    "X67n1310_001:0638a02": "三平便禮拜。鞏云。三十年。一張弓。兩隻箭。今日只射",
    "X67n1310_001:0638a03": "得半个人。便拗折弓箭。三平後舉似大顛。顛云。既是",
    "X67n1310_001:0638a04": "活人箭。為什麼。向弓弦上辨。三平無語。顛云。三十年",
    "X67n1310_001:0638a05": "後。要人舉此話也難得。法燈有頌云。古有石鞏師。架",
    "X67n1310_001:0638a06": "弓箭而坐。如斯三十年。知音無一个。三平中的來。父",
    "X67n1310_001:0638a07": "子相投和。子細返思量。元伊是射垛。",
    "X67n1310_001:0638a08": "佛鑑拈云。大小三平。元來只是个死漢。若非死漢。",
    "X67n1310_001:0638a09": "又覓什麼活人箭。石鞏龍頭蛇尾。矢在弦上。又却",
    "X67n1310_001:0638a10": "不發。當時若便與一箭。那裏得來。大顛作死馬醫。",
    "X67n1310_001:0638a11": "醫之不差。從他掘地深埋。且如智海恁麼批判古",
    "X67n1310_001:0638a12": "今。還有過也無。細雨洒花千點淚。淡煙籠竹一堆",
    "X67n1310_001:0638a13": "愁。",
    "X67n1310_001:0638a14": "正覺云。只如大顛道。三十年後。要人舉此話也難",
    "X67n1310_001:0638a15": "得。既是舉話何難。且三平當時問伊。索活人箭。石",
    "X67n1310_001:0638a16": "鞏彈弦三下。平禮拜。是會不會。及乎大顛問他。他",
    "X67n1310_001:0638a17": "便無語。法燈喚他作射垛。佛鑑便要掘地深埋。筭",
    "X67n1310_001:0638a18": "來當時。祇是伊不合承當半个而出。便被大顛併",
    "X67n1310_001:0638a19": "合。然雖如此。這三个老漢。總墮在陷虎之機。",
    "X67n1310_001:0638a20": "佛海云。三平於石鞏言下。已承當半个聖人。大顛",
    "X67n1310_001:0638a21": "徵之。乃默然而對。雖然為一人。亦未可在。",
    "X67n1310_001:0638a22": "舉三平問侍者。你姓什麼。者云。與和尚同姓。平云。我",
    "X67n1310_001:0638a23": "姓什麼。者云。問頭何在。平云。幾時曾問你。者云。姓者",
    "X67n1310_001:0638a24": "是誰。平云。念汝初機。放你三十棒。",
    "X67n1310_001:0638b01": "佛鑑拈云。尀耐侍者。無端茶胡他三平。是即與和",
    "X67n1310_001:0638b02": "尚同姓。家醜豈可外揚。雖然三平老漢。不得無過。",
    "X67n1310_001:0638b03": "風來樹動。水來河漲。上梁不正。下柱參差。而今是",
    "X67n1310_001:0638b04": "非得失。一時畫斷。且道三平。畢竟姓什麼。良久云。",
    "X67n1310_001:0638b05": "世間若有崑崙眼。休向荊山問卞和。",
    "X67n1310_001:0638b06": "正覺云。三平無端發問。被這僧形迹一上。直得不",
    "X67n1310_001:0638b07": "可柰何。子細看來。元真箇與侍者同姓。只是他不",
    "X67n1310_001:0638b08": "肯序昭穆在。佛鑑道。世間若有崑崙眼。休向荊山",
    "X67n1310_001:0638b09": "問卞和。也是言中有響。",
    "X67n1310_001:0638b10": "佛海云。機眼明。機輪活。機關峻。機路通。兩轉葛藤。",
    "X67n1310_001:0638b11": "較些子。子細論量。侍者不獨與三平一人同姓。何",
    "X67n1310_001:0638b12": "故。姓者是誰。",
    "X67n1310_001:0638b13": "舉本空上堂云。只這施為動轉。合得本來祖翁麼。若",
    "X67n1310_001:0638b14": "合得。十二時中。無虗棄底道理。若合不得。喫茶說話。",
    "X67n1310_001:0638b15": "往往喚作茶話在。僧便問。如何免得成茶話去。空云。",
    "X67n1310_001:0638b16": "你識得口也未。僧云。如何是口。空云。兩片皮也不識。",
    "X67n1310_001:0638b17": "又問。如何是本來祖翁。空云。大眾前不要牽爺恃娘。",
    "X67n1310_001:0638b18": "僧云。大眾忻然去也。空云。你試點大眾性看。僧禮拜。",
    "X67n1310_001:0638b19": "空云。伊往往道。一性一切性在。僧欲進語。空云。辜負",
    "X67n1310_001:0638b20": "平生行脚眼。便下座。",
    "X67n1310_001:0638b21": "佛鑑拈云。本空垂絲千尺。意在深潭。離鈎三寸。釣",
    "X67n1310_001:0638b22": "得一箇。將謂錦鱗紅尾。元是沂浪黃能。明月當空。",
    "X67n1310_001:0638b23": "滿船失望。而今不免。再拋香餌。重擲絲輪。乃竪起",
    "X67n1310_001:0638b24": "拂子云。還有上鈎底也無。諸人二六時中。如何得",
    "X67n1310_001:0638c01": "與祖翁相合去。回頭盡是兒孫事。祖父從來不出",
    "X67n1310_001:0638c02": "門。",
    "X67n1310_001:0638c03": "正覺云。本空道。這僧未識口在。及乎問著。却云。兩",
    "X67n1310_001:0638c04": "片皮也不識。且道。兩片皮與口。是同是別。及乎這",
    "X67n1310_001:0638c05": "僧問本來祖翁。却教伊點檢大眾性看。本空與麼",
    "X67n1310_001:0638c06": "舉揚。衲僧手段。在什麼處。這僧故是辜負平生行",
    "X67n1310_001:0638c07": "脚眼。當時若出來。掀倒禪床。喝散大眾。却作麼生",
    "X67n1310_001:0638c08": "支吾。佛鑑道。回頭盡是兒孫事。祖父從來不出門。",
    "X67n1310_001:0638c09": "也是時情偏向富門多。",
    "X67n1310_001:0638c10": "佛海云。施為動轉。本空論實不論虗。說話喫茶。者",
    "X67n1310_001:0638c11": "僧隨上復隨下。辜負平生行脚眼。看來過在本空。",
    "X67n1310_001:0638c12": "你諸人十二時中。作麼生免得。莫謂無心方是道。",
    "X67n1310_001:0638c13": "無心猶隔一重關。",
    "X67n1310_001:0638c14": "舉僧問本空。去却即今言句。請師直指本來性。空云。",
    "X67n1310_001:0638c15": "你迷源來。得多少時。僧云。即今蒙和尚指示。空云。若",
    "X67n1310_001:0638c16": "指示你。我即迷源。僧云。如何即是。空乃有頌。心是性",
    "X67n1310_001:0638c17": "體。性是心用。心性一如。誰別誰共。妄外迷源。只這難",
    "X67n1310_001:0638c18": "洞。古今凡聖。如幻如夢。",
    "X67n1310_001:0638c19": "佛鑑拈云。問不徒然。答無虗設。纔隨語轉。覿面千",
    "X67n1310_001:0638c20": "山。後偈中雖有收有放。其柰錯下名言。山僧重為",
    "X67n1310_001:0638c21": "別過。乃有頌。心本非心。性本非性。心性兩忘。誰少",
    "X67n1310_001:0638c22": "誰剩。老倒本空。著艾求病。妄外迷源。辜負凡聖。",
    "X67n1310_001:0638c23": "正覺云。本空可謂。自出洞來無敵手。得饒人處且",
    "X67n1310_001:0638c24": "饒人。佛鑑傍觀不肯。要與伊奪角衝關。末後只得",
    "X67n1310_001:0639a01": "停局。",
    "X67n1310_001:0639a02": "佛海云。面半露而似掩。門一閉而還開。佛鑑云。纔",
    "X67n1310_001:0639a03": "隨語轉。對面千山。誠哉。要見本空為人麼。良久云。",
    "X67n1310_001:0639a04": "富貴不從勤苦得。男兒何必五車書。",
    "X67n1310_001:0639a05": "舉本仁上堂云。尋常不欲向聲前句後。鼓弄人家男",
    "X67n1310_001:0639a06": "女。何故。且聲不是聲。色不是色。僧便問。如何是聲不",
    "X67n1310_001:0639a07": "是聲。仁云。喚作色得麼。僧云。如何是色不是色。仁云。",
    "X67n1310_001:0639a08": "喚作聲得麼。僧禮拜。仁云。且道對你話。為你說。若人",
    "X67n1310_001:0639a09": "定當得。許你有个入路。",
    "X67n1310_001:0639a10": "佛鑑拈云。拂迹成痕。欲隱彌露。既道。聲不是聲。色",
    "X67n1310_001:0639a11": "不是色。洎乎問著。却云。喚作聲得麼。喚作色得麼。",
    "X67n1310_001:0639a12": "本仁和尚。鼓弄人家男女。亦不少矣。而今欲得親",
    "X67n1310_001:0639a13": "切麼。乃擊禪床云。還聞聲麼。竪起拂子云。還見色",
    "X67n1310_001:0639a14": "麼。於此透過見聞。許你有个出路。",
    "X67n1310_001:0639a15": "正覺云。萬福本仁老。大好不向聲前句後。鼓弄人",
    "X67n1310_001:0639a16": "家男女。若是方庵老漢。又且不然。良久云。色不是",
    "X67n1310_001:0639a17": "色。見者是什麼。聲不是聲。聞者是什麼。直得聲色",
    "X67n1310_001:0639a18": "純真。知見旋復。要且未夢見本仁在。",
    "X67n1310_001:0639a19": "佛海云。克由尀耐。偏向聲前色後。鼓弄人家男女。",
    "X67n1310_001:0639a20": "當初賴遇是者僧。忽撞著个騎聲盖色底出來。又",
    "X67n1310_001:0639a21": "如何折合。",
    "X67n1310_001:0639a22": "舉僧問本仁云。文殊與普賢。萬法悉同源。文殊普賢",
    "X67n1310_001:0639a23": "即不問。如何是同源底法。仁云。却問取文殊與普賢。",
    "X67n1310_001:0639a24": "佛鑑著語云。如蟲禦木。僧云。如何是文殊與普賢。仁",
    "X67n1310_001:0639b01": "云。一釣便上。佛鑑著語云。偶爾成文。",
    "X67n1310_001:0639b02": "復拈云。大凡批判古今。褒貶邪正。須是具金剛眼",
    "X67n1310_001:0639b03": "睛始得。何故。龍虵易辨。衲子難瞞。且道。適來句中。",
    "X67n1310_001:0639b04": "那个句中是褒。那个句中是貶。諸人各自歸堂。向",
    "X67n1310_001:0639b05": "脚根下檢點看。",
    "X67n1310_001:0639b06": "正覺云。且道二尊宿與麼。還愜得這僧意也無。若",
    "X67n1310_001:0639b07": "愜得去。可謂錦上鋪花。若不愜去。佛法利濟。在什",
    "X67n1310_001:0639b08": "麼處。",
    "X67n1310_001:0639b09": "佛海云。者般答話。往往只作答話會。不作答話會。",
    "X67n1310_001:0639b10": "作麼生會。如何是同源底法。文殊騎獅。普賢騎象。",
    "X67n1310_001:0639b11": "如何是文殊普賢。眾眼難瞞。",
    "X67n1310_001:0639b12": "舉本仁上堂云。眼裏著沙不得。耳裏著水不得。僧便",
    "X67n1310_001:0639b13": "問。如何是眼裏著沙不得。仁云。應真無比。僧云。如何",
    "X67n1310_001:0639b14": "是耳裏著水不得。仁云。白淨無垢。",
    "X67n1310_001:0639b15": "佛鑑拈云。遠觀山有色。近聽水無聲。",
    "X67n1310_001:0639b16": "正覺云。藥曾經効始傳人。",
    "X67n1310_001:0639b17": "佛海云。但見皇風成一片。不知何處是封疆。",
    "X67n1310_001:0639b18": "舉浮石云。山僧開个卜鋪子。能斷人貧富生死。僧便",
    "X67n1310_001:0639b19": "問。離却貧富生死。不落五爻。請師直指。石云。金木水",
    "X67n1310_001:0639b20": "火土。",
    "X67n1310_001:0639b21": "佛鑑拈云。吉凶悔吝。生乎動。動靜興亡。本乎心。若",
    "X67n1310_001:0639b22": "以衲僧無文印子。一印印定。毫髮無差。浮石雖然",
    "X67n1310_001:0639b23": "解卜。不會斷卦。若是智海即不然。離却貧富生死。",
    "X67n1310_001:0639b24": "不落五爻。請師直指。向伊道。今日闍梨有災。待伊。",
    "X67n1310_001:0639c01": "眼睛定動之間。吉凶自兆。",
    "X67n1310_001:0639c02": "正覺云。既問不落五爻。因甚浮石。却對伊。金木水",
    "X67n1310_001:0639c03": "火土。不見道。有利無利。不離行市。怫鑑道。伊不解",
    "X67n1310_001:0639c04": "斷卦。末後到他。却云。吉凶自兆。山僧若是這僧。總",
    "X67n1310_001:0639c05": "向伊道。吉凶全在我。飜覆謾勞君。",
    "X67n1310_001:0639c06": "佛海云。好个卜鋪。却被人以手一撥。若不是浮石",
    "X67n1310_001:0639c07": "作家。未免卦盤掀翻。卦子零亂。點撿得出。方知禍",
    "X67n1310_001:0639c08": "不單行。",
    "X67n1310_001:0639c09": "舉天仙有僧到。纔禮拜。仙云。這野狐兒。見个什麼。便",
    "X67n1310_001:0639c10": "禮拜。僧云。這老和尚。見个什麼。便恁麼道。仙云。苦哉",
    "X67n1310_001:0639c11": "苦哉。天仙今日。忘前失後。僧云。要且得時終不補失。",
    "X67n1310_001:0639c12": "仙云。爭不如此。僧云。誰甘。仙大笑云。遠之遠矣。僧以",
    "X67n1310_001:0639c13": "目四顧便出。",
    "X67n1310_001:0639c14": "佛鑑拈云。互換之機。主賓共用。當機之句。啐啄尤",
    "X67n1310_001:0639c15": "難。天仙雖能看風使帆。這僧亦解隨波逐浪。若是",
    "X67n1310_001:0639c16": "停橈息棹。捨筏焚舟。皆欠悟在。何也。不入洪波裏。",
    "X67n1310_001:0639c17": "爭見弄潮人。",
    "X67n1310_001:0639c18": "正覺云。天仙來言不豐。必招儉報。這僧小兒得寵。",
    "X67n1310_001:0639c19": "便放無端。何故如此。也是兩兩。慣得其便。",
    "X67n1310_001:0639c20": "佛海云。一往一來。也好頭對。天仙驀頭贈一築。者",
    "X67n1310_001:0639c21": "僧就手還一拳。天仙却步飜父。者僧當面按住。天",
    "X67n1310_001:0639c22": "仙口欵伏弱。弱中有強。者僧氣勢放強。強中有弱。",
    "X67n1310_001:0639c23": "阿呵呵。日暮捲旗收陣脚。相喚相呼歸去來。",
    "X67n1310_001:0639c24": "舉天仙有僧到。方展坐具。仙云。不用通時暄。還我文",
    "X67n1310_001:0640a01": "彩未生時道理來。僧云。某甲有口啞却即閑苦死。覓",
    "X67n1310_001:0640a02": "个臘月扇子作麼。仙拈棒。作打勢。僧把住云。還我未",
    "X67n1310_001:0640a03": "拈棒時道理來。仙云。隨我者隨之南北。不隨我者死",
    "X67n1310_001:0640a04": "住東西。僧云。隨與不隨。即且致。請師指出東西南北。",
    "X67n1310_001:0640a05": "仙便打。",
    "X67n1310_001:0640a06": "佛鑑拈云。明鏡當臺。物來斯照。洪鍾在架。隨扣發",
    "X67n1310_001:0640a07": "聲。天仙解驅耕夫之牛。奪飢人之食。這僧能向毒",
    "X67n1310_001:0640a08": "虵頭上揩痒。驪龍頷下抉珠。雖然如是。我觀多少",
    "X67n1310_001:0640a09": "弄潮人。畢竟須歸潮中死。",
    "X67n1310_001:0640a10": "正覺云。天仙為人。可謂從微至著。這僧雖然喫棒。",
    "X67n1310_001:0640a11": "不妨有始有終。何故。他未開坐具已前。早要與麼",
    "X67n1310_001:0640a12": "流布。",
    "X67n1310_001:0640a13": "佛海云。得牛還馬。見兔放鷹。總是平常之用。且文",
    "X67n1310_001:0640a14": "彩未彰時。與未拈棒之前道理。者僧呼為臘月扇",
    "X67n1310_001:0640a15": "子。左拈右搖。未曾離手。若無末後一機。未免俱跳",
    "X67n1310_001:0640a16": "不出。",
    "X67n1310_001:0640a17": "舉天仙有僧到。纔展坐具。仙云。這裏會得。早是辜負",
    "X67n1310_001:0640a18": "平生也。僧云。不向這裏會。又作麼生。仙云。不向這裏",
    "X67n1310_001:0640a19": "會。更向何處會。便打。",
    "X67n1310_001:0640a20": "佛鑑拈云。倚勢淩人。未為好手。",
    "X67n1310_001:0640a21": "正覺云。將為天仙到那裏。元來却只在這裏",
    "X67n1310_001:0640a22": "佛海云。天仙縱奪可觀。洎合坐在者裏。",
    "X67n1310_001:0640a23": "舉有新羅僧來參天仙。方近前。把住云。未離本國。道",
    "X67n1310_001:0640a24": "將一句來。僧無語。仙云。問他一句。便道兩句。",
    "X67n1310_001:0640b01": "佛鑑拈云。只見錐頭利。不見利頭錐。",
    "X67n1310_001:0640b02": "正覺云。山僧即不然。這僧貪觀白浪。天仙失却手",
    "X67n1310_001:0640b03": "橈。",
    "X67n1310_001:0640b04": "佛海云。若不是者新羅衲子。往往奔馳他國。",
    "X67n1310_001:0640b05": "舉披雲去看天仙。纔入方丈。仙便問。未見東越老人",
    "X67n1310_001:0640b06": "時。作麼生為物。雲云。只見雲生碧嶂。焉知月落寒潭。",
    "X67n1310_001:0640b07": "天仙云。只與麼也難得。雲云。莫是未見時麼。仙便喝。",
    "X67n1310_001:0640b08": "雲展兩手。仙云。錯恠人者。有什麼限。雲掩耳便出。仙",
    "X67n1310_001:0640b09": "云。死却者漢平生也。",
    "X67n1310_001:0640b10": "佛鑑拈云。喻似敵手下棊。雖則著著。不落別處。其",
    "X67n1310_001:0640b11": "柰須有輸贏。既有輸贏。便成勝負。要得兩無傷損",
    "X67n1310_001:0640b12": "麼。待天仙道。死却者漢平生也。披雲便好向道。元",
    "X67n1310_001:0640b13": "來是錯恠人。天仙却好。展兩手。便得。始終一貫。頭",
    "X67n1310_001:0640b14": "尾雙全。雖然如是。你諸人。各各摸索腰下斧柄看",
    "X67n1310_001:0640b15": "正覺云。天仙披雲。賓主互換。出入分明。及乎天仙",
    "X67n1310_001:0640b16": "一喝。披雲展手。承當什麼處是錯恠處。末後掩耳",
    "X67n1310_001:0640b17": "而出。便道伊死却平生。雖然褒貶分明。爭柰他家。",
    "X67n1310_001:0640b18": "不受第二杓水。",
    "X67n1310_001:0640b19": "佛海云。主賓相見。語無不契。機無不投。如霜鍾在",
    "X67n1310_001:0640b20": "簴。明鏡當臺。一點瞞他不得。為什麼道。死却者漢",
    "X67n1310_001:0640b21": "平生也。還當得未見東越老人時事麼。錯恠人者",
    "X67n1310_001:0640b22": "多。",
    "X67n1310_001:0640b23": "舉洛缾到天仙。仙問甚處來。缾云。南溪來。仙云。還將",
    "X67n1310_001:0640b24": "得南溪消息來麼。缾云。消即消已。息則未息。仙云。最",
    "X67n1310_001:0640c01": "苦是未息。缾云。且道未息箇什麼。仙云。一回見面。千",
    "X67n1310_001:0640c02": "載忘名。缾拂袖便出。仙云。弄死虵手有甚限。",
    "X67n1310_001:0640c03": "佛鑑拈云。可惜許。老僧當時。若做洛缾。便放出一",
    "X67n1310_001:0640c04": "條活虵。直饒天仙神通。過於大目乾連。到者裏也",
    "X67n1310_001:0640c05": "須瓦解冰消。且道落在甚麼處。來年今日向你道",
    "X67n1310_001:0640c06": "正覺云。天仙忍俊不禁。翻成多事。佛鑑救得死蛇",
    "X67n1310_001:0640c07": "再活。終不解咬人。何故。截鶴續鳧。轉增酸苦。然雖",
    "X67n1310_001:0640c08": "如是。山僧因事長智。",
    "X67n1310_001:0640c09": "佛海云。隨婁樕處。天仙也是好心。倒靠將來。洛缾",
    "X67n1310_001:0640c10": "似非好報。然雖如是。寬量大肚還他。千截忘名。折",
    "X67n1310_001:0640c11": "脚短頭。只是弄死蛇手。三十年後。莫道解註得好。",
    "X67n1310_001:0640c12": "舉石樓有僧。禮拜起問。未識本來性。請師方便指。樓",
    "X67n1310_001:0640c13": "云。石樓無耳朵。僧云。某甲自知非。樓云。老僧還有過。",
    "X67n1310_001:0640c14": "僧云。和尚過在什麼處。樓云。過在你非處。僧禮拜。樓",
    "X67n1310_001:0640c15": "便打。",
    "X67n1310_001:0640c16": "佛鑑拈云。宗師眼目。耀古騰今。祖令當行。棒有褒",
    "X67n1310_001:0640c17": "貶。這僧既禮拜。因甚打他。為復是褒他是。貶他非。",
    "X67n1310_001:0640c18": "只如問未識本來性。請師方便指。樓云。石樓無耳",
    "X67n1310_001:0640c19": "朵。此語為是指他性。答他話。試撿點看。要識石樓",
    "X67n1310_001:0640c20": "與這僧麼。一人爛泥有刺。一人綿絮裹針。只恐踏",
    "X67n1310_001:0640c21": "不著。踏著方知有淺深。",
    "X67n1310_001:0640c22": "正覺云。這僧依稀似曲。出自偶然。石樓慣舞太常",
    "X67n1310_001:0640c23": "便與接拍。下梢要正律呂。元來辜負石樓耳朵。佛",
    "X67n1310_001:0640c24": "鑑道。末後棒。是褒是貶。說什麼褒貶。打到如今也",
    "X67n1310_001:0641a01": "休未得。何故。知非元自不知非。",
    "X67n1310_001:0641a02": "佛海云。石樓無耳朵。始終聽覽分明。者僧自知非。",
    "X67n1310_001:0641a03": "因甚喫棒。試斷看。",
    "X67n1310_001:0641a04": "舉石樓有僧。入方丈。以目顧視樓而立。樓展師手。僧",
    "X67n1310_001:0641a05": "便出去。樓召云。子為復會了出去。未會出去。僧却回",
    "X67n1310_001:0641a06": "展兩手。樓云。不得道。佛法中無人。只是少。僧云。莫是",
    "X67n1310_001:0641a07": "佛法麼。樓云。是則少矣。非則多矣。僧云。是何言說。樓",
    "X67n1310_001:0641a08": "以目視之。僧禮拜。樓云。識取目好。",
    "X67n1310_001:0641a09": "佛鑑拈云。諸人者。這僧將一條無絲之線。穿石樓",
    "X67n1310_001:0641a10": "無鼻之針。石樓以無鼻之針。度這僧無絲之線。二",
    "X67n1310_001:0641a11": "人一往一來。甚有針線工夫。其柰醜拙已露。且道",
    "X67n1310_001:0641a12": "那个是露醜拙處。具眼者。試驗看。",
    "X67n1310_001:0641a13": "正覺云。石樓如膠。這僧似漆。佛鑑去裏面照影。自",
    "X67n1310_001:0641a14": "露醜拙也不知。",
    "X67n1310_001:0641a15": "佛海云。無孔笛。氈拍板。互換拈弄。節奏自然。且道。",
    "X67n1310_001:0641a16": "是何曲調。髣髴天仙子。依稀菩薩蠻。",
    "X67n1310_001:0641a17": "舉石樓問僧。發足何處。僧云。漢國。樓云。天子還重佛",
    "X67n1310_001:0641a18": "法麼。僧云。苦哉。賴遇問著某甲。若問別人。即禍生。樓",
    "X67n1310_001:0641a19": "云。作什麼。僧云。人尚不見有。何佛法可重。樓云。闍梨",
    "X67n1310_001:0641a20": "受戒來多少時。僧云。三十夏。樓云。大好不見有人。便",
    "X67n1310_001:0641a21": "打。",
    "X67n1310_001:0641a22": "佛鑑拈云。此有兩處爻訛。待伊問受戒來多少時。",
    "X67n1310_001:0641a23": "也是賊過後張弓。不然拂袖便行。不見道。罵人不",
    "X67n1310_001:0641a24": "得罵著。趕人不得赶上。",
    "X67n1310_001:0641b01": "正覺云。車不橫推。理不曲斷。且道石樓行棒。合公",
    "X67n1310_001:0641b02": "道。不合公道。",
    "X67n1310_001:0641b03": "佛海云。者僧若能一向把定。石樓也須倒退三千。",
    "X67n1310_001:0641b04": "舉元康去看石樓。樓纔見。收足坐。康云。得恁麼威儀",
    "X67n1310_001:0641b05": "周足。樓云。汝適來見个什麼。康云。無端被人領過。樓",
    "X67n1310_001:0641b06": "云。是與麼。始為真見。康云。苦哉。賺却幾人來。樓便起",
    "X67n1310_001:0641b07": "身。康云。見即見已。動即不動。樓云。盡力道。不出定也。",
    "X67n1310_001:0641b08": "康撫掌三下。後有僧。舉似南泉。泉云。天下人。斷這兩",
    "X67n1310_001:0641b09": "个漢是非不得。若斷得。與他同參。",
    "X67n1310_001:0641b10": "佛鑑拈云。諸人者。南泉石樓元康如鼎三足。闕一",
    "X67n1310_001:0641b11": "不可。一人會得如來禪。一人會得祖師禪。一人百",
    "X67n1310_001:0641b12": "無所解。百無所解者。堪與祖佛為師。會得如來禪",
    "X67n1310_001:0641b13": "者。可與人天為師。會得祖師禪者。自救不了。若於",
    "X67n1310_001:0641b14": "此。緇素分明。亦許伊同參。",
    "X67n1310_001:0641b15": "正覺云。石樓臨機應變。元康奪陣衝關。分明一是",
    "X67n1310_001:0641b16": "一非。南泉坐觀成敗。且道他是非。落在阿誰分上。",
    "X67n1310_001:0641b17": "若人會得。山僧亦許伊同參。",
    "X67n1310_001:0641b18": "佛海云。得恁威儀周足。不妨領過主人。適來見个",
    "X67n1310_001:0641b19": "什麼。却被主人領過。力盡計窮。總道不出。只如王",
    "X67n1310_001:0641b20": "老師與麼道。還扶持得起也無。",
    "X67n1310_001:0641b21": "舉大陽。有太原尹禪客來。陽云。近日有一般禪師。向",
    "X67n1310_001:0641b22": "目前指云。教人了取目前事。作這般為人。還會得文",
    "X67n1310_001:0641b23": "彩未生時事也無。尹云。擬向者裏致一問。問和尚。未",
    "X67n1310_001:0641b24": "知可否。陽云。答汝已了。莫道可否。尹云。還識得目前",
    "X67n1310_001:0641c01": "也未。陽云。是目前作麼生識。尹云。要且遭人點撿。陽",
    "X67n1310_001:0641c02": "云。誰。尹云。某甲。陽便喝。尹退步出去。陽云。祇解瞻前。",
    "X67n1310_001:0641c03": "不能顧後。尹云。雪上更加霜。陽云。彼此沒便宜。",
    "X67n1310_001:0641c04": "佛鑑拈云。兩个漢。盡日相挨相拶。相錐相劄。元來",
    "X67n1310_001:0641c05": "只覓便宜。若恁麼。還有文彩未生時道理麼。目前",
    "X67n1310_001:0641c06": "事。向甚處去也。撿點來。有六十棒。二十棒分付大",
    "X67n1310_001:0641c07": "陽。二十棒分付尹禪客。二十棒智海自喫。且道智",
    "X67n1310_001:0641c08": "海過在什麼處。明眼者。試點撿看。",
    "X67n1310_001:0641c09": "正覺云。這兩个話會。如蚕作繭。不知絲屬別人。說",
    "X67n1310_001:0641c10": "什麼文彩未生。目前事。一時蹉過。子細點撿將來。",
    "X67n1310_001:0641c11": "元是伊未識蚕在。",
    "X67n1310_001:0641c12": "佛海云。能瞻前。亦能顧後。互相描畫。手眼俱親。不",
    "X67n1310_001:0641c13": "無二老漢。要明文彩未生時。和了目前。都蹉過。過",
    "X67n1310_001:0641c14": "在什麼處。喝。",
    "X67n1310_001:0641c15": "舉棗樹有僧到來。樹云。未到這裏時。在什麼處。安身",
    "X67n1310_001:0641c16": "立命。僧叉手近前。樹亦向前。相並而立。僧云。和尚未",
    "X67n1310_001:0641c17": "見某甲時。與誰相並。樹指背後云。莫是伊麼。僧無語。",
    "X67n1310_001:0641c18": "樹云。不獨自謾。兼謾老僧。僧禮拜。樹云。正是自謾。",
    "X67n1310_001:0641c19": "佛鑑拈云。賓家龍頭蛇尾。主家著賊不知。欲得賓",
    "X67n1310_001:0641c20": "主無過。各下一轉語。",
    "X67n1310_001:0641c21": "正覺云。師子捉獸。須盡其力。棗樹許多工夫。捉得",
    "X67n1310_001:0641c22": "兔个子。",
    "X67n1310_001:0641c23": "佛海云。舉步相隨較易。臨機瞥轉較難。不獨自謾。",
    "X67n1310_001:0641c24": "非自謾。正是自謾。方自謾。會相謾者。試辨看。",
    "X67n1310_001:0642a01": "舉棗樹問僧。發足何處。僧云閩中。樹云俊哉。僧云。謝",
    "X67n1310_001:0642a02": "師指示。樹云屈哉。僧禮拜。樹云。我與麼道。落在什麼",
    "X67n1310_001:0642a03": "處。僧無語。樹云。彼自無瘡。勿傷之也。",
    "X67n1310_001:0642a04": "佛鑑拈云。凡為宗師。言不虗發。這僧既自閩中來。",
    "X67n1310_001:0642a05": "有何俊哉。謝師指示。有何屈哉。還見得爻訛麼。若",
    "X67n1310_001:0642a06": "見得。方信道。棗樹在智海拂子上。無風起浪。好肉",
    "X67n1310_001:0642a07": "剜瘡。如或未然。老僧罪過彌天。",
    "X67n1310_001:0642a08": "正覺云。彼自無瘡。俊哉屈哉。自携瓶去。却著衫來。",
    "X67n1310_001:0642a09": "然雖如是。不因楊得意。",
    "X67n1310_001:0642a10": "佛海云。俊哉復屈哉。腦後見重腮。於茲知落處。平",
    "X67n1310_001:0642a11": "地浪花開。山僧好肉剜瘡了也。還夢見棗樹麼。",
    "X67n1310_001:0642a12": "舉僧辭棗樹。樹云。若到諸方。有人問你。老僧此間法",
    "X67n1310_001:0642a13": "道。作麼生祗對。僧云。待他問即道。樹云。何處有無口",
    "X67n1310_001:0642a14": "佛。僧云。只這也還難。樹竪起拂子云。還見麼。僧云。何",
    "X67n1310_001:0642a15": "處有無眼佛。樹云。只這也還難。僧遶禪床一匝出去。",
    "X67n1310_001:0642a16": "樹云。善能祗對。僧便喝。樹云。老僧不識子。僧云。要識",
    "X67n1310_001:0642a17": "作麼。樹敲禪床三下。",
    "X67n1310_001:0642a18": "佛鑑拈云。棗樹有口如啞。這僧有眼如盲。遶禪床",
    "X67n1310_001:0642a19": "一匝。敗軍之將。敲禪床三下。弓折箭盡。",
    "X67n1310_001:0642a20": "正覺云。棗樹借這僧鼻孔出氣。這僧依樣畫得个",
    "X67n1310_001:0642a21": "猫兒。酌然只這也還難。驀地相逢不相識。雖然相",
    "X67n1310_001:0642a22": "逢不相識。此間法道已流通。何故。舡高水高。",
    "X67n1310_001:0642a23": "佛海云。此間法道如何。聞名不如見面。及乎節節",
    "X67n1310_001:0642a24": "勘證。見面不如聞名。者僧當頭蹉過。棗樹換手勾",
    "X67n1310_001:0642b01": "牽。只知冷氣虗心。不覺神疲力乏。山僧不因一事。",
    "X67n1310_001:0642b02": "不長一智。竪起拂子云。長劒倚天宜照顧。莫將法",
    "X67n1310_001:0642b03": "道謾流傳。",
    "X67n1310_001:0642b04": "舉貞溪有僧到來。溪竪起拂子云。貞溪老漢。還具眼",
    "X67n1310_001:0642b05": "麼。僧云。某甲不敢見人過。溪云。老僧死在闍梨手裏。",
    "X67n1310_001:0642b06": "僧以手指胷。便出去。溪云。闍梨參見先師來。至晚溪",
    "X67n1310_001:0642b07": "請喫茶了。僧拈起盞子云。這个是。諸佛出世邊事。作",
    "X67n1310_001:0642b08": "麼生是。未出世邊事。溪以手撥却盞子云。到闍梨死",
    "X67n1310_001:0642b09": "在老僧手裏。僧云。五里牌在郭門外。溪云。無故惑亂",
    "X67n1310_001:0642b10": "師僧。僧便起謝茶。溪云。特謝闍梨相訪。",
    "X67n1310_001:0642b11": "佛鑑拈云。這兩个漢。一人如函。一人如盖。雖然函",
    "X67n1310_001:0642b12": "盖相應。總未有事在。何謂如此。楚鷄不是丹山鳳",
    "X67n1310_001:0642b13": "正覺云。大凡勘辨。瞬息千差。這兩个相逢。直下要",
    "X67n1310_001:0642b14": "入文釘鉸。若不是同參先師。爭解明出世未出世",
    "X67n1310_001:0642b15": "邊事。禪家流。到與麼處。須是眼眼相照。辨使分明。",
    "X67n1310_001:0642b16": "切忌雷同。向精魂上。一例轉回。要會貞溪驗得這",
    "X67n1310_001:0642b17": "僧。同參底道理麼。官有明條。遂舉拂子下座。",
    "X67n1310_001:0642b18": "佛海云。貞溪倒用雲長刺良頭之刀。爭柰者僧刃",
    "X67n1310_001:0642b19": "下。有隱身之術。有出身之路。自然當處和平。且道",
    "X67n1310_001:0642b20": "什麼處。辨得他見先師來。",
    "X67n1310_001:0642b21": "舉大川有僧到來。川云。幾時發足江陵府。僧提起坐",
    "X67n1310_001:0642b22": "具。川云。特謝遠來。下去。僧遶禪床一匝。便出。川云。若",
    "X67n1310_001:0642b23": "不恁麼。焉知眼目端的。僧撫掌一下云。苦殺人。洎合",
    "X67n1310_001:0642b24": "錯判諸方尊宿。川云。甚得禪宗道理。有僧舉似丹霞。",
    "X67n1310_001:0642c01": "霞云。大川法道即得。我這裏即不然。僧云。和尚此間",
    "X67n1310_001:0642c02": "作麼生。霞云。猶較大川三步在。僧禮拜。霞云。錯判諸",
    "X67n1310_001:0642c03": "方者多。",
    "X67n1310_001:0642c04": "佛鑑拈云。大川與這僧。一鳧脛雖短。短中有長。一",
    "X67n1310_001:0642c05": "鶴脛雖長。長中有短。分明說破。可見這爻訛。",
    "X67n1310_001:0642c06": "正覺云。大川與這僧相見。一賓一主。酬酢分明。什",
    "X67n1310_001:0642c07": "麼處是錯判諸方處。丹霞與麼。什麼處是較大川",
    "X67n1310_001:0642c08": "三步處。這僧既禮拜。為什麼也道。伊錯判諸方。若",
    "X67n1310_001:0642c09": "辨得。許具不錯判諸方底眼。苟若不會。切忌隨邪",
    "X67n1310_001:0642c10": "打摸楞。",
    "X67n1310_001:0642c11": "佛海云。者僧如水上葫蘆子。被大川一捺。直得東",
    "X67n1310_001:0642c12": "沉西湧。引得丹霞。自熱亂一上。若善參詳。許你得",
    "X67n1310_001:0642c13": "禪宗道理。",
    "X67n1310_001:0642c14": "舉平田來看茂源。源方起身。田近前把住云。開口即",
    "X67n1310_001:0642c15": "失。閉口即喪。去此二途。請師別道。源以手掩鼻。田放",
    "X67n1310_001:0642c16": "開云。一步較易。兩步較難。源云。著甚死急。田云。若非",
    "X67n1310_001:0642c17": "是師。不免諸方檢點。",
    "X67n1310_001:0642c18": "佛鑑拈云。諸人。者二老宿。恁麼道。還免得人檢點",
    "X67n1310_001:0642c19": "也無。平田臂長衫袖短。茂源脚瘦草鞋寬。智海恁",
    "X67n1310_001:0642c20": "麼說話。還免得人檢點麼。具眼底。一恁檢點取。",
    "X67n1310_001:0642c21": "正覺云。會點撿這話麼。放筆從頭看。特地骨毛寒",
    "X67n1310_001:0642c22": "佛海云。恁麼來相訪。可謂不會做客。勞煩主人。末",
    "X67n1310_001:0642c23": "後道。若不是師。不免諸方點撿。也是大斧斫了手",
    "X67n1310_001:0642c24": "摩挲。",
    "X67n1310_001:0643a01": "舉性空有僧來參。空云。與麼下去。還有佛法道理也",
    "X67n1310_001:0643a02": "無。僧云。某甲結舌有分。空云。老僧又作麼生。僧云。素",
    "X67n1310_001:0643a03": "非好手。空便仰身合掌。僧亦合掌。空却撫掌三下。僧",
    "X67n1310_001:0643a04": "拂袖便出。空云。烏不前兔不後。幾人於此忙然走。只",
    "X67n1310_001:0643a05": "有闍梨達本源。結舌何曾著空有。",
    "X67n1310_001:0643a06": "佛鑑拈云。進不前退不後。頭尾中間兩處走。胡僧",
    "X67n1310_001:0643a07": "撫掌笑呵呵。此土西天未曾有。",
    "X67n1310_001:0643a08": "正覺云。性空向這僧頂門上著灸。這僧向性空命",
    "X67n1310_001:0643a09": "門裏著艾。兩家病痛一般。其奈肓之上膏之下。總",
    "X67n1310_001:0643a10": "未有干涉。",
    "X67n1310_001:0643a11": "佛海云。結舌有分。是說道理。仰身合掌。非用機關。",
    "X67n1310_001:0643a12": "後偈掘地深埋。未免重為別過。晝復夜初中後。金",
    "X67n1310_001:0643a13": "烏飛玉兔走。於此忙然與悄然。總是鰕跳不出斗。",
    "X67n1310_001:0643a14": "舉丁行者來參性空。空打一棒云。瞎却汝本來眼也。",
    "X67n1310_001:0643a15": "丁云。非但今日。古人亦行此令。空云。誰向汝道古今。",
    "X67n1310_001:0643a16": "丁便拂袖出。空云。青天白日。有迷路人。丁云。莫要指",
    "X67n1310_001:0643a17": "示麼。空便打。丁云。莫瞎却人眼好。空云。瞎却俗人眼",
    "X67n1310_001:0643a18": "有甚過。",
    "X67n1310_001:0643a19": "佛鑑拈云。性空雖行瞎棒。棒棒打著。丁行者雖明",
    "X67n1310_001:0643a20": "古今。皮下無血。",
    "X67n1310_001:0643a21": "正覺云。既是瞎棒。為甚却打著。(治)。既明古今。為甚",
    "X67n1310_001:0643a22": "却道皮下無血。(瞎)。佛鑑黨事不黨理。山僧黨理不",
    "X67n1310_001:0643a23": "黨事。然雖如此。也是一面山一面水。",
    "X67n1310_001:0643a24": "佛海云。性空雖是瞎棒。正令已行。丁行者雖是俗",
    "X67n1310_001:0643b01": "人。全身擔荷。當初於誰向汝道古今處。奪却棒。倒",
    "X67n1310_001:0643b02": "行此令時如何。賊過後張弓。",
    "X67n1310_001:0643b03": "舉有僧來參性空。空展兩手。僧近前三步。却退後。空",
    "X67n1310_001:0643b04": "云。父母俱喪。略不慘顏。僧呵呵大笑。空云。少時與闍",
    "X67n1310_001:0643b05": "梨舉哀。僧打筋斗出去。空云。蒼天蒼天。",
    "X67n1310_001:0643b06": "佛鑑拈云。展開兩手。只見錐頭利。進前退後。不見",
    "X67n1310_001:0643b07": "利頭錐。呵呵大笑。笑裏有刀。連哭蒼天。弓折箭盡。",
    "X67n1310_001:0643b08": "且道畢竟如何。良久云。若不共同橋上過。空信橋",
    "X67n1310_001:0643b09": "流水不流。",
    "X67n1310_001:0643b10": "正覺云。這僧喜極成悲。性空西家助哀。佛鑑雖然",
    "X67n1310_001:0643b11": "慶吊分明。爭奈禮煩則亂。只如道橋流水不流。利",
    "X67n1310_001:0643b12": "害節角。在什麼處。會麼。打與九分。",
    "X67n1310_001:0643b13": "佛海云。展手之機。魚行水濁。進退之節。鳥飛毛落。",
    "X67n1310_001:0643b14": "父母俱喪。當頭責問。大笑呵呵。對面供答。少時舉",
    "X67n1310_001:0643b15": "哀。據欵結錄。打筋斗出。見機而作。蒼天蒼天。將錯",
    "X67n1310_001:0643b16": "就錯。也好與一坑埋却。",
    "X67n1310_001:0643b17": "舉僧問性空。千里外來。尋師時如何。空云。闍梨不涉",
    "X67n1310_001:0643b18": "途。僧云。不涉途且致。如何是師。空良久。僧云。此猶是",
    "X67n1310_001:0643b19": "途。空便打。僧云。屈在於初。空云。你失在於後。僧便喝",
    "X67n1310_001:0643b20": "出去。空云。惺後方知不與麼。",
    "X67n1310_001:0643b21": "佛鑑拈云。一人驢腮馬觜。一人象鼻猪頭。忽然閙",
    "X67n1310_001:0643b22": "市裏相逢。遞相歎訝。向水盆裏。照面各自懡[怡-台+羅]分",
    "X67n1310_001:0643b23": "散。諸人要息疑麼。但向水盆裏照看。是甚面目。",
    "X67n1310_001:0643b24": "正覺云。這僧云。屈在於初。什麼處是屈處。性空云。",
    "X67n1310_001:0643c01": "失在於後。什麼處是失處。佛鑑道。伊驢腮馬觜。象",
    "X67n1310_001:0643c02": "鼻猪頭。莫描畫伊太過麼。更要向水盆裏照看。直",
    "X67n1310_001:0643c03": "饒照得分明。未免疑在。要辨他爻訛麼。性空停囚",
    "X67n1310_001:0643c04": "長智。這僧養病喪軀。欲得公道兩平。許你死中得活。",
    "X67n1310_001:0643c05": "佛海云。性空法海。遊泳者多。知淺深者少。這僧雖",
    "X67n1310_001:0643c06": "能窮其淺深。而不能卷其波瀾。何故。惺後方知。",
    "X67n1310_001:0643c07": "舉本生拈拄杖。示眾云。我若拈起。你便向未拈起時。",
    "X67n1310_001:0643c08": "作道理。我若不拈起。你便向拈起處。作主宰。且道山",
    "X67n1310_001:0643c09": "僧為人。在甚處。僧出云。不敢強生節目。生云。也知闍",
    "X67n1310_001:0643c10": "梨不分外。僧云。低低處。平之有餘。高高處。觀之不足。",
    "X67n1310_001:0643c11": "生云。節目上更生節目。僧無語。生云。掩鼻偷香。空招",
    "X67n1310_001:0643c12": "罪犯。",
    "X67n1310_001:0643c13": "佛鑑拈云。這僧好一條銀纏[打-丁+(得-彳)]鏘。不解使得。却被",
    "X67n1310_001:0643c14": "本生一葱擔打倒。當時若見他道。節目上更生節",
    "X67n1310_001:0643c15": "目。只向道。莫是分外麼。著此一轉語。可謂光前絕",
    "X67n1310_001:0643c16": "後。耀古騰今。不然則纔見拈起拄杖。便與掀倒禪",
    "X67n1310_001:0643c17": "床。拗折拄杖。那見有許多葛藤。乃竪起拄杖云。如",
    "X67n1310_001:0643c18": "今却在老僧手裏。拈起放下不由別人。還有為本",
    "X67n1310_001:0643c19": "生作主底麼。良久云。馬無千里謾追風。",
    "X67n1310_001:0643c20": "正覺云。大小本生。賊過後張弓。賴值這僧無語。待",
    "X67n1310_001:0643c21": "他道節目上。更生節目。只好吐舌。似伊。他不免道。",
    "X67n1310_001:0643c22": "掩鼻偷香。空招罪犯。正好向伊道。我也識得你。",
    "X67n1310_001:0643c23": "佛海云。未拈起時。作道理。強生節目。拈起處。作主",
    "X67n1310_001:0643c24": "宰。正是分外。此僧無語。觀之不足。掩鼻偷香。平之",
    "X67n1310_001:0644a01": "有餘。古人且止。乃拈拄杖云。我若拈起。你如何近",
    "X67n1310_001:0644a02": "傍。我不拈起。你又如何摸索。且道為人在什麼處。",
    "X67n1310_001:0644a03": "舉本生有僧。從太原來。生云。近離那邊。風景如何。僧",
    "X67n1310_001:0644a04": "云。與此間不別。生云。且道。此間風景如何。僧云。和尚",
    "X67n1310_001:0644a05": "與某甲不同。生云。踏破施主草鞋。當為何事。僧無語。",
    "X67n1310_001:0644a06": "生云。即古即今。出个問處且難。乃至老僧。亦出不得。",
    "X67n1310_001:0644a07": "佛鑑拈云。本生這邊那邊。依稀栢樹子。這僧非別",
    "X67n1310_001:0644a08": "非同。髣髴須彌山。洎乎北斗裏藏身。便見吸盡西",
    "X67n1310_001:0644a09": "江水。本生既出不得。你諸人。如何出得。良久云。唱",
    "X67n1310_001:0644a10": "歌須是帝鄉人。",
    "X67n1310_001:0644a11": "正覺云。早知今日事。悔不慎當初。",
    "X67n1310_001:0644a12": "佛海云。一步兩步較易。草鞋踏破較難。草鞋踏破",
    "X67n1310_001:0644a13": "猶為易。出他問處最為難。最為難。那邊風景者邊",
    "X67n1310_001:0644a14": "看。擬著銀山照膽寒。",
    "X67n1310_001:0644a15": "舉大茅上堂云。欲識諸佛心。但向眾生心行中識取。",
    "X67n1310_001:0644a16": "欲識常住不凋底性。但向萬物遷改處會取。僧問如",
    "X67n1310_001:0644a17": "何是大茅境。茅云。不露鋒。僧云。為甚麼不露鋒。茅云。",
    "X67n1310_001:0644a18": "無當者。僧無語。茅云。見不盡。語不曉。解不盡。答不通。",
    "X67n1310_001:0644a19": "良久云。是見解麼。若道得一句。老僧即甘。若道不得。",
    "X67n1310_001:0644a20": "有通方句在。僧擬進語。茅打一棒。便歸方丈。",
    "X67n1310_001:0644a21": "佛鑑拈云。大茅分明撒下明珠。這僧却向水池內。",
    "X67n1310_001:0644a22": "拾瓦礫。為甚如此。乃竪起拂子。只為不識這个。若",
    "X67n1310_001:0644a23": "這裏識得。瓦礫便是明珠。若也不識。明珠及成瓦",
    "X67n1310_001:0644a24": "礫。且道。老僧恁麼道。是明珠是瓦礫。試揀別看。",
    "X67n1310_001:0644b01": "正覺云。真金百鍊。轉見精明。這僧要死灰裏試驗。",
    "X67n1310_001:0644b02": "還會他通方底句麼。棒頭有眼明如日。",
    "X67n1310_001:0644b03": "佛海云。茅香皂角般般有。只麼將來亞與人。",
    "X67n1310_001:0644b04": "舉奯上座參德山。山纔見。便抽坐具。奯云。這个且致。",
    "X67n1310_001:0644b05": "忽遇心境一如底人來。共他說个什麼。即得不被諸",
    "X67n1310_001:0644b06": "方檢責。山云。猶較昔日三步在。別作个主人公來。奯",
    "X67n1310_001:0644b07": "便喝。山不語。奯云。塞却這老漢咽喉也。僧後舉似溈",
    "X67n1310_001:0644b08": "山。山云。奯公雖得便宜。爭奈掩耳偷鈴。",
    "X67n1310_001:0644b09": "佛鑑拈云。奯公一喝。賓主歷然。德山無言。語徧天",
    "X67n1310_001:0644b10": "下。溈山老子雪上加霜。子細點檢將來。總不可放",
    "X67n1310_001:0644b11": "過。乃擲下拄杖。下座。",
    "X67n1310_001:0644b12": "正覺云。德山塞却咽喉。竹密不妨流水過。溈山云。",
    "X67n1310_001:0644b13": "奯公掩耳偷鈴。山高不礙白雲飛。佛鑑總不放過。",
    "X67n1310_001:0644b14": "爭奈鷂子過新羅。山僧與麼批判。也是界破青山",
    "X67n1310_001:0644b15": "色。",
    "X67n1310_001:0644b16": "佛海云。奯公能據虎頭。亦能收虎尾。却不能照顧",
    "X67n1310_001:0644b17": "陷虎之機。當時見他德山無語。只向道。猶較昔日",
    "X67n1310_001:0644b18": "三步。管取塞斷溈山咽喉。",
    "X67n1310_001:0644b19": "舉奯上座參百丈。喫茶了。丈云。有事。相借問。得麼。奯",
    "X67n1310_001:0644b20": "云。幸自非言。何須劄窒。丈云。與麼則許借問去也。奯",
    "X67n1310_001:0644b21": "云。更請一甌茶。丈云。収得安南。又憂塞北。奯撥開胷",
    "X67n1310_001:0644b22": "云。與麼與麼。丈云。要且難搆。要且難搆。奯云。知即得",
    "X67n1310_001:0644b23": "知即得。有僧舉似仰山。山云。若人識此二人落處。不",
    "X67n1310_001:0644b24": "妨奇特。若辨不得。大似日中迷路。",
    "X67n1310_001:0644c01": "佛鑑拈云。百丈獨坐大雄峯頂。咳唾風生。四方禪",
    "X67n1310_001:0644c02": "者。望崕而退。因什麼奯上座到來。直得弓折箭盡",
    "X67n1310_001:0644c03": "正覺云。有事。相借問。幸自非言。更請一甌茶。安南",
    "X67n1310_001:0644c04": "塞北。與麼與麼。難搆。話端落處分明。日中可辨。佛",
    "X67n1310_001:0644c05": "鑑向甚處。見百丈。弓折箭盡。事忙不及草書。",
    "X67n1310_001:0644c06": "佛海云。百丈下堂句。如當軒猛虎。目視耽耽。直是",
    "X67n1310_001:0644c07": "不容近傍。今日却向草窠裏。退己讓人。若也知他",
    "X67n1310_001:0644c08": "落著。孟甞門下足高賓。若也不知。仰山道底。",
    "X67n1310_001:0644c09": "舉奯上座參容山。山纔見。撫掌三下云。猛虎當軒。誰",
    "X67n1310_001:0644c10": "人敢敵。奯云。俊鷂冲天。誰人捉得。山云。彼此難當。彼",
    "X67n1310_001:0644c11": "此難當。奯云。且放過。未要斷這公案。山將拄杖作舞。",
    "X67n1310_001:0644c12": "歸方丈。奯無語。山云。死却這漢也。有僧舉似雲山。山",
    "X67n1310_001:0644c13": "云。奯公何不別前語。",
    "X67n1310_001:0644c14": "佛果拈云。力敵勢均。不妨好頭對。眼親手辨。彼此",
    "X67n1310_001:0644c15": "沒便宜。下梢可惜放過。待他將拄杖作舞。歸方丈。",
    "X67n1310_001:0644c16": "便好與撫掌三下。拂袖便行。不唯頭尾完全。亦免",
    "X67n1310_001:0644c17": "遭人指注。雖然只如奯公無語。還可轉側也無。謂",
    "X67n1310_001:0644c18": "言侵早起。更有夜行人。",
    "X67n1310_001:0644c19": "正覺云。雲山道。奯公何不別前語。佛果云。還可轉",
    "X67n1310_001:0644c20": "側也無。據此二尊宿。總要扶這話在。爭奈他未要",
    "X67n1310_001:0644c21": "斷這公案何。子細點撿將來。雖然容山作舞。歸方",
    "X67n1310_001:0644c22": "丈。又道死却這漢。也是強辭奪正理。若要公道商",
    "X67n1310_001:0644c23": "量。會得佛果夜行人。却較些子。",
    "X67n1310_001:0644c24": "佛海云。放則雙放。彼此無傷。収則雙収。首尾俱正。",
    "X67n1310_001:0645a01": "明明道。且放過。未要斷者公案。容山雲山何得掩",
    "X67n1310_001:0645a02": "耳偷鈴。",
    "X67n1310_001:0645a03": "舉雲山問僧。甚處來。僧云。西京來。山云。還將得西京",
    "X67n1310_001:0645a04": "主人公書來麼。僧云。不敢妄通消息。山云。作家師僧。",
    "X67n1310_001:0645a05": "天然猶在。僧云。殘羹餿飯。誰人喫之。山云。獨有闍梨",
    "X67n1310_001:0645a06": "不喫。僧便作吐勢。山云。扶出這病僧著。僧便出去。",
    "X67n1310_001:0645a07": "佛果拈云。一往觀來。二俱作家。節節勘證。二俱落",
    "X67n1310_001:0645a08": "草。當時若有个解截斷葛藤。不妨光前絕後。還委",
    "X67n1310_001:0645a09": "悉麼。多虗不如少實。",
    "X67n1310_001:0645a10": "正覺云。西京主人公消息。且拈向一邊。只如這僧。",
    "X67n1310_001:0645a11": "不喫它殘羮餿飯。吐个甚麼。雲山道。扶出這病僧。",
    "X67n1310_001:0645a12": "不妨諦當。且不欲盡令而行。若要酬酢分明。涅槃",
    "X67n1310_001:0645a13": "堂裏。也無著這僧處。只如佛果道。多虗不如少實。",
    "X67n1310_001:0645a14": "在什麼處著眼。",
    "X67n1310_001:0645a15": "佛海云。或道。多虗不如少實。既不喫。吐个什麼。或",
    "X67n1310_001:0645a16": "道。隄防太過。反成落草。山僧不然。殘羹餿飯。喫者",
    "X67n1310_001:0645a17": "甚多。獨有者僧。不惟不喫。聞亦惡心。何故。為他親",
    "X67n1310_001:0645a18": "從西京來。",
    "X67n1310_001:0645a19": "舉雲山見僧到來。纔起身。僧便出去。山云。得與麼靈",
    "X67n1310_001:0645a20": "利。僧便喝云。作這个眼目。法嗣臨濟。也大屈哉。山云。",
    "X67n1310_001:0645a21": "且望闍梨善傳。僧回首。山喝云。作這个眼目。錯判諸",
    "X67n1310_001:0645a22": "方名言。便打。",
    "X67n1310_001:0645a23": "佛果拈云。甎頭來。瓦子報。也似不耐事。要且一拳",
    "X67n1310_001:0645a24": "還一拳。一踢還一踢。却是个林濟下宗風。至於末",
    "X67n1310_001:0645b01": "後。截斷天下人舌頭。不妨峭措。會麼。杖頭築著活",
    "X67n1310_001:0645b02": "衲僧。正法眼藏增高價。",
    "X67n1310_001:0645b03": "正覺云。這僧急行。終無好步。雲山一程分作兩程。",
    "X67n1310_001:0645b04": "當時這僧。若不回頭。誰解鉤深賾隱。佛果道。甎來",
    "X67n1310_001:0645b05": "瓦報。拳踢相當。杖頭築著活衲僧。正法眼藏增高",
    "X67n1310_001:0645b06": "價。不妨諦當。不妨諦當。然雖如此。也是狌狌草鞋",
    "X67n1310_001:0645b07": "佛海云。好个焦尾大蟲。風塵草動。劈頭便咬。雲山",
    "X67n1310_001:0645b08": "一手縱一手擒。放出南山白額。還他一口。又與伊",
    "X67n1310_001:0645b09": "折合性命。(噫)臨濟門風。掃土而盡。",
    "X67n1310_001:0645b10": "舉僧問祿青。不落道吾機。請師道。青云。庭前紅莧樹。",
    "X67n1310_001:0645b11": "生葉不生花。僧無語。青云會麼。僧云不會。青云。正是",
    "X67n1310_001:0645b12": "道吾機。因什麼不會。僧禮拜。青便打云。須是老僧。打",
    "X67n1310_001:0645b13": "你始得。僧又無語。",
    "X67n1310_001:0645b14": "佛果拈云。來源既正。只貴轉身。這僧眼既搭癡。祿",
    "X67n1310_001:0645b15": "青遂因風放火。當時若是个漢。待他道庭前紅莧",
    "X67n1310_001:0645b16": "樹。生葉不生花。便與掀倒禪床。直饒道吾親來。也",
    "X67n1310_001:0645b17": "須與佗平展。還委悉麼。棊逢敵手難藏倖。詩到重",
    "X67n1310_001:0645b18": "吟始見功。",
    "X67n1310_001:0645b19": "正覺云。這僧雖然不會。喫棒不甘。何故。不見道。不",
    "X67n1310_001:0645b20": "落道吾機。",
    "X67n1310_001:0645b21": "佛海云。者僧問處。不妨使人疑著。撞到紅莧庭前。",
    "X67n1310_001:0645b22": "却便轉身無路。祿青空費許多氣力。",
    "X67n1310_001:0645b23": "舉祿青有僧來參。青以目視之。僧云。是个機關。於某",
    "X67n1310_001:0645b24": "甲分上。用不著。青彈指三下。僧遶禪床一匝。依位而",
    "X67n1310_001:0645c01": "立。青云。莫妨參堂去。僧始出。青便喝。僧却以目視之。",
    "X67n1310_001:0645c02": "青云。酌然用不著。僧禮拜而退。",
    "X67n1310_001:0645c03": "佛鑑拈云。祿青眼裏有筋。這僧皮下無血。彈指三",
    "X67n1310_001:0645c04": "下。醉後添盃遶禪床一匝。如蟲禦木。佛法門中。無",
    "X67n1310_001:0645c05": "可不可。衲僧分上。天地懸殊。要辨端倪麼。一等是",
    "X67n1310_001:0645c06": "將錯就錯。",
    "X67n1310_001:0645c07": "正覺云。祿青與這僧相見。會醫還少病。佛鑑道。一",
    "X67n1310_001:0645c08": "等是將錯就錯。知分不多愁。山僧恁麼。也是艾上",
    "X67n1310_001:0645c09": "劄針。",
    "X67n1310_001:0645c10": "佛海云。一个機關。兩人共用。左旋右轉。橫推竪推。",
    "X67n1310_001:0645c11": "不妨活潑潑地。因甚道。用不著。",
    "X67n1310_001:0645c12": "舉凌行婆。問浮杯。盡力道不得底句。分付阿誰。杯云。",
    "X67n1310_001:0645c13": "浮杯無剩語。婆云。未到浮杯。不妨疑著。杯云。更有長",
    "X67n1310_001:0645c14": "處。不妨拈出。婆云。蒼天中。更添怨苦。杯無語。婆云。語",
    "X67n1310_001:0645c15": "不知偏正。理不識倒邪。為人則禍生。有僧舉似南泉。",
    "X67n1310_001:0645c16": "泉云。苦哉。浮杯。被這老婆。折挫一上。婆聞得笑云。王",
    "X67n1310_001:0645c17": "老師猶少機關在。有澄一禪客。見婆問云。南泉因什",
    "X67n1310_001:0645c18": "麼。少機關。婆哭云。可悲可痛。一罔措。婆云。會麼。一合",
    "X67n1310_001:0645c19": "掌而立。婆云。跂死禪和。如麻似粟。一後舉似趙州。州",
    "X67n1310_001:0645c20": "云。我若見這臭老婆問。教伊口啞。一云。未審和尚。作",
    "X67n1310_001:0645c21": "麼生問伊。州便打。一云。為什麼。却打某甲。州云。似這",
    "X67n1310_001:0645c22": "般跂死禪和。不打。更待何時。婆聞云。趙州合喫婆手",
    "X67n1310_001:0645c23": "中棒。州聞得哭云。可悲可痛。婆聞得歎云。趙州眼光。",
    "X67n1310_001:0645c24": "礫破四天下。州聞得。令人問。如何是趙州眼。婆竪起",
    "X67n1310_001:0646a01": "拳。僧回舉似趙州。州乃有頌。與婆云。當機覿面提。覿",
    "X67n1310_001:0646a02": "面當機疾。報汝凌行婆。哭聲何得失。婆有頌。答云。哭",
    "X67n1310_001:0646a03": "聲師已曉。已曉復誰知。當時摩竭令。幾喪目前機。",
    "X67n1310_001:0646a04": "佛鑑拈云。浮杯南泉趙州。三人老將。一人埋兵掉",
    "X67n1310_001:0646a05": "鬪。一人坐籌帷幄。一人陷虎之機。埋兵掉鬪。堪作",
    "X67n1310_001:0646a06": "踏白先鋒。坐籌帷幄。堪作中軍招討。陷虎之機。堪",
    "X67n1310_001:0646a07": "作殿後將軍。澄一禪客。只解傳言送語。這邊那邊。",
    "X67n1310_001:0646a08": "漏泄兵機。教這三个老漢。布長蛇陣。圍却凌行婆。",
    "X67n1310_001:0646a09": "爭柰婆子。有出身一路。走到無生國裏。諸人即今。",
    "X67n1310_001:0646a10": "要見婆子也無。若見得。不搽紅粉也風流。其或未",
    "X67n1310_001:0646a11": "然。諸人明日。各添一歲。",
    "X67n1310_001:0646a12": "正覺云。老婆向丘墓裏。拾得个匕首。到處慣得其",
    "X67n1310_001:0646a13": "便。被趙州順風識破。直得瓦解冰消。",
    "X67n1310_001:0646a14": "佛海云。可悲可痛。古今盡道。凌行婆具丈夫氣宇",
    "X67n1310_001:0646a15": "有衲子機關。折剉浮杯。笑王老師。要打趙州。臨機",
    "X67n1310_001:0646a16": "應變。玉轉珠回。著著有出身之路。澄一禪客。到伊",
    "X67n1310_001:0646a17": "面前。只得以手加額。若與麼見解。蒼天中更加怨",
    "X67n1310_001:0646a18": "苦。殊不知。浮杯無剩語。頭正尾正。又得南泉趙州。",
    "X67n1310_001:0646a19": "孫吳暗合左語。引掉做个倒城計子。者老婆渾不",
    "X67n1310_001:0646a20": "識瞥。只管踏步向前。被趙州中路奪伊慣用底匕",
    "X67n1310_001:0646a21": "首。便乃望風竪降。重重納欵。諸人還曾點檢麼。竪",
    "X67n1310_001:0646a22": "起拳頭摩竭令。幾乎喪却目前機。",
    "X67n1310_001:0646a23": "舉歸宗有座主來參。值宗鋤草次。忽見一條蛇。宗以",
    "X67n1310_001:0646a24": "鋤便攫。主云。久響歸宗。到來只見个麤行沙門。宗云。",
    "X67n1310_001:0646b01": "你麤我麤。主云。如何是麤。宗竪起鋤頭。主云。如何是",
    "X67n1310_001:0646b02": "細。宗作斬蛇勢。主云。恁麼則依而行之。宗云。依而行",
    "X67n1310_001:0646b03": "之且致。你甚處。見我斬蛇。主無語。",
    "X67n1310_001:0646b04": "佛鑑拈云。歸宗雖麤。麤中有細。座主雖細。細中有",
    "X67n1310_001:0646b05": "麤。要得麤細兩忘。須會斬蛇意始得。若會得。一任",
    "X67n1310_001:0646b06": "依而行之。若未會。各各照顧脚下。擲下拄杖下座",
    "X67n1310_001:0646b07": "正覺云。歸宗元來把不定。被座主調戲一上。賴值",
    "X67n1310_001:0646b08": "末後。座主休去。當時若被他奪却鋤頭。擬做什麼",
    "X67n1310_001:0646b09": "合煞。",
    "X67n1310_001:0646b10": "佛海云。一鉏钁斷。草偃風行。分細分麤。入泥入水。",
    "X67n1310_001:0646b11": "弄得活處。不妨依而行之。窮詰將來。大似識法者",
    "X67n1310_001:0646b12": "懼。",
    "X67n1310_001:0646b13": "舉夾山上堂云。我二十年住此山。未曾舉著宗門中",
    "X67n1310_001:0646b14": "事。有僧問。承和尚有言。二十年住此山。未曾舉著宗",
    "X67n1310_001:0646b15": "門中事。是否。山云。是。其僧便掀倒禪床。山休去。山至",
    "X67n1310_001:0646b16": "明日。普請掘一地坑。令侍者請昨日僧至。山云。老僧",
    "X67n1310_001:0646b17": "二十年來。只說無義語。今日請上座。打殺老僧。埋向",
    "X67n1310_001:0646b18": "此坈中。便請便請。上座若不打殺老僧。上座自著打",
    "X67n1310_001:0646b19": "殺。埋此坈中始得。其僧歸堂。裝衣潛去。",
    "X67n1310_001:0646b20": "佛鑑拈云。夾山濁時頭尾俱濁。這僧清時始終皆",
    "X67n1310_001:0646b21": "清。後人不會。皆云這僧怕被打殺。潛然而去。殊不",
    "X67n1310_001:0646b22": "知。綿裏有針。這僧好則好。只是當時。少一轉語。待",
    "X67n1310_001:0646b23": "夾山云。闍梨若不打殺老僧。闍梨自著打殺。埋向",
    "X67n1310_001:0646b24": "坈裏。只近前。兩手擘開眼云。猫。",
    "X67n1310_001:0646c01": "正覺云。這僧當時。掀却禪床。便歸堂裝衣而去。爭",
    "X67n1310_001:0646c02": "得夾山。案欵周旋。",
    "X67n1310_001:0646c03": "佛海云。夾山大似貧兒思舊債。還當得宗門中事",
    "X67n1310_001:0646c04": "麼。不得者僧扶持。爭見功高汗馬。只如昨日夾山",
    "X67n1310_001:0646c05": "休去。者僧今日潛去。又作麼生。猿抱子歸青嶂裏。",
    "X67n1310_001:0646c06": "鳥衘花落碧岩前。",
    "X67n1310_001:0646c07": "舉黃山來參夾山。山問甚處人。黃云。閩中人。夾云。還",
    "X67n1310_001:0646c08": "識老僧麼。黃云。和尚還識學人麼。夾云。不然。子且還",
    "X67n1310_001:0646c09": "老僧草鞋價。然後老僧還汝江陵米價。黃云。江陵米",
    "X67n1310_001:0646c10": "作麼價。夾山云。真師子兒。善能哮吼。",
    "X67n1310_001:0646c11": "佛鑑拈云。且道。二老漢還有相識處也無。若也相",
    "X67n1310_001:0646c12": "識。何須更問。若不相識。因甚却問鞋錢米價交加。",
    "X67n1310_001:0646c13": "黃山云。江陵米作麼價。夾山便贊云。真師子兒。善",
    "X67n1310_001:0646c14": "能哮吼。意旨如何。於此見得。債無陳得便新。其或",
    "X67n1310_001:0646c15": "未然。江陵米價逐時增。草鞋錢盡教誰出。",
    "X67n1310_001:0646c16": "正覺云。夾山得个驢兒便喜懽。",
    "X67n1310_001:0646c17": "佛海云。躡蹤追賊。就手分贓。黃山較些子。却被夾",
    "X67n1310_001:0646c18": "山一坐。直至而今起不得。",
    "X67n1310_001:0646c19": "舉夾山問僧。甚處來。僧云。湖南來。夾山云。曾到石霜",
    "X67n1310_001:0646c20": "麼。僧云。要路經過。爭得不到。山云。承聞石霜有毬子",
    "X67n1310_001:0646c21": "話。是否。僧云。和尚也須急著眼。山云。如何是毬子。僧",
    "X67n1310_001:0646c22": "云。跳不出。山云。如何是毬杖。僧云。勿手足。山云。老僧",
    "X67n1310_001:0646c23": "未曾與闍梨相識。且下去。",
    "X67n1310_001:0646c24": "佛鑑拈云。夾山雖與這僧。眼辨手親。未免小兒伎",
    "X67n1310_001:0647a01": "倆。且如何得出小兒伎倆。各自打辨精神。子細究",
    "X67n1310_001:0647a02": "取。",
    "X67n1310_001:0647a03": "正覺云。雖未相識。也好頭對。只是少个孟八。",
    "X67n1310_001:0647a04": "佛海云。大眾急著眼看。好个石霜毬子。動著轆轆",
    "X67n1310_001:0647a05": "地。更攔截不住。夾山却道。未曾與闍梨相識。是肯",
    "X67n1310_001:0647a06": "伊不肯伊。",
    "X67n1310_001:0647a07": "舉瑞岩問夾山。與麼即易。不與麼即難。與麼與麼。即",
    "X67n1310_001:0647a08": "惺惺。不與麼不與麼。即居空界。與麼不與麼。請師速",
    "X67n1310_001:0647a09": "道。山云。老僧謾闍梨去也。岩喝云。這老和尚。如今是",
    "X67n1310_001:0647a10": "什麼時節。便出去。有僧舉似岩頭。岩頭云。苦哉。將我",
    "X67n1310_001:0647a11": "一枝佛法。與麼流將去也。",
    "X67n1310_001:0647a12": "佛鑑拈云。瑞岩恁麼問。風不鳴條。夾山恁麼答。雨",
    "X67n1310_001:0647a13": "不破塊。岩頭恁麼說話。嘉禾合穗。野老謳歌。雖然",
    "X67n1310_001:0647a14": "如此。總欠悟在。何故。世事但將公道斷。人心難與",
    "X67n1310_001:0647a15": "月輪齊。",
    "X67n1310_001:0647a16": "正覺云。岩頭與麼道。意在什麼處。且道。當時瑞岩",
    "X67n1310_001:0647a17": "受他謾。不受他謾。若會去。可謂唱名金殿曉。若也",
    "X67n1310_001:0647a18": "不會。衣錦夜行多。",
    "X67n1310_001:0647a19": "佛海云。瑞岩入門呈欵。也要勘驗主人。若非夾山",
    "X67n1310_001:0647a20": "老眼精明。未免墮他綣繢。岩頭大師云。苦哉。將我",
    "X67n1310_001:0647a21": "一枝佛法。與麼流將去也。也是怜兒不覺醜。",
    "X67n1310_001:0647a22": "舉僧問夾山。如何是相似句。山云。荷葉團團團似鏡。",
    "X67n1310_001:0647a23": "蔆角尖尖尖似錐。僧云。不會。山云。風吹柳絮毛毬走。",
    "X67n1310_001:0647a24": "雨打梨花蛺蝶飛。",
    "X67n1310_001:0647b01": "佛鑑拈云。忽有人。問老僧相似句。但云。遠觀山有",
    "X67n1310_001:0647b02": "色。近聽水無聲。僧云。不會。師云。春去花猶在。人來",
    "X67n1310_001:0647b03": "鳥不驚。且道是同是別。",
    "X67n1310_001:0647b04": "正覺云。山僧若在。向伊道。不許懷脇",
    "X67n1310_001:0647b05": "佛海云。如蟲禦木。偶爾成文。切忌作相似語會。山",
    "X67n1310_001:0647b06": "僧土上加泥去也。芍藥花開菩薩面。椶櫚葉散夜",
    "X67n1310_001:0647b07": "叉頭。",
    "X67n1310_001:0647b08": "舉古靈問僧。甚處來。僧云。城中來。靈云。還知所生父",
    "X67n1310_001:0647b09": "母。在地獄中受苦麼。僧云。某甲特來看。靈云。你作麼",
    "X67n1310_001:0647b10": "生看。僧云。蒼天蒼天。靈喝云。這裏什麼所在。要哭便",
    "X67n1310_001:0647b11": "哭。僧云。爭奈父母。在地獄中受苦。靈云。你作麼生。免",
    "X67n1310_001:0647b12": "得此難。僧云。三十年後。有明眼人。鑒此話在。",
    "X67n1310_001:0647b13": "佛鑑拈云。雖然事無固必。要且五味俱全。古靈只",
    "X67n1310_001:0647b14": "知踏步向前。不覺草鞋跟斷。這僧移身退後。兩翼",
    "X67n1310_001:0647b15": "風生。雖然進退不同。盡在金峯窠裏。且道如何。既",
    "X67n1310_001:0647b16": "要得出。應須得入。既然得入。須知有出。畢竟如何。",
    "X67n1310_001:0647b17": "巢知風穴知雨。",
    "X67n1310_001:0647b18": "正覺云。古靈幸自鐵石心腸。吊喪問死。這僧雖然",
    "X67n1310_001:0647b19": "寢苫露地。哀而不傷。要鑒此話麼。君子有終身之",
    "X67n1310_001:0647b20": "憂。",
    "X67n1310_001:0647b21": "佛海云。古靈引者僧入得地獄。出不得地獄。者僧",
    "X67n1310_001:0647b22": "入得地獄。亦自出得地獄。具眼者辨。",
    "X67n1310_001:0647b23": "舉丹霞去訪龐居士。士見師來。不語亦不起。霞乃提",
    "X67n1310_001:0647b24": "起拂子。士提起槌子。霞云。只恁麼。別更有在。士云。此",
    "X67n1310_001:0647c01": "回見子。不似於前。霞云。不妨減人聲價。士云。比來折",
    "X67n1310_001:0647c02": "挫一上。霞云。恁麼則啞却天然口也。士云。你口啞却",
    "X67n1310_001:0647c03": "則本分。猶累我口啞却。霞擲下拂子便出。士召云。然",
    "X67n1310_001:0647c04": "闍梨。霞回首。士云。不唯患啞。兼乃患聾。",
    "X67n1310_001:0647c05": "佛鑑拈云。丹霞拂子。龐公槌子。雖然閑家閑具。要",
    "X67n1310_001:0647c06": "且少伊不得。龐公患啞。丹霞患聾。雖然僧俗有殊。",
    "X67n1310_001:0647c07": "爭奈病痛一般。何故如此。千峯勢到嶽邊止。萬派",
    "X67n1310_001:0647c08": "聲歸海上消。",
    "X67n1310_001:0647c09": "正覺云。這一轉公案。尋常只作解會。便涉膚淺商",
    "X67n1310_001:0647c10": "量。槌拂上。玉石不分。聾啞處。是非鋒起。所以佛鑑",
    "X67n1310_001:0647c11": "道。千峯勢到嶽邊止。萬派聲歸海上消。真个到與",
    "X67n1310_001:0647c12": "麼田地始得。到後如何。掛角羚羊亡氣息。倚天長",
    "X67n1310_001:0647c13": "劒用無痕。纖波不動寒蟾影。無限魚龍謾吐吞。",
    "X67n1310_001:0647c14": "佛海云。不語不起。威儀具足。竪拂拈槌。禮數周旋。",
    "X67n1310_001:0647c15": "別有別無。相酬相酢。甚處是患聾啞處。會麼。竹影",
    "X67n1310_001:0647c16": "掃堦塵不動。月華穿水浪無痕。",
    "X67n1310_001:0647c17": "舉丹霞去看居士。門前見居士女子靈照。去洗菜。霞",
    "X67n1310_001:0647c18": "云。居士在否。女放下菜籃。斂手而立。霞又問。居士在",
    "X67n1310_001:0647c19": "否。女提籃便行。霞便回。居士從外歸。女子舉似居士。",
    "X67n1310_001:0647c20": "士云。丹霞在麼。女子云。去也。士云。赤土塗牛嬭。",
    "X67n1310_001:0647c21": "佛鑑拈云。丹霞從苗辨地。靈照因語識人。放下籃",
    "X67n1310_001:0647c22": "子。當處發生。提籃便行。隨處滅盡。居士赤土塗牛",
    "X67n1310_001:0647c23": "嬭。堂屋裏販揚州。且道畢竟如何。各自散去。免增",
    "X67n1310_001:0647c24": "話會。",
    "X67n1310_001:0648a01": "正覺云。丹霞覯在不疑。靈照前恭後踞。士云。赤土",
    "X67n1310_001:0648a02": "塗牛嬭。八兩恰半斤。",
    "X67n1310_001:0648a03": "佛海云。把住放行只這是。回頭說與阿爺知。□因",
    "X67n1310_001:0648a04": "覿面放行句。又見橫身把住時。",
    "X67n1310_001:0648a05": "舉丹霞問居士。昨日相見。何似今日。士云。如法舉昨",
    "X67n1310_001:0648a06": "日事來。與你著箇宗眼。霞云。只如宗眼。還著得龐公",
    "X67n1310_001:0648a07": "麼。士云。我在你眼裏。霞云。某甲眼窄。何處安身。士云。",
    "X67n1310_001:0648a08": "是眼何窄。是身何安。霞無語。士云。更道取一句。便得",
    "X67n1310_001:0648a09": "此話圓也。",
    "X67n1310_001:0648a10": "佛鑑拈云。是眼何窄。是身何安。昨日今日事無兩",
    "X67n1310_001:0648a11": "般。淮南兩淅。秋熱春寒。恁麼會得。也太無端。三十",
    "X67n1310_001:0648a12": "年後。莫受人瞞。",
    "X67n1310_001:0648a13": "正覺云。碁逢敵手著還新。得意難藏眼裏身。局罷",
    "X67n1310_001:0648a14": "不知何處去。空山惆悵爛柯人。",
    "X67n1310_001:0648a15": "佛海云。昨日與今日。同中却不同。獰龍攪滄海。俊",
    "X67n1310_001:0648a16": "鶻摩青空。宗眼明如日。機輪疾似風。丹霞回首處。",
    "X67n1310_001:0648a17": "遍界覓無蹤。",
    "X67n1310_001:0648a18": "舉龐居士。一日向丹霞前。立少時。便出。霞不管。士却",
    "X67n1310_001:0648a19": "入來。與霞相對坐。霞却向士前。立少時。便歸方丈。士",
    "X67n1310_001:0648a20": "云。你入我出。未有事在。霞云。老老大大。出出入入。有",
    "X67n1310_001:0648a21": "甚了期。士云。略無些慈悲。霞云。引得箇老翁。到這田",
    "X67n1310_001:0648a22": "地。士云。喚什麼作引。霞乃把住。拈却幞頭云。一似个",
    "X67n1310_001:0648a23": "師僧。士却將幞頭。搭向霞頭上云。一似个俗人。霞應",
    "X67n1310_001:0648a24": "喏喏。士云。猶有昔日氣息在。霞拋下幞頭云。恰似个",
    "X67n1310_001:0648b01": "烏紗巾。士應喏喏。霞云。昔日氣息爭得忘。士彈指云。",
    "X67n1310_001:0648b02": "動天動地。",
    "X67n1310_001:0648b03": "佛鑑拈云。丹霞與龐老。閙市裏相逢。千峯頂上握",
    "X67n1310_001:0648b04": "手。千峯頂上相逢。却向閙市裏握手。如鍾在架。隨",
    "X67n1310_001:0648b05": "扣發音。大擊大鳴。小擊小響。聲非內出。亦非外來。",
    "X67n1310_001:0648b06": "只如未扣已前。聲在何處。各自歸堂究取。",
    "X67n1310_001:0648b07": "正覺云。一出一入。徐行欵步。庠序威儀。風流耍措。",
    "X67n1310_001:0648b08": "互換誰分僧俗。禮義生於富足。",
    "X67n1310_001:0648b09": "佛海云。一出一入。少坐少立。互換呈機。何得何失。",
    "X67n1310_001:0648b10": "也是他家平常。法喜禪悅之樂。雖言俗氣未忘。其",
    "X67n1310_001:0648b11": "奈驚天動地。畢竟明什麼邊事。幾度賣來還自買。",
    "X67n1310_001:0648b12": "為怜松竹引清風。",
    "X67n1310_001:0648b13": "舉丹霞見居士來。作走勢。士云。猶是拋身勢。作麼生",
    "X67n1310_001:0648b14": "是嚬呻勢。霞便坐。士向前。以拄杖劃个七字。於下劃",
    "X67n1310_001:0648b15": "个一字云。因七見一。見一忘七。霞便起。士云。更坐少",
    "X67n1310_001:0648b16": "時。猶有第二句在。霞云。向這裏。著語得麼。士哭三聲。",
    "X67n1310_001:0648b17": "出去。",
    "X67n1310_001:0648b18": "佛鑑拈云。時人盡道。居士丹霞知音相見。水乳相",
    "X67n1310_001:0648b19": "投。還端的也無。智海敢道。拋身走勢。踞地嚬呻。放",
    "X67n1310_001:0648b20": "過即不可。因七見一。見一忘七。只見錐頭利。不見",
    "X67n1310_001:0648b21": "利頭錐。龐老哭三聲。弓折箭盡。畢竟如何。不得春",
    "X67n1310_001:0648b22": "風花不開。花開又被風吹落。",
    "X67n1310_001:0648b23": "正覺云。因七見一。尋蹤訪迹。見一忘七。青天白日。",
    "X67n1310_001:0648b24": "第二句中。因凶得吉。掛劒虗堂歸去來。忠義之言",
    "X67n1310_001:0648c01": "難可失。哀哀哀。",
    "X67n1310_001:0648c02": "佛海云。拋身走勢。客到主興。踞坐嚬呻。聲和響順。",
    "X67n1310_001:0648c03": "因七見一。人貧智短。見一忘七。馬瘦毛長。起身而",
    "X67n1310_001:0648c04": "去。乘機識變。更坐少時。未容放過。向這裏著語得",
    "X67n1310_001:0648c05": "麼。獅子翻身。士哭三聲。弓折箭盡。恁麼著語。看山",
    "X67n1310_001:0648c06": "僧眉毛在麼。",
    "X67n1310_001:0648c07": "舉丹霞一日。手提念珠。居士近前奪却云。二彼空手",
    "X67n1310_001:0648c08": "即休。霞云。妬忌老翁。不識好惡。士云。捉師公案未著",
    "X67n1310_001:0648c09": "後回終不恁麼。霞云。吽吽。士云。吾師得人怕。霞云。猶",
    "X67n1310_001:0648c10": "少棒在。士云。年老喫棒不得。霞云。不識痛痒漢。打得",
    "X67n1310_001:0648c11": "也無益。士云。也無接引機關在。霞拋下念珠而去。士",
    "X67n1310_001:0648c12": "云。賊人物。終不敢収拾。霞回首呵呵大笑。士云。這賊",
    "X67n1310_001:0648c13": "敗也。霞近前把住云。更諱不得。士與一掌。",
    "X67n1310_001:0648c14": "佛果拈云。絲來線去。半合半開。大似排陣相攻。打",
    "X67n1310_001:0648c15": "个交袞。未分勝負。再入鎗旗。幾乎披靡。復無輸贏。",
    "X67n1310_001:0648c16": "賞伊作者。善知通變。山僧今日。手無念珠。亦不行",
    "X67n1310_001:0648c17": "棒。亦無人奪。亦無人掌。且道還有接引機關也無。",
    "X67n1310_001:0648c18": "遂竪起拳云。擬議不來。莫言不道。",
    "X67n1310_001:0648c19": "正覺云。丹霞龐翁二老。將放縱卷舒。開合自在。佛",
    "X67n1310_001:0648c20": "果云。作者善知通變。誠哉是言。然末後折節慕風。",
    "X67n1310_001:0648c21": "不知望履幕下。何故如此。既道。手無念珠。亦不行",
    "X67n1310_001:0648c22": "棒。亦無人掌。豈非畏慎之詞。若論接引機關。拳頭",
    "X67n1310_001:0648c23": "上。何曾道著。若是山僧即不然。直須向丹霞呵呵",
    "X67n1310_001:0648c24": "大笑處明取。且道。明个什麼。這一隊老漢。是賊識",
    "X67n1310_001:0649a01": "賊。",
    "X67n1310_001:0649a02": "佛海云。求爭討炒。好个妬忌底老翁。軟語放頑。是",
    "X67n1310_001:0649a03": "不識痛痒底漢。若非老眼精明。洎合落人陷穽。只",
    "X67n1310_001:0649a04": "如丹霞棒。龐公掌。還有親疎也無。知痛痒者。試斷",
    "X67n1310_001:0649a05": "看。",
    "X67n1310_001:0649a06": "舉丹霞一日。與居士行次。見一泓水。士以手指云。得",
    "X67n1310_001:0649a07": "恁麼。也還辨不出。霞云。酌然。是辨不出。士戽水。潑霞",
    "X67n1310_001:0649a08": "三下。霞云。莫恁麼。莫恁麼。士云。須恁麼。須恁麼。霞戽",
    "X67n1310_001:0649a09": "水。潑士三下。士云。正當恁麼時。堪作什麼。霞云。無外",
    "X67n1310_001:0649a10": "物。士云。得便宜者少。霞無語。士云。誰是落便宜者。",
    "X67n1310_001:0649a11": "佛鑑拈云。丹霞雖然無語。不得作無語會。不得作",
    "X67n1310_001:0649a12": "默然會。亦不得作良久會。何故如此。丹霞龐公尋",
    "X67n1310_001:0649a13": "常平交相見。瓦礫生光。洎乎把定封疆。真金失色。",
    "X67n1310_001:0649a14": "還會麼。畢竟水朝滄海去。到頭雲自覓山歸。",
    "X67n1310_001:0649a15": "正覺云。只這一泓水。也還辨不出。及乎辨得出。元",
    "X67n1310_001:0649a16": "來無外物。因甚麼居士却云。得便宜者少。平地喫",
    "X67n1310_001:0649a17": "交。",
    "X67n1310_001:0649a18": "佛海云。相戽相潑。總非外物。既辨得出。因什麼。却",
    "X67n1310_001:0649a19": "向露柱裏藏身。",
    "X67n1310_001:0649a20": "舉丹霞去看馬祖。路逢一老人。與一童子。霞問。公住",
    "X67n1310_001:0649a21": "何處。老人云。上是天下是地。霞云。忽遇天崩地陷。又",
    "X67n1310_001:0649a22": "作麼生。老人云。蒼天蒼天。童子噓一聲。霞云。非父不",
    "X67n1310_001:0649a23": "生其子。老人與童子。便入山去。",
    "X67n1310_001:0649a24": "佛鑑拈云。大小丹霞鼻孔。却被牧牛童子。穿却也",
    "X67n1310_001:0649b01": "正覺云。上天下地。不妨聰明。蒼天蒼天。隨語生解。",
    "X67n1310_001:0649b02": "是父是子。褒貶分明。噓。却較些子。",
    "X67n1310_001:0649b03": "佛海云。老人與童子。可謂作業相似。來生我家。丹",
    "X67n1310_001:0649b04": "霞以惡水潑之。便乃三十六路。",
    "X67n1310_001:0649b05": "舉龐居士一日訪則川。川云。還記得初見石頭時道",
    "X67n1310_001:0649b06": "理麼。士云。猶得阿師重舉在。川云。情知久參事慢。士",
    "X67n1310_001:0649b07": "云。阿師老耄不及龐公。川云。二彼同時。又爭幾許。士",
    "X67n1310_001:0649b08": "云。龐公鮮徤且勝阿師。川云。不是勝我。只是欠你一",
    "X67n1310_001:0649b09": "枚幞頭。士乃去却幞頭云。却與阿師相似。川乃呵呵",
    "X67n1310_001:0649b10": "大笑。",
    "X67n1310_001:0649b11": "佛鑑拈云。龐公去却幞頭。恰似阿師相似。且道他。",
    "X67n1310_001:0649b12": "那裏是相似處。若也見得。未見石頭時事。只在于",
    "X67n1310_001:0649b13": "今。其或未然。僧中有俗。俗中有僧。",
    "X67n1310_001:0649b14": "正覺云。初見石頭。久參事慢。阿師老耄。龐公鮮健。",
    "X67n1310_001:0649b15": "一頂幞頭。機鋒互換。大笑呵呵。風和日暖。",
    "X67n1310_001:0649b16": "佛海云。龐公被人道久參事慢。便放廝賴一上。也",
    "X67n1310_001:0649b17": "是俗氣不除。及至拈下幞頭。却又二三成六。且道",
    "X67n1310_001:0649b18": "還當得初見石頭底道理麼。驢年。",
    "X67n1310_001:0649b19": "舉則川摘茶次。居士乃問。法界不容身。師還見我麼。",
    "X67n1310_001:0649b20": "川云。若不是老僧。洎與龐公答話。士云。有問有答。蓋",
    "X67n1310_001:0649b21": "是尋常。川不管。士云。適來莫恠。容易借問。川亦不管。",
    "X67n1310_001:0649b22": "士喝云。這無禮儀漢。待我一一舉似明眼人去在。川",
    "X67n1310_001:0649b23": "提籃便歸。",
    "X67n1310_001:0649b24": "佛鑑拈云。兩回不管。提籃便歸。且道。旨歸何處。還",
    "X67n1310_001:0649c01": "會麼。苦瓠連根苦。甜瓜徹蔕甜。則川老漢經事多",
    "X67n1310_001:0649c02": "矣。",
    "X67n1310_001:0649c03": "正覺云。龐公不奈舡何。直待打破戽斗。",
    "X67n1310_001:0649c04": "佛海云。一人固守。一人力攻。固守則海闊山遙。力",
    "X67n1310_001:0649c05": "攻則天回地轉。點檢將來。喚作不答話得麼。",
    "X67n1310_001:0649c06": "舉則川在方丈內坐次。居士入來。云只知端居丈室。",
    "X67n1310_001:0649c07": "不覺僧來參。時川垂下一足。士出三步。却入。川却收",
    "X67n1310_001:0649c08": "足。士云。得恁麼自由自在。川云。爭奈我是主人何。士",
    "X67n1310_001:0649c09": "云。只知有主。不知有客。川云。侍者點茶與龐公。士作",
    "X67n1310_001:0649c10": "舞而出。",
    "X67n1310_001:0649c11": "佛鑑拈云。龐公半出半入。賓中有主。則川伸脚縮",
    "X67n1310_001:0649c12": "脚。主中有賓。兩箇如解舞之人。急拍急舞。緩拍緩",
    "X67n1310_001:0649c13": "舞。雖然急緩有殊。須知其中格調。且如何是其中",
    "X67n1310_001:0649c14": "格調。各自定當看。",
    "X67n1310_001:0649c15": "正覺云。樂行不如苦住。富客不如貧主。趣前退後",
    "X67n1310_001:0649c16": "說來端。舞袖高歌却回去。則川老人可謂慣會作",
    "X67n1310_001:0649c17": "客方怜客。禮度周旋且喫茶。",
    "X67n1310_001:0649c18": "佛海云。有是主。必有是客。有是客。必須是主。有主",
    "X67n1310_001:0649c19": "無客。主禮徒施。有客無主。客情難遣。則川垂足収",
    "X67n1310_001:0649c20": "足。可謂主禮勤勤。居士出而復回。不妨客情戀戀。",
    "X67n1310_001:0649c21": "細觀作舞出門去。義重清茶果醉人。",
    "X67n1310_001:0649c22": "舉崧山命居士喫茶。士纔接茶。提起托子云。人人有",
    "X67n1310_001:0649c23": "分。因甚麼道不得。山云。只因人人有分。所以道不得。",
    "X67n1310_001:0649c24": "士云。阿師因甚却道得。山云。不可無言去也。士云。酌",
    "X67n1310_001:0650a01": "然酌然。山便喫茶。士云。阿師喫茶。何不揖客。山云。誰。",
    "X67n1310_001:0650a02": "士云龐公。山云。若是龐公。何須更揖。丹霞後聞云。若",
    "X67n1310_001:0650a03": "不是崧山。洎被龐公作亂一上。居士聞得。令人傳語",
    "X67n1310_001:0650a04": "丹霞云。何不會取未提起托子已前事。",
    "X67n1310_001:0650a05": "佛鑑拈云。譬如琴瑟箜篌。雖有妙音。若無妙指。終",
    "X67n1310_001:0650a06": "不能發。崧山解吹無孔笛。龐老解弄勿絃琴。丹霞",
    "X67n1310_001:0650a07": "雖隨聲應拍。須知拍拍是令。眾中若有會底。出來",
    "X67n1310_001:0650a08": "露个消息。也表眾中有人。若無。各自歸堂。",
    "X67n1310_001:0650a09": "正覺云。七盞清風生兩腋。一回舉著便醒醒相逢",
    "X67n1310_001:0650a10": "不用輕相揖。須要當頭道姓名。若不如是。爭得丹",
    "X67n1310_001:0650a11": "霞相共證據。只如龐公道。未提托子已前事。畢竟",
    "X67n1310_001:0650a12": "作麼生商量。試斷看。",
    "X67n1310_001:0650a13": "佛海云。隨其流。揚其波。到岸轉灣。一篙柱定。崧山",
    "X67n1310_001:0650a14": "老人不勞餘力。居士傳語丹霞。愈見自納敗闕。那",
    "X67n1310_001:0650a15": "裏是敗闕處。",
    "X67n1310_001:0650a16": "舉崧山與居士。見眾僧擇菜次。山云。黃葉即去。青葉",
    "X67n1310_001:0650a17": "即留。士云。不落青黃。又作麼生。山云。道取好。士云。互",
    "X67n1310_001:0650a18": "為賓主也大難。山云。却來此間。強作主宰。士云。誰不",
    "X67n1310_001:0650a19": "與麼。山云。是是。士云。不落青黃。就中難道。山笑云。也",
    "X67n1310_001:0650a20": "解與麼道。士珍重大眾。山云。大眾放你落機處。",
    "X67n1310_001:0650a21": "佛鑑拈云。龐公當時。若下得一轉語。方得話圓。且",
    "X67n1310_001:0650a22": "道下得箇什麼語。當時但道。某甲亦放長老蹉過",
    "X67n1310_001:0650a23": "處。且道甚處是他蹉過處。諸人還點檢得出麼。若",
    "X67n1310_001:0650a24": "點撿不出。山僧更為你注破。蹉過處甚分明。無耳",
    "X67n1310_001:0650b01": "僧人子細聽。但得白雲消散盡。夕陽斜照數峯青",
    "X67n1310_001:0650b02": "正覺云。且什麼處。是居士落機處。要知麼。巨靈擡",
    "X67n1310_001:0650b03": "手無多子。分破華山千萬重。",
    "X67n1310_001:0650b04": "佛海云。二老親見馬師。只得其機。不得其用。若得",
    "X67n1310_001:0650b05": "其用。不落青黃。有甚難道。",
    "X67n1310_001:0650b06": "舉崧山一日與居士坐次。山拈起尺子云。居士還見",
    "X67n1310_001:0650b07": "麼。士云。見。山云。見个什麼。士云。崧山崧山。山云。不得",
    "X67n1310_001:0650b08": "道著。士云。爭得不道。山拋下尺子。士云。有頭無尾得",
    "X67n1310_001:0650b09": "人憎。山云。不是。這老子。今日還道不及。士云。不及什",
    "X67n1310_001:0650b10": "麼處。山云。有頭無尾處。士云。強中得弱即得。弱中得",
    "X67n1310_001:0650b11": "強即無。山把住云。這老漢。就中無話處。",
    "X67n1310_001:0650b12": "佛果拈云。明鏡當軒。舉無遺照。若不是龐老。洎遭",
    "X67n1310_001:0650b13": "惑亂。雖然如是。不入洪波裏。爭見弄潮人。只如他",
    "X67n1310_001:0650b14": "道。強中覓弱即得。弱中覓強即無。還有商量處也",
    "X67n1310_001:0650b15": "無。山僧不惜眉毛。商量去也。作麼生是弱中覓強。",
    "X67n1310_001:0650b16": "努力今生須了却。作麼生是強中覓弱。得饒人處",
    "X67n1310_001:0650b17": "且饒人。",
    "X67n1310_001:0650b18": "正覺云。崧山一个尺子。引得許多誵訛。當時龐公",
    "X67n1310_001:0650b19": "爭得不道。崧山拋下尺子。士云。有頭無尾。正好行",
    "X67n1310_001:0650b20": "令。因甚麼崧山放過。致得多口老翁。分強分弱。所",
    "X67n1310_001:0650b21": "以佛果云。得饒人處且饒人。看這兩个老宗師。異",
    "X67n1310_001:0650b22": "代同風。饒个俗士。建立宗乘。手段在什麼處。若要",
    "X67n1310_001:0650b23": "盡令而行。終未到得宗風掃地。",
    "X67n1310_001:0650b24": "佛海云。崧山拈起時。如毒蛇橫道。若非居士當面",
    "X67n1310_001:0650c01": "禁住。往往遭傷一人強中得弱。一人弱中得強。有",
    "X67n1310_001:0650c02": "頭無尾處。切忌錯商量。",
    "X67n1310_001:0650c03": "舉崧山一日。携拄杖行次。居士見乃問。手中是什麼。",
    "X67n1310_001:0650c04": "山云。年老闕伊。一步不得。士云。雖然年邁。壯力猶存。",
    "X67n1310_001:0650c05": "山打一棒。士云。放却手中杖子。別有个問訊來。山乃",
    "X67n1310_001:0650c06": "拋下拄杖。士云。這老漢。前言不副後語。山便喝。士云。",
    "X67n1310_001:0650c07": "蒼天中更添怨苦。",
    "X67n1310_001:0650c08": "佛鑑拈云。點鐵成金易。點金成鐵難。崧山一條拄",
    "X67n1310_001:0650c09": "杖。尋常拈起。則劃斷三乘。放下則平欺佛祖。洎乎",
    "X67n1310_001:0650c10": "牙人撞見販子。彼此只可自知。那堪遭衲僧點撿。",
    "X67n1310_001:0650c11": "好一對無孔鐵鎚。",
    "X67n1310_001:0650c12": "正覺云。崧山拄杖子。正要扶危。及乎被龐公問著。",
    "X67n1310_001:0650c13": "直得把捉不住。當時待伊道。放下拄杖。別作个問",
    "X67n1310_001:0650c14": "訊。便好痛與一頓。看他如何祗對。雖然如是。劒閣",
    "X67n1310_001:0650c15": "路雖險。夜行人更多。",
    "X67n1310_001:0650c16": "佛海云。拋却木上座。揮起金剛王。龐公機關如神。",
    "X67n1310_001:0650c17": "不免稱呌冤苦。",
    "X67n1310_001:0650c18": "舉本谿一日居士問。丹霞打侍者。意旨如何。谿云。老",
    "X67n1310_001:0650c19": "老大大。見人長短。士云。為我與師同參。所以借問。溪",
    "X67n1310_001:0650c20": "云。若恁麼。從頭舉來。共你商量。士云。老老大大。不可",
    "X67n1310_001:0650c21": "共你說人是非。溪云。念公年老。士云。罪過罪過。",
    "X67n1310_001:0650c22": "佛鑑拈云。一對鐵鎚如綿團。一雙烏鴉如白鶴。忽",
    "X67n1310_001:0650c23": "然狹路相逢。不免將錯就錯。",
    "X67n1310_001:0650c24": "正覺云。龐公水裏有鹽。本溪因邪打正。若論丹霞",
    "X67n1310_001:0651a01": "意旨。十萬八千。",
    "X67n1310_001:0651a02": "佛海云。居士與麼。本溪不與麼。本溪與麼。居士却",
    "X67n1310_001:0651a03": "不與麼。家常茶飯。且致一邊。畢竟丹霞打侍者。意",
    "X67n1310_001:0651a04": "作麼生。",
    "X67n1310_001:0651a05": "舉本溪問居士。達磨西來。第一句作麼生道。士云。誰",
    "X67n1310_001:0651a06": "記得。溪云。可謂無記性。士云。舊日事。不可東道西說。",
    "X67n1310_001:0651a07": "溪云。如今事。作麼生。士云。一詞不措。溪云。智人前說",
    "X67n1310_001:0651a08": "添他多少光彩。士云。阿師眼能大。谿云。是與麼。始得",
    "X67n1310_001:0651a09": "為絕朕之說。士云。眼裏著一物不得。溪云。日正盛。難",
    "X67n1310_001:0651a10": "為舉目。士云。穿過髑髏去在。溪彈指云。誰辨得伊。士",
    "X67n1310_001:0651a11": "云。這老漢。有甚奇特處。溪便歸方丈。",
    "X67n1310_001:0651a12": "佛鑑拈云。門已閉。一挨便開。舡欲傾。一篙便轉。可",
    "X67n1310_001:0651a13": "謂得逸群之用。子細點撿來。二老漢。爭鋒尖巧。攙",
    "X67n1310_001:0651a14": "鼓奪旗。則不無。爭奈未曾動著達磨西來第一句",
    "X67n1310_001:0651a15": "在。且達磨西來第一句。作麼生道。腦後見腮。莫與",
    "X67n1310_001:0651a16": "往來。",
    "X67n1310_001:0651a17": "正覺云。竿上人不驚。竿下人失聲。",
    "X67n1310_001:0651a18": "佛海云。誰記得。一詞不措。穿過髑髏。與夫便歸方",
    "X67n1310_001:0651a19": "丈。綿綿無滲漏。密密不通風。總是第二句。要會西",
    "X67n1310_001:0651a20": "來第一句麼。合取狗口。",
    "X67n1310_001:0651a21": "舉本溪見居士來。便以目視之。士以拄杖。劃一圓相。",
    "X67n1310_001:0651a22": "溪向前踏却。士云。恁麼不恁麼。佛鑑著語云。是是。溪",
    "X67n1310_001:0651a23": "却劃一圓相。士亦向前踏却。溪云。與麼不與麼。佛鑑",
    "X67n1310_001:0651a24": "著語云。不是不是。士拋下拄杖而立。佛鑑著語云。雪",
    "X67n1310_001:0651b01": "上更加霜。溪云。來時有杖。去時無杖。佛鑑著語云。強",
    "X67n1310_001:0651b02": "生節目。士云。幸自圓成。徒勞側目。溪撫掌云。奇哉奇",
    "X67n1310_001:0651b03": "哉。佛鑑著語云。眾眼難瞞。士拈杖便行。溪云。看路。佛",
    "X67n1310_001:0651b04": "鑑著語云。頭正尾正。",
    "X67n1310_001:0651b05": "佛鑑復拈云。古人恁麼相見。只為有眼底人。不為",
    "X67n1310_001:0651b06": "無眼底人。老僧今日。只為無眼底人。不為有眼底",
    "X67n1310_001:0651b07": "人。惺惺漢。一任穿却老僧鼻孔。",
    "X67n1310_001:0651b08": "正覺云。十九條平路。終無一局同。欲分先後手。側",
    "X67n1310_001:0651b09": "目辨來蹤。",
    "X67n1310_001:0651b10": "佛海云。各呈見解。互逞機鋒。石火莫及。電光罔通。",
    "X67n1310_001:0651b11": "拋下拄杖而立。不同草草。拈起拄杖便行。亦豈匇",
    "X67n1310_001:0651b12": "匇。者裏著得雙眼。許你親見龐公。",
    "X67n1310_001:0651b13": "舉龐居士一日見大同普濟。提起笊籬。喚云。大同師",
    "X67n1310_001:0651b14": "大同師。濟不顧。士云。石頭一宗。到師瓦解冰消。濟云。",
    "X67n1310_001:0651b15": "若不得龐公舉酌然如此。士拋下笊籬云。寧教不直",
    "X67n1310_001:0651b16": "一文錢。濟云。錢雖不直。欠他又爭得。士作舞而退。濟",
    "X67n1310_001:0651b17": "乃提起笊籬云。龐公龐公。士云。你愛我笊籬。我愛你",
    "X67n1310_001:0651b18": "木杓。濟作舞而退。士撫掌笑云。歸去來歸去來。",
    "X67n1310_001:0651b19": "佛鑑拈云。龐公拋下笊籬。作舞而退。普濟亦拋下",
    "X67n1310_001:0651b20": "笊籬。作舞而退。二老雖作用無別。其奈道理不同。",
    "X67n1310_001:0651b21": "龐公採其華。普濟摘其實。龐公造其門。普濟入其",
    "X67n1310_001:0651b22": "室。其或於此見得。非但己事分明。亦乃參學事畢。",
    "X67n1310_001:0651b23": "堪報不報之恩。以助無為之化。",
    "X67n1310_001:0651b24": "正覺云。龐公笊籬不可欠。普濟木杓不可無。若論",
    "X67n1310_001:0651c01": "石頭一宗。千家萬戶。且道畢竟如何。大笑呵呵歸",
    "X67n1310_001:0651c02": "去來。家家門外長安路。",
    "X67n1310_001:0651c03": "佛海云。普濟把定。被龐公痛處一錐。直得左轉右",
    "X67n1310_001:0651c04": "仄。前依後隨。笊籬提起處。相呼作舞時。若言依樣",
    "X67n1310_001:0651c05": "畫猫兒。定把黃金鑄子期。",
    "X67n1310_001:0651c06": "舉米胡一日領眾看普濟。濟纔見。便拽轉禪床。向壁",
    "X67n1310_001:0651c07": "而坐。胡於背後立少時。却回客位。濟云。是即是。若不",
    "X67n1310_001:0651c08": "驗破。已後遭人貶剝。却令侍者去請。胡纔上來。却拽",
    "X67n1310_001:0651c09": "轉禪床便坐。濟遶禪床一匝。便歸方丈。胡却拽倒禪",
    "X67n1310_001:0651c10": "床。領眾而去。",
    "X67n1310_001:0651c11": "佛鑑云。和顏接客。麤食亦飽。慍色迎賓。珍味常飢。",
    "X67n1310_001:0651c12": "普濟不會迎賓。倍費鹽醋。米胡不會作客。勞煩主",
    "X67n1310_001:0651c13": "人。智海門下。亦無珍饍異饌。即是家常茶飯。彼此",
    "X67n1310_001:0651c14": "互為賓主。一任煩惱讚歎。",
    "X67n1310_001:0651c15": "正覺云。二老宿相見。若論賓主酬酢。無黨無偏。若",
    "X67n1310_001:0651c16": "論佛法未在。",
    "X67n1310_001:0651c17": "佛海云。門內有君子。門外君子至。二老與麼相見。",
    "X67n1310_001:0651c18": "和氣笑容。二俱可掬。若也點檢得出。佛法中有少",
    "X67n1310_001:0651c19": "分相應。",
    "X67n1310_001:0651c20": "舉僧問普濟。如何是祖師西來意。濟云。庭前一叢竹。",
    "X67n1310_001:0651c21": "經霜不自寒。僧云。畢竟如何。濟云。只聞風擊響。知是",
    "X67n1310_001:0651c22": "幾千竿。問如何是佛法大意。濟云。燕從秋後去。鴈向",
    "X67n1310_001:0651c23": "孟冬來。僧云。請師直指。濟云。葉經霜後落。花逐雪中",
    "X67n1310_001:0651c24": "開。",
    "X67n1310_001:0652a01": "佛鑑拈云。或有人問智海。如何是祖師西來意。但",
    "X67n1310_001:0652a02": "云。綠葉擎雲細。心空節浪高。畢竟如何。但云。不因",
    "X67n1310_001:0652a03": "漁父引。爭得見波濤。如何是佛法大意。云庭前一",
    "X67n1310_001:0652a04": "叢花。千枝及萬枝。請師直指。云春風一陣來。滿地",
    "X67n1310_001:0652a05": "紅英落。大眾作麼生會。且各自歸堂去。",
    "X67n1310_001:0652a06": "正覺云。若問山僧。如何是祖師西來意。春水滿四",
    "X67n1310_001:0652a07": "澤。畢竟如何。夏雲多奇峯。如何是佛法大意。秋月",
    "X67n1310_001:0652a08": "揚明輝。請師直指。冬嶺秀孤松。會麼。騎驢跨衛驅",
    "X67n1310_001:0652a09": "長耳。",
    "X67n1310_001:0652a10": "佛海拈云。古人與麼答。山僧與麼舉。與麼會者。一",
    "X67n1310_001:0652a11": "任穿却。",
    "X67n1310_001:0652a12": "舉僧問普濟。此个法門。如何繼紹。濟云。冬寒夏熱。人",
    "X67n1310_001:0652a13": "自委知。僧云。恁麼則蒙師分付去也。濟云。頑嚚少智。",
    "X67n1310_001:0652a14": "勔臔多癡。問十二時中。如何合道。濟云。汝還識十二",
    "X67n1310_001:0652a15": "時麼。僧云。如何是十二時。濟云。子丑寅卯。僧禮拜。濟",
    "X67n1310_001:0652a16": "乃有頌。十二時中那是別。子丑寅卯吾今說。若會唯",
    "X67n1310_001:0652a17": "心萬法空。釋迦彌勒從茲決。",
    "X67n1310_001:0652a18": "佛鑑拈云。這僧能趨能撮。普濟能殺能活。子細點",
    "X67n1310_001:0652a19": "撿來。也是徐六擔板。只見一邊。復和頌云。十二時",
    "X67n1310_001:0652a20": "中別不別。通身是口難分說。東村王老暗嗟吁。達",
    "X67n1310_001:0652a21": "磨西來有妙訣。",
    "X67n1310_001:0652a22": "正覺云。依稀似曲纔堪聽。又被風吹別調中。",
    "X67n1310_001:0652a23": "佛海云。普濟前頭與奪設施。一一可觀。後頭偈中。",
    "X67n1310_001:0652a24": "大似年老心孤。未能勦絕。山僧無條攀例去。也識",
    "X67n1310_001:0652b01": "得子丑寅卯句。應須紹取此門風。如王仗劒當堂",
    "X67n1310_001:0652b02": "坐。魔佛俱時一掃空。",
    "X67n1310_001:0652b03": "舉普濟一日去訪居士。士云。憶得在母胎中時。有則",
    "X67n1310_001:0652b04": "語。今日舉似阿師。不得作道理主持。濟云。猶是隔生",
    "X67n1310_001:0652b05": "也。士云。向道不得作道理主持。濟云。驚人之句。爭得",
    "X67n1310_001:0652b06": "不怕。士云。如師見解。可謂驚人。濟云。不作道理。却成",
    "X67n1310_001:0652b07": "作道理。士云。不但隔一生兩生。濟云。粥飯底僧。一任",
    "X67n1310_001:0652b08": "檢責。士彈指三下。",
    "X67n1310_001:0652b09": "佛鑑拈云。龐公普濟。只在蝦蟇窟裏。作活計。且如",
    "X67n1310_001:0652b10": "山是山水是水。僧是僧俗是俗。豈不是母胎中事。",
    "X67n1310_001:0652b11": "山不是山水不是水。僧不是僧俗不是俗。還是母",
    "X67n1310_001:0652b12": "胎中事也無。忽然驢頭生角也不定。",
    "X67n1310_001:0652b13": "正覺云。兩个作者。傾盖相投。交肩而往。若論在母",
    "X67n1310_001:0652b14": "胎時語。何曾道著。普濟却怕箇什麼。居士便道伊",
    "X67n1310_001:0652b15": "見解驚人。道理在什麼處。會麼。隔生未了驚人句。",
    "X67n1310_001:0652b16": "分付叢林粥飯僧。",
    "X67n1310_001:0652b17": "佛海云。見得分明。說得分明。母胎中語。對面隔生。",
    "X67n1310_001:0652b18": "見亦不到。說亦不到。母胎中語。十日並照。二大老。",
    "X67n1310_001:0652b19": "與麼往來。還免得道理主持麼。等閑傾盡此時心。",
    "X67n1310_001:0652b20": "相識猶如不相識。",
    "X67n1310_001:0652b21": "舉居士一日來訪普濟。濟纔見。便掩却門云。多知老",
    "X67n1310_001:0652b22": "翁。莫與相見。士云。獨坐獨語。過在阿誰。濟便開門纔",
    "X67n1310_001:0652b23": "出。被士把住云。是師多知。是我多知。濟云。多知且致。",
    "X67n1310_001:0652b24": "閉門開門。卷之與舒。相較幾許。士云。只此一問。氣急",
    "X67n1310_001:0652c01": "殺人。濟無語。士云。弄巧成拙。",
    "X67n1310_001:0652c02": "佛鑑拈云。普濟閉門避客。不知相見愈親。龐公掩",
    "X67n1310_001:0652c03": "耳偷鈴。不知欲隱彌露。子細撿點將來。總好與三",
    "X67n1310_001:0652c04": "十棒。須是當人。自點撿始得。若點撿得出。三十棒",
    "X67n1310_001:0652c05": "亦不為多。若點撿不出。三十棒是你喫。",
    "X67n1310_001:0652c06": "正覺云。作者相逢。家常茶飰。得恁麼精熟。然則開",
    "X67n1310_001:0652c07": "閉卷舒。不妨自在。也須解喫水防噎始得。",
    "X67n1310_001:0652c08": "佛海云。此門纔閉。一挨復開。開閉卷舒。分明在我。",
    "X67n1310_001:0652c09": "弄巧成拙。落在阿誰分上。",
    "X67n1310_001:0652c10": "舉大同一日問居士。是个言語。今古少人避得。只如",
    "X67n1310_001:0652c11": "龐公還避得麼。士云。喏。同再舉前語。士云。什麼處去",
    "X67n1310_001:0652c12": "來。同云。非但如今。古人亦有此語。士作舞出去。同云。",
    "X67n1310_001:0652c13": "風顛老風顛老。自過教誰撿。",
    "X67n1310_001:0652c14": "佛果拈云。聦聞風叫。明察秋毫。拶脚處不容聲。馳",
    "X67n1310_001:0652c15": "突處不留迹。跳則跳得出。爭奈猶在架子下。當時",
    "X67n1310_001:0652c16": "若向上道。不消一个合取口。",
    "X67n1310_001:0652c17": "正覺云。慣逐羊腸路。相逢莫問津。江山異今古。風",
    "X67n1310_001:0652c18": "物逐時新。",
    "X67n1310_001:0652c19": "佛海云。大同布置。自謂古今無人出得。居士雖在",
    "X67n1310_001:0652c20": "其中。却不被他籠罩。把得定作得主。不隨語轉底。",
    "X67n1310_001:0652c21": "試著眼看。",
    "X67n1310_001:0652c22": "舉百靈見居士云。昔日在石頭時。得力底句。曾舉向",
    "X67n1310_001:0652c23": "人麼。士云。曾舉來。靈云。舉向什麼人來。士自指云。龐",
    "X67n1310_001:0652c24": "公。靈云。直是妙德空生。也嘆之不及。士云。阿師得力",
    "X67n1310_001:0653a01": "底句。有誰知。靈戴笠子便行。士云。善為道路。",
    "X67n1310_001:0653a02": "佛鑑拈云。諸禪德。古人相見。差之毫釐。失之千里。",
    "X67n1310_001:0653a03": "龐公好語。舉似人不著。飜成死語。百靈向鬼窟裏。",
    "X67n1310_001:0653a04": "賣瘦一期。也被賣得過。雖然如是。如人飲水。冷暖",
    "X67n1310_001:0653a05": "自知。",
    "X67n1310_001:0653a06": "正覺云。若是得力句。龐公一言已出。百靈駟馬難",
    "X67n1310_001:0653a07": "追。",
    "X67n1310_001:0653a08": "佛海云。一人如布袋裏錐子。一人如布袋裏老鴉。",
    "X67n1310_001:0653a09": "雖然。金陵紙貴。一狀領過。",
    "X67n1310_001:0653a10": "舉百靈一日問居士。得不得。俱未免。且道。未免个什",
    "X67n1310_001:0653a11": "麼。士以目視之。靈云。奇特莫過於此。士云。阿師錯許",
    "X67n1310_001:0653a12": "人。靈云。誰不與麼。士珍重便出。",
    "X67n1310_001:0653a13": "佛鑑拈云。此个公案。今古少人拈掇。智海今日。不",
    "X67n1310_001:0653a14": "惜眉毛。為你諸人。批判此二老子。還會麼。細雨洒",
    "X67n1310_001:0653a15": "花千點淚。淡煙籠竹一堆愁。",
    "X67n1310_001:0653a16": "正覺云。免與未免。有个商量。瞬息千差。居士奇特",
    "X67n1310_001:0653a17": "在什麼處。且如佛鑑道。細雨洒花千點淚。淡煙籠",
    "X67n1310_001:0653a18": "竹一堆愁。是褒是貶。",
    "X67n1310_001:0653a19": "佛海云。等閑拋一釣。金鱗躍浪來。當初百靈道。未",
    "X67n1310_001:0653a20": "免个什麼。士珍重便出。多少奇特。庶免以惡水相",
    "X67n1310_001:0653a21": "潑。何故。个中無肯路。穿鑿不相關。",
    "X67n1310_001:0653a22": "舉居士一日問百靈。是个眼目。還免得人口麼。靈云。",
    "X67n1310_001:0653a23": "作麼生免。士云。情知免不得。靈云。棒不打無事人。士",
    "X67n1310_001:0653a24": "便轉身云。打打。靈始拈棒。士把住云。與我免看。靈無",
    "X67n1310_001:0653b01": "語。",
    "X67n1310_001:0653b02": "佛鑑拈云。這二老。恰似下碁相似。不如傍觀者。諸",
    "X67n1310_001:0653b03": "人只知百靈無語。殊不知。龐公失却一隻眼。還知",
    "X67n1310_001:0653b04": "麼。自出洞來無敵手。得饒人處且饒人。",
    "X67n1310_001:0653b05": "正覺云。只如百靈拈棒。居士把住云。與我免看。百",
    "X67n1310_001:0653b06": "靈因什麼不對。掛向千年葛藤上。萬年千載與人",
    "X67n1310_001:0653b07": "看。",
    "X67n1310_001:0653b08": "佛海云。若非百靈。眼目爭免得居士口。",
    "X67n1310_001:0653b09": "舉百靈一日在方丈內。居士入來。靈便把住云。今人",
    "X67n1310_001:0653b10": "道古人道。作麼生道。士與一掌。靈云。不得道著。士云。",
    "X67n1310_001:0653b11": "道必有過。靈云。還我一掌來。士便近前云。你試下手",
    "X67n1310_001:0653b12": "看。靈珍重便出去。",
    "X67n1310_001:0653b13": "佛鑑拈云。二老漢。雖然名傳今古。點撿得來。總好",
    "X67n1310_001:0653b14": "喫智海手裏痛棒。何也。一人有頭無尾。一人有尾",
    "X67n1310_001:0653b15": "無頭。當時龐公近前云。你試下手看。時師乃展一",
    "X67n1310_001:0653b16": "足云。百靈若會這一著。決定頭正尾正。",
    "X67n1310_001:0653b17": "正覺云。居士作用此機。百靈好不耐債。兩兩貪程",
    "X67n1310_001:0653b18": "太速。不知失却話頭。話頭道什麼。",
    "X67n1310_001:0653b19": "佛海云。居士一掌。直得古今道底。瓦解冰消。百靈",
    "X67n1310_001:0653b20": "一掌。可謂快便難逢。因甚珍重出去。具參學眼者",
    "X67n1310_001:0653b21": "辨取。",
    "X67n1310_001:0653b22": "舉藥山問居士云。三乘中。還著得這个事麼。士云。只",
    "X67n1310_001:0653b23": "管日求升合延時。不知還著得麼。山云。道居士不見",
    "X67n1310_001:0653b24": "石頭得麼。士云。拈一放一。未是好手。山云。老僧住持",
    "X67n1310_001:0653c01": "事繁。士珍重便出。山云。拈一放一。的是好手。士云。好",
    "X67n1310_001:0653c02": "个一乘問宗。今日失却也。山不語。",
    "X67n1310_001:0653c03": "佛鑑拈云。時人只知龐老藥山河裏行舡。岸上走",
    "X67n1310_001:0653c04": "馬。殊不知。移花兼蝶至。買石得雲饒。雖然如是。瞌",
    "X67n1310_001:0653c05": "睡醒始得。",
    "X67n1310_001:0653c06": "正覺云。藥山垂手傷慈。居士藏身弄影。只為交深",
    "X67n1310_001:0653c07": "言遠。始終拈放自由。子細點檢將來。藥山不合放",
    "X67n1310_001:0653c08": "過。放過什麼。多口老翁。慣得其便。",
    "X67n1310_001:0653c09": "佛海云。居士日求升合。藥山住持事繁。大似錦包",
    "X67n1310_001:0653c10": "特石。綿褁利刀。好手手中。要誇好手。不知一乘問",
    "X67n1310_001:0653c11": "宗。和箇事失却。",
    "X67n1310_001:0653c13": "佛鑑佛果正覺佛海拈八方珠玉集上"
}