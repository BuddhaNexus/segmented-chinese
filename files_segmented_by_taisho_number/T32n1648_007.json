{
    "T32n1648_007:0429c12": "解脫道論卷第七",
    "T32n1648_007:0429c14": "阿羅漢優波底沙梁言大光造",
    "T32n1648_007:0429c15": "梁扶南三藏僧伽婆羅譯",
    "T32n1648_007:0429c16": "4行門品之四",
    "T32n1648_007:0429c17": "問曰：云何念安般？何修？何相？何味？何處？何功",
    "T32n1648_007:0429c18": "德？云何修行？答曰：安者入，般者出。於出入",
    "T32n1648_007:0429c19": "相，彼念、隨念、正念，此謂念安般。心住不亂，此",
    "T32n1648_007:0429c20": "謂修。令起安般想為相，觸思惟為味，斷覺",
    "T32n1648_007:0429c21": "為處。何功德者，若人修行念安般，成寂寂、",
    "T32n1648_007:0429c22": "成勝妙、成莊嚴，可愛、自娛樂。若數數起惡不",
    "T32n1648_007:0429c23": "善法令除滅，身成不懈怠，眼亦不懈怠，身",
    "T32n1648_007:0429c24": "成不動不搖，心成不動不搖，令滿四念處、",
    "T32n1648_007:0429c25": "令滿七覺意、令滿解脫。世尊所嘆，聖所住",
    "T32n1648_007:0429c26": "止，梵所住止，如來所住止。云何修者，初坐禪",
    "T32n1648_007:0429c27": "人，若往阿蘭若、若往樹下、若往寂寂處，結",
    "T32n1648_007:0429c28": "跏趺坐，正身在前。彼坐禪人，念入息、念出息。",
    "T32n1648_007:0429c29": "念出息若長出息，我息長出，如是知之。若",
    "T32n1648_007:0430a01": "長息入，我長息入，如是知之。若短息入，我",
    "T32n1648_007:0430a02": "短息入，如是知之。若短息出，我短息出，如",
    "T32n1648_007:0430a03": "是知之。我入息如是覺，我出息如是覺，知",
    "T32n1648_007:0430a04": "喜知樂、知心所行，令滅心行、令歡喜心、令教",
    "T32n1648_007:0430a05": "化心、令解脫心，見無常、見無欲、見滅、見出",
    "T32n1648_007:0430a06": "離，如是覺見出離。我出息如是覺見出離，",
    "T32n1648_007:0430a07": "我出入息如是，於是現前令學安者。謂繫念",
    "T32n1648_007:0430a08": "住於鼻端、或於口脣。是出入息所緣處。彼",
    "T32n1648_007:0430a09": "坐禪人以安念此處，入息出息於鼻端口脣",
    "T32n1648_007:0430a10": "以念觀觸。或現念令息入、現念令息出。現",
    "T32n1648_007:0430a11": "於息入時不作意，於出時亦不作意。是出入",
    "T32n1648_007:0430a12": "息所觸鼻端口脣，以念觀知所觸，現念令入",
    "T32n1648_007:0430a13": "現念出息。如人觸材以緣鋸力，亦不作意",
    "T32n1648_007:0430a14": "鋸去來想。如是坐禪人，於入出息亦不作意",
    "T32n1648_007:0430a15": "入出息想，所觸鼻端口脣以念觀知，現念令",
    "T32n1648_007:0430a16": "入息、現念令出息。若坐禪人於入出息作",
    "T32n1648_007:0430a17": "意內外，其心成亂。若心起亂，其身及心成懈",
    "T32n1648_007:0430a18": "怠動搖，此是過患。若最長息、若最短息，不應",
    "T32n1648_007:0430a19": "作意。若作處最長、最短息，其身及心皆成懈",
    "T32n1648_007:0430a20": "怠動搖，此是過患。由出入息種種相故，不應",
    "T32n1648_007:0430a21": "作著。若如是作心，餘緣成亂。若心亂，其身及",
    "T32n1648_007:0430a22": "心皆成懈怠動搖，如是過患無邊。起出入",
    "T32n1648_007:0430a23": "息，以無邊懈故，應作想如是心不亂。若心",
    "T32n1648_007:0430a24": "遲緩、若心利疾，不當精進。若作遲緩精進，成",
    "T32n1648_007:0430a25": "懈怠睡眠；若作利疾精進，成起調。若坐禪",
    "T32n1648_007:0430a26": "人，若與懈怠睡眠共起、若與調共起，其身",
    "T32n1648_007:0430a27": "及心成懈怠成動搖，此是過患。彼坐禪人以",
    "T32n1648_007:0430a28": "九小煩惱清淨心現念入息，彼相得起。名相",
    "T32n1648_007:0430a29": "者，如抽綿、抽古貝觸身成樂觸，如涼風觸身",
    "T32n1648_007:0430b01": "成樂觸。如見入出息風觸鼻口脣，念作風想，",
    "T32n1648_007:0430b02": "不由形色，此謂相。若坐禪人，以修多修相",
    "T32n1648_007:0430b03": "成增長，若鼻端增長，於眉間、於額成多處住，",
    "T32n1648_007:0430b04": "成滿頭風。從此增長，滿身猗樂，此謂具足。復",
    "T32n1648_007:0430b05": "有坐禪人，從初見異相，如煙如霧、如塵如碎",
    "T32n1648_007:0430b06": "金，猶如針刺、如蟻所嚙，見種種色。若坐禪人",
    "T32n1648_007:0430b07": "心不明了，於彼異相心作異想成顛倒，不成",
    "T32n1648_007:0430b08": "出入息想。若明了坐禪人，不作異意想，念",
    "T32n1648_007:0430b09": "現入息、念現出息，離作餘想。若如是作意，",
    "T32n1648_007:0430b10": "異相即滅。是坐禪人得微妙相，心不放逸，念",
    "T32n1648_007:0430b11": "現入息、念現出息，彼相自在。以相自在，欲起",
    "T32n1648_007:0430b12": "修行。由欲自在，念現入息、念現出息，起喜。",
    "T32n1648_007:0430b13": "已喜自在、已欲自在，念現入息、念現出息，",
    "T32n1648_007:0430b14": "起捨。彼已捨自在、已欲自在、已喜自在，念",
    "T32n1648_007:0430b15": "現入息、念現出息，其心不亂。若心不亂，諸蓋",
    "T32n1648_007:0430b16": "滅，禪分起。此坐禪人已得寂滅勝四禪定，如",
    "T32n1648_007:0430b17": "初廣說。復次先師說四種修念安般，所謂算、",
    "T32n1648_007:0430b18": "隨逐、安置、隨觀。問曰：云何名算？答曰：初坐",
    "T32n1648_007:0430b19": "禪人，從初出息乃至入息，從一至十，過十",
    "T32n1648_007:0430b20": "不算。復說：從一至五，過五不算，不令意誤，是",
    "T32n1648_007:0430b21": "時當算。乃至離算，從入出息事念住，此謂名",
    "T32n1648_007:0430b22": "算。隨逐者，攝算，以念無間逐出入息，此謂",
    "T32n1648_007:0430b23": "隨逐。名安置者，或鼻端、或於脣，是入出息所",
    "T32n1648_007:0430b24": "觸處，於彼作風相令念住，此謂安置。名隨",
    "T32n1648_007:0430b25": "觀者，由觸自在，當隨觀相；於此所起喜樂等",
    "T32n1648_007:0430b26": "法，應當隨觀，此謂隨觀。彼算為覺滅，令得出",
    "T32n1648_007:0430b27": "離覺。隨逐者，為滅麁覺。於出入息作念無",
    "T32n1648_007:0430b28": "間安置，為斷於亂，作不動想。隨觀者，為",
    "T32n1648_007:0430b29": "受持想、為知勝法。若長入息、若短出息，於短",
    "T32n1648_007:0430c01": "入息如是學之者，方便所作；過於其性，此",
    "T32n1648_007:0430c02": "謂長。性者，現智智，為現不愚癡事。問曰。云",
    "T32n1648_007:0430c03": "何不愚癡事？答曰：初坐禪人得身心倚，以",
    "T32n1648_007:0430c04": "入出息念現作住，其出入息成細。出入息細",
    "T32n1648_007:0430c05": "故，成不可取。時坐禪人若長息隨觀作長，乃",
    "T32n1648_007:0430c06": "至相起住。若相已起住，以性應作意，此謂",
    "T32n1648_007:0430c07": "不愚癡。復次當為心消息，有時作長、有時作",
    "T32n1648_007:0430c08": "短，如是當修。復次坐禪人，以事令分明相",
    "T32n1648_007:0430c09": "起，是事當修。知一切身我入息，如是學者以",
    "T32n1648_007:0430c10": "二種行知一切身，不愚癡故、以事故。問",
    "T32n1648_007:0430c11": "曰：云何無愚癡知一切身？答曰：若坐禪人念",
    "T32n1648_007:0430c12": "安般定，身心喜樂觸成滿。由喜樂觸滿，一切",
    "T32n1648_007:0430c13": "身成不愚癡。問曰：云何以事知一切身？答",
    "T32n1648_007:0430c14": "曰：出入息者，所謂一處住色身。出入息事心",
    "T32n1648_007:0430c15": "心數法名身，此色身名身，此謂一切身。彼坐",
    "T32n1648_007:0430c16": "禪人，如是以見知一切身。雖有身，無眾生、無",
    "T32n1648_007:0430c17": "命。如是學者，謂三學：一增上戒學、二增上",
    "T32n1648_007:0430c18": "心學、三增上慧學。如實戒，此謂增上戒學；如",
    "T32n1648_007:0430c19": "實定，此謂增上心學；如實慧，此謂增上慧學。",
    "T32n1648_007:0430c20": "彼坐禪人，此三學，於彼事以念作意學之，修",
    "T32n1648_007:0430c21": "已多修，此謂學之令滅身行，我入息如是學。",
    "T32n1648_007:0430c22": "云何名身行者，此謂出入息。以如是身行曲",
    "T32n1648_007:0430c23": "申，形隨申動踊振搖。如是於身行，現令寂",
    "T32n1648_007:0430c24": "滅。復次於麁身行現令寂滅，以細身行修行",
    "T32n1648_007:0430c25": "初禪，從彼以最細修第二禪，從彼最細修行",
    "T32n1648_007:0430c26": "學第三禪，令滅無餘修第四禪。問曰：若無",
    "T32n1648_007:0430c27": "餘，滅出入息，云何修行念安般？答曰：善取初",
    "T32n1648_007:0430c28": "相故。以滅出入息，其相得起，成修行相。何",
    "T32n1648_007:0430c29": "以故？諸禪相知喜為事、知我入息，如是學者，",
    "T32n1648_007:0431a01": "彼念現入息、念現出息，於二禪處起喜。彼喜",
    "T32n1648_007:0431a02": "以二行成知，以不愚癡故、以事故。於是坐",
    "T32n1648_007:0431a03": "禪人入定成知喜，不以愚癡，以觀故、以對治",
    "T32n1648_007:0431a04": "故、以事故，成知樂我入息。如是學者，彼現",
    "T32n1648_007:0431a05": "念入息、現念出息，於三禪處起樂。彼樂以二",
    "T32n1648_007:0431a06": "行成知，以不愚癡故、以事故。如初所說，知",
    "T32n1648_007:0431a07": "心行我息入，如是學者說心行，是謂想受。",
    "T32n1648_007:0431a08": "於四禪處起彼彼心行，以二行成知，以不愚",
    "T32n1648_007:0431a09": "癡故、以事故。以如初說，令寂滅心行我息入，",
    "T32n1648_007:0431a10": "如是學者說心行，是謂想受。於麁心行令寂",
    "T32n1648_007:0431a11": "滅，學之如初所說，知心我入息。如是學者，",
    "T32n1648_007:0431a12": "彼現念入息、現念出息。其心入出事，以二行",
    "T32n1648_007:0431a13": "成所知，以不愚癡、以事故。如初所說，令歡喜",
    "T32n1648_007:0431a14": "心我入息，如是學者說令歡喜說喜，於二禪",
    "T32n1648_007:0431a15": "處以喜令心踊躍，學之如初所說。令教化",
    "T32n1648_007:0431a16": "心我入息。如是學者，彼坐禪人，現念入息、現",
    "T32n1648_007:0431a17": "念出息，以念以作意，彼心於事令住令專，一",
    "T32n1648_007:0431a18": "心教化以彼心住，學之令解脫心我入出息。",
    "T32n1648_007:0431a19": "如是學者，彼坐禪人，現念入息、現念出息，若",
    "T32n1648_007:0431a20": "心遲緩，從懈怠令解脫；若心利疾，從調令解",
    "T32n1648_007:0431a21": "脫學之；若心高，從染令解脫學之；若心下，從",
    "T32n1648_007:0431a22": "嗔恚令解脫學之；若心穢污，從小煩惱令解",
    "T32n1648_007:0431a23": "脫學之。復次於事若心不著樂，令著學之，常",
    "T32n1648_007:0431a24": "見無常我入息。如是學者，彼現念入息、現念",
    "T32n1648_007:0431a25": "出息，其入出息及入出息事心心數法，見其",
    "T32n1648_007:0431a26": "生滅學之，常見無欲我入息。如是學者，現",
    "T32n1648_007:0431a27": "念入息、現念出息，彼無常法彼法無欲，是泥",
    "T32n1648_007:0431a28": "洹入息學之，常見滅我入息。如是學者，彼",
    "T32n1648_007:0431a29": "無常法如實見其過患，彼我滅是泥洹，以寂",
    "T32n1648_007:0431b01": "寂見學之，常見出離我入息。如是學者，彼無",
    "T32n1648_007:0431b02": "常法如實見其過患，於彼過患現捨，居止寂",
    "T32n1648_007:0431b03": "滅泥洹，使心安樂學之。如是寂寂、如是妙，",
    "T32n1648_007:0431b04": "所謂一切行寂寂、一切煩惱出離，愛滅、無欲、",
    "T32n1648_007:0431b05": "寂滅泥洹。於此十六處，初十二處成沙摩他",
    "T32n1648_007:0431b06": "毘婆舍那，見初無常；後四處唯成毘婆舍那。",
    "T32n1648_007:0431b07": "如是以沙摩他、毘婆舍那可知。復次彼一切",
    "T32n1648_007:0431b08": "四種，一謂如是修令起觀具足，有時見現念",
    "T32n1648_007:0431b09": "入息、現念出息，此謂修知長短，令滅身行、令",
    "T32n1648_007:0431b10": "滅心行、令心歡喜、令教化心、令解脫心。此",
    "T32n1648_007:0431b11": "謂令起知一切身、知樂、知心所行。知心者，此",
    "T32n1648_007:0431b12": "謂觀具足。常見無常所初四行，此謂有時見。",
    "T32n1648_007:0431b13": "復次修者，以念安般受持地是修。是安般念",
    "T32n1648_007:0431b14": "受持地，是受持、是有覺，彼有覺有觀有觀",
    "T32n1648_007:0431b15": "地。知喜者是二禪地，知樂者是第三禪地，",
    "T32n1648_007:0431b16": "知心者是第四禪地。復次彼一切成二種，謂",
    "T32n1648_007:0431b17": "修及滿。於是修行，唯彼名滿者，十六行不減。",
    "T32n1648_007:0431b18": "修者如種，功德因故。名滿者，猶如花菓，從",
    "T32n1648_007:0431b19": "相似出故。若如是修行念安般，成滿四念處。",
    "T32n1648_007:0431b20": "修四念處，滿七菩提分。修七菩提分，滿明解",
    "T32n1648_007:0431b21": "脫。問曰：云何得如此？答曰：長出入息所初四",
    "T32n1648_007:0431b22": "處，成身念處。知起所初成受念處，知心所",
    "T32n1648_007:0431b23": "初成心念處，見無常所初成法念處。如是修",
    "T32n1648_007:0431b24": "念安般成滿四念處。云何以修四念處成滿",
    "T32n1648_007:0431b25": "七菩提分？修念處時於念成住不愚癡，此謂",
    "T32n1648_007:0431b26": "念覺分。彼坐禪人如是念住，知擇苦無常行，",
    "T32n1648_007:0431b27": "此謂擇法菩提分。如是現擇法行精進不遲",
    "T32n1648_007:0431b28": "緩，此謂精進覺分。由行精進起喜無煩惱，",
    "T32n1648_007:0431b29": "此謂喜覺分。由歡喜心其身及心成猗，是謂",
    "T32n1648_007:0431c01": "猗覺分。由身猗有樂其心成定，此謂定覺分。",
    "T32n1648_007:0431c02": "如是定心成捨，此謂捨覺分。以修四念處，",
    "T32n1648_007:0431c03": "成滿七菩提覺分。云何以修七菩提覺分成",
    "T32n1648_007:0431c04": "滿明解脫？如是多修行七覺分，於剎那道成",
    "T32n1648_007:0431c05": "明滿，於剎那果成解脫滿。如是修七菩提分，",
    "T32n1648_007:0431c06": "成明解脫滿。問曰：一切諸行由地成有覺",
    "T32n1648_007:0431c07": "無覺，如是念安般，何故唯說念安般為除",
    "T32n1648_007:0431c08": "覺，不說餘耶？答曰：不依如此說覺。不住者，",
    "T32n1648_007:0431c09": "是禪障礙，是故除覺依此義說。何故於風樂",
    "T32n1648_007:0431c10": "觸？由心樂著如覺，乾闥婆聞聲隨著，是故",
    "T32n1648_007:0431c11": "斷覺。復次如行堤塘，以心專念倚不動故，",
    "T32n1648_007:0431c12": "是故說念安般為除覺念安般已竟。",
    "T32n1648_007:0431c13": "問曰：云何念死？何修？何相？何味？何處？何功德？",
    "T32n1648_007:0431c14": "云何修？答：壽命行斷，此謂為死。彼念住不",
    "T32n1648_007:0431c15": "亂，此謂為修。自壽命斷為相，厭患為味，無難",
    "T32n1648_007:0431c16": "為處。何功德者，若修行念死，於上善法成不",
    "T32n1648_007:0431c17": "放逸、成憎不善法，於諸服飾不多受畜、心",
    "T32n1648_007:0431c18": "不慳悋，見身壽命心不貪著，作無常想、苦想、",
    "T32n1648_007:0431c19": "無我想皆令成滿，成向善趣向於醍醐，臨",
    "T32n1648_007:0431c20": "命將終心不謬誤。云何修行？初坐禪人入寂",
    "T32n1648_007:0431c21": "寂坐，攝一切心，以不亂心念眾生死，我入",
    "T32n1648_007:0431c22": "死法、向於死趣、不過死法，如涅底履波陀",
    "T32n1648_007:0431c23": "脩多羅中說。若人樂觀死，當觀被殺人見死",
    "T32n1648_007:0431c24": "因緣。於是念死有四種：憂相應、驚相應、中",
    "T32n1648_007:0431c25": "人相應、智相應。如喪愛子心生緣念，此謂",
    "T32n1648_007:0431c26": "憂相應；悲念童子卒暴命終，此謂驚相應念；",
    "T32n1648_007:0431c27": "如闍維人念離生故，此謂中相應念；常觀世",
    "T32n1648_007:0431c28": "間心生厭患，此謂智相應念。於是坐禪人，",
    "T32n1648_007:0431c29": "憂相應、驚相應、中相應不應修行。何以故不",
    "T32n1648_007:0432a01": "能除過患？唯智相應勤修行能除過患。死者",
    "T32n1648_007:0432a02": "有三種：等死、斷死、念念死。云何名等死？依",
    "T32n1648_007:0432a03": "修眾生，此謂等死。名斷死者，謂阿羅漢，煩",
    "T32n1648_007:0432a04": "惱已斷。名念念死者，諸行念念滅。復次死",
    "T32n1648_007:0432a05": "有二種：不時節死、時節死。或自殺、或他殺、或",
    "T32n1648_007:0432a06": "以病、或無因緣中間死，此謂不時節死。或",
    "T32n1648_007:0432a07": "壽命盡乃至老死，此謂時節死。應念此二種",
    "T32n1648_007:0432a08": "死。復次以八行，先師所說修念死。如兇惡人",
    "T32n1648_007:0432a09": "逐、以無因緣、以本取、以身多屬、以壽命無力",
    "T32n1648_007:0432a10": "故、以久遠分別、以無相故、以剎那故。問曰：",
    "T32n1648_007:0432a11": "云何以兇惡逐修行念死？答曰：如被殺人將",
    "T32n1648_007:0432a12": "往殺處，以兇惡人拔刀隨逐。彼見兇惡人",
    "T32n1648_007:0432a13": "拔刀隨後，如是思惟：此人殺我，何時我當",
    "T32n1648_007:0432a14": "死？我行一一步，於何步當死？我去必死，我住",
    "T32n1648_007:0432a15": "必死，我坐必死，我眠必死。如是坐禪人以兇",
    "T32n1648_007:0432a16": "惡人逐故，當修念死。問曰：云何以無因緣故",
    "T32n1648_007:0432a17": "修念死？答曰：無因緣無方便以生能令不",
    "T32n1648_007:0432a18": "死，如日月出無因緣無方便能令不沒，如是",
    "T32n1648_007:0432a19": "無因緣故修念死。問曰：云何以本取故修念",
    "T32n1648_007:0432a20": "死？答曰：彼先多財王、大乘王、大神力大善見",
    "T32n1648_007:0432a21": "王、頂生王等，彼一切王皆入死法。復次昔",
    "T32n1648_007:0432a22": "諸仙人，大神通大神力，毘沙蜜多闍摩達梨",
    "T32n1648_007:0432a23": "仙人身出水火，復入死法。復次先聲聞，有",
    "T32n1648_007:0432a24": "大智慧有大神通有大神力，舍利弗、目犍連",
    "T32n1648_007:0432a25": "等，彼入死法。復次諸緣覺人，自生無師，一",
    "T32n1648_007:0432a26": "切功德成就，亦入死法。復次諸如來、應供、正",
    "T32n1648_007:0432a27": "覺，無量無上明行具足，到功德彼岸，亦入死",
    "T32n1648_007:0432a28": "法。何況於我少時壽命，不當入死法？如是以",
    "T32n1648_007:0432a29": "先取故修念死。問曰：云何以身多屬故修",
    "T32n1648_007:0432b01": "念死？答曰：以風痰和合成於死法，或諸虫",
    "T32n1648_007:0432b02": "種和合、或飲食不調成入死法，或毒蛇蜈蚣",
    "T32n1648_007:0432b03": "射蚰蜒鼠嚙成入死法，或師子虎豹龍牛等",
    "T32n1648_007:0432b04": "兌成入死法，或人非人所殺成入死法。此",
    "T32n1648_007:0432b05": "身如是，多所屬故，修念死法。問曰：云何以",
    "T32n1648_007:0432b06": "壽無力故修念死？答：以二行，以壽命無力故",
    "T32n1648_007:0432b07": "修於念死，處無力故、依無力故，成壽命無力。",
    "T32n1648_007:0432b08": "問曰：云何處無力故壽命無力？答曰：此身",
    "T32n1648_007:0432b09": "無自性，如水泡喻、如芭蕉喻、如水沫喻，無",
    "T32n1648_007:0432b10": "有真實，離真實故。如是處無力故，成壽命",
    "T32n1648_007:0432b11": "無力。問曰：云何依無力故成壽無力？答曰：",
    "T32n1648_007:0432b12": "此名出入息所縛、四大所縛、飲食所縛、四威",
    "T32n1648_007:0432b13": "儀所縛、緩所縛，如是依無力故成壽命無",
    "T32n1648_007:0432b14": "力。如是以此二行，以壽命無力故，修念於",
    "T32n1648_007:0432b15": "死。問曰：云何以遠分別修念死？答曰：從於",
    "T32n1648_007:0432b16": "久遠一切已生，於現在世不過百年，皆入死",
    "T32n1648_007:0432b17": "法，所謂久遠分別故修念死。復次當修，我於",
    "T32n1648_007:0432b18": "日夜詎能得活？日夜思惟：世尊諸法我得大",
    "T32n1648_007:0432b19": "恩，如是一日我詎能活？或復半日我詎能活？",
    "T32n1648_007:0432b20": "或復少時我詎能活？或一食時或半食時我",
    "T32n1648_007:0432b21": "詎能活？或四五揣我詎能活？或入息時我詎",
    "T32n1648_007:0432b22": "能至出息時？或出息時我詎能至入息時？以",
    "T32n1648_007:0432b23": "久遠分別，故修念死。問曰：云何以無相故修",
    "T32n1648_007:0432b24": "念於死？答曰：以無有相死無有時，以無相",
    "T32n1648_007:0432b25": "故修念於死。問曰：云何以剎那故修念死？",
    "T32n1648_007:0432b26": "答曰：以不數過去未來，但數現在緣，眾生壽",
    "T32n1648_007:0432b27": "命於一念時住，從彼無二念住，一切眾生於",
    "T32n1648_007:0432b28": "剎那心沒。如阿毘曇中說：於過去心，無已生、",
    "T32n1648_007:0432b29": "無當生、無現生。於未來心，無已生、無現生、",
    "T32n1648_007:0432c01": "無當生。於現在心剎那，無已生、無當生、有現",
    "T32n1648_007:0432c02": "生。復如說偈：",
    "T32n1648_007:0432c03": "壽命及身性，　　苦樂及所有，",
    "T32n1648_007:0432c04": "與一心相應，　　剎那速生起。",
    "T32n1648_007:0432c05": "於未生無生，　　於現在有生，",
    "T32n1648_007:0432c06": "心斷故世死，　　已說世盡故。",
    "T32n1648_007:0432c07": "如是以剎那故修念死。彼坐禪人以此門以",
    "T32n1648_007:0432c08": "此行，如是現修念死，起其厭患。由厭患自",
    "T32n1648_007:0432c09": "在，以念自在成心不亂。若心不亂，諸蓋滅，禪",
    "T32n1648_007:0432c10": "分成，起外行禪得住。問曰：無常想、念死，此",
    "T32n1648_007:0432c11": "二何差別？答曰：陰生滅事名無常想，念諸",
    "T32n1648_007:0432c12": "根壞名為念死。以修無常相、無我相，為除憍",
    "T32n1648_007:0432c13": "慢；以修念死，無常相及苦相成住，以壽斷心",
    "T32n1648_007:0432c14": "滅。此謂差別念死已竟。",
    "T32n1648_007:0432c15": "問：云何念身？何修？何相？何味？何功德？云何",
    "T32n1648_007:0432c16": "修？答：修念身性，彼念、隨念、正念，此謂念身。",
    "T32n1648_007:0432c17": "此念住不亂，此謂修。令起身性為相，厭患為",
    "T32n1648_007:0432c18": "味，見無實為起。何功德者，以修念身成堪",
    "T32n1648_007:0432c19": "耐，堪受怖畏、堪任寒熱等，無常想、無我想、不",
    "T32n1648_007:0432c20": "淨想、過患想，彼想成滿，成隨意得四禪，以分",
    "T32n1648_007:0432c21": "明諸法，修令滿足，向於善趣、向於醍醐。云",
    "T32n1648_007:0432c22": "何修者，初坐禪人入寂寂坐，攝一切心，不亂",
    "T32n1648_007:0432c23": "心唯修心性。云何修心性？所謂此身髮、毛、爪、",
    "T32n1648_007:0432c24": "齒、皮、肉、筋、骨髓、腦、肝、心、脾胇、膽、胃、肪膏、腦膜、",
    "T32n1648_007:0432c25": "大腸、小腸、屎、尿、膿血、淡污、涎、淚、涕唾不淨。初",
    "T32n1648_007:0432c26": "坐禪人，於此三十二行，初次第上以次第下。",
    "T32n1648_007:0432c27": "善哉以口語言，應常說常觀。善哉以常觀口",
    "T32n1648_007:0432c28": "語言，是時以一一四行，唯以心當覺以色、",
    "T32n1648_007:0432c29": "以行、以形、以處、以分別所起麁相，或一或二",
    "T32n1648_007:0433a01": "或多，善取相應。彼坐禪人如是以三種覺成",
    "T32n1648_007:0433a02": "起，以色、以厭、以空。若坐禪人以色起相，彼",
    "T32n1648_007:0433a03": "坐禪人由色一切入自在應作意；若坐禪人",
    "T32n1648_007:0433a04": "以厭起相，彼坐禪人以不淨應作意；若坐禪",
    "T32n1648_007:0433a05": "人以空起相，彼坐禪人以界應作意。若坐禪",
    "T32n1648_007:0433a06": "人依一切入起於四禪，若坐禪人依不淨事",
    "T32n1648_007:0433a07": "起初禪，若坐禪人依界事起外行禪。於是",
    "T32n1648_007:0433a08": "瞋恚行人以色起相，貪欲行人以厭起相，慧",
    "T32n1648_007:0433a09": "行人以界起相。復次瞋恚行人以色當作意，",
    "T32n1648_007:0433a10": "貪欲行人以厭當作意，慧行人以界當作意。",
    "T32n1648_007:0433a11": "復次以十三行當念身性，如是以種、以處、以",
    "T32n1648_007:0433a12": "緣、以流、以次第、以形、以虫種、以安處、以聚、以",
    "T32n1648_007:0433a13": "憎、以不淨、以處、以不知恩、以有邊。問：云何",
    "T32n1648_007:0433a14": "以種當念身性？答：如毒種所生茱萸、拘沙、多",
    "T32n1648_007:0433a15": "紀等一切生，如是此身從父母不淨生。不淨",
    "T32n1648_007:0433a16": "種生，此身成不淨。如是以種當念心性。問：",
    "T32n1648_007:0433a17": "云何以處當念身性？答：此身不從欝多羅花",
    "T32n1648_007:0433a18": "生，非拘牟陀、分陀利迦花生，於母腹生，不",
    "T32n1648_007:0433a19": "淨臭穢迫迮處生、從生熟兩藏生、從左右脇",
    "T32n1648_007:0433a20": "胞囊所纏依脊骨住，是處不淨，身成不淨。如",
    "T32n1648_007:0433a21": "是以處當念身性。問：云何以緣當念身性？答：",
    "T32n1648_007:0433a22": "此不淨身若增長住，不以金銀珠等能得增",
    "T32n1648_007:0433a23": "長，復不以栴檀多伽羅沈香等緣能得增長。",
    "T32n1648_007:0433a24": "此身從母腹生，母所食噉，涕唾涎淚相雜。",
    "T32n1648_007:0433a25": "母胎所生，臭食流液得增長住。從如是出，其",
    "T32n1648_007:0433a26": "所噉食飯乳䉽豆，涕唾涎淡共相和雜。此",
    "T32n1648_007:0433a27": "身以臭不淨流得增長住。如是以緣當念身",
    "T32n1648_007:0433a28": "自性。問曰：云何以流當念身自性？答：如皮",
    "T32n1648_007:0433a29": "囊盛滿屎尿，以多穿故不淨流出。此身亦然，",
    "T32n1648_007:0433b01": "盛滿屎尿。如是此身所甞飲食，及雜涕唾屎",
    "T32n1648_007:0433b02": "尿臭穢，種種不淨，從九孔流溢，以多穿故、",
    "T32n1648_007:0433b03": "不成滿故。如是以流應念身自性。問：云何以",
    "T32n1648_007:0433b04": "次第形當念身自性？答：此身以初業次第立，",
    "T32n1648_007:0433b05": "初七日成迦羅邏，二七日成阿浮陀，三七",
    "T32n1648_007:0433b06": "日成俾尸，四七日成阿那，五七日成五節，",
    "T32n1648_007:0433b07": "六七日成四節，七七日復生四節，八七日復",
    "T32n1648_007:0433b08": "生二十八節，九七日及十七日復生脊骨，十",
    "T32n1648_007:0433b09": "一七日復生三百骨，十二七日復生八百節，",
    "T32n1648_007:0433b10": "十三七日復生九百筋，十四七日復生百肉",
    "T32n1648_007:0433b11": "丸，十五七日復生血，十六七日生膜，十七",
    "T32n1648_007:0433b12": "七日生皮，十八七日成皮色，十九七日業所",
    "T32n1648_007:0433b13": "生風遍處處，二十七日成九竅，二十五七",
    "T32n1648_007:0433b14": "日生一萬七千湊，二十六七日成堅身，二十",
    "T32n1648_007:0433b15": "七七日有力，二十八七日生九萬九千毛孔，",
    "T32n1648_007:0433b16": "二十九七日成一切身分具足。",
    "T32n1648_007:0433b17": "復說：七七日有體，依母背下頭蹲踞坐，四十",
    "T32n1648_007:0433b18": "二七日以業所生風，轉脚向上、頭向下向產",
    "T32n1648_007:0433b19": "門。此時生世，說假名人。如是以次第形當",
    "T32n1648_007:0433b20": "念身性。問：云何以虫種當念身性？答：此身八",
    "T32n1648_007:0433b21": "萬戶虫之所食噉。依髮之虫名髮鐵，依髑髏",
    "T32n1648_007:0433b22": "虫名耳腫，依腦之虫名顛狂下。顛狂復有",
    "T32n1648_007:0433b23": "四種：一名塸拘霖婆、二名濕婆羅、三名陀羅",
    "T32n1648_007:0433b24": "呵、四名陀阿尸邏。依目之虫名舐眼，依耳",
    "T32n1648_007:0433b25": "之虫名蚔耳。依鼻之虫名蚔鼻，復有三種：",
    "T32n1648_007:0433b26": "一名樓扣母可、二名阿樓扣、三名摩那樓母",
    "T32n1648_007:0433b27": "可。依舌之虫名勿伽，依舌根虫名母但多，依",
    "T32n1648_007:0433b28": "齒之虫名狗婆，依齒根之虫名優婆拘婆，",
    "T32n1648_007:0433b29": "依喉之虫名阿婆離呵。依頸之虫有二種：一",
    "T32n1648_007:0433c01": "名虜呵羅、二毘虜呵羅。依毛之虫名蚔",
    "T32n1648_007:0433c02": "毛，依爪之虫名蚔爪。依皮之虫有二種：一名",
    "T32n1648_007:0433c03": "兜那、二名兜難多。依膜之虫復有二種：一",
    "T32n1648_007:0433c04": "名鞞藍婆、二名摩諀藍婆。依肉之虫復有",
    "T32n1648_007:0433c05": "二種：一名阿羅婆、二名羅婆。依血之虫",
    "T32n1648_007:0433c06": "復有二種：一名婆羅、二名婆多羅。依筋之虫",
    "T32n1648_007:0433c07": "復有四種：一名賴多虜、二名喜多婆、三名",
    "T32n1648_007:0433c08": "婆羅婆多羅、四名羅那婆羅那。依脈之虫名",
    "T32n1648_007:0433c09": "架栗俠那。依脈根之虫復有二種：一名尸婆",
    "T32n1648_007:0433c10": "羅、二名優婆尸尸羅。依骨之虫復有四種：",
    "T32n1648_007:0433c11": "一名遏褫除里反毘馱、二名安那毘馱、三名殆",
    "T32n1648_007:0433c12": "塗履反履拕毘拕、四名遏褫絙可羅。依髓之虫",
    "T32n1648_007:0433c13": "復有二種：一名弭亡比反社、二名弭社尸羅。依",
    "T32n1648_007:0433c14": "脾之虫復有二種：一名尼羅、二名比多。依",
    "T32n1648_007:0433c15": "心之虫復有二種：一名死毘多、二名優鉢拕",
    "T32n1648_007:0433c16": "毘多。依心根之虫復有二種：一名滿可、二",
    "T32n1648_007:0433c17": "名尸羅。依肪之虫復有二種：一名哿羅、二名",
    "T32n1648_007:0433c18": "哿羅尸羅。依膀胱之虫復有二種：一名弭哿",
    "T32n1648_007:0433c19": "羅、二名摩訶哿羅。依膀胱根復有二種：一",
    "T32n1648_007:0433c20": "名哿羅、二名哿羅尸羅。依胞之虫復有二種：",
    "T32n1648_007:0433c21": "一名娑婆羅、二名摩訶沙婆羅。依胞根之",
    "T32n1648_007:0433c22": "虫復有二種：一名賴多、二名摩訶賴多。依小",
    "T32n1648_007:0433c23": "腸之虫復有二種：一名帚賴多、二名摩訶",
    "T32n1648_007:0433c24": "賴多。依腸根之虫復有二種：一名波、二名",
    "T32n1648_007:0433c25": "摩訶死波。依大腸根虫復有二種：一名安",
    "T32n1648_007:0433c26": "那婆呵、二名󰰽果婆呵。依胃之虫復有四",
    "T32n1648_007:0433c27": "種：一名優受哿、二名優社婆、三名知社婆、",
    "T32n1648_007:0433c28": "四名先市婆。依熟藏之虫復有四種：一名婆",
    "T32n1648_007:0433c29": "呵那、二名摩訶婆呵那、三名陀那槃、四名",
    "T32n1648_007:0434a01": "粉那母可。依膽之虫名必多離訶，依唾之",
    "T32n1648_007:0434a02": "虫名纖呵，依汗之虫名隨陀離呵，依脂之",
    "T32n1648_007:0434a03": "虫名弭陀離呵。依強之虫復有二種：一名",
    "T32n1648_007:0434a04": "藪婆呵母、二名社摩契多。依彊根虫復有",
    "T32n1648_007:0434a05": "三種：一名處呵母珂、二名陀虜呵母珂、",
    "T32n1648_007:0434a06": "三名娑那母珂。有五種虫，依於身前食於",
    "T32n1648_007:0434a07": "身前、依於身後食於身後、依於身左食於身",
    "T32n1648_007:0434a08": "左、依於身右食於身右，虫名栴陀、死羅、脣呵、",
    "T32n1648_007:0434a09": "死羅不、偷羅等。依下二孔有三種虫：一名",
    "T32n1648_007:0434a10": "拘樓拘羅唯喻、二名遮羅喻、三名寒頭波",
    "T32n1648_007:0434a11": "拕。如是以虫居止當念身性。云何以安當",
    "T32n1648_007:0434a12": "念身自性？於足骨脛骨安住，脛骨於髀骨安",
    "T32n1648_007:0434a13": "住，髀骨於髂骨安住，髂骨於脊骨安住，脊",
    "T32n1648_007:0434a14": "骨於脾骨安住，脾骨於臂骨安住，臂骨於",
    "T32n1648_007:0434a15": "項骨安住，項骨於頭骨安住，頭骨於頰骨",
    "T32n1648_007:0434a16": "安住，頰骨於齒骨安住。如是此身骨節纏裹，",
    "T32n1648_007:0434a17": "以皮覆上，成此穢身。從行業生，非餘能造。如",
    "T32n1648_007:0434a18": "是以安當念身自性。云何以聚當念身自性？",
    "T32n1648_007:0434a19": "九頭骨、兩頰骨、三十二齒骨、七項骨、十四",
    "T32n1648_007:0434a20": "胸骨、二十四脇骨、十八脊骨、兩髂骨、六十",
    "T32n1648_007:0434a21": "四手骨、六十四足骨、依肉六十四軟骨，此",
    "T32n1648_007:0434a22": "三百骨、八百節、九百筋纏、九百肉丸、一",
    "T32n1648_007:0434a23": "萬七千湊、八百萬髮、九萬九千毛、六十",
    "T32n1648_007:0434a24": "間、八萬虫種，膽唾腦各一波賴他，梁言重四",
    "T32n1648_007:0434a25": "兩。血一阿咃，梁言以三升。如是等不可稱",
    "T32n1648_007:0434a26": "計種種形，唯是屎聚屎集名身。如二聚，當",
    "T32n1648_007:0434a27": "念身自性。云何以憎當念身自性？彼所重物",
    "T32n1648_007:0434a28": "第一清淨所愛服飾，如是花香塗身，衣服",
    "T32n1648_007:0434a29": "莊嚴，眠坐隱囊，枕褥𣰽毺㲩𣰆床帳臥具等，",
    "T32n1648_007:0434b01": "種種飲食住止供養，心生愛重後成憎惡。如",
    "T32n1648_007:0434b02": "是以憎惡，當念身自性。云何以不清淨當念",
    "T32n1648_007:0434b03": "身自性？如是衣物種種服飾，已不淨潔，可",
    "T32n1648_007:0434b04": "更浣治還得清淨。何故？以性清淨故。此身",
    "T32n1648_007:0434b05": "不淨，不能令淨。復次以香塗身、以香水洗浴",
    "T32n1648_007:0434b06": "不能令淨。何以故？性不淨故。如是以不清",
    "T32n1648_007:0434b07": "淨念身自性。云何以處當念身自性？如花",
    "T32n1648_007:0434b08": "依池生、如果依果處生，如是此身從種種煩",
    "T32n1648_007:0434b09": "惱疾患故生。如是眼痛、耳痛、鼻痛、舌痛、身痛、",
    "T32n1648_007:0434b10": "頭痛、口痛、齒痛，患嗽急氣、寒熱腹痛、心悶",
    "T32n1648_007:0434b11": "癎狂、風病霍亂、癩癭吐血、癬瘡疥瘑、痳𤵘",
    "T32n1648_007:0434b12": "寒病等，此身有無邊過患。如是以處當念身",
    "T32n1648_007:0434b13": "自性。云何以不知恩當念身自性？其人雖復",
    "T32n1648_007:0434b14": "料理自身以最勝飲食，或洗浴摩香眠坐衣",
    "T32n1648_007:0434b15": "帔以自莊嚴，此毒樹身反不知恩，向老向",
    "T32n1648_007:0434b16": "病向死，如親友不知恩。如是以不知恩，當",
    "T32n1648_007:0434b17": "念身自性。云何以有邊當念身自性？此身或",
    "T32n1648_007:0434b18": "可闍維、或可噉食、或可破壞、或可磨滅，此",
    "T32n1648_007:0434b19": "身有邊。如是以有邊，當念身自性。彼坐禪人",
    "T32n1648_007:0434b20": "以此門以此行以自性，當念此身。以念自在、",
    "T32n1648_007:0434b21": "以慧自在，成不亂心。若不亂心，諸蓋滅，禪分",
    "T32n1648_007:0434b22": "起，隨其所樂成得勝念身已竟。",
    "T32n1648_007:0434b23": "問：云何念寂寂？何修？何相？何味？何處？何功德？",
    "T32n1648_007:0434b24": "云何修？答：寂寂者，滅身心動亂。已伏斷故，",
    "T32n1648_007:0434b25": "此謂寂寂。現念寂寂，彼念、隨念、正念，此謂念",
    "T32n1648_007:0434b26": "寂寂。以念住不亂，此謂修。令起不動功德為",
    "T32n1648_007:0434b27": "相，不調為味，妙解脫為處。何功德者，若修",
    "T32n1648_007:0434b28": "行念寂寂，成安眠安覺、成寂寂。諸根寂寂",
    "T32n1648_007:0434b29": "心願具足，成可愛慚愧具足，常為人所貴",
    "T32n1648_007:0434c01": "重，向善趣、向醍醐。云何修彼者，初坐禪人入",
    "T32n1648_007:0434c02": "寂寂坐，攝一切心不起亂心。如彼比丘諸根",
    "T32n1648_007:0434c03": "寂寂，心寂寂樂、一處寂寂。以相應住，彼比",
    "T32n1648_007:0434c04": "丘以身口意若見若聞，以寂寂念、以寂寂功",
    "T32n1648_007:0434c05": "德。如世尊所說：彼比丘戒具足、定具足、慧具",
    "T32n1648_007:0434c06": "足、解脫具足、解脫知見具足。若比丘得見彼",
    "T32n1648_007:0434c07": "比丘，我說彼大種大恩。若聞彼比丘，我說",
    "T32n1648_007:0434c08": "大恩。若往彼，我說大恩。若視供養彼、若",
    "T32n1648_007:0434c09": "念彼、若隨出家，我說彼大得恩。何故？如是",
    "T32n1648_007:0434c10": "等諸比丘聞其說法，得二離憒閙，所謂身離",
    "T32n1648_007:0434c11": "憒閙、心離憒閙。彼比丘入初禪，以寂寂念",
    "T32n1648_007:0434c12": "諸蓋滅：若入第二禪，念彼覺觀滅；若入第三",
    "T32n1648_007:0434c13": "禪，念彼喜滅；若入第四禪，念彼樂滅；若入虛",
    "T32n1648_007:0434c14": "空定，念色想、瞋恚想、種種想滅；若入識定，念",
    "T32n1648_007:0434c15": "彼虛空滅；若入無所有定，念彼識入想滅；若",
    "T32n1648_007:0434c16": "入非想非非想定，念彼無所有想滅；若入想",
    "T32n1648_007:0434c17": "受滅，念彼想受滅。若得須陀洹果，念見一處",
    "T32n1648_007:0434c18": "煩惱滅；若得斯陀洹果，念麁婬欲瞋恚煩惱",
    "T32n1648_007:0434c19": "滅；若得阿那含，念細煩惱婬欲瞋恚滅；若",
    "T32n1648_007:0434c20": "得阿羅漢果，念彼一切煩惱滅。若入泥洹，以",
    "T32n1648_007:0434c21": "寂寂念，一切皆滅。彼坐禪人，以此門以此行，",
    "T32n1648_007:0434c22": "如是以功德念寂寂，彼心成信。以信自在、以",
    "T32n1648_007:0434c23": "念自在，心成不亂。若不亂心，諸蓋滅，禪分起",
    "T32n1648_007:0434c24": "外行禪成住念。寂寂已竟十念已竟。",
    "T32n1648_007:0434c25": "於十念處，此散句。若念過去未來佛功德，此",
    "T32n1648_007:0434c26": "謂修念佛；如是念緣覺功德。若念善說一法，",
    "T32n1648_007:0434c27": "是謂修念法。若念一聲聞修行功德，此謂修",
    "T32n1648_007:0434c28": "念僧。念彼戒，此謂修念戒。念彼施，此謂修念",
    "T32n1648_007:0434c29": "施。若欲樂念施，施於有功德人，當取受相。",
    "T32n1648_007:0435a01": "若有人受施未施，乃至一摶，悉不應食。念天",
    "T32n1648_007:0435a02": "者，成就信。有五法當修念天。",
    "T32n1648_007:0435a03": "解脫道論卷第七"
}