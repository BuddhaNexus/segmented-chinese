{
    "T29n1559_022:0304a13": "阿毘達磨俱舍釋論卷第二十二",
    "T29n1559_022:0304a15": "婆藪盤豆造",
    "T29n1559_022:0304a16": "陳天竺三藏真諦譯",
    "T29n1559_022:0304a17": "9 破說我品破說我品第九",
    "T29n1559_022:0304a18": "大師世間眼已閉，　　又證教人稍滅散，",
    "T29n1559_022:0304a19": "不見實義無制人，　　由不如思動亂法。",
    "T29n1559_022:0304a20": "自覺已入最妙靜，　　荷負教人隨入滅，",
    "T29n1559_022:0304a21": "世間無主能壞德，　　無鉤制惑隨意行。",
    "T29n1559_022:0304a22": "若知佛法壽，　　將盡已至喉，",
    "T29n1559_022:0304a23": "是惑力盛時，　　求脫勿放逸。",
    "T29n1559_022:0304a24": "離此法於餘法為無得解脫耶？無。云何如此？",
    "T29n1559_022:0304a25": "非如我見，誑於心故。何以故？彼人不於五陰",
    "T29n1559_022:0304a26": "相續中假立我言故。何為？由彼分別有別實",
    "T29n1559_022:0304a27": "物名我一切，或以我執為生本故，於餘法無解",
    "T29n1559_022:0304a28": "脫義。云何得知如此？但於五陰相續中假起",
    "T29n1559_022:0304a29": "我言，非於餘義，由我非證比二量所知故。餘",
    "T29n1559_022:0304b01": "法若實有若無障礙，必定由證量得知，譬如",
    "T29n1559_022:0304b02": "六塵及心。或由比量得知，譬如五根。此中如",
    "T29n1559_022:0304b03": "此比知，若有因緣，餘因緣不有故不見事生，",
    "T29n1559_022:0304b04": "若有則見事生。色塵等緣若具有，能障礙法",
    "T29n1559_022:0304b05": "若悉不有，盲聾等人及非盲聾等人，於色等",
    "T29n1559_022:0304b06": "塵眼等識不生生故，可得比量別因不有。有",
    "T29n1559_022:0304b07": "義別因即是眼等根。如此證量及比量，於我",
    "T29n1559_022:0304b08": "不有故，是故說決定無我。是跋私弗多羅部",
    "T29n1559_022:0304b09": "所說：必定有我，與五陰不一不異。此言宜應",
    "T29n1559_022:0304b10": "簡擇。為彼執由實物故有、由假名故有？實有",
    "T29n1559_022:0304b11": "相云何？假有相云何？若如色等別有，名實有",
    "T29n1559_022:0304b12": "物。若如乳等但聚集有，名假名有。若由實物",
    "T29n1559_022:0304b13": "有，與陰別性故，應說與陰有異。譬如別別",
    "T29n1559_022:0304b14": "陰，必定須說此我因。若無因，即是無為，則同",
    "T29n1559_022:0304b15": "外論師說，亦無別用。若汝執由假名有故有，",
    "T29n1559_022:0304b16": "此說最勝。我等亦說如此。我等立我有，不由",
    "T29n1559_022:0304b17": "實有說有，亦不由假名有說有。此何為？約內",
    "T29n1559_022:0304b18": "所取現世諸陰執說為我。今此別言，於義復",
    "T29n1559_022:0304b19": "不開顯，非我等所解。此約言顯何義？若義如",
    "T29n1559_022:0304b20": "此，謂緣諸陰，於諸陰中假名說我。此義應成，",
    "T29n1559_022:0304b21": "譬如緣色等物假名說乳。復次若義如此，謂",
    "T29n1559_022:0304b22": "因諸陰故，我言成諸陰。是說我言因故，此執",
    "T29n1559_022:0304b23": "亦同前失。我等說我不如此。若不爾，云何？如",
    "T29n1559_022:0304b24": "約薪執說火，約陰執說人亦爾。云何約薪執",
    "T29n1559_022:0304b25": "說火？若離薪火不可執說，不可立火與薪有",
    "T29n1559_022:0304b26": "異、與薪無異。若火異薪，薪應不熱。若火不異",
    "T29n1559_022:0304b27": "薪，所燒應即是能燒。如此離諸陰，不可執說",
    "T29n1559_022:0304b28": "人，亦不可說人異諸陰，由有常過失故。亦不",
    "T29n1559_022:0304b29": "可說人與諸陰不異，由有斷過失故。善友願",
    "T29n1559_022:0304c01": "汝為我說，何物為薪？何物為火？後我當得知",
    "T29n1559_022:0304c02": "約薪執說火義。此中何所應說？所燒是薪，能",
    "T29n1559_022:0304c03": "燒是火。若有應說，必如此說。此中汝須更決",
    "T29n1559_022:0304c04": "說，何物是所燒？何物是能燒？於世間中可然",
    "T29n1559_022:0304c05": "物說名薪，亦名所燒。若然，能燒光最熱說名",
    "T29n1559_022:0304c06": "火。何以故？此物能然彼、能燒彼，由能變異彼",
    "T29n1559_022:0304c07": "相續後不如本故。此二各有八物所成。緣薪火",
    "T29n1559_022:0304c08": "得生，譬如緣乳酪生、緣摩偷酢生，是故言約",
    "T29n1559_022:0304c09": "薪熱說火。若爾，則知火與薪異，由不同時故。",
    "T29n1559_022:0304c10": "若人如火，必定緣陰生，異於陰則成無常。復",
    "T29n1559_022:0304c11": "次若於然薪中是熱觸說名火，所餘三大",
    "T29n1559_022:0304c12": "與此共生，許此名薪。此二互有差別，明了易",
    "T29n1559_022:0304c13": "知，由相有異故。約薪有火義，汝今應說。云何",
    "T29n1559_022:0304c14": "約薪熱說火？何以故？此薪非是火因，亦非",
    "T29n1559_022:0304c15": "熱說火因。何以故？但火是熱說火因。若汝",
    "T29n1559_022:0304c16": "說：約言是依止義、或共有義。若爾，諸陰於人",
    "T29n1559_022:0304c17": "應成依止、應成共生，彼互差別亦明了易知。",
    "T29n1559_022:0304c18": "復次若陰滅，人應即滅，譬如薪滅火即滅。是",
    "T29n1559_022:0304c19": "汝所說，若火異薪，薪應不熱。此中何物名熱？",
    "T29n1559_022:0304c20": "若汝說：熱性名熱。薪應不熱，別火性故。復次",
    "T29n1559_022:0304c21": "若汝說：若有熱性名熱。此物雖與熱性火",
    "T29n1559_022:0304c22": "異，此復成熱，與熱性相應故，是故於別異無",
    "T29n1559_022:0304c23": "過失。復次若汝言：正然物說名薪，亦說名火。",
    "T29n1559_022:0304c24": "是故約義，汝今應說。若是陰即是人，此不異",
    "T29n1559_022:0304c25": "義，即至不可遮，是故此譬不成。如前云約薪",
    "T29n1559_022:0304c26": "執說火，約陰執說人亦爾。復次若不可說人",
    "T29n1559_022:0304c27": "與陰異，所知有五種，謂過去、未來、現在、無為、",
    "T29n1559_022:0304c28": "不可言，此應不可說。何以故？此所知於過去",
    "T29n1559_022:0304c29": "等，不可說為第五及非第五故。是時汝等執，",
    "T29n1559_022:0305a01": "說人為觀諸陰執說人、為觀人執說人？若觀",
    "T29n1559_022:0305a02": "諸陰執說人名，但約陰中執說人名，由人不",
    "T29n1559_022:0305a03": "可得故。若觀人執說人，云何言約陰執說",
    "T29n1559_022:0305a04": "人？何以故？此執說但人是所緣境故。若汝言",
    "T29n1559_022:0305a05": "諸陰若有人則可知，是故言約陰執說有人。",
    "T29n1559_022:0305a06": "若爾，眼根思惟光明等，若有是時，此色方可",
    "T29n1559_022:0305a07": "知，亦應約眼根等執說色。是有此義。汝應",
    "T29n1559_022:0305a08": "說，人於六識中，是何識所知？彼說由六識所",
    "T29n1559_022:0305a09": "知。此義云何？若緣眼所知色分別觀人，應說",
    "T29n1559_022:0305a10": "此人是眼所知，不可說即色非即色。乃至若",
    "T29n1559_022:0305a11": "緣意所知法分別觀人，應說此人是意所知，",
    "T29n1559_022:0305a12": "不可說即法非即法。若爾，此人應成與乳等",
    "T29n1559_022:0305a13": "同。若緣眼所知色分別觀乳、或觀水等，應說",
    "T29n1559_022:0305a14": "乳水是眼所知，不可說即色非即色。如此應",
    "T29n1559_022:0305a15": "說。鼻舌身所知亦爾，乃至不可說即觸非即",
    "T29n1559_022:0305a16": "觸。勿乳水等非四物所成，此非所許義。是故",
    "T29n1559_022:0305a17": "如色等具物假說名乳及水等，如此亦應具",
    "T29n1559_022:0305a18": "諸陰假說名人，此義應成。是汝所說，緣眼所",
    "T29n1559_022:0305a19": "知色分別觀人。此言有何義？為色是觀察人",
    "T29n1559_022:0305a20": "智因、為正證知色即證知人？若色是人智因，",
    "T29n1559_022:0305a21": "亦不可說人異於彼。若爾，色與光明眼根",
    "T29n1559_022:0305a22": "覺觀等，亦應不可說異，彼是色智因故。若正",
    "T29n1559_022:0305a23": "證知色即證知人，為即由色證智證知人、為",
    "T29n1559_022:0305a24": "由別智？若即由色證智證知人，人與色不應",
    "T29n1559_022:0305a25": "成異性，或於色但假說人。若不爾，若由一智",
    "T29n1559_022:0305a26": "所證知，此人非色、此色非人，此二云何可分",
    "T29n1559_022:0305a27": "別？若不能如此分別，云何強立此言，謂色是",
    "T29n1559_022:0305a28": "有、人亦是有。何以故？由隨證知，可說彼有。如",
    "T29n1559_022:0305a29": "色乃至於法，亦應說如此。若由別智分別此",
    "T29n1559_022:0305b01": "二，別時所得故，人應成異色，譬如黃色異青",
    "T29n1559_022:0305b02": "等。又如前後剎那，乃至於法亦應說如此。若",
    "T29n1559_022:0305b03": "汝言：如色及人，一異不可說，能證知。此二智",
    "T29n1559_022:0305b04": "一異亦不可說，是故此智亦不可說是有為，",
    "T29n1559_022:0305b05": "則破自悉檀。若說人是有，但不可說即色非",
    "T29n1559_022:0305b06": "即色，云何佛世尊說：色無我乃至識亦無我。",
    "T29n1559_022:0305b07": "是汝所說：眼識能證見人。此識為緣色生？為",
    "T29n1559_022:0305b08": "緣人生？為緣二生？若爾，何有？若緣色生，則不",
    "T29n1559_022:0305b09": "能緣人生，譬如聲等。何以故？若緣此塵此識",
    "T29n1559_022:0305b10": "得生，唯此塵是此識緣緣。若緣人及二，此執",
    "T29n1559_022:0305b11": "與經不相應故，則為佛經所違。何以故？經中",
    "T29n1559_022:0305b12": "已決判此義，唯依緣二法諸識得生。復有別",
    "T29n1559_022:0305b13": "經，亦違此執。經云：比丘：眼是因、色是緣，能生",
    "T29n1559_022:0305b14": "眼識。何以故？一切所有眼識，唯因眼緣色生。",
    "T29n1559_022:0305b15": "若如汝所執，此人應成無常。何以故？是因",
    "T29n1559_022:0305b16": "是緣能生眼識，彼皆無常。由此經言故，若汝",
    "T29n1559_022:0305b17": "執人非眼識境，人則非眼識所知。復次若汝",
    "T29n1559_022:0305b18": "立義，人是六識所知，此人由耳識所知故。",
    "T29n1559_022:0305b19": "應成異色，譬如聲由眼識所知故，應成異聲。",
    "T29n1559_022:0305b20": "譬如色，於餘塵應知亦如此。復次此經文句，",
    "T29n1559_022:0305b21": "違汝所執。經云：婆羅門！是五根各別行處、各",
    "T29n1559_022:0305b22": "別境界，是因自行處境界，彼各各受用，非別",
    "T29n1559_022:0305b23": "根能受用別根行處境界，謂眼根耳根鼻根",
    "T29n1559_022:0305b24": "舌根身根。心能受用五根行處境界，是故心",
    "T29n1559_022:0305b25": "是彼所依止。人非境界，若非境界，不應是六",
    "T29n1559_022:0305b26": "識所知。若爾，意根應成別，不通。經云：有六種",
    "T29n1559_022:0305b27": "根，各別行處、各別境界，樂欲自自行處境界。",
    "T29n1559_022:0305b28": "此言於六眾生我譬中說，是義不然，於此經",
    "T29n1559_022:0305b29": "中不定說六根為根，是五根樂欲見等事不",
    "T29n1559_022:0305c01": "有故，彼識亦爾。彼增上處所引意識，立此為",
    "T29n1559_022:0305c02": "根，故說名根。是獨類心增上緣所引意識，此",
    "T29n1559_022:0305c03": "識非能樂欲受用餘根行處境界，是故無失。",
    "T29n1559_022:0305c04": "復次佛世尊說：比丘！我今為汝等說一切所",
    "T29n1559_022:0305c05": "應知、一切所應識法門。眼根是所應知、是所",
    "T29n1559_022:0305c06": "應識，色眼識眼觸。由眼觸因緣，於內生受，謂",
    "T29n1559_022:0305c07": "苦、樂、不苦不樂等。乃至由意觸因緣，於內生",
    "T29n1559_022:0305c08": "受，謂苦、樂、不苦不樂等。是名一切所應知、一",
    "T29n1559_022:0305c09": "切所應識法門。由此經，若有所應知及所",
    "T29n1559_022:0305c10": "應識，決唯此量，不出於此。於中不說人，是故",
    "T29n1559_022:0305c11": "人決定非所應知，智及識境界同故。執我諸",
    "T29n1559_022:0305c12": "人說云：我等由眼見人，於非我所見有我故。",
    "T29n1559_022:0305c13": "彼則墮我見處深坑。於經中佛世尊自了義",
    "T29n1559_022:0305c14": "說云：但於五陰，說假名人。於《人經》中說：依眼、",
    "T29n1559_022:0305c15": "緣色生眼識，由三和合生觸，共生受想作意",
    "T29n1559_022:0305c16": "等。是四種無色陰，及眼根并色，唯如此量說",
    "T29n1559_022:0305c17": "名人。於此中立諸名，謂薩埵、那羅、摩㝹、闍摩",
    "T29n1559_022:0305c18": "那婆、弗伽羅時婆、布灑善斗。於中立言，我由",
    "T29n1559_022:0305c19": "眼見色。於中有世傳云：此命者，如此名、如此",
    "T29n1559_022:0305c20": "姓、如此種類、如此食、如此受苦樂、如此長壽、",
    "T29n1559_022:0305c21": "如此久住、如此壽際。比丘！如此事，唯名為量、",
    "T29n1559_022:0305c22": "唯言為量、唯傳為量。如此等一切法無常有",
    "T29n1559_022:0305c23": "為，故意所造，由因緣生。如此了義經，於此執",
    "T29n1559_022:0305c24": "中佛世尊說為依為量，此經不可更別思量。",
    "T29n1559_022:0305c25": "復次有別經說：婆羅門！若說一切有，唯是十",
    "T29n1559_022:0305c26": "二入。若人非人所攝，此人必定不有。此義",
    "T29n1559_022:0305c27": "則成，若入入攝，非不可言。於彼部中有如",
    "T29n1559_022:0305c28": "此經。經言：比丘！若所有眼、若所有色，廣說",
    "T29n1559_022:0305c29": "如經，由唯此量。比丘！諸佛如來說一切有窮、",
    "T29n1559_022:0306a01": "顯一切說。又《頻琵娑羅經》中說：比丘！嬰兒",
    "T29n1559_022:0306a02": "無聞凡夫，隨逐假名我言，此中無我無我所，",
    "T29n1559_022:0306a03": "唯苦欲生得生，廣說如經。有阿羅漢比丘尼",
    "T29n1559_022:0306a04": "名世羅，對魔王說此偈言：",
    "T29n1559_022:0306a05": "「如從和合分，　　於中說車名，",
    "T29n1559_022:0306a06": "如此依諸陰，　　假名說眾生。」",
    "T29n1559_022:0306a07": "於少分阿含中，為波遮利婆羅門說此偈言：",
    "T29n1559_022:0306a08": "「波遮利汝聽，　　能解諸結法，",
    "T29n1559_022:0306a09": "由此心有染，　　復由此心淨。",
    "T29n1559_022:0306a10": "我者無我體，　　顛倒故分別，",
    "T29n1559_022:0306a11": "無我無眾生，　　唯法謂因果。",
    "T29n1559_022:0306a12": "有分唯十二，　　唯有陰入界，",
    "T29n1559_022:0306a13": "熟思尋此法，　　人實不可得。",
    "T29n1559_022:0306a14": "如觀內是空，　　觀外亦如是，",
    "T29n1559_022:0306a15": "此二不可得，　　能修及空義。」",
    "T29n1559_022:0306a16": "復有經說：我執中有五種過失，謂起我見眾",
    "T29n1559_022:0306a17": "生見，墮於見處，與外道不異，僻行邪道心，不",
    "T29n1559_022:0306a18": "入空義、不生淨信，心於中不住，於此人聖法",
    "T29n1559_022:0306a19": "不得清淨。彼不以此文為依量。何以故？此文",
    "T29n1559_022:0306a20": "於我部中非所誦說。為以部為依量、為以",
    "T29n1559_022:0306a21": "佛言為依量？若取部為依量，佛世尊於彼則",
    "T29n1559_022:0306a22": "非正教師，彼便非釋迦種子。若取佛言為依",
    "T29n1559_022:0306a23": "量，如此等文句，云何不取為依量？彼云：如此",
    "T29n1559_022:0306a24": "等文句，非是佛言。云何非佛言？於我部中",
    "T29n1559_022:0306a25": "非昔所誦故，於今非理事起。此中有何非理？",
    "T29n1559_022:0306a26": "此文句是一切餘部所讀誦，此文句不違佛",
    "T29n1559_022:0306a27": "經及法爾。由我等不讀誦故，此非佛言。此言",
    "T29n1559_022:0306a28": "一向非正思量，但由強作。於彼為無此經耶？",
    "T29n1559_022:0306a29": "謂一切法無我。若汝言：不說人是法，不說人",
    "T29n1559_022:0306b01": "異法。若爾，此人應成非意識所知。緣二識得",
    "T29n1559_022:0306b02": "生，由經文決故。於此文中，汝云何分別救難？",
    "T29n1559_022:0306b03": "經言：於無我我執，是想倒、心倒、見倒。於無我",
    "T29n1559_022:0306b04": "我執，是顛倒非於我。何者非我？諸陰入界。汝",
    "T29n1559_022:0306b05": "於前云：不可說我是色非色。此言最不可忍。",
    "T29n1559_022:0306b06": "何以故？於餘經說：比丘！若有沙門婆羅門觀",
    "T29n1559_022:0306b07": "執有我，彼一切但依五取陰起此觀執。是",
    "T29n1559_022:0306b08": "故一切不於我起我執。復有經說：若有諸人",
    "T29n1559_022:0306b09": "能憶種種宿住，已憶、正憶、當憶，彼一切唯依",
    "T29n1559_022:0306b10": "五陰。若爾，此經云何說此言：我如此色等，於",
    "T29n1559_022:0306b11": "宿世已生。此言為顯能憶宿住人能憶多種",
    "T29n1559_022:0306b12": "宿住。若見人有色，應墮身見過失。若不說",
    "T29n1559_022:0306b13": "我，一切色等則無屬處故說。此言不為顯我，",
    "T29n1559_022:0306b14": "是故人是假名有，譬如聚流等。若爾，佛世尊",
    "T29n1559_022:0306b15": "不應成一切智人。何以故？無有心及心法能",
    "T29n1559_022:0306b16": "知一切法剎那剎那生滅故，是故人能知。若",
    "T29n1559_022:0306b17": "爾，心滅時，由執人不滅故，汝則已信許人是",
    "T29n1559_022:0306b18": "常住。我等不說於一切境由智一時現前，佛",
    "T29n1559_022:0306b19": "世尊是一切智。若不爾，此云何？是相續稱",
    "T29n1559_022:0306b20": "為佛，有如此勝能，於隨所欲知境中，唯由",
    "T29n1559_022:0306b21": "迴心生智無倒故，稱一切智。此中說偈：",
    "T29n1559_022:0306b22": "「由相續有能，　　稱火食一切；",
    "T29n1559_022:0306b23": "說遍知亦然，　　不由俱悉解。」",
    "T29n1559_022:0306b24": "此義云何可知？由說過去等世故。如偈曰：",
    "T29n1559_022:0306b25": "「是過去諸佛，　　是未來諸佛，",
    "T29n1559_022:0306b26": "是現在世佛，　　能除眾生憂。」",
    "T29n1559_022:0306b27": "汝等但許五陰有三世，非許人。若唯五陰名",
    "T29n1559_022:0306b28": "人，云何說此經？經云：我今為汝說重擔、取重",
    "T29n1559_022:0306b29": "擔、捨重擔、荷負重擔。云何此言不可說？重擔",
    "T29n1559_022:0306c01": "不能自荷負重擔故。云何不能此事？非所曾",
    "T29n1559_022:0306c02": "見故不可言，亦不可言此事非所曾見故。復",
    "T29n1559_022:0306c03": "次應立取重擔非陰所攝，為成此義故。佛世",
    "T29n1559_022:0306c04": "尊分別荷負重擔人，是命者，如此名、如此姓，",
    "T29n1559_022:0306c05": "乃至如此久住及壽際。應知是名荷負重擔，",
    "T29n1559_022:0306c06": "勿作別物意知，或執為常住、或執為不可言。",
    "T29n1559_022:0306c07": "諸陰自能滅諸陰，謂前陰於後陰，為顯荷負",
    "T29n1559_022:0306c08": "重擔義，故說此文必定有人。何以故？由此",
    "T29n1559_022:0306c09": "經言：無自然生眾生，此執是邪見。何人說無",
    "T29n1559_022:0306c10": "自然生眾生？如佛世尊分別眾生，我說亦爾。",
    "T29n1559_022:0306c11": "是故若人撥無於餘生中自然生五陰相續，",
    "T29n1559_022:0306c12": "世一間立名自然生眾生，說此人起邪見。",
    "T29n1559_022:0306c13": "謂無自然生眾生，由有諸陰自然生故，是汝",
    "T29n1559_022:0306c14": "所說撥人邪見。見何諦所滅？此邪見不應由",
    "T29n1559_022:0306c15": "見諦滅，亦不應由修道滅。何以故？人不屬四",
    "T29n1559_022:0306c16": "諦攝故。若汝言：有別經為證，顯人非陰。經言：",
    "T29n1559_022:0306c17": "一人於世間向生，生為利益安樂多人，廣說",
    "T29n1559_022:0306c18": "如經。由此經言，故人非陰。是義不然，由於聚",
    "T29n1559_022:0306c19": "中假說一故，譬如說一麻一米；或於一聚說",
    "T29n1559_022:0306c20": "一言，如說一山一屋。應說人即是有為，由",
    "T29n1559_022:0306c21": "汝許有生故，如陰先未有後有。人生不爾。不",
    "T29n1559_022:0306c22": "爾云何？生由取別陰故，譬如延若師生、毘伽",
    "T29n1559_022:0306c23": "羅論師生，由取明處故說名生。又如比丘生、",
    "T29n1559_022:0306c24": "道人生，由取相故說名生。又如老者已生、病",
    "T29n1559_022:0306c25": "者已生，由取別位故說名生。是義不然，由",
    "T29n1559_022:0306c26": "被撥故。於經中佛世尊已撥此義。何經？於《真",
    "T29n1559_022:0306c27": "實空經》。經云：比丘！如此有業有果報，作者不",
    "T29n1559_022:0306c28": "可得，實無有故。是能棄捨此陰、往取彼陰，唯",
    "T29n1559_022:0306c29": "除於法世流布語所立人。又於《頗求那經》中",
    "T29n1559_022:0307a01": "說：我亦不說眾生能取陰，唯諸法相續起。由",
    "T29n1559_022:0307a02": "此經是故知，無有一人能取諸陰、能捨諸陰。",
    "T29n1559_022:0307a03": "汝今信執何延若師生乃至病者生，立為人",
    "T29n1559_022:0307a04": "譬。若執我，此不成就，非有故。若執心及心法，",
    "T29n1559_022:0307a05": "彼剎那剎那，未曾有有故，不可為譬。若執身",
    "T29n1559_022:0307a06": "亦如心，如身明相，陰及人應成差別。老病此",
    "T29n1559_022:0307a07": "二是別身，是僧佉所立變異義，於前已破。",
    "T29n1559_022:0307a08": "是故延若師等不成譬。若汝執諸陰有未有",
    "T29n1559_022:0307a09": "有義，人則不爾。若爾，人應異陰，亦是常住。此",
    "T29n1559_022:0307a10": "義分明所顯。汝說陰五人一，云何不說人與",
    "T29n1559_022:0307a11": "陰異？汝云何說四大色一？色不異四大，如",
    "T29n1559_022:0307a12": "此是立義過失。何者立義？立唯有大義。雖然，",
    "T29n1559_022:0307a13": "如唯四大是色，如此唯五陰是人，此義已許。",
    "T29n1559_022:0307a14": "若唯陰名人，云何佛世尊不記命者即是身、",
    "T29n1559_022:0307a15": "命者異於身。由觀問人意，是故不記。此問人",
    "T29n1559_022:0307a16": "執，有一別實物名命者，於內是作者，彼人依",
    "T29n1559_022:0307a17": "此為問。此物必定實無，云何可記是一是異？",
    "T29n1559_022:0307a18": "譬如龜毛強澁軟滑。此結宿舊諸師先已解",
    "T29n1559_022:0307a19": "釋。有大德那伽斯那阿羅漢，旻隣陀王至大",
    "T29n1559_022:0307a20": "德所，說云：我今欲問大德，沙門多漫言。如我",
    "T29n1559_022:0307a21": "所問，若大德直答，我當問大德。大德言：王但",
    "T29n1559_022:0307a22": "問。王即問：命者為即是身？為命者異身異？大",
    "T29n1559_022:0307a23": "德言：此義非所記。王言：大德！我先為不令",
    "T29n1559_022:0307a24": "大德立誓耶？謂不應說別語。我有別語，此義",
    "T29n1559_022:0307a25": "非可語。大德言：我今欲問大王，諸王多漫言。",
    "T29n1559_022:0307a26": "如我所問，王若直答，我當問王。王言：大德但",
    "T29n1559_022:0307a27": "問。大德即問：於王內中菴羅樹，此子為酸為",
    "T29n1559_022:0307a28": "甜？王言：我內中無菴羅樹。大德言：大王！我",
    "T29n1559_022:0307a29": "先為不令王立誓耶？謂不應說別語。王言：我",
    "T29n1559_022:0307b01": "說何別語？我內中無菴羅樹，樹既無，云何得",
    "T29n1559_022:0307b02": "記子味酸甜？大王！如此命者既無，我云何能",
    "T29n1559_022:0307b03": "記異身不異身？云何佛世尊不直記無我？由",
    "T29n1559_022:0307b04": "佛觀問人意，故不直記。何以故？是諸陰相",
    "T29n1559_022:0307b05": "續，立名命者。勿問人由執此，不有墮於邪見，",
    "T29n1559_022:0307b06": "是故不說。由彼未通達十二緣生理故，是故",
    "T29n1559_022:0307b07": "彼非受此正說器。復次由此道理應決此義。",
    "T29n1559_022:0307b08": "為是由世尊說此言：阿難！跋娑同姓外道問",
    "T29n1559_022:0307b09": "我：我為有、為不有？我不答。若說此言，為非相",
    "T29n1559_022:0307b10": "應耶？謂一切法無我。阿難！若我答跋娑同姓",
    "T29n1559_022:0307b11": "外道問，說一切法無我。此外道於先已在癡",
    "T29n1559_022:0307b12": "闇，為不更過前量入癡闇耶？昔時我有我，",
    "T29n1559_022:0307b13": "今時永無我。若執有我則墮常見，若執無我",
    "T29n1559_022:0307b14": "則墮斷見，廣說如經。此中說偈：",
    "T29n1559_022:0307b15": "「觀見牙傷身，　　及棄捨善業，",
    "T29n1559_022:0307b16": "諸佛說正法，　　如雌虎銜子。",
    "T29n1559_022:0307b17": "若信說有我，　　見牙傷徹身，",
    "T29n1559_022:0307b18": "若棄假名我，　　善子即墮落。」",
    "T29n1559_022:0307b19": "復說偈言：",
    "T29n1559_022:0307b20": "「由人實無故，　　佛不記一異，",
    "T29n1559_022:0307b21": "亦不得說無，　　勿執無假我。",
    "T29n1559_022:0307b22": "是陰相續中，　　有善惡果理，",
    "T29n1559_022:0307b23": "說命者撥無，　　由說無命者。",
    "T29n1559_022:0307b24": "彼人未堪受，　　正說真空理，",
    "T29n1559_022:0307b25": "問有我無我，　　故不答我無。",
    "T29n1559_022:0307b26": "若由觀問意，　　於有何不記？",
    "T29n1559_022:0307b27": "同前無涅槃，　　墮難故不記。」",
    "T29n1559_022:0307b28": "世間常住等問，佛亦不記，由觀問人意故。若",
    "T29n1559_022:0307b29": "彼執我為世間，此無故，四答不應理。若彼執",
    "T29n1559_022:0307c01": "一切生死名世間，答此亦不應理。何以故？若",
    "T29n1559_022:0307c02": "世間常住，無一人得般涅槃。若非常住，則一",
    "T29n1559_022:0307c03": "切皆斷滅，自然般涅槃。若具二，必定一分不",
    "T29n1559_022:0307c04": "得涅槃、一分自得。若非二，應成非得涅槃、非",
    "T29n1559_022:0307c05": "非得涅槃。由涅槃至得隨屬道故，是故不可",
    "T29n1559_022:0307c06": "定為四答，譬如不記尼乾弟子握中之雀。由",
    "T29n1559_022:0307c07": "此義，世間有邊等四問，佛亦不記。此四問同",
    "T29n1559_022:0307c08": "前四義故。何以知然？有外道名郁胝柯，以",
    "T29n1559_022:0307c09": "此四問佛。復問：為一切世間由此道得出離、",
    "T29n1559_022:0307c10": "為世間一分？大德阿難言：郁胝柯！是義汝於",
    "T29n1559_022:0307c11": "初已問世尊，今何故復以方便更問此義？如",
    "T29n1559_022:0307c12": "來有異死等四問，由觀問人意故，佛亦不記。",
    "T29n1559_022:0307c13": "何以故？彼人執已解脫我名如來，故為此問。",
    "T29n1559_022:0307c14": "於執有我人，應作如此問：云何世尊記生存",
    "T29n1559_022:0307c15": "人有，不記於異死人有？為離墮常過失故。此",
    "T29n1559_022:0307c16": "事云何記？佛言：彌底知履反履也！今汝於未來",
    "T29n1559_022:0307c17": "當成如來、阿羅訶、三藐三佛陀。復云何聲聞",
    "T29n1559_022:0307c18": "過世已死於後生，記彼言：某甲某處受生。如",
    "T29n1559_022:0307c19": "此亦應墮常過失。若世尊先時見眾生存在，",
    "T29n1559_022:0307c20": "般涅槃已則不復見故不記者，此應由無明",
    "T29n1559_022:0307c21": "故不記，則撥大師一切智德。汝或應信受此",
    "T29n1559_022:0307c22": "義，謂由我不有，故佛不記。若佛見人不記，雖",
    "T29n1559_022:0307c23": "不記此人是有，亦是常住，此義自成。若汝說",
    "T29n1559_022:0307c24": "此義亦不可言，謂佛見及不見。若爾，汝應漸",
    "T29n1559_022:0307c25": "漸成此義，令皆不可言。佛世尊是一切智，不",
    "T29n1559_022:0307c26": "可言非一切智，亦不可言我必定有，由此言",
    "T29n1559_022:0307c27": "依實依住。撥我無我說名見處，說有亦是見",
    "T29n1559_022:0307c28": "處，是故此言不可以為證。阿毘達磨師說：此",
    "T29n1559_022:0307c29": "二皆是邊見，斷常二邊見所攝故。此言是理。",
    "T29n1559_022:0308a01": "如《跋婆經》中言：阿難！若說有我，此人則墮常",
    "T29n1559_022:0308a02": "見。若說無我，此人則墮斷見。若汝言人無，何",
    "T29n1559_022:0308a03": "物往還生死？何以故？生死自往還，此義不可",
    "T29n1559_022:0308a04": "言。佛世尊說：諸眾生以無明為蓋、貪愛為縛，",
    "T29n1559_022:0308a05": "往還此彼，或於地獄、或於畜生餓鬼人天道",
    "T29n1559_022:0308a06": "中。如此長夜受於眾苦，增益貪愛，常聚血滴。",
    "T29n1559_022:0308a07": "若爾，此人云何往還生死？由捨此陰，受彼別",
    "T29n1559_022:0308a08": "陰。汝今所立義，於前已破。若爾，離人生死，云",
    "T29n1559_022:0308a09": "何自往還？譬如火剎那剎那滅，由相續故說",
    "T29n1559_022:0308a10": "行。如此陰聚，說名眾生。以貪愛為取，約相續",
    "T29n1559_022:0308a11": "說名往還。若世間唯是陰聚，云何佛世尊說：",
    "T29n1559_022:0308a12": "今我於昔時，曾作世師，名曰善目。云何不應",
    "T29n1559_022:0308a13": "說如此？由諸陰異故。若爾，何者有人？若昔人",
    "T29n1559_022:0308a14": "即是今人，人則常住，是故今我是昔世師。此",
    "T29n1559_022:0308a15": "言顯一相續。譬如有言，是於彼火燒然至",
    "T29n1559_022:0308a16": "此。若我實有，唯諸佛如來能明了見。見已，世",
    "T29n1559_022:0308a17": "尊即立我執，令成堅實。我既是有，我所亦成。",
    "T29n1559_022:0308a18": "由佛說經為顯此義，眾生於五陰中，生我所",
    "T29n1559_022:0308a19": "執，則成堅實。是彼於五陰則成身見我所見",
    "T29n1559_022:0308a20": "有已，彼我所愛復成堅實。彼以我所愛為堅",
    "T29n1559_022:0308a21": "實繫縛，則於解脫轉成極遠。若汝言：於我不",
    "T29n1559_022:0308a22": "生我愛，此言應何道理？謂於無我，由信有我",
    "T29n1559_022:0308a23": "起我愛，於實我不起我愛，是故於如來正法",
    "T29n1559_022:0308a24": "中無因緣起見瘡疱，謂有諸人撥無我，起有",
    "T29n1559_022:0308a25": "我執。復有諸人撥有，執一切無，是諸外道計",
    "T29n1559_022:0308a26": "執我實有別物。正法內人起有我執及執一",
    "T29n1559_022:0308a27": "切無，如此等人同不得解脫，由無差別故。若",
    "T29n1559_022:0308a28": "由一切種我實不有，心既剎那剎那生滅，",
    "T29n1559_022:0308a29": "久遠時所曾更事，今云何憶？云何更知？從憶",
    "T29n1559_022:0308b01": "念境界相類差別心念及更知生，從此想類",
    "T29n1559_022:0308b02": "差別心無間念得生。其相云何？由與於彼迴",
    "T29n1559_022:0308b03": "向覺觀同有相應及想等？無依止差別？憂悲",
    "T29n1559_022:0308b04": "散亂等損其勢力。何以故？此想類差別心，若",
    "T29n1559_022:0308b05": "同境非同類，不能生此念。若同類非同境，亦",
    "T29n1559_022:0308b06": "不能生此念。若二同但一剎那，亦不能生此",
    "T29n1559_022:0308b07": "念。若異此三，則能生此念。若念生必由此生，",
    "T29n1559_022:0308b08": "不見餘物於念有功能故。今云何別心所見",
    "T29n1559_022:0308b09": "餘心得憶？何以故？天與心所見，祠與心不應",
    "T29n1559_022:0308b10": "得憶。是義不然，不相應故。天與心、祠與心，此",
    "T29n1559_022:0308b11": "二不相應，非因果故。如一相續心有相應，彼",
    "T29n1559_022:0308b12": "則不爾。我等不說，別心所見、別心能憶。此云",
    "T29n1559_022:0308b13": "何？從見心有別憶念心生，由相續變異故，如",
    "T29n1559_022:0308b14": "前所說。若爾，有何失？從憶念心更知心生。若",
    "T29n1559_022:0308b15": "無我，孰能憶？能憶是何義？由念能取境，此取",
    "T29n1559_022:0308b16": "境為異念。不異此念，能作取故，是我前所說。",
    "T29n1559_022:0308b17": "因緣能生此念，謂想類差別心。復次是汝所",
    "T29n1559_022:0308b18": "說，及多憶念，從此相續稱名及多見憶念生，",
    "T29n1559_022:0308b19": "說名憶念。若無我，此念是誰念？又第六別言",
    "T29n1559_022:0308b20": "是何義？主為義。譬如人問：此以何為主？譬如",
    "T29n1559_022:0308b21": "婆羅門牛。云何？婆羅門為此牛主，由乘將使",
    "T29n1559_022:0308b22": "等事屬婆羅門故。若爾，此念於何處可使？由",
    "T29n1559_022:0308b23": "此以我為彼主。於應憶境中，於中何用？使",
    "T29n1559_022:0308b24": "彼為憶境故。希有樂自在人作此言說，謂使",
    "T29n1559_022:0308b25": "此為生此。云何此可使？為生彼名使、為遣彼",
    "T29n1559_022:0308b26": "名使？由念無行故，因生說使。若爾，主應成財",
    "T29n1559_022:0308b27": "因，財應成主果。何以故？由因於果果有增上，",
    "T29n1559_022:0308b28": "由果因有所得，是因能生念，此念屬此因，是",
    "T29n1559_022:0308b29": "故主以因為義。諸行聚相續攝在一處，立名",
    "T29n1559_022:0308c01": "天與、立名牛主。此假名人，於餘處牛變異生",
    "T29n1559_022:0308c02": "中，思量為因緣故，說名牛主。於中無一人名",
    "T29n1559_022:0308c03": "天與，無一物名牛。是故於中若離因義，不可",
    "T29n1559_022:0308c04": "立為主。何物能識？此識是誰識？應如念釋。此",
    "T29n1559_022:0308c05": "識因緣，謂根塵覺觀思惟，如理應知是此差",
    "T29n1559_022:0308c06": "別。若有人說我有，由有觀有者故。一切有等",
    "T29n1559_022:0308c07": "事，必定觀有者等，譬如天與行。此中有事名",
    "T29n1559_022:0308c08": "行，必定觀行者天與。識事亦爾，是物能識，此",
    "T29n1559_022:0308c09": "識必應依彼生。應問此人：汝所說天與是何",
    "T29n1559_022:0308c10": "物？若說：我為天與。此我於前已破，不可成立。",
    "T29n1559_022:0308c11": "若汝說：世流布所顯。此人不成一物，諸行聚",
    "T29n1559_022:0308c12": "得如此名。此中如說天與行，說天與識亦爾。",
    "T29n1559_022:0308c13": "云何說天與行？諸行剎那剎那生滅相應無",
    "T29n1559_022:0308c14": "別異，說名天與。諸凡夫執彼，許為一眾生，彼",
    "T29n1559_022:0308c15": "於別處作自相續因。世間於彼說天與行，於",
    "T29n1559_022:0308c16": "餘處生說名行。譬如光聲相續，於別處生說",
    "T29n1559_022:0308c17": "名行。是彼正作識因，說名天與識。聖人由世",
    "T29n1559_022:0308c18": "流布所立，亦說彼事，為與言說相應故。於經",
    "T29n1559_022:0308c19": "中說識識境，此中識何所作？悉無所作。如",
    "T29n1559_022:0308c20": "識果隨似因，悉無所作，但由得相似體故說",
    "T29n1559_022:0308c21": "如此。說識識境亦爾，悉無所作，但由得相似",
    "T29n1559_022:0308c22": "體。識相似有何義？體生似彼，是故此識雖從",
    "T29n1559_022:0308c23": "根生，但說識塵不說識根。復次此中識相續，",
    "T29n1559_022:0308c24": "由於後識是因故，說識識境。此言無失，由於",
    "T29n1559_022:0308c25": "因中立作者名故，譬如說鈴正鳴。復次譬如",
    "T29n1559_022:0308c26": "燈行，識識境亦爾。云何燈行？於光相續，假名",
    "T29n1559_022:0308c27": "說燈。此相續正生於餘處，說燈行餘處。如此",
    "T29n1559_022:0308c28": "於心相續，假名說識。此心相續於餘塵中生",
    "T29n1559_022:0308c29": "識，此識彼塵。復次譬如世間說，色有色生色",
    "T29n1559_022:0309a01": "住。此中能有等、不異有等，亦有二言。於識二",
    "T29n1559_022:0309a02": "言亦爾。若從識識生，不從我生，云何生不恒",
    "T29n1559_022:0309a03": "似本？又不由決定次第生？譬如芽節葉等，由",
    "T29n1559_022:0309a04": "住異諸行相故，一切有為法性皆如此，必定",
    "T29n1559_022:0309a05": "相續不同。若不爾，入如意得定，觀人身心相",
    "T29n1559_022:0309a06": "似生故。一切相續與初剎那不異故，後時不",
    "T29n1559_022:0309a07": "應自然出定。亦有決定次第心生，若心應從",
    "T29n1559_022:0309a08": "此心生，從此彼必定生故，亦有別心。同相有",
    "T29n1559_022:0309a09": "功能生同相心，由性差別故。譬如從女人心",
    "T29n1559_022:0309a10": "次第若穢污身心生，或此夫及子等心生。復",
    "T29n1559_022:0309a11": "於後時由相續變異故，更生女人心。此心於",
    "T29n1559_022:0309a12": "穢污身心生中，或於此夫及子等心生中有",
    "T29n1559_022:0309a13": "功能，由同性故。若異此，則無功能。復次從此",
    "T29n1559_022:0309a14": "女人心，由別因緣生無量別心。於此眾心中，",
    "T29n1559_022:0309a15": "若心多生、明了生、最近生，從此心次第先生，",
    "T29n1559_022:0309a16": "是彼修習力最強故。除現時身外因緣差別，",
    "T29n1559_022:0309a17": "此心修習力強。云何不恒受果？由此心有住",
    "T29n1559_022:0309a18": "異相故。此住異相，於別修習果生中隨順功",
    "T29n1559_022:0309a19": "德故。此法相於一切心種類中，是方無間因",
    "T29n1559_022:0309a20": "智中諸佛世尊有自在。此中說偈：",
    "T29n1559_022:0309a21": "「於孔雀一尾，　　具一切相因，",
    "T29n1559_022:0309a22": "餘人不能知，　　此智是佛力。」",
    "T29n1559_022:0309a23": "何況無色諸心差別我等能知？有餘外道執，",
    "T29n1559_022:0309a24": "從我心生。此二難，於彼外道最明了成。云何",
    "T29n1559_022:0309a25": "心不恒生同一相？云何不決定次第生？譬如",
    "T29n1559_022:0309a26": "芽節葉等。若汝執，由觀心和合差別故異。是",
    "T29n1559_022:0309a27": "義不然，由別和合不成就故，由二和合物有",
    "T29n1559_022:0309a28": "定量故。彼說和合相者，非至為先後至說名",
    "T29n1559_022:0309a29": "和合。由彼所執和合相，則應立我有定量，遍",
    "T29n1559_022:0309b01": "義則不成。是故由心有行，亦應說我有行及",
    "T29n1559_022:0309b02": "滅。若汝執，由於一分和合。是義不然，此一物",
    "T29n1559_022:0309b03": "無分故。我亦許汝有和合。雖然，若心恒不異，",
    "T29n1559_022:0309b04": "云何和合有差別？若汝說：由觀智有差別，是",
    "T29n1559_022:0309b05": "故心有差別。是義不然，智與心同難故。我既",
    "T29n1559_022:0309b06": "無差別，智云何有差別？若汝執，觀功用差別，",
    "T29n1559_022:0309b07": "從我和合智差別生。是義不然。云何不執但",
    "T29n1559_022:0309b08": "從功用差別，相應心智差別生。何以故？此中",
    "T29n1559_022:0309b09": "無有我功能隨一可知得故。譬如藥事成時，",
    "T29n1559_022:0309b10": "有誑惑醫說部莎訶言。若汝說：由我有此二",
    "T29n1559_022:0309b11": "得成。此執但有語言。若汝言：此我是彼依止。",
    "T29n1559_022:0309b12": "若爾，於中何者是所依？何者是能依？何以故？",
    "T29n1559_022:0309b13": "此二非所持，譬如畫色及婆陀羅子。亦非能",
    "T29n1559_022:0309b14": "持，譬如壁及瓶。由有相礙，俱有二過失故。",
    "T29n1559_022:0309b15": "若我為彼依止不如此，若不爾，云何如地大",
    "T29n1559_022:0309b16": "是香等依止。我今大喜此譬乃證我義，謂我",
    "T29n1559_022:0309b17": "無如離香等別地大不可得，於香等假名說",
    "T29n1559_022:0309b18": "地大。如此於功用及心無有別我，但於此二",
    "T29n1559_022:0309b19": "假名說我。何人能決了有地異於香等？汝今",
    "T29n1559_022:0309b20": "應知，譬如無自在人有第二頭、異色等五塵。",
    "T29n1559_022:0309b21": "若離香等無別地，云何說於地有四德？為各",
    "T29n1559_022:0309b22": "分別彼，令他得知，香等得地等名，無別地等。",
    "T29n1559_022:0309b23": "譬如說木像，身形雖然，若由觀功用差別故，",
    "T29n1559_022:0309b24": "智有差別。云何不一時生一切智？若功用最",
    "T29n1559_022:0309b25": "強，是功用遮餘功用。若爾，是最強功用，云何",
    "T29n1559_022:0309b26": "不恒生果？是彼道理。是彼道理即是彼修分",
    "T29n1559_022:0309b27": "別，我則無復用。必定應信受有我念等，由求",
    "T29n1559_022:0309b28": "那性故。此求那必定依止物故，是故念依我。",
    "T29n1559_022:0309b29": "是我德，若執彼依止餘物，則不相應，離我餘",
    "T29n1559_022:0309c01": "物無覺故。是義不然，彼求那性不成就故。是",
    "T29n1559_022:0309c02": "汝所立，念等是求那性，於我不成就。我等執",
    "T29n1559_022:0309c03": "一切所有皆名陀蠟脾毘邪反，由經言：沙門果",
    "T29n1559_022:0309c04": "者唯有六物。是故彼依止陀蠟脾為性不成。",
    "T29n1559_022:0309c05": "何以故？是依止義，前已簡擇，不成就故。是",
    "T29n1559_022:0309c06": "故此言，但是漫說。若我實無，造業何用？我",
    "T29n1559_022:0309c07": "當受樂、我當受苦，為此故造業。我是何物？我",
    "T29n1559_022:0309c08": "計執境界。我計執何法為境界？諸聚為境",
    "T29n1559_022:0309c09": "界。汝云何知？由於彼生愛故，與白黑等智",
    "T29n1559_022:0309c10": "同依止故。如說我白我黑、我肥我瘦、我老我",
    "T29n1559_022:0309c11": "少等，見此計執我與白黑等智悉同依止。汝",
    "T29n1559_022:0309c12": "不許於我有如此等差別，是故此我計執但",
    "T29n1559_022:0309c13": "約陰起，於我有恩故，於身假名說我。譬如世",
    "T29n1559_022:0309c14": "言：彼臣即是我。此於我有恩，假立我言。我計",
    "T29n1559_022:0309c15": "執則不爾。若但緣身為境界，云何不緣他身",
    "T29n1559_022:0309c16": "為境界？是義不然，不相應故。此我計執，隨所",
    "T29n1559_022:0309c17": "有法共相應，或身或心，於中起我計執，非",
    "T29n1559_022:0309c18": "於餘處，於無始生死所數習故。何者為相",
    "T29n1559_022:0309c19": "應？謂因果道理。若無我，此我計執是誰計執？",
    "T29n1559_022:0309c20": "又第六別言是何義？此問已去，今復更來，答",
    "T29n1559_022:0309c21": "亦如此。乃至若法是此計執，因此計執屬此",
    "T29n1559_022:0309c22": "法。若爾，何法為計執？因昔我計執所熏習，緣",
    "T29n1559_022:0309c23": "自相續為境界，有垢穢心。若無我，誰受苦誰",
    "T29n1559_022:0309c24": "受樂？是依止中或苦生或樂生，譬如樹有花",
    "T29n1559_022:0309c25": "林有菓。此苦樂以何法為依止？內六入隨一，",
    "T29n1559_022:0309c26": "如前所說應知如此。若執我無，誰造作業、誰",
    "T29n1559_022:0309c27": "受用果？造作及受用，此言有何義？先未有能",
    "T29n1559_022:0309c28": "令有名作，正得先業果名受用。此言說別",
    "T29n1559_022:0309c29": "名，非顯別義。解判法相師說：於事有自在名",
    "T29n1559_022:0310a01": "作者。見世間有人，於餘事中有自在能，譬如",
    "T29n1559_022:0310a02": "天與。於住食行等事中，汝今說何法為天與？",
    "T29n1559_022:0310a03": "若汝說我為名天與，我前已破，此不成有。若",
    "T29n1559_022:0310a04": "說五陰是作者，則無自在。業有三種，謂身口",
    "T29n1559_022:0310a05": "意。此中於身業者，是身為作事必繫屬心，是",
    "T29n1559_022:0310a06": "心事於身亦繫屬。自因緣心於自事亦爾，是",
    "T29n1559_022:0310a07": "故隨一無自在，一切有法皆繫屬因緣故，生",
    "T29n1559_022:0310a08": "起悉無自在。汝法中是所執我，若不觀餘因",
    "T29n1559_022:0310a09": "緣，不許為作者故，是故此自在不成。由無此",
    "T29n1559_022:0310a10": "相，是故隨立一為作者，皆不得成。於事中若",
    "T29n1559_022:0310a11": "因由功能勝，假名說為作者。於餘事不見我",
    "T29n1559_022:0310a12": "有一功能故，不可立我為作者。何以故？意欲",
    "T29n1559_022:0310a13": "從憶念生，覺觀從意欲生，功用從覺觀生，風",
    "T29n1559_022:0310a14": "從功用生。從風起業，於中我作何功能？受用",
    "T29n1559_022:0310a15": "果何相？若我正用此事，說我為受者，是受用",
    "T29n1559_022:0310a16": "果相。此言何義？若汝說覺知為受。是義不然，",
    "T29n1559_022:0310a17": "我於覺知無功能，由已破於識我功能故。若",
    "T29n1559_022:0310a18": "我無，云何不以非眾生為依止？所有善惡業",
    "T29n1559_022:0310a19": "生長，非受等依止故。以何為依止？六入為依",
    "T29n1559_022:0310a20": "止。非我此義前已說。我既無，從已謝滅業，於",
    "T29n1559_022:0310a21": "未來果云何生？若我有，從已謝滅業，於未來",
    "T29n1559_022:0310a22": "果云何生？從能依法非法生。如汝所言，有何",
    "T29n1559_022:0310a23": "能依及所依？此語前已破，是故法非法無所",
    "T29n1559_022:0310a24": "依止。復次我等不說：從已謝滅業，於未來中",
    "T29n1559_022:0310a25": "果報得生。若爾，云何從業相續轉異勝類果",
    "T29n1559_022:0310a26": "生？譬如種子果。如世間說從種子果生，此果",
    "T29n1559_022:0310a27": "不從已謝滅種子生，非無間生。云何生？從種",
    "T29n1559_022:0310a28": "子相續轉異勝類生。謂芽節葉等次第所生",
    "T29n1559_022:0310a29": "花，及花後此果。既從花生，云何說為種子",
    "T29n1559_022:0310b01": "果？由轉轉於花中生果功能，是種子所作",
    "T29n1559_022:0310b02": "故。是最後花功能，若不以種子功能為先，此",
    "T29n1559_022:0310b03": "花無功能得生如此等流果。如此從此業說",
    "T29n1559_022:0310b04": "果報生，不異此義。果報不從已謝滅業生，",
    "T29n1559_022:0310b05": "亦非無間生。若爾，云何從業相續轉異勝類",
    "T29n1559_022:0310b06": "果生？此中相續是何法？轉異是何法？勝類是",
    "T29n1559_022:0310b07": "何法？以業為先後後心生，說名相續。此相續",
    "T29n1559_022:0310b08": "後後異前，說名轉異。於此轉異中，若有轉",
    "T29n1559_022:0310b09": "異無間最能生果，說名勝類，此於餘轉異最",
    "T29n1559_022:0310b10": "勝故。譬如有取死心於後有生有功能，雖以",
    "T29n1559_022:0310b11": "種種業為先，若業重最近數習，是三所生功",
    "T29n1559_022:0310b12": "能此中明了顯現，非餘業。如偈言：",
    "T29n1559_022:0310b13": "「若重近數習，　　及昔作諸業，",
    "T29n1559_022:0310b14": "先先先後熟，　　於輪轉有續。」",
    "T29n1559_022:0310b15": "此中果報因所立，於果報果中功能生果報",
    "T29n1559_022:0310b16": "已，即便謝滅。同類因所立，於等流果中功能，",
    "T29n1559_022:0310b17": "若有染污法對治生時即便謝滅，若無染污",
    "T29n1559_022:0310b18": "法，由心相續永謝滅故，此功能即滅，謂般涅",
    "T29n1559_022:0310b19": "槃時。復次云何從果報，別果報不更生？譬如",
    "T29n1559_022:0310b20": "從種子果更生種子果。此中一切所立義，與",
    "T29n1559_022:0310b21": "譬義不必悉同，此中不從果更生別果。若爾，",
    "T29n1559_022:0310b22": "云何生？從濕脹轉異勝類所生。此中四大種",
    "T29n1559_022:0310b23": "類能生芽等，是果種子非餘。復次是前相",
    "T29n1559_022:0310b24": "續，由當有名說為種子，以相似故。此中亦爾，",
    "T29n1559_022:0310b25": "從此果報，聽聞正邪二法等，因緣差別所",
    "T29n1559_022:0310b26": "生，或有流善、或不善心。轉異若生，從此更",
    "T29n1559_022:0310b27": "生別果報，不由別理故。此譬與立義同。復次",
    "T29n1559_022:0310b28": "由此譬，更應知此義。譬如從勒荷汁所點摩",
    "T29n1559_022:0310b29": "東籠伽花，相續轉異所生，於果內赤色瓤得",
    "T29n1559_022:0310c01": "生，從餘不生。如此從業所生果報，別果報不",
    "T29n1559_022:0310c02": "得生。若由如前所說道理此則得生，隨麁如",
    "T29n1559_022:0310c03": "我智慧所知，此理已顯，由種種勝能有差",
    "T29n1559_022:0310c04": "別，諸業所熏習，相續至如此位，能生如此如",
    "T29n1559_022:0310c05": "此果報。此義唯諸佛世尊境界。此中說偈：",
    "T29n1559_022:0310c06": "「業熏習勝類，　　果報位及淨，",
    "T29n1559_022:0310c07": "由一切種理，　　離佛餘不知。",
    "T29n1559_022:0310c08": "佛經理互應，　　解真義勝量，",
    "T29n1559_022:0310c09": "依二說無傷，　　何用難墮身？」",
    "T29n1559_022:0310c10": "如此善立理清淨，　　已見諸佛教法爾，",
    "T29n1559_022:0310c11": "盲闇種種邪見行，　　願捨外執得明行。",
    "T29n1559_022:0310c12": "此涅槃土一廣道，　　諸佛日言光所照，",
    "T29n1559_022:0310c13": "眾聖行熟無我理，　　雖開昧眼人不見。",
    "T29n1559_022:0310c14": "佛世尊告富婁那：　　汝等正勤持此法，",
    "T29n1559_022:0310c15": "若人依此修觀行，　　必定皆得五五德。",
    "T29n1559_022:0310c16": "如此已顯正義方，　　為開智人智毒門，",
    "T29n1559_022:0310c17": "願彼捨離外邪執，　　為自及他得實義。",
    "T29n1559_022:0310c18": "阿毘達磨俱舍釋論卷第二十二"
}