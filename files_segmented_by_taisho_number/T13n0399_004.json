{
    "T13n0399_004:0468c20": "寶女所問經卷第四",
    "T13n0399_004:0468c22": "西晉月支三藏竺法護譯",
    "T13n0399_004:0468c23": "9 三十二相品三十二相品第九",
    "T13n0399_004:0468c24": "於是寶女問世尊曰：「唯然，大聖！今所可謂",
    "T13n0399_004:0468c25": "如來至真三十有二大人之相，前世宿命行",
    "T13n0399_004:0468c26": "何功德，而致逮得三十有二大人之相遍布",
    "T13n0399_004:0468c27": "在體？」佛告寶女：「吾往古世行無量德合集眾",
    "T13n0399_004:0468c28": "行，如來由是逮得三十有二大人之相遍布",
    "T13n0399_004:0468c29": "于體。今粗舉要。如來之相足安平立大人",
    "T13n0399_004:0469a01": "之相者，乃往古世堅固勸助而不退轉，未曾",
    "T13n0399_004:0469a02": "覆蔽他人功故。如來手足而有法輪大人相",
    "T13n0399_004:0469a03": "者，乃往古世興設若干種種施故。如來至真",
    "T13n0399_004:0469a04": "指纖長好大人相者，乃往古世則說經義救",
    "T13n0399_004:0469a05": "護眾生令無患故。如來手足生網幔理大人",
    "T13n0399_004:0469a06": "相者，乃往古世未曾破壞他人眷屬故。如來",
    "T13n0399_004:0469a07": "手足柔軟微妙大人相者，乃往古世而以惠",
    "T13n0399_004:0469a08": "施，若干種衣細軟服故。如來而有七合充滿",
    "T13n0399_004:0469a09": "大人相者，乃往古世廣設眾施，供諸乏故。如",
    "T13n0399_004:0469a10": "來之膝平正無節，𨄔腸如鹿大人相者，乃往",
    "T13n0399_004:0469a11": "古世奉受經典不違失故。如來之身其陰馬",
    "T13n0399_004:0469a12": "藏大人相者，乃往古世謹慎己身遠欲法故。",
    "T13n0399_004:0469a13": "如來之身頰車充滿，猶如師子大人相者，乃",
    "T13n0399_004:0469a14": "往古世廣修淨業修行備故。如來至真常於",
    "T13n0399_004:0469a15": "胸前自然卍字大人相者，乃往古世蠲除穢",
    "T13n0399_004:0469a16": "濁不善行故。如來肢體具足成就大人相者，",
    "T13n0399_004:0469a17": "乃往古世施以無畏安慰人故。如來手臂長",
    "T13n0399_004:0469a18": "出於膝大人相者，乃往古世人有所作，佐助",
    "T13n0399_004:0469a19": "勸故。如來身淨而無瑕玼大人相者，乃往古",
    "T13n0399_004:0469a20": "世奉行十善無厭足故。如來腦戶充滿弘備",
    "T13n0399_004:0469a21": "大人相者，乃往古世其有病者，若干種藥瞻",
    "T13n0399_004:0469a22": "視療故。如來師子步大人相者，乃往古世殖",
    "T13n0399_004:0469a23": "眾德本具足備故。如來四十齒白大人相者，",
    "T13n0399_004:0469a24": "乃往古世志性等仁於眾生故。如來牙齒無",
    "T13n0399_004:0469a25": "有間䟽大人相者，乃往古世設人諍鬪令合",
    "T13n0399_004:0469a26": "和故。如來頷牙大人相者，乃往古世則以微",
    "T13n0399_004:0469a27": "妙可意之物而興施故。如來清白美好髮眉",
    "T13n0399_004:0469a28": "大人相者，乃往古世善自護己身口心故。如",
    "T13n0399_004:0469a29": "來廣長舌大人相者，乃往古世所言至誠護",
    "T13n0399_004:0469b01": "口之過故。如來舋舋大人相者，以無量福供",
    "T13n0399_004:0469b02": "養究竟心行仁和，與眾生願使得覆蓋。如",
    "T13n0399_004:0469b03": "來梵聲哀鸞之音大人相者，乃往古世言語",
    "T13n0399_004:0469b04": "柔和，與眾人言護口節辭，無央數人聞其所",
    "T13n0399_004:0469b05": "語無不悅故。如來瞳子紺青色大人相者，乃",
    "T13n0399_004:0469b06": "往古世常以慈目察眾人故。如來之眼如月",
    "T13n0399_004:0469b07": "初生大人相者，乃往古世無麁暴志，心性和",
    "T13n0399_004:0469b08": "順故。如來眉間白毫大人相者，乃往古世咨",
    "T13n0399_004:0469b09": "嗟歌誦閑居之德眾人行故。如來頂上肉髻",
    "T13n0399_004:0469b10": "自然大人相者，乃往古世敬奉賢聖禮尊長",
    "T13n0399_004:0469b11": "故。如來肌體柔軟妙好大人相者，乃往古世",
    "T13n0399_004:0469b12": "心念念集法品藏故。如來身形紫磨金色",
    "T13n0399_004:0469b13": "大人相者，乃往古世多施衣服臥具床故。如",
    "T13n0399_004:0469b14": "來之體一一毛生大人相者，乃往古世離於",
    "T13n0399_004:0469b15": "集會眾閙之故。如來之毛上向右旋大人相",
    "T13n0399_004:0469b16": "者，乃往古世尊敬於師，受善友教稽首從故。",
    "T13n0399_004:0469b17": "如來頭髮紺青色大人相者，乃往古世愍傷",
    "T13n0399_004:0469b18": "群黎，不以刀杖而加害故。如來之身平正方",
    "T13n0399_004:0469b19": "圓，無有阿曲大人相者，乃往古世己身眾生",
    "T13n0399_004:0469b20": "勸化安之令定意故。如來之脊如大鉤鎖，普",
    "T13n0399_004:0469b21": "有威曜巍巍之德大人相者，乃往古世為諸",
    "T13n0399_004:0469b22": "正覺，興立形像繕修壞寺，其離散者勸使和",
    "T13n0399_004:0469b23": "合施無畏懼，其諍訟者化令相順故。女欲",
    "T13n0399_004:0469b24": "知之吾往世時，行於無量不可計會眾德之",
    "T13n0399_004:0469b25": "本，如來宿世奉行如斯，乃能致此三十有二",
    "T13n0399_004:0469b26": "大人之相。」",
    "T13n0399_004:0469b27": "爾時，寶女白世尊曰：「至未曾有，天中天！如來",
    "T13n0399_004:0469b28": "往古所造德本誠不可及，而分別說諸佛之",
    "T13n0399_004:0469b29": "法。」佛告寶女：「如是如是！如汝所言，如來則為",
    "T13n0399_004:0469c01": "分別解說諸佛之法。若有菩薩逮得聞此如",
    "T13n0399_004:0469c02": "來往古所殖德本諸佛所講，則獲善利無極",
    "T13n0399_004:0469c03": "之慶，即當歸趣於真諦行，咸能具足諸佛之",
    "T13n0399_004:0469c04": "法。」佛說於斯如來十力、四無所畏、十八不共",
    "T13n0399_004:0469c05": "諸佛之法，及三十二大人之相法門品時，十",
    "T13n0399_004:0469c06": "方世界六反震動，甚大光明普照佛土，不可",
    "T13n0399_004:0469c07": "計量眾生之類，皆發無上正真道意；二萬五",
    "T13n0399_004:0469c08": "千菩薩得不起法忍。天於虛空百千之眾而",
    "T13n0399_004:0469c09": "雨天華，皷天上樂琴笛簫瑟，舉聲歎曰：「其有",
    "T13n0399_004:0469c10": "眾人逮得聞此如來十力、四無所畏、十八不",
    "T13n0399_004:0469c11": "共諸佛之法、三十二大人之相，功德具足無",
    "T13n0399_004:0469c12": "有罪咎，信樂不疑行如上教，則於大眾、天上",
    "T13n0399_004:0469c13": "世間、天人之前演師子吼，猶如今日如來至",
    "T13n0399_004:0469c14": "真等正覺矣，天人之前而師子吼。所以者",
    "T13n0399_004:0469c15": "何？斯正典者終不歸趣下劣少信，處於小乘",
    "T13n0399_004:0469c16": "眾人之首，當歸清淨遵修法者，其人得此",
    "T13n0399_004:0469c17": "經典之要，愛敬可意欣悅踊躍。」",
    "T13n0399_004:0469c18": "10 法行品法行品第十",
    "T13n0399_004:0469c19": "於是寶女白世尊曰：「至未曾有，天中之天！如",
    "T13n0399_004:0469c20": "來乃講往古去世一切德本諸佛正典。何謂，",
    "T13n0399_004:0469c21": "世尊！菩薩所行遵修經典為行法乎？善哉世",
    "T13n0399_004:0469c22": "尊！願說菩薩所行之法。」佛告寶女：「志性清",
    "T13n0399_004:0469c23": "淨則為菩薩所行法也。堅固親友則為行法；",
    "T13n0399_004:0469c24": "有反覆者則為行法；能修加恩則為行法；能",
    "T13n0399_004:0469c25": "忍罵詈則為行法；又歸命者而不棄捐則為",
    "T13n0399_004:0469c26": "行法；其羸劣者能為忍辱則為行法；所難致",
    "T13n0399_004:0469c27": "者而能施與則為行法；慈哀諸身則為行法；",
    "T13n0399_004:0469c28": "志性愍傷則為行法；護於犯戒則為行法；",
    "T13n0399_004:0469c29": "思惟經典則為行法；將順道教則為行法；",
    "T13n0399_004:0470a01": "好樂正典則為行法；將御諸經則為行法；而",
    "T13n0399_004:0470a02": "順寂然則為行法；而樂獨一則為行法；不厭",
    "T13n0399_004:0470a03": "閑居則為行法；等於屏處則為行法；捨於眾",
    "T13n0399_004:0470a04": "會則為行法；護於眾生則為行法；所覩無損",
    "T13n0399_004:0470a05": "則為行法；專修慈心則為行法；入于大哀",
    "T13n0399_004:0470a06": "則為行法；歡喜愛法則為行法；觀於禪思則",
    "T13n0399_004:0470a07": "為行法；興顯道心則為行法；嘆大乘法則為",
    "T13n0399_004:0470a08": "行法；棄捐重擔則為行法；心不怯弱則為",
    "T13n0399_004:0470a09": "行法；思惟止足則為行法；棄捐貪餘多欲",
    "T13n0399_004:0470a10": "之慳則為行法；知節賢聖有足之德，而少",
    "T13n0399_004:0470a11": "言辭則為行法；無有諍訟鬪亂怨恚，忍辱仁",
    "T13n0399_004:0470a12": "和則為行法；信知報應罪福之業則為行法；",
    "T13n0399_004:0470a13": "信、戒、聞、施、慚、恥、智惠，順此七財則為行法；",
    "T13n0399_004:0470a14": "奉敬尊長順從善友，恭禮受命則為行法；心",
    "T13n0399_004:0470a15": "常謙卑恭順自損，則為行法；不自毀身不呰",
    "T13n0399_004:0470a16": "他人、不歎己德不蔽他功，則為行法；蠲除",
    "T13n0399_004:0470a17": "塵欲棄捐瞋恚及愚戇冥，離於憍慢則為行",
    "T13n0399_004:0470a18": "法；威儀禮節所遵具足，則為行法；善聽經典",
    "T13n0399_004:0470a19": "歡喜悅豫，則為行法；不離於佛、篤信正典、",
    "T13n0399_004:0470a20": "敬從聖眾，則為行法；布施調意智慧出家淨",
    "T13n0399_004:0470a21": "修梵行，則為行法；得利無利，若譽若謗有",
    "T13n0399_004:0470a22": "名無名，若苦若樂不以動搖，以過世間之所",
    "T13n0399_004:0470a23": "有法，則為行法；若見親友及與怨敵、先人問",
    "T13n0399_004:0470a24": "訊，面色和悅而無愁悴，則為行法；無有調戲",
    "T13n0399_004:0470a25": "離於闇昧而無諛諂，不為邪性而無瑕玼，",
    "T13n0399_004:0470a26": "志性本末究竟清淨，則為行法；而行四恩",
    "T13n0399_004:0470a27": "惠施仁愛利仁等利，一切合集救濟眾生，",
    "T13n0399_004:0470a28": "則為行法；行堅固法則為行法；念佛、念法、念",
    "T13n0399_004:0470a29": "於聖眾，思念布施、念奉禁戒、思念諸天，則為",
    "T13n0399_004:0470b01": "行法；施度無極、戒、忍、精進、一心住慧，所度無",
    "T13n0399_004:0470b02": "極，則為行法；善權方便勸助一切眾德之本",
    "T13n0399_004:0470b03": "為諸菩薩，則為行法；身口意淨護於十善，",
    "T13n0399_004:0470b04": "則為行法；非常、苦、空、而無有身，無人、無我、無",
    "T13n0399_004:0470b05": "壽、無命，信解如此則為行法；分別空行建立",
    "T13n0399_004:0470b06": "無想，曉了無願，在於三界而無所著，則為",
    "T13n0399_004:0470b07": "行法；意止、意斷，遵修神足、根、力、覺意而入",
    "T13n0399_004:0470b08": "徑路觀乎寂寞，則為行法。」佛告寶女：「其行",
    "T13n0399_004:0470b09": "法者，謂無有眼亦無眼行、無色想行；無",
    "T13n0399_004:0470b10": "有耳行亦無聲行、不想響行；無有鼻行亦無",
    "T13n0399_004:0470b11": "香行、不想香行；無有舌行亦無味行、不想",
    "T13n0399_004:0470b12": "味行；無有身行無細滑行、不想細滑；而",
    "T13n0399_004:0470b13": "無意行亦無法行、不想法行、亦無色行則為",
    "T13n0399_004:0470b14": "法行。無色想行、無色苦想、無我色行、不寂",
    "T13n0399_004:0470b15": "色行，則為行法；不空色行，非色無想行，則",
    "T13n0399_004:0470b16": "為行法。非色無願行，非色無造行；亦復非",
    "T13n0399_004:0470b17": "色恬怕之行；亦復非色清淨之行；亦復非色",
    "T13n0399_004:0470b18": "如審之行；亦復非色無生之行；亦復非色",
    "T13n0399_004:0470b19": "無起之行；亦復非色無著之行；亦不究竟色",
    "T13n0399_004:0470b20": "之所行；亦非於色無本為行，是則行法。如",
    "T13n0399_004:0470b21": "是痛痒思想生死識行，則為行法。「非識無常",
    "T13n0399_004:0470b22": "行、非識苦行、非識無我行、非識寂行、非識",
    "T13n0399_004:0470b23": "空行、非識無想行、非識無願行、非識非",
    "T13n0399_004:0470b24": "無造行，亦復非識恬怕之行；亦復非識清淨",
    "T13n0399_004:0470b25": "之行；亦復非識如審之行；亦復非識無所生",
    "T13n0399_004:0470b26": "行；亦復非識無起之行；亦復非識無著之行；",
    "T13n0399_004:0470b27": "亦復非識究竟盡行；亦復非識無本之行；則",
    "T13n0399_004:0470b28": "為行法。亦復非識覩空之行；亦復非識無",
    "T13n0399_004:0470b29": "想之行；亦復非識無願之行，是則行法。",
    "T13n0399_004:0470c01": "亦非四種行；亦非諸入行；亦非欲色無色之",
    "T13n0399_004:0470c02": "行，是則行法。亦非有行亦非不行，亦復無",
    "T13n0399_004:0470c03": "行，是則行法。亦非往至亦非不行，亦無處",
    "T13n0399_004:0470c04": "所亦無所住，則為行法。無心意識之所行者，",
    "T13n0399_004:0470c05": "則為行法。是名曰為行法矣！「其無有見，不",
    "T13n0399_004:0470c06": "聞不知之所行者，是為行法。若使無身口心",
    "T13n0399_004:0470c07": "之行，是為行法。其不行法不行非法，是為",
    "T13n0399_004:0470c08": "行法。若無二行無若干行，是為行法。無過",
    "T13n0399_004:0470c09": "去行、無當來行、無現在行，是為行法。其無",
    "T13n0399_004:0470c10": "陰行、無諸種行、無眾入行，是為行法。無欲",
    "T13n0399_004:0470c11": "塵行、無有結恨、無所念行，是為行法。若無合",
    "T13n0399_004:0470c12": "行、無財業行，無我人壽命行，無有含血，若有",
    "T13n0399_004:0470c13": "所受同像之行，是為行法。其無發起分數之",
    "T13n0399_004:0470c14": "行，是為行法。其無吾我無己所行，是為行",
    "T13n0399_004:0470c15": "法。無斷滅行不計常行，不得諸見崖底之",
    "T13n0399_004:0470c16": "行，不倚中行，是為行法。諸法若住若無所",
    "T13n0399_004:0470c17": "住，吾我之法處所自然，其處非處清淨法處，",
    "T13n0399_004:0470c18": "一切法處皆無有處、空無之處、究本末處至",
    "T13n0399_004:0470c19": "竟無處，一切諸法無動無著不可盡極，亦無",
    "T13n0399_004:0470c20": "所有亦無所行、亦無輕戲亦無所依、亦無",
    "T13n0399_004:0470c21": "不依亦無所住亦無所受，其於是法曉了慧",
    "T13n0399_004:0470c22": "者，慧無所念，是曰諦。真諦無本則法之慧。",
    "T13n0399_004:0470c23": "「設使，寶女！菩薩如是曉了諸法，遊在生死開",
    "T13n0399_004:0470c24": "化眾生，亦不違失滅度之法，斯為菩薩等造",
    "T13n0399_004:0470c25": "法行。」世尊說此行法之時，八千菩薩逮得法",
    "T13n0399_004:0470c26": "忍。",
    "T13n0399_004:0470c27": "11 不退轉品不退轉品第十一",
    "T13n0399_004:0470c28": "於時寶女！即以十億百千貴價珠瓔，貢上大",
    "T13n0399_004:0470c29": "聖，口宣斯言：「唯然，世尊！其有菩薩遵修奉順",
    "T13n0399_004:0471a01": "此法行者，則具佛法悉能普備。如茲受決，處",
    "T13n0399_004:0471a02": "佛道場，降伏眾魔怨敵之讎，以不退轉印",
    "T13n0399_004:0471a03": "而印之，當造斯觀。」時，舍利弗謂寶女曰：「汝豈",
    "T13n0399_004:0471a04": "能知諸菩薩行不退轉印所可印乎？」於時寶",
    "T13n0399_004:0471a05": "女答舍利弗以偈頌曰：",
    "T13n0399_004:0471a06": "「人界及法界，　　審諦解平等；",
    "T13n0399_004:0471a07": "了斯無二際，　　則不退轉印。",
    "T13n0399_004:0471a08": "其過去諸佛，　　當來并現在；",
    "T13n0399_004:0471a09": "法界皆平等，　　逮成不退轉。",
    "T13n0399_004:0471a10": "諸所有境界，　　并無為之界；",
    "T13n0399_004:0471a11": "寂寞轉空議，　　覺成不退轉。",
    "T13n0399_004:0471a12": "本際無崖底，　　不得及邊畔；",
    "T13n0399_004:0471a13": "一時等能解，　　覺了不退轉。",
    "T13n0399_004:0471a14": "其有方俗法，　　如行之所趣；",
    "T13n0399_004:0471a15": "智慧觀平夷，　　覺了不退轉。",
    "T13n0399_004:0471a16": "如魔之境界，　　佛界則平等；",
    "T13n0399_004:0471a17": "相應為一類，　　以是印見印。",
    "T13n0399_004:0471a18": "其婬怒癡者，　　欲塵不可限；",
    "T13n0399_004:0471a19": "覺了諸想著，　　達解不退轉。",
    "T13n0399_004:0471a20": "生死及無為，　　道教則寂然；",
    "T13n0399_004:0471a21": "等解於滅度，　　覺了不退轉。",
    "T13n0399_004:0471a22": "五陰道如之，　　有二分別慧；",
    "T13n0399_004:0471a23": "猶如幻貌像，　　明哲無思想。",
    "T13n0399_004:0471a24": "計於四種者，　　猶如虛空界；",
    "T13n0399_004:0471a25": "曉了無可取，　　真印而見印。",
    "T13n0399_004:0471a26": "覺眼則為道，　　解空無所著；",
    "T13n0399_004:0471a27": "若眼道如之，　　以等上平等。",
    "T13n0399_004:0471a28": "諸入皆如是，　　道空常平均；",
    "T13n0399_004:0471a29": "當作是了知，　　以此印見印。",
    "T13n0399_004:0471b01": "眾生之所念，　　一心悉知之；",
    "T13n0399_004:0471b02": "則無所罣礙，　　斯故不退轉。",
    "T13n0399_004:0471b03": "一切群萌根，　　卑劣妙中間；",
    "T13n0399_004:0471b04": "于彼度無極，　　逮成不退轉。",
    "T13n0399_004:0471b05": "辯才無罣礙，　　無逝無所住；",
    "T13n0399_004:0471b06": "億劫中誦說，　　其法不可盡。",
    "T13n0399_004:0471b07": "虛空尚可盡，　　風可尚執持；",
    "T13n0399_004:0471b08": "彼明辯才慧，　　則不可盡極。",
    "T13n0399_004:0471b09": "總持行如斯，　　攬攝一切法；",
    "T13n0399_004:0471b10": "名德不違心，　　不失于博聞。",
    "T13n0399_004:0471b11": "其十方諸佛，　　導師所說法；",
    "T13n0399_004:0471b12": "皆得于總持，　　慧心念不忘。",
    "T13n0399_004:0471b13": "於過去千劫，　　所聞大聖法；",
    "T13n0399_004:0471b14": "諮問真諦教，　　善學於總持。",
    "T13n0399_004:0471b15": "斯等總持然，　　辯才亦如之；",
    "T13n0399_004:0471b16": "智惠及諸根，　　逮成不退轉。",
    "T13n0399_004:0471b17": "以空印諸法，　　無著無所拔；",
    "T13n0399_004:0471b18": "以印印於空，　　故曰不退轉。",
    "T13n0399_004:0471b19": "虛空印諸法，　　清淨無所有；",
    "T13n0399_004:0471b20": "曉了此本際，　　以印不退轉。",
    "T13n0399_004:0471b21": "諸因緣法無，　　因緣其惟行；",
    "T13n0399_004:0471b22": "因緣則非真，　　諦相一切法。",
    "T13n0399_004:0471b23": "諸法相猶幻，　　猶如虛空相；",
    "T13n0399_004:0471b24": "以是相印之，　　印於不退轉。",
    "T13n0399_004:0471b25": "一切眾生行，　　色聲之禮節；",
    "T13n0399_004:0471b26": "一時普能現，　　覺了不退轉。",
    "T13n0399_004:0471b27": "於施捨無量，　　功德常無盡；",
    "T13n0399_004:0471b28": "供養虛空界，　　至誠命為一。",
    "T13n0399_004:0471b29": "禁戒高無極，　　懷來致佛戒；",
    "T13n0399_004:0471c01": "無限無有量，　　等遊若虛空。",
    "T13n0399_004:0471c02": "一切眾生禁，　　學不學緣覺；",
    "T13n0399_004:0471c03": "及不退轉戒，　　十六分無倫。",
    "T13n0399_004:0471c04": "忍辱悉盡極，　　遵修無所生；",
    "T13n0399_004:0471c05": "成就此忍辱，　　逮成不退轉。",
    "T13n0399_004:0471c06": "精進無限量，　　方便不可極；",
    "T13n0399_004:0471c07": "悅可群萌類，　　精進為大仙。",
    "T13n0399_004:0471c08": "常為專志定，　　無亂善謹慎；",
    "T13n0399_004:0471c09": "普見一切法，　　無諍定三昧。",
    "T13n0399_004:0471c10": "逮無礙智惠，　　淨除所覩處；",
    "T13n0399_004:0471c11": "得佛之尊行，　　淨土令成就。",
    "T13n0399_004:0471c12": "慧飛度無極，　　善學於善權；",
    "T13n0399_004:0471c13": "以佛印見印，　　遵修于道行。",
    "T13n0399_004:0471c14": "其行不可知，　　志性何所療？",
    "T13n0399_004:0471c15": "積行無邊際，　　開化于眾生。",
    "T13n0399_004:0471c16": "諸聲聞緣覺，　　一切魔異學；",
    "T13n0399_004:0471c17": "緣不能及知，　　大人之所行。",
    "T13n0399_004:0471c18": "彼不著諸行，　　感動神足定；",
    "T13n0399_004:0471c19": "解空無所有，　　皆讀逮所興。",
    "T13n0399_004:0471c20": "來過而出生，　　示現佛形像；",
    "T13n0399_004:0471c21": "坐於佛樹下，　　則轉于法輪。",
    "T13n0399_004:0471c22": "普現諸國土，　　面見十方佛；",
    "T13n0399_004:0471c23": "譬若如日月，　　等遊于虛空。",
    "T13n0399_004:0471c24": "示現取滅度，　　隨大信樂乘；",
    "T13n0399_004:0471c25": "不違示斯印，　　其印不退轉。",
    "T13n0399_004:0471c26": "無限如虛空，　　智慧普若斯！",
    "T13n0399_004:0471c27": "不退轉之法，　　曉了道如斯！」",
    "T13n0399_004:0471c28": "於是寶女說此頌已不退轉印時，三千大千",
    "T13n0399_004:0471c29": "世界為大震動，五千菩薩得不退轉受別之",
    "T13n0399_004:0472a01": "印。世尊則讚彼寶女曰：「善哉善哉！快說斯",
    "T13n0399_004:0472a02": "言，能演菩薩不退轉印」。",
    "T13n0399_004:0472a03": "12 大乘品大乘品第十二",
    "T13n0399_004:0472a04": "於是賢者須菩提白世尊曰：「唯然，大聖！如今",
    "T13n0399_004:0472a05": "斯女，不退轉印而見印矣，不復疑也，乃能有",
    "T13n0399_004:0472a06": "斯如此像類上妙辯才也。設不爾者，無緣講",
    "T13n0399_004:0472a07": "說若茲深法。」佛言：「如是，須菩提！誠如所云。如",
    "T13n0399_004:0472a08": "斯寶女，不退轉印而見印矣！以逮法忍，乃得",
    "T13n0399_004:0472a09": "入斯大乘之行。」於時寶女前問佛言：「所云大",
    "T13n0399_004:0472a10": "乘為何謂乎？」佛告寶女：「所謂大乘，弘廣之乘，",
    "T13n0399_004:0472a11": "慰撫一切眾生之類故；無有陰蓋，示現一切",
    "T13n0399_004:0472a12": "眾德異惠故；離垢之乘，捨諸塵勞窈冥事故；",
    "T13n0399_004:0472a13": "普照之乘，一切所解脫門相故；顯曜之乘，無",
    "T13n0399_004:0472a14": "欲著故；隨因緣乘，脫所罣礙故；清淨之乘，護",
    "T13n0399_004:0472a15": "戒品故；等善住乘；而諦慎護定品之故；無漏",
    "T13n0399_004:0472a16": "之乘，選惠品故；解脫乘者，照解品故；等現一",
    "T13n0399_004:0472a17": "切諸法乘者，曉了度知見品之故；不進退乘",
    "T13n0399_004:0472a18": "者，攝十力故；無懼乘者，四無所畏師子吼",
    "T13n0399_004:0472a19": "故；無所往至離處乘者，攝受諸佛十八不共",
    "T13n0399_004:0472a20": "殊勝法故；普平乘者，等行慈心加眾生故；",
    "T13n0399_004:0472a21": "無害乘者，則以正法抑制一切諸外學故；消",
    "T13n0399_004:0472a22": "除乘者，降伏一切魔官屬故；寂滅乘者，壞塵",
    "T13n0399_004:0472a23": "勞故；降化乘者，伏陰魔故；離限乘者，越死魔",
    "T13n0399_004:0472a24": "故；殊勝乘者，棄天魔故；豪富乘者，則能具足",
    "T13n0399_004:0472a25": "施度無極故；無熱乘者，戒度無極則具足故；",
    "T13n0399_004:0472a26": "棄怨乘者，忍度無極則具足故；堅無壞乘",
    "T13n0399_004:0472a27": "者，進度無極則具足故；斷除一切諸所自在",
    "T13n0399_004:0472a28": "瑕玼之乘者，心離陰蓋故；所修乘者，寂度",
    "T13n0399_004:0472a29": "無極則具足故；一切善德一切智惠世俗之",
    "T13n0399_004:0472b01": "事度世之法所遭乘者，智度無極則具足故；",
    "T13n0399_004:0472b02": "普御隨行一切乘者，權度無極則具足故；至",
    "T13n0399_004:0472b03": "無至乘，趣滅度故；歸安乘者，建八路故；其所",
    "T13n0399_004:0472b04": "至到無處乘者，遵修奉行觀寂之故；根力覺",
    "T13n0399_004:0472b05": "意具志乘者，一切諸魔及諸異學無瞻顏故；",
    "T13n0399_004:0472b06": "四神足乘，則能普現諸佛國故；等能超度",
    "T13n0399_004:0472b07": "正諦住乘，蠲除一切諸不善法、遵修眾行",
    "T13n0399_004:0472b08": "德善法故；善修謹慎意止乘者，無內怨故；",
    "T13n0399_004:0472b09": "假使不著三界乘者，奉無漏故；不著有為諸",
    "T13n0399_004:0472b10": "界乘者，逮得無為顯曜界故；不捨道心御善",
    "T13n0399_004:0472b11": "住乘，不樂一切聲聞緣覺所行惠故；超越乘",
    "T13n0399_004:0472b12": "者，則能施以無見頂故；莊嚴乘者，功德成故；",
    "T13n0399_004:0472b13": "選擇眾生志性乘者，究竟慧故；闡門乘者，",
    "T13n0399_004:0472b14": "所可祠祀無所逆故；一味乘者，等佛惠故；洪",
    "T13n0399_004:0472b15": "音乘者，十方聞故；一切諸天普禮乘者，善修",
    "T13n0399_004:0472b16": "業故；釋梵四王所歎乘者，德無量故；其有",
    "T13n0399_004:0472b17": "慳貪能施乘者，為元首故。若有犯禁施惠戒",
    "T13n0399_004:0472b18": "乘者，謂大乘故；志懷瞋怒施忍乘者，不加害",
    "T13n0399_004:0472b19": "心於眾生故；其懈怠者施精進乘，被堅固鎧",
    "T13n0399_004:0472b20": "未曾捨故；其亂心者施禪定乘，令心調定業",
    "T13n0399_004:0472b21": "仁賢故；其邪智者施正惠乘，博聞解故；惠",
    "T13n0399_004:0472b22": "施眾安除苦患乘，不造一切眾惡之故。佛之",
    "T13n0399_004:0472b23": "聖道無罣礙智，無等倫惠所示現者，皆處一",
    "T13n0399_004:0472b24": "切諸乘頂故。以是之故為大乘也。」佛講說",
    "T13n0399_004:0472b25": "此大乘議時，萬二千人發無上正真道意，",
    "T13n0399_004:0472b26": "口說斯言：「吾等亦當乘斯大乘，令無數人眾",
    "T13n0399_004:0472b27": "生之類，皆使得立於此大乘。」",
    "T13n0399_004:0472b28": "於是寶女白世尊曰：「唯然，大聖！其大乘者",
    "T13n0399_004:0472b29": "有何塹路，而不疾歸諸通之惠？」佛告寶女：「行",
    "T13n0399_004:0472c01": "大乘者，有三十二罣礙塹路，以此塹故不疾",
    "T13n0399_004:0472c02": "得成諸通之慧。何謂三十二？樂聲聞乘一。",
    "T13n0399_004:0472c03": "志緣覺乘二。求釋梵處三。倚著所生淨修梵行",
    "T13n0399_004:0472c04": "四。專一德本言是我所五。若得財寶慳貪愛悋",
    "T13n0399_004:0472c05": "六。以偏黨心而施眾生七。輕易戒禁八。不念道",
    "T13n0399_004:0472c06": "心專精之行九。瞋恚之事以為名聞十。其心廢",
    "T13n0399_004:0472c07": "逸十一。而心馳騁十二。不求博聞十三。不察所造十四。貢高",
    "T13n0399_004:0472c08": "自大十五。不能清淨身口心行十六。不護正法十七。背",
    "T13n0399_004:0472c09": "捨師恩十八。棄捨四恩十九。離堅要法二十。習諸惡友",
    "T13n0399_004:0472c10": "二十一。隨諸陰種二十二。不勸助道二十三。念不善本二十",
    "T13n0399_004:0472c11": "四。所發道意無權方便二十五。不以慇懃咨嗟三",
    "T13n0399_004:0472c12": "寶二十六。憎諸菩薩二十七。所未聞法聞之誹謗二十八。",
    "T13n0399_004:0472c13": "不覺魔事二十九。習恃俗典三十。不肯勸化於眾生",
    "T13n0399_004:0472c14": "類三十一。厭於生死三十二。是為三十二事，違失大乘",
    "T13n0399_004:0472c15": "墮于塹路，其墮塹路不能疾成諸通之惠。「又",
    "T13n0399_004:0472c16": "復寶女！其學大乘之威神德，以此之乘墮于",
    "T13n0399_004:0472c17": "塹路。所以者何？其於斯乘有為之穢，不如所",
    "T13n0399_004:0472c18": "乘為大乘者，則墮塹路。若以於彼無為之德，",
    "T13n0399_004:0472c19": "如斯行乘為大乘者，名聞之德計於彼乘，於",
    "T13n0399_004:0472c20": "如來心即為塵勞一切不順，於斯大乘悉墮塹",
    "T13n0399_004:0472c21": "路。其於斯乘著如來覺，德稱之故，如是乘者",
    "T13n0399_004:0472c22": "大乘之德故墮塹路。是故寶女！菩薩大乘當",
    "T13n0399_004:0472c23": "棄塵勞所慕法乘，以斯之法致淨大乘，當習",
    "T13n0399_004:0472c24": "此法思惟奉行令斯恢弘。「何所是法淨致大",
    "T13n0399_004:0472c25": "乘？有三十二法致淨大乘。何謂三十二？於諸",
    "T13n0399_004:0472c26": "眾生無請之友故；真諦究竟為他人故；志性",
    "T13n0399_004:0472c27": "堅強遵修眾德，行不以厭至德成故；心無憒",
    "T13n0399_004:0472c28": "亂志性淨故；其身清淨威儀禮節無想念故；",
    "T13n0399_004:0472c29": "口言清淨言行相副故；其心清淨不捨道心",
    "T13n0399_004:0473a01": "故；布施清淨不望報故；戒行鮮潔護犯禁",
    "T13n0399_004:0473a02": "故；忍清淨者不惜身命故；精進清淨十力、無",
    "T13n0399_004:0473a03": "畏具足故；禪定清淨一切塵勞無雜錯故；智",
    "T13n0399_004:0473a04": "惠清淨蠲除一切罣礙之故；清淨心者降伏",
    "T13n0399_004:0473a05": "一切眾魔之故；堅固行者度諸願故；習諸四",
    "T13n0399_004:0473a06": "恩不捨眾生故；於佛反覆護正法故；以不懈",
    "T13n0399_004:0473a07": "惓則能具足道品法故；所聞無厭具聖智故；",
    "T13n0399_004:0473a08": "其歡喜者轉加勝故；無慢善聖以能致到無",
    "T13n0399_004:0473a09": "見頂故；於一切法無諍訟者，因緣報應所見",
    "T13n0399_004:0473a10": "和故；無貧匱者獲七財故；所以不僕由自在",
    "T13n0399_004:0473a11": "故；德慧成就不失通故；滅除眾生之塵勞者，",
    "T13n0399_004:0473a12": "定於寂然成就之故；如來惠解所變化者具",
    "T13n0399_004:0473a13": "足觀故；覩三脫門所示覩者，遵修於空無想",
    "T13n0399_004:0473a14": "願故；澹泊內者，令諸眾生覺了分別寂然惠",
    "T13n0399_004:0473a15": "故；興盡惠者不起法忍故；修行一切諸法要",
    "T13n0399_004:0473a16": "者，致受別故。」佛言寶女：「是為三十二法淨",
    "T13n0399_004:0473a17": "致大乘。」說此三十二事法品典時，七萬二千",
    "T13n0399_004:0473a18": "天與人，皆發無上正真道意；萬二千菩薩得",
    "T13n0399_004:0473a19": "不起法忍。天於虛空百萬之眾諮嗟歎吒，雨",
    "T13n0399_004:0473a20": "於天華鼓諸伎樂，各各舉聲而歌頌曰：「其有",
    "T13n0399_004:0473a21": "逮聞於此大乘名德之稱，斯等眾生振救建",
    "T13n0399_004:0473a22": "立諸佛之德，其聞信樂篤信以後，若執持者",
    "T13n0399_004:0473a23": "審諦奉行，復超此功。」",
    "T13n0399_004:0473a24": "13 囑累品囑累品第十三",
    "T13n0399_004:0473a25": "於是天帝釋、梵、忍跡天王、四大天王白世尊",
    "T13n0399_004:0473a26": "曰：「至未曾有，天中之天！乃能善說深奧應",
    "T13n0399_004:0473a27": "議，講斯經典多所導利，滅諸陰蓋及眾塵",
    "T13n0399_004:0473a28": "勞，化不順議示導正義，以降魔怨，棄捐一切",
    "T13n0399_004:0473a29": "諸外異學，總攝一切諸佛之法。是故世尊！吾",
    "T13n0399_004:0473b01": "當受持於斯法典諷誦講說。若諸法師，攬受",
    "T13n0399_004:0473b02": "奉持此經卷，歸身手執若在其舍，書著竹",
    "T13n0399_004:0473b03": "帛宣布遠近。諸天、龍、神及揵沓惒，若信是經",
    "T13n0399_004:0473b04": "欲奉持者，當令斯袖寬弘無役，其不悅樂而",
    "T13n0399_004:0473b05": "察陰蓋者當令諦受，而使斯等不犯法師不",
    "T13n0399_004:0473b06": "有所嬈。」於是世尊告天帝釋、梵、忍跡天、四大",
    "T13n0399_004:0473b07": "天王：「善哉善哉！諸仁者等！汝等乃欲將護法",
    "T13n0399_004:0473b08": "師，曉了志願。已能將護於法師者，諸仁者等",
    "T13n0399_004:0473b09": "則為擁護於正法矣。已能擁護於正法者，則",
    "T13n0399_004:0473b10": "為擁護一切群萌。」",
    "T13n0399_004:0473b11": "爾時，世尊告賢者阿難：「汝當受此經卷之品，",
    "T13n0399_004:0473b12": "寶女所問正法之典，受持諷誦為他人說。假",
    "T13n0399_004:0473b13": "使菩薩於百千劫，而行布施忍辱者；設有菩",
    "T13n0399_004:0473b14": "薩取是經法，受則上口而諷誦者、為他人說，",
    "T13n0399_004:0473b15": "建立大哀欲度眾生，具足大慈思惟經法立",
    "T13n0399_004:0473b16": "於忍辱，斯之獲德出彼福上，速疾得歸於此",
    "T13n0399_004:0473b17": "大乘。」賢者阿難白世尊曰：「吾尋奉受斯法典",
    "T13n0399_004:0473b18": "已。唯然，大聖！斯之經法名曰何等？云何奉行？」",
    "T13n0399_004:0473b19": "佛告阿難：「斯之經法，名曰『真諦曉了義律達",
    "T13n0399_004:0473b20": "門之品』當持。又名『無量之德發意所說』當持。",
    "T13n0399_004:0473b21": "『如來十力、四無所畏、十八不共諸佛之法分別",
    "T13n0399_004:0473b22": "諸相菩薩應時遵修法行』，『說不退轉輪印",
    "T13n0399_004:0473b23": "講演大乘』當奉持之。『聚會之品寶女所問』當",
    "T13n0399_004:0473b24": "奉持之。阿難！汝若能持此法門品為他人",
    "T13n0399_004:0473b25": "說，便獲無量名德諸法法之光曜，則為眾生",
    "T13n0399_004:0473b26": "建立佛事。所以者何？是為去來今現諸佛世",
    "T13n0399_004:0473b27": "尊究竟之法。」佛說如是！寶女、阿難，一切眾會",
    "T13n0399_004:0473b28": "諸天人民、阿須倫、世間人，聞經莫不歡喜。",
    "T13n0399_004:0473b29": "寶女所問經卷第四"
}