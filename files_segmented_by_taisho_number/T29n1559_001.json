{
    "T29n1559_001:0161a03": "阿毘達磨俱舍釋論序",
    "T29n1559_001:0161a05": "正教本宗。文唯三藏。梵音所闡。諒無異說。",
    "T29n1559_001:0161a06": "法相深微。名實繁曠。若非圓明獨朗。孰能通",
    "T29n1559_001:0161a07": "達。自日隱頞多之山。月翳羅睺之手。時移解",
    "T29n1559_001:0161a08": "昧。部執競興。或以文釋義。或以義判文。雖",
    "T29n1559_001:0161a09": "復得失參差。皆以三藏為本。可謂殊塗同",
    "T29n1559_001:0161a10": "歸一致百慮者也。尋十八部。師及弟子。並各",
    "T29n1559_001:0161a11": "造論。解其所執。於一部中多有諸論。此土先",
    "T29n1559_001:0161a12": "譯薩婆多部。止有毘婆沙及雜心四卷。毘婆",
    "T29n1559_001:0161a13": "沙明義雖廣。而文句來不具足。雜心說乃處",
    "T29n1559_001:0161a14": "中。止述自部宗致四卷。過存省略。旨趣難",
    "T29n1559_001:0161a15": "可尋求。此土先譯經部正。有成實一論。成",
    "T29n1559_001:0161a16": "實乃以經部駁斥餘師。其間所用。或同餘",
    "T29n1559_001:0161a17": "部。又於破立之中。亦未皆盡其妙。且傳譯",
    "T29n1559_001:0161a18": "參差。難可具述。佛滅度後千一百餘年。有出",
    "T29n1559_001:0161a19": "家菩薩。名婆藪盤豆。器度宏曠。神才壯逸。學",
    "T29n1559_001:0161a20": "窮文字。思徹淵源。德隆終古。名蓋當世。造",
    "T29n1559_001:0161a21": "大小乘論。凡數十部。並盛宣行。靡不宗學。法",
    "T29n1559_001:0161a22": "師德業。具如別傳。先於薩婆多部出家。仍學",
    "T29n1559_001:0161a23": "彼部所立三藏。後見彼法多有乖違。故造此",
    "T29n1559_001:0161a24": "論。具述彼執。隨其謬處。以經部破之。故此",
    "T29n1559_001:0161a25": "論本宗是薩婆多部。其中取捨。以經部為正。",
    "T29n1559_001:0161a26": "博綜群籍。妙拔眾師。談玄微窮於奧極。述事",
    "T29n1559_001:0161a27": "象略而周遍。顯成聖旨。備摧異說。立不可",
    "T29n1559_001:0161a28": "[門@視]。破無能擬。義兼數論。而深廣愈之。詞不",
    "T29n1559_001:0161a29": "繁而義顯。義雖深而易入。故天竺咸稱為聰",
    "T29n1559_001:0161b01": "明論。於大小乘學。悉依此為本。有三藏法師",
    "T29n1559_001:0161b02": "俱羅那他。聰敏強記。才辯無竭。碩學多聞。",
    "T29n1559_001:0161b03": "該通內外。為弘法故。遠遊此國。值梁室將傾。",
    "T29n1559_001:0161b04": "時事紛梗。法師避地東西。垂二十載。欲還天",
    "T29n1559_001:0161b05": "竺。來至番禺。慧愷因請翻講攝大乘等論經。",
    "T29n1559_001:0161b06": "涉二年。文義方畢。法師爾後猶欲旋歸。刺史",
    "T29n1559_001:0161b07": "歐陽紇尚仁貴道。久申敬事。重復請留。彌加",
    "T29n1559_001:0161b08": "殊禮。慧愷與僧忍等。更請翻講此論。以陳",
    "T29n1559_001:0161b09": "天嘉四年歲次閼逢龍集涒灘正月二十五",
    "T29n1559_001:0161b10": "日。於制旨寺。始就開闡。惑品未畢。仍事徙",
    "T29n1559_001:0161b11": "居於南海郡內。續更敷說。法師遊方既久。精",
    "T29n1559_001:0161b12": "解此土音義。凡所翻譯。不須度語。但梵音所",
    "T29n1559_001:0161b13": "目。於義易彰。今既改變梵音。詞理難卒符會。",
    "T29n1559_001:0161b14": "故於一句之中。循環辯釋。翻覆鄭重。乃得相",
    "T29n1559_001:0161b15": "應。慧愷謹即領受。隨定隨書。日夜相係。無",
    "T29n1559_001:0161b16": "懈晷刻。至其年閏十月十日。文義究竟。論文",
    "T29n1559_001:0161b17": "二十二卷。論偈一卷。義疏五十三卷。刺史仍",
    "T29n1559_001:0161b18": "請於城內講說。既得溫故。頗識大宗。非唯闇",
    "T29n1559_001:0161b19": "弱。多有疑滯。又恐所翻不免謬失。至天嘉五",
    "T29n1559_001:0161b20": "年歲次柔兆二月二日。與僧忍等。更請法師。",
    "T29n1559_001:0161b21": "重譯論文。再解義意。至光大元年歲次強圉",
    "T29n1559_001:0161b22": "十二月二十五日。治定前本始末究竟。長史",
    "T29n1559_001:0161b23": "袁敬。識鑒沈深。信解明正。長史長子元友。",
    "T29n1559_001:0161b24": "愛文重法。博學多藝。並禮事法師。備盡經始",
    "T29n1559_001:0161b25": "經。南中翻譯。悉賴此貴門。方希永傳來世。",
    "T29n1559_001:0161b26": "以為後生模式。佛法大海。深廣無際。若不局",
    "T29n1559_001:0161b27": "一塗。能信順求學。豈不同飡甘露。共嗅詹",
    "T29n1559_001:0161b28": "匐者哉。如或專執。非所喻也。",
    "T29n1559_001:0161c02": "阿毘達磨俱舍釋論卷第一",
    "T29n1559_001:0161c04": "婆藪盤豆造",
    "T29n1559_001:0161c05": "陳天竺三藏真諦譯",
    "T29n1559_001:0161c06": "釋論中分別界品第一",
    "T29n1559_001:0161c07": "　一切種智滅諸冥　　拔出眾生生死泥",
    "T29n1559_001:0161c08": "　頂禮大師如理教　　對法俱舍我當說",
    "T29n1559_001:0161c09": "釋曰。若人欲正造論。當令他知大師不共功",
    "T29n1559_001:0161c10": "德。故說眾德為先。後頂禮大師。此偈但依佛",
    "T29n1559_001:0161c11": "世尊說。偈曰。一切種智滅諸暝。釋曰。滅一",
    "T29n1559_001:0161c12": "切暝。由一切種智。於一切法無明者。能障",
    "T29n1559_001:0161c13": "見真實義。故稱為暝。此無明於佛世尊。由",
    "T29n1559_001:0161c14": "得究竟通對治故。一切種於一切法。永不生",
    "T29n1559_001:0161c15": "為法故。故稱為滅。獨覺及聲聞。於一切法雖",
    "T29n1559_001:0161c16": "除無明。由有染污無明極不生故。不由一切",
    "T29n1559_001:0161c17": "種。何以故。諸餘聖人。於如來不共法。及於",
    "T29n1559_001:0161c18": "餘境。最久遠時處無邊差別。有無染污無明。",
    "T29n1559_001:0161c19": "顯自利行究竟。讚歎佛已。次以利他行圓滿。",
    "T29n1559_001:0161c20": "讚歎世尊。偈曰。拔出眾生生死泥。釋曰。生",
    "T29n1559_001:0161c21": "死是世間沈著處故。難可度故。故以譬泥。",
    "T29n1559_001:0161c22": "眾生於中沈著無救接者。唯佛世尊欲憐愍",
    "T29n1559_001:0161c23": "度脫。授說正法手應理拔濟。是人與自他利",
    "T29n1559_001:0161c24": "益行相應。偈曰。頂禮大師如理教。釋曰。頭",
    "T29n1559_001:0161c25": "面接足名頂禮。立教不虛稱大師。無倒稱如",
    "T29n1559_001:0161c26": "理。得善離惡言稱教。說此如理教為利他方",
    "T29n1559_001:0161c27": "便。由如理教。從生死泥拔濟眾生。不由通慧",
    "T29n1559_001:0161c28": "施恩威德等。頂禮如理教師已。欲何所作。偈",
    "T29n1559_001:0161c29": "曰。對法俱舍我當說。釋曰。此法通名滅濟",
    "T29n1559_001:0162a01": "教。別名云何。阿毘達磨俱舍。何法名阿毘達",
    "T29n1559_001:0162a02": "磨。偈曰。淨智助伴名對法。釋曰。智謂。擇法。",
    "T29n1559_001:0162a03": "淨謂無垢。即無流智助伴。謂因緣資糧。若爾",
    "T29n1559_001:0162a04": "則說無流五陰。名阿毘達磨。此即真實阿毘",
    "T29n1559_001:0162a05": "達磨。若說假名阿毘達磨。偈曰。能得此法諸",
    "T29n1559_001:0162a06": "智論。釋曰。即是有流思慧聞慧生得慧及助",
    "T29n1559_001:0162a07": "伴論。謂能傳生無流智。是無流智資糧故。亦",
    "T29n1559_001:0162a08": "名阿毘達磨。因何義立此名。能持自體相故",
    "T29n1559_001:0162a09": "稱達磨。或一切法中真實法涅槃為相。故稱",
    "T29n1559_001:0162a10": "達磨。此智對諸法。於法現前故。稱阿毘達",
    "T29n1559_001:0162a11": "磨。此論云何名阿毘達磨俱舍。偈曰。由義對",
    "T29n1559_001:0162a12": "法入此攝。釋曰。彼文句名阿毘達磨。由隨勝",
    "T29n1559_001:0162a13": "義入此論攝。是故此論於彼得稱為藏。復次",
    "T29n1559_001:0162a14": "偈曰。論依對法名俱舍。釋曰。阿毘達磨是此",
    "T29n1559_001:0162a15": "論依止。何以故。從彼法中引生此論故。彼於",
    "T29n1559_001:0162a16": "此論亦受藏名。以是義故此論名為阿毘達",
    "T29n1559_001:0162a17": "磨俱舍。復次此法其用云何。何人先說此法。",
    "T29n1559_001:0162a18": "而法師恭敬欲解說之。偈曰。離簡擇法更不",
    "T29n1559_001:0162a19": "有。為寂靜惑別方便。世間由惑轉有海。為",
    "T29n1559_001:0162a20": "此傳佛說對法。釋曰。若離擇法覺分。無別方",
    "T29n1559_001:0162a21": "便能除滅諸惑。諸惑能輪轉世間於生死海。",
    "T29n1559_001:0162a22": "由此正因。欲令弟子得簡擇法。故大師佛世",
    "T29n1559_001:0162a23": "尊先說阿毘達磨。若離此正諸說。弟子不",
    "T29n1559_001:0162a24": "能如理簡擇真法故。佛世尊處處散說此法。",
    "T29n1559_001:0162a25": "大德迦旃延子等諸弟子。撰集安置。猶如大",
    "T29n1559_001:0162a26": "德達磨多羅多撰集優陀那伽他部類。聞毘",
    "T29n1559_001:0162a27": "婆沙師傳說如此。何者諸法是所簡擇。為令",
    "T29n1559_001:0162a28": "他簡擇彼法。佛世尊說阿毘達磨。偈曰。有流",
    "T29n1559_001:0162a29": "無流法。釋曰。略說一切法。謂有流無流。此",
    "T29n1559_001:0162b01": "中何者有流。偈曰。有為除聖道。有流釋曰。",
    "T29n1559_001:0162b02": "除道聖諦。所餘有為法說。名有流。何以故。",
    "T29n1559_001:0162b03": "偈曰。於中流。由隨增眠故。釋曰。若有如此",
    "T29n1559_001:0162b04": "義。諸流緣滅道二諦為境起。於中不眠。無隨",
    "T29n1559_001:0162b05": "增故。是故於中不可立有流為反質難。是不",
    "T29n1559_001:0162b06": "眠義。後分別惑品中當廣說。說有流法已。何",
    "T29n1559_001:0162b07": "者無流法。偈曰。無流法聖道及三種無為。釋",
    "T29n1559_001:0162b08": "曰。何者三無為。偈曰。虛空及二滅。釋曰何",
    "T29n1559_001:0162b09": "者二滅。擇滅非擇滅。如此空等三無為及聖",
    "T29n1559_001:0162b10": "道。說為無流法。何以故。於中諸流不能眠",
    "T29n1559_001:0162b11": "故略說。三無為中何者為空。偈曰。此中空無",
    "T29n1559_001:0162b12": "礙。釋曰。空以無障無礙為性故色於中行。偈",
    "T29n1559_001:0162b13": "曰。擇滅謂永離。釋曰。與有流法永相離說名",
    "T29n1559_001:0162b14": "擇滅。各數簡擇苦等聖諦名擇。即智勝因。",
    "T29n1559_001:0162b15": "此所得己利名為擇滅。具足應言擇所得滅。",
    "T29n1559_001:0162b16": "以略說故但稱擇滅。如車與牛相應名為牛",
    "T29n1559_001:0162b17": "車。一切有流為一擇滅為不一。不一云何偈",
    "T29n1559_001:0162b18": "曰。各各對諸結。釋曰。如結數量。擇滅亦爾。",
    "T29n1559_001:0162b19": "若不爾。由證見苦所斷惑擇滅。則應一時俱",
    "T29n1559_001:0162b20": "證一切惑擇滅。若爾修餘對治道則空無果。",
    "T29n1559_001:0162b21": "佛經言擇滅無同類。此言何義。擇滅無同類",
    "T29n1559_001:0162b22": "因。亦非他同類。因此是經義。非無與其同類。",
    "T29n1559_001:0162b23": "說擇滅已。偈曰。恒遮欲生生。別有非擇滅釋",
    "T29n1559_001:0162b24": "曰。能永遮未來諸法生。異於擇滅有別滅。說",
    "T29n1559_001:0162b25": "名非擇滅。不由簡擇得故。云何得。因緣不具",
    "T29n1559_001:0162b26": "故。譬如有人意識及眼根緣一色塵起。是時",
    "T29n1559_001:0162b27": "餘色聲香味觸等。悉有即謝。五識聚不能緣",
    "T29n1559_001:0162b28": "彼為境界更生。何以故。五識無有功能緣",
    "T29n1559_001:0162b29": "過去塵為。境是故識等有非擇滅。由因緣不",
    "T29n1559_001:0162c01": "具故。得依二滅立四句。有諸法唯有擇滅。",
    "T29n1559_001:0162c02": "謂過去現在定生為法。皆是有流有諸法唯",
    "T29n1559_001:0162c03": "有非擇滅。謂不生為法無流有為。有諸法具",
    "T29n1559_001:0162c04": "有二滅。謂有流定不生為法。有諸法無有二",
    "T29n1559_001:0162c05": "滅。謂過去現在定生為法。皆是無流。說三無",
    "T29n1559_001:0162c06": "為已。前說有為法除聖道名有流。何者是有",
    "T29n1559_001:0162c07": "為。偈曰。又諸有為法。謂色等。五陰。釋曰。色",
    "T29n1559_001:0162c08": "陰受陰想陰行陰識陰。此五陰攝一切有為。",
    "T29n1559_001:0162c09": "已至聚集因緣所作。故名有為。何以故。無有",
    "T29n1559_001:0162c10": "法無緣及一緣。所生故。是彼種類故。於未來",
    "T29n1559_001:0162c11": "無妨。譬如獨陀。偈曰。說世路言依。有離及",
    "T29n1559_001:0162c12": "有類。釋曰。是諸有為法。有已正當行故名",
    "T29n1559_001:0162c13": "世路。復次無常所食故。言謂方言。是言所應",
    "T29n1559_001:0162c14": "義名言依。由執有義言故。佛經說有為法名",
    "T29n1559_001:0162c15": "言依。若不爾。則違分別道理二論。彼論云。",
    "T29n1559_001:0162c16": "言依入十八界攝。永出名離。所謂涅槃。一切",
    "T29n1559_001:0162c17": "有為。涅槃永出離故。有為法有離涅槃無離",
    "T29n1559_001:0162c18": "故。有為法名有離。有因故名有類。類以因",
    "T29n1559_001:0162c19": "義。毘婆沙師作此說。如是等是有為別名。",
    "T29n1559_001:0162c20": "復次是有為法。偈曰。有流名取陰。釋曰。此",
    "T29n1559_001:0162c21": "何所顯。是有取可說名陰有。但陰非取。謂無",
    "T29n1559_001:0162c22": "流有為。此中以惑為取。陰從取生故名取陰。",
    "T29n1559_001:0162c23": "譬如草木糠火。復次隨逐取故。譬如王人。",
    "T29n1559_001:0162c24": "復次諸取從彼生故名取陰。譬如花樹果樹。",
    "T29n1559_001:0162c25": "是有流諸法。偈曰。或說有鬪爭。釋曰。諸惑",
    "T29n1559_001:0162c26": "名鬪爭。能動諸善法。及損害自他。故鬪爭",
    "T29n1559_001:0162c27": "所隨眠故。故說有鬪爭。譬如有流。復次偈",
    "T29n1559_001:0162c28": "曰。苦集諦世間。釋曰。違聖人意故名苦。苦",
    "T29n1559_001:0162c29": "從諸見生故名集。破壞故名世間。有對治",
    "T29n1559_001:0163a01": "故。偈曰。見處及三有。釋曰。諸見依中住。由",
    "T29n1559_001:0163a02": "隨順增長故。故是見處。但有令有故名有。如",
    "T29n1559_001:0163a03": "此說有流法。如義別名已前已說。色等五陰。",
    "T29n1559_001:0163a04": "此中偈曰。色陰謂五根。五塵及無教。釋曰。",
    "T29n1559_001:0163a05": "五根謂眼耳鼻舌身。五塵是眼等五根境。謂",
    "T29n1559_001:0163a06": "色聲香味觸及無教。如此量名色陰。此中是",
    "T29n1559_001:0163a07": "前說色等五塵。偈曰。此識依淨色。說名眼等",
    "T29n1559_001:0163a08": "根。釋曰。色聲香味觸識所依止五種淨色類。",
    "T29n1559_001:0163a09": "次第應知。是眼耳鼻舌身根。如佛世尊言。比",
    "T29n1559_001:0163a10": "丘眼是內入。合四大成。是淨色性類。如此廣",
    "T29n1559_001:0163a11": "說。復次前已說眼等五根。此識依淨色說名",
    "T29n1559_001:0163a12": "眼等根。眼根等識依止。其義如此。若立此",
    "T29n1559_001:0163a13": "義。則順分別道理論。彼論云。何者為眼根。",
    "T29n1559_001:0163a14": "謂眼識依止清淨色。說五根已。次應說五塵。",
    "T29n1559_001:0163a15": "此中偈曰。色二。釋曰。一顯色。二形色。顯色",
    "T29n1559_001:0163a16": "有四種。謂青黃赤白。餘色是此四色未異。形",
    "T29n1559_001:0163a17": "色有八種。謂長等耶。對是重說色入。偈曰。",
    "T29n1559_001:0163a18": "或二十。釋曰。謂青黃赤白長短方圓高下正",
    "T29n1559_001:0163a19": "邪雲烟塵霧影光明闇。有餘師說。空為一色",
    "T29n1559_001:0163a20": "故。有二十一色。此中形平等為正。不平等",
    "T29n1559_001:0163a21": "名邪。地氣名霧。日焰名光。月星火藥寶珠電",
    "T29n1559_001:0163a22": "焰名明。於中若色顯現名影。翻此名闇。餘",
    "T29n1559_001:0163a23": "色易解故今不釋。有色入有顯無形。謂青黃",
    "T29n1559_001:0163a24": "赤白影光明闇。有色入有形無顯。謂有長等",
    "T29n1559_001:0163a25": "一分。即有教身業為相。有色入有顯有形。謂",
    "T29n1559_001:0163a26": "所餘諸色。有餘師說。有色入無形無顯。謂無",
    "T29n1559_001:0163a27": "教色。有餘師說。唯光及明有顯無形。何以",
    "T29n1559_001:0163a28": "故。恒見青等諸色有長等差別。云何一物二",
    "T29n1559_001:0163a29": "知所緣。此二色於一塵中現故。是義不然。於",
    "T29n1559_001:0163b01": "有教身業。則成反質難故。說色入已。偈曰。聲",
    "T29n1559_001:0163b02": "塵有八種。釋曰。有執依非執依四大為因。有",
    "T29n1559_001:0163b03": "眾生名非眾生名。是名四聲。此聲由可愛非",
    "T29n1559_001:0163b04": "可愛差別。故成八種。此中有執依為因者。謂",
    "T29n1559_001:0163b05": "言手等聲。非執依為因者。謂風樹浪等聲。有",
    "T29n1559_001:0163b06": "眾生名者。謂有義言聲。異此為非眾生名。",
    "T29n1559_001:0163b07": "有餘師說。有別聲有執依非執依四大為因。",
    "T29n1559_001:0163b08": "謂手鼓合生。譬如一顯色隣虛不許依二四",
    "T29n1559_001:0163b09": "大生。此聲亦應爾。說聲已。偈曰。味六。釋曰。",
    "T29n1559_001:0163b10": "謂甜酢醎辛苦淡差別故。偈曰。香有四。釋曰。",
    "T29n1559_001:0163b11": "謂香臭平等不平等差別故。阿毘達磨中說",
    "T29n1559_001:0163b12": "香有三種。謂香臭平等。偈曰。觸塵十一種。",
    "T29n1559_001:0163b13": "釋曰。觸有十一種應知。謂四大滑澁重輕冷",
    "T29n1559_001:0163b14": "飢渴。此中四大後當說。柔軟名滑。麁燥為",
    "T29n1559_001:0163b15": "澁。可稱名重。翻此為輕。熱愛為冷。食愛為",
    "T29n1559_001:0163b16": "飢。飲愛為渴。於因立果名故說如此。如佛伽",
    "T29n1559_001:0163b17": "陀中說。",
    "T29n1559_001:0163b18": "　諸佛生現樂　　說正法亦樂",
    "T29n1559_001:0163b19": "　大眾和合樂　　聚集出家樂",
    "T29n1559_001:0163b20": "於色界中無飢渴觸。有所餘諸觸。於中彼衣",
    "T29n1559_001:0163b21": "若不可各稱。四大聚集所造故。亦可得稱。",
    "T29n1559_001:0163b22": "於彼無能損冷觸。有能益冷觸。他說如此。前",
    "T29n1559_001:0163b23": "已說色有多種。此中有時由一物眼識得生。",
    "T29n1559_001:0163b24": "若是時中分別一類。有時由多物眼識得生",
    "T29n1559_001:0163b25": "若是時中無。所分別。譬如軍眾。有無量顯形",
    "T29n1559_001:0163b26": "色。及遠見眾寶應知。耳等識亦爾。身識若極",
    "T29n1559_001:0163b27": "多。由五觸生。謂四大觸。諸觸中滑等隨一。",
    "T29n1559_001:0163b28": "有師作如此執。復有餘師說。具足十一觸生",
    "T29n1559_001:0163b29": "身識。若爾則總緣塵。通境為塵。五識應成不",
    "T29n1559_001:0163c01": "但緣別境。五識對入別相為境故。許彼以別",
    "T29n1559_001:0163c02": "相為境。非對物別相。斯有何失。應思此義。",
    "T29n1559_001:0163c03": "身舌二根。一時塵至。何識先生。隨強塵先",
    "T29n1559_001:0163c04": "發識。若平等塵至。舌識先生。食欲所引相續",
    "T29n1559_001:0163c05": "故。如此說五根五塵及如取塵已。今當說無",
    "T29n1559_001:0163c06": "教色。偈曰。亂心無心耶。隨流淨不淨。依止",
    "T29n1559_001:0163c07": "於四大。何無教色說。釋曰。異緣名亂心。入",
    "T29n1559_001:0163c08": "無想定及滅心定名無心。顯非亂心及有心",
    "T29n1559_001:0163c09": "故言耶。是似相續或俱或後故名隨流善名",
    "T29n1559_001:0163c10": "淨。惡名不淨。至得相續亦爾。為簡此異彼故。",
    "T29n1559_001:0163c11": "說依止於四大。毘婆沙師說。依止以因為義",
    "T29n1559_001:0163c12": "四大為無教。生等五因故。欲顯立名因故言",
    "T29n1559_001:0163c13": "何。此法雖以有色業為性。不如有教色可令",
    "T29n1559_001:0163c14": "他知。故名無教。顯是餘師說故言說。若略說。",
    "T29n1559_001:0163c15": "有教色。三摩提所生善惡性色名無教。前說",
    "T29n1559_001:0163c16": "依止四大。何者四大。偈曰。諸大謂地界。及",
    "T29n1559_001:0163c17": "水火風界。釋曰。如此四大。能持自相及所造",
    "T29n1559_001:0163c18": "色故名界。云何四界名大。一切餘色依止故。",
    "T29n1559_001:0163c19": "於彼成麁故。故名為大。復次極遍滿起。地水",
    "T29n1559_001:0163c20": "火風聚中形量大故。復次能增廣一切有色",
    "T29n1559_001:0163c21": "物生。及於世間能作大事故名大。復次此地",
    "T29n1559_001:0163c22": "等界。於何業中成。何為自性。偈曰。於持等",
    "T29n1559_001:0163c23": "業成。釋曰。勝持和攝成熟引長。於四業中。次",
    "T29n1559_001:0163c24": "第成就。地水火風界。轉移增益。故名引長",
    "T29n1559_001:0163c25": "是名四大業自性者次第。偈曰。堅濕熱動性。",
    "T29n1559_001:0163c26": "釋曰。地界以堅為性。水界以濕為性。火界以",
    "T29n1559_001:0163c27": "熱為性。風界以動為性。引諸大相續令生異",
    "T29n1559_001:0163c28": "處。如吹燈光名動。分別道理論云。何者風",
    "T29n1559_001:0163c29": "界。所謂輕觸。經說亦爾。或說輕觸為所造",
    "T29n1559_001:0164a01": "色。此法以動為定性故。說動為風界。即以業",
    "T29n1559_001:0164a02": "顯風自性。復次地等及地界等。異義云何。偈",
    "T29n1559_001:0164a03": "曰。說地顯形色。由世立名想。水火亦復然。",
    "T29n1559_001:0164a04": "釋曰。若世人示現他地大。但示顯形色。如示",
    "T29n1559_001:0164a05": "現地大。示現水火大亦爾。但示顯形色故依",
    "T29n1559_001:0164a06": "世假名想。說色入為地等三大。偈曰。唯風",
    "T29n1559_001:0164a07": "界。釋曰。是風界世人說為風。偈曰。亦爾。釋",
    "T29n1559_001:0164a08": "曰。如世人假說顯形色為地。說風亦爾。或說",
    "T29n1559_001:0164a09": "黑風。或說團風。云何說無教為後此陰名色。",
    "T29n1559_001:0164a10": "顯現變壞故。佛世尊說。比丘由此法變壞。變",
    "T29n1559_001:0164a11": "壞故說色取陰。何法能變壞。由手等觸故變",
    "T29n1559_001:0164a12": "壞。廣說如經。有對礙故可變壞。復次義部經",
    "T29n1559_001:0164a13": "中說。",
    "T29n1559_001:0164a14": "　求得欲塵人　　愛渴所染著",
    "T29n1559_001:0164a15": "　若所求不遂　　喜彼如被刺",
    "T29n1559_001:0164a16": "復次餘師說。此色欲界變壞生。對礙故名色。",
    "T29n1559_001:0164a17": "若爾隣。虛色應不成色。不可變壞故。此言非",
    "T29n1559_001:0164a18": "難。隣虛色無獨住。不和合故。若和合住則可",
    "T29n1559_001:0164a19": "變壞。若爾過去未來色不應成色。此亦已變",
    "T29n1559_001:0164a20": "壞應變壞。變壞性類故。如所燒薪。若爾無教",
    "T29n1559_001:0164a21": "不應成色。此亦由有教變壞故。其同變壞。如",
    "T29n1559_001:0164a22": "樹動影動。是義不然。無教無變壞故。若爾",
    "T29n1559_001:0164a23": "有教謝滅。無教亦應謝滅。如樹滅影滅。復",
    "T29n1559_001:0164a24": "有餘師說。依止變壞故。無教亦變壞。是義不",
    "T29n1559_001:0164a25": "然。若爾眼識等。由依止變壞。亦應成色。是",
    "T29n1559_001:0164a26": "故汝執不平。雖然有異。何以故。無教依四",
    "T29n1559_001:0164a27": "大生。如影依樹生。光依寶生。眼等識不爾。",
    "T29n1559_001:0164a28": "依眼等根生。諸根一向唯為眼等識作生因。",
    "T29n1559_001:0164a29": "此執非毘婆沙義。謂依樹影生。依寶光生。彼",
    "T29n1559_001:0164b01": "師說。影等顯色隣虛。各各依止自四大故。若",
    "T29n1559_001:0164b02": "實如此。影光依樹寶生。無教不應同此依止。",
    "T29n1559_001:0164b03": "何以故。無教所依止。四大已謝。彼師不許無",
    "T29n1559_001:0164b04": "教隨滅。是故此執不成救義。復有餘師別立",
    "T29n1559_001:0164b05": "救義言。眼等諸識依止。各有差別。有依止變",
    "T29n1559_001:0164b06": "壞如眼等。有依止不變壞如意識等。無教依",
    "T29n1559_001:0164b07": "止既不爾。此難則不平。是故此義應然。由可",
    "T29n1559_001:0164b08": "變壞故名色陰。是法前已說。色陰為性。偈曰。",
    "T29n1559_001:0164b09": "此根塵復說。十入及十界。釋曰。若安立入",
    "T29n1559_001:0164b10": "門屬十八。謂眼入色入。乃至身入觸入。若",
    "T29n1559_001:0164b11": "安立界門屬十界。謂眼界色界。乃至身界觸",
    "T29n1559_001:0164b12": "界。說色陰及安立入界已。次當說受等諸陰。",
    "T29n1559_001:0164b13": "此中偈曰。受陰領隨觸。釋曰。有三種領隨",
    "T29n1559_001:0164b14": "觸。說名受陰。何者為三。謂能領隨樂苦不樂",
    "T29n1559_001:0164b15": "不苦觸。是名三受。復次若分別此受。則成六",
    "T29n1559_001:0164b16": "受聚。謂眼觸所生受。乃至意觸所生受。偈",
    "T29n1559_001:0164b17": "曰。想陰別執相。釋曰。青黃長短男女親怨",
    "T29n1559_001:0164b18": "樂苦等相差別執。是名想陰。復次若分別此",
    "T29n1559_001:0164b19": "想。有六如受。偈曰。異四名行陰。釋曰。除色",
    "T29n1559_001:0164b20": "受想識四陰。餘有為法名行陰。經中佛世尊",
    "T29n1559_001:0164b21": "說。六故意聚名行取陰。此說由勝故。此故意",
    "T29n1559_001:0164b22": "聚。是業性故。於造作中最勝故。佛世尊說。",
    "T29n1559_001:0164b23": "能作功用起有為法故。說此為有行取陰。若",
    "T29n1559_001:0164b24": "不爾。所餘心法及不相應法非陰攝。則不可",
    "T29n1559_001:0164b25": "立為苦諦集諦。於彼亦不可立為應知應離。",
    "T29n1559_001:0164b26": "佛世尊說。我不說未見未通一法決定至苦",
    "T29n1559_001:0164b27": "後際。未除未滅亦爾。是故諸有為法入行陰",
    "T29n1559_001:0164b28": "攝。應信此義。偈曰。是受等三陰。釋曰。謂受",
    "T29n1559_001:0164b29": "想行三陰。若安立為入及界。偈曰。或名法入",
    "T29n1559_001:0164c01": "界。并無教無為。釋曰。此七種法。說名法入",
    "T29n1559_001:0164c02": "及法界。偈曰。識陰對對視。釋曰。對對諸塵意",
    "T29n1559_001:0164c03": "識心是名識陰。復次若分別此識則成六識",
    "T29n1559_001:0164c04": "聚。謂眼識乃至意識。是所說識陰。若安立",
    "T29n1559_001:0164c05": "入。偈曰。或說為意入。釋曰。若安立界。偈曰。",
    "T29n1559_001:0164c06": "或說為七界。釋曰。何者為七。偈曰。謂六識",
    "T29n1559_001:0164c07": "意根。釋曰。眼識界乃至意識界及意界。此中",
    "T29n1559_001:0164c08": "五陰。已說為十二入及十八界。除無教色。是",
    "T29n1559_001:0164c09": "色陰立為十入十界。受想行陰無教無為。立",
    "T29n1559_001:0164c10": "為法入法界。是識陰即是意入及六識界并",
    "T29n1559_001:0164c11": "意界。為不如此耶。前說唯六識為識陰。若",
    "T29n1559_001:0164c12": "爾異此六識。何法名意界。無別意界異六",
    "T29n1559_001:0164c13": "識。雖然是諸識中。偈曰。六中無間謝。說識",
    "T29n1559_001:0164c14": "名意根。釋曰。六識中隨一無間滅。此識說名",
    "T29n1559_001:0164c15": "意界。譬如一人先為子後為父。又如先為果",
    "T29n1559_001:0164c16": "後成種子。識亦如是。先為六識後成意界。若",
    "T29n1559_001:0164c17": "爾實物唯十七界或十二界。何以故。六識界",
    "T29n1559_001:0164c18": "及意界互相攝故。若爾云何安立為十八界。",
    "T29n1559_001:0164c19": "雖然偈曰。為成第六依。故界成十八。釋曰。",
    "T29n1559_001:0164c20": "是五種識界。以眼等五界為依。第六意識界",
    "T29n1559_001:0164c21": "無有別依。為成立此依故說意界。由如此安",
    "T29n1559_001:0164c22": "立依能依境界三六故。界成十八。若爾阿羅",
    "T29n1559_001:0164c23": "漢最後心。應非意界。無識在後生。為此無間",
    "T29n1559_001:0164c24": "滅故成意界。是義不然。何以故。此已住意性",
    "T29n1559_001:0164c25": "中故。因緣不具故。後識不生。此中由陰攝一",
    "T29n1559_001:0164c26": "切有為。由取陰攝一切有流。由入由界攝一",
    "T29n1559_001:0164c27": "切法盡。應知一切諸法復有略攝。偈曰。略攝",
    "T29n1559_001:0164c28": "一切法。由一陰入界。釋曰。陰中以色陰。入中",
    "T29n1559_001:0164c29": "以意入。界中以法界。應知攝一切法盡。如來",
    "T29n1559_001:0165a01": "處處說攝。其義應知如此。偈曰。同自性類",
    "T29n1559_001:0165a02": "故。釋曰。此攝由同性類相應故。不由異性",
    "T29n1559_001:0165a03": "故。何以故。偈曰。離餘法性類。釋曰。諸法與",
    "T29n1559_001:0165a04": "他性相離。則此性與彼不相應。是故不由此",
    "T29n1559_001:0165a05": "性得攝他。譬如眼根。由色陰由眼入眼界。苦",
    "T29n1559_001:0165a06": "集二諦等攝。以同性故。不由餘陰等。彼性不",
    "T29n1559_001:0165a07": "相應故。若爾有處說。由他攝他。譬如由四攝",
    "T29n1559_001:0165a08": "類攝一切眾生。此攝不恒。應知是假名。何故",
    "T29n1559_001:0165a09": "不成二十一界。何以故。眼耳鼻各有二故。不",
    "T29n1559_001:0165a10": "應爾。何以故。偈曰。類境識同故。雖二成一",
    "T29n1559_001:0165a11": "界。釋曰。此中同類者。此二同眼性類故。同",
    "T29n1559_001:0165a12": "境者。此二同緣色故。同識者。此二共為一眼",
    "T29n1559_001:0165a13": "識依止故。是故眼根雖二共成一界。於耳鼻",
    "T29n1559_001:0165a14": "應知亦爾。偈曰。若爾云何二。為莊嚴生二。",
    "T29n1559_001:0165a15": "釋曰。若實如此。眼等一界云何生二。為莊嚴",
    "T29n1559_001:0165a16": "依止故。若不爾。一眼耳一依處生。一鼻一孔",
    "T29n1559_001:0165a17": "生。此身則大醜陋。是義不然。若本來如此。",
    "T29n1559_001:0165a18": "及猫狸鴝鵒等。生二眼耳鼻有何莊嚴。若爾",
    "T29n1559_001:0165a19": "生二何為。為助成識故。如人閉一眼開一眼。",
    "T29n1559_001:0165a20": "或開一眼半閉一眼。見色皆不明了。為莊嚴",
    "T29n1559_001:0165a21": "識令成就故。三根各須二處。說陰入界已。應",
    "T29n1559_001:0165a22": "說此義。陰入界其義云何。偈曰。聚來門性義。",
    "T29n1559_001:0165a23": "陰入界三名。釋曰。隨所有色。若過去未來",
    "T29n1559_001:0165a24": "現在。若內若外。若麁若細。若鄙若美。若遠",
    "T29n1559_001:0165a25": "若近。此一切色攝聚一處。說名色陰。由此",
    "T29n1559_001:0165a26": "經言。陰以聚義。此義得成。此中過去色者。",
    "T29n1559_001:0165a27": "由無常已滅。未來未生。現在已生未滅。於自",
    "T29n1559_001:0165a28": "相續為內。異此名外。或由入判內外。有礙為",
    "T29n1559_001:0165a29": "麁。無礙為細。或由相待判麁細。若汝言。或",
    "T29n1559_001:0165b01": "由相待則麁細不成。是義不然。由待異故。若",
    "T29n1559_001:0165b02": "此待彼成麁。無方便待彼成細。譬如父子。有",
    "T29n1559_001:0165b03": "染污為鄙。無染污為美。過去未來為遠。現",
    "T29n1559_001:0165b04": "在為近。乃至識陰亦爾。復有差別。五根依止",
    "T29n1559_001:0165b05": "為麁。心依止為細。毘婆沙師依地判麁細。有",
    "T29n1559_001:0165b06": "大德說。五根所緣為麁。異此名細。非可愛名",
    "T29n1559_001:0165b07": "鄙。可愛名美。不可見處為遠。可見處為近。",
    "T29n1559_001:0165b08": "過去等自名所顯。不須別釋。應知受等亦爾。",
    "T29n1559_001:0165b09": "由隨依止故有遠近。麁細義如前。入者心及",
    "T29n1559_001:0165b10": "心法來門義。或說來增義。能增長心及心法",
    "T29n1559_001:0165b11": "來。界者別義。如一山處多有鐵銅金銀等差",
    "T29n1559_001:0165b12": "別。故說名界。如此於一依止中。或相續中。有",
    "T29n1559_001:0165b13": "十八種差別。說名十八界。此中別以本義。本",
    "T29n1559_001:0165b14": "謂同類因。此十八法。同類相續。為同類因。",
    "T29n1559_001:0165b15": "故說名別。若爾無為則非界。是義不然。此是",
    "T29n1559_001:0165b16": "心及心法。同類因故。復有餘師說。界以種類",
    "T29n1559_001:0165b17": "義。諸法種類有十八。謂自性故說名界。若陰",
    "T29n1559_001:0165b18": "以聚義陰應是假名。有多物聚集故。譬如聚",
    "T29n1559_001:0165b19": "及人。是義不然。一物隣虛得陰名故。若爾不",
    "T29n1559_001:0165b20": "應說陰以聚義。何以故。一物無聚義故。復有",
    "T29n1559_001:0165b21": "餘師說。能荷負事是陰義。復有師說。分分是",
    "T29n1559_001:0165b22": "陰義。何以故。如有諸說。我應轉三陰物。此",
    "T29n1559_001:0165b23": "執與經不相應。何以故。經但說聚是陰義如",
    "T29n1559_001:0165b24": "經言。隨所有色。若過去未來現在等。廣說如",
    "T29n1559_001:0165b25": "經。若汝言隨一過去等色陰義。於經中應知。",
    "T29n1559_001:0165b26": "是故一切過去等色。一一皆名色陰。不應作",
    "T29n1559_001:0165b27": "如此執。是一切色攝聚一處。說名為陰。由此",
    "T29n1559_001:0165b28": "說故。是故諸陰假名有如聚。若爾有色諸入。",
    "T29n1559_001:0165b29": "於汝應成假名有。何以故。多眼等隣虛成來",
    "T29n1559_001:0165c01": "門故。是義不然。聚集中一一成因故。復次與",
    "T29n1559_001:0165c02": "塵共作故。根亦非十二入。故毘婆沙中說阿",
    "T29n1559_001:0165c03": "毘達磨師。若觀假名陰說。則說如此隣虛者",
    "T29n1559_001:0165c04": "一界一入一陰一分。有不觀說。則說如此隣",
    "T29n1559_001:0165c05": "虛者一界一入一陰。此中於一分。假說具分。",
    "T29n1559_001:0165c06": "譬如衣一分被燒說衣被燒。復次云何。世尊",
    "T29n1559_001:0165c07": "由陰等門作三種。正說弟子眾。偈曰。癡根樂",
    "T29n1559_001:0165c08": "三故。故說陰入界。釋曰。阿毘達磨師說如",
    "T29n1559_001:0165c09": "此。眾生癡有三種。有諸眾生於心法不明執",
    "T29n1559_001:0165c10": "聚為我故。有諸眾生於色不明。有諸眾生於",
    "T29n1559_001:0165c11": "色心不明。根亦有三。謂利中鈍。樂亦有三。",
    "T29n1559_001:0165c12": "謂樂略中。廣文為此三人次第說三。謂陰入",
    "T29n1559_001:0165c13": "界。復有何因。一切所餘心法。佛世尊安置一",
    "T29n1559_001:0165c14": "行陰中。分受想二法別立為陰。偈曰。爭根生",
    "T29n1559_001:0165c15": "死因。立次第因故。心法中受想。分立為別",
    "T29n1559_001:0165c16": "陰。釋曰。爭根有二。一貪著欲塵。二貪著諸",
    "T29n1559_001:0165c17": "見。受想二法次第為此二爭勝因。由眾生著",
    "T29n1559_001:0165c18": "受味。是故執著欲塵。由隨顛倒想起執著諸",
    "T29n1559_001:0165c19": "見。受想二法是生死勝因。何以故。眾生貪著",
    "T29n1559_001:0165c20": "受起倒想。輪轉生死。復有因為立次第。後文",
    "T29n1559_001:0165c21": "當說。此中由此次第因。分受想二法別立為",
    "T29n1559_001:0165c22": "陰應知如此。此因立次第中當說。復次云何。",
    "T29n1559_001:0165c23": "於界入中說無為。陰中不說。偈曰。陰中除",
    "T29n1559_001:0165c24": "無為。義不相應故。釋曰。若於五陰中說三",
    "T29n1559_001:0165c25": "無為。不可安立令與陰相符。何以故。義不相",
    "T29n1559_001:0165c26": "應故云何不相應。此無為安色中。非色乃至",
    "T29n1559_001:0165c27": "非識。不可說為第六陰。何以故。不應陰義故。",
    "T29n1559_001:0165c28": "陰是聚義前已說。無為無過去未來現在等",
    "T29n1559_001:0165c29": "異如色等。由此異一切。攝聚一處可立名無",
    "T29n1559_001:0166a01": "為陰。為顯染污依止故說取陰。為顯染污清",
    "T29n1559_001:0166a02": "淨依止故說陰。此二義於無為中無由義。不",
    "T29n1559_001:0166a03": "相應故。於陰中不立無為。如瓶破壞非瓶。如",
    "T29n1559_001:0166a04": "此陰滅壞不可立為陰。餘師說如此。若作此",
    "T29n1559_001:0166a05": "執。於界入中成反質難。說諸陰別義已。偈",
    "T29n1559_001:0166a06": "曰。復次第如麁。染器等義界。釋曰。色者有",
    "T29n1559_001:0166a07": "礙。一切中最麁。無色中受行相麁故。世間有",
    "T29n1559_001:0166a08": "說。我手痛我脚痛。想麁於二。男女等差別",
    "T29n1559_001:0166a09": "易分別故。於識行麁。欲瞋等相易分別故。",
    "T29n1559_001:0166a10": "於中識最細。由自性難分別故。是故最麁於",
    "T29n1559_001:0166a11": "前說。復次無始生死男女。於色互相愛樂。由",
    "T29n1559_001:0166a12": "貪著愛味。此貪由想顛倒。此顛倒由煩惱。",
    "T29n1559_001:0166a13": "此煩惱從染污心生。如此如染立次第。復次",
    "T29n1559_001:0166a14": "由器等義立次第。如器食餚厨人噉者。色等",
    "T29n1559_001:0166a15": "五陰亦爾。復次或由界立次第。欲界欲塵色",
    "T29n1559_001:0166a16": "所顯。諸定受所顯。三無色界想所顯。有頂唯",
    "T29n1559_001:0166a17": "行所顯。此四即是識住。於四中識能依住。此",
    "T29n1559_001:0166a18": "陰次第。為顯田種子次第義。是故唯立五",
    "T29n1559_001:0166a19": "陰。不多不少。由此立次第因。於行中分受及",
    "T29n1559_001:0166a20": "想。別立為陰。由此受想最麁。染污次第因。",
    "T29n1559_001:0166a21": "受想似食餚。能顯二界故。別立為陰。入界",
    "T29n1559_001:0166a22": "中眼等六應說次第。何以故。由隨此塵及識",
    "T29n1559_001:0166a23": "次第易知故此眼等六。偈曰。前五現塵故。釋",
    "T29n1559_001:0166a24": "曰。眼等五根緣現在塵。是故先說。意根境界",
    "T29n1559_001:0166a25": "不定。有意根緣現在塵有緣三世及非三世",
    "T29n1559_001:0166a26": "塵。偈曰。四所造塵故。釋曰。前言流至此五",
    "T29n1559_001:0166a27": "中。四在前說。所造色為塵故。身塵不定。或",
    "T29n1559_001:0166a28": "身緣四大。或緣所造。或復俱緣。偈曰。餘遠",
    "T29n1559_001:0166a29": "急明事。釋曰。餘者謂前四根。此次第前說。",
    "T29n1559_001:0166b01": "由遠急明事故眼耳緣遠境。於後二前說。於",
    "T29n1559_001:0166b02": "前二中。眼事最遠。遠見江河。不聞聲故。故",
    "T29n1559_001:0166b03": "眼在前。後有急緩事。如先見人擊鼓後方",
    "T29n1559_001:0166b04": "聞聲。鼻舌無遠事。鼻事急故前說。如飲食未",
    "T29n1559_001:0166b05": "到舌。鼻已知香故。又鼻事明了。能緣味細香",
    "T29n1559_001:0166b06": "故。舌則不爾。偈曰。復隨處次第。釋曰。復次",
    "T29n1559_001:0166b07": "於身中。眼根依止在上。耳根次下。鼻又下",
    "T29n1559_001:0166b08": "耳。舌又下鼻。身多下舌。意根依止其中。無",
    "T29n1559_001:0166b09": "有的處。故如處所。立彼次第。復次何因十",
    "T29n1559_001:0166b10": "入皆色陰所攝。於中唯一入名色入。一切入",
    "T29n1559_001:0166b11": "皆法為自性。於中唯一入名法入。偈曰。為簡",
    "T29n1559_001:0166b12": "別勝故。攝多勝法故。唯一入名色。及一入名",
    "T29n1559_001:0166b13": "法。釋曰。云何為簡別欲令知。如此十法。各",
    "T29n1559_001:0166b14": "得入名。由成立為根塵故。不須聚集更由眼",
    "T29n1559_001:0166b15": "等差別。是色不得眼等名。亦是色性。應知是",
    "T29n1559_001:0166b16": "色入故。不立此別名。復次色入於中勝故。何",
    "T29n1559_001:0166b17": "以故。有礙強故。若手等物觸。即便變壞。復",
    "T29n1559_001:0166b18": "次體相顯現於此彼處。易指示故。有似影故。",
    "T29n1559_001:0166b19": "復次世間同知說此入為色。非知餘入。為簡",
    "T29n1559_001:0166b20": "別故。說一入名法入。不說餘入。復次於法入",
    "T29n1559_001:0166b21": "中。攝受等多法。為說多法故立通名。又涅槃",
    "T29n1559_001:0166b22": "是最勝法入此中攝。非於餘入。故偏受法名。",
    "T29n1559_001:0166b23": "復有餘師說。二十種品類。多餘色故。肉天聖",
    "T29n1559_001:0166b24": "慧三眼境故。復有餘法陰入界同名。於餘經",
    "T29n1559_001:0166b25": "中已顯。由此三門攝。彼皆盡為不盡。由此攝",
    "T29n1559_001:0166b26": "盡無餘。此中偈曰。如來說法陰。其數八十",
    "T29n1559_001:0166b27": "千。此但言及名。色行陰所攝。釋曰。有諸師",
    "T29n1559_001:0166b28": "執。佛正教言音為性。於彼師入色陰攝。復有",
    "T29n1559_001:0166b29": "諸師執。文句為性。於彼師入行陰攝。此法陰",
    "T29n1559_001:0166c01": "數量云何。偈曰。說如法陰量。釋曰。有諸師",
    "T29n1559_001:0166c02": "說。有一分阿毘達磨名法陰。其量有六千偈。",
    "T29n1559_001:0166c03": "八十千中一一法陰。其量皆爾。復有諸師說。",
    "T29n1559_001:0166c04": "偈曰。陰等一一教。釋曰。陰入界緣生諦食",
    "T29n1559_001:0166c05": "定無量無色解脫制入遍入覺助通解願智",
    "T29n1559_001:0166c06": "無爭等正教隨一一皆名法陰。偈曰。實判行",
    "T29n1559_001:0166c07": "對治。隨釋法陰爾。釋曰。諸師實判如此。眾",
    "T29n1559_001:0166c08": "生有八萬煩惱行類。謂欲瞋癡慢等差別故。",
    "T29n1559_001:0166c09": "為對治此行。世尊正說八萬法陰。如八萬法",
    "T29n1559_001:0166c10": "陰。於五陰中入色行二陰攝。偈曰。如此餘應",
    "T29n1559_001:0166c11": "理。陰入及界等。於前說中攝。熟思彼性類。",
    "T29n1559_001:0166c12": "釋曰。若有餘陰入界等。於餘經中說。是彼如",
    "T29n1559_001:0166c13": "前所說。陰入界中隨彼性類。此論中所說。應",
    "T29n1559_001:0166c14": "善簡擇攝入其中。此中有別五陰。謂戒陰",
    "T29n1559_001:0166c15": "定慧解脫解脫知見陰。界陰入色陰攝。餘四",
    "T29n1559_001:0166c16": "入行陰攝。復有十遍入。前八遍入。無貪為",
    "T29n1559_001:0166c17": "自性故。法入所攝。若共伴類。五陰為性故。",
    "T29n1559_001:0166c18": "意法二入所攝。制入亦爾。空遍入識遍入及",
    "T29n1559_001:0166c19": "空等四無邊入。四陰為性故。意法二入所攝。",
    "T29n1559_001:0166c20": "復有五解脫入。智慧為性故。法入所攝。若共",
    "T29n1559_001:0166c21": "伴類。聲意法三入所攝。復有二入。謂無想入",
    "T29n1559_001:0166c22": "非想非非想入。第一入即無想天。十入所攝。",
    "T29n1559_001:0166c23": "除香味入故。第二入意法二入所攝。如此於",
    "T29n1559_001:0166c24": "多界經中。佛說有六十二界。此等諸界。如理",
    "T29n1559_001:0166c25": "應知。入十八界中攝。彼中所說六界。謂地界",
    "T29n1559_001:0166c26": "水火風空識界。六中二界未說其相。此無為",
    "T29n1559_001:0166c27": "空。為應知即是空界耶。一切識為應知即是",
    "T29n1559_001:0166c28": "識界耶。彼說非。云何非。門風竅鼻口內等。",
    "T29n1559_001:0166c29": "偈曰。竅穴名空界。釋曰。若說竅穴。應知是",
    "T29n1559_001:0167a01": "何法。偈曰。彼言謂光闇。釋曰。何以故。無有",
    "T29n1559_001:0167a02": "竅穴離光闇可見故。是故彼言空界。唯光闇",
    "T29n1559_001:0167a03": "為性。晝夜為位。此空界說名隣礙色。彼說礙",
    "T29n1559_001:0167a04": "色者。謂聚集中色最易變壞故。光闇與礙色",
    "T29n1559_001:0167a05": "相隣故。名隣礙色。復有餘師釋。此亦是礙",
    "T29n1559_001:0167a06": "他。於此無礙故。與餘色相隣。偈曰。識界即",
    "T29n1559_001:0167a07": "是識。有流。釋曰。云何不說無流。由佛許六",
    "T29n1559_001:0167a08": "界。偈曰。生所依。釋曰。此六界從初託生心。",
    "T29n1559_001:0167a09": "乃至死墮心生所依止。若無流法不得如此。",
    "T29n1559_001:0167a10": "如此六界中。前四觸界攝。第五色界攝。第六",
    "T29n1559_001:0167a11": "七識界攝。說攝義已。是前所說十八界。於",
    "T29n1559_001:0167a12": "中幾有顯幾無顯。偈曰。於中一有顯。謂色。",
    "T29n1559_001:0167a13": "釋曰。此色易可顯。如言此色彼色。由此言",
    "T29n1559_001:0167a14": "故。應知義至所餘非顯。幾是有礙幾是無礙。",
    "T29n1559_001:0167a15": "偈曰。十有礙有色。釋曰。此十界色陰所攝",
    "T29n1559_001:0167a16": "是有礙。礙是何法。相障故名礙。此礙有三",
    "T29n1559_001:0167a17": "種。一障礙。二塵礙。三緣緣礙。此中障礙者。",
    "T29n1559_001:0167a18": "於自處對障他生。如手於手自相對障。石於",
    "T29n1559_001:0167a19": "石亦爾。塵礙者。眼等諸根。於色等塵。如假",
    "T29n1559_001:0167a20": "名論說。有眼於水有礙非於陸地。如魚等眼。",
    "T29n1559_001:0167a21": "有眼於陸地有礙。非於水中。從多如人等眼。",
    "T29n1559_001:0167a22": "有眼二處有礙。謂於水陸。如龜鼉蝦蟆鬼捕",
    "T29n1559_001:0167a23": "魚人等眼。有眼二處無礙。除前三句。有眼於",
    "T29n1559_001:0167a24": "夜有礙。非於晝時。如蝙蝠鴝鵒等眼。有眼",
    "T29n1559_001:0167a25": "於晝有礙。非於夜時。從多如人等眼。有眼",
    "T29n1559_001:0167a26": "於晝夜有礙。如狗野干馬豹猫狸等眼。有眼",
    "T29n1559_001:0167a27": "於二時無礙除前三句。塵礙相如此。緣緣礙",
    "T29n1559_001:0167a28": "者。心及心法。於自緣緣境有礙。塵礙與緣緣",
    "T29n1559_001:0167a29": "礙。異相云何。此法於礙處有功能。說是處",
    "T29n1559_001:0167b01": "為此法塵。名為塵礙。心及心法所取之塵。名",
    "T29n1559_001:0167b02": "緣緣礙。云何此根於自境相續生。及識於緣",
    "T29n1559_001:0167b03": "緣生。說名有礙。過此於彼不生故。復次此",
    "T29n1559_001:0167b04": "中礙者。以到義。謂於自境生。此中由障礙。",
    "T29n1559_001:0167b05": "應知十界有礙。互相障故。若法由塵礙有礙。",
    "T29n1559_001:0167b06": "亦由障礙有礙不。有四句。第一句謂七心",
    "T29n1559_001:0167b07": "界及法界一分相應心法。第二句謂五塵。第",
    "T29n1559_001:0167b08": "三句謂五根。第四句謂法界一分心不相應",
    "T29n1559_001:0167b09": "法。若法由塵礙有礙。亦由緣緣礙有礙不。除",
    "T29n1559_001:0167b10": "後二句若法由緣緣礙有礙。必由塵礙有礙。",
    "T29n1559_001:0167b11": "有法由塵礙有礙。不由緣緣礙有礙。如五根。",
    "T29n1559_001:0167b12": "大德鳩摩羅羅多說。",
    "T29n1559_001:0167b13": "　是處心欲生　　他礙令不起",
    "T29n1559_001:0167b14": "　應知是有礙　　異此非有礙",
    "T29n1559_001:0167b15": "說有礙已。十八界中幾善幾惡幾無記。偈曰。",
    "T29n1559_001:0167b16": "八無記。釋曰。何者為八。前所說十種有礙",
    "T29n1559_001:0167b17": "中。偈曰。是諸除色聲。釋曰。五根香味觸界。",
    "T29n1559_001:0167b18": "是八由善惡差別不可記故。故說無記。有餘",
    "T29n1559_001:0167b19": "師說。約果報不可記。故名無記。若爾於無流",
    "T29n1559_001:0167b20": "則成反質難。偈曰。餘三性。釋曰。餘十種界",
    "T29n1559_001:0167b21": "具善惡無記性。此中七識界。與無貪等相應",
    "T29n1559_001:0167b22": "是善性。若與貪等相應是惡性。所餘是無記",
    "T29n1559_001:0167b23": "性。法界與無貪等善相應。及發起擇滅。皆是",
    "T29n1559_001:0167b24": "善性。與貪等惡相應。及發起是惡性。所餘",
    "T29n1559_001:0167b25": "是無記性。色界聲界善惡心發起。是善惡性。",
    "T29n1559_001:0167b26": "身口業所攝故。若異此是無記性。說諸界善",
    "T29n1559_001:0167b27": "等性已。十八界中幾於欲界相應。幾於色界",
    "T29n1559_001:0167b28": "無色界相應。偈曰。欲界。一切有。釋曰。相應",
    "T29n1559_001:0167b29": "是有義。不相離義。於欲界中具足十八。偈",
    "T29n1559_001:0167c01": "曰。色界。十四。釋曰。於色界中不具。但有",
    "T29n1559_001:0167c02": "十四。何者十四。偈曰。除香味。及鼻舌識故。",
    "T29n1559_001:0167c03": "釋曰。於色界中無香味。此二是段食類故。由",
    "T29n1559_001:0167c04": "離欲段食。於彼受生故。由無此塵。鼻舌二識",
    "T29n1559_001:0167c05": "亦不得生。無緣緣故。若爾於彼不應立有觸",
    "T29n1559_001:0167c06": "界。觸亦是段食類故。實爾。若觸非段食類。",
    "T29n1559_001:0167c07": "於彼可有。若爾香味亦應然。是義不然。何以",
    "T29n1559_001:0167c08": "故。離食無別用香味如觸。觸有別用。謂能成",
    "T29n1559_001:0167c09": "根。能為依持。及成衣服等故。彼處眾生離",
    "T29n1559_001:0167c10": "欲段食。是故香味無用。觸則不爾。有餘師說。",
    "T29n1559_001:0167c11": "依止定及三摩跋提。或見色。聞聲與輕安相",
    "T29n1559_001:0167c12": "應。有觸勝類能益彼身。是故此三。於定生處",
    "T29n1559_001:0167c13": "得相隨生。香味不爾。若爾於彼不應有鼻舌",
    "T29n1559_001:0167c14": "二根。是義不然。何以故。此二有用。若離此",
    "T29n1559_001:0167c15": "二身。則醜陋。無二根故。又言說不成。若用",
    "T29n1559_001:0167c16": "如此。但須鼻舌依止。為莊嚴身。及以言說。",
    "T29n1559_001:0167c17": "不須鼻舌二根。是義不然。無但依止非根。如",
    "T29n1559_001:0167c18": "男根依止於彼。此不生可然。以無用故。鼻舌",
    "T29n1559_001:0167c19": "依止。於彼有用。是故若離根於彼此生則應",
    "T29n1559_001:0167c20": "理。若有諸根無用亦生。如於胎中定死眾生。",
    "T29n1559_001:0167c21": "無用可生。非無因可生。此諸根從何因生。於",
    "T29n1559_001:0167c22": "根有愛。所有勝業。若人離欲。於塵於根決定",
    "T29n1559_001:0167c23": "離欲。彼人若已離欲香味二塵。鼻舌二根於",
    "T29n1559_001:0167c24": "彼不應得生。若生鼻舌二根。男根云何不生。",
    "T29n1559_001:0167c25": "由生醜陋故。若根藏如象王陰。云何醜陋。不",
    "T29n1559_001:0167c26": "必由有用故生。云何生。必由因故生。雖復",
    "T29n1559_001:0167c27": "醜陋。若有因必應生。因既無此不生。彼云何",
    "T29n1559_001:0167c28": "生是義不然。與經相違故。經言彼人具足根",
    "T29n1559_001:0167c29": "無闕少。是義不然。隨彼所有根說無闕少。有",
    "T29n1559_001:0168a01": "何相違。若不爾。於彼亦應有男根。彼說如此。",
    "T29n1559_001:0168a02": "於彼有鼻舌二根。但無香味。彼由內依門。",
    "T29n1559_001:0168a03": "於六根生貪愛。不由外塵門。於男根生愛。必",
    "T29n1559_001:0168a04": "由婬觸門起。是故此義得成。故於色界有十",
    "T29n1559_001:0168a05": "四界。偈曰。無色界相應。意法意識界。釋曰。",
    "T29n1559_001:0168a06": "已離欲色界。於彼受生十界色為性。及五識",
    "T29n1559_001:0168a07": "界用彼為依境。是故於無色界不得有。幾界",
    "T29n1559_001:0168a08": "有流幾界無流。意法識三界。前所說。偈曰。諸",
    "T29n1559_001:0168a09": "有流無流。是三。釋曰。若是三界中。道諦無",
    "T29n1559_001:0168a10": "為所攝是無流。異此是有流。偈曰。餘有流。",
    "T29n1559_001:0168a11": "釋曰。所餘十五界。一向定有流幾界有覺有",
    "T29n1559_001:0168a12": "觀。幾界無覺有觀。幾界無覺無觀。偈曰。有",
    "T29n1559_001:0168a13": "覺亦有觀。定是五識界。釋曰。是五識界恒",
    "T29n1559_001:0168a14": "與覺觀相應故言定。為簡異餘界故。偈曰。後",
    "T29n1559_001:0168a15": "三有三義。釋曰。意界法界意識界。是十八",
    "T29n1559_001:0168a16": "中最後故言後。此具三品。意界意識界與心",
    "T29n1559_001:0168a17": "相應法界。除覺觀。於欲界及初定有覺有觀。",
    "T29n1559_001:0168a18": "於中間定無覺唯有觀。從第二定以上。乃至",
    "T29n1559_001:0168a19": "有頂無覺無觀。一切心不相應法界。及中間",
    "T29n1559_001:0168a20": "定觀。是覺恒無覺唯有觀。無第二覺故。唯與",
    "T29n1559_001:0168a21": "觀相應故。於欲界及初定觀。不入三品中。說",
    "T29n1559_001:0168a22": "其名應云何。無觀唯有覺。無第二觀故。與",
    "T29n1559_001:0168a23": "覺相應故。故說如此。有覺觀地。有四品法。",
    "T29n1559_001:0168a24": "一有覺有觀。謂除覺觀所餘心相應法。二無",
    "T29n1559_001:0168a25": "覺有觀。謂唯是覺。三無覺無觀。謂心不相",
    "T29n1559_001:0168a26": "應法。四無觀有覺。謂唯是觀。偈曰。餘界二",
    "T29n1559_001:0168a27": "所離。釋曰。十有色界名餘。此十界恒無覺",
    "T29n1559_001:0168a28": "觀。與心不相應故。若五識聚有覺觀。云何說",
    "T29n1559_001:0168a29": "無分別。偈曰。顯示及憶念。由二無分別。釋",
    "T29n1559_001:0168b01": "曰。彼說分別有三。一自性分別。二顯示分",
    "T29n1559_001:0168b02": "別。三憶念分別。五識唯有自性分別。無餘二",
    "T29n1559_001:0168b03": "分別。故說無分別。如馬一足說言無足。此中",
    "T29n1559_001:0168b04": "自性分別。即是覺觀。此後明心法中當說。後",
    "T29n1559_001:0168b05": "二分別。其相云何次第。偈曰。二是散心智。",
    "T29n1559_001:0168b06": "諸念唯心地。釋曰。此智與意識相應。故名心",
    "T29n1559_001:0168b07": "智。非寂定故名散。此智即是顯示分別。一切",
    "T29n1559_001:0168b08": "憶念與意識相應。若定若散。名憶念分別。幾",
    "T29n1559_001:0168b09": "界有緣緣。幾界無緣緣。偈曰。七識有緣緣。",
    "T29n1559_001:0168b10": "釋曰。謂眼耳鼻舌身識意根意識。此七識界",
    "T29n1559_001:0168b11": "有緣緣。能取塵故。偈曰。法界中有半。釋曰。",
    "T29n1559_001:0168b12": "此亦有緣緣。以心法為體故。餘十有色界。及",
    "T29n1559_001:0168b13": "法界一分。與心不相應法。應知無緣緣。幾有",
    "T29n1559_001:0168b14": "執幾無執。偈曰。九界非所執。釋曰。何者為",
    "T29n1559_001:0168b15": "九。七有緣緣界。并第八中半。偈曰。八聲。",
    "T29n1559_001:0168b16": "釋曰。此九是非所執。謂七識界法界聲界。偈",
    "T29n1559_001:0168b17": "曰。餘有二。釋曰。餘有二。謂或有執或無執。",
    "T29n1559_001:0168b18": "此中眼耳鼻舌身。若現在則有執。色香味觸",
    "T29n1559_001:0168b19": "現在若與根不相離。亦有執。所餘則無執。如",
    "T29n1559_001:0168b20": "除根髮毛爪齒屎尿涕唾血等中。及於地水",
    "T29n1559_001:0168b21": "等中。有執無執。此言何義。心及心法攝彼為",
    "T29n1559_001:0168b22": "自依止。由彼損益互相隨故。是世間說有覺",
    "T29n1559_001:0168b23": "此名有執故。執以覺義。所餘名無執。幾界四",
    "T29n1559_001:0168b24": "大為性。幾界四大所造為性。偈曰。觸界有二",
    "T29n1559_001:0168b25": "種。釋曰。觸有四大及四大所造。堅等四觸",
    "T29n1559_001:0168b26": "是四大。軟滑等七觸是四大所造。依四大生",
    "T29n1559_001:0168b27": "故名所造。偈曰。九有色所造。釋曰。五根界",
    "T29n1559_001:0168b28": "四塵界。此九但是所造。偈曰。及法界一分。",
    "T29n1559_001:0168b29": "釋曰。法界中無教色。彼說亦是所造。所餘七",
    "T29n1559_001:0168c01": "識界法界中除無教。非二種。佛陀提婆說。十",
    "T29n1559_001:0168c02": "入唯四大。此執不然。於經中由決了說四大",
    "T29n1559_001:0168c03": "及堅等四相故。此四大唯是觸故。此堅等四",
    "T29n1559_001:0168c04": "相非眼等所見。色等四塵非身根所覺。是故",
    "T29n1559_001:0168c05": "此執不如經中。佛世尊說。比丘。眼根者是內",
    "T29n1559_001:0168c06": "入依四大。是四大所造淨色。有色無顯有礙。",
    "T29n1559_001:0168c07": "乃至身根亦爾。比丘。色者是外入依四大。是",
    "T29n1559_001:0168c08": "四大所造。有色有顯有礙。比丘。聲者是外入",
    "T29n1559_001:0168c09": "依四大。是四大所造。有色無顯有礙。乃至味",
    "T29n1559_001:0168c10": "亦爾。比丘。觸者是外入是四大。或依四大。",
    "T29n1559_001:0168c11": "是四大所造。有色無顯有礙。如此經中。由觸",
    "T29n1559_001:0168c12": "一分攝四大皆盡。所餘非四大。此義明了可",
    "T29n1559_001:0168c13": "知。復次經中說。眼謂肉丸。於中是堅是堅",
    "T29n1559_001:0168c14": "類。如此等經。但說肉丸與眼根不相離。不說",
    "T29n1559_001:0168c15": "眼根。於入胎經中說。比丘。入者謂唯六界。",
    "T29n1559_001:0168c16": "此說為顯成就眾生根本。復於此經由佛說",
    "T29n1559_001:0168c17": "六種觸入故。若不爾。於汝亦應無受等心法。",
    "T29n1559_001:0168c18": "若汝言心法即是心。是義不然。想受是心法",
    "T29n1559_001:0168c19": "依心生。由此經言及說心為本故。故此執不",
    "T29n1559_001:0168c20": "如由說心與欲相應。是故如前說。諸界有",
    "T29n1559_001:0168c21": "四大及四大所造。是義得成。幾界微聚成。幾",
    "T29n1559_001:0168c22": "界非微聚成。偈曰。十有色微聚。釋曰。是五",
    "T29n1559_001:0168c23": "根界及五塵界。微聚所成。隣虛眾所成故。",
    "T29n1559_001:0168c24": "阿毘達磨俱舍釋論卷第一"
}