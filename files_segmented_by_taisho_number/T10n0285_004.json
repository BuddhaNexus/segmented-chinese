{
    "T10n0285_004:0478c23": "漸備一切智德經卷第四",
    "T10n0285_004:0478c25": "西晉月支三藏竺法護譯",
    "T10n0285_004:0478c26": "◎玄妙住品第七",
    "T10n0285_004:0478c27": "金剛藏曰：「惟佛子！菩薩大士，以能淨治第",
    "T10n0285_004:0478c28": "六道地，具足安住，入第七地行善權智，則",
    "T10n0285_004:0478c29": "有十事修玄妙道。何謂為十？謂行空事無相",
    "T10n0285_004:0479a01": "無願，所遵真諦，成就忍力，愍傷慈哀，念于眾",
    "T10n0285_004:0479a02": "生，奉行佛法，樂供如來，篤信無違，心抱慧",
    "T10n0285_004:0479a03": "門，常順空義，積累功德，無窮之福。解三界",
    "T10n0285_004:0479a04": "虛，在於三世，勸化群黎，永以消穢。所由恬",
    "T10n0285_004:0479a05": "怕，除一切塵熾然之炎，欲消眾生一切貪婬",
    "T10n0285_004:0479a06": "瞋恚愚癡，曉諸所有，如幻如化，如夢影響，野",
    "T10n0285_004:0479a07": "馬水中之月，而無有二。罪福之事，終不腐朽，",
    "T10n0285_004:0479a08": "意念國土，猶如虛空，開導眾生，莊嚴國土，法",
    "T10n0285_004:0479a09": "身清淨。壞來至義，得入一切諸佛名號，具",
    "T10n0285_004:0479a10": "悉色身諸相種好而自莊嚴，行無所著，離於",
    "T10n0285_004:0479a11": "音響，信如來聲，本寂清淨，解群黎音，導利",
    "T10n0285_004:0479a12": "莊嚴，一時之間覺了三世，入於諸佛世尊之",
    "T10n0285_004:0479a13": "業。",
    "T10n0285_004:0479a14": "又能普入若干時劫，分別諸數，剖判眾生志",
    "T10n0285_004:0479a15": "性所行，是為十事。修殊特道，從六道地，至於",
    "T10n0285_004:0479a16": "十住，名曰玄妙。「是菩薩大士，當勤修學善",
    "T10n0285_004:0479a17": "權方便智度無極，因便得入第七道地",
    "T10n0285_004:0479a18": "住第七地，勸化無數眾生之類，以用諸佛無",
    "T10n0285_004:0479a19": "限之法，教授無量眾生之惱，入不可計諸佛",
    "T10n0285_004:0479a20": "世界。嚴淨無數諸佛國土，入不可議若干品",
    "T10n0285_004:0479a21": "藏經典之教，入不可計諸佛正覺聖慧道業，",
    "T10n0285_004:0479a22": "下入無量不可計劫，入不可計諸佛所行去",
    "T10n0285_004:0479a23": "來今世，勸不可計眾生之類，令入篤信殊特",
    "T10n0285_004:0479a24": "之行，入不可計諸佛色身現若干形，解不可",
    "T10n0285_004:0479a25": "計眾生根性，入不可計諸佛所宣音聲言教",
    "T10n0285_004:0479a26": "可悅一切，入不可計眾生所思若干心行，入",
    "T10n0285_004:0479a27": "不可計諸佛大聖導利慧堂，入不可計諸佛",
    "T10n0285_004:0479a28": "應時化利聲聞所歸篤信，樂不可計諸佛所",
    "T10n0285_004:0479a29": "宣好入導教，尊習開化不可計數緣覺之",
    "T10n0285_004:0479b01": "眾使得成就，入不可計諸佛至聖深要之慧",
    "T10n0285_004:0479b02": "所演道門，入不可計諸菩薩眾開士之行，班",
    "T10n0285_004:0479b03": "宣諸佛不可稱計大乘之業，所布導慧斯等",
    "T10n0285_004:0479b04": "自謂是不可計，乃逮佛名諸平等覺玄妙之",
    "T10n0285_004:0479b05": "地，所行殊特，不可稱限，乃至若干無央數劫",
    "T10n0285_004:0479b06": "億百千姟，乃能積累如是佛法，自謂我等建",
    "T10n0285_004:0479b07": "立此道，不貪財業，無想不想，具足眾行，如斯",
    "T10n0285_004:0479b08": "諦觀，緣神通慧，常行精進，入於道行，善權智",
    "T10n0285_004:0479b09": "慧，善住聖道，所行無動，一時閑靜，奉行道教，",
    "T10n0285_004:0479b10": "未曾懈廢，自恣所欲。其行如是，巍巍之業，坐",
    "T10n0285_004:0479b11": "起經行，臥寐言談，默然無蓋，常立威儀，",
    "T10n0285_004:0479b12": "不忘一切，不離若斯念道之行。彼發意頃心",
    "T10n0285_004:0479b13": "一念間，備積菩薩十度無極，普累功勳。所以",
    "T10n0285_004:0479b14": "者何？菩薩大士，奉修如是所在發心，興無極",
    "T10n0285_004:0479b15": "哀以為元首，合聚佛法，勸如來慧，以是德",
    "T10n0285_004:0479b16": "本，施於眾生。習於佛道，是施度無極；燒滅",
    "T10n0285_004:0479b17": "眾塵，是戒度無極；若能愍慈無盡之慧，知眾",
    "T10n0285_004:0479b18": "生無，是忍度無極；若能勤行眾德之本，習",
    "T10n0285_004:0479b19": "念救濟一切眾生，行是方便，是為進度無極；",
    "T10n0285_004:0479b20": "其不捨道向一切智，是禪度無極；若了本淨",
    "T10n0285_004:0479b21": "自然之行，無所生門，逮得法忍，是智度無極；",
    "T10n0285_004:0479b22": "若能導利，無量聖慧，益於十方，是權方便所",
    "T10n0285_004:0479b23": "度無極；若能修行極上妙智，宣于道業，是為",
    "T10n0285_004:0479b24": "誓願而度無極；降除一切諸外異學，伏魔兵",
    "T10n0285_004:0479b25": "眾，是為勢力而度無極；審如至誠，越一切法，",
    "T10n0285_004:0479b26": "發悲義行，是為慧度無極。以是具足斯十度",
    "T10n0285_004:0479b27": "無極，輒能宣備四恩之業，具悉三十七道品",
    "T10n0285_004:0479b28": "之法，至三脫門，常平等心，一念之頃，漸備",
    "T10n0285_004:0479b29": "普備，成立如是。」",
    "T10n0285_004:0479c01": "有一菩薩，名曰解脫月致究暢，時問金剛",
    "T10n0285_004:0479c02": "藏大士：「菩薩之行，以何等業，一切具足第",
    "T10n0285_004:0479c03": "七道地？欲悉能備成菩薩道，必當學進至十",
    "T10n0285_004:0479c04": "住乎？」答曰：「佛子！一切菩薩，菩薩行道，皆當",
    "T10n0285_004:0479c05": "具足十住道地，因是濟脫，何況於斯七住菩",
    "T10n0285_004:0479c06": "薩。所以者何？又是佛子菩薩道地行以具",
    "T10n0285_004:0479c07": "足，入神通慧，普能具足一切道品，亦復成就",
    "T10n0285_004:0479c08": "一切十住。具足十住勉力解脫，從一發意，備",
    "T10n0285_004:0479c09": "斯七住。所以者何？是為佛子菩薩道住具足",
    "T10n0285_004:0479c10": "諸行備慧神通。又有佛子從初發意，始第一",
    "T10n0285_004:0479c11": "住，一切誓願，漸以親近具足道品，心好第二，",
    "T10n0285_004:0479c12": "次至第三弘要之業，逮法光曜第四道地順",
    "T10n0285_004:0479c13": "從之業，第五光明隨俗之行，入於第六深妙",
    "T10n0285_004:0479c14": "之法，勸立一切諸佛之法。所以者何？若有菩",
    "T10n0285_004:0479c15": "薩成就七住，入神通慧，輒在八住，具足究暢",
    "T10n0285_004:0479c16": "無家業地，猶如佛子有二世界，一者瑕疵，",
    "T10n0285_004:0479c17": "二者清淨，本際平坦，一等清淨，所度一等，其",
    "T10n0285_004:0479c18": "兩界間，不可越度，以大神通，至力願力，乃可",
    "T10n0285_004:0479c19": "越矣。如是佛子！菩薩當以至勤清淨開士之",
    "T10n0285_004:0479c20": "行，乃能究暢，不以輕懈，唯以弘誓善權智",
    "T10n0285_004:0479c21": "慧神通之力，乃能普備。」",
    "T10n0285_004:0479c22": "又問：「云何在第七住，寧復親慕塵勞行乎？諸",
    "T10n0285_004:0479c23": "菩薩業，當以何察？」答曰：「佛子！從始發意，住菩",
    "T10n0285_004:0479c24": "薩地，乃至十住，咸悉消除一切塵勞禍福之",
    "T10n0285_004:0479c25": "業，勸助道元，當作是觀。猶如佛子別知同",
    "T10n0285_004:0479c26": "道，義無所越度，故名曰七。猶如佛子轉輪聖",
    "T10n0285_004:0479c27": "王，乘大寶象，遊四天下，曉了是非，與諸貧窮",
    "T10n0285_004:0479c28": "苦惱之患，塵勞雜居，解眾雜垢，不為瑕穢所",
    "T10n0285_004:0479c29": "見污染，亦無所犯，成人威德，捨人間性，生于",
    "T10n0285_004:0480a01": "梵天，昇梵天宮，覩見千界，住在梵天，顯現",
    "T10n0285_004:0480a02": "光耀，不入人間。如是佛子！從初發意，在菩薩",
    "T10n0285_004:0480a03": "住，乘度無極，皆知一切眾生之行，不為塵穢",
    "T10n0285_004:0480a04": "之所污染，升奉道堂，亦無所犯，乃名曰七。",
    "T10n0285_004:0480a05": "假使能棄一切諸行，因從第七，至第八住，亦",
    "T10n0285_004:0480a06": "承清淨菩薩之乘，悉了一切眾生之行，不著",
    "T10n0285_004:0480a07": "塵勞，瑕穢不染，永無所犯，輒得超度，入玄妙",
    "T10n0285_004:0480a08": "法。是故佛子！菩薩若逮此第七住，若在婬",
    "T10n0285_004:0480a09": "種，越一切欲，住在彼欲，行清淨法，不當謂之",
    "T10n0285_004:0480a10": "有塵無塵，雖習在欲，則無塵勞，願如來慧，",
    "T10n0285_004:0480a11": "未具所願，不當謂之離塵勞也。住此地已，志",
    "T10n0285_004:0480a12": "性清淨，身行清白，究竟鮮潔，口所言辭，心",
    "T10n0285_004:0480a13": "所念行，本末清淨，其心一切所可念事，皆度",
    "T10n0285_004:0480a14": "眾生，諮嗟誹謗如來至真，有形無形，諸平",
    "T10n0285_004:0480a15": "等覺，所可言教，皆悉順從，未曾違之。無復慕",
    "T10n0285_004:0480a16": "樂世俗所有工匠異術，猶如第五住菩薩道，",
    "T10n0285_004:0480a17": "不好世間，普為師友，多所悅可，一切所好，至",
    "T10n0285_004:0480a18": "未曾有，樂至真法，住于三千大千世界如來、",
    "T10n0285_004:0480a19": "至真、等正覺及第八住菩薩道行，無等侶，",
    "T10n0285_004:0480a20": "志性所行，常懷仁和，其意所乘，以恒進定，及",
    "T10n0285_004:0480a21": "與神通三脫之門，皆修專精，奉行道門，無所",
    "T10n0285_004:0480a22": "希望，尚未成就第八菩薩道地。住斯地已，一",
    "T10n0285_004:0480a23": "切發意，遵承權慧咸以具足，遂修道品，以得",
    "T10n0285_004:0480a24": "菩薩普具足業七住道地，逮成開士善擇三",
    "T10n0285_004:0480a25": "昧正受，次名善念義定，意勝定，分別義定，審",
    "T10n0285_004:0480a26": "宣法定，善住本定，慧通門定，修法誡定，若",
    "T10n0285_004:0480a27": "干義藏定，生死無為定門。菩薩逮此三昧正",
    "T10n0285_004:0480a28": "受，如是備悉百萬定意，道地清淨，因其正受，",
    "T10n0285_004:0480a29": "以斯定意，逮淨權慧，又入大哀無窮之力，過",
    "T10n0285_004:0480b01": "聲聞地，越緣覺地，近行慧門，以住此定，持",
    "T10n0285_004:0480b02": "順無量身行之業，進誦瑞應，口言心念，亦不",
    "T10n0285_004:0480b03": "可限。見諦清淨，光明巍巍，無所從生法忍。」",
    "T10n0285_004:0480b04": "又問：「其初發意，得第一住，其身口意，不普越",
    "T10n0285_004:0480b05": "度聲聞緣覺乎？」答曰：「以故勤修弘廣之心，行",
    "T10n0285_004:0480b06": "至七住，乃能逮成自在己行，而無等侶，猶如",
    "T10n0285_004:0480b07": "有人，生於王家，乃為王子，有殊異德，為諸群",
    "T10n0285_004:0480b08": "臣所見奉敬，不以自己而放恣行。假使長大，",
    "T10n0285_004:0480b09": "承己身力，超諸臣下所論國位。菩薩如是，",
    "T10n0285_004:0480b10": "這初發意，過諸聲聞緣覺之地，心性柔和，",
    "T10n0285_004:0480b11": "寬弘無極，是為菩薩七住之地。己慧自在，入",
    "T10n0285_004:0480b12": "七住菩薩，甚為深也，亦寂然也，至無行也，身",
    "T10n0285_004:0480b13": "口心也，逮得道業，不復重進更求義也，何所",
    "T10n0285_004:0480b14": "望捨，不望不捨，乃為大道也。」",
    "T10n0285_004:0480b15": "又問：「佛子！何謂菩薩所住道地也？乃至菩薩",
    "T10n0285_004:0480b16": "寂滅成就正真之行？」答曰：「已逮六住，能行斯",
    "T10n0285_004:0480b17": "法，乃致菩薩七住道地，一時發心，心數數念，",
    "T10n0285_004:0480b18": "輒致寂滅成就正行，不當謂之證於滅盡，以",
    "T10n0285_004:0480b19": "是之故，身口心行，不可思議，從其所作，此之",
    "T10n0285_004:0480b20": "謂也。若有菩薩，遊于本際，而不取證，猶如佛",
    "T10n0285_004:0480b21": "子。時彼丈夫乘大舟船，入於大海，將船之師，",
    "T10n0285_004:0480b22": "工有方便，知水之宜，既行大海，不遭水難。如",
    "T10n0285_004:0480b23": "是佛子！菩薩立行，逮第七住，乘度無極道法",
    "T10n0285_004:0480b24": "之船，遊行本際，而不取證，以逮如是聖慧勢",
    "T10n0285_004:0480b25": "力，承三昧力，成就諸行，解覺道意，以大善權",
    "T10n0285_004:0480b26": "智慧之力，現生死門，遊輒滅度，心性自然，已",
    "T10n0285_004:0480b27": "現其身，與眷屬俱，往來圍繞，在憒閙中，而",
    "T10n0285_004:0480b28": "常專精，逮致寂定。本願之故，生在三界，不為",
    "T10n0285_004:0480b29": "世俗之所污染，出入進退，寂寞惔怕，善權",
    "T10n0285_004:0480c01": "光明，靡所不耀。無所燋然，逮致佛慧，退捨聲",
    "T10n0285_004:0480c02": "聞緣覺之地，獲佛藏界。現在魔界，已過四魔，",
    "T10n0285_004:0480c03": "遊在其部，行度魔事，現在異學，一切諸邪，九",
    "T10n0285_004:0480c04": "十六種，六十二見，開化外異，令捨邪學，不違",
    "T10n0285_004:0480c05": "佛道。現在一切世間俗業，以等導利，度世",
    "T10n0285_004:0480c06": "之法，示在一切天、龍、鬼神、揵沓和、阿須倫、",
    "T10n0285_004:0480c07": "迦留羅、真陀羅、摩睺勒、人與非人，釋梵四天",
    "T10n0285_004:0480c08": "王，隨其習俗，莊嚴居服，清淨好妙，其心不捨",
    "T10n0285_004:0480c09": "法樂之娛，斯慧如是，具足究暢菩薩道地，住",
    "T10n0285_004:0480c10": "於深遠，難逮巍巍玄逈之法，如是供養，無",
    "T10n0285_004:0480c11": "量不可計數百千億垓諸佛大聖，貢上衣食",
    "T10n0285_004:0480c12": "床臥之具，病瘦醫藥，所用為安，歸命稽首",
    "T10n0285_004:0480c13": "斯等如來，奉受諸佛之道化，過眾聲聞緣覺",
    "T10n0285_004:0480c14": "法，獨步無侶所問以時。",
    "T10n0285_004:0480c15": "「又彼菩薩，用攝眾生，法忍清淨，遂轉顯燿，其",
    "T10n0285_004:0480c16": "善德本，無央數億百千姟劫，乃復益茂，清",
    "T10n0285_004:0480c17": "淨赫盛，猶如佛子。而有琦珍，於眾寶中，光",
    "T10n0285_004:0480c18": "獨明炤，巍巍無侶。如是佛子！菩薩住斯妙",
    "T10n0285_004:0480c19": "法難逮開士道業，以是德本，逮成善權智度",
    "T10n0285_004:0480c20": "無極，遂更名顯成無上道。聲聞緣覺，所不能",
    "T10n0285_004:0480c21": "逮，猶如佛子日之弘光，月之臺宮，光明所",
    "T10n0285_004:0480c22": "照，普遍天下，皆使豐熟，亦能乾燥污泥之地，",
    "T10n0285_004:0480c23": "日月之光，亦無蔽礙，莫不能通利。如是佛",
    "T10n0285_004:0480c24": "子，菩薩住斯玄妙難逮開士道業，其功德本",
    "T10n0285_004:0480c25": "無能逮者，德轉巍巍，皆化一切聲聞緣覺，令",
    "T10n0285_004:0480c26": "懷羞恥，除眾塵勞，使性清淨，是為佛子菩",
    "T10n0285_004:0480c27": "薩大士玄妙難逮第七道住。菩薩大士，若成",
    "T10n0285_004:0480c28": "七住，益得自在，若為天王，以隨時慧，諸所興",
    "T10n0285_004:0480c29": "立，行精進業，若行布施，愛敬仁慈，有所勸",
    "T10n0285_004:0481a01": "利，等惠利義，心常念佛，未曾忘捨，乃至普",
    "T10n0285_004:0481a02": "慧，一智慜智，心初不念何時不逮成佛最",
    "T10n0285_004:0481a03": "正覺，處眾生中，而最聖尊，導利眾生，示一切",
    "T10n0285_004:0481a04": "智。發心之頃，如是比像，精進超絕，一時須",
    "T10n0285_004:0481a05": "臾，逮致百千億兆姟三昧正受，覩諸菩薩，",
    "T10n0285_004:0481a06": "億百千姟眷屬圍繞，以斯誓力，承於菩薩，所",
    "T10n0285_004:0481a07": "顯殊特，因顯神變，莫能稱計，以若干億百千",
    "T10n0285_004:0481a08": "姟劫，所修德義不可限量。」時金剛藏說是法",
    "T10n0285_004:0481a09": "已，重欲散義，即說偈曰：",
    "T10n0285_004:0481a10": "「玄妙之聖慧，　　順第一句義；",
    "T10n0285_004:0481a11": "　心了第六住，　　謹順己身行。",
    "T10n0285_004:0481a12": "　勤修於道教，　　應善權智慧；",
    "T10n0285_004:0481a13": "　輒善逮入尊，　　第七之道地。",
    "T10n0285_004:0481a14": "　遵空無相願，　　志行慈愍哀；",
    "T10n0285_004:0481a15": "　若奉行供養，　　諸佛之道法。",
    "T10n0285_004:0481a16": "　曉知眾聖慧，　　於德力無厭；",
    "T10n0285_004:0481a17": "　由是行之故，　　入第七道地。",
    "T10n0285_004:0481a18": "　而在於三界，　　大亂中寂靜；",
    "T10n0285_004:0481a19": "　消滅諸群黎，　　寂凝塵勞炎。",
    "T10n0285_004:0481a20": "　如影照幻化，　　在夢因行法；",
    "T10n0285_004:0481a21": "　以入第七住，　　顯示愍傷業。",
    "T10n0285_004:0481a22": "　嚴淨佛土空，　　世性無有想；",
    "T10n0285_004:0481a23": "　備悉最勝相，　　捨於動搖法。",
    "T10n0285_004:0481a24": "　以致妙音響，　　除眾生瑕穢；",
    "T10n0285_004:0481a25": "　思惟慧本空，　　最勝等導利。",
    "T10n0285_004:0481a26": "　以修行此法，　　逮致斯顯明；",
    "T10n0285_004:0481a27": "　通在殊勝地，　　為眾生所樂。",
    "T10n0285_004:0481a28": "　已住於是地，　　眾生行無量；",
    "T10n0285_004:0481a29": "　選觀安住法，　　數察不可限。",
    "T10n0285_004:0481b01": "　若干無數國，　　眾念想各異；",
    "T10n0285_004:0481b02": "　志性懷篤信，　　心行若干品。",
    "T10n0285_004:0481b03": "　宣布三乘教，　　導利等無量；",
    "T10n0285_004:0481b04": "　吾等皆當進，　　誦讀化斯黨。",
    "T10n0285_004:0481b05": "　如是等慧心，　　逮致殊妙道；",
    "T10n0285_004:0481b06": "　威儀有四事，　　遵善權智慧。",
    "T10n0285_004:0481b07": "　心念一切頃，　　逮獲道功勳；",
    "T10n0285_004:0481b08": "　則能具足此，　　十度無極業。",
    "T10n0285_004:0481b09": "　若以發意念，　　是施勸眾生；",
    "T10n0285_004:0481b10": "　戒滅眾塵勞，　　忍無所思念。",
    "T10n0285_004:0481b11": "　精進勤遵修，　　轉上增行業；",
    "T10n0285_004:0481b12": "　道不可動搖，　　慧功德立意。",
    "T10n0285_004:0481b13": "　無所從生忍，　　離垢慧聖尊；",
    "T10n0285_004:0481b14": "　願勸助善權，　　永無復狐疑。",
    "T10n0285_004:0481b15": "　周旋有勢力，　　以聖明普濟；",
    "T10n0285_004:0481b16": "　道功勳如是，　　一切隨時授。",
    "T10n0285_004:0481b17": "　先行如是著，　　名顯以具足；",
    "T10n0285_004:0481b18": "　拔去心之垢，　　斷絕鬪訟源。",
    "T10n0285_004:0481b19": "　等四等奉道，　　造立第五業；",
    "T10n0285_004:0481b20": "　無起不分別，　　乃長成第六。",
    "T10n0285_004:0481b21": "　是逮第七住，　　彼成時功勳；",
    "T10n0285_004:0481b22": "　能遵若干行，　　誓願不可計。",
    "T10n0285_004:0481b23": "　用何等之故，　　受此聖慧業；",
    "T10n0285_004:0481b24": "　因逮第八住，　　一切悉清淨。",
    "T10n0285_004:0481b25": "　玄微行難逮，　　慧無無央數；",
    "T10n0285_004:0481b26": "　猶入第二國，　　超越於中間。",
    "T10n0285_004:0481b27": "　修行七住法，　　無著如錠燎；",
    "T10n0285_004:0481b28": "　若住於道義，　　勇猛越一切。",
    "T10n0285_004:0481b29": "　得入第八住，　　前乃聖慧地；",
    "T10n0285_004:0481c01": "　以越心念境，　　住在慧之業。",
    "T10n0285_004:0481c02": "　在梵天常觀，　　不倚世民間；",
    "T10n0285_004:0481c03": "　賢聖行如是，　　無著猶蓮華。",
    "T10n0285_004:0481c04": "　住是若干品，　　越度眾塵勞；",
    "T10n0285_004:0481c05": "　此無塵勞行，　　亦無所盡滅。",
    "T10n0285_004:0481c06": "　如是至道住，　　無塵勞穢行；",
    "T10n0285_004:0481c07": "　最勝幻無本，　　以慧消滅瑕。",
    "T10n0285_004:0481c08": "　於世若干品，　　工匠所修業；",
    "T10n0285_004:0481c09": "　明達是一切，　　化住世尊教。",
    "T10n0285_004:0481c10": "　一心為神通，　　諮受奉行力；",
    "T10n0285_004:0481c11": "　遵御若干品，　　增進三品定。",
    "T10n0285_004:0481c12": "　超越諸聲聞，　　緣覺行如是；",
    "T10n0285_004:0481c13": "　其住第七業，　　修菩薩之行。",
    "T10n0285_004:0481c14": "　住本心性行，　　致此真慧明；",
    "T10n0285_004:0481c15": "　成就諸聖子，　　猶長養道力。",
    "T10n0285_004:0481c16": "　遂增精勤行，　　得入深微妙；",
    "T10n0285_004:0481c17": "　心歸趣滅盡，　　亦不造取證。",
    "T10n0285_004:0481c18": "　猶如入大海，　　而住舟船前；",
    "T10n0285_004:0481c19": "　觀見一切水，　　不增亦不減。",
    "T10n0285_004:0481c20": "　若能勤受行，　　殊勝權智慧；",
    "T10n0285_004:0481c21": "　一切眾生類，　　不能限德藏。",
    "T10n0285_004:0481c22": "　供養億載佛，　　益更淨道業；",
    "T10n0285_004:0481c23": "　猶若干瓔珞，　　無央數珍寶。",
    "T10n0285_004:0481c24": "　賢明住此行，　　殊勝智慧光；",
    "T10n0285_004:0481c25": "　消竭愛欲源，　　亦如月盛燿。",
    "T10n0285_004:0481c26": "　已入住此地，　　自在為聖王；",
    "T10n0285_004:0481c27": "　造修最道義，　　宣布慧果實。",
    "T10n0285_004:0481c28": "　而發意之頃，　　強治精進力；",
    "T10n0285_004:0481c29": "　見佛諸佛千，　　億百之姟數。",
    "T10n0285_004:0482a01": "　善修順己身，　　普見諸十方；",
    "T10n0285_004:0482a02": "　加增在至願，　　功勳尊無限。",
    "T10n0285_004:0482a03": "　普世難可了，　　自由行道緣；",
    "T10n0285_004:0482a04": "　是為第七住，　　嚴淨善權慧。」",
    "T10n0285_004:0482a05": "諸菩薩眾位尊，神妙巍巍，無量天龍，無數人",
    "T10n0285_004:0482a06": "民，聞其所說，莫不歡喜，供養安住華香幢幡，",
    "T10n0285_004:0482a07": "雜成擣香，珍寶衣服，竚立眾蓋不可稱載；",
    "T10n0285_004:0482a08": "雨諸瓔珞，諸天在上，宣揚妙聲柔軟之音，",
    "T10n0285_004:0482a09": "自然演暢美柔和聲，以奉眾祐及諸佛子：「諮",
    "T10n0285_004:0482a10": "嗟能仁世尊無量，皆見至聖人中之上，覩佛",
    "T10n0285_004:0482a11": "境界，愍傷眾生，其音若雨，布大雷響，伎樂",
    "T10n0285_004:0482a12": "簫成，演若干聲，諸佛無限億百千姟，帝王",
    "T10n0285_004:0482a13": "國土，亦如恒沙，供養諸佛。剎土無侶，最為豪",
    "T10n0285_004:0482a14": "富，威力能化，入一毛孔。諸佛班宣離垢無",
    "T10n0285_004:0482a15": "窮之法，如演一毛，豈復難乎！國土處所，及四",
    "T10n0285_004:0482a16": "方域，若干種品，泉源大海，億載鐵圍及須彌",
    "T10n0285_004:0482a17": "山，皆自然現，無所逼迮，悉入毛孔，在中自",
    "T10n0285_004:0482a18": "恣。地獄餓鬼，及與畜生，諸天人民，鬼神眾",
    "T10n0285_004:0482a19": "魅，阿須倫，罪福各異，俱來會在諸佛境界，",
    "T10n0285_004:0482a20": "遊一切國在諸郡縣，自然成現尊妙法輪，",
    "T10n0285_004:0482a21": "講說柔軟，安住音響，眾生心念，如所修行；",
    "T10n0285_004:0482a22": "群黎若干，其身各異，眾祐國土，群黎有身，",
    "T10n0285_004:0482a23": "所在成體，生天人間，各各別異，一切如佛所",
    "T10n0285_004:0482a24": "宣法教，消除微想眾垢之穢，興懷道念，廣",
    "T10n0285_004:0482a25": "大佛土，諸佛神足，如是變異，一切世人，稱不",
    "T10n0285_004:0482a26": "能暢，諸佛如是道慧無窮。磬暢柔和微妙之",
    "T10n0285_004:0482a27": "音，時來眾會，寂然歡喜，咸共觀敬，最殊特",
    "T10n0285_004:0482a28": "聖，以智眾會，寂寞靜思，猶如月蝕，其光還",
    "T10n0285_004:0482a29": "復，唯復欲聞第八住也，願時演之，行者所",
    "T10n0285_004:0482b01": "入。」◎",
    "T10n0285_004:0482b02": "◎漸備經不動住品第八",
    "T10n0285_004:0482b03": "金剛藏曰：「唯聽佛子！菩薩大士，若能暢成",
    "T10n0285_004:0482b04": "第七住，以慕諦志求清淨之業善權智慧，",
    "T10n0285_004:0482b05": "謹順眾行，樂在所施，無極弘誓，依承如來",
    "T10n0285_004:0482b06": "所建立旨，蒙宿德本，逮得勢力，如來十力，四",
    "T10n0285_004:0482b07": "無所畏，思念正覺，十八不共，諸佛之法。志性",
    "T10n0285_004:0482b08": "仁和，念其清淨，功德聖慧，威勢轉上，興大",
    "T10n0285_004:0482b09": "悲哀，愍眾生界，不捨法樂，通入無量一切",
    "T10n0285_004:0482b10": "諸法，至無所生，而無有相，不有合成，不",
    "T10n0285_004:0482b11": "失慧明，無所究暢，亦無所滅，然無所有，等入",
    "T10n0285_004:0482b12": "元本，轉上得度，普除一切心念識想，等攝",
    "T10n0285_004:0482b13": "志性本淨惶慌，因是超越，應時逮得無所從",
    "T10n0285_004:0482b14": "生法忍，此之謂也。菩薩以逮如是法忍，這",
    "T10n0285_004:0482b15": "得是住菩薩地，不可傾動，獲致菩薩，深要之",
    "T10n0285_004:0482b16": "行難知玄妙，無能壞者，消一切想，皆攝眾念，",
    "T10n0285_004:0482b17": "而究竟矣。無量無侶，一切聲聞緣覺之眾，永",
    "T10n0285_004:0482b18": "不能逮其寂寞事，以淳淑矣。自然現哉，猶",
    "T10n0285_004:0482b19": "如佛子神足比丘，所念自在，稍漸進前，乃至",
    "T10n0285_004:0482b20": "寂滅三昧正受，悉除一切所欲妄想。菩薩如",
    "T10n0285_004:0482b21": "是，適逮此住，捨眾俗業，致無業財至真之法，",
    "T10n0285_004:0482b22": "離身、口、意之所習樂，住於寂寞，猶如佛子假",
    "T10n0285_004:0482b23": "使在夢，逮大功德即自知之，因在於彼大精",
    "T10n0285_004:0482b24": "進力，普以越度，逮則解覺，彼修方便，夙夜思",
    "T10n0285_004:0482b25": "念，以除好樂。如是佛子！菩薩大士，無極精",
    "T10n0285_004:0482b26": "進，適逮此已，住菩薩地，如是不動，遠一切",
    "T10n0285_004:0482b27": "業，稍習諸宜，於行無二。又等修行，無所親",
    "T10n0285_004:0482b28": "近，猶如佛子，若生梵天，住于梵宮，不著欲",
    "T10n0285_004:0482b29": "行，亦無塵勞。菩薩如是，住此道地，其心普",
    "T10n0285_004:0482c01": "遊諸所習行，雖在是行，不以是行有所染污，",
    "T10n0285_004:0482c02": "彼意曉了所在作行。菩薩之行，在泥洹行，不",
    "T10n0285_004:0482c03": "以為行，何況俗行。菩薩大士，以入是地本願",
    "T10n0285_004:0482c04": "力故，至如來覺無極大聖，是法典門，道如",
    "T10n0285_004:0482c05": "來法，造立聖慧，如是辭曰：『善哉，善哉！族姓子！",
    "T10n0285_004:0482c06": "是諸正士第一法忍，歸於佛法。又族姓子！佛",
    "T10n0285_004:0482c07": "十種力，四無所畏，佛法尊位，仁則未有，以是",
    "T10n0285_004:0482c08": "勤行，慕求精進，慎莫違失。是道忍門，為眾生",
    "T10n0285_004:0482c09": "故，而尊修行。又族姓子！仁寧逮此，若斯寂",
    "T10n0285_004:0482c10": "行，而愚凡夫，失不寂靜，習在無數塵勞之",
    "T10n0285_004:0482c11": "行，為若干想之所危害。又族姓子！眾生設",
    "T10n0285_004:0482c12": "憶念本宿願，哀念在冥，故為求道，奉行靜",
    "T10n0285_004:0482c13": "寞不可思議聖慧道門，終不懈廢。又族姓子！",
    "T10n0285_004:0482c14": "是諸法本，從法發來，興成如來，以立如來，住",
    "T10n0285_004:0482c15": "在法界，如來至真，不別行是，一切聲聞及與",
    "T10n0285_004:0482c16": "緣覺，不能逮至斯不相法。又族姓子！且觀我",
    "T10n0285_004:0482c17": "身不可稱限慧莫能論，土不可量，明不可量，",
    "T10n0285_004:0482c18": "道場不可量，音響清淨亦不可量，以是之",
    "T10n0285_004:0482c19": "故，仁慈所行，因顯發業。又族姓子！所可定",
    "T10n0285_004:0482c20": "言，光明之謂，云一切法，無所想念，乃為光",
    "T10n0285_004:0482c21": "明。諸族姓子，法明若斯，如來所行，行無邊",
    "T10n0285_004:0482c22": "際，眷屬無底，斯等所入，從發行來，巍巍",
    "T10n0285_004:0482c23": "如是。又族姓子！仁且觀此十方無量諸佛國",
    "T10n0285_004:0482c24": "土眾生無限，分別經典而不可計，普入一切，",
    "T10n0285_004:0482c25": "言行相應。如是佛子，佛天中天，菩薩行是，如",
    "T10n0285_004:0482c26": "斯比類，不可限量導利道門，用開化眾，若有",
    "T10n0285_004:0482c27": "菩薩，分別解說無量聖慧，具足成就導眾之",
    "T10n0285_004:0482c28": "業。諸佛子等！吾囑累汝，假使諸佛，化此菩",
    "T10n0285_004:0482c29": "薩，入眾生中導利道門，由是之故，致于滅",
    "T10n0285_004:0483a01": "度眾生之事，自然舒暢。』「諸佛世尊，勸化於斯，",
    "T10n0285_004:0483a02": "諸菩薩法，無量慧業，乃令一時，所導利眾，因",
    "T10n0285_004:0483a03": "其聖業，以為元首。從初發意，計七住竟，合集",
    "T10n0285_004:0483a04": "方便，由此功勳，百倍千倍，萬倍巨億萬倍，",
    "T10n0285_004:0483a05": "終不與等，無以為喻。所以者何？以是宿命，一",
    "T10n0285_004:0483a06": "身導眾，致導利業，逮得此住，誘進平等諸菩",
    "T10n0285_004:0483a07": "薩行，分別身事，行力成就，宣暢布散無量音",
    "T10n0285_004:0483a08": "聲正法之教，修慧無量，導利無量，所生之處，",
    "T10n0285_004:0483a09": "嚴淨無量，諸佛國土，開化無量。又眾生類，供",
    "T10n0285_004:0483a10": "養遵奉，無量諸佛，發覺無量。諸法道門，神通",
    "T10n0285_004:0483a11": "之力，不可限量，剖判開化眾生厄難，廣令",
    "T10n0285_004:0483a12": "無量。眾會道場，所可遊居，亦不可量。持身、口、",
    "T10n0285_004:0483a13": "意，積累菩薩一切要行，亦不可量。猶如佛子",
    "T10n0285_004:0483a14": "大舶舟船，欲入大海，安無放逸，庠序進前，致",
    "T10n0285_004:0483a15": "無量寶珍琦璝異，適到大海，望風舉帆，其",
    "T10n0285_004:0483a16": "風和順，一日之中，超越大海，一切財寶所得",
    "T10n0285_004:0483a17": "利入無央數藏，皆為充滿，用不可盡。菩薩如",
    "T10n0285_004:0483a18": "是，積成無極廣大德本，合集大乘逮菩薩行",
    "T10n0285_004:0483a19": "道法慧海，一時須臾，致聖明財無極道寶，入",
    "T10n0285_004:0483a20": "一切智，前宿所積世俗財寶，不可比之，思惟",
    "T10n0285_004:0483a21": "計校百劫千劫，萬劫無央數劫，不以為喻。又",
    "T10n0285_004:0483a22": "佛子！菩薩若立第八道地，遵大善權智度無",
    "T10n0285_004:0483a23": "極，宣布勸化，無財業義。若菩薩解奉一切",
    "T10n0285_004:0483a24": "智，遍知十方諸成佛土，亦復分別壞散佛土，",
    "T10n0285_004:0483a25": "若以覩知世界散壞，若世合成，用何因故世",
    "T10n0285_004:0483a26": "界散壞？以何緣故世界合成？悉能見知，地種",
    "T10n0285_004:0483a27": "少，地種多，地種有限，地種無量，悉別知之；",
    "T10n0285_004:0483a28": "水種火種風種，亦復如是。皆曉了知多少大",
    "T10n0285_004:0483a29": "小，有限無限，諸塵微妙，分別所在，諸塵限",
    "T10n0285_004:0483b01": "數，隨時悉解，若干世界，有若干種，無限眾",
    "T10n0285_004:0483b02": "塵微妙難了，普悉知別，若干品塵，自然合",
    "T10n0285_004:0483b03": "成，諸佛世界所有塵限，悉能知之。眾生之數，",
    "T10n0285_004:0483b04": "國土形數，其身長短大小，悉能知之。地獄處",
    "T10n0285_004:0483b05": "所，[狂-王+禽]獸餓鬼性行，何因墮此，皆知所行多",
    "T10n0285_004:0483b06": "少。諸塵合數，阿須倫行，諸天所居，世人所",
    "T10n0285_004:0483b07": "處，悉能知之。合會教化，欲界合散，色界無色",
    "T10n0285_004:0483b08": "界合散，皆悉知之。少多大小，有限無限，而悉",
    "T10n0285_004:0483b09": "知之。遊居三界取捨之義，開化眾生，彼能成",
    "T10n0285_004:0483b10": "就。曉了眾生諸身方便，諸身形像，所在之處，",
    "T10n0285_004:0483b11": "悉曉明之。所行生處，諸佛所遊，如眾生類，所",
    "T10n0285_004:0483b12": "生安居，身所積行，隨其身行，而建立之。己身",
    "T10n0285_004:0483b13": "國土，隨立己身，其意無盡，己身建立，無身之",
    "T10n0285_004:0483b14": "身，己身國身，罪福之身，乃須建立，罪福報",
    "T10n0285_004:0483b15": "身，建立己身，無盡身意，無身之身，己身無",
    "T10n0285_004:0483b16": "盡，眾生類身，國土身，緣報應身，聲聞身，緣",
    "T10n0285_004:0483b17": "覺身，菩薩身，如來聖慧身，法身，隨時建立。",
    "T10n0285_004:0483b18": "顯此諸身，悉解眾生，罪福身，報應身，塵勞",
    "T10n0285_004:0483b19": "身，色身，無色身，國土身，多少大小，穢濁清",
    "T10n0285_004:0483b20": "淨，廣大無量，減損平正，導利平等，講說報",
    "T10n0285_004:0483b21": "應，皆悉知之。罪福身行，所當獲報，合散成",
    "T10n0285_004:0483b22": "別，亦復了之。聲聞乘，緣覺乘，菩薩乘，所行",
    "T10n0285_004:0483b23": "業，合散所歸，而悉知之。如來聖體，成最正",
    "T10n0285_004:0483b24": "覺，所誓願身，及滅度身，所建立身，色像相",
    "T10n0285_004:0483b25": "好，所莊嚴身，其行者身，可意身，自大身，謙",
    "T10n0285_004:0483b26": "恪身，功德身，聖慧身，報應身，謹慎行業聖慧",
    "T10n0285_004:0483b27": "之身，所歸度脫，皆悉知之。法身平等無身之",
    "T10n0285_004:0483b28": "身，不可限量一切普入，有身無身靡不分別，",
    "T10n0285_004:0483b29": "一一暢解。其身以逮如是行業，致壽自在，",
    "T10n0285_004:0483c01": "心得由己用度所為，自恣無難，所行無拘，所",
    "T10n0285_004:0483c02": "生從己，本願所致，篤信之故，神足之恩，蒙聖",
    "T10n0285_004:0483c03": "慧行，因法所將，而逮致此，以是菩薩十事",
    "T10n0285_004:0483c04": "自在。適得自在，成無量慧明不可思弘普之",
    "T10n0285_004:0483c05": "聖，聖無有侶，以入如是，究竟永在無所生身。",
    "T10n0285_004:0483c06": "轉所習行，永無生故以轉諸行，慧為元首習",
    "T10n0285_004:0483c07": "轉身行，以慧為首轉口習行，取要言之，智度",
    "T10n0285_004:0483c08": "無極，為大錠光，大哀為首。分別曉了善權方",
    "T10n0285_004:0483c09": "便，不棄至願，為諸如來威神所立，不應休",
    "T10n0285_004:0483c10": "息，其慧以應一切眾生，遊於無際諸佛世界，",
    "T10n0285_004:0483c11": "宣義散結。「佛子！又省菩薩常修平等所逮道",
    "T10n0285_004:0483c12": "住，不可動搖，積累一切諸佛法典，身、口、意",
    "T10n0285_004:0483c13": "行轉增進業，以獲此住，其力志性，則輒堅",
    "T10n0285_004:0483c14": "住。皆以消除一切塵勞，心懷仁和，力勢堅強，",
    "T10n0285_004:0483c15": "在於元首。恣化群生大哀之力，所可建立，",
    "T10n0285_004:0483c16": "用眾生故無所望捨，益加建立大慈之力。",
    "T10n0285_004:0483c17": "將護一切眾生之類，總持要力而得堅住，不",
    "T10n0285_004:0483c18": "捨眾生，其誓願力，而諦得住一切佛法。選擇",
    "T10n0285_004:0483c19": "分別，善諦建立，神通之力住無限世，於諸行",
    "T10n0285_004:0483c20": "本，擁護一切，眾生之類，堅住願力，遵習一",
    "T10n0285_004:0483c21": "切菩薩道業，而無所捨。度無極力，其行堅住，",
    "T10n0285_004:0483c22": "合集一切諸佛經典，正住如來所建立力，成",
    "T10n0285_004:0483c23": "就正覺一切敏知。以入此行，如是力勢，普",
    "T10n0285_004:0483c24": "現一切神變無窮，輒往生於一切所趣。」金剛",
    "T10n0285_004:0483c25": "藏曰：「是為佛子諸菩薩業住於慧地，而不可",
    "T10n0285_004:0483c26": "動，是謂無侶，亦復號曰不退轉地。慧不迴還，",
    "T10n0285_004:0483c27": "則謂難當，一切眾生所不能逮，則童真地，為",
    "T10n0285_004:0483c28": "無所生為所生地，所願自在為滅具地，無所",
    "T10n0285_004:0483c29": "造作究竟之地，積累真慧則無為地，善修志",
    "T10n0285_004:0484a01": "願為建立地，度無所作為無財業，宿世所行，",
    "T10n0285_004:0484a02": "眾苦消去，邪以降伏。如是佛子！菩薩大士，",
    "T10n0285_004:0484a03": "以入佛種承佛功勳威神遠照，由歸如來威儀",
    "T10n0285_004:0484a04": "至業佛境界門，常為如來之所建立，得入釋",
    "T10n0285_004:0484a05": "梵四天王宮，金剛力士，常隨侍後，逮致定力，",
    "T10n0285_004:0484a06": "其身無限，降伏色藏，散無量結，以皆永離。",
    "T10n0285_004:0484a07": "諸身行力，具威無極，大神通力，所行報應，",
    "T10n0285_004:0484a08": "而得自在。無限定意，受莂無量，自恣由己，而",
    "T10n0285_004:0484a09": "無所礙，如其淳淑，覺度眾生，所示現義。以入",
    "T10n0285_004:0484a10": "是行，得入道場，無極大慧，以行大慧神通",
    "T10n0285_004:0484a11": "之業，常演大聖智慧光明，施與章句，無罣礙",
    "T10n0285_004:0484a12": "界。分別世界十方國土所宣章句，現一切業",
    "T10n0285_004:0484a13": "功勳之德，發心自在，而諦思惟，解去來今，迴",
    "T10n0285_004:0484a14": "轉一切眾魔徑路。下于聖慧，遊入如來，州",
    "T10n0285_004:0484a15": "郡境界，無際國土，所處講堂，奉菩薩行，其所",
    "T10n0285_004:0484a16": "誘進，無能退轉，以故名曰入無動地。」金剛藏",
    "T10n0285_004:0484a17": "曰：「是故佛子！菩薩逮得無動轉地，常在無際，",
    "T10n0285_004:0484a18": "見諸如來不可稱限，未曾違遠，彼行究竟，成",
    "T10n0285_004:0484a19": "三昧定，威力所入，見佛供養，奉事歸命，終不",
    "T10n0285_004:0484a20": "忘捨。於一一劫中一一世界，所見講堂，各現",
    "T10n0285_004:0484a21": "諸佛，咸各供養無央數億百千姟佛。一切施",
    "T10n0285_004:0484a22": "安，稽首歸命，以禮如來，曉了世界，以為元",
    "T10n0285_004:0484a23": "首，慕導道明啟受法教，重復加增，逮佛滅",
    "T10n0285_004:0484a24": "度，行無等侶，巍巍超絕，與眾殊異，諮受世",
    "T10n0285_004:0484a25": "界。講問宣傳，遵無央數億百千姟所積德本，",
    "T10n0285_004:0484a26": "轉進顯燿。猶如，佛子！此閻浮利上明月珠，又",
    "T10n0285_004:0484a27": "其價直，一閻浮提，以用著頸，為無等倫，一切",
    "T10n0285_004:0484a28": "天下人民之眾，所著瓔珞，無能及者。如是佛",
    "T10n0285_004:0484a29": "子！菩薩住是不動轉地，以此德本，成其大明，",
    "T10n0285_004:0484b01": "一切聲聞及緣覺眾，所不能逮。及於七住菩",
    "T10n0285_004:0484b02": "薩行業，菩薩以入此道地者，承無極慧，消",
    "T10n0285_004:0484b03": "除眾生一切塵勞，剖判聖慧微妙道門，猶如",
    "T10n0285_004:0484b04": "佛子，主于梵天，所行慈心，遍大千界，其光",
    "T10n0285_004:0484b05": "普照。菩薩大士，亦復如是。住此菩薩無動轉",
    "T10n0285_004:0484b06": "地，照耀百千諸佛剎土滿中塵數，光明悉周",
    "T10n0285_004:0484b07": "無量佛國，照盡一切眾生塵勞，稍漸滅除心",
    "T10n0285_004:0484b08": "之毒垢，是為佛子，菩薩住是不動轉行所宣",
    "T10n0285_004:0484b09": "平正，菩薩功德第八道地。弘普諮嗟，諸劫無",
    "T10n0285_004:0484b10": "際，不可究竟，菩薩所住，因為梵天大梵天",
    "T10n0285_004:0484b11": "王，主千世界，聲聞緣覺，菩薩所行，真正莫能",
    "T10n0285_004:0484b12": "逮者，而度無極，分別世界，修無等倫，聞所",
    "T10n0285_004:0484b13": "講說，所興因緣，方便之業，布施敬愛，利人",
    "T10n0285_004:0484b14": "等利，一切救濟，常思念佛，未曾違捨，眾行",
    "T10n0285_004:0484b15": "具足，至一切智。專惟大道，以何修行，為眾",
    "T10n0285_004:0484b16": "生尊，一切殊特。將順普聖，覆護十方，發意",
    "T10n0285_004:0484b17": "之頃，遵如是像。勤奉精進，一時須臾逮具足",
    "T10n0285_004:0484b18": "成十千世界百千剎土，滿中諸塵三昧正受，",
    "T10n0285_004:0484b19": "及見十千百千三千世界滿中塵數諸菩薩",
    "T10n0285_004:0484b20": "等，眷屬圍繞，從是發願，菩薩力勢所誓殊",
    "T10n0285_004:0484b21": "特，靡不感動，智慧明了，不可稱計。如是思之，",
    "T10n0285_004:0484b22": "億百千姟不可限載行無量劫，功勳無底，無",
    "T10n0285_004:0484b23": "以為喻。」時金剛藏菩薩大士，復欲重散分別",
    "T10n0285_004:0484b24": "此義，即說頌曰：",
    "T10n0285_004:0484b25": "「漸備七住地，　　智淨行善權；",
    "T10n0285_004:0484b26": "　諦將護導業，　　結立無極願。",
    "T10n0285_004:0484b27": "　積功而累德，　　堅住人中上；",
    "T10n0285_004:0484b28": "　志樂于聖慧，　　輒入第八住。",
    "T10n0285_004:0484b29": "　殖德大聖慧，　　精進行慈愍；",
    "T10n0285_004:0484c01": "　其心無限量，　　意念猶虛空。",
    "T10n0285_004:0484c02": "　聞法能曉了，　　入大聖勢力；",
    "T10n0285_004:0484c03": "　忍力無所生，　　寂寞順微妙。",
    "T10n0285_004:0484c04": "　所受無所起，　　不生無有相；",
    "T10n0285_004:0484c05": "　不滅無所壞，　　亦無所究暢。",
    "T10n0285_004:0484c06": "　處所為自然，　　無本藏捨念；",
    "T10n0285_004:0484c07": "　已離心意性，　　其思等如空。",
    "T10n0285_004:0484c08": "　斯忍以如是，　　所行無放逸；",
    "T10n0285_004:0484c09": "　行深要感動，　　逮致惔怕行。",
    "T10n0285_004:0484c10": "　眾生無能解，　　由閑居行業；",
    "T10n0285_004:0484c11": "　執持心所想，　　曉了眾行念。",
    "T10n0285_004:0484c12": "　其意立若斯，　　心無有思想；",
    "T10n0285_004:0484c13": "　如比丘消滅，　　逮得無所著。",
    "T10n0285_004:0484c14": "　心之所想念，　　猶夢所見覺；",
    "T10n0285_004:0484c15": "　若梵天具足，　　欲界亦如是。",
    "T10n0285_004:0484c16": "　安住本立願，　　數數而勸眾；",
    "T10n0285_004:0484c17": "　是為第一忍，　　得致阿惟顏。",
    "T10n0285_004:0484c18": "　我等慧玄逈，　　勢力意解法；",
    "T10n0285_004:0484c19": "　彼則無我所，　　精進勤修行。",
    "T10n0285_004:0484c20": "　所可奉寂寞，　　消一切愛網；",
    "T10n0285_004:0484c21": "　滅于大然熾，　　世俗塵勞火。",
    "T10n0285_004:0484c22": "　自識本宿願，　　行愍哀眾生；",
    "T10n0285_004:0484c23": "　以慧利造立，　　用度脫黎庶。",
    "T10n0285_004:0484c24": "　常能尊此法，　　住本無無想；",
    "T10n0285_004:0484c25": "　佛解一切住，　　越聲聞緣覺。",
    "T10n0285_004:0484c26": "　世間俗威勢，　　無及此十力；",
    "T10n0285_004:0484c27": "　唯智無能限，　　三世無罣礙。",
    "T10n0285_004:0484c28": "　無等倫如是，　　天人所奉敬；",
    "T10n0285_004:0484c29": "　合集以導化，　　行無數慧門。",
    "T10n0285_004:0485a01": "　成就最勝法，　　入無量彼岸；",
    "T10n0285_004:0485a02": "　前世行佛道，　　假使順隨時。",
    "T10n0285_004:0485a03": "　如是致賢明，　　逮入殊聖地；",
    "T10n0285_004:0485a04": "　一時普周遍，　　至于十方界。",
    "T10n0285_004:0485a05": "　以致慧所歸，　　逮得諸神通；",
    "T10n0285_004:0485a06": "　猶如大海水，　　諸天華神器。",
    "T10n0285_004:0485a07": "　心貪以永除，　　得立慧道業；",
    "T10n0285_004:0485a08": "　選擇諸剎土，　　住在曉分別。",
    "T10n0285_004:0485a09": "　四種之境界，　　離若干貪利；",
    "T10n0285_004:0485a10": "　微細及麁獷，　　等入識解義。",
    "T10n0285_004:0485a11": "　一切三千界，　　滿中眾塵數；",
    "T10n0285_004:0485a12": "　分別眾生本，　　四大所生身。",
    "T10n0285_004:0485a13": "　計數諸慕樂，　　六趣限如是；",
    "T10n0285_004:0485a14": "　解散慧境界，　　不可稱限量。",
    "T10n0285_004:0485a15": "　慧剖判心意，　　至于一切心；",
    "T10n0285_004:0485a16": "　彼修己身行，　　故將導眾生。",
    "T10n0285_004:0485a17": "　一切三千界，　　周普若干色；",
    "T10n0285_004:0485a18": "　徹見眾品形，　　然在無限世。",
    "T10n0285_004:0485a19": "　猶如日周行，　　在上虛空行；",
    "T10n0285_004:0485a20": "　已斯殿舍進，　　光明普照燿。",
    "T10n0285_004:0485a21": "　御以本無慧，　　在法界不動；",
    "T10n0285_004:0485a22": "　黎庶性清淨，　　道明所遍照。",
    "T10n0285_004:0485a23": "　如眾生本性，　　其身各所在；",
    "T10n0285_004:0485a24": "　顯現一切眾，　　照化天世間。",
    "T10n0285_004:0485a25": "　己身得自在，　　勝降無性行；",
    "T10n0285_004:0485a26": "　示現安住身，　　莊嚴諸相好。",
    "T10n0285_004:0485a27": "　眾生土如是，　　從罪福受身；",
    "T10n0285_004:0485a28": "　若干種聖性，　　成法之慧體。",
    "T10n0285_004:0485a29": "　虛無為身界，　　受以平等業；",
    "T10n0285_004:0485b01": "　現神足諸變，　　消黎庶眾穢。",
    "T10n0285_004:0485b02": "　十力廣自在，　　因慧廣無極；",
    "T10n0285_004:0485b03": "　造聖逮慧明，　　興發愍順哀。",
    "T10n0285_004:0485b04": "　一切最勝教，　　以法生道業；",
    "T10n0285_004:0485b05": "　謹慎護三事，　　無動如須彌。",
    "T10n0285_004:0485b06": "　諸眾祐號力，　　柔士勢無恚；",
    "T10n0285_004:0485b07": "　是士無迴轉，　　眾魔莫能當。",
    "T10n0285_004:0485b08": "　佛之所建立，　　釋梵咸奉敬；",
    "T10n0285_004:0485b09": "　其金剛力士，　　以力勢常侍。",
    "T10n0285_004:0485b10": "　於是土地處，　　合德不可量；",
    "T10n0285_004:0485b11": "　億百千劫中，　　不能盡其限。",
    "T10n0285_004:0485b12": "　稽首歸諸佛，　　其億數那術；",
    "T10n0285_004:0485b13": "　成就最上道，　　猶嚴王者服。",
    "T10n0285_004:0485b14": "　極是道地處，　　菩薩斯集會；",
    "T10n0285_004:0485b15": "　得為大梵天，　　若干界功德。",
    "T10n0285_004:0485b16": "　宣布三乘業，　　逮得無限侶；",
    "T10n0285_004:0485b17": "　慈心為清淨，　　光明慧消塵。",
    "T10n0285_004:0485b18": "　一時發心頃，　　至百千佛土；",
    "T10n0285_004:0485b19": "　逮諸定意元，　　如滿剎土塵。",
    "T10n0285_004:0485b20": "　勇猛覩處所，　　十方化眾生；",
    "T10n0285_004:0485b21": "　所願亦如是，　　莊嚴尊無限。",
    "T10n0285_004:0485b22": "　此說取要言，　　第八勝自在；",
    "T10n0285_004:0485b23": "　具足億千劫，　　皆不能盡極。」",
    "T10n0285_004:0485b24": "說此第八住時，應時震動百億佛土，佛之威",
    "T10n0285_004:0485b25": "神之所建立，不可思議功德巍巍。不可限量",
    "T10n0285_004:0485b26": "演妙光明，普現一切諸身形類，照諸國土，安",
    "T10n0285_004:0485b27": "諸眾生。無央數千諸菩薩眾，住於虛空，所供",
    "T10n0285_004:0485b28": "養具，超天上物。所貢上佛，玄絕殊特，大神",
    "T10n0285_004:0485b29": "妙天，與其眷屬自在天人，亦咸悅豫，以若干",
    "T10n0285_004:0485c01": "品，而供養尊，奉事德海。諸天玉女，無數億",
    "T10n0285_004:0485c02": "千，歡喜踊躍，諸根和悅，以妙伎樂，鼓天",
    "T10n0285_004:0485c03": "倡樂，供養大聖。斯諸伎樂，樂大神聖，出如是",
    "T10n0285_004:0485c04": "輩百千音聲，其響柔和，寂寞惔怕，消諸患",
    "T10n0285_004:0485c05": "厭，離眾穢垢。捨于土地，所行至真，而有卓",
    "T10n0285_004:0485c06": "然，用眾生故，遊到十方，大通所顯，現最上",
    "T10n0285_004:0485c07": "行，志若虛空，心亦如之。天中之尊，人中為",
    "T10n0285_004:0485c08": "上，覺了最明，玄妙境界，無底功勳，十方嚴",
    "T10n0285_004:0485c09": "淨，奉事道門，眾祐諸子，以道顯示，不可限",
    "T10n0285_004:0485c10": "量佛之功勳。遵行聖慧，不慕徑迹，於一剎土",
    "T10n0285_004:0485c11": "而不動移，皆周諸國無有塵垢，遍趣愍傷眾",
    "T10n0285_004:0485c12": "生之類，為之元首。滅一切嚮，無所想念，所",
    "T10n0285_004:0485c13": "言暢音，辭百千種。若有聞教不肖眾生，心在",
    "T10n0285_004:0485c14": "下劣，其意自歸。彼若聞聲，至聖所現，隨其",
    "T10n0285_004:0485c15": "本行，而開化之。若有眾生，諸根明達，心好",
    "T10n0285_004:0485c16": "因緣，無所志樂，為現離垢慧明之義。若有眾",
    "T10n0285_004:0485c17": "生，心抱愍哀，意懷慈仁，佛在彼處，勤示正",
    "T10n0285_004:0485c18": "行。若有眾生，志在上尊，意樂斯法，在彼顯",
    "T10n0285_004:0485c19": "示無量佛身，因其化現，猶如幻師。所周旋處，",
    "T10n0285_004:0485c20": "導無央數億千姟身。佛子如是，樂于慧幻，",
    "T10n0285_004:0485c21": "現一切行離諸所有，如是音聲，其數百千，",
    "T10n0285_004:0485c22": "班宣柔軟，仁和之嚮。天人玉女，在世歸",
    "T10n0285_004:0485c23": "伏，默然樂寂，眾會欣豫，歌頌安住，功勳德",
    "T10n0285_004:0485c24": "稱，巍巍無量，不可講論。說此菩薩，第八道",
    "T10n0285_004:0485c25": "地，奉行正法，通至大乘。",
    "T10n0285_004:0485c26": "漸備經善哉意住品第九",
    "T10n0285_004:0485c27": "金剛藏曰：「且聽佛子！菩薩大士，諸佛慧行，",
    "T10n0285_004:0485c28": "無量如是。轉復增加，遊于寂寞，志在脫門，諸",
    "T10n0285_004:0485c29": "如來慧，長益至德，又以仁意，所可修行，如",
    "T10n0285_004:0486a01": "來祕密。因可遊入斯大道慧不可思議選擇",
    "T10n0285_004:0486a02": "至要總持清淨三昧正受，放捨眾非，清淨之",
    "T10n0285_004:0486a03": "業導利一切，成大神通，弘廣殊遠，分別世",
    "T10n0285_004:0486a04": "界，教令黎庶，隻行獨步。十力無畏，諸佛之",
    "T10n0285_004:0486a05": "法，十八不共，而無等倫。嚴治道本，如來至",
    "T10n0285_004:0486a06": "真，轉于法輪歸趣境土。建立大哀，住於大",
    "T10n0285_004:0486a07": "願，不捨十方，入於菩薩第九道地。住此地",
    "T10n0285_004:0486a08": "已，有不決行，善惡之心，知如審諦。供養經",
    "T10n0285_004:0486a09": "典，奉事至真，以及有漏無漏之法，各順俗",
    "T10n0285_004:0486a10": "法度世之法。修行所思，不可思議，遵承究竟，",
    "T10n0285_004:0486a11": "不決了法。順從聲聞緣覺之法，奉行菩薩，敬",
    "T10n0285_004:0486a12": "重斯道，要誓隨時如來道地。以時歸至，有為",
    "T10n0285_004:0486a13": "之法，親近志在無為之法，知如審諦。如是慧",
    "T10n0285_004:0486a14": "明，覺了所歸，如審解知眾生心行，所可取捨，",
    "T10n0285_004:0486a15": "塵勞之垢，所受禍福，攝取諸根所行，篤信諸",
    "T10n0285_004:0486a16": "種歸趣心性眾結造行之處，所生受處所居",
    "T10n0285_004:0486a17": "止處，決了三聚。業所至奏，知如審諦。察眾",
    "T10n0285_004:0486a18": "生心，所行是非，若干品心，其心須臾而有進",
    "T10n0285_004:0486a19": "退，若合若散，其心無身，心不可限，一切普",
    "T10n0285_004:0486a20": "興，心為顯耀，其心若塵，若無塵勞，若有縛",
    "T10n0285_004:0486a21": "心，及與解心，亦如幻化曉了其心，所歸住",
    "T10n0285_004:0486a22": "止因緣進退，又其塵勞，玄絕遠遊，療治當",
    "T10n0285_004:0486a23": "來，等類無業，諸結因緣，所遊居處，心之合",
    "T10n0285_004:0486a24": "會，在一處所。若有別離，有所生處，周旋現",
    "T10n0285_004:0486a25": "在，進止行來，分別三界恩愛無明諸見病痛",
    "T10n0285_004:0486a26": "自大愚癡，無極罪殃，斷截滅除，三藏之珍，",
    "T10n0285_004:0486a27": "曉了審知。入至計常，八萬四千，眾塵勞行，未",
    "T10n0285_004:0486a28": "決罪福善不善義，教告無明，使亂心黨，令無",
    "T10n0285_004:0486a29": "異業，思惟眾祐，以致報應，積聚眾利，所親造",
    "T10n0285_004:0486b01": "行，不失果實。所報無報，黑冥清明，無闇結",
    "T10n0285_004:0486b02": "白，如是辭語，所行緣報，而有齊限。罪福田",
    "T10n0285_004:0486b03": "地，則無有量，賢聖處世，所行治事，現在罪",
    "T10n0285_004:0486b04": "福，當來所習，方可更歷。解乘所趣，不了",
    "T10n0285_004:0486b05": "所趣，曉解分別方便隨時。常等識知八萬四",
    "T10n0285_004:0486b06": "千若干品罪，知審所由所趣。彼達諸根柔劣",
    "T10n0285_004:0486b07": "中間明了之本，取要言之，隨眾生本，前世宿",
    "T10n0285_004:0486b08": "命，毀壞之事，不壞之業，微妙中間，下劣之行，",
    "T10n0285_004:0486b09": "塵勞伴黨，無有財業。從本行心，能以決了，",
    "T10n0285_004:0486b10": "若不決了開化真厚，諸根羅網，分別退轉，",
    "T10n0285_004:0486b11": "攝取眾想。諸相豪劣，周旋往來，進退無迴，",
    "T10n0285_004:0486b12": "解暢三世，遠遊無窮，獨步無侶，於若干品，常",
    "T10n0285_004:0486b13": "以平等，八萬四千若干種根，悉能知之。取要",
    "T10n0285_004:0486b14": "言之，其篤信樂，柔劣中間，諸根明達，常隨諸",
    "T10n0285_004:0486b15": "根八萬四千，所懷篤信，而悉暢了。若干種",
    "T10n0285_004:0486b16": "品諸眾生行，其界柔劣，中間明達，隨從諸根",
    "T10n0285_004:0486b17": "八萬四千，諸種四大，上中下心，性行善惡，解",
    "T10n0285_004:0486b18": "暢諸根之所歸趣，彼心性行，心意伴侶，志造",
    "T10n0285_004:0486b19": "[仁-二+般]黨，其心合會，或有別離。玄逈遠遊，若有",
    "T10n0285_004:0486b20": "自大，無有自大，其意調順，無有眾厭，亦不懈",
    "T10n0285_004:0486b21": "廢。皆承一心脫門三昧正受神通之宜，而無",
    "T10n0285_004:0486b22": "合會，縛著三界，願至實心，不習眾行，習入道",
    "T10n0285_004:0486b23": "門，無言教矣。不倚伴黨，無財業事，無異無",
    "T10n0285_004:0486b24": "侶，修治道門，審諦知正。眾生之行，有若干",
    "T10n0285_004:0486b25": "品，所生處行，其行而住，生地獄餓鬼畜生之",
    "T10n0285_004:0486b26": "中。阿須倫諸天人民之所歸處，色無色所生",
    "T10n0285_004:0486b27": "處，想無想所生處，悉了知之。罪福報由恩愛",
    "T10n0285_004:0486b28": "情欲，無明闇冥精神種類，還復迴生，名色",
    "T10n0285_004:0486b29": "為侶，用無道業，生死愚騃，親近恩好，則致",
    "T10n0285_004:0486c01": "貪欲，慕求情愛，若不慕榮，眾生所樂，於三",
    "T10n0285_004:0486c02": "界趣，意懷至實，無所傷害，悉審諦知志行所",
    "T10n0285_004:0486c03": "居。所當行者，如來歸趣，繫習所在，從眾生",
    "T10n0285_004:0486c04": "行，各由罪福，而習塵勞。善惡未宣，本末所",
    "T10n0285_004:0486c05": "作，轉輪無際，復轉迴旋。歸本所行，未有遠",
    "T10n0285_004:0486c06": "遊難斷難斷，欲拔淫塵，貪嫉虛事，不可卒",
    "T10n0285_004:0486c07": "清。心明開達，乃能超出，於所作事，至無所",
    "T10n0285_004:0486c08": "有，悉審諦知。於眾生行，究決不決，志在邪",
    "T10n0285_004:0486c09": "業，馳趣反見，愚惑之業，在於正見，定在正",
    "T10n0285_004:0486c10": "業，除眾恐畏，莫不究竟。又有五逆中間之",
    "T10n0285_004:0486c11": "難，悉以究暢五根達趣正真之行，以捨恐",
    "T10n0285_004:0486c12": "畏，及無究竟。曉了邪滅，及正寂滅，并所犯",
    "T10n0285_004:0486c13": "事，令趣寂業，還無所歸。而墮邪業，迴行退",
    "T10n0285_004:0486c14": "轉，導示賢聖無上正道，若不決了，隨時散結，",
    "T10n0285_004:0486c15": "將護業耶。當所宣布，悉當知諦，是為佛子",
    "T10n0285_004:0486c16": "若歸此慧菩薩大士則得安立善哉意地菩薩",
    "T10n0285_004:0486c17": "之住。「已住此地，皆能曉了一切眾生，如是行",
    "T10n0285_004:0486c18": "業，隨其積行，應當解脫而開化之。能明眾生，",
    "T10n0285_004:0486c19": "應時教導，知以勸誘聲聞緣覺，化諸菩薩說",
    "T10n0285_004:0486c20": "如來地，從其眾生，而為說法，導利度脫，如其",
    "T10n0285_004:0486c21": "性行。從本根元，應當解脫而為說法，因其",
    "T10n0285_004:0486c22": "所行，更歷本末，而為開化。如所乘法，修思脫",
    "T10n0285_004:0486c23": "門，因其脫門，班宣道法。住此道地，覩大法",
    "T10n0285_004:0486c24": "師之所興隆，擁護如來無極法藏。彼若往詣",
    "T10n0285_004:0486c25": "法師所，諮入無量，曉了聖慧，奉行宣布，四",
    "T10n0285_004:0486c26": "分別辯，菩薩所行。隨其說法，彼常修行，無",
    "T10n0285_004:0486c27": "所破壞。菩薩大士，四分別辯，遊不退轉。何謂",
    "T10n0285_004:0486c28": "為四？一曰、分別法，二曰、曉了義，三曰、順次第，",
    "T10n0285_004:0486c29": "四曰、解辯才。彼所謂言分別法者，明宣諸法",
    "T10n0285_004:0487a01": "自然之相；曉了義者，能解暢法之所歸趣；順",
    "T10n0285_004:0487a02": "次第者，說無所壞剖判諸法深遠之慧；解辯",
    "T10n0285_004:0487a03": "才者，無所結縛，知法無斷。分別辯法，曉了",
    "T10n0285_004:0487a04": "法者，謂法自然，自然之身。曉了義者，知以",
    "T10n0285_004:0487a05": "照燿，咸歸經典。順次第者，暢一切法，當可",
    "T10n0285_004:0487a06": "講宣無能斷絕。分別辯者，如其道教，無所希",
    "T10n0285_004:0487a07": "望，演布無際。解暢法者，達現在法，所宣歸",
    "T10n0285_004:0487a08": "趣。曉了義者，知去來法報應之理。順次第者，",
    "T10n0285_004:0487a09": "說解一切去來今法，無所破壞。分別辯者，一",
    "T10n0285_004:0487a10": "一所說，而無二心無有邊際，振法光明，解暢",
    "T10n0285_004:0487a11": "法音，能識諸法，剖判眾事。曉了義者，分別",
    "T10n0285_004:0487a12": "諸義，靡不蒙慈。順次第者，從眾生音言辭遠",
    "T10n0285_004:0487a13": "近，而為說法。分別辯者，觀察一切心性所",
    "T10n0285_004:0487a14": "行，因為演經。解暢法者，曉知方便，明散法",
    "T10n0285_004:0487a15": "慧，不壞眾善。曉了義者，明通本無住無二慧，",
    "T10n0285_004:0487a16": "而為黎元，各各了之。順次第者，而講說業，聖",
    "T10n0285_004:0487a17": "慧財富，不可破壞。分別辯者，解暢眾理隨時",
    "T10n0285_004:0487a18": "之義，曉了本末。解暢法者，知一切法其元為",
    "T10n0285_004:0487a19": "一，失其本源，隨流生死輪轉無際。曉了義者，",
    "T10n0285_004:0487a20": "則能越度五陰四大，又十八種諸衰眾入，方",
    "T10n0285_004:0487a21": "便解脫，明十二因緣，悉無端緒。順次第者，",
    "T10n0285_004:0487a22": "宣說一切眾生之元，五趣周旋，志性和雅，音",
    "T10n0285_004:0487a23": "聲柔軟，聞者普受。分別辯者，演要言教，其明",
    "T10n0285_004:0487a24": "轉增，而無邊際，光明遠照，去眾愚冥，莫不",
    "T10n0285_004:0487a25": "蒙燿。解暢法者，導利一品，無有若干菩薩",
    "T10n0285_004:0487a26": "大士，興無極慈，立無盡哀，開發大乘。曉了",
    "T10n0285_004:0487a27": "義者，分別諸乘，度眾齊限，弘逈之行，坦然",
    "T10n0285_004:0487a28": "無侶，獨步眾會。順次第者，班宣一切所志",
    "T10n0285_004:0487a29": "諸乘，上中下學，無所破壞，稍引誘進，入于",
    "T10n0285_004:0487b01": "大道。分別辯者，而為一乘無有邊際，宣布正",
    "T10n0285_004:0487b02": "法，炎照三界苦惱之厄，除去陰蓋，逮致三昧。",
    "T10n0285_004:0487b03": "解暢法者，奉諸菩薩聖慧之業，遵修法行，道",
    "T10n0285_004:0487b04": "明超越，巍巍無量。曉了義者，敷演十住所",
    "T10n0285_004:0487b05": "處本末，開解學者各得其所，不失志行，得",
    "T10n0285_004:0487b06": "度世俗靡所不通。順次第者，宣布法禁，各從",
    "T10n0285_004:0487b07": "慕求，婉孌道教，無所破壞。分別辯者，宣一",
    "T10n0285_004:0487b08": "切行，而無邊際，講說本業，至成正真，不在",
    "T10n0285_004:0487b09": "二乘聲聞緣覺。解暢法者，心自然達，一切如",
    "T10n0285_004:0487b10": "來，皆為一佛，諸力無量，覺了此義，由是之",
    "T10n0285_004:0487b11": "故，因轉法輪，至一切智，而有所度。曉了義",
    "T10n0285_004:0487b12": "者，又能知識若干種類，制住正真，須臾分",
    "T10n0285_004:0487b13": "別，當所歸趣，道俗是非，靡不宣布。順次第",
    "T10n0285_004:0487b14": "者，如其正覺，剖判言說，觀其根本，上中下",
    "T10n0285_004:0487b15": "行，心之深淺，而開化之。分別辯者，所班宣",
    "T10n0285_004:0487b16": "法，一一章句，演若干義慧無邊際，不可斷絕，",
    "T10n0285_004:0487b17": "飽滿飢虛。解暢法者，普請如來，所布言誨，",
    "T10n0285_004:0487b18": "一切十力，及無所畏，諸佛之法，十八不共，",
    "T10n0285_004:0487b19": "修于大哀，而轉法輪，暢達無窮一切敏慧。曉",
    "T10n0285_004:0487b20": "了義者，識知眾生八萬四千若干品行，從其",
    "T10n0285_004:0487b21": "志性，察彼根源，隨如信樂，宣如來音，而為",
    "T10n0285_004:0487b22": "散結。順次第者，於一切行，無所破壞，為師",
    "T10n0285_004:0487b23": "子吼，出如來音，八部之聲，聞于十方，徹覩",
    "T10n0285_004:0487b24": "無表。分別辯者，暢如來慧威神光明，消除眾",
    "T10n0285_004:0487b25": "冥闇昧盲塞，自以己行道場之力，隨其信樂，",
    "T10n0285_004:0487b26": "而開化之，各令得所。」金剛藏曰：「如是佛子！",
    "T10n0285_004:0487b27": "第九菩薩，立九住者，其惠德本，巍巍如是。",
    "T10n0285_004:0487b28": "辯才若茲，逮得如來無極道藏，為大法師，造",
    "T10n0285_004:0487b29": "立義器，為義之君，獲致義句，玄妙總持，攝救",
    "T10n0285_004:0487c01": "三界，法主總持。取要言之，聖慧神通而用拔",
    "T10n0285_004:0487c02": "濟，照明總持照于十方，善意總持攝一切意，",
    "T10n0285_004:0487c03": "如地總持行猶虛空，威神難逮帝主總持之",
    "T10n0285_004:0487c04": "要無極法門。所向總持所遊無量，迴轉總持",
    "T10n0285_004:0487c05": "周旋往來也，逮若干種方便總持，如是等類",
    "T10n0285_004:0487c06": "具足備悉。逮十不可計百千總持，音聲隨宜",
    "T10n0285_004:0487c07": "無所不達所分別門不可限量，班宣經典莫",
    "T10n0285_004:0487c08": "能稱載，如是總持不可限載正法道門。聞不",
    "T10n0285_004:0487c09": "可計諸佛世尊現身演法聞之不忘，所聽班",
    "T10n0285_004:0487c10": "宣不可講論，在於一一如來之所，諮受諷誦",
    "T10n0285_004:0487c11": "十不可計百千總持。如一如來所可開化，無",
    "T10n0285_004:0487c12": "有邊限如來至真無上之法，亦復如是等無",
    "T10n0285_004:0487c13": "有異。彼稽首頃轉復增加，於無央數至真等",
    "T10n0285_004:0487c14": "正覺，受道法門，聲聞緣覺不能稱載，所修博",
    "T10n0285_004:0487c15": "聞受音總持。逮此總持者，建立恩施，以德",
    "T10n0285_004:0487c16": "總持，於百千劫，逮如是持，獲致辯才，而以建",
    "T10n0285_004:0487c17": "立。如斯巍巍，法與聖眾，若合會時，周滿一",
    "T10n0285_004:0487c18": "切三千大千世界，隨眾生心所應當化，而為",
    "T10n0285_004:0487c19": "說法。處于法座，而於法座承如來旨，逮得十",
    "T10n0285_004:0487c20": "住阿惟顏地，於餘一切自在自在，尊無有侶，",
    "T10n0285_004:0487c21": "致于光明靡所不燿，處于法座，須臾之間，適",
    "T10n0285_004:0487c22": "發意頃，則以一音，演若干嚮，普告眾會，一",
    "T10n0285_004:0487c23": "時之間，光從口出，其諸毛孔，宣一切音，演布",
    "T10n0285_004:0487c24": "道化，無所不解。照于三千大千世界及與有",
    "T10n0285_004:0487c25": "色無色之界，咸演法音。爾時於彼大千世界，",
    "T10n0285_004:0487c26": "所在眾生，一時皆來，難問義理，各各講說，",
    "T10n0285_004:0487c27": "質無數事，不再重啟，各得開解。彼時菩薩，一",
    "T10n0285_004:0487c28": "時須臾，悉受眾嚮，所宣諸音，以一言教，普",
    "T10n0285_004:0487c29": "告一切。取要言之，遍二三千大千世界，三四",
    "T10n0285_004:0488a01": "五十，二十五十，乃至周百三千大千，不可稱",
    "T10n0285_004:0488a02": "計大千世界。光作法事，建立如來威神聖旨，",
    "T10n0285_004:0488a03": "常以應時，為諸眾生，興作佛事。發起得立，",
    "T10n0285_004:0488a04": "轉復增進，如是聖慧，受振光明，而行精進。",
    "T10n0285_004:0488a05": "假使一一從諸毛孔，如無邊際諸佛世界滿",
    "T10n0285_004:0488a06": "中眾塵，覩若干數不可限量諸佛國土，及其",
    "T10n0285_004:0488a07": "眾會，集在道場，班宣經典，一一如來，與無",
    "T10n0285_004:0488a08": "央數眾生之類，若干群黎，而為散結。一一眾",
    "T10n0285_004:0488a09": "生，心性所懷，不可稱載，心各各異，勸導利",
    "T10n0285_004:0488a10": "法，因開化之，如一如來之所度脫。一切如來，",
    "T10n0285_004:0488a11": "亦復如是等無有異，猶一毛孔，一切亦然，悉",
    "T10n0285_004:0488a12": "演法音，吾等於學亦當如之，廣然其志，思",
    "T10n0285_004:0488a13": "方等誼，將導不逮，一切如來，一時之間，普",
    "T10n0285_004:0488a14": "現其身，悉受法明，斯皆一音，恣其所樂，順所",
    "T10n0285_004:0488a15": "稱歎。諸眾生會，充滿道場，欲聽法者，具足備",
    "T10n0285_004:0488a16": "悉，吾等於彼，亦當復然。智慧光明，辯才通",
    "T10n0285_004:0488a17": "徹，清淨之業，一時須臾，悅解眾生，其身周",
    "T10n0285_004:0488a18": "旋，若干世界，所有眾生，以逮此住菩薩道地。",
    "T10n0285_004:0488a19": "夙夜轉進，所念無異，入佛道行，逮得如來平",
    "T10n0285_004:0488a20": "等之教，致于菩薩深妙脫門。以入斯惠，常",
    "T10n0285_004:0488a21": "見諸佛，未曾違離，一一劫中，覩無央數億百",
    "T10n0285_004:0488a22": "千姟諸如來尊，供養奉事。問諸如來，諮受所",
    "T10n0285_004:0488a23": "演，執持經典，而班宣之。其功德本，遂更滋",
    "T10n0285_004:0488a24": "茂，超無等侶，猶如佛子工師絕伎，能成瓔珞，",
    "T10n0285_004:0488a25": "治文飾好，以用進上轉輪聖王。尊玉女寶，繫",
    "T10n0285_004:0488a26": "在頸著，巍巍無比，晃然煒煒，暮處一切高",
    "T10n0285_004:0488a27": "臺樓上，普照天下諸四方域。眾生瓔珞，掩蔽",
    "T10n0285_004:0488a28": "不現，以獨顯燿。如是佛子菩薩大士，逮得行",
    "T10n0285_004:0488a29": "此，善哉意開士道住。其功德本，轉更茂盛，超",
    "T10n0285_004:0488b01": "無等倫，過諸聲聞緣覺之乘。越初發意七八",
    "T10n0285_004:0488b02": "住表，其德本明，消滅眾生諸塵勞心，咸能炤",
    "T10n0285_004:0488b03": "之。從是得恩，迴惡就善，捨俗入道，猶如佛",
    "T10n0285_004:0488b04": "子，大梵天光，周於一切三千國土，明無不至，",
    "T10n0285_004:0488b05": "眾人蒙燿。菩薩如是，住此善哉開士道地，一",
    "T10n0285_004:0488b06": "切德本光明之燿，普照眾生，聖明遠達，以道",
    "T10n0285_004:0488b07": "法耀，消眾冥塵，咸令一切迴俗就道。是為，佛",
    "T10n0285_004:0488b08": "子！諸菩薩大士，名曰善哉意第九道住平等",
    "T10n0285_004:0488b09": "之教玄曠之業。宣講其德，無央數劫不可究",
    "T10n0285_004:0488b10": "竟，無能窮極。「菩薩大士，以住此地，若為梵",
    "T10n0285_004:0488b11": "天，若大梵王，居三千世界，而得自在。造立",
    "T10n0285_004:0488b12": "聲聞緣覺之法菩薩之行，講度無極，明無有",
    "T10n0285_004:0488b13": "侶，諮問眾生志性本末，所為道業，布施惠人，",
    "T10n0285_004:0488b14": "愛敬仁和，利人饒益，等勸財共，以是四恩，",
    "T10n0285_004:0488b15": "普濟一切。以斯積德，常感念佛，心不違遠，乃",
    "T10n0285_004:0488b16": "至備悉，成一切智。思念不忘，云何逮致於諸",
    "T10n0285_004:0488b17": "眾生最尊無極，至于普聖，將導不逮，發意之",
    "T10n0285_004:0488b18": "頃，如是色像。勤修精進，須臾一時，具足充",
    "T10n0285_004:0488b19": "備十無央數百千佛土滿中諸塵定意正受。",
    "T10n0285_004:0488b20": "見諸菩薩，亦如十不可計諸佛國土塵數大",
    "T10n0285_004:0488b21": "士眷屬集會，以上妙願道力所致，諸菩薩等",
    "T10n0285_004:0488b22": "所願殊特，感動變化，無能稱載，至不可計億",
    "T10n0285_004:0488b23": "百千姟無限之劫，皆不可議。」時金剛藏，欲廣",
    "T10n0285_004:0488b24": "此義，重散其意，即說頌曰：",
    "T10n0285_004:0488b25": "「斯力不可量，　　奉行佛要道；",
    "T10n0285_004:0488b26": "　微妙慧第一，　　眾生難曉了。",
    "T10n0285_004:0488b27": "　如是處祕藏，　　眾祐面執持；",
    "T10n0285_004:0488b28": "　為眾生之故，　　得入第九住。",
    "T10n0285_004:0488b29": "　以是逮總持，　　三昧無極尊；",
    "T10n0285_004:0488c01": "　廣普神通業，　　又周遍國土。",
    "T10n0285_004:0488c02": "　決解聖慧力，　　最勝現處所；",
    "T10n0285_004:0488c03": "　志願心愍哀，　　正住入第九。",
    "T10n0285_004:0488c04": "　以通此道地，　　上勝攝持藏；",
    "T10n0285_004:0488c05": "　真妙之法要，　　不分別義德。",
    "T10n0285_004:0488c06": "　其在有漏行，　　及世賢聖身；",
    "T10n0285_004:0488c07": "　斯心不可議，　　尊覺了至義。",
    "T10n0285_004:0488c08": "　分別暢諸法，　　所思惟究竟；",
    "T10n0285_004:0488c09": "　成就三乘事，　　稱量計所作。",
    "T10n0285_004:0488c10": "　有為若無為，　　體解所當行；",
    "T10n0285_004:0488c11": "　二事俱造有，　　順世而隨入。",
    "T10n0285_004:0488c12": "　以入如是慧，　　意微妙殊特；",
    "T10n0285_004:0488c13": "　攝受眾生心，　　思求其本末。",
    "T10n0285_004:0488c14": "　心若干猶畫，　　遠移而迴轉；",
    "T10n0285_004:0488c15": "　其神識無限，　　晃耀皆遍入。",
    "T10n0285_004:0488c16": "　諸塵勞之門，　　伴侶難療治；",
    "T10n0285_004:0488c17": "　眾結受處所，　　周旋親近患。",
    "T10n0285_004:0488c18": "　所作若干種，　　入於剖判業；",
    "T10n0285_004:0488c19": "　等下無果報，　　因緣以消滅。",
    "T10n0285_004:0488c20": "　有入明達根，　　軟劣及中間；",
    "T10n0285_004:0488c21": "　壞除諸過去，　　下通當來義。",
    "T10n0285_004:0488c22": "　篤信無央數，　　清淨不清淨；",
    "T10n0285_004:0488c23": "　通周八萬行，　　又邊四千事。",
    "T10n0285_004:0488c24": "　若入於諸種，　　成騃邪見塵；",
    "T10n0285_004:0488c25": "　由是受馳騁，　　無邊不可斷。",
    "T10n0285_004:0488c26": "　其心之結縛，　　黨侶而俱遊；",
    "T10n0285_004:0488c27": "　斯心等思惟，　　縛束無窮竟。",
    "T10n0285_004:0488c28": "　志性之徑路，　　眾結猶覆月；",
    "T10n0285_004:0488c29": "　永無有處所，　　亦不止宿居。",
    "T10n0285_004:0489a01": "　以故會難化，　　人界不反源；",
    "T10n0285_004:0489a02": "　以金剛斷截，　　其道而無異。",
    "T10n0285_004:0489a03": "　分部隨行入，　　生在六趣處；",
    "T10n0285_004:0489a04": "　欲情為愛潤，　　無明罪福田。",
    "T10n0285_004:0489a05": "　神識為下種，　　造行為名色；",
    "T10n0285_004:0489a06": "　在於三界中，　　所遊無邊際。",
    "T10n0285_004:0489a07": "　至于天坐處，　　隨塵勞心行；",
    "T10n0285_004:0489a08": "　一切遍周遊，　　故復還生死。",
    "T10n0285_004:0489a09": "　眾生處三品，　　故使有往反；",
    "T10n0285_004:0489a10": "　諸邪見之火，　　便種神識迹。",
    "T10n0285_004:0489a11": "　以至如斯行，　　因住此道地；",
    "T10n0285_004:0489a12": "　從眾生心性，　　諸根順應解。",
    "T10n0285_004:0489a13": "　為其說經法，　　班宣分別事；",
    "T10n0285_004:0489a14": "　剖判斯義理，　　善權真辯才。",
    "T10n0285_004:0489a15": "　若詣法師所，　　輒以到所居；",
    "T10n0285_004:0489a16": "　言說無所著，　　猶如須彌山。",
    "T10n0285_004:0489a17": "　雨為柔軟澤，　　甘露普潤眾；",
    "T10n0285_004:0489a18": "　覺意之根力，　　充滿猶如海。",
    "T10n0285_004:0489a19": "　曉了善義慧，　　解法亦如是；",
    "T10n0285_004:0489a20": "　一切皆滅盡，　　逮得至辯才。",
    "T10n0285_004:0489a21": "　獲明無央數，　　一萬諸總持；",
    "T10n0285_004:0489a22": "　以執眾法要，　　如雨於大海。",
    "T10n0285_004:0489a23": "　如是有總持，　　逮清淨三昧；",
    "T10n0285_004:0489a24": "　一時見無數，　　諸佛億百千。",
    "T10n0285_004:0489a25": "　以聞於法寶，　　數數而班宣；",
    "T10n0285_004:0489a26": "　言辭暢清白，　　自然妙音聲。",
    "T10n0285_004:0489a27": "　須臾發意頃，　　知三千世界；",
    "T10n0285_004:0489a28": "　眾會一黎庶，　　若干種所念。",
    "T10n0285_004:0489a29": "　可悅一切眾，　　如其心諸根；",
    "T10n0285_004:0489b01": "　所入等亦如，　　四方域大海。",
    "T10n0285_004:0489b02": "　其德復超此，　　總要致精進；",
    "T10n0285_004:0489b03": "　思惟如恒沙，　　實為不可限。",
    "T10n0285_004:0489b04": "　安住唯說法，　　化凡夫眾生；",
    "T10n0285_004:0489b05": "　聞之尋受持，　　猶下種于地。",
    "T10n0285_004:0489b06": "　假使諸眾生，　　處在十方界；",
    "T10n0285_004:0489b07": "　普令此眾生，　　悉會坐一處。",
    "T10n0285_004:0489b08": "　斯等性行念，　　皆能周遍至；",
    "T10n0285_004:0489b09": "　則能一音聲，　　普以充飽足。",
    "T10n0285_004:0489b10": "　人中尊住斯，　　最上之法王；",
    "T10n0285_004:0489b11": "　轉進悉國土，　　成就世尊子。",
    "T10n0285_004:0489b12": "　恒以夙夜寧，　　得勝合志願；",
    "T10n0285_004:0489b13": "　住在深妙寂，　　勇猛慧脫門。",
    "T10n0285_004:0489b14": "　奉事專供養，　　禮諸佛億姟；",
    "T10n0285_004:0489b15": "　成如道巍巍，　　莊嚴如輪轉。",
    "T10n0285_004:0489b16": "　光耀消塵勞，　　所受演威明；",
    "T10n0285_004:0489b17": "　猶如梵天光，　　照三千世界。",
    "T10n0285_004:0489b18": "　功勳住於斯，　　持無極梵天；",
    "T10n0285_004:0489b19": "　佛分別說解，　　造立於三乘。",
    "T10n0285_004:0489b20": "　有所勤修行，　　愍哀於群黎；",
    "T10n0285_004:0489b21": "　以入一切智，　　逮得聖慧德。",
    "T10n0285_004:0489b22": "　國土不可計，　　乃至王舍城；",
    "T10n0285_004:0489b23": "　威勢一時思，　　三昧遍十方。",
    "T10n0285_004:0489b24": "　覩見十方佛，　　眾祐音柔軟；",
    "T10n0285_004:0489b25": "　興造微妙願，　　其心無限際。",
    "T10n0285_004:0489b26": "　是為第九住，　　深微妙難解；",
    "T10n0285_004:0489b27": "　安住已自演，　　大乘之行業。」",
    "T10n0285_004:0489b28": "淨居諸天億載來會，聞如是行無上正教，住",
    "T10n0285_004:0489b29": "於虛空，心懷踊躍，恭敬謙下，承事安住。諸",
    "T10n0285_004:0489c01": "菩薩眾，無量億姟，處于虛無，心中欣豫，雨眾",
    "T10n0285_004:0489c02": "華香，可悅無限，炙然眾生塵勞之穢。自在天",
    "T10n0285_004:0489c03": "王，甚大歡然，住於其上，億千眾俱，恭恪之",
    "T10n0285_004:0489c04": "心，散諸妙衣，梵天等，寂然琦珍，一心自歸。",
    "T10n0285_004:0489c05": "諸玉女眾，無數悅顏，鼓諸伎樂，億百千姟，亦",
    "T10n0285_004:0489c06": "復作禮。一切普演如是像音，眾祐眷屬，坐遍",
    "T10n0285_004:0489c07": "佛國，其光明燿，皆照諸剎。諸身億載，若干柔",
    "T10n0285_004:0489c08": "軟，周遍法界，靡不悉達。如來至真，一毛光",
    "T10n0285_004:0489c09": "燿，其光晃然，滅眾生塵。尚可數盡，剎土之",
    "T10n0285_004:0489c10": "塵，此會人數，不可稱計。有時佛身，微妙諸",
    "T10n0285_004:0489c11": "相，而以咸覩，諸轉輪王，復遊他國，所行最",
    "T10n0285_004:0489c12": "上，甚好巍巍，見天人聖諸大神尊，處兜術天，",
    "T10n0285_004:0489c13": "現下母胎，復以出生，雖在胎中，現無數億國，",
    "T10n0285_004:0489c14": "適生墮地，現其佛土，導師本願，用眾生故而",
    "T10n0285_004:0489c15": "復出家，得成佛道，為最正覺，轉于法輪，現諸",
    "T10n0285_004:0489c16": "佛土。無數億載，猶如幻師，善學術呪，將順",
    "T10n0285_004:0489c17": "壽命，現無數術。世尊如是，修學智慧，用眾生",
    "T10n0285_004:0489c18": "故，而復出家，空無寂寞，本淨無相，諸法平等，",
    "T10n0285_004:0489c19": "猶如虛空。佛之教戒，最利本無，示現殊勝，佛",
    "T10n0285_004:0489c20": "之遊居，諸安住行，皆為自然。愍哀眾生，逮",
    "T10n0285_004:0489c21": "成經典，諸相之相，見平等相一切諸法，第一",
    "T10n0285_004:0489c22": "無相諸眾祐義，聖慧所從，悉棄眾相，有想無",
    "T10n0285_004:0489c23": "想所行，等解諸行，速得成就眾人之上。如是",
    "T10n0285_004:0489c24": "音響，無數億千，宣仁和聲，在世降伏眾魔天",
    "T10n0285_004:0489c25": "女，以知眾會。至真寂寞，如月盛猛，照於天",
    "T10n0285_004:0489c26": "下。又金剛藏，演若干品時，諸佛子，修于大",
    "T10n0285_004:0489c27": "乘十事之業，當可施行，諸室宅行，功勳之業，",
    "T10n0285_004:0489c28": "見瑞應來，心懷悅豫，上人聖慧，咸悉歌詠。",
    "T10n0285_004:0489c29": "漸備經卷第四"
}