{
    "X66n1296_030:0172b01": "宗門拈古彚集卷第三十",
    "X66n1296_030:0172b02": "古杭白巖嗣祖沙門　淨符　彚集",
    "X66n1296_030:0172b03": "　　△青五",
    "X66n1296_030:0172b04": "撫州曹山本寂禪師(青五洞山价嗣)僧問世間什麼物最貴。",
    "X66n1296_030:0172b05": "山曰死猫兒頭最貴。曰為什麼死猫兒頭最貴。山曰",
    "X66n1296_030:0172b06": "無人著價。",
    "X66n1296_030:0172b07": "天童覺云。曹山物貨不入行市。仔細看來一文不",
    "X66n1296_030:0172b08": "值。曹山遇賤則貴。我者裏遇貴則賤。且道還有相",
    "X66n1296_030:0172b09": "違處麼。",
    "X66n1296_030:0172b10": "報恩秀云。家無滯貨不富。又云。世尊拈花。俱胝竪",
    "X66n1296_030:0172b11": "指。且道與死猫兒頭是同是別。",
    "X66n1296_030:0172b12": "曹山因僧問。子歸就父。為甚麼父全不顧。山曰理合",
    "X66n1296_030:0172b13": "如是。曰父子之恩何在。山曰始成父子之恩。曰如何",
    "X66n1296_030:0172b14": "是父子之恩。山曰刀斧斫不開。",
    "X66n1296_030:0172b15": "天童覺云。翡翠簾埀。絲綸未降。紫羅帳合。視聽難",
    "X66n1296_030:0172b16": "通。犯動毛頭。月昇夜戶。密移一步。鶴出銀籠。還知",
    "X66n1296_030:0172b17": "麼。脫身一色無遺影。不坐同風落大功。",
    "X66n1296_030:0172b18": "報恩秀云。退位朝君。轉身就父。曹山乃竭力提持。",
    "X66n1296_030:0172b19": "罄囊分付了也。天童於夜明簾外空王殿中。借無",
    "X66n1296_030:0172b20": "舌人傳宣。勑無耳人承旨。此猶是月昇夜戶邊事。",
    "X66n1296_030:0172b21": "鶴出銀籠一句作麼生道。九皐纔翥翼。千里漫追",
    "X66n1296_030:0172b22": "風。",
    "X66n1296_030:0172b23": "曹山示眾。諸方盡把格則。何不與他一轉語。教他不",
    "X66n1296_030:0172b24": "疑去。雲門便問。密密處為甚麼不知有。山曰。只為密",
    "X66n1296_030:0172c01": "密。所以不知有。曰此人如何親近。山曰莫向密密處",
    "X66n1296_030:0172c02": "親近。曰不向密密處親近時如何。山曰始解親近。門",
    "X66n1296_030:0172c03": "應諾諾。",
    "X66n1296_030:0172c04": "徑山杲云。濁油更點濕燈心。",
    "X66n1296_030:0172c05": "天寧琦云。雪山南面三千里。",
    "X66n1296_030:0172c06": "白巖符云。只為密密所以不知有。錯。不向密密處",
    "X66n1296_030:0172c07": "親近始解親近。錯。大小曹山。山僧為諸人捉敗了",
    "X66n1296_030:0172c08": "也。且道如何是此人。祇如妙喜楚石二老與麼道。",
    "X66n1296_030:0172c09": "有交涉無交涉。不可一向忽略放過錯會古人。他",
    "X66n1296_030:0172c10": "時閻老子考鞫。莫言不道。",
    "X66n1296_030:0172c11": "曹山因僧問如何是法身主。山曰謂秦無人。曰者個",
    "X66n1296_030:0172c12": "莫便是否。山曰斬。",
    "X66n1296_030:0172c13": "百丈泐云。依門傍戶覔主問奴。祇如曹山道個斬",
    "X66n1296_030:0172c14": "字。且道意在於何。喝一喝云。將謂無人。莫言不道。",
    "X66n1296_030:0172c15": "白巖符云。窮峰極頂。不可不到。到得不更進一步。",
    "X66n1296_030:0172c16": "也只是個坐地死漢。曹山為者僧抖擻尿腸。發洩",
    "X66n1296_030:0172c17": "殆盡。雖然。你若便作不守珍御會。却須斬為三段。",
    "X66n1296_030:0172c18": "何故。者裏無你著脚處。",
    "X66n1296_030:0172c19": "曹山因僧問靈衣不掛時如何。山曰曹山今日孝滿。",
    "X66n1296_030:0172c20": "曰孝滿後如何。山曰曹山好顛酒。",
    "X66n1296_030:0172c21": "報恩秀云。曹山有時醉。醉裏醒醒。有時醒。不分晝",
    "X66n1296_030:0172c22": "夜。葢為他黃糧夢斷。閨閤情忘。新豐所以謂觸目",
    "X66n1296_030:0172c23": "荒林。論年放曠也。然則孝滿後畢竟如何。四時春",
    "X66n1296_030:0172c24": "富貴。萬物酒風流。",
    "X66n1296_030:0173a01": "白巖符云。今時師僧抱個不哭底孩兒。便擬向十",
    "X66n1296_030:0173a02": "字街心掣風掣顛。而堂上尊慈且不曾盡杯水之",
    "X66n1296_030:0173a03": "敬。即望他靈衣著體。已是見卵而求時夜。況所謂",
    "X66n1296_030:0173a04": "孝滿乎。又況所謂孝滿後乎。實實此事非三病。二",
    "X66n1296_030:0173a05": "光一一透盡。更透盡。連更透盡底氣息一點也無",
    "X66n1296_030:0173a06": "者。要與曹山相見。山僧者裏斷斷不許。為什麼聻。",
    "X66n1296_030:0173a07": "不是吾門無肯語。乘龍端是不凡人。",
    "X66n1296_030:0173a08": "曹山問僧作什麼來。曰掃地來。山曰佛前掃佛後掃。",
    "X66n1296_030:0173a09": "曰前後一時掃。山曰與曹山過靸鞋來。",
    "X66n1296_030:0173a10": "五祖戒代僧進語云。和尚是何心行。",
    "X66n1296_030:0173a11": "天界盛云。曹山一向只會作主。若是山僧則不然。",
    "X66n1296_030:0173a12": "待道前後一時掃。却喚行者。者僧掃地辛苦。且與",
    "X66n1296_030:0173a13": "他一盌茶喫。",
    "X66n1296_030:0173a14": "曹山一日聞鐘聲乃曰。啊[口*耶]啊[口*耶]。僧問和尚作什麼。",
    "X66n1296_030:0173a15": "山曰打着我心。僧無對。",
    "X66n1296_030:0173a16": "五祖戒代僧云。作賊人心虗。",
    "X66n1296_030:0173a17": "徑山琇云。賊不打自招。",
    "X66n1296_030:0173a18": "寶壽方云。弄精魂漢有什麼限。好與貶向他方。",
    "X66n1296_030:0173a19": "清化嶾云。沒量大人却向聲色裏鼓弄人家男女。",
    "X66n1296_030:0173a20": "豐山嚴云。曹山老漢要驗作家。殊不知却被者僧",
    "X66n1296_030:0173a21": "勘破。",
    "X66n1296_030:0173a22": "曹山因僧問如何是獅子。山曰眾獸近不得。曰如何",
    "X66n1296_030:0173a23": "是獅子兒。山曰能吞父母者。曰。既是眾獸近不得。為",
    "X66n1296_030:0173a24": "什麼却被兒吞。山曰豈不見道子若哮吼祖父俱盡。",
    "X66n1296_030:0173b01": "曰盡後如何。山曰全身歸父。曰未審祖盡時父歸何",
    "X66n1296_030:0173b02": "所。山曰所亦盡。曰前來為什麼道全身歸父。山曰譬",
    "X66n1296_030:0173b03": "如王子能成一國之事。",
    "X66n1296_030:0173b04": "寶壽方云。諸人要識全身歸父底意旨麼。大用齊",
    "X66n1296_030:0173b05": "彰忘觸避。臨機殺活更由誰。",
    "X66n1296_030:0173b06": "壽昌存徵云。既是所亦盡。脚下兒孫擬從何處與",
    "X66n1296_030:0173b07": "祖父相見。",
    "X66n1296_030:0173b08": "曹山問強上座。佛真法身猶若虗空應物現形。如水",
    "X66n1296_030:0173b09": "中月。作麼生說個應底道理。曰如驢覰井。山曰道即",
    "X66n1296_030:0173b10": "太煞道。只道得八成。曰和尚作麼生。山曰如井覰驢。",
    "X66n1296_030:0173b11": "博山來云。豪士之鋒。詩人之態。貫協精華。斯無餘",
    "X66n1296_030:0173b12": "蘊。曹山提挈過人。如萬仞巖頭打觔斗下來。攀仰",
    "X66n1296_030:0173b13": "不得。非但三玄五位。直是佛祖髑髏悉穿下過。咦。",
    "X66n1296_030:0173b14": "白巖符云。如驢覰井。說個應底道理。不妨許你東",
    "X66n1296_030:0173b15": "卜西卜。至曰如井覰驢。你又作麼生會。者裏著不",
    "X66n1296_030:0173b16": "得一隻眼。要做曹山底奴子也未得在。",
    "X66n1296_030:0173b17": "曹山因鏡清問。清虗之理畢竟無身時如何。山曰。理",
    "X66n1296_030:0173b18": "即如此。事作麼生。曰如理如事。山曰瞞曹山一人即",
    "X66n1296_030:0173b19": "得。怎奈諸聖眼何。曰。若無諸聖眼。怎鑒得個不與麼。",
    "X66n1296_030:0173b20": "山曰。官不容鍼。私通車馬。",
    "X66n1296_030:0173b21": "溈山喆云。曹山雖然善能切磋琢磨。其奈鏡清玉",
    "X66n1296_030:0173b22": "本無瑕。要會麼。不經敏手終成廢器。",
    "X66n1296_030:0173b23": "東山澓云。二尊宿唱拍相隨。拳踢相應。且道站脚",
    "X66n1296_030:0173b24": "在什麼處。山僧為你饒舌去也。曹山向煤墨裏突",
    "X66n1296_030:0173c01": "出眼睛。一時被鏡清拈虗空楔塞却。其奈曹山如",
    "X66n1296_030:0173c02": "佛圖澄脇下有孔。遠近森羅人物駢闐。一一殊形",
    "X66n1296_030:0173c03": "無不照見。",
    "X66n1296_030:0173c04": "棲霞成云。朕兆未分。理微莫覩。機輪纔轉。事相全",
    "X66n1296_030:0173c05": "彰。窮玄於鳥道之先。辨的於羊腸之外。鏡清固已",
    "X66n1296_030:0173c06": "卓然有識矣。官不容鍼私通車馬。曹山非等閒語。",
    "X66n1296_030:0173c07": "無身有事超岐路。無事無身落始終。",
    "X66n1296_030:0173c08": "演教泐云。動絃別曲葉落知秋。放去收來明投暗",
    "X66n1296_030:0173c09": "合。正偏不失妙叶無私。不犯當頭轉身有路。何故。",
    "X66n1296_030:0173c10": "不見道但能不觸當今諱。也勝前朝斷舌才。",
    "X66n1296_030:0173c11": "曹山因僧問香嚴。如何是道。嚴曰枯木裏龍吟。如何",
    "X66n1296_030:0173c12": "是道中人。嚴曰髑髏裏眼睛。僧不領往問石霜。如何",
    "X66n1296_030:0173c13": "是枯木裏龍吟。霜曰猶帶喜在。如何是髑髏裏眼睛。",
    "X66n1296_030:0173c14": "霜曰猶帶識在。又不領乃問曹山。如何是枯木裏龍",
    "X66n1296_030:0173c15": "吟。山曰血脈不斷。如何是髑髏裏眼睛。山曰乾不盡。",
    "X66n1296_030:0173c16": "未審還有得聞者麼。山曰盡大地未有一人不聞。曰",
    "X66n1296_030:0173c17": "未審枯木裏龍吟是何章句。山曰。不知是何章句。聞",
    "X66n1296_030:0173c18": "者皆喪。遂示偈曰。枯木龍吟真見道。髑髏無識眼初",
    "X66n1296_030:0173c19": "明。喜識盡時消息盡。當人那辨濁中清。",
    "X66n1296_030:0173c20": "玄沙備別香嚴初語云。龍吟枯木。",
    "X66n1296_030:0173c21": "昭覺勤云。念不異。心不差。圓融五位君臣。跳出無",
    "X66n1296_030:0173c22": "為三毒。便可以向枯木上生華。寒巖中吹律。看他",
    "X66n1296_030:0173c23": "三個老宿。一人透語滲漏。一人透情滲漏。一人透",
    "X66n1296_030:0173c24": "見滲漏。若善參詳便可玄關獨步。還委悉麼。莫守",
    "X66n1296_030:0174a01": "寒巖異草青。坐斷白雲機不妙。",
    "X66n1296_030:0174a02": "徑山杲舉圓悟語畢云。諸人還揀得出麼。若揀不",
    "X66n1296_030:0174a03": "出。妙喜不惜眉毛為諸人說破。香嚴透語滲漏。被",
    "X66n1296_030:0174a04": "語言縛殺。石霜透情滲漏。被情識使殺。曹山透見",
    "X66n1296_030:0174a05": "滲漏。被見聞覺知惑殺。分明說了。具眼者辨。",
    "X66n1296_030:0174a06": "天寧琦舉妙喜語畢云。妙喜老人全身坐在三種",
    "X66n1296_030:0174a07": "滲漏裏。却不被三種滲漏所拘。雖然。要見古人直",
    "X66n1296_030:0174a08": "是遠在。為什麼聻。無事教壞人家男女。",
    "X66n1296_030:0174a09": "天童覺云。王居門裏臣不出門。報恩秀云。天童能",
    "X66n1296_030:0174a10": "以無量法門作一句說。有時一字法門海墨書而",
    "X66n1296_030:0174a11": "不盡。還識天童安家樂業處麼。獨鶴有時常伴水。",
    "X66n1296_030:0174a12": "好雲無事不離山。",
    "X66n1296_030:0174a13": "曹山因僧問。抱璞投師請師雕琢。山曰不雕琢。曰為",
    "X66n1296_030:0174a14": "什麼不雕琢。山曰須知曹山好手。",
    "X66n1296_030:0174a15": "雲居莊云。且道者僧會曹山語不會曹山語。山僧",
    "X66n1296_030:0174a16": "道。直饒會得也是無端。",
    "X66n1296_030:0174a17": "白巖符云。大小曹山為一個販骨董漢乃費却許",
    "X66n1296_030:0174a18": "多斧鑿。未為好手。今日有問覺王。抱璞投師請師",
    "X66n1296_030:0174a19": "雕琢。便驀頭與伊一棒。直饒是荊山良璧。教他百",
    "X66n1296_030:0174a20": "雜碎。為什麼。要使伊脫却鶻臭布衫。拈却炙脂帽",
    "X66n1296_030:0174a21": "子。",
    "X66n1296_030:0174a22": "曹山因僧問。皓月當空時如何。山曰猶是階下漢。曰",
    "X66n1296_030:0174a23": "請師接上階。山曰月落後相見。",
    "X66n1296_030:0174a24": "天童悟上堂舉畢乃云。且道既是月落後又如何",
    "X66n1296_030:0174b01": "相見。時萬峰藏便出法堂。悟便下座。",
    "X66n1296_030:0174b02": "薦福如云。曹山老漢審症開方。天童萬峰依方合",
    "X66n1296_030:0174b03": "藥。固皆不媿為杏林中國手。然細撿將來。俱未免",
    "X66n1296_030:0174b04": "帶些子醫生氣態。",
    "X66n1296_030:0174b05": "曹山因辭洞山。山問子向甚麼處去。曰不變異處去。",
    "X66n1296_030:0174b06": "山曰不變異處豈有去耶。曰去亦不變異。",
    "X66n1296_030:0174b07": "報恩倫云。還知不變易處麼。你擬心動念早是變",
    "X66n1296_030:0174b08": "易了也。祇如曹山道去亦不變易。又作麼生。要委",
    "X66n1296_030:0174b09": "悉麼。轉盡無功伊墮位。孤標不與汝同盤。",
    "X66n1296_030:0174b10": "□□弘云。者片田地被曹山占却了也。雖然如是。",
    "X66n1296_030:0174b11": "券書還在洞山手裏。",
    "X66n1296_030:0174b12": "洪州雲居道膺禪師(青五洞山价嗣)因劉禹端公上山謝雨",
    "X66n1296_030:0174b13": "問。雨從何來。居曰從端公問處來。公遂禮三拜歡喜",
    "X66n1296_030:0174b14": "而退。行數步居乃召端公。公回首。居曰問從何來。公",
    "X66n1296_030:0174b15": "無語。歸家三日而薨。",
    "X66n1296_030:0174b16": "徑山杲云。端公無語歸家三日而死。正爬著弘覺",
    "X66n1296_030:0174b17": "癢處。只是不知轉身一路。當時待道問從何來。但",
    "X66n1296_030:0174b18": "依前禮三拜歡喜而退。且教弘覺疑三十年。",
    "X66n1296_030:0174b19": "天童忞云。雲居問殺端公。眉毛落却大半。端公遭",
    "X66n1296_030:0174b20": "問脫去。說話終不借人舌頭。即今有問天童雨從",
    "X66n1296_030:0174b21": "何來。但向道合取口。然則作麼生得他雨下。但辦",
    "X66n1296_030:0174b22": "肯心決不相賺。",
    "X66n1296_030:0174b23": "雲居令侍者送褲與一住菴道者。道者曰自有孃生",
    "X66n1296_030:0174b24": "褲。竟不受。居却令侍者去問。孃未生時著個什麼。道",
    "X66n1296_030:0174c01": "者無語。後遷化燒得舍利持似居。居曰。直饒燒得八",
    "X66n1296_030:0174c02": "斛四斗。不如當初下取一轉語好。",
    "X66n1296_030:0174c03": "菩提密代道者云。謝和尚再三。",
    "X66n1296_030:0174c04": "慧雲盛云。且道當時下得什麼語始免罪戾。我若",
    "X66n1296_030:0174c05": "作菴主。待道孃未生時著個什麼。向道多謝和尚",
    "X66n1296_030:0174c06": "重惠。",
    "X66n1296_030:0174c07": "天目律云。雲居老漢令行忒煞。道者無語。識法者",
    "X66n1296_030:0174c08": "懼。侍僧從旁曰。當時若問和尚孃未生時穿個什",
    "X66n1296_030:0174c09": "麼。未審又作麼生。乃向道是誰作造。雖然今時師",
    "X66n1296_030:0174c10": "僧家非不能下千語萬語。要求其舍利半粒又安",
    "X66n1296_030:0174c11": "得哉。",
    "X66n1296_030:0174c12": "白巖符云。雲居老漢錯過道者道者。當時無語不",
    "X66n1296_030:0174c13": "妨作家。只是可惜無人證明。",
    "X66n1296_030:0174c14": "雲居因成尚書問。如來有密語。迦葉不覆藏。此理如",
    "X66n1296_030:0174c15": "何。居召尚書。書應諾。居曰會麼。曰不會。居曰。若不會。",
    "X66n1296_030:0174c16": "如來有密語。若會。迦葉不覆藏。",
    "X66n1296_030:0174c17": "清涼欽徵云。且道喚底是密語。應底是密語。若也",
    "X66n1296_030:0174c18": "應喚總是去即不密也。且作麼生是密語。",
    "X66n1296_030:0174c19": "東林總云。怪哉。弘覺二十年羚羊掛角絕跡忘踪。",
    "X66n1296_030:0174c20": "及被尚書一問。直得帶水拖泥。未免遭人笑怪。法",
    "X66n1296_030:0174c21": "燈恁麼。也是日午點燈夜半潑墨。",
    "X66n1296_030:0174c22": "東禪觀云。逢人且說三分話。未可全拋一片心。",
    "X66n1296_030:0174c23": "白巖符云。經未明。疏通之。疏未明。鈔通之。弘覺老",
    "X66n1296_030:0174c24": "漢疏亦疏矣。鈔亦鈔矣。且道尚書還會麼。直饒會",
    "X66n1296_030:0175a01": "得。也未是自己家珍。",
    "X66n1296_030:0175a02": "雲居參洞山。山問汝名什麼。居曰道膺。山曰何不向",
    "X66n1296_030:0175a03": "上道。居曰向上則不名道膺。山深肯之。",
    "X66n1296_030:0175a04": "天目律云。二大老向尋常相見處一問一答。竭力",
    "X66n1296_030:0175a05": "要發明尊貴一路。殊不知只好替他作通事人即",
    "X66n1296_030:0175a06": "得。若是向上事。此去京師尚隔半月程在。",
    "X66n1296_030:0175a07": "白巖符云。簾埀香閣不露堯眉。妙得其旨還他雲",
    "X66n1296_030:0175a08": "居老漢。所以成洞家父子。然只發揮得僚屬邊事。",
    "X66n1296_030:0175a09": "若是尊貴一路。敢曰欠在。侍者便問。如何是尊貴",
    "X66n1296_030:0175a10": "一路。山僧出舌示之曰。要舌頭便割取去。",
    "X66n1296_030:0175a11": "雲居因僧問。如何是諸佛師。居喝曰者田厙奴。僧禮",
    "X66n1296_030:0175a12": "拜。居曰你作麼生會。僧曰者老和尚。居曰元來不會。",
    "X66n1296_030:0175a13": "僧作舞出去。居曰沿臺槃乞兒。",
    "X66n1296_030:0175a14": "昭覺勤云。識機宜。別休咎。有回互轉關底眼。千百",
    "X66n1296_030:0175a15": "人中難得一個半個。為什麼却成沿臺槃乞兒去。",
    "X66n1296_030:0175a16": "也是憐兒不覺醜。",
    "X66n1296_030:0175a17": "何山珣云。翻手為雲。覆手為雨。主賓互換。當機作",
    "X66n1296_030:0175a18": "舞。堪笑沿臺槃乞兒。也是面南看北斗。",
    "X66n1296_030:0175a19": "百丈泐云。田厙奴有什麼了期。何不待他禮拜時",
    "X66n1296_030:0175a20": "一踏踏倒。豈不剿絕。雖然。也不得草草。",
    "X66n1296_030:0175a21": "雲居因洞山問甚處來。居曰踏山來。山曰阿那個山",
    "X66n1296_030:0175a22": "可住。居曰阿那個山不可住。山曰與麼則國內總被",
    "X66n1296_030:0175a23": "闍黎占却也。居曰不然。山曰子莫得個入路麼。居曰",
    "X66n1296_030:0175a24": "無路。山曰怎得與老僧相見。居曰若有路即與和尚",
    "X66n1296_030:0175b01": "隔生也。山曰此子已後千人萬人把不住。",
    "X66n1296_030:0175b02": "罄山修云。作家相見如珠走盤盤走珠。縱橫無礙。",
    "X66n1296_030:0175b03": "豈與敲氷索火緣木求魚者可同日而語。今日有",
    "X66n1296_030:0175b04": "人踏山來。我且問你有路來無路來。謂有路來。不",
    "X66n1296_030:0175b05": "合雲居。謂無路來。不合洞山。有路無路。罄山道個",
    "X66n1296_030:0175b06": "俱隔。且作麼生合得古人意去。試道看。",
    "X66n1296_030:0175b07": "雲居上堂。如人將三貫錢買個獵狗。祇解尋得有蹤",
    "X66n1296_030:0175b08": "跡底。若遇羚羊掛角。莫道蹤跡。氣息也無。僧便問羚",
    "X66n1296_030:0175b09": "羊掛角時如何。居曰六六三十六。曰掛角後如何。居",
    "X66n1296_030:0175b10": "曰六六三十六。僧禮拜。居曰會麼。曰不會。居曰不見",
    "X66n1296_030:0175b11": "道無蹤跡。",
    "X66n1296_030:0175b12": "趙州諗聞僧舉此語乃云。雲居師兄猶在。僧便問",
    "X66n1296_030:0175b13": "羚羊掛角時如何。州曰九九八十一。曰掛角後如",
    "X66n1296_030:0175b14": "何。州曰九九八十一。曰得恁麼難會。州曰有什麼",
    "X66n1296_030:0175b15": "難會。曰請和尚指示。州曰新羅新羅。",
    "X66n1296_030:0175b16": "洞山瑩云。一人高高山頂立。要下下不得。一人深",
    "X66n1296_030:0175b17": "深海底行。要出出不得。好各與三十拄杖。何故。一",
    "X66n1296_030:0175b18": "對無孔鐵錘。",
    "X66n1296_030:0175b19": "雲居因僧問。山河大地從何而有。居曰從妄想有。曰",
    "X66n1296_030:0175b20": "與某甲想出一錠金得麼。居便休去。僧不肯。",
    "X66n1296_030:0175b21": "雲門偃云。已是葛藤。不能折合。待伊道想出一錠",
    "X66n1296_030:0175b22": "金得麼。以拄杖便打。",
    "X66n1296_030:0175b23": "笑巖寶云。雲門雖能折合。尤未徑庭。我若作雲居。",
    "X66n1296_030:0175b24": "待伊問山河大地從何而有。劈口打云妄想作麼。",
    "X66n1296_030:0175c01": "何故。雖善截其流而折其蔓。未若拔乎本而塞乎",
    "X66n1296_030:0175c02": "源也。",
    "X66n1296_030:0175c03": "白巖符云。雲居與麼答話。古今多少人誰不在他",
    "X66n1296_030:0175c04": "語脈裏失却一隻眼。殊不知他帝青摩尼寶覿面",
    "X66n1296_030:0175c05": "拈來。初無吝惜。怎奈者僧有眼如盲。當面不識。雲",
    "X66n1296_030:0175c06": "居也只得抱羞而返。雖然。若是白巖。待道與某甲",
    "X66n1296_030:0175c07": "想出一錠金得麼。便好呵呵大笑歸方丈。",
    "X66n1296_030:0175c08": "撫州疎山匡仁禪師(青五洞山价嗣)示眾。老僧咸通年前會",
    "X66n1296_030:0175c09": "得法身邊事。咸通年後會得法身向上事。雲門出問",
    "X66n1296_030:0175c10": "如何是法身邊事。山曰枯樁。曰如何是法身向上事。",
    "X66n1296_030:0175c11": "山曰非枯樁。曰還許學人說道理也無。山曰許。曰枯",
    "X66n1296_030:0175c12": "樁豈不是明法身邊事。山曰是。曰非枯樁豈不是明",
    "X66n1296_030:0175c13": "法身向上事。山曰是。曰未審法身還該一切也無。山",
    "X66n1296_030:0175c14": "曰法身周徧豈得不該。門指淨瓶曰。祇如淨瓶。還該",
    "X66n1296_030:0175c15": "法身麼。山曰闍黎莫向淨瓶邊覔。門便禮拜。",
    "X66n1296_030:0175c16": "徑山杲徵云。且道雲門禮拜。是好心不是好心。",
    "X66n1296_030:0175c17": "白巖符云。不是疎山老漢。淨瓶子幾乎粉碎。",
    "X66n1296_030:0175c18": "疎山因冬至僧問。如何是冬來意。山曰京師出大黃。",
    "X66n1296_030:0175c19": "古南門云。有問山僧如何是冬來意。向道興化蓮",
    "X66n1296_030:0175c20": "殻好種火。且道與古人相去多少。諸人若作世諦",
    "X66n1296_030:0175c21": "流布。佛法未夢見在。更作佛法商量。千里萬里。畢",
    "X66n1296_030:0175c22": "竟如何。須知遠烟浪。別有好商量。",
    "X66n1296_030:0175c23": "疎山訪香嚴。值嚴上堂。時有僧問。不慕諸聖不重己",
    "X66n1296_030:0175c24": "靈時如何。嚴曰萬機休罷千聖不擕。山在眾作嘔聲",
    "X66n1296_030:0176a01": "曰是何言歟。嚴便下座召山曰。適對此僧語必有不",
    "X66n1296_030:0176a02": "是。致招師叔賜責。未審過在什麼處。山曰。萬機休罷",
    "X66n1296_030:0176a03": "猶有物在。千聖不擕亦從人得。如何無過。嚴曰却請",
    "X66n1296_030:0176a04": "師叔道。山曰。若教某甲道。須還師資禮始得。嚴乃禮",
    "X66n1296_030:0176a05": "拜躡前問。山曰何不道肯諾不得全。嚴曰肯又肯個",
    "X66n1296_030:0176a06": "什麼。諾又諾於阿誰。山曰肯即肯他千聖。諾即諾於",
    "X66n1296_030:0176a07": "己靈。嚴曰。師叔恁麼道。向去倒屙三十年在。山住後",
    "X66n1296_030:0176a08": "果如前記。",
    "X66n1296_030:0176a09": "鏡清怤因疎山問。肯諾不得全。汝作麼生會。清曰",
    "X66n1296_030:0176a10": "全歸肯諾。山曰不得全又作麼生。清曰個中無肯",
    "X66n1296_030:0176a11": "路。山曰始愜病僧意。",
    "X66n1296_030:0176a12": "資福廣云。香嚴一擡一搦甚生光彩。好則好。惜乎",
    "X66n1296_030:0176a13": "不用衲僧拄杖。當時若用衲僧拄杖。也不待三十",
    "X66n1296_030:0176a14": "年。雖然。我更要問諸人。祇如香嚴道師叔恁麼道",
    "X66n1296_030:0176a15": "向去倒屙在。踈山果如其記。還是佛法靈驗。為復",
    "X66n1296_030:0176a16": "別有道理。良久乃拍手呵呵笑云。子期死後無知",
    "X66n1296_030:0176a17": "己。怎教伯牙不斷絃。",
    "X66n1296_030:0176a18": "白巖符云。香嚴道萬機休罷千聖不擕。箋釋不易。",
    "X66n1296_030:0176a19": "山作嘔聲曰是何言歟。義之所在憤不顧身。嚴下",
    "X66n1296_030:0176a20": "座曰適對僧語未審過在什麼處。大似脚跟欠穩",
    "X66n1296_030:0176a21": "當。山曰萬機休罷猶有物在千聖不擕亦從人得",
    "X66n1296_030:0176a22": "如何無過。好個鹽鐵判官。嚴曰却請師叔道。倒轉",
    "X66n1296_030:0176a23": "鎗頭來也。山曰若教我道須還師資禮始得。也欠",
    "X66n1296_030:0176a24": "看風使帆。嚴乃禮拜躡前問。干戈相待。山曰何不",
    "X66n1296_030:0176b01": "道肯諾不得全。只恐不是玉是玉也太奇。嚴曰肯",
    "X66n1296_030:0176b02": "又肯個什麼諾又諾於阿誰。者一拶也難當抵。山",
    "X66n1296_030:0176b03": "曰肯即肯他千聖諾則諾於己靈。說得道理好。嚴",
    "X66n1296_030:0176b04": "曰師叔恁麼道向去倒屙三十年。何異靈山記莂。",
    "X66n1296_030:0176b05": "山住後果如前記。疑殺天下人。復云。山僧為諸人",
    "X66n1296_030:0176b06": "花判了也。還有知他肯諾不得全底意旨麼。切忌",
    "X66n1296_030:0176b07": "向鏡清舌頭著倒。",
    "X66n1296_030:0176b08": "踈山因知事僧為造壽塔。造畢白山。山曰將多少錢",
    "X66n1296_030:0176b09": "與匠人。僧曰一切在和尚。山曰。為將三錢與匠人。為",
    "X66n1296_030:0176b10": "將兩錢與匠人。為將一錢與匠人。若道得。與吾親造",
    "X66n1296_030:0176b11": "壽塔來。僧無語。後僧舉似大嶺閑。嶺曰還有人道得",
    "X66n1296_030:0176b12": "麼。僧曰未有人道得。嶺曰。汝歸與踈山道。若將三錢",
    "X66n1296_030:0176b13": "與匠人。和尚此生決定不得塔。若將兩錢與匠人。和",
    "X66n1296_030:0176b14": "尚與匠人共出一隻手。若將一錢與匠人。累他匠人",
    "X66n1296_030:0176b15": "眉鬚墮落。僧回如教而說。山具威儀望大嶺作禮歎",
    "X66n1296_030:0176b16": "曰。將謂無人。大嶺有古佛。放光射到此間。雖然如是。",
    "X66n1296_030:0176b17": "也是臘月蓮花。大嶺聞此語亦曰。我與麼道。早是龜",
    "X66n1296_030:0176b18": "毛長三尺。",
    "X66n1296_030:0176b19": "浮山遠云。踈山以錐錐地。大嶺用刀剜空。雖然二",
    "X66n1296_030:0176b20": "古德錯下錐刀。今時人亦難搆副。何故。後語中有",
    "X66n1296_030:0176b21": "捎有殺。雖然如是。河裏失錢河裏摝。",
    "X66n1296_030:0176b22": "雪竇宗云。說甚麼龜毛長三尺。臘月蓮花。盡是和",
    "X66n1296_030:0176b23": "衣草裏輥。直饒向者裏分三列四說得倜儻分明。",
    "X66n1296_030:0176b24": "祖師正眼未夢見在。我當時若見踈山恁麼道。只",
    "X66n1296_030:0176c01": "向道一文也無。待他更說道理。便與掀倒禪牀拆",
    "X66n1296_030:0176c02": "却壽塔。教者老漢終身無依倚處。為甚如此。知恩",
    "X66n1296_030:0176c03": "方解報恩。",
    "X66n1296_030:0176c04": "報恩倫云。當時大嶺見義勇為當仁不讓。便與從",
    "X66n1296_030:0176c05": "頭酬價。今日林泉更資一路。若將三文錢與匠人",
    "X66n1296_030:0176c06": "和尚此生決定不得塔。何故。勞而無益。為伊多酒",
    "X66n1296_030:0176c07": "慢功。若將兩文錢與匠人和尚與匠人共出一隻",
    "X66n1296_030:0176c08": "手。兩不相虧。並無懸欠。若將一文錢與匠人累他",
    "X66n1296_030:0176c09": "匠人眉鬚墮落。皆知疎山一毛不拔。還知林泉恁",
    "X66n1296_030:0176c10": "麼判斷處麼。醉漢口。沒量斗。閒割炒。胡廝毆。半窓",
    "X66n1296_030:0176c11": "凉月酒醒時。燈火清熒何所有。",
    "X66n1296_030:0176c12": "鼓山賢云。疎山恁麼垂語陷阱不少。幸得大嶺放",
    "X66n1296_030:0176c13": "光一一照破。雖然。要與疎山相見亦太遠在。",
    "X66n1296_030:0176c14": "五祖岡云。也是曹瞞疑塚七十二。",
    "X66n1296_030:0176c15": "資福廣云。疎山賣了布單。學得些子筭法。便來者",
    "X66n1296_030:0176c16": "裏瞞人。賴遇監院不會。監院若會。管取疎山死無",
    "X66n1296_030:0176c17": "塟身之地。",
    "X66n1296_030:0176c18": "西渡金云。疎山羅山二大老性命總落在知事手",
    "X66n1296_030:0176c19": "裏。",
    "X66n1296_030:0176c20": "疎山常握木蛇。有僧問和尚手中是什麼。山提起曰",
    "X66n1296_030:0176c21": "曹家女。",
    "X66n1296_030:0176c22": "天月禮云。手中木蛇是曹家女。美態異常惡心難",
    "X66n1296_030:0176c23": "禦。驀拈拄杖云。如今變現在南山。倒用橫拈誰敢",
    "X66n1296_030:0176c24": "覰。擲下杖云。照顧性命。",
    "X66n1296_030:0177a01": "白巖符云。疎山年老忒殺懵懂。分明手中木蛇却",
    "X66n1296_030:0177a02": "喚作曹家女。可惜者僧乏屠龍手段。放過疎山。當",
    "X66n1296_030:0177a03": "時若是個漢。待提起曰曹家女。便與禮拜而去。管",
    "X66n1296_030:0177a04": "教他性命落在我手裏。",
    "X66n1296_030:0177a05": "隨州青林師虔禪師(青五洞山价嗣)凡有新到。先令搬柴三",
    "X66n1296_030:0177a06": "轉。然後參堂。有一僧不遵。乃問曰。三轉內即不問。三",
    "X66n1296_030:0177a07": "轉外如何。林曰鐵輪天子寰中旨。僧無對。林便打趂",
    "X66n1296_030:0177a08": "出。",
    "X66n1296_030:0177a09": "大溈秀云。夫欲君臣道合。應須水乳和同。者僧既",
    "X66n1296_030:0177a10": "抗節朝堂。自應喪身失命。當時見道鐵輪天子寰",
    "X66n1296_030:0177a11": "中旨。將坐具便摵。待伊擬議。拂袖出去。豈不尤為",
    "X66n1296_030:0177a12": "峻利。",
    "X66n1296_030:0177a13": "青林初參洞山。山問近離甚處。林曰武陵。山曰武陵",
    "X66n1296_030:0177a14": "法道何似此間。林曰胡地冬抽笋。山曰別甑炊香供",
    "X66n1296_030:0177a15": "養此人。林拂袖便出。山曰此子向後走殺天下人去",
    "X66n1296_030:0177a16": "在。",
    "X66n1296_030:0177a17": "鼓山永云。恁麼抵對滴水難消。因甚別甑炊香飯。",
    "X66n1296_030:0177a18": "莫有知他洞山利害者麼。",
    "X66n1296_030:0177a19": "天界盛云。青林頭正尾正。固是聖朝俊彥廊廟英",
    "X66n1296_030:0177a20": "標。怎奈新豐老人未肯放過。且道那裏是他未肯",
    "X66n1296_030:0177a21": "放過處。試定當看。",
    "X66n1296_030:0177a22": "青林因僧問。學人竟往時如何。林曰。死蛇當大路。勸",
    "X66n1296_030:0177a23": "子莫當頭。曰當頭時如何。林曰喪子命根。曰不當頭",
    "X66n1296_030:0177a24": "時如何。林曰亦無你迴避處。曰正當恁麼時如何。林",
    "X66n1296_030:0177b01": "曰失却也。曰未審向什麼處去。林曰草深無覔處。曰",
    "X66n1296_030:0177b02": "和尚也須隄防始得。林撫掌曰一等是個毒氣。",
    "X66n1296_030:0177b03": "博山來云。青林棒喝不施。鍼錐在舌根上。何曾放",
    "X66n1296_030:0177b04": "過。者僧爛泥中有刺。縱得便宜。不知早入行舖了",
    "X66n1296_030:0177b05": "也。當時若問博山。但咄云沒去處。看他道個什麼。",
    "X66n1296_030:0177b06": "雖然。在今之日討個師僧也難得。",
    "X66n1296_030:0177b07": "鼓山賢云。既不許當頭。亦不許迴避。暫生擬議便",
    "X66n1296_030:0177b08": "隔千山。教學人畢竟如何行履。虗舟無意浮秋水。",
    "X66n1296_030:0177b09": "櫓柂渾忘渡月明。",
    "X66n1296_030:0177b10": "白巖符云。一往看來。者僧大似把髻投衙。殊不知",
    "X66n1296_030:0177b11": "善戰者不居勝。當時若不是青林老將。幾被打破",
    "X66n1296_030:0177b12": "蔡州。",
    "X66n1296_030:0177b14": "宗門拈古彚集卷第三十"
}