{
    "T01n0026_018:0539b16": "中阿含經卷第十八",
    "T01n0026_018:0539b18": "東晉罽賓三藏瞿曇僧伽提婆譯",
    "T01n0026_018:0539b19": "73 天經（七三）中阿含長壽王品天經第二第二小",
    "T01n0026_018:0539b20": "土城誦",
    "T01n0026_018:0539b21": "我聞如是：一時，佛遊枝提瘦，在水渚林中。",
    "T01n0026_018:0539b22": "爾時，世尊告諸比丘：「我本未得覺無上正真",
    "T01n0026_018:0539b23": "道時，而作是念：『我寧可得生其光明，因其",
    "T01n0026_018:0539b24": "光明而見形色。如是我智見極大明淨。』我",
    "T01n0026_018:0539b25": "為智見極明淨故，便在遠離獨住，心無放",
    "T01n0026_018:0539b26": "逸，修行精勤。我因在遠離獨住，心無放逸，",
    "T01n0026_018:0539b27": "修行精勤故，即得光明，便見形色也。然我",
    "T01n0026_018:0539b28": "未與彼天共同集會，未相慰勞，未有所",
    "T01n0026_018:0539b29": "論說，未有所答對。「我復作是念：『我寧可",
    "T01n0026_018:0539c01": "得生其光明，因其光明而見形色，及",
    "T01n0026_018:0539c02": "與彼天共同集會，共相慰勞，有所論說，有",
    "T01n0026_018:0539c03": "所答對。如是我智見極大明淨。』我為智見",
    "T01n0026_018:0539c04": "極明淨故，便在遠離獨住，心無放逸，修行",
    "T01n0026_018:0539c05": "精勤。我因在遠離獨住，心無放逸，修行精",
    "T01n0026_018:0539c06": "勤故，即得光明，便見形色，及與彼天共同",
    "T01n0026_018:0539c07": "集會，共相慰勞，有所論說，有所答對也。然",
    "T01n0026_018:0539c08": "我不知彼天如是姓、如是字、如是生。「我復",
    "T01n0026_018:0539c09": "作是念：『我寧可得生其光明，因其光明而",
    "T01n0026_018:0539c10": "見形色，及與彼天共同集會，共相慰勞，有",
    "T01n0026_018:0539c11": "所論說，有所答對；亦知彼天如是姓、如是",
    "T01n0026_018:0539c12": "字、如是生。如是我智見極大明淨。』我為智",
    "T01n0026_018:0539c13": "見極明淨故，便在遠離獨住，心無放逸，修",
    "T01n0026_018:0539c14": "行精勤。我因在遠離獨住，心無放逸，修行",
    "T01n0026_018:0539c15": "精勤故，即得光明，便見形色，及與彼天共",
    "T01n0026_018:0539c16": "同集會，共相慰勞，有所論說，有所答對；亦",
    "T01n0026_018:0539c17": "知彼天如是姓、如是字、如是生也。然我不",
    "T01n0026_018:0539c18": "知彼天如是食、如是受苦樂。「我復作是念：",
    "T01n0026_018:0539c19": "『我寧可得生其光明，因其光明而見形色，",
    "T01n0026_018:0539c20": "及與彼天共同集會，共相慰勞，有所論說，",
    "T01n0026_018:0539c21": "有所答對；亦知彼天如是姓、如是字、如是",
    "T01n0026_018:0539c22": "生；亦知彼天如是食、如是受苦樂。如是我",
    "T01n0026_018:0539c23": "智見極大明淨。』我為智見極明淨故，便在",
    "T01n0026_018:0539c24": "遠離獨住，心無放逸，修行精勤。我因在遠",
    "T01n0026_018:0539c25": "離獨住，心無放逸，修行精勤故，即得光明，",
    "T01n0026_018:0539c26": "便見形色，及與彼天共同集會，共相慰勞，",
    "T01n0026_018:0539c27": "有所論說，有所答對；亦知彼天如是姓、",
    "T01n0026_018:0539c28": "如是字、如是生；亦知彼天如是食、如是",
    "T01n0026_018:0539c29": "受苦樂也。然我不知彼天如是長壽、如是",
    "T01n0026_018:0540a01": "久住、如是命盡。「我復作是念：『我寧可得生",
    "T01n0026_018:0540a02": "其光明，因其光明而見形色，及與彼天共",
    "T01n0026_018:0540a03": "同集會，共相慰勞，有所論說，有所答對；亦",
    "T01n0026_018:0540a04": "知彼天如是姓、如是字、如是生；亦知彼天",
    "T01n0026_018:0540a05": "如是食、如是受苦樂，亦知彼天如是長壽、",
    "T01n0026_018:0540a06": "如是久住、如是命盡。如是我智見極大明",
    "T01n0026_018:0540a07": "淨。』我為智見極明淨故，便在遠離獨住，心",
    "T01n0026_018:0540a08": "無放逸，修行精勤。我因在遠離獨住，心無",
    "T01n0026_018:0540a09": "放逸，修行精勤故，即得光明，便見形色，及",
    "T01n0026_018:0540a10": "與彼天共同集會，共相慰勞，有所論說，有",
    "T01n0026_018:0540a11": "所答對；亦知彼天如是姓、如是字、如是生；",
    "T01n0026_018:0540a12": "亦知彼天如是食、如是受苦樂；亦知彼",
    "T01n0026_018:0540a13": "天如是長壽、如是久住、如是命盡也。然我",
    "T01n0026_018:0540a14": "不知彼天作如是如是業已，死此生彼。",
    "T01n0026_018:0540a15": "「我復作是念：『我寧可得生其光明，因其光",
    "T01n0026_018:0540a16": "明而見形色，及與彼天共同集會，共相",
    "T01n0026_018:0540a17": "慰勞，有所論說，有所答對；亦知彼天如",
    "T01n0026_018:0540a18": "是姓、如是字、如是生；亦知彼天如是食、如",
    "T01n0026_018:0540a19": "是受苦樂；亦知彼天如是長壽、如是久住、",
    "T01n0026_018:0540a20": "如是命盡；亦知彼天作如是如是業已，死",
    "T01n0026_018:0540a21": "此生彼。如是我智見極大明淨。』我為智",
    "T01n0026_018:0540a22": "見極明淨故，便在遠離獨住，心無放逸，修",
    "T01n0026_018:0540a23": "行精勤。我因在遠離獨住，心無放逸，修行",
    "T01n0026_018:0540a24": "精勤故，即得光明，便見形色，及與彼天共",
    "T01n0026_018:0540a25": "同集會，共相慰勞，有所論說，有所答對；亦",
    "T01n0026_018:0540a26": "知彼天如是姓、如是字、如是生；亦知彼天",
    "T01n0026_018:0540a27": "如是食、如是受苦樂；亦知彼天如是長壽、",
    "T01n0026_018:0540a28": "如是久住、如是命盡；亦知彼天作如是如",
    "T01n0026_018:0540a29": "是業已，死此生彼也。然我不知彼天、彼彼",
    "T01n0026_018:0540b01": "天中。「我復作是念：『我寧可得生其光明，因",
    "T01n0026_018:0540b02": "其光明而見形色，及與彼天共同集會，",
    "T01n0026_018:0540b03": "共相慰勞，有所論說，有所答對；亦知彼天",
    "T01n0026_018:0540b04": "如是姓、如是字、如是生；亦知彼天如是食、",
    "T01n0026_018:0540b05": "如是受苦樂；亦知彼天如是長壽、如是久",
    "T01n0026_018:0540b06": "住、如是命盡；亦知彼天作如是如是業已，",
    "T01n0026_018:0540b07": "死此生彼；亦知彼天、彼彼天中。如是我智",
    "T01n0026_018:0540b08": "見極大明淨。』我為智見極明淨故，便在遠",
    "T01n0026_018:0540b09": "離獨住，心無放逸，修行精勤。我因在遠離",
    "T01n0026_018:0540b10": "獨住，心無放逸，修行精勤故，即得光明，便",
    "T01n0026_018:0540b11": "見形色，及與彼天共同集會，共相慰勞，有",
    "T01n0026_018:0540b12": "所論說，有所答對；亦知彼天如是姓、如是",
    "T01n0026_018:0540b13": "字、如是生；亦知彼天如是食、如是受苦樂；",
    "T01n0026_018:0540b14": "亦知彼天如是長壽、如是久住、如是命盡；",
    "T01n0026_018:0540b15": "亦知彼天作如是如是業已，死此生彼；",
    "T01n0026_018:0540b16": "亦知彼天、彼彼天中也。然我不知彼天上，",
    "T01n0026_018:0540b17": "我曾生中、未曾生中。「我復作是念：『我寧可",
    "T01n0026_018:0540b18": "得生其光明，因其光明而見形色，及與彼",
    "T01n0026_018:0540b19": "天共同集會，共相慰勞，有所論說，有所答",
    "T01n0026_018:0540b20": "對；亦知彼天如是姓、如是字、如是生；亦知",
    "T01n0026_018:0540b21": "彼天如是食、如是受苦樂；亦知彼天如是",
    "T01n0026_018:0540b22": "長壽、如是久住、如是命盡；亦知彼天作如",
    "T01n0026_018:0540b23": "是如是業已，死此生彼；亦知彼天、彼彼天",
    "T01n0026_018:0540b24": "中；亦知彼天上，我曾生中、未曾生中。如是",
    "T01n0026_018:0540b25": "我智見極大明淨。』我為智見極明淨故，便",
    "T01n0026_018:0540b26": "在遠離獨住，心無放逸，修行精勤。我因在",
    "T01n0026_018:0540b27": "遠離獨住，心無放逸，修行精勤故，即得光",
    "T01n0026_018:0540b28": "明，便見形色，及與彼天共同集會，共相慰",
    "T01n0026_018:0540b29": "勞，有所論說，有所答對；亦知彼天如是",
    "T01n0026_018:0540c01": "姓、如是字、如是生；亦知彼天如是食、如是",
    "T01n0026_018:0540c02": "受苦樂；亦知彼天如是長壽、如是久住、如",
    "T01n0026_018:0540c03": "是命盡；亦知彼天作如是如是業已，死此",
    "T01n0026_018:0540c04": "生彼；亦知彼天、彼彼天中；亦知彼天上，我",
    "T01n0026_018:0540c05": "曾生中、未曾生中也。「若我不正知得此",
    "T01n0026_018:0540c06": "八行者，便不可一向說得，亦不知我得",
    "T01n0026_018:0540c07": "覺無上正真之道；我亦於此世間，諸天、魔、梵、",
    "T01n0026_018:0540c08": "沙門、梵志不能出過其上；我亦不得解脫",
    "T01n0026_018:0540c09": "種種解脫；我亦未離諸顛倒，未生已盡、梵",
    "T01n0026_018:0540c10": "行已立、所作已辦、不更受有，知如真。若我",
    "T01n0026_018:0540c11": "正知得此八行者，便可一向說得，亦知我",
    "T01n0026_018:0540c12": "得覺無上正真之道；我亦於此世間，諸天、魔、",
    "T01n0026_018:0540c13": "梵、沙門、梵志出過其上；我亦得解脫種種",
    "T01n0026_018:0540c14": "解脫，我心已離諸顛倒，生已盡，梵行已立，所",
    "T01n0026_018:0540c15": "作已辦，不更受有，知如真。」佛說如是。彼諸",
    "T01n0026_018:0540c16": "比丘聞佛所說，歡喜奉行。",
    "T01n0026_018:0540c17": "天經第二竟千七百七十四字",
    "T01n0026_018:0540c18": "74 八念經（七四）中阿含長壽王品八念經第三第二",
    "T01n0026_018:0540c19": "小土城誦",
    "T01n0026_018:0540c20": "我聞如是：一時，佛遊婆奇瘦，在鼉山怖",
    "T01n0026_018:0540c21": "林鹿野園中。爾時，尊者阿那律陀在枝提",
    "T01n0026_018:0540c22": "瘦水渚林中。彼時，尊者阿那律陀在安靜",
    "T01n0026_018:0540c23": "處燕坐思惟，心作是念：「道從無欲，非有欲",
    "T01n0026_018:0540c24": "得。道從知足，非無厭得。道從遠離，非樂聚",
    "T01n0026_018:0540c25": "會，非住聚會，非合聚會得。道從精勤，非懈",
    "T01n0026_018:0540c26": "怠得。道從正念，非邪念得。道從定意，非亂",
    "T01n0026_018:0540c27": "意得。道從智慧，非愚癡得。」於是，世尊以他",
    "T01n0026_018:0540c28": "心智知尊者阿那律陀心中所念、所思、所行。",
    "T01n0026_018:0540c29": "世尊知已，即入如其像定，以如其像定猶",
    "T01n0026_018:0541a01": "若力士屈申臂頃，如是世尊從婆奇瘦",
    "T01n0026_018:0541a02": "鼉山怖林鹿野園中忽沒不現，住枝提瘦水",
    "T01n0026_018:0541a03": "渚林中尊者阿那律陀前。是時，世尊便從定",
    "T01n0026_018:0541a04": "覺，歎尊者阿那律陀曰：「善哉，善哉！阿那律",
    "T01n0026_018:0541a05": "陀！謂汝在安靜處燕坐思惟，心作是念：『道",
    "T01n0026_018:0541a06": "從無欲，非有欲得。道從知足，非無厭得。道",
    "T01n0026_018:0541a07": "從遠離，非樂聚會，非住聚會，非合聚會得。",
    "T01n0026_018:0541a08": "道從精勤，非懈怠得。道從正念，非邪念得。",
    "T01n0026_018:0541a09": "道從定意，非亂意得。道從智慧，非愚癡",
    "T01n0026_018:0541a10": "得。』「阿那律陀！汝從如來更受第八大人之",
    "T01n0026_018:0541a11": "念，受已，便思道從不戲、樂不戲、行不戲，非",
    "T01n0026_018:0541a12": "戲、非樂戲、非行戲得。阿那律陀！若汝成就",
    "T01n0026_018:0541a13": "此大人八念者，汝必能離欲、離惡不善之",
    "T01n0026_018:0541a14": "法，至得第四禪成就遊。阿那律陀！若汝成",
    "T01n0026_018:0541a15": "就大人八念，而復得此四增上心，現法樂居，",
    "T01n0026_018:0541a16": "易不難得者，如王、王臣有好緘簏，盛滿",
    "T01n0026_018:0541a17": "種種衣，中前欲著，便取著之，中時、中後若",
    "T01n0026_018:0541a18": "欲著衣，便取著之，隨意自在。阿那律陀！汝",
    "T01n0026_018:0541a19": "亦如是，得糞掃衣為第一服，汝心無欲，行",
    "T01n0026_018:0541a20": "此住止行。「阿那律陀！若汝成就大人八念，",
    "T01n0026_018:0541a21": "而復得此四增上心，現法樂居，易不難得者，",
    "T01n0026_018:0541a22": "如王、王臣有好廚宰，種種淨妙甘美餚饍。阿",
    "T01n0026_018:0541a23": "那律陀！汝亦如是，常行乞食為第一饌，",
    "T01n0026_018:0541a24": "汝心無欲，行此住止行。「阿那律陀！若汝成",
    "T01n0026_018:0541a25": "就大人八念，而復得此四增上心，現法樂居，",
    "T01n0026_018:0541a26": "易不難得者，如王、王臣有好屋舍，或樓閣",
    "T01n0026_018:0541a27": "宮殿。阿那律陀！汝亦如是，依樹下止為",
    "T01n0026_018:0541a28": "第一舍，汝心無欲，行此住止行。「阿那律陀！",
    "T01n0026_018:0541a29": "若汝成就大人八念，而復得此四增上心，現",
    "T01n0026_018:0541b01": "法樂居，易不難得者，如王、王臣有好床座，",
    "T01n0026_018:0541b02": "敷以氍氀、毾𣰆，覆以錦綺、羅縠，有襯體被，",
    "T01n0026_018:0541b03": "兩頭安枕，加陵伽波惒邏、波遮悉哆羅那。",
    "T01n0026_018:0541b04": "阿那律陀！汝亦如是，草座葉座為第一座，",
    "T01n0026_018:0541b05": "汝心無欲，行此住止行。「阿那律陀！若汝成",
    "T01n0026_018:0541b06": "就大人八念，而復得此四增上心，現法樂",
    "T01n0026_018:0541b07": "居，易不難得者，如是汝若遊東方，必得安",
    "T01n0026_018:0541b08": "樂，無眾苦患；若遊南方、西方、北方者，必得",
    "T01n0026_018:0541b09": "安樂，無眾苦患。「阿那律陀！若汝成就大人",
    "T01n0026_018:0541b10": "八念，而復得此四增上心，現法樂居，易不",
    "T01n0026_018:0541b11": "難得者，我尚不說汝諸善法住，況說衰",
    "T01n0026_018:0541b12": "退？但當晝夜增長善法而不衰退。「阿那律",
    "T01n0026_018:0541b13": "陀！若汝成就大人八念，而復得此四增上",
    "T01n0026_018:0541b14": "心，現法樂居，易不難得者，汝於二果必得",
    "T01n0026_018:0541b15": "其一，或於現世得究竟智，或復有餘得阿",
    "T01n0026_018:0541b16": "那含。「阿那律陀！汝當成就此大人八念，亦",
    "T01n0026_018:0541b17": "應得此四增上心，現法樂居，易不難得已，",
    "T01n0026_018:0541b18": "然後於枝提瘦水渚林中受夏坐也。」爾時，",
    "T01n0026_018:0541b19": "世尊為尊者阿那律陀說法，勸發渴仰，成",
    "T01n0026_018:0541b20": "就歡喜，無量方便為彼說法，勸發渴仰。成",
    "T01n0026_018:0541b21": "就歡喜已，入如其像定，以如其像定，猶若",
    "T01n0026_018:0541b22": "力士屈申臂頃，如是世尊從枝提瘦",
    "T01n0026_018:0541b23": "水渚林中忽沒不見，住婆奇瘦鼉山怖林鹿",
    "T01n0026_018:0541b24": "野園中。彼時，尊者阿難執拂侍佛。於是，世",
    "T01n0026_018:0541b25": "尊便從定覺，迴顧告曰：「阿難！若有比丘遊",
    "T01n0026_018:0541b26": "鼉山怖林鹿野園中者，令彼一切皆集講",
    "T01n0026_018:0541b27": "堂，集講堂已，還來白我。」尊者阿難受佛教",
    "T01n0026_018:0541b28": "已，稽首禮足，即行宣勅：「諸有比丘遊鼉山",
    "T01n0026_018:0541b29": "怖林鹿野園中者，令彼一切皆集講堂。」集",
    "T01n0026_018:0541c01": "講堂已，還詣佛所，頭面禮足，却住一面，白",
    "T01n0026_018:0541c02": "曰：「世尊！諸有比丘遊鼉山怖林鹿野園中",
    "T01n0026_018:0541c03": "者，已令一切皆集講堂，唯願世尊自當知",
    "T01n0026_018:0541c04": "時。」於是，世尊將尊者阿難往詣講堂，於比",
    "T01n0026_018:0541c05": "丘眾前敷座而坐，坐已，告曰：「諸比丘！我今",
    "T01n0026_018:0541c06": "為汝說大人八念，汝等諦聽，善思念之。」時，",
    "T01n0026_018:0541c07": "諸比丘受教而聽。佛言：「大人八念者，謂道",
    "T01n0026_018:0541c08": "從無欲，非有欲得。道從知足，非無厭得。道",
    "T01n0026_018:0541c09": "從遠離，非樂聚會，非住聚會，非合聚會",
    "T01n0026_018:0541c10": "得。道從精勤，非懈怠得。道從正念，非邪念",
    "T01n0026_018:0541c11": "得。道從定意，非亂意得。道從智慧，非愚癡",
    "T01n0026_018:0541c12": "得。道從不戲、樂不戲、行不戲，非戲、非樂戲、",
    "T01n0026_018:0541c13": "非行戲得。「云何道從無欲，非有欲得？謂比",
    "T01n0026_018:0541c14": "丘得無欲，自知得無欲，不令他人知我無",
    "T01n0026_018:0541c15": "欲，得知足、得遠離、得精勤、得正念、得定",
    "T01n0026_018:0541c16": "意、得智慧、得不戲；自知得不戲，不欲令",
    "T01n0026_018:0541c17": "他知我無欲，是謂道從無欲，非有欲得。「云",
    "T01n0026_018:0541c18": "何道從知足，非無厭得？謂比丘行知足，衣",
    "T01n0026_018:0541c19": "取覆形，食取充軀，是謂道從知足，非無",
    "T01n0026_018:0541c20": "厭得。「云何道從遠離，非樂聚會，非住聚會，",
    "T01n0026_018:0541c21": "非合聚會得？謂比丘行遠離，成就二遠離，",
    "T01n0026_018:0541c22": "身及心俱遠離，是謂道從遠離，非樂聚會，",
    "T01n0026_018:0541c23": "非住聚會，非合聚會得。「云何道從精勤，非",
    "T01n0026_018:0541c24": "懈怠得？謂比丘常行精進，斷惡不善，修諸",
    "T01n0026_018:0541c25": "善法，恒自起意，專一堅固，為諸善本不捨",
    "T01n0026_018:0541c26": "方便，是謂道從精勤，非懈怠得。「云何道從",
    "T01n0026_018:0541c27": "正念，非邪念得？謂比丘觀內身如身，觀內",
    "T01n0026_018:0541c28": "覺、心、法如法，是謂道從正念，非邪念得。「云",
    "T01n0026_018:0541c29": "何道從定意，非亂意得？謂比丘離欲、離惡",
    "T01n0026_018:0542a01": "不善之法，至得第四禪成就遊，是謂道從",
    "T01n0026_018:0542a02": "定意，非亂意得。「云何道從智慧，非愚癡得？",
    "T01n0026_018:0542a03": "謂比丘修行智慧，觀興衰法，得如是智，聖",
    "T01n0026_018:0542a04": "慧明達，分別曉了，以正盡苦，是謂道從智",
    "T01n0026_018:0542a05": "慧，非愚癡得。「云何道從不戲、樂不戲、行不",
    "T01n0026_018:0542a06": "戲，非戲、非樂戲、非行戲得？謂比丘意常滅",
    "T01n0026_018:0542a07": "戲，樂住無餘涅槃，心恒樂住，歡喜意解，是謂",
    "T01n0026_018:0542a08": "道從不戲、樂不戲、行不戲，非戲、非樂戲、非",
    "T01n0026_018:0542a09": "行戲得。「諸比丘！阿那律陀比丘成就此大人",
    "T01n0026_018:0542a10": "八念已，然後枝提瘦水渚林中受夏坐也。",
    "T01n0026_018:0542a11": "我以此教彼在遠離獨住，心無放逸，修行",
    "T01n0026_018:0542a12": "精勤。彼在遠離獨住，心無放逸，修行精勤",
    "T01n0026_018:0542a13": "已，族姓子所為，剃除鬚髮，著袈裟衣，至信、",
    "T01n0026_018:0542a14": "捨家、無家、學道者，唯無上梵行訖，於現法中",
    "T01n0026_018:0542a15": "自知自覺，自作證成就遊，生已盡，梵行已立，",
    "T01n0026_018:0542a16": "所作已辦，不更受有，知如真。」是時，尊者阿那",
    "T01n0026_018:0542a17": "律陀得阿羅呵，心正解脫，得長老上尊，則",
    "T01n0026_018:0542a18": "於爾時而說頌曰：",
    "T01n0026_018:0542a19": "「遙知我思念，　　無上世間師，",
    "T01n0026_018:0542a20": "正身心入定，　　乘虛忽來到。",
    "T01n0026_018:0542a21": "如我心所念，　　為說而復過，",
    "T01n0026_018:0542a22": "諸佛樂不戲，　　遠離一切戲。",
    "T01n0026_018:0542a23": "既從彼知法，　　樂住正法中，",
    "T01n0026_018:0542a24": "逮得三昧達，　　佛法作已辦。",
    "T01n0026_018:0542a25": "我不樂於死，　　亦不願於生，",
    "T01n0026_018:0542a26": "隨時任所適，　　立正念正智。",
    "T01n0026_018:0542a27": "鞞耶離竹林，　　我壽在彼盡，",
    "T01n0026_018:0542a28": "當在竹林下，　　無餘般涅槃。」",
    "T01n0026_018:0542a29": "佛說如是，尊者阿那律陀及諸比丘，聞佛所",
    "T01n0026_018:0542b01": "說，歡喜奉行。",
    "T01n0026_018:0542b02": "八念經第三竟千九百五十四字",
    "T01n0026_018:0542b03": "75 淨不動道經（七五）中阿含長壽王品淨不動道經第四",
    "T01n0026_018:0542b04": "第二小土城誦",
    "T01n0026_018:0542b05": "我聞如是：一時，佛遊拘樓瘦，在劒磨瑟",
    "T01n0026_018:0542b06": "曇拘樓都邑。爾時，世尊告諸比丘：「欲者無常、",
    "T01n0026_018:0542b07": "虛偽、妄言，是妄言法，則是幻化、欺誑、愚癡。若",
    "T01n0026_018:0542b08": "現世欲及後世欲，若現世色及後世色，彼一",
    "T01n0026_018:0542b09": "切是魔境界，則是魔餌，因此令心生無量惡",
    "T01n0026_018:0542b10": "不善之法，增伺、瞋恚及鬪諍等，謂聖弟子學",
    "T01n0026_018:0542b11": "時為作障礙。多聞聖弟子作如是觀，世尊",
    "T01n0026_018:0542b12": "所說，欲者無常、虛偽、妄言，是妄言法，則是幻",
    "T01n0026_018:0542b13": "化、欺誑、愚癡。若現世欲及後世欲，若現世色",
    "T01n0026_018:0542b14": "及後世色，彼一切是魔境界，則是魔餌，因此",
    "T01n0026_018:0542b15": "令心生無量惡不善之法，增伺、瞋恚及鬪諍",
    "T01n0026_018:0542b16": "等，謂聖弟子學時為作障礙。彼作是念：『我",
    "T01n0026_018:0542b17": "可得大心成就遊，掩伏世間，攝持其心。若",
    "T01n0026_018:0542b18": "我得大心成就遊，掩伏世間，攝持其心者，",
    "T01n0026_018:0542b19": "如是心便不生無量惡不善之法，增伺、瞋",
    "T01n0026_018:0542b20": "恚及鬪諍等，謂聖弟子學時為作障礙。』彼以",
    "T01n0026_018:0542b21": "是行、以是學，如是修習而廣布，便於處得",
    "T01n0026_018:0542b22": "心淨。於處得心淨已，比丘者或於此得入",
    "T01n0026_018:0542b23": "不動，或以慧為解。彼於後時，身壞命終，因",
    "T01n0026_018:0542b24": "本意故，必至不動。是謂第一說淨不動道。",
    "T01n0026_018:0542b25": "「復次，多聞聖弟子作如是觀，若有色者，彼",
    "T01n0026_018:0542b26": "一切四大及四大造，四大者是無常法，是苦、",
    "T01n0026_018:0542b27": "是滅。彼如是行、如是學，如是修習而廣布，",
    "T01n0026_018:0542b28": "便於處得心淨。於處得心淨已，比丘者或",
    "T01n0026_018:0542b29": "於此得入不動，或以慧為解。彼於後時，",
    "T01n0026_018:0542c01": "身壞命終，因本意故，必至不動。是謂第二",
    "T01n0026_018:0542c02": "說淨不動道。「復次，多聞聖弟子作如是觀，",
    "T01n0026_018:0542c03": "若現世欲及後世欲，若現世色及後世色，若",
    "T01n0026_018:0542c04": "現世欲想、後世欲想，若現世色想、後世色想，",
    "T01n0026_018:0542c05": "彼一切想是無常法、是苦、是滅，彼於爾時",
    "T01n0026_018:0542c06": "必得不動想。彼如是行、如是學，如是修習",
    "T01n0026_018:0542c07": "而廣布，便於處得心淨，於處得心淨已，比",
    "T01n0026_018:0542c08": "丘者或於此得入不動，或以慧為解。彼",
    "T01n0026_018:0542c09": "於後時，身壞命終，因本意故，必至不動。是",
    "T01n0026_018:0542c10": "謂第三說淨不動道。「復次，多聞聖弟子作如",
    "T01n0026_018:0542c11": "是觀，若現世欲想、後世欲想，若現世色想、後",
    "T01n0026_018:0542c12": "世色想及不動想；彼一切想是無常法、是苦、",
    "T01n0026_018:0542c13": "是滅，彼於爾時得無所有處想。彼如是行、",
    "T01n0026_018:0542c14": "如是學，如是修習而廣布，便於處得心淨，",
    "T01n0026_018:0542c15": "於處得心淨已，比丘者或於此得入不動，",
    "T01n0026_018:0542c16": "或以慧為解。彼於後時，身壞命終，因本意",
    "T01n0026_018:0542c17": "故，必至不動。是謂第一說淨無所有處道。",
    "T01n0026_018:0542c18": "「復次，多聞聖弟子作如是觀，此世空，空於神、",
    "T01n0026_018:0542c19": "神所有，空有常，空有恒，空長存，空不變易。彼",
    "T01n0026_018:0542c20": "如是行、如是學，如是修習而廣布，便於處",
    "T01n0026_018:0542c21": "得心淨，於處得心淨已，比丘者或於此得",
    "T01n0026_018:0542c22": "入無所有處，或以慧為解。彼於後時，身壞",
    "T01n0026_018:0542c23": "命終，因本意故，必至無所有處。是謂第二",
    "T01n0026_018:0542c24": "說淨無所有處道。「復次，多聞聖弟子作如是",
    "T01n0026_018:0542c25": "觀，我非為他而有所為，亦非自為而有所",
    "T01n0026_018:0542c26": "為。彼如是行、如是學，如是修習而廣布，便",
    "T01n0026_018:0542c27": "於處得心淨，於處得心淨已，比丘者或於",
    "T01n0026_018:0542c28": "此得入無所有處，或以慧為解。彼於後時，",
    "T01n0026_018:0542c29": "身壞命終，因本意故，必至無所有處。是謂",
    "T01n0026_018:0543a01": "第三說淨無所有處道。「復次，多聞聖弟子作",
    "T01n0026_018:0543a02": "如是觀，若現世欲及後世欲，若現世色及後",
    "T01n0026_018:0543a03": "世色，若現世欲想、後世欲想，若現世色想、後",
    "T01n0026_018:0543a04": "世色想及不動想、無所有處想，彼一切想是無",
    "T01n0026_018:0543a05": "常法、是苦、是滅，彼於爾時而得無想。彼如",
    "T01n0026_018:0543a06": "是行、如是學，如是修習而廣布，便於處得",
    "T01n0026_018:0543a07": "心淨，於處得心淨已，比丘者或於此得入",
    "T01n0026_018:0543a08": "無想，或以慧為解。彼於後時，身壞命終，因",
    "T01n0026_018:0543a09": "本意故，必至無想處。是謂說淨無想道。」是",
    "T01n0026_018:0543a10": "時，尊者阿難執拂侍佛。於是，尊者阿難叉",
    "T01n0026_018:0543a11": "手向佛，白曰：「世尊！若有比丘如是行，無我、",
    "T01n0026_018:0543a12": "無我所，我當不有、我所當不有，若本有者，",
    "T01n0026_018:0543a13": "便盡得捨。世尊！比丘行如是，彼為盡，得般",
    "T01n0026_018:0543a14": "涅槃耶？」世尊告曰：「阿難！此事不定，或有得",
    "T01n0026_018:0543a15": "者，或有不得。」尊者阿難白曰：「世尊！比丘云",
    "T01n0026_018:0543a16": "何行不得般涅槃？」世尊告曰：「阿難！若比丘",
    "T01n0026_018:0543a17": "如是行，無我、無我所，我當不有、我所",
    "T01n0026_018:0543a18": "當不有，若本有者，便盡得捨。阿難！若比丘",
    "T01n0026_018:0543a19": "樂彼捨、著彼捨、住彼捨者，阿難！比丘行",
    "T01n0026_018:0543a20": "如是，必不得般涅槃。」尊者阿難白曰：「世",
    "T01n0026_018:0543a21": "尊！比丘若有所受，不得般涅槃耶？」世尊告",
    "T01n0026_018:0543a22": "曰：「阿難！若比丘有所受者，彼必不得般涅",
    "T01n0026_018:0543a23": "槃也。」尊者阿難白曰：「世尊！彼比丘為何所",
    "T01n0026_018:0543a24": "受？」世尊告曰：「阿難！行中有餘，謂有想、無想",
    "T01n0026_018:0543a25": "處，於有中第一，彼比丘受。」尊者阿難白曰：",
    "T01n0026_018:0543a26": "「世尊！彼比丘受餘行耶？」世尊告曰：「阿難！如",
    "T01n0026_018:0543a27": "是比丘受餘行也。」尊者阿難白曰：「世尊！比",
    "T01n0026_018:0543a28": "丘云何行必得般涅槃？」世尊告曰：「阿難！若比",
    "T01n0026_018:0543a29": "丘如是行，無我、無我所，我當不有、我所當",
    "T01n0026_018:0543b01": "不有，若本有者，便盡得捨。阿難！若比丘",
    "T01n0026_018:0543b02": "不樂彼捨、不著彼捨、不住彼捨者，阿難！",
    "T01n0026_018:0543b03": "比丘行如是，必得般涅槃。」尊者阿難白曰：",
    "T01n0026_018:0543b04": "「世尊！比丘若無所受，必得般涅槃耶？」世尊",
    "T01n0026_018:0543b05": "告曰：「阿難！若比丘無所受，必得般涅槃。」爾",
    "T01n0026_018:0543b06": "時，尊者阿難叉手向佛，白曰：「世尊已說淨不",
    "T01n0026_018:0543b07": "動道，已說淨無所有處道，已說淨無想道，",
    "T01n0026_018:0543b08": "已說無餘涅槃。世尊！云何聖解脫耶？」世尊告",
    "T01n0026_018:0543b09": "曰：「阿難！多聞聖弟子作如是觀，若現世欲",
    "T01n0026_018:0543b10": "及後世欲，若現世色及後世色，若現世欲想、",
    "T01n0026_018:0543b11": "後世欲想，若現世色想、後世色想及不動想、",
    "T01n0026_018:0543b12": "無所有處想、無想想，彼一切想是無常法、是",
    "T01n0026_018:0543b13": "苦、是滅，是謂自己有。若自己有者，是生、是老、",
    "T01n0026_018:0543b14": "是病、是死。阿難！若有此法，一切盡滅無餘",
    "T01n0026_018:0543b15": "不復有者，彼則無生，無老、病、死。聖如是觀，",
    "T01n0026_018:0543b16": "若有者必是解脫法，若有無餘涅槃者是名",
    "T01n0026_018:0543b17": "甘露，彼如是觀、如是見，必得欲漏心解脫，",
    "T01n0026_018:0543b18": "有漏、無明漏心解脫。解脫已，便知解脫，生",
    "T01n0026_018:0543b19": "已盡，梵行已立，所作已辦，不更受有，知如",
    "T01n0026_018:0543b20": "真。「阿難！我今為汝已說淨不動道，已說淨",
    "T01n0026_018:0543b21": "無所有處道，已說淨無想道，已說無餘涅",
    "T01n0026_018:0543b22": "槃，已說聖解脫。如尊師所為弟子起大慈",
    "T01n0026_018:0543b23": "哀，憐念愍傷，求義及饒益，求安隱快樂者，",
    "T01n0026_018:0543b24": "我今已作；汝等當復自作，至無事處，至林",
    "T01n0026_018:0543b25": "樹下，空安靜處，燕坐思惟，勿得放逸，勤加",
    "T01n0026_018:0543b26": "精進，莫令後悔。此是我之教勅，是我訓誨。」",
    "T01n0026_018:0543b27": "佛說如是。尊者阿難及諸比丘，聞佛所說，",
    "T01n0026_018:0543b28": "歡喜奉行。",
    "T01n0026_018:0543b29": "淨不動道經第四竟千七百八十七字",
    "T01n0026_018:0543c01": "76 郁伽支羅經（七六）中阿含長壽王品郁伽支羅經第五",
    "T01n0026_018:0543c02": "第二小土城誦",
    "T01n0026_018:0543c03": "我聞如是：一時，佛遊郁伽支羅，在恒水池",
    "T01n0026_018:0543c04": "岸。爾時，一比丘則於晡時從燕坐起，往詣",
    "T01n0026_018:0543c05": "佛所，稽首佛足，却坐一面，白曰：「世尊！唯願",
    "T01n0026_018:0543c06": "為我善略說法。從法世尊聞已，在遠離獨",
    "T01n0026_018:0543c07": "住，心無放逸，修行精勤。因在遠離獨住，心",
    "T01n0026_018:0543c08": "無放逸，修行精勤故，族姓子所為，剃除鬚",
    "T01n0026_018:0543c09": "髮，著袈裟衣，至信、捨家、無家、學道者，唯無上",
    "T01n0026_018:0543c10": "梵行訖，於現法中自知自覺，自作證成就遊，",
    "T01n0026_018:0543c11": "生已盡，梵行已立，所作已辦，不更受有，知如",
    "T01n0026_018:0543c12": "真。」世尊告曰：「比丘！當如是學，令心得住，在",
    "T01n0026_018:0543c13": "內不動無量善修，復觀內身如身，行極精",
    "T01n0026_018:0543c14": "勤，立正念、正智，善自御心，令離慳貪，意無",
    "T01n0026_018:0543c15": "憂慼。復觀外身如身，行極精勤，立正念、正",
    "T01n0026_018:0543c16": "智，善自御心，令離慳貪，意無憂慼。復觀內",
    "T01n0026_018:0543c17": "外身如身，行極精勤，立正念、正智，善自御",
    "T01n0026_018:0543c18": "心，令離慳貪，意無憂慼。比丘！如此之定，",
    "T01n0026_018:0543c19": "去時、來時當善修習，住時、坐時、臥時、眠時、寤",
    "T01n0026_018:0543c20": "時、眠寤時亦當修習。復次，亦當修習有覺",
    "T01n0026_018:0543c21": "有觀定、無覺少觀定，修習無覺無觀定，亦當",
    "T01n0026_018:0543c22": "修習喜共俱定、樂共俱定、定共俱定，修習",
    "T01n0026_018:0543c23": "捨共俱定。「比丘！若修此定極善修者，比丘！",
    "T01n0026_018:0543c24": "當復更修觀內覺如覺，行極精勤，立正念、正",
    "T01n0026_018:0543c25": "智，善自御心，令離慳貪，意無憂慼。復觀外",
    "T01n0026_018:0543c26": "覺如覺，行極精勤，立正念、正智，善自御心，",
    "T01n0026_018:0543c27": "令離慳貪，意無憂慼。復觀內外覺如覺，行",
    "T01n0026_018:0543c28": "極精勤，立正念、正智，善自御心，令離慳貪，",
    "T01n0026_018:0543c29": "意無憂慼。比丘！如此之定，去時、來時當善",
    "T01n0026_018:0544a01": "修習，住時、坐時、臥時、眠時、寤時、眠寤時亦",
    "T01n0026_018:0544a02": "當修習。復次，亦當修習有覺有觀定、無覺少",
    "T01n0026_018:0544a03": "觀定，修習無覺無觀定，亦當修習喜共俱",
    "T01n0026_018:0544a04": "定、樂共俱定、定共俱定，修習捨共俱定。「比丘！",
    "T01n0026_018:0544a05": "若修此定極善修者，比丘！當復更修觀內",
    "T01n0026_018:0544a06": "心如心，行極精勤，立正念、正智，善自御心，",
    "T01n0026_018:0544a07": "令離慳貪，意無憂慼。復觀外心如心，行",
    "T01n0026_018:0544a08": "極精勤，立正念、正智，善自御心，令離慳貪，",
    "T01n0026_018:0544a09": "意無憂慼。復觀內外心如心，行極精勤，立",
    "T01n0026_018:0544a10": "正念、正智，善自御心，令離慳貪，意無憂慼。",
    "T01n0026_018:0544a11": "比丘！如此之定，去時、來時當善修習，住時、坐",
    "T01n0026_018:0544a12": "時、臥時、眠時、寤時、眠寤時亦當修習。復次，",
    "T01n0026_018:0544a13": "亦當修習有覺有觀定、無覺少觀定，修習無",
    "T01n0026_018:0544a14": "覺無觀定，亦當修習喜共俱定、樂共",
    "T01n0026_018:0544a15": "俱定、定共俱定，修習捨共俱定。「比丘！若",
    "T01n0026_018:0544a16": "修此定極善修者，比丘！當復更修觀",
    "T01n0026_018:0544a17": "內法如法，行極精勤，立正念、正智，善自御心，",
    "T01n0026_018:0544a18": "令離慳貪，意無憂慼。復觀外法如法，行",
    "T01n0026_018:0544a19": "極精勤，立正念、正智，善自御心，令離慳貪，",
    "T01n0026_018:0544a20": "意無憂慼。復觀內外法如法，行極精勤，立",
    "T01n0026_018:0544a21": "正念、正智，善自御心，令離慳貪，意無憂慼。",
    "T01n0026_018:0544a22": "比丘！如此之定，去時、來時當善修習，住時、",
    "T01n0026_018:0544a23": "坐時、臥時、眠時、寤時、眠寤時亦當修習。復",
    "T01n0026_018:0544a24": "次，亦當修習有覺有觀定、無覺少觀定，修習",
    "T01n0026_018:0544a25": "無覺無觀定，亦當修習喜共俱定、樂共俱",
    "T01n0026_018:0544a26": "定、定共俱定，修習捨共俱定。「比丘！若修此",
    "T01n0026_018:0544a27": "定極善修者，比丘！心當與慈俱，遍滿一方",
    "T01n0026_018:0544a28": "成就遊，如是二三四方、四維上下，普周一切，",
    "T01n0026_018:0544a29": "心與慈俱，無結無怨，無恚無諍，極廣甚大，無",
    "T01n0026_018:0544b01": "量善修，遍滿一切世間成就遊；如是悲、喜",
    "T01n0026_018:0544b02": "心與捨俱，無結無怨，無恚無諍，極廣甚大，無",
    "T01n0026_018:0544b03": "量善修，遍滿一切世間成就遊。「比丘！若汝",
    "T01n0026_018:0544b04": "修習此定極善修者，若遊東方，必得安樂，",
    "T01n0026_018:0544b05": "無眾苦患；若遊南方、西方、北方者，必得安",
    "T01n0026_018:0544b06": "樂，無眾苦患。比丘！若汝修習此定極善修",
    "T01n0026_018:0544b07": "者，我尚不說汝諸善法住，況說衰退？但當",
    "T01n0026_018:0544b08": "晝夜增長善法而不衰退。比丘！若汝修習",
    "T01n0026_018:0544b09": "此定極善修者，汝於二果必得其一，或於",
    "T01n0026_018:0544b10": "現世得究竟智，或復有餘得阿那含。」於是，",
    "T01n0026_018:0544b11": "彼比丘聞佛所說，善受善持，即從坐起，稽",
    "T01n0026_018:0544b12": "首佛足，繞三匝而去，受持佛教，在遠離獨",
    "T01n0026_018:0544b13": "住，心無放逸，修行精勤。因在遠離獨住，心",
    "T01n0026_018:0544b14": "無放逸，修行精勤故，族姓子所為，剃除鬚",
    "T01n0026_018:0544b15": "髮，著袈裟衣，至信、捨家、無家、學道者，唯無上",
    "T01n0026_018:0544b16": "梵行訖，於現法中自知自覺，自作證成就遊，",
    "T01n0026_018:0544b17": "生已盡，梵行已立，所作已辦，不更受有，知如",
    "T01n0026_018:0544b18": "真。彼尊者知法已至，得阿羅訶。佛說如是。",
    "T01n0026_018:0544b19": "彼諸比丘聞佛所說，歡喜奉行。",
    "T01n0026_018:0544b20": "郁伽支羅經第五竟千二百六字",
    "T01n0026_018:0544b21": "77 娑雞帝三族姓子經（七七）中阿含長壽王品娑雞帝三族姓子經",
    "T01n0026_018:0544b22": "第六第二小土城誦",
    "T01n0026_018:0544b23": "我聞如是：一時，佛遊娑雞帝，在青林中。爾",
    "T01n0026_018:0544b24": "時，娑雞帝有三族姓子，尊者阿那律陀、尊者",
    "T01n0026_018:0544b25": "難提、尊者金毘羅，並皆年少新出家學，共來",
    "T01n0026_018:0544b26": "入此正法不久。爾時，世尊問諸比丘：「此三",
    "T01n0026_018:0544b27": "族姓子並皆年少新出家學，共來入此正法",
    "T01n0026_018:0544b28": "不久，此三族姓子頗樂於此正法、律中行",
    "T01n0026_018:0544b29": "梵行耶？」時，諸比丘嘿然不答。世尊復再三",
    "T01n0026_018:0544c01": "問諸比丘：「此三族姓子並皆年少新出家學，",
    "T01n0026_018:0544c02": "共來入此正法不久，此三族姓子頗樂於",
    "T01n0026_018:0544c03": "此正法、律中行梵行耶？」時，諸比丘亦復再三",
    "T01n0026_018:0544c04": "嘿然不答。於是，世尊自問三族姓子，告",
    "T01n0026_018:0544c05": "尊者阿那律陀：「汝等三族姓子並皆年少新",
    "T01n0026_018:0544c06": "出家學，共來入此正法不久，阿那律陀！汝",
    "T01n0026_018:0544c07": "等頗樂此正法、律中行梵行耶？」尊者阿那",
    "T01n0026_018:0544c08": "律陀白曰：「世尊！如是。我等樂此正法，修行",
    "T01n0026_018:0544c09": "梵行。」世尊問曰：「阿那律陀！汝等小時年幼童",
    "T01n0026_018:0544c10": "子，清淨黑髮，身體盛壯，樂於遊戲，樂數澡浴，",
    "T01n0026_018:0544c11": "嚴愛其身，於後親親及其父母皆相愛戀，",
    "T01n0026_018:0544c12": "悲泣啼哭，不欲令汝出家學道。汝等故能",
    "T01n0026_018:0544c13": "剃除鬚髮，著袈裟衣，至信、捨家、無家、學道，",
    "T01n0026_018:0544c14": "阿那律陀！汝等不畏王而行學道，亦不畏",
    "T01n0026_018:0544c15": "賊，不畏負債，不畏恐怖，不畏貧窮不得",
    "T01n0026_018:0544c16": "活故而行學道，但厭生、老、病、死、啼哭、憂苦，或",
    "T01n0026_018:0544c17": "復欲得大苦聚邊。阿那律陀！汝等不以如",
    "T01n0026_018:0544c18": "是心故出家學道耶？」答曰：「如是。」「阿那律陀！",
    "T01n0026_018:0544c19": "若族姓子以如是心出家學道者，為知所",
    "T01n0026_018:0544c20": "由，得無量善法耶？」尊者阿那律陀白世尊",
    "T01n0026_018:0544c21": "曰：「世尊為法本，世尊為法主，法由世尊，唯",
    "T01n0026_018:0544c22": "願說之，我等聞已，得廣知義。」佛便告曰：「阿那",
    "T01n0026_018:0544c23": "律陀！汝等諦聽，善思念之，我當為汝分別其",
    "T01n0026_018:0544c24": "義。」阿那律陀等受教而聽。世尊告曰：「阿那律",
    "T01n0026_018:0544c25": "陀！若為欲所覆、惡法所纏者，不得捨樂、無",
    "T01n0026_018:0544c26": "上止息，彼心生增伺、瞋恚、睡眠，心生不樂，",
    "T01n0026_018:0544c27": "身生頻伸，多食心憂；彼比丘便不能忍飢",
    "T01n0026_018:0544c28": "渴、寒熱、蚊虻、蠅蚤、風日所逼，惡聲、捶杖亦不",
    "T01n0026_018:0544c29": "能忍，身遇諸疾極為苦痛，至命欲絕，諸不",
    "T01n0026_018:0545a01": "可樂，皆不堪耐。所以者何？以為欲所覆、惡",
    "T01n0026_018:0545a02": "法所纏，不得捨樂、無上止息故。若有離欲，",
    "T01n0026_018:0545a03": "非為惡法之所纏者，必得捨樂及無上止",
    "T01n0026_018:0545a04": "息，彼心不生增伺、瞋恚、睡眠、心不生不樂，",
    "T01n0026_018:0545a05": "身不生頻伸，亦不多食，心不愁憂；彼比",
    "T01n0026_018:0545a06": "丘便能忍飢渴、寒熱、蚊虻、蠅蚤、風日所逼，",
    "T01n0026_018:0545a07": "惡聲、捶杖亦能忍之，身遇諸疾極為苦",
    "T01n0026_018:0545a08": "痛，至命欲絕，諸不可樂，皆能堪耐。所以者",
    "T01n0026_018:0545a09": "何？以非為欲所覆故，不為惡法之所纏",
    "T01n0026_018:0545a10": "故，又得捨樂、無上止息故。」世尊問曰：「阿那",
    "T01n0026_018:0545a11": "律陀！如來以何義故？或有所除，或有所用，",
    "T01n0026_018:0545a12": "或有所堪，或有所止，或有所吐耶？」阿那律",
    "T01n0026_018:0545a13": "陀白世尊曰：「世尊為法本，世尊為法主，法",
    "T01n0026_018:0545a14": "由世尊，唯願說之，我等聞已，得廣知義。」佛",
    "T01n0026_018:0545a15": "便告曰：「阿那律陀！汝等諦聽，善思念之，我",
    "T01n0026_018:0545a16": "當為汝分別其義。」阿那律陀等受教而聽。",
    "T01n0026_018:0545a17": "世尊告曰：「阿那律陀！諸漏穢污為當來有本，",
    "T01n0026_018:0545a18": "煩熱苦報，生、老、病、死因，如來非不盡，非不",
    "T01n0026_018:0545a19": "知故，或有所除，或有所用，或有所堪，或有",
    "T01n0026_018:0545a20": "所止，或有所吐。阿那律陀！如來但因此身",
    "T01n0026_018:0545a21": "故，因六處故，因壽命故，或有所除，或有",
    "T01n0026_018:0545a22": "所用，或有所堪，或有所止，或有所吐。阿那",
    "T01n0026_018:0545a23": "律陀！如來以此義故，或有所除，或有所用，",
    "T01n0026_018:0545a24": "或有所堪，或有所止，或有所吐。」世尊問曰：",
    "T01n0026_018:0545a25": "「阿那律陀！如來以何義故，住無事處、山林",
    "T01n0026_018:0545a26": "樹下，樂居高巖，寂無音聲，遠離，無惡，無有",
    "T01n0026_018:0545a27": "人民，隨順燕坐耶？」尊者阿那律陀白世尊",
    "T01n0026_018:0545a28": "曰：「世尊為法本，世尊為法主，法由世尊，唯",
    "T01n0026_018:0545a29": "願說之，我等聞已，得廣知義。」佛便告曰：「阿",
    "T01n0026_018:0545b01": "那律陀！汝等諦聽，善思念之，我當為汝分",
    "T01n0026_018:0545b02": "別其義。」阿那律陀等受教而聽。世尊告曰：",
    "T01n0026_018:0545b03": "「阿那律陀！如來非為未得欲得、未獲欲獲、",
    "T01n0026_018:0545b04": "未證欲證故，住無事處、山林樹下，樂居高",
    "T01n0026_018:0545b05": "巖，寂無音聲，遠離，無惡，無有人民，隨順燕",
    "T01n0026_018:0545b06": "坐。阿那律陀！如來但以二義故，住無事處、",
    "T01n0026_018:0545b07": "山林樹下，樂居高巖，寂無音聲，遠離，無惡，",
    "T01n0026_018:0545b08": "無有人民，隨順燕坐：一者為自現法樂居",
    "T01n0026_018:0545b09": "故，二者為慈愍後生人故。或有後生人效",
    "T01n0026_018:0545b10": "如來住無事處、山林樹下，樂居高巖，寂無",
    "T01n0026_018:0545b11": "音聲，遠離，無惡，無有人民，隨順燕坐。阿那",
    "T01n0026_018:0545b12": "律陀！如來以此義故，住無事處、山林樹下，",
    "T01n0026_018:0545b13": "樂居高巖，寂無音聲，遠離，無惡，無有人民，",
    "T01n0026_018:0545b14": "隨順燕坐。」世尊問曰：「阿那律陀！如來以何",
    "T01n0026_018:0545b15": "義故，弟子命終，記說某生某處、某生某處？」",
    "T01n0026_018:0545b16": "尊者阿那律陀白世尊曰：「世尊為法本，世",
    "T01n0026_018:0545b17": "尊為法主，法由世尊，唯願說之，我等聞已，",
    "T01n0026_018:0545b18": "得廣知義。」佛便告曰：「阿那律陀！汝等諦聽，善",
    "T01n0026_018:0545b19": "思念之，我當為汝分別其義。」阿那律陀等",
    "T01n0026_018:0545b20": "受教而聽。世尊告曰：「阿那律陀！如來非為",
    "T01n0026_018:0545b21": "趣為人說，亦不欺誑人，亦不欲得人歡",
    "T01n0026_018:0545b22": "樂故，弟子命終，記說某生某處、某生某處。",
    "T01n0026_018:0545b23": "阿那律陀！如來但為清信族姓男、族姓女，極",
    "T01n0026_018:0545b24": "信極愛，極生喜悅，聞此正法、律已，或心願",
    "T01n0026_018:0545b25": "效如是如是，故弟子命終，記說某生某處、某",
    "T01n0026_018:0545b26": "生某處。若比丘聞某尊者於某處命終，彼",
    "T01n0026_018:0545b27": "為佛所記，得究竟智，生已盡，梵行已立，所",
    "T01n0026_018:0545b28": "作已辦，不更受有，知如真。或自見彼尊者，",
    "T01n0026_018:0545b29": "或復從他數數聞之，彼尊者如是有信、如",
    "T01n0026_018:0545c01": "是持戒、如是博聞、如是惠施、如是智慧。其人",
    "T01n0026_018:0545c02": "聞已，憶彼尊者有信、持戒、博聞、惠施、智慧，聞",
    "T01n0026_018:0545c03": "此正法、律已，或心願效如是如是。阿那律",
    "T01n0026_018:0545c04": "陀！如是比丘必得差降安樂住止。「阿那律",
    "T01n0026_018:0545c05": "陀！復次，比丘聞某尊者於某處命終，彼為",
    "T01n0026_018:0545c06": "佛所記，五下分結已盡，生於彼間而般涅",
    "T01n0026_018:0545c07": "槃，得不退法，不還此世。或自見彼尊者，或",
    "T01n0026_018:0545c08": "復從他數數聞之，彼尊者如是有信、如是",
    "T01n0026_018:0545c09": "持戒、如是博聞、如是慧施、如是智慧。其人",
    "T01n0026_018:0545c10": "聞已，憶彼尊者有信、持戒、博聞、惠施、智慧，",
    "T01n0026_018:0545c11": "聞此正法、律已，或心願效如是如是。阿那",
    "T01n0026_018:0545c12": "律陀！如是比丘必得差降安樂住止。「阿那律",
    "T01n0026_018:0545c13": "陀！復次，比丘聞某尊者於某處命終，彼為",
    "T01n0026_018:0545c14": "佛所記，三結已盡，婬怒癡薄，得一往來天",
    "T01n0026_018:0545c15": "上人間，一往來已而得苦際。或自見彼尊",
    "T01n0026_018:0545c16": "者，或復從他數數聞之，彼尊者如是有信、",
    "T01n0026_018:0545c17": "如是持戒、如是博聞、如是惠施、如是智慧。",
    "T01n0026_018:0545c18": "其人聞已，憶彼尊者有信、持戒、博聞、惠施、智",
    "T01n0026_018:0545c19": "慧，聞此正法、律已，或心願效如是如是。阿",
    "T01n0026_018:0545c20": "那律陀！如是比丘必得差降安樂住止。「阿那",
    "T01n0026_018:0545c21": "律陀！復次，比丘聞某尊者於某處命終，彼",
    "T01n0026_018:0545c22": "為佛所記，三結已盡，得須陀洹，不墮惡法，",
    "T01n0026_018:0545c23": "定趣正覺，極受七有，天上人間七往來已而",
    "T01n0026_018:0545c24": "得苦際。或自見彼尊者，或復從他數數聞",
    "T01n0026_018:0545c25": "之，彼尊者如是有信、如是持戒、如是博聞、",
    "T01n0026_018:0545c26": "如是惠施、如是智慧。其人聞已，憶彼尊者",
    "T01n0026_018:0545c27": "有信、持戒、博聞、惠施、智慧，聞此正法、律已，",
    "T01n0026_018:0545c28": "或心願效如是如是。阿那律陀！如是比丘",
    "T01n0026_018:0545c29": "必得差降安樂住止。「阿那律陀！若比丘尼聞",
    "T01n0026_018:0546a01": "某比丘尼於某處命終，彼為佛所記，得究",
    "T01n0026_018:0546a02": "竟智，生已盡，梵行已立，所作已辦，不更受有，",
    "T01n0026_018:0546a03": "知如真。或自見彼比丘尼，或復從他數數",
    "T01n0026_018:0546a04": "聞之，彼比丘尼如是有信、如是持戒、如是",
    "T01n0026_018:0546a05": "博聞、如是惠施、如是智慧。其人聞已，憶彼比",
    "T01n0026_018:0546a06": "丘尼有信、持戒、博聞、惠施、智慧，聞此正法、律",
    "T01n0026_018:0546a07": "已，或心願效如是如是。阿那律陀！如是比",
    "T01n0026_018:0546a08": "丘尼必得差降安樂住止。「阿那律陀！復次，比",
    "T01n0026_018:0546a09": "丘尼聞某比丘尼於某處命終，彼為佛所",
    "T01n0026_018:0546a10": "記，五下分結已盡，生於彼間而般涅槃，得",
    "T01n0026_018:0546a11": "不退法，不還此生。或自見彼比丘尼，或復",
    "T01n0026_018:0546a12": "從他數數聞之，彼比丘尼如是有信、如是",
    "T01n0026_018:0546a13": "持戒、如是博聞、如是惠施、如是智慧。其人聞",
    "T01n0026_018:0546a14": "已，憶彼比丘尼有信、持戒、博聞、惠施、智慧，聞",
    "T01n0026_018:0546a15": "此正法、律已，或心願效如是如是。阿那律陀！",
    "T01n0026_018:0546a16": "如是比丘尼必得差降安樂住止。「阿那律陀！",
    "T01n0026_018:0546a17": "復次，比丘尼聞某比丘尼於某處命終，彼為",
    "T01n0026_018:0546a18": "佛所記，三結已盡，婬怒癡薄，得一往來天",
    "T01n0026_018:0546a19": "上人間，一往來已而得苦際。或自見彼比丘",
    "T01n0026_018:0546a20": "尼，或復從他數數聞之，彼比丘尼如是有",
    "T01n0026_018:0546a21": "信、如是持戒、如是博聞、如是惠施、如是智",
    "T01n0026_018:0546a22": "慧。其人聞已，憶彼比丘尼有信、持戒、博聞、惠",
    "T01n0026_018:0546a23": "施、智慧，聞此正法、律已，或心願效如是如是。",
    "T01n0026_018:0546a24": "阿那律陀！如是比丘尼必得差降安樂住止。",
    "T01n0026_018:0546a25": "「阿那律陀！復次，比丘尼聞某比丘尼於某處",
    "T01n0026_018:0546a26": "命終，彼為佛所記，三結已盡，得須陀洹，不",
    "T01n0026_018:0546a27": "墮惡法，定趣正覺，極受七有，天上人間七",
    "T01n0026_018:0546a28": "往來已而得苦際。或自見彼比丘尼，或復",
    "T01n0026_018:0546a29": "從他數數聞之，彼比丘尼如是有信、如是",
    "T01n0026_018:0546b01": "持戒、如是博聞、如是惠施、如是智慧。其人聞",
    "T01n0026_018:0546b02": "已，憶彼比丘尼有信、持戒、博聞、惠施、智慧，聞",
    "T01n0026_018:0546b03": "此正法、律已，或心願效如是如是。阿那律",
    "T01n0026_018:0546b04": "陀！如是比丘尼必得差降安樂住止。「阿那",
    "T01n0026_018:0546b05": "律陀！若優婆塞聞某優婆塞於某村命終，彼",
    "T01n0026_018:0546b06": "為佛所記，五下分結已盡，生於彼間而般",
    "T01n0026_018:0546b07": "涅槃，得不退法，不還此世。或自見彼優婆",
    "T01n0026_018:0546b08": "塞，或復從他數數聞之，彼優婆塞如是有",
    "T01n0026_018:0546b09": "信、如是持戒、如是博聞、如是惠施、如是智",
    "T01n0026_018:0546b10": "慧。其人聞已，憶彼優婆塞有信、持戒、博聞、惠",
    "T01n0026_018:0546b11": "施、智慧，聞此正法、律已，或心願效如是如",
    "T01n0026_018:0546b12": "是。阿那律陀！如是優婆塞必得差降安樂",
    "T01n0026_018:0546b13": "住止。「阿那律陀！復次，優婆塞聞某優婆塞於",
    "T01n0026_018:0546b14": "某村命終，彼為佛所記，三結已盡，婬怒癡",
    "T01n0026_018:0546b15": "薄，得一往來天上人間，一往來已而得苦",
    "T01n0026_018:0546b16": "際。或自見彼優婆塞，或復從他數數聞之，",
    "T01n0026_018:0546b17": "彼優婆塞如是有信、如是持戒、如是博聞、",
    "T01n0026_018:0546b18": "如是惠施、如是智慧。其人聞已，憶彼優婆",
    "T01n0026_018:0546b19": "塞有信、持戒、博聞、惠施、智慧，聞此正法、律",
    "T01n0026_018:0546b20": "已，或心願效如是如是。阿那律陀！如是彼",
    "T01n0026_018:0546b21": "優婆塞必得差降安樂住止。「阿那律陀！復次，",
    "T01n0026_018:0546b22": "優婆塞聞某優婆塞於某村命終，彼為佛",
    "T01n0026_018:0546b23": "所記，三結已盡，得須陀洹，不墮惡法，定趣",
    "T01n0026_018:0546b24": "正覺，極受七有，天上人間七往來已而得苦",
    "T01n0026_018:0546b25": "際。或自見彼優婆塞，或復從他數數聞之，",
    "T01n0026_018:0546b26": "彼優婆塞如是有信、如是持戒、如是博聞、",
    "T01n0026_018:0546b27": "如是惠施、如是智慧。其人聞已，憶彼優婆塞",
    "T01n0026_018:0546b28": "有信、持戒、博聞、惠施、智慧，聞此正法、律已，",
    "T01n0026_018:0546b29": "或心願效如是如是。阿那律陀！如是優婆",
    "T01n0026_018:0546c01": "塞必得差降安樂住止。「阿那律陀！若優婆私",
    "T01n0026_018:0546c02": "聞某優婆私於某村命終，彼為佛所記，五",
    "T01n0026_018:0546c03": "下分結已盡，生於彼間而般涅槃，得不退",
    "T01n0026_018:0546c04": "法，不還此世。或自見彼優婆私，或復從他",
    "T01n0026_018:0546c05": "數數聞之，彼優婆私如是有信、如是持戒、",
    "T01n0026_018:0546c06": "如是博聞、如是惠施、如是智慧。其人聞已，",
    "T01n0026_018:0546c07": "憶彼優婆私有信、持戒、博聞、慧施、智慧，聞",
    "T01n0026_018:0546c08": "此正法、律已，或心願效如是如是。阿那律陀！",
    "T01n0026_018:0546c09": "如是優婆私必得差降安樂住止。「阿那律陀！",
    "T01n0026_018:0546c10": "復次，優婆私聞某優婆私於某村命終，彼為",
    "T01n0026_018:0546c11": "佛所記，三結已盡，婬怒癡薄，得一往來天",
    "T01n0026_018:0546c12": "上人間，一往來已而得苦際。或自見彼優婆",
    "T01n0026_018:0546c13": "私，或復從他數數聞之，彼優婆私如是有",
    "T01n0026_018:0546c14": "信、如是持戒、如是博聞、如是惠施、如是智",
    "T01n0026_018:0546c15": "慧。其人聞已，憶彼優婆私有信、持戒、博聞、慧",
    "T01n0026_018:0546c16": "施、智慧，聞此正法、律已，或心願效如是如",
    "T01n0026_018:0546c17": "是。阿那律陀！如是優婆私必得差降安樂住",
    "T01n0026_018:0546c18": "止。「阿那律陀！復次，優婆私聞某優婆私於某",
    "T01n0026_018:0546c19": "村命終，彼為佛所記，三結已盡，得須陀洹，",
    "T01n0026_018:0546c20": "不墮惡趣，定趣正覺，極受七有，天上人間",
    "T01n0026_018:0546c21": "七往來已而得苦際。或自見彼優婆私，或復",
    "T01n0026_018:0546c22": "從他數數聞之，彼優婆私如是有信、如是",
    "T01n0026_018:0546c23": "持戒、如是博聞、如是惠施、如是智慧。其人聞",
    "T01n0026_018:0546c24": "已，憶彼優婆私有信、持戒、博聞、惠施、智慧，",
    "T01n0026_018:0546c25": "聞此正法、律已，或心願效如是如是。阿那",
    "T01n0026_018:0546c26": "律陀！如是優婆私必得差降安樂住止。「阿那",
    "T01n0026_018:0546c27": "律陀！如來以此義故，弟子命終，記說某生",
    "T01n0026_018:0546c28": "某處、某生某處。」佛說如是。尊者阿那律陀",
    "T01n0026_018:0546c29": "及諸比丘，聞佛所說，歡喜奉行。",
    "T01n0026_018:0547a01": "娑雞帝三族姓子經第六竟三千四百六字",
    "T01n0026_018:0547a02": "中阿含經卷第十八萬一百二十七字第二小土",
    "T01n0026_018:0547a03": "城誦"
}