{
    "T13n0415_004:0842c02": "大方等大集經菩薩念佛三昧",
    "T13n0415_004:0842c03": "分卷第四",
    "T13n0415_004:0842c05": "隋天竺三藏達磨笈多譯",
    "T13n0415_004:0842c06": "神變品之餘",
    "T13n0415_004:0842c07": "爾時，阿難復作是念：「彼尊者須菩提善修無",
    "T13n0415_004:0842c08": "諍行，於一切法已到彼岸，有大威德、具足神",
    "T13n0415_004:0842c09": "通，或能為是不思議變，我今應當問其作不？」",
    "T13n0415_004:0842c10": "時彼阿難如是念已，而復白彼須菩提言：「大",
    "T13n0415_004:0842c11": "德！我親從佛聞如是說：『我諸聲聞大弟子中，",
    "T13n0415_004:0842c12": "解空第一則須菩提其人也。』是不思議大莊",
    "T13n0415_004:0842c13": "嚴事，將非大德之所作乎？」時須菩提答阿難",
    "T13n0415_004:0842c14": "曰：「阿難！世尊雖說我修無諍空行第一，然是",
    "T13n0415_004:0842c15": "神通非我能作。所以者何？我念一時入於三",
    "T13n0415_004:0842c16": "昧，如此三千大千世界弘廣若斯，置一毛端",
    "T13n0415_004:0842c17": "往來旋轉如陶家輪。當爾之時，無一眾生有驚",
    "T13n0415_004:0842c18": "懼心，亦不覺知己之所處。「阿難！我念往昔於",
    "T13n0415_004:0842c19": "如來前欲作如是大師子吼，白言：『世尊！如此",
    "T13n0415_004:0842c20": "三千大千世界寬廣如是，我能以口微氣一",
    "T13n0415_004:0842c21": "吹皆令散滅，復令其中所有眾生不驚、不迫、",
    "T13n0415_004:0842c22": "無往來想。』阿難！我於爾時在世尊前已曾示",
    "T13n0415_004:0842c23": "現如是神通。「阿難！我念一時復於佛前作師",
    "T13n0415_004:0842c24": "子吼，白言：『世尊！我今能以如此三千大千世",
    "T13n0415_004:0842c25": "界其間所有一切眾生，皆悉安置一指節端，",
    "T13n0415_004:0842c26": "上至有頂，然後還來住於本處，令彼眾生寂",
    "T13n0415_004:0842c27": "然無聲、不相逼迫、無往返想。』「阿難！我念一時",
    "T13n0415_004:0842c28": "宴坐三昧，見彼東方現前則有六萬諸佛；如",
    "T13n0415_004:0842c29": "是，南、西、北方、四維、上、下無量無邊百千世界",
    "T13n0415_004:0843a01": "各有六萬諸佛、世尊，昔所未見今皆見知。阿",
    "T13n0415_004:0843a02": "難！我於彼時住閻浮提，以是定心復發神力，",
    "T13n0415_004:0843a03": "至須彌頂天帝釋邊撮取一掬栴檀末香，往",
    "T13n0415_004:0843a04": "彼無量諸世界中供養向時爾許如來、應供、",
    "T13n0415_004:0843a05": "等正覺。彼彼世界諸眾生等，皆悉明了見我",
    "T13n0415_004:0843a06": "住是閻浮提界供養承事彼諸世尊，知我是",
    "T13n0415_004:0843a07": "此娑婆世界釋迦牟尼如來、應供、等正覺聲聞",
    "T13n0415_004:0843a08": "大弟子上座須菩提，於空無諍三昧門中最",
    "T13n0415_004:0843a09": "第一者。阿難！我到如是神通彼岸，具足成就",
    "T13n0415_004:0843a10": "神通波羅蜜。「阿難！今此眾中，若天、若人、若梵、",
    "T13n0415_004:0843a11": "若魔、若沙門、婆羅門等，於我所說尚有疑心，",
    "T13n0415_004:0843a12": "彼若能問我師世尊——今在寂定——自當證知。」爾",
    "T13n0415_004:0843a13": "時，佛神力故，於虛空中出大音聲命阿難曰：",
    "T13n0415_004:0843a14": "「阿難！如是如是，如上座須菩提向師子吼，汝",
    "T13n0415_004:0843a15": "如是持。」時彼天、人、梵、魔、沙門、婆羅門、阿修羅",
    "T13n0415_004:0843a16": "等見聞是已，身毛皆竪、發希有心、得未曾有，",
    "T13n0415_004:0843a17": "作如是言：「甚為希有，實未曾覩如是大事。乃",
    "T13n0415_004:0843a18": "至世尊諸弟子等尚有如是勝妙神通、大威",
    "T13n0415_004:0843a19": "德力，何況諸佛所有三昧神通境界而可思",
    "T13n0415_004:0843a20": "量、而可宣說？」爾時，尊者須菩提見諸世間",
    "T13n0415_004:0843a21": "天、人、梵、魔、沙門、婆羅門生希有已，為重明此",
    "T13n0415_004:0843a22": "義，以偈頌曰：",
    "T13n0415_004:0843a23": "「我住禪定解脫門，　　無諍三昧最第一，",
    "T13n0415_004:0843a24": "我昔曾於世尊所，　　現神通力無有邊。",
    "T13n0415_004:0843a25": "我轉三千世界地，　　一切令入毛道中，",
    "T13n0415_004:0843a26": "如彼陶輪無窮已，　　眾生安然不覺往。",
    "T13n0415_004:0843a27": "我昔住於如來前，　　分散諸山及大地，",
    "T13n0415_004:0843a28": "時彼眾生無損減，　　以住如是神通門。",
    "T13n0415_004:0843a29": "我以此界及眾生，　　皆置掌中入後頂，",
    "T13n0415_004:0843b01": "乃至還下彼不覺，　　一切咸是斯神通。",
    "T13n0415_004:0843b02": "我曾入定觀東方，　　見彼六萬諸世尊；",
    "T13n0415_004:0843b03": "南、西、北方亦如是，　　六萬如來無有闕；",
    "T13n0415_004:0843b04": "又彼四維、及上、下，　　諸佛亦足六十千，",
    "T13n0415_004:0843b05": "平等具相金色身，　　我以天香而遍散。",
    "T13n0415_004:0843b06": "令彼眾生悉知見，　　各言我有須菩提，",
    "T13n0415_004:0843b07": "亦領此界牟尼尊，　　聲聞禪中最第一。",
    "T13n0415_004:0843b08": "我今作此師子吼，　　時眾若疑當問佛。」",
    "T13n0415_004:0843b09": "佛放大聲誡告曰：　　「如是，阿難！汝受持。」",
    "T13n0415_004:0843b10": "「我滅眾生及我心、　　乃至佛想無遺行，",
    "T13n0415_004:0843b11": "無諍空行無倫比，　　我實住此三摩提。」",
    "T13n0415_004:0843b12": "4 彌勒神通品菩薩念佛三昧分彌勒神通品第四",
    "T13n0415_004:0843b13": "爾時，彌勒菩薩作如是念：「今者，世尊諸大聲",
    "T13n0415_004:0843b14": "聞弟子眾輩——有大威德、具足神通——各皆自陳",
    "T13n0415_004:0843b15": "師子吼事，如我今者亦應於此一切世間天、",
    "T13n0415_004:0843b16": "人、梵、魔、沙門、婆羅門諸大眾前，少現菩薩神",
    "T13n0415_004:0843b17": "通事耳。」時彼彌勒菩薩如是念已，即告尊者",
    "T13n0415_004:0843b18": "阿難曰：「我念昔曾於晨朝時著衣持鉢詣世",
    "T13n0415_004:0843b19": "尊所，頂禮佛足，白言：『世尊！我今欲入此王舍",
    "T13n0415_004:0843b20": "城如法求食。』言已，即行。「阿難！我於爾日復",
    "T13n0415_004:0843b21": "如斯念：『今於誰家初施食者，我要當令是人",
    "T13n0415_004:0843b22": "先住阿耨多羅三藐三菩提，然後方受斯人",
    "T13n0415_004:0843b23": "食也。』阿難！我時念已，即入大城次第乞食，至",
    "T13n0415_004:0843b24": "一大姓婆羅門家，於彼門下默然立住。「阿難！",
    "T13n0415_004:0843b25": "時彼大姓施婆羅門知我乞食，見我默住即",
    "T13n0415_004:0843b26": "告我言：『善來阿逸多！聖者阿逸多！今日何故",
    "T13n0415_004:0843b27": "自屈臨此？其有所須願取我食。』阿難！我即告",
    "T13n0415_004:0843b28": "彼婆羅門言：『大婆羅門！汝今若能於阿耨",
    "T13n0415_004:0843b29": "多羅三藐三菩提種善根者，然後乃當受汝",
    "T13n0415_004:0843c01": "施食。』「阿難！時婆羅門即答我言：『仁今若能持",
    "T13n0415_004:0843c02": "此食分遍奉十方恒河沙等一切諸如來、應供、",
    "T13n0415_004:0843c03": "等正覺者，然後我當發阿耨多羅三藐三菩",
    "T13n0415_004:0843c04": "提心，盡力勤修諸菩薩行。所以者何？我亦先",
    "T13n0415_004:0843c05": "於諸如來所種彼一切諸善根故。』「阿難！我時",
    "T13n0415_004:0843c06": "復語婆羅門言：『大婆羅門！汝今必能建立斯",
    "T13n0415_004:0843c07": "志，我當受食，分布供養恒沙如來、阿羅訶、三",
    "T13n0415_004:0843c08": "藐三佛陀，無有疑也。』時婆羅門復語我言：『聖",
    "T13n0415_004:0843c09": "者阿逸多！但受我食，分張奉獻恒沙如來，我",
    "T13n0415_004:0843c10": "便發誓亦如誓行。』阿難！我復語彼婆羅門言：",
    "T13n0415_004:0843c11": "『大婆羅門！汝今審能發如斯誓，如誓行者，我",
    "T13n0415_004:0843c12": "取汝食分散供養恒沙如來。』阿難！彼婆羅門",
    "T13n0415_004:0843c13": "乃至三反要我供養，我亦慇懃令其發心也。",
    "T13n0415_004:0843c14": "「阿難！我時如是與婆羅門反覆周旋相約束",
    "T13n0415_004:0843c15": "已，然後告彼婆羅門言：『大婆羅門！如汝言者，",
    "T13n0415_004:0843c16": "速將食來，吾當為汝分布供養恒沙世尊。』「阿",
    "T13n0415_004:0843c17": "難！時婆羅門聞我言已，便授我食；我既受已，",
    "T13n0415_004:0843c18": "則於其前如彈指頃分布供養恒沙如來。「阿",
    "T13n0415_004:0843c19": "難！我於爾時分布彼食供養恒沙諸世尊已，",
    "T13n0415_004:0843c20": "然後還彼婆羅門家。「阿難！時婆羅門見我如",
    "T13n0415_004:0843c21": "是無礙神通，心生驚怪、身毛皆竪，然後歡喜",
    "T13n0415_004:0843c22": "踊躍無量，即持種種上妙飲食奉施於我，勸",
    "T13n0415_004:0843c23": "我飽食。我時受已，自恣食之。彼婆羅門然後",
    "T13n0415_004:0843c24": "方持一切珍寶、一切諸香、一切眾華、一切華",
    "T13n0415_004:0843c25": "鬘、一切上妙諸瓔珞具，與我相隨詣世尊所，",
    "T13n0415_004:0843c26": "恭敬合掌，頂禮佛足，即於佛前發阿耨多羅",
    "T13n0415_004:0843c27": "三藐三菩提心，復作是願：『其有眾生聞我",
    "T13n0415_004:0843c28": "施此摶食善根，皆即住於不退轉地。世尊！",
    "T13n0415_004:0843c29": "若我此願必得成就阿耨多羅三藐三菩提",
    "T13n0415_004:0844a01": "者，以此善根，令我未來成菩提時亦有如是",
    "T13n0415_004:0844a02": "無量無邊諸聲聞眾，皆是清淨大阿羅漢，如",
    "T13n0415_004:0844a03": "今無異。若我此誓真實不虛者，以是因緣，令",
    "T13n0415_004:0844a04": "此三千大千世界一切大地六種震動。』「而彼",
    "T13n0415_004:0844a05": "大婆羅門發是願時，佛神力故，應時此間三",
    "T13n0415_004:0844a06": "千大千世界所有一切大地六種震動。「阿難！",
    "T13n0415_004:0844a07": "今此眾中若天、若人，於我此事生疑心者，世",
    "T13n0415_004:0844a08": "尊出時應當諮問。阿難！我今未成阿耨多羅",
    "T13n0415_004:0844a09": "三藐三菩提，已具如是大威德力，到於一切",
    "T13n0415_004:0844a10": "神通彼岸。「阿難！我念往昔無量無邊阿僧祇",
    "T13n0415_004:0844a11": "劫，有佛、世尊號曰然燈如來、應供、等正覺，出",
    "T13n0415_004:0844a12": "現世間。我時於彼然燈佛前獲得如是一切",
    "T13n0415_004:0844a13": "菩薩念佛三昧；得三昧已，諸方所有一切諸",
    "T13n0415_004:0844a14": "佛現說法者，彼諸世尊常現在前。又，我得此",
    "T13n0415_004:0844a15": "三昧門已，即於無量無邊劫中，以此神通教",
    "T13n0415_004:0844a16": "化無量無邊眾生，悉令住於阿耨多羅三藐三",
    "T13n0415_004:0844a17": "菩提中，猶如今者王舍城中大婆羅門。「阿難！",
    "T13n0415_004:0844a18": "復念往昔於彼蓮華上如來、應供、等正覺所，",
    "T13n0415_004:0844a19": "以一神通教化成熟彼三萬億百千眾生，皆",
    "T13n0415_004:0844a20": "令住於阿耨多羅三藐三菩提中。「阿難！我又",
    "T13n0415_004:0844a21": "曾於最上不退轉行佛、世尊所，得一三昧名",
    "T13n0415_004:0844a22": "曰普明；得三昧已，教化成熟六萬八千欲界",
    "T13n0415_004:0844a23": "諸天，皆令發於阿耨多羅三藐三菩提心。「阿",
    "T13n0415_004:0844a24": "難！當如是知，菩薩摩訶薩一切皆有不可思",
    "T13n0415_004:0844a25": "議大神通力第一彼岸。」爾時，彌勒菩薩摩訶",
    "T13n0415_004:0844a26": "薩為重明此義而說頌曰：",
    "T13n0415_004:0844a27": "「我曾晨朝整衣鉢，　　請問釋師教明行，",
    "T13n0415_004:0844a28": "於是頂禮辭如來：　　『世尊！我今將求食。』",
    "T13n0415_004:0844a29": "大師如是誡我曰：　　『汝去當念利眾生，",
    "T13n0415_004:0844b01": "我涅槃後汝成佛，　　諸種功德皆圓滿。』",
    "T13n0415_004:0844b02": "阿難！我時如是念：　　『未知今往前食所，",
    "T13n0415_004:0844b03": "當於誰家初受食？　　我應教令住菩提。』",
    "T13n0415_004:0844b04": "我行乞食有所遇，　　遂逢大姓婆羅門，",
    "T13n0415_004:0844b05": "以恭敬心稱：『善來！　　希有遠至，阿逸多！",
    "T13n0415_004:0844b06": "我今自悔仁來晚，　　唯願時坐受我食，",
    "T13n0415_004:0844b07": "大士妙法難思議，　　我當奉上精美膳。』",
    "T13n0415_004:0844b08": "我時語彼婆羅門：　　『汝能先發菩提意，",
    "T13n0415_004:0844b09": "利益天人大眾等，　　然後我方受汝食。』",
    "T13n0415_004:0844b10": "彼婆羅門復要我：　　『汝阿逸多今若能，",
    "T13n0415_004:0844b11": "以我此供恒沙尊，　　如是我發菩提志。』",
    "T13n0415_004:0844b12": "我便許彼婆羅門：　　『汝於菩提慎莫退，",
    "T13n0415_004:0844b13": "吾以汝供奉諸佛，　　終令汝身獲大果。』",
    "T13n0415_004:0844b14": "時婆羅門更誠誓：　　『願為我奉諸如來，",
    "T13n0415_004:0844b15": "諸佛勝尊若受者，　　我行菩提無疑惑。』",
    "T13n0415_004:0844b16": "彼婆羅門信我言，　　發誠至心受我食，",
    "T13n0415_004:0844b17": "我持彼供恒沙尊，　　令婆羅門須臾見。",
    "T13n0415_004:0844b18": "彼既覩我大神通，　　或驚、或喜，增珍膳，",
    "T13n0415_004:0844b19": "供養我畢至佛所，　　便發無上菩提心。",
    "T13n0415_004:0844b20": "時婆羅門發心已，　　復廣弘誓不思議：",
    "T13n0415_004:0844b21": "『若有菩薩得聞者，　　彼於世界速成佛。』",
    "T13n0415_004:0844b22": "我昔在佛然燈前，　　得此微妙勝三昧，",
    "T13n0415_004:0844b23": "彼名菩薩念諸佛，　　能與妙樂難稱量。",
    "T13n0415_004:0844b24": "昔於然燈世尊所，　　受此勝念三昧時，",
    "T13n0415_004:0844b25": "我登得見十方佛，　　以彼威德故能覩。",
    "T13n0415_004:0844b26": "若人住此三昧中，　　能現無邊諸神變，",
    "T13n0415_004:0844b27": "百僧祇劫諸所作，　　皆為利益諸眾生。",
    "T13n0415_004:0844b28": "我於蓮華上佛所，　　得三昧故現神通，",
    "T13n0415_004:0844b29": "滿足七萬諸眾生，　　皆因我住菩提道。",
    "T13n0415_004:0844c01": "我又最上如來前，　　於彼精勤修梵行，",
    "T13n0415_004:0844c02": "所得三昧實端正，　　能施深樂難稱量。",
    "T13n0415_004:0844c03": "我於最上行佛所，　　受一三昧名普明，",
    "T13n0415_004:0844c04": "月上佛時住勝禪，　　迦葉佛前獲深定。",
    "T13n0415_004:0844c05": "阿難！如是大神通，　　皆於往昔得成就，",
    "T13n0415_004:0844c06": "以此神通自在力，　　我所修見諸如來。",
    "T13n0415_004:0844c07": "若人欲見諸世尊，　　欲轉無上妙法輪，",
    "T13n0415_004:0844c08": "欲拔眾生出苦海，　　是人應學斯妙定。」",
    "T13n0415_004:0844c09": "爾時，眾中梵、魔、沙門、婆羅門、天、人、阿修羅一切",
    "T13n0415_004:0844c10": "世間得聞彌勒菩薩摩訶薩師子吼時，皆大",
    "T13n0415_004:0844c11": "歡喜，生奇特心，歎未曾有。",
    "T13n0415_004:0844c12": "5 歎佛妙音勝辯品菩薩念佛三昧分歎佛妙音勝辯品第五",
    "T13n0415_004:0844c13": "之一",
    "T13n0415_004:0844c14": "爾時，不空見菩薩摩訶薩覩諸大眾——天、人、梵、",
    "T13n0415_004:0844c15": "魔、沙門、婆羅門、諸龍、夜叉、乾闥婆、阿修羅等——",
    "T13n0415_004:0844c16": "得未曾有、生奇特心，或時驚怖、身毛皆竪。見",
    "T13n0415_004:0844c17": "是事故，一心安詳，從三昧起已，即告尊者阿",
    "T13n0415_004:0844c18": "難言：「大德！善哉，妙哉。諸佛、世尊甚為希有，",
    "T13n0415_004:0844c19": "甚為希有。所以者何？諸如來、應供、等正覺乃",
    "T13n0415_004:0844c20": "至能有大慈大悲、具足無量諸功德等。「阿難！",
    "T13n0415_004:0844c21": "諸如來、應供、等正覺能證如是阿耨多羅三藐",
    "T13n0415_004:0844c22": "三菩提時，覺一切法無有生故、見一切法無",
    "T13n0415_004:0844c23": "有作故、知一切法不可得故，然後於彼波羅",
    "T13n0415_004:0844c24": "奈城古仙住處鹿苑林中，三轉十二行無上",
    "T13n0415_004:0844c25": "妙法輪，而是法輪初未曾見一切世間——若梵、",
    "T13n0415_004:0844c26": "若魔、若天、若人、若沙門、婆羅門——有能如法為斯",
    "T13n0415_004:0844c27": "轉者。「何等名為三轉法輪？云何復稱十二行",
    "T13n0415_004:0844c28": "也？所謂：此是苦、此是集、此苦滅、此苦滅道，",
    "T13n0415_004:0844c29": "乃至此苦已知、此集已斷、此滅已證、此道已",
    "T13n0415_004:0845a01": "修，是為三轉，如是三轉得名為十二行也。「又，",
    "T13n0415_004:0845a02": "此為八聖道分，是中有無量文字、無量名句、",
    "T13n0415_004:0845a03": "無量言音、無量義趣、無量解釋，然說斯義為",
    "T13n0415_004:0845a04": "開示故、為論義故、為分別故、為顯示深義故、",
    "T13n0415_004:0845a05": "為易知故、為具足故。」時彼不空見菩薩摩訶",
    "T13n0415_004:0845a06": "薩復告尊者阿難言：「阿難！是故，我言諸佛、世",
    "T13n0415_004:0845a07": "尊甚為希有，諸如來、應供、等正覺有大慈悲、",
    "T13n0415_004:0845a08": "具足功德。諸佛、世尊既證得阿耨多羅三藐",
    "T13n0415_004:0845a09": "三菩提已，然後為諸聲聞眾等，於彼無教法",
    "T13n0415_004:0845a10": "中以教說故、無言法中以言說故、無相法中",
    "T13n0415_004:0845a11": "以相說故、無證得中教令證得彼法。雖無語",
    "T13n0415_004:0845a12": "言可說、相貌可得，而諸智者皆已覺悟、諸賢",
    "T13n0415_004:0845a13": "善人亦得證知、諸阿羅漢咸得解脫於彼無",
    "T13n0415_004:0845a14": "始生死中也。",
    "T13n0415_004:0845a15": "「復次，阿難！譬如有人持一束草，言：『欲堰塞恒",
    "T13n0415_004:0845a16": "河大流。』於意云何？彼人如是，其事可乎？」阿難",
    "T13n0415_004:0845a17": "答曰：「不也。大士！何以故？彼人所作，世間本無，",
    "T13n0415_004:0845a18": "何論可不？」不空見言：「如是，阿難！如來、應供、等",
    "T13n0415_004:0845a19": "正覺為諸聲聞，於無言法更以言宣、無名相",
    "T13n0415_004:0845a20": "中以名相說，其事若此。「復次，阿難！譬如有人",
    "T13n0415_004:0845a21": "本無口舌，欲以一音遍諸世界咸得聞知。於",
    "T13n0415_004:0845a22": "意云何？彼人所作其事可乎？」阿難答曰：「不也。",
    "T13n0415_004:0845a23": "大士！何以故？彼人所作，世間本無，何論可不？」",
    "T13n0415_004:0845a24": "不空見言：「如是，阿難！如來、應供、等正覺為諸",
    "T13n0415_004:0845a25": "聲聞，無言說中更以言宣、無名相法以名相",
    "T13n0415_004:0845a26": "說，其事亦爾。「復次，阿難！譬如有人手持綵",
    "T13n0415_004:0845a27": "筆，書畫虛空望成文字。於意云何？彼人所",
    "T13n0415_004:0845a28": "作可成就乎？」阿難答曰：「不也。大士！彼人所作",
    "T13n0415_004:0845a29": "世間亦無，何問成不？」不空見言：「如是，阿難！如",
    "T13n0415_004:0845b01": "來、應供、等正覺為諸聲聞，無言法中更以言",
    "T13n0415_004:0845b02": "宣、無名相法以名相說，其事若此。「復次，阿難！",
    "T13n0415_004:0845b03": "譬如有人先無手足、呪術、伎能，而大唱言：『我",
    "T13n0415_004:0845b04": "能擔負須彌山王。』於意云何？彼人所作其可",
    "T13n0415_004:0845b05": "遂乎？」阿難答曰：「不也。大士！是人所作，世間既",
    "T13n0415_004:0845b06": "無，何問可不？」不空見言：「如是，阿難！如來、應供、",
    "T13n0415_004:0845b07": "等正覺為諸聲聞，無言法中更以言宣、無名",
    "T13n0415_004:0845b08": "相法以名相說，其義亦爾。「復次，阿難！亦如有",
    "T13n0415_004:0845b09": "人至大海際，或取一板、或持小筏、或欲身涉、",
    "T13n0415_004:0845b10": "或欲身浮，廣施方便發如是言：『我度大海登",
    "T13n0415_004:0845b11": "陟彼岸。』於意云何？彼人所作為可爾乎？」阿難",
    "T13n0415_004:0845b12": "答言：「不也。大士！一切世間本無斯事，何云可",
    "T13n0415_004:0845b13": "不？」不空見言：「如是，阿難！如來、應供、等正覺為",
    "T13n0415_004:0845b14": "諸聲聞，無言說中更以言宣、無名相法以名",
    "T13n0415_004:0845b15": "相說，其義若此。」爾時，不空見菩薩摩訶薩為",
    "T13n0415_004:0845b16": "重明此義，以偈頌曰：",
    "T13n0415_004:0845b17": "「諸佛大慈難思議，　　常以悲光照一切，",
    "T13n0415_004:0845b18": "於無量億那由劫，　　正覺如是深法門。",
    "T13n0415_004:0845b19": "諸法本性無生處，　　因緣集會往來空，",
    "T13n0415_004:0845b20": "無上天師雖善宣，　　然彼自性常寂滅。",
    "T13n0415_004:0845b21": "諸佛正法難稱量，　　世尊慈愛故宣演，",
    "T13n0415_004:0845b22": "能開如是難見法，　　利益世間諸天人。",
    "T13n0415_004:0845b23": "不可說法難值聞，　　十力雄猛能廣說，",
    "T13n0415_004:0845b24": "顯示最上清涼道，　　安隱世間天人眾。",
    "T13n0415_004:0845b25": "世尊巧說無相法，　　無師自然能覺知，",
    "T13n0415_004:0845b26": "破壞一切諸外道，　　凡愚莫知此實際。",
    "T13n0415_004:0845b27": "諸佛智海難測量，　　宣說法界亦無盡，",
    "T13n0415_004:0845b28": "一切聲聞同已證，　　開示轉變不思議。",
    "T13n0415_004:0845b29": "如人把草塞恒河，　　尊者！我謂不為難；",
    "T13n0415_004:0845c01": "正覺轉彼無生輪，　　我持此事難於彼。",
    "T13n0415_004:0845c02": "若人手執五色筆，　　種種眾綵畫虛空；",
    "T13n0415_004:0845c03": "無語言中置語言，　　我持此事難於彼。",
    "T13n0415_004:0845c04": "若人無手亦無足，　　求負須彌度大海；",
    "T13n0415_004:0845c05": "無相法中轉相輪，　　我謂此事難於彼。",
    "T13n0415_004:0845c06": "若人無舌復無口，　　一言遍滿恒沙界；",
    "T13n0415_004:0845c07": "無證法中能令證，　　我謂斯事難於彼。」",
    "T13n0415_004:0845c08": "爾時，尊者不空見菩薩摩訶薩告阿難言：「尊",
    "T13n0415_004:0845c09": "者！諸佛、如來、應供、等正覺甚為希有，能於無",
    "T13n0415_004:0845c10": "量阿僧祇劫覺了通達一切諸法、究竟彼岸，",
    "T13n0415_004:0845c11": "號佛、世尊。然諸如來、應供、等正覺隨順眾生",
    "T13n0415_004:0845c12": "諸根差別、樂欲所應，微妙圓音自然而出，普",
    "T13n0415_004:0845c13": "為宣說種種句門，所謂：若諸眾生樂行布施，",
    "T13n0415_004:0845c14": "如來則為讚說檀波羅蜜，彼亦隨念：『世尊為",
    "T13n0415_004:0845c15": "我宣說施法。』有諸眾生樂修禁戒，如來則為",
    "T13n0415_004:0845c16": "讚說尸波羅蜜，彼復生念：『世尊為我宣說戒",
    "T13n0415_004:0845c17": "法。』有時眾生樂行忍辱，如來則為讚說羼提",
    "T13n0415_004:0845c18": "波羅蜜，彼亦生念：『世尊為我宣說忍法。』有時",
    "T13n0415_004:0845c19": "眾生樂行精進，如來則為讚說毘梨耶波羅",
    "T13n0415_004:0845c20": "蜜，彼亦生念：『世尊宣說精進。』或時眾生樂習",
    "T13n0415_004:0845c21": "禪定，如來則為讚說禪波羅蜜，彼亦生念：『世",
    "T13n0415_004:0845c22": "尊為我宣說禪法。』或時眾生樂求智慧，如來",
    "T13n0415_004:0845c23": "則為讚說般若波羅蜜，彼亦生念：『世尊為我",
    "T13n0415_004:0845c24": "宣說智慧。』或時眾生樂求解脫，如來則為讚",
    "T13n0415_004:0845c25": "說解脫，彼亦生念：『世尊為我宣說解脫。』或時",
    "T13n0415_004:0845c26": "眾生樂修解脫知見，如來則為讚說解脫知",
    "T13n0415_004:0845c27": "見，彼亦生念：『世尊為我宣說解脫知見。』或時",
    "T13n0415_004:0845c28": "眾生樂生天者，如來則為讚說生天，彼亦生",
    "T13n0415_004:0845c29": "念：『世尊為我宣說生天。』有諸眾生樂修無常，",
    "T13n0415_004:0846a01": "如來則為讚說無常，彼亦生念：『世尊為我宣",
    "T13n0415_004:0846a02": "說無常。』有諸眾生樂修苦者，如來則為讚說",
    "T13n0415_004:0846a03": "眾苦，彼亦生念：『世尊為我宣說苦法。』有諸眾",
    "T13n0415_004:0846a04": "生樂修無我，如來則為讚說無我，彼亦生念：",
    "T13n0415_004:0846a05": "『世尊為我宣無我法。』有諸眾生樂修空寂，如",
    "T13n0415_004:0846a06": "來則為讚說空法，彼亦生念：『世尊為我宣說",
    "T13n0415_004:0846a07": "空法。』有諸眾生樂修不淨，如來則為讚說不",
    "T13n0415_004:0846a08": "淨，彼亦生念：『世尊為我宣說不淨。』有諸眾生",
    "T13n0415_004:0846a09": "樂欲生天，如來則為說生天法，彼亦生念：『世",
    "T13n0415_004:0846a10": "尊為我說生天法。』尊者！乃至有諸眾生樂種",
    "T13n0415_004:0846a11": "種法，如來則為說種種法，彼亦生念：『世尊為",
    "T13n0415_004:0846a12": "我說種種法。』」爾時，不空見菩薩欲重明此義",
    "T13n0415_004:0846a13": "而說偈言：",
    "T13n0415_004:0846a14": "「諸佛、世尊具圓音，　　隨眾生類自然出，",
    "T13n0415_004:0846a15": "彼之意樂所欲聞，　　如來隨順說發起。",
    "T13n0415_004:0846a16": "或有眾生樂布施，　　如來則為讚檀度；",
    "T13n0415_004:0846a17": "或有眾生樂持戒，　　如來復為讚尸羅；",
    "T13n0415_004:0846a18": "或有眾生樂忍辱，　　如來則為讚羼提；",
    "T13n0415_004:0846a19": "若有眾生樂精進，　　如來為讚毘梨耶；",
    "T13n0415_004:0846a20": "或有眾生樂三昧，　　如來則為讚禪定；",
    "T13n0415_004:0846a21": "若彼眾生樂智慧，　　如來則為讚般若；",
    "T13n0415_004:0846a22": "若彼眾生樂解脫，　　如來亦為讚解脫；",
    "T13n0415_004:0846a23": "若彼眾生修無常，　　即令聞彼無常法；",
    "T13n0415_004:0846a24": "彼若樂聞苦不淨，　　亦令聞苦不淨音；",
    "T13n0415_004:0846a25": "彼若樂聞空無我，　　不思議音讚空寂；",
    "T13n0415_004:0846a26": "彼若樂聞緣覺乘，　　世師妙音說緣覺；",
    "T13n0415_004:0846a27": "彼或樂聞諸佛乘，　　兩足尊讚菩提道；",
    "T13n0415_004:0846a28": "乃至彼樂生天宮，　　音中亦顯生天事。",
    "T13n0415_004:0846a29": "如是妙音難思議，　　隨諸類感便應現，",
    "T13n0415_004:0846b01": "彼等既聞清淨音，　　其誰不趣菩提道？」",
    "T13n0415_004:0846b02": "爾時，不空見菩薩摩訶薩復告尊者阿難言：",
    "T13n0415_004:0846b03": "「阿難！諸佛、世尊殊特希有，如來、應供、等正覺",
    "T13n0415_004:0846b04": "能有如是熾然善根。所以者何？諸佛、世尊從",
    "T13n0415_004:0846b05": "久遠來，乃能供養無量無邊過恒沙數諸如",
    "T13n0415_004:0846b06": "來等，又復常行施、忍、精進諸事——所謂捐捨身",
    "T13n0415_004:0846b07": "命、頭、目、髓、腦，難作能作種種苦行，調伏身心——",
    "T13n0415_004:0846b08": "然後方證阿耨多羅三藐三菩提。證菩提已，",
    "T13n0415_004:0846b09": "則能具足無量辯才為他說法。「云何辯才？謂",
    "T13n0415_004:0846b10": "不思議辯才、無上辯才、無勝辯才、無取著辯",
    "T13n0415_004:0846b11": "才、妙解脫辯才、無障礙辯才、善和合辯才、相",
    "T13n0415_004:0846b12": "應辯才、熾盛辯才、無有問辯才、豫知辯才、作",
    "T13n0415_004:0846b13": "相辯才、無作相辯才、靜默然辯才、不怯弱辯",
    "T13n0415_004:0846b14": "才、除恚辯才、種種文字莊嚴辯才、種種詞句",
    "T13n0415_004:0846b15": "莊嚴辯才、義句莊嚴辯才、甚深句莊嚴辯才、",
    "T13n0415_004:0846b16": "顯現深義辯才、於深示淺易知辯才、無邊譬",
    "T13n0415_004:0846b17": "喻辯才、捷疾辯才、善決疑辯才、成就無際",
    "T13n0415_004:0846b18": "辯才、能問辯才、略問廣答辯才、利益辯才、無",
    "T13n0415_004:0846b19": "毀辯才、善思量辯才、無謇塞辯才、無恥辱辯",
    "T13n0415_004:0846b20": "才、具足成就離謗辯才、具足成就智人所讚",
    "T13n0415_004:0846b21": "辯才、具足無畏心辯才、具足不狹劣辯才、",
    "T13n0415_004:0846b22": "具足不錯文句辯才、具足不忘辯才、具足無",
    "T13n0415_004:0846b23": "失辯才、具足隨心說法辯才、具足知他至心",
    "T13n0415_004:0846b24": "為說辯才、具足開發無穢濁辯才、具足莊嚴",
    "T13n0415_004:0846b25": "音句能說辯才、具足能說過去辯才、具足",
    "T13n0415_004:0846b26": "能說未來辯才、具足能說現在辯才、具足聖",
    "T13n0415_004:0846b27": "者辯才、具足知無生妙知辯才、具足能令一",
    "T13n0415_004:0846b28": "切眾生歡喜辯才。」爾時，不空見菩薩摩訶薩",
    "T13n0415_004:0846b29": "重宣此義而說偈曰：",
    "T13n0415_004:0846c01": "「供養最勝尊，　　無數無邊量，",
    "T13n0415_004:0846c02": "能證無上道，　　世間大導師。",
    "T13n0415_004:0846c03": "廣集諸善根，　　得彼難思辯，",
    "T13n0415_004:0846c04": "無謇復無礙，　　無量亦無邊。",
    "T13n0415_004:0846c05": "和合解脫義，　　尊勝無上人，",
    "T13n0415_004:0846c06": "善說斷疑網，　　隨問皆能釋。",
    "T13n0415_004:0846c07": "種種深密教，　　及以諸譬喻，",
    "T13n0415_004:0846c08": "具足莊嚴辯，　　妙音難可量。",
    "T13n0415_004:0846c09": "清淨咸相應，　　決了法安住，",
    "T13n0415_004:0846c10": "不思無能壞，　　亦無懼畏心。",
    "T13n0415_004:0846c11": "妙音與智俱，　　不驚、不毀損，",
    "T13n0415_004:0846c12": "無錯莊嚴句，　　安樂無忘失。",
    "T13n0415_004:0846c13": "不惑於諸方，　　無滓致心淨，",
    "T13n0415_004:0846c14": "過去與當來、　　現在無罣礙。",
    "T13n0415_004:0846c15": "凡聖平等轉，　　辯才非他生，",
    "T13n0415_004:0846c16": "近遠同時聞，　　佛音說時出。",
    "T13n0415_004:0846c17": "海水可知量，　　毛滴可知數，",
    "T13n0415_004:0846c18": "諸佛大名稱，　　辯才難得邊；",
    "T13n0415_004:0846c19": "虛空可盡邊，　　須彌易稱量，",
    "T13n0415_004:0846c20": "無上天人師，　　辯才深難測。」",
    "T13n0415_004:0846c21": "大方等大集經菩薩念佛三昧分卷第四"
}