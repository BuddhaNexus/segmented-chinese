{
    "T47n1998A_009:0845c21": "3大慧普覺禪師雲居首座寮秉拂",
    "T47n1998A_009:0845c22": "語錄卷第九",
    "T47n1998A_009:0845c24": "徑山能仁禪院住持嗣法",
    "T47n1998A_009:0845c25": "慧日禪師臣蘊聞　上進",
    "T47n1998A_009:0845c26": "秉拂。僧問。萬鍛爐中鐵蒺蔾。當塗佛祖不容",
    "T47n1998A_009:0845c27": "伊。而今信手拈來用。未審如何話此機。師云。",
    "T47n1998A_009:0845c28": "沒這閑家具。進云。只如廣敷此座。是閑不",
    "T47n1998A_009:0845c29": "閑。師云。髑髏粉碎不知痛。進云。可謂鐵鞭指",
    "T47n1998A_009:0846a01": "出胡人路。抝曲由來為後人。師云。鐵蒺䔧在",
    "T47n1998A_009:0846a02": "甚麼處。進云拶。師云。笑殺衲僧。乃云。夷門",
    "T47n1998A_009:0846a03": "昔日呈家醜。拈出無邊栗棘蓬。今日甌峯孤",
    "T47n1998A_009:0846a04": "頂上。幸然無事又相逢。相逢即且置。其中事",
    "T47n1998A_009:0846a05": "作麼生。若有人道得一句。便請各自歸堂。若",
    "T47n1998A_009:0846a06": "道不得。打葛藤謾諸人去也。諸佛未出世時",
    "T47n1998A_009:0846a07": "有。即今巴鼻一人人。頂門上輝大寶光。出世",
    "T47n1998A_009:0846a08": "後消息全無。一箇箇脚跟下縱橫十字。有佛",
    "T47n1998A_009:0846a09": "處不得住。無佛處急走過。拶著不來。三千里",
    "T47n1998A_009:0846a10": "外穿却鼻孔。到這裏直饒置無邊剎境於一",
    "T47n1998A_009:0846a11": "毛頭上。只這一毛頭。從甚麼處得來。納百億",
    "T47n1998A_009:0846a12": "須彌盧於一粒粟中。只這一粒粟。又向甚麼",
    "T47n1998A_009:0846a13": "處安著。如是則易。不如是則難。休於言上",
    "T47n1998A_009:0846a14": "覓莫向意中求。如是則難。不如是則易。識",
    "T47n1998A_009:0846a15": "取鉤頭意。莫認定盤星衲僧拄杖子。拈得便",
    "T47n1998A_009:0846a16": "行。切忌向平地上釘樁搖艣。所以道。神光",
    "T47n1998A_009:0846a17": "不昧萬古徽猷。入此門來莫存知解。只如一",
    "T47n1998A_009:0846a18": "大藏教說權說實說頓說漸說有說無。乃至",
    "T47n1998A_009:0846a19": "西天此土諸代祖師。古往今來一切知識。種",
    "T47n1998A_009:0846a20": "種言語種種作用。且道。是知解耶。非知解",
    "T47n1998A_009:0846a21": "耶。若定奪得出秉拂上座一場敗闕。若定奪",
    "T47n1998A_009:0846a22": "不出。潑第二杓惡水去也喝一喝云。是甚麼。",
    "T47n1998A_009:0846a23": "有照用無向背。只許老胡知。不許老胡會。睦",
    "T47n1998A_009:0846a24": "州一向擔板。趙州貴買賤賣。獨有三聖瞎",
    "T47n1998A_009:0846a25": "驢。至今遭人笑怪。須彌山突出諸人額角邊。",
    "T47n1998A_009:0846a26": "大海水灌入諸人鼻孔裏。即且置。馬大師道。",
    "T47n1998A_009:0846a27": "自從胡亂後。三十年不曾少鹽醬。又作麼生",
    "T47n1998A_009:0846a28": "商量。還委悉麼。多年曆日無人問。驀地拈來",
    "T47n1998A_009:0846a29": "愁殺人。喝一喝。復舉。巖頭參德山。纔跨門便",
    "T47n1998A_009:0846b01": "問。是凡是聖。山便喝。頭便禮拜。後有僧舉似",
    "T47n1998A_009:0846b02": "洞山。山云。若不是奯公。也大難承當。巖頭聞",
    "T47n1998A_009:0846b03": "云。洞山老漢不識好惡。錯下名言。我當時一",
    "T47n1998A_009:0846b04": "手擡一手搦。師云。猛虎不識阱阱中身死。蛟",
    "T47n1998A_009:0846b05": "龍不怖劍。劍下身亡。巖頭雖於虎阱中有透",
    "T47n1998A_009:0846b06": "脫一路。向劍刃上有出身之機。若子細檢點",
    "T47n1998A_009:0846b07": "將來。猶欠悟在。只今還有為巖頭作主底麼。",
    "T47n1998A_009:0846b08": "出來與杲上座相見。良久喝一喝拍一拍云。",
    "T47n1998A_009:0846b09": "洎合停囚長智。",
    "T47n1998A_009:0846b10": "冬至秉拂。豁開戶牖。妙手畫難成。當軒者誰。",
    "T47n1998A_009:0846b11": "擡眸已蹉過。不是心不是佛不是物。不是禪",
    "T47n1998A_009:0846b12": "不是道。三世諸佛說不及。六代祖師傳不到。",
    "T47n1998A_009:0846b13": "便恁麼去。只是箇無孔鐵鎚。直饒出得荊棘",
    "T47n1998A_009:0846b14": "林。未免死於平地上。所以道。言無展事語不",
    "T47n1998A_009:0846b15": "投機。承言者喪滯句者迷。可中有箇出情塵",
    "T47n1998A_009:0846b16": "超物外。不承言不滯句。百草頭上薦得祖師。",
    "T47n1998A_009:0846b17": "鬧市裏識得自己。直下如龍得水。似虎靠山。",
    "T47n1998A_009:0846b18": "脚跟下正好朝打三千暮打八百。何故。我王",
    "T47n1998A_009:0846b19": "庫內無如是刀。若是出格道流。必不作這般",
    "T47n1998A_009:0846b20": "去就。雖然如是。盡法無民。今夜放一線道。與",
    "T47n1998A_009:0846b21": "諸人相見。舉起拂子云。君子道長。畫一畫云。",
    "T47n1998A_009:0846b22": "小人道消。滴水一滴凍。節令不相饒。狸奴白",
    "T47n1998A_009:0846b23": "牯鼻繩斷。水底藏身被火燒。擊禪床一下。復",
    "T47n1998A_009:0846b24": "舉。本仁示眾云。尋常不欲向聲前句後鼓弄",
    "T47n1998A_009:0846b25": "人家男女。何故。且聲不是聲。色不是色。有僧",
    "T47n1998A_009:0846b26": "問。如何是聲不是聲。仁云。喚作色得麼。僧",
    "T47n1998A_009:0846b27": "云。如何是色不是色。仁云。喚作聲得麼。僧禮",
    "T47n1998A_009:0846b28": "拜。仁云。且道。為爾說答爾話。若人辯得。許",
    "T47n1998A_009:0846b29": "爾有箇入處。師云。本仁將一穿雲居子。換却",
    "T47n1998A_009:0846c01": "天下人眼睛。却被這僧將一條斷貫索。不動",
    "T47n1998A_009:0846c02": "干戈穿却鼻孔。後來舜老夫拈云。本仁既已",
    "T47n1998A_009:0846c03": "入草。這僧又落深村。然則陽春雪曲。時人難",
    "T47n1998A_009:0846c04": "和。村歌社舞。到處與人合得著。師云。舜老",
    "T47n1998A_009:0846c05": "夫是則也是。未免隨摟摗。秉拂上座。不惜眉",
    "T47n1998A_009:0846c06": "毛。為諸人說破。聲不是聲。色不是色。馬後",
    "T47n1998A_009:0846c07": "驢前神出鬼沒。雪曲陽春和不齊。村歌社舞",
    "T47n1998A_009:0846c08": "且淈𣸩。以拂子擊禪床云。這箇決定不是聲。",
    "T47n1998A_009:0846c09": "復舉起云。這箇決定不是色。且畢竟是箇甚",
    "T47n1998A_009:0846c10": "麼。喝一喝云。此時若不究根源。直待當來問",
    "T47n1998A_009:0846c11": "彌勒。",
    "T47n1998A_009:0846c12": "韓德全朝議請秉拂。僧問。達磨西來將何傳",
    "T47n1998A_009:0846c13": "授。師云。不可總作野狐精見解。進云。如何",
    "T47n1998A_009:0846c14": "是麁入細。師云。香水海裏一毛孔。進云。如",
    "T47n1998A_009:0846c15": "何是細入麁。師云。一毛孔裏香水海。進云。",
    "T47n1998A_009:0846c16": "和尚為甚麼却顛倒。師云。從來有些子。問三",
    "T47n1998A_009:0846c17": "脚驢子弄蹄行時如何。師云。蹋斷趙州略彴",
    "T47n1998A_009:0846c18": "子。乃云。作麼作麼。擊開無盡藏。如是如是。",
    "T47n1998A_009:0846c19": "抹過太虛空。恁麼不恁麼。直下便透。猶是",
    "T47n1998A_009:0846c20": "扶籬摸壁。立地死人。更擬進步向前。如何",
    "T47n1998A_009:0846c21": "若何。正是外道邪魔。滅胡種族。即今莫有吾",
    "T47n1998A_009:0846c22": "家種草麼。有則出來為眾出氣。如無。更看塗",
    "T47n1998A_009:0846c23": "灰抹土一上。妙性圓明離諸名相。本來無有",
    "T47n1998A_009:0846c24": "世界眾生。因妄有生。因生有滅。生滅名妄。滅",
    "T47n1998A_009:0846c25": "妄名真。喝一喝云。釋家老子當時若下得這",
    "T47n1998A_009:0846c26": "一喝。免得漏逗。何故。既是圓明離相。畢竟妄",
    "T47n1998A_009:0846c27": "從何起。真從何生。生從何來。滅從何去。若",
    "T47n1998A_009:0846c28": "也見得徹去。山河大地萬象森羅四聖六凡。",
    "T47n1998A_009:0846c29": "情與無情不消一揑。便見氷銷瓦解。到這裏",
    "T47n1998A_009:0847a01": "也無禪也無道。也無心也無性。也無玄也無",
    "T47n1998A_009:0847a02": "妙。露裸裸赤灑灑沒可把。便恁麼去。更買草",
    "T47n1998A_009:0847a03": "鞵行脚三十年。也未夢見衲僧氣息在。且道。",
    "T47n1998A_009:0847a04": "衲僧有甚麼長處。良久云。激電爍開頂門眼。",
    "T47n1998A_009:0847a05": "隔谿猿呌一聲寒。復舉。雪峯問僧。近離甚處。",
    "T47n1998A_009:0847a06": "僧云。覆船。峯云。生死海未渡。為甚麼覆却",
    "T47n1998A_009:0847a07": "船。僧無語。歸舉似覆船。船云。何不道渠無生",
    "T47n1998A_009:0847a08": "死。僧再至雪峯。峯再舉前話問僧。僧云。渠",
    "T47n1998A_009:0847a09": "無生死。峯云。此不是汝語。僧云。是覆船恁麼",
    "T47n1998A_009:0847a10": "道。峯云。我有二十棒。寄與覆船。二十棒老僧",
    "T47n1998A_009:0847a11": "自喫。要且不干闍黎事。師云。作家宗師。天",
    "T47n1998A_009:0847a12": "然猶在。雖然如是。也是作賊人心虛。是則不",
    "T47n1998A_009:0847a13": "干這僧事。二十棒何須自喫。但更添二十棒。",
    "T47n1998A_009:0847a14": "只打覆船便了。且道。渠過在甚麼處。老老大",
    "T47n1998A_009:0847a15": "大不合與人代語。",
    "T47n1998A_009:0847a16": "歲節秉拂。僧問。舊歲已去新歲到來。還有不",
    "T47n1998A_009:0847a17": "涉新舊者也無。師云有。進云。那箇是不涉新",
    "T47n1998A_009:0847a18": "舊者。師云。諸佛菩薩畜生驢馬。進云。今夜小",
    "T47n1998A_009:0847a19": "出大遇去也。師云。我已無端入荒草。爾又跳",
    "T47n1998A_009:0847a20": "入屎坑裏。進云。彼此不著便。師云。果然隨我",
    "T47n1998A_009:0847a21": "來。乃云。百尺竿頭進一步。甚麼處得這。消息",
    "T47n1998A_009:0847a22": "來。萬仞峯前露一機。墮在時人窠窟裏。莫妄",
    "T47n1998A_009:0847a23": "想放下著。絕伎倆處便肯承當。鼻孔索頭在",
    "T47n1998A_009:0847a24": "我手裏。所以南泉道。牽牛向谿東放。不免食",
    "T47n1998A_009:0847a25": "他國王水草。牽牛向谿西放。亦不免食他國",
    "T47n1998A_009:0847a26": "王水草。不如隨分納些些。總不見得。杲上",
    "T47n1998A_009:0847a27": "座隨分納些些去也。良久云。釋迦掩室於摩",
    "T47n1998A_009:0847a28": "竭。耕地種蒺蔾。淨名杜口於毘耶。錮鏴著生",
    "T47n1998A_009:0847a29": "鐵。須菩提唱無說以顯道餿飯祭閑神。釋梵",
    "T47n1998A_009:0847b01": "絕聽而雨華果有領受者。直饒向上一路千",
    "T47n1998A_009:0847b02": "聖不傳。硬紏紏活鱍鱍。棒下無生忍。臨機不",
    "T47n1998A_009:0847b03": "見師也。是隔鞾抓痒。總不恁麼。落在無事界",
    "T47n1998A_009:0847b04": "中。且作麼生通得箇機關。應得箇時節去。驀",
    "T47n1998A_009:0847b05": "拈拄杖卓一下云。還委悉麼。差之毫釐失之",
    "T47n1998A_009:0847b06": "千里。孟春猶寒終而復始。釋迦老子是繫驢",
    "T47n1998A_009:0847b07": "橛。一大藏教是破故紙。如我按指海印發光。",
    "T47n1998A_009:0847b08": "汝暫舉心塵勞先起。超佛越祖之談。未語已",
    "T47n1998A_009:0847b09": "前向諸人。脚跟下蹉過了也。畢竟如何。毘婆",
    "T47n1998A_009:0847b10": "尸佛早留心。直至如今不得妙。又卓一下。復",
    "T47n1998A_009:0847b11": "舉僧問鏡清。新年頭還有佛法也無。清云有。",
    "T47n1998A_009:0847b12": "僧云。如何是新年頭佛法。清云。元正啟祚萬",
    "T47n1998A_009:0847b13": "物咸新。僧云。謝師答話。清云。山僧今日失",
    "T47n1998A_009:0847b14": "利。又僧問明教。新年頭還有佛法也無。教云",
    "T47n1998A_009:0847b15": "無。僧云。年年是好年。日日是好日。為甚麼却",
    "T47n1998A_009:0847b16": "無。教云。張公喫酒李公醉。僧云。老老大大龍",
    "T47n1998A_009:0847b17": "頭蛇尾。教云。山僧今日失利。師云。二尊宿。",
    "T47n1998A_009:0847b18": "一人向高高峯頂立不露頂。一人向深深海",
    "T47n1998A_009:0847b19": "底行不濕脚。是則也是。未免有些誵訛今夜",
    "T47n1998A_009:0847b20": "或有人問杲上座。新年頭還有佛法也無。只",
    "T47n1998A_009:0847b21": "向他道。今日一隊奴僕在茶堂裏。村歌社舞",
    "T47n1998A_009:0847b22": "弄些神鬼。直得點胸尊者惡發把鉢盂峯。一",
    "T47n1998A_009:0847b23": "擲擲過恒河沙世界之外。驚得憍陳如怕怖",
    "T47n1998A_009:0847b24": "慞惶。倒騎露。柱跳入擔板禪和鼻孔裏。撞倒",
    "T47n1998A_009:0847b25": "舒州天柱峯。安樂山神忍俊不禁。出來攔胸",
    "T47n1998A_009:0847b26": "搊住云。尊者爾既稱阿羅漢。出三界二十五",
    "T47n1998A_009:0847b27": "有塵勞。超分段生死。因甚麼有許多無明。被",
    "T47n1998A_009:0847b28": "這一問。不勝懡㦬。却回佛殿裏。第三位打坐。",
    "T47n1998A_009:0847b29": "依舊點胸點肋道。天上天下唯我獨尊。自云。",
    "T47n1998A_009:0847c01": "住住。杲上座他問新年頭佛法。為甚麼一向",
    "T47n1998A_009:0847c02": "虛空裏打筋斗。說脫空謾人。良久云。杲上座",
    "T47n1998A_009:0847c03": "今夜失利。",
    "T47n1998A_009:0847c04": "熊伯莊請秉拂。諸法寂滅相。不可以言宣。釋",
    "T47n1998A_009:0847c05": "迦老子在摩竭提國。三七日內啟口無由。達",
    "T47n1998A_009:0847c06": "磨大師對梁武帝。盡力提持。只道得箇不識。",
    "T47n1998A_009:0847c07": "若也一向坐却去。盡大地更無一人發真歸",
    "T47n1998A_009:0847c08": "源。先聖幸有第二義門。何妨於中通一線路。",
    "T47n1998A_009:0847c09": "所以道。真如淨境界。一泯未嘗存。能隨染淨",
    "T47n1998A_009:0847c10": "緣。遂成十法界。乃舉起拂子云。這箇拂子。與",
    "T47n1998A_009:0847c11": "過去諸佛未來諸佛現在諸佛。同一悲智。同",
    "T47n1998A_009:0847c12": "一行願。同一慈力。同一眼觀。同一耳聽。同一",
    "T47n1998A_009:0847c13": "鼻嗅。同一舌嘗。同一身觸。同一意思。隨宜說",
    "T47n1998A_009:0847c14": "法。為諸大菩薩說六波羅蜜。令其各證無生",
    "T47n1998A_009:0847c15": "法忍。為聲聞緣覺說十二緣生四諦真理。令",
    "T47n1998A_009:0847c16": "其各得八解六通證寂滅樂。為諸天眾說一",
    "T47n1998A_009:0847c17": "切諸行皆悉無常。一切樂具悉皆衰謝。令其",
    "T47n1998A_009:0847c18": "各得出離三界。為諸人眾說不昧因果法。令",
    "T47n1998A_009:0847c19": "其各各修十善道永淨三業。為阿脩羅眾說",
    "T47n1998A_009:0847c20": "無我法。令其捨離憍慢放逸安住忍地。為諸",
    "T47n1998A_009:0847c21": "地獄極苦眾生說罪性不在內外中間。令其",
    "T47n1998A_009:0847c22": "一念頓超十地。為諸餓鬼傍生說永斷根本",
    "T47n1998A_009:0847c23": "無明法。令其捨離饑渴熱惱生人天中。拂子",
    "T47n1998A_009:0847c24": "如是隨宜說如是法。一大藏教也不增一字。",
    "T47n1998A_009:0847c25": "也不減一字。諸人還信得及麼。若信不及。却",
    "T47n1998A_009:0847c26": "聽拂子重說偈言。遂擊禪床一下云。是聖是",
    "T47n1998A_009:0847c27": "凡俱解脫。巍巍三界獨稱尊。復舉。僧問睦州。",
    "T47n1998A_009:0847c28": "經頭以字不成八字不是。未審是甚麼字。州",
    "T47n1998A_009:0847c29": "彈指一下云。會麼。僧云。不會。州云。上來講",
    "T47n1998A_009:0848a01": "讚無限勝因。蝦蟇勃跳上天。蚯蚓驀過東海。",
    "T47n1998A_009:0848a02": "師云。這僧只問經頭一字。睦州盡將善知眾",
    "T47n1998A_009:0848a03": "藝差別字輪。以龍龕手鑑唐韻玉篇。從頭註",
    "T47n1998A_009:0848a04": "解。撒在這僧懷裏。這僧也不妨奇特。直下便",
    "T47n1998A_009:0848a05": "肯承當。且道。甚麼處是他承當處。聽取箇註",
    "T47n1998A_009:0848a06": "脚。以字不成八字。不是彈指。未終普天匝地",
    "T47n1998A_009:0848a07": "擊開四十二般若波羅蜜門。參透華嚴會中",
    "T47n1998A_009:0848a08": "善知眾藝。教內教外一時收。世出世間皆周",
    "T47n1998A_009:0848a09": "備。無邊罪咎如火銷氷。無量勝義如恒沙聚。",
    "T47n1998A_009:0848a10": "更有箇末後句。堅牢庫藏永收藏。總屬山前",
    "T47n1998A_009:0848a11": "熊伯莊。",
    "T47n1998A_009:0848a12": "秉拂。欲識佛性義。當觀時節因緣。時節若至。",
    "T47n1998A_009:0848a13": "其理自彰。且道。即今是甚麼時節。莫是坐底",
    "T47n1998A_009:0848a14": "坐立底立麼。莫是春雨如膏春雲如鶴麼莫",
    "T47n1998A_009:0848a15": "是香煙匌匝燈燭熒煌麼。莫是僧俗交參同",
    "T47n1998A_009:0848a16": "會一處麼。若恁麼。只見一邊。須知微塵諸佛",
    "T47n1998A_009:0848a17": "出世降王宮坐道場轉法輪降魔軍度眾生入",
    "T47n1998A_009:0848a18": "涅槃。總不出這箇時節。諸人若信得及。無邊",
    "T47n1998A_009:0848a19": "剎境。自他不隔於毫端。十世古今。始終不離",
    "T47n1998A_009:0848a20": "於當念。若信不及。說老婆禪去也。佛不遠人。",
    "T47n1998A_009:0848a21": "即心而證。獼猴弄黐膠。法無所著。觸境皆如。",
    "T47n1998A_009:0848a22": "枯樁繫癩馬。不是心不是佛不是物。渾家送",
    "T47n1998A_009:0848a23": "上渡頭船。恁麼也不得。不恁麼也不得。恁麼",
    "T47n1998A_009:0848a24": "不恁麼總不得。吐出野狐涎。再服平胃散。可",
    "T47n1998A_009:0848a25": "中有箇漢。向未屙已前。驀跳得出。高高處觀",
    "T47n1998A_009:0848a26": "之不足。低低處平之有餘。可以高超三界獨",
    "T47n1998A_009:0848a27": "步大方。可以截生死流據佛祖位。便恁麼去。",
    "T47n1998A_009:0848a28": "止宿草菴且居門外。何故。不見古人道。善言",
    "T47n1998A_009:0848a29": "言者言所不能言。善迹迹者迹所不能迹。迹",
    "T47n1998A_009:0848b01": "所不能迹無迹。言所不能言無言。既無言又",
    "T47n1998A_009:0848b02": "無迹。雲門手中扇子。勃跳上三十三天。築著",
    "T47n1998A_009:0848b03": "帝釋鼻孔。東海鯉魚打一棒。雨似盆傾。畢竟",
    "T47n1998A_009:0848b04": "是何宗旨。喝一喝云。山斷疑休去。峯高又起",
    "T47n1998A_009:0848b05": "來。復舉。龍牙頌云。一切名山到因脚。辛苦",
    "T47n1998A_009:0848b06": "年深與󰣿著。而今年老不能行。手裏把箇破",
    "T47n1998A_009:0848b07": "木杓。白雲端和尚云。龍牙老人可謂熟處難",
    "T47n1998A_009:0848b08": "忘。師云。端和尚恁麼道。大似以己方人。杲上",
    "T47n1998A_009:0848b09": "座即不然。家貧難辦素食。事忙不及草書。",
    "T47n1998A_009:0848b10": "結夏秉拂。聲前逈逈一路子。黃面瞿曇不知",
    "T47n1998A_009:0848b11": "一句。明明百草頭。碧眼胡兒罔措。鬧浩浩處",
    "T47n1998A_009:0848b12": "靜悄悄。靜悄悄處鬧浩浩。直下如王寶劍。誰",
    "T47n1998A_009:0848b13": "敢當頭擬犯。鋒鋩橫屍萬里。更說甚麼。似地",
    "T47n1998A_009:0848b14": "擎山。不知山之孤峻。如石含玉。不知玉之無",
    "T47n1998A_009:0848b15": "瑕。更說甚麼香象渡河徹底截流而過。更說",
    "T47n1998A_009:0848b16": "甚麼全明全暗雙放雙收。須知恁麼來者寸",
    "T47n1998A_009:0848b17": "絲不掛。恁麼去者堆山積嶽。將錯就錯。以",
    "T47n1998A_009:0848b18": "大圓覺為我伽藍。身心安居平等性智。九十",
    "T47n1998A_009:0848b19": "日內和泥脫墼。到這裏若有轉身一路。則不",
    "T47n1998A_009:0848b20": "守自家活計。豈遵先聖軌儀。所以道。全鋒敵",
    "T47n1998A_009:0848b21": "聖罕遇知音。同死同生萬中無一。且道。同死",
    "T47n1998A_009:0848b22": "同生底。是甚面目。驀拈拄杖云。趙州和尚來",
    "T47n1998A_009:0848b23": "也。金佛不度鑪。木佛不度火。泥佛不度水。卓",
    "T47n1998A_009:0848b24": "一下云。百雜碎。沒縫罅。明眼衲僧盲聾瘖啞。",
    "T47n1998A_009:0848b25": "金剛水際藏身。非非想天走馬。一即一切。一",
    "T47n1998A_009:0848b26": "切即一。盡大地是箇解脫門。是人知有。且道。",
    "T47n1998A_009:0848b27": "石室行者蹋碓。因甚麼忘却移脚。良久喝一",
    "T47n1998A_009:0848b28": "喝。復舉。三聖道。我逢人即出。出則不為人。",
    "T47n1998A_009:0848b29": "興化道。我逢人即不出。出則便為人。真淨和",
    "T47n1998A_009:0848c01": "尚云。這兩箇老古錐。竊得臨濟些子活計。各",
    "T47n1998A_009:0848c02": "自分疆列界。氣衝宇宙。使明眼人只得好笑。",
    "T47n1998A_009:0848c03": "師云。真淨老人大似欺誣亡沒。杲上座即不",
    "T47n1998A_009:0848c04": "然。豁開三要三玄路。坐斷須彌第一峯。且",
    "T47n1998A_009:0848c05": "道。在三聖分上耶。在興化分上耶。具眼者辯",
    "T47n1998A_009:0848c06": "取。",
    "T47n1998A_009:0848c07": "秉拂僧問。古鏡未磨時如何。師云。火不待日",
    "T47n1998A_009:0848c08": "而熱。進云。磨後如何。師云。風不待月而涼。",
    "T47n1998A_009:0848c09": "進云。麼與未磨時如何。師云交。問不與萬法",
    "T47n1998A_009:0848c10": "為侶者是甚麼人。待汝一口吸盡西江水即",
    "T47n1998A_009:0848c11": "向汝道。意作麼生。師云。釘釘膠黏。乃云。諸",
    "T47n1998A_009:0848c12": "祖要妙。非競辯而求。激揚鏗鏘以摧異見。所",
    "T47n1998A_009:0848c13": "以德山入門便棒。石火迸青天。臨濟入門便",
    "T47n1998A_009:0848c14": "喝。旱雷轟宇宙。不是目前法。亦非向上機。恁",
    "T47n1998A_009:0848c15": "麼不恁麼。便跳得出。正在葛藤窠裏。合作麼",
    "T47n1998A_009:0848c16": "生評議。合作麼生話會。不可說大機大用大",
    "T47n1998A_009:0848c17": "解脫。淨裸裸赤灑灑沒可把了便休。還得也",
    "T47n1998A_009:0848c18": "無。不見風穴和尚道。設使言前薦得。猶是滯",
    "T47n1998A_009:0848c19": "殼迷封。縱饒句下精通。未免觸塗狂見。若是",
    "T47n1998A_009:0848c20": "本色衲僧。當下領略。便能向聲色頭上座。聲",
    "T47n1998A_009:0848c21": "色頭上臥。文殊自文殊。解脫自解脫。泥我甚",
    "T47n1998A_009:0848c22": "麼盌。良久云。驚群須是英靈漢。敵聖還他師",
    "T47n1998A_009:0848c23": "子兒。選佛若無如是眼。假饒千載又奚為。以",
    "T47n1998A_009:0848c24": "拂子擊禪床一下。復舉。百丈再參馬祖侍立",
    "T47n1998A_009:0848c25": "次。祖竪起拂子。丈云。即此用離此用。祖掛",
    "T47n1998A_009:0848c26": "拂子於舊處。良久云。爾他後開兩片皮。將何",
    "T47n1998A_009:0848c27": "為人。丈取拂子竪起。祖云。即此用離此用。",
    "T47n1998A_009:0848c28": "丈亦掛拂子於舊處。祖便喝。後黃檗到百",
    "T47n1998A_009:0848c29": "丈。一日辭欲禮拜馬祖去。丈云。馬祖已遷化",
    "T47n1998A_009:0849a01": "也。檗云。未審馬祖有何言句。丈遂舉再參因",
    "T47n1998A_009:0849a02": "緣云。我當時被馬祖一喝。直得三日耳聾。黃",
    "T47n1998A_009:0849a03": "檗聞舉不覺吐舌。百丈云。子已後莫承嗣馬",
    "T47n1998A_009:0849a04": "祖否。檗云不然。今日因師舉。得見馬祖大機",
    "T47n1998A_009:0849a05": "之用。且不識馬祖。若嗣馬祖。已後喪我兒孫。",
    "T47n1998A_009:0849a06": "師云。百丈被喝。直得三日耳聾。黃檗聞舉不",
    "T47n1998A_009:0849a07": "覺吐舌。百丈疑其承嗣馬祖。後因臨濟三度",
    "T47n1998A_009:0849a08": "問佛法大意。三度打六十棒。便與三日耳聾",
    "T47n1998A_009:0849a09": "出氣臨濟始覺。如蒿枝拂相似。敢問大眾。既",
    "T47n1998A_009:0849a10": "是師承有據。因甚麼用處不同。會麼。曹谿",
    "T47n1998A_009:0849a11": "波浪如相似。無限平人被陸沈。",
    "T47n1998A_009:0849a12": "施主看藏經請秉拂。佛真法身猶若虛空。應",
    "T47n1998A_009:0849a13": "物現形如水中月。拈起拄杖云。釋迦老子來",
    "T47n1998A_009:0849a14": "也。在杲上座拄杖頭上。現妙色身。普告大眾",
    "T47n1998A_009:0849a15": "云。毘盧藏中有大經卷。量等三千大千世界。",
    "T47n1998A_009:0849a16": "書寫三千大千世界中事。悉盡無餘。我以清",
    "T47n1998A_009:0849a17": "淨天眼。觀彼大經卷在一微塵內。今夜對人",
    "T47n1998A_009:0849a18": "天眾前。設大方便。破彼一塵。出此經卷。饒",
    "T47n1998A_009:0849a19": "益有情去也。卓一下召大眾云。一塵已破。大",
    "T47n1998A_009:0849a20": "經卷已出。有頓有漸。有權有實。有半有滿。有",
    "T47n1998A_009:0849a21": "中有邊。有理有事。有果有因。百千法門無量",
    "T47n1998A_009:0849a22": "妙義。世出世間一切諸法。盡在裏許。諸人還",
    "T47n1998A_009:0849a23": "信得及麼。若信得及。出三界越苦海。盡未來",
    "T47n1998A_009:0849a24": "際悉得受用。若信不及。釋迦老子却入拄杖",
    "T47n1998A_009:0849a25": "裏去也。乃舉起云。若喚作釋迦老子。又是拄",
    "T47n1998A_009:0849a26": "杖。若喚作拄杖。又是釋迦老子。釋迦老子穿",
    "T47n1998A_009:0849a27": "過拄杖。拄杖穿過釋迦老子。正當恁麼時。是",
    "T47n1998A_009:0849a28": "頓耶是漸耶。是權耶是實耶。是半耶是滿耶。",
    "T47n1998A_009:0849a29": "是中耶是邊耶。是理耶是事耶。是因耶是果",
    "T47n1998A_009:0849b01": "耶。是釋迦老子耶。是拄杖耶。喝一喝云。頓也",
    "T47n1998A_009:0849b02": "不可得。漸也不可得。權也不可得。實也不可",
    "T47n1998A_009:0849b03": "得。半也不可得。滿也不可得。中也不可得。",
    "T47n1998A_009:0849b04": "邊也不可得。理也不可得。事也不可得。因也",
    "T47n1998A_009:0849b05": "不可得。果也不可得。釋迦老子也不可得。拄",
    "T47n1998A_009:0849b06": "杖也不可得。一塵亦不可得。大經卷亦不可",
    "T47n1998A_009:0849b07": "得。現今說法者亦不可得。聽法者亦不可得。",
    "T47n1998A_009:0849b08": "只這不可得。亦不可得。遂以拄杖畫一畫云。",
    "T47n1998A_009:0849b09": "畫斷葛藤。復舉起云。正當恁麼時。作麼生是",
    "T47n1998A_009:0849b10": "各各當人鼻孔。良久云。千聖不知何處去。倚",
    "T47n1998A_009:0849b11": "天長劍逼人寒。復卓一下。復舉。昔有一婆子。",
    "T47n1998A_009:0849b12": "施財請趙州和尚轉大藏經。趙州下禪床遶",
    "T47n1998A_009:0849b13": "一匝云。轉藏已畢。人回舉似婆子。婆云。比來",
    "T47n1998A_009:0849b14": "請轉一藏。如何和尚只轉半藏。師云。眾中商",
    "T47n1998A_009:0849b15": "量道。如何是那半藏。或云。再遶一匝。或彈",
    "T47n1998A_009:0849b16": "指一下。或咳嗽一聲。或喝一喝。或拍一拍。恁",
    "T47n1998A_009:0849b17": "麼見解。只是不識羞。若是那半藏。莫道趙州",
    "T47n1998A_009:0849b18": "更遶一匝。直饒百千萬億匝。於婆子分上只",
    "T47n1998A_009:0849b19": "得半藏。設使更遶須彌山百千萬億匝。於婆",
    "T47n1998A_009:0849b20": "子分上亦只得半藏。假饒天下老和尚亦如",
    "T47n1998A_009:0849b21": "是遶百千萬億匝。於婆子分上也只得半藏。",
    "T47n1998A_009:0849b22": "設使山河大地森羅萬象。若草若木。各具廣",
    "T47n1998A_009:0849b23": "長舌相。異口同音。從今日轉到盡未來際。於",
    "T47n1998A_009:0849b24": "婆子分上亦只得半藏。諸人要識婆子麼。良",
    "T47n1998A_009:0849b25": "久云。鴛鴦綉出從君看。不把金針度與人。",
    "T47n1998A_009:0849b26": "為高菴悟和尚掛真。拈真㡧示眾云。蓮華峯",
    "T47n1998A_009:0849b27": "頂真實說。三塔歸來重泄機。兩處路頭俱剔",
    "T47n1998A_009:0849b28": "脫。剎塵無不盡光輝。光輝則是人知有。且道。",
    "T47n1998A_009:0849b29": "高菴老人本來面目何在。還委悉麼。生佛未",
    "T47n1998A_009:0849c01": "具世界未形。直是眉目分明。十分顯露。有人",
    "T47n1998A_009:0849c02": "向這裏識得。便與此老把手共行。不向㡧子",
    "T47n1998A_009:0849c03": "上摶量名貌。其或未然。雲門不免隨例顛倒",
    "T47n1998A_009:0849c04": "去也。遂展開云。還見麼。這箇若是則有兩箇",
    "T47n1998A_009:0849c05": "這箇若非當面蹉過。不蹉過沒兩箇。祖堂無",
    "T47n1998A_009:0849c06": "位次安排。癡兀軒中且閑坐。",
    "T47n1998A_009:0849c07": "雲居首座寮秉拂終",
    "T47n1998A_009:0849c09": "室中機緣室中機緣",
    "T47n1998A_009:0849c10": "師問僧。巖頭纔跨德山門便問。是凡是聖。德",
    "T47n1998A_009:0849c11": "山便喝。巖頭禮拜。意作麼生。僧云。好箇消",
    "T47n1998A_009:0849c12": "息。師云。那裏是好處。僧便喝。師云。爾這一",
    "T47n1998A_009:0849c13": "喝。未有主在。出去。問僧。不是心不是佛不",
    "T47n1998A_009:0849c14": "是物。爾作麼生會。僧云領。師云。領爾屋裏",
    "T47n1998A_009:0849c15": "七代先靈。僧便喝。師云。適來領而今喝。干他",
    "T47n1998A_009:0849c16": "不是心不是佛不是物甚麼事。僧無語。師便",
    "T47n1998A_009:0849c17": "打出。問僧。路逢達道人。不將語默對時如",
    "T47n1998A_009:0849c18": "何。僧珍重便行。師呵呵大笑。次一僧入。師",
    "T47n1998A_009:0849c19": "云。我適來問這僧。路逢達道人。不將語默對",
    "T47n1998A_009:0849c20": "時如何。他珍重便行。爾道他會不會。僧擬問",
    "T47n1998A_009:0849c21": "訊。師便打出。問僧。不與萬法為侶者是甚",
    "T47n1998A_009:0849c22": "麼人。僧云。無面目漢。師云。適來有箇師僧",
    "T47n1998A_009:0849c23": "如此道了。打出去也。僧擬議。師便打。問僧。",
    "T47n1998A_009:0849c24": "國師三喚侍者。意旨如何。僧云。魚行水濁。師",
    "T47n1998A_009:0849c25": "云。莫𡱰沸。僧無語。師便打。問僧。馬大師",
    "T47n1998A_009:0849c26": "道。自從胡亂後三十年。不曾少鹽醬。意作麼",
    "T47n1998A_009:0849c27": "生。僧云。隨家豐儉。師云。好箇隨家豐儉。只",
    "T47n1998A_009:0849c28": "是爾不會。僧擬議。師便喝出。僧請益云。不",
    "T47n1998A_009:0849c29": "知某甲死後向甚麼處去。師云。爾只今是生",
    "T47n1998A_009:0850a01": "是死。僧云。生也不道。死也不道。師云。這漸",
    "T47n1998A_009:0850a02": "源奴。僧擬議。師便打出。復問一僧。適來這僧",
    "T47n1998A_009:0850a03": "納一場敗闕。爾還知麼。僧云知。師亦打出。",
    "T47n1998A_009:0850a04": "問僧。香嚴上樹話。爾作麼生會。僧云。好對",
    "T47n1998A_009:0850a05": "春風唱鷓鴣。師云。虎頭上座出眾云。樹上即",
    "T47n1998A_009:0850a06": "不問。未上樹。請和尚道。又作麼生。僧云。適",
    "T47n1998A_009:0850a07": "來向和尚道了也。師云。好對春風唱鷓鴣。是",
    "T47n1998A_009:0850a08": "樹上語樹下語。僧無對。師便打。問僧。恁",
    "T47n1998A_009:0850a09": "麼也不得。不恁麼也不得。恁麼不恁麼總不",
    "T47n1998A_009:0850a10": "得。作麼生。僧云總得。師云。拋却甜桃樹。緣",
    "T47n1998A_009:0850a11": "山摘醋梨。問僧。爾道禪。還受教也無僧云。",
    "T47n1998A_009:0850a12": "萬里一條鐵。師云。爭奈觀音院裏有彌勒。僧",
    "T47n1998A_009:0850a13": "擬議。師便打出。僧請益夾山境話。道聲未",
    "T47n1998A_009:0850a14": "了。師便喝。僧茫然。師云。爾問甚麼。僧擬舉。",
    "T47n1998A_009:0850a15": "師連打喝出。問僧。道不用修。但莫污染。如",
    "T47n1998A_009:0850a16": "何是不污染底道。僧云。某甲不敢道。師云。",
    "T47n1998A_009:0850a17": "爾為甚麼不敢道。僧云。恐污染。師高聲叫云。",
    "T47n1998A_009:0850a18": "行者將糞箕苕帚來。僧茫然。師便打出。師",
    "T47n1998A_009:0850a19": "纔見僧入。便云。不是出去。僧便出。師云。沒",
    "T47n1998A_009:0850a20": "量大人被語脈裏轉却。次一僧入。師亦云。不",
    "T47n1998A_009:0850a21": "是出去。僧却近前。師云。向爾道不是。更近前",
    "T47n1998A_009:0850a22": "覓箇甚麼。便打出。復一僧入云。適來兩僧不",
    "T47n1998A_009:0850a23": "會和尚意。師低頭噓一聲。僧罔措。師便打云。",
    "T47n1998A_009:0850a24": "却是爾會老僧意。問僧。一切智智清淨。無",
    "T47n1998A_009:0850a25": "二無二分。無別無斷故。爾作麼生會。僧云。一",
    "T47n1998A_009:0850a26": "切智智清淨。無二無二分。無別無斷故。某甲",
    "T47n1998A_009:0850a27": "只恁麼會。師高聲云。抱取猫兒來。僧無語。師",
    "T47n1998A_009:0850a28": "便喝出。問僧。我前日有一問在爾處。爾先",
    "T47n1998A_009:0850a29": "前日答我了也。即今因甚麼瞌睡。僧云。如是",
    "T47n1998A_009:0850b01": "如是。師云。道甚麼。僧云。不是不是。師連打",
    "T47n1998A_009:0850b02": "兩棒云。一棒打爾如是。一棒打爾不是。師",
    "T47n1998A_009:0850b03": "纔見僧入。便云。諸佛菩薩畜生驢馬。庭前柏",
    "T47n1998A_009:0850b04": "樹子。麻三斤。乾屎橛。爾是一枚無狀賊漢。僧",
    "T47n1998A_009:0850b05": "云。久知和尚有此機要。師云。我已無端入荒",
    "T47n1998A_009:0850b06": "草。是爾屎臭氣也不知。僧拂袖便出。師云。苦",
    "T47n1998A_009:0850b07": "哉佛陀耶。師纔見僧入。便云爾不會出去。",
    "T47n1998A_009:0850b08": "僧便出。次一僧入。師亦云。爾不會出去。僧亦",
    "T47n1998A_009:0850b09": "出。復一僧入。師云。適來兩箇上座。一人解",
    "T47n1998A_009:0850b10": "收不解放。一人解放不解收。爾還辯得麼。",
    "T47n1998A_009:0850b11": "僧云。一狀領過。師云。領過後別有甚麼好消",
    "T47n1998A_009:0850b12": "息。僧拍手一下便出。師云。三十年後悟去",
    "T47n1998A_009:0850b13": "在。問僧。爾名甚麼。僧云法如。師云。僧堂佛",
    "T47n1998A_009:0850b14": "殿如否。僧云如。師云。老僧被爾勘破。僧擬",
    "T47n1998A_009:0850b15": "議。師便打。問僧。還記得話頭麼。僧云。不記",
    "T47n1998A_009:0850b16": "得。師云。爾來這裏管甚麼事。便打。問僧。五",
    "T47n1998A_009:0850b17": "祖道趙州狗子無佛性。也勝猫兒十萬倍。如",
    "T47n1998A_009:0850b18": "何。僧云。風行草偃。師云。爾也不亂說。却作",
    "T47n1998A_009:0850b19": "麼生會。僧無語。師云。學語之流。便打出。師",
    "T47n1998A_009:0850b20": "纔見僧入。便云。釋迦老子來也。僧近前。師",
    "T47n1998A_009:0850b21": "云。元來不是。便打。次一僧入。師亦云。釋",
    "T47n1998A_009:0850b22": "迦老子來也。僧當面問訊便出。師云却似真",
    "T47n1998A_009:0850b23": "箇。問侍者云。許多人入室。幾人道得著。幾",
    "T47n1998A_009:0850b24": "人道不著侍者云。某甲只管看。師展手云。我",
    "T47n1998A_009:0850b25": "手何似佛手。侍者云。天寒且請和尚通袖。便",
    "T47n1998A_009:0850b26": "行。師隨後打一竹篦云。且道。是賞爾是罰",
    "T47n1998A_009:0850b27": "爾。",
    "T47n1998A_009:0850b28": "室中機緣卷第九"
}