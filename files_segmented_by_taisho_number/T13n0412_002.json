{
    "T13n0412_002:0783c24": "地藏菩薩本願經卷下",
    "T13n0412_002:0783c26": "唐于闐國三藏沙門實叉難陀譯",
    "T13n0412_002:0783c27": "利益存亡品第七",
    "T13n0412_002:0783c28": "爾時，地藏菩薩摩訶薩白佛言：「世尊！我觀是",
    "T13n0412_002:0783c29": "閻浮眾生，舉心動念，無非是罪。脫獲善利，",
    "T13n0412_002:0784a01": "多退初心；若遇惡緣，念念增益。是等輩人，",
    "T13n0412_002:0784a02": "如履泥塗，負於重石，漸困漸重，足步深邃。",
    "T13n0412_002:0784a03": "若得遇知識，替與減負，或全與負，是知識",
    "T13n0412_002:0784a04": "有大力故，復相扶助，勸令牢脚，若達平地，",
    "T13n0412_002:0784a05": "須省惡路，無再經歷。「世尊！習惡眾生，從",
    "T13n0412_002:0784a06": "纖毫間，便至無量。是諸眾生，有如此習，臨",
    "T13n0412_002:0784a07": "命終時，父母眷屬宜為設福，以資前路。或",
    "T13n0412_002:0784a08": "懸旛蓋，及然油燈，或轉讀尊經，或供養佛",
    "T13n0412_002:0784a09": "像及諸聖像。乃至念佛菩薩及辟支佛名字，",
    "T13n0412_002:0784a10": "一名一號，歷臨終人耳根，或聞在本識。是諸",
    "T13n0412_002:0784a11": "眾生所造惡業，計其感果，必墮惡趣，緣是",
    "T13n0412_002:0784a12": "眷屬為臨終人修此聖因，如是眾罪，悉皆",
    "T13n0412_002:0784a13": "銷滅。若能更為身死之後，七七日內，廣造眾",
    "T13n0412_002:0784a14": "善，能使是諸眾生，永離惡趣，得生人天，受",
    "T13n0412_002:0784a15": "勝妙樂，現在眷屬，利益無量。「是故我今對佛",
    "T13n0412_002:0784a16": "世尊，及天龍八部、人、非人等，勸於閻浮提眾",
    "T13n0412_002:0784a17": "生：臨終之日，慎勿殺害，及造惡緣——拜祭鬼",
    "T13n0412_002:0784a18": "神，求諸魍魎。何以故？爾所殺害，乃至拜祭，",
    "T13n0412_002:0784a19": "無纖毫之力利益亡人，但結罪緣，轉增深",
    "T13n0412_002:0784a20": "重。假使來世，或現在生，得獲聖分，生人天",
    "T13n0412_002:0784a21": "中，緣是臨終被諸眷屬造是惡因，亦令是",
    "T13n0412_002:0784a22": "命終人，殃累對辯，晚生善處。何況臨命終人，",
    "T13n0412_002:0784a23": "在生未曾有少善根，各據本業，自受惡趣，",
    "T13n0412_002:0784a24": "何忍眷屬，更為增業？譬如有人，從遠地來，",
    "T13n0412_002:0784a25": "絕糧三日，所負擔物，彊過百斤。忽遇隣人，",
    "T13n0412_002:0784a26": "更附少物，以是之故，轉復困重。世尊！我觀",
    "T13n0412_002:0784a27": "閻浮眾生，但能於諸佛教中，乃至善事，一毛",
    "T13n0412_002:0784a28": "一渧，一沙一塵，如是利益，悉皆自得。」說是",
    "T13n0412_002:0784a29": "語時，會中有一長者，名曰大辯——是長者，久",
    "T13n0412_002:0784b01": "證無生，化度十方，現長者身——，合掌恭敬，問",
    "T13n0412_002:0784b02": "地藏菩薩言：「大士！是南閻浮提眾生，命終之",
    "T13n0412_002:0784b03": "後，小大眷屬，為修功德，乃至設齋，造眾善",
    "T13n0412_002:0784b04": "因，是命終人，得大利益及解脫不？」地藏答",
    "T13n0412_002:0784b05": "言：「長者！我今為未來現在一切眾生，承佛",
    "T13n0412_002:0784b06": "威力，略說是事。長者，未來現在諸眾生等，",
    "T13n0412_002:0784b07": "臨命終日，得聞一佛名、一菩薩名、一辟支佛",
    "T13n0412_002:0784b08": "名，不問有罪無罪，悉得解脫。「若有男子女",
    "T13n0412_002:0784b09": "人，在生不修善因，多造眾罪，命終之後，眷",
    "T13n0412_002:0784b10": "屬小大為造福利一切聖事，七分之中，而乃",
    "T13n0412_002:0784b11": "獲一，六分功德，生者自利。以是之故，未來現",
    "T13n0412_002:0784b12": "在善男女等，聞健自修，分分己獲。無常大鬼，",
    "T13n0412_002:0784b13": "不期而到，冥冥遊神，未知罪福，七七日內，",
    "T13n0412_002:0784b14": "如癡如聾。或在諸司，辯論業果，審定之後，",
    "T13n0412_002:0784b15": "據業受生。未測之間，千萬愁苦，何況墮於",
    "T13n0412_002:0784b16": "諸惡趣等？是命終人，未得受生，在七七日",
    "T13n0412_002:0784b17": "內，念念之間，望諸骨肉眷屬，與造福力救",
    "T13n0412_002:0784b18": "拔。過是日後，隨業受報，若是罪人，動經千",
    "T13n0412_002:0784b19": "百歲中，無解脫日。若是五無間罪，墮大地",
    "T13n0412_002:0784b20": "獄，千劫萬劫，永受眾苦。「復次，長者！如是罪",
    "T13n0412_002:0784b21": "業眾生，命終之後，眷屬骨肉，為修營齋，資助",
    "T13n0412_002:0784b22": "業道。未齋食竟，及營齋之次，米泔菜葉，不",
    "T13n0412_002:0784b23": "棄於地。乃至諸食未獻佛僧，勿得先食。如",
    "T13n0412_002:0784b24": "有違食及不精勤，是命終人，了不得力。如",
    "T13n0412_002:0784b25": "精勤護淨，奉獻佛僧，是命終人，七分獲一。是",
    "T13n0412_002:0784b26": "故，長者！閻浮眾生，若能為其父母，乃至眷屬，",
    "T13n0412_002:0784b27": "命終之後，設齋供養，志心勤懇，如是之人，存",
    "T13n0412_002:0784b28": "亡獲利。」說是語時，忉利天宮有千萬億那",
    "T13n0412_002:0784b29": "由他閻浮鬼神，悉發無量菩提之心。大辯長",
    "T13n0412_002:0784c01": "者，作禮而退。",
    "T13n0412_002:0784c02": "閻羅王眾讚歎品第八",
    "T13n0412_002:0784c03": "爾時，鐵圍山內，有無量鬼王，與閻羅天子，俱",
    "T13n0412_002:0784c04": "詣忉利，來到佛所。所謂惡毒鬼王、多惡鬼",
    "T13n0412_002:0784c05": "王、大諍鬼王、白虎鬼王、血虎鬼王、赤虎鬼王、",
    "T13n0412_002:0784c06": "散殃鬼王、飛身鬼王、電光鬼王、狼牙鬼王、千",
    "T13n0412_002:0784c07": "眼鬼王、噉獸鬼王、負石鬼王、主耗鬼王、主禍",
    "T13n0412_002:0784c08": "鬼王、主食鬼王、主財鬼王、主畜鬼王、主禽鬼",
    "T13n0412_002:0784c09": "王、主獸鬼王、主魅鬼王、主產鬼王、主命鬼",
    "T13n0412_002:0784c10": "王、主疾鬼王、主險鬼王、三目鬼王、四目鬼",
    "T13n0412_002:0784c11": "王、五目鬼王、祁利失王、大祁利失王、祁利",
    "T13n0412_002:0784c12": "叉王、大祁利叉王、阿那吒王、大阿那吒王。如",
    "T13n0412_002:0784c13": "是等大鬼王，各各與百千諸小鬼王，盡居",
    "T13n0412_002:0784c14": "閻浮提，各有所執，各有所主。是諸鬼王，與",
    "T13n0412_002:0784c15": "閻羅天子，承佛威神，及地藏菩薩摩訶薩力，",
    "T13n0412_002:0784c16": "俱詣忉利，在一面立。爾時，閻羅天子，胡跪",
    "T13n0412_002:0784c17": "合掌，白佛言：「世尊！我等今者與諸鬼王，承",
    "T13n0412_002:0784c18": "佛威神，及地藏菩薩摩訶薩力，方得詣此忉",
    "T13n0412_002:0784c19": "利大會，亦是我等獲善利故。我今有小疑",
    "T13n0412_002:0784c20": "事，敢問世尊，唯願世尊，慈悲宣說。」佛告閻",
    "T13n0412_002:0784c21": "羅天子：「恣汝所問，吾為汝說。」是時，閻羅天",
    "T13n0412_002:0784c22": "子瞻禮世尊，及迴視地藏菩薩，而白佛言：",
    "T13n0412_002:0784c23": "「世尊！我觀地藏菩薩，在六道中，百千方便，而",
    "T13n0412_002:0784c24": "度罪苦眾生，不辭疲倦。是大菩薩，有如是",
    "T13n0412_002:0784c25": "不可思議神通之事。然諸眾生，脫獲罪報，未",
    "T13n0412_002:0784c26": "久之間，又墮惡道。世尊！是地藏菩薩既有如",
    "T13n0412_002:0784c27": "是不可思議神力，云何眾生而不依止善",
    "T13n0412_002:0784c28": "道，永取解脫？唯願世尊，為我解說。」佛告",
    "T13n0412_002:0784c29": "閻羅天子：「南閻浮提眾生，其性剛彊，難調",
    "T13n0412_002:0785a01": "難伏。是大菩薩，於百千劫，頭頭救拔如是",
    "T13n0412_002:0785a02": "眾生，早令解脫。是罪報人，乃至墮大惡趣。",
    "T13n0412_002:0785a03": "菩薩以方便力，拔出根本業緣，而遣悟宿",
    "T13n0412_002:0785a04": "世之事。自是閻浮眾生，結惡習重，旋出旋入。",
    "T13n0412_002:0785a05": "勞斯菩薩，久經劫數，而作度脫。「譬如有人，",
    "T13n0412_002:0785a06": "迷失本家，誤入險道。其險道中，多諸夜叉，",
    "T13n0412_002:0785a07": "及虎狼師子、蚖蛇蝮蠍。如是迷人，在險道中，",
    "T13n0412_002:0785a08": "須臾之間，即遭諸毒。有一知識，多解大術，",
    "T13n0412_002:0785a09": "善禁是毒，乃及夜叉諸惡毒等。忽逢迷人，",
    "T13n0412_002:0785a10": "欲進險道，而語之言：『咄哉！男子！為何事故，",
    "T13n0412_002:0785a11": "而入此路？有何異術，能制諸毒？』是迷路人，",
    "T13n0412_002:0785a12": "忽聞是語，方知險道，即便退步，求出此路。",
    "T13n0412_002:0785a13": "是善知識，提携接手，引出險道，免諸惡毒，",
    "T13n0412_002:0785a14": "至于好道，令得安樂，而語之言：『咄哉！迷人！",
    "T13n0412_002:0785a15": "自今已後，勿履是道。此路入者，卒難得出，",
    "T13n0412_002:0785a16": "復損性命。』是迷路人，亦生感重。臨別之時，",
    "T13n0412_002:0785a17": "知識又言：『若見親知及諸路人，若男若女，言",
    "T13n0412_002:0785a18": "於此路多諸毒惡，喪失性命。無令是眾，自",
    "T13n0412_002:0785a19": "取其死。』「是故地藏菩薩具大慈悲，救拔罪",
    "T13n0412_002:0785a20": "苦眾生，生天人中，令受妙樂。是諸罪眾，知",
    "T13n0412_002:0785a21": "業道苦，脫得出離，永不再歷。如迷路人，誤",
    "T13n0412_002:0785a22": "入險道，遇善知識，引接令出，永不復入。逢",
    "T13n0412_002:0785a23": "見他人，復勸莫入，自言：『因是迷故，得解",
    "T13n0412_002:0785a24": "脫竟，更不復入。』若再履踐，猶尚迷誤，不覺",
    "T13n0412_002:0785a25": "舊曾所落險道，或致失命，如墮惡趣。地藏",
    "T13n0412_002:0785a26": "菩薩方便力故，使令解脫，生人天中。旋又再",
    "T13n0412_002:0785a27": "入，若業結重，永處地獄，無解脫時。」爾時，惡",
    "T13n0412_002:0785a28": "毒鬼王合掌恭敬，白佛言：「世尊！我等諸鬼王，",
    "T13n0412_002:0785a29": "其數無量，在閻浮提，或利益人，或損害人，",
    "T13n0412_002:0785b01": "各各不同。然是業報，使我眷屬，遊行世界，",
    "T13n0412_002:0785b02": "多惡少善。過人家庭，或城邑聚落，莊園房舍。",
    "T13n0412_002:0785b03": "或有男子女人，修毛髮善事，乃至懸一旛",
    "T13n0412_002:0785b04": "一蓋，少香少華，供養佛像及菩薩像，或轉",
    "T13n0412_002:0785b05": "讀尊經，燒香供養一句一偈。我等鬼王，敬禮",
    "T13n0412_002:0785b06": "是人，如過去、現在、未來諸佛。勅諸小鬼，各",
    "T13n0412_002:0785b07": "有大力，及土地分，便令衛護。不令惡事橫",
    "T13n0412_002:0785b08": "事、惡病橫病，乃至不如意事，近於此舍等處，",
    "T13n0412_002:0785b09": "何況入門？」佛讚鬼王：「善哉！善哉！汝等及與閻",
    "T13n0412_002:0785b10": "羅，能如是擁護善男女等，吾亦告梵王帝",
    "T13n0412_002:0785b11": "釋，令衛護汝。」說是語時，會中有一鬼王，名",
    "T13n0412_002:0785b12": "曰主命，白佛言：「世尊！我本業緣，主閻浮人",
    "T13n0412_002:0785b13": "命，生時死時，我皆主之。在我本願，甚欲利",
    "T13n0412_002:0785b14": "益。自是眾生，不會我意，致令生死，俱不得",
    "T13n0412_002:0785b15": "安。「何以故？是閻浮提人，初生之時，不問男",
    "T13n0412_002:0785b16": "女，或欲生時，但作善事，增益舍宅。自令土",
    "T13n0412_002:0785b17": "地無量歡喜，擁護子母，得大安樂，利益眷",
    "T13n0412_002:0785b18": "屬。或已生下，慎勿殺害，取諸鮮味，供給產",
    "T13n0412_002:0785b19": "母。及廣聚眷屬，飲酒食肉，歌樂絃管，能令",
    "T13n0412_002:0785b20": "子母，不得安樂。「何以故？是產難時，有無數惡",
    "T13n0412_002:0785b21": "鬼，及魍魎精魅，欲食腥血。是我早令舍宅",
    "T13n0412_002:0785b22": "土地靈祇，荷護子母，使令安樂，而得利益。",
    "T13n0412_002:0785b23": "如是之人，見安樂故，便合設福，答諸土地。",
    "T13n0412_002:0785b24": "翻為殺害，集聚眷屬，以是之故，犯殃自受，",
    "T13n0412_002:0785b25": "子母俱損。「又閻浮提臨命終人，不問善惡，",
    "T13n0412_002:0785b26": "我欲令是命終之人，不落惡道，何況自修",
    "T13n0412_002:0785b27": "善根，增我力故。是閻浮提行善之人，臨命",
    "T13n0412_002:0785b28": "終時，亦有百千惡道鬼神，或變作父母，乃至",
    "T13n0412_002:0785b29": "諸眷屬，引接亡人，令落惡道，何況本造惡",
    "T13n0412_002:0785c01": "者？「世尊！如是閻浮提男子女人，臨命終時，神",
    "T13n0412_002:0785c02": "識惛昧，不辯善惡，乃至眼耳，更無見聞。是",
    "T13n0412_002:0785c03": "諸眷屬，當須設大供養，轉讀尊經，念佛菩",
    "T13n0412_002:0785c04": "薩名號。如是善緣，能令亡者，離諸惡道，諸",
    "T13n0412_002:0785c05": "魔鬼神，悉皆退散。世尊！一切眾生臨命終時，",
    "T13n0412_002:0785c06": "若得聞一佛名、一菩薩名，或大乘經典一句",
    "T13n0412_002:0785c07": "一偈，我觀如是輩人，除五無間殺害之罪，",
    "T13n0412_002:0785c08": "小小惡業，合墮惡趣者，尋即解脫。」佛告主",
    "T13n0412_002:0785c09": "命鬼王：「汝大慈故，能發如是大願，於生死",
    "T13n0412_002:0785c10": "中，護諸眾生。若未來世中，有男子女人，至",
    "T13n0412_002:0785c11": "生死時，汝莫退是願，總令解脫，永得安樂。」",
    "T13n0412_002:0785c12": "鬼王白佛言：「願不有慮，我畢是形，念念擁",
    "T13n0412_002:0785c13": "護閻浮眾生，生時死時，俱得安樂。但願諸眾",
    "T13n0412_002:0785c14": "生，於生死時，信受我語，無不解脫，獲大利",
    "T13n0412_002:0785c15": "益。」爾時，佛告地藏菩薩：「是大鬼王主命者，已",
    "T13n0412_002:0785c16": "曾經百千生，作大鬼王，於生死中，擁護眾",
    "T13n0412_002:0785c17": "生。是大士，慈悲願故，現大鬼身，實非鬼也。",
    "T13n0412_002:0785c18": "却後過一百七十劫，當得成佛，號曰無相",
    "T13n0412_002:0785c19": "如來。劫名安樂，世界名淨住。其佛壽命，不",
    "T13n0412_002:0785c20": "可計劫。地藏！是大鬼王，其事如是，不可思議，",
    "T13n0412_002:0785c21": "所度天人，亦不可限量。」",
    "T13n0412_002:0785c22": "稱佛名號品第九",
    "T13n0412_002:0785c23": "爾時，地藏菩薩摩訶薩白佛言：「世尊！我今為",
    "T13n0412_002:0785c24": "未來眾生，演利益事，於生死中，得大利益。",
    "T13n0412_002:0785c25": "唯願世尊，聽我說之。」佛告地藏菩薩：「汝今",
    "T13n0412_002:0785c26": "欲興慈悲，救拔一切罪苦六道眾生，演不",
    "T13n0412_002:0785c27": "思議事，今正是時，唯當速說。吾即涅槃，使汝",
    "T13n0412_002:0785c28": "早畢是願，吾亦無憂現在未來一切眾生。」",
    "T13n0412_002:0785c29": "地藏菩薩白佛言：「世尊！過去無量阿僧祇劫，",
    "T13n0412_002:0786a01": "有佛出世，號無邊身如來。若有男子女人，",
    "T13n0412_002:0786a02": "聞是佛名，暫生恭敬，即得超越四十劫生",
    "T13n0412_002:0786a03": "死重罪。何況塑畫形像、供養讚歎？其人獲",
    "T13n0412_002:0786a04": "福，無量無邊。「又於過去恒河沙劫，有佛出",
    "T13n0412_002:0786a05": "世，號寶性如來。若有男子女人，聞是佛名，",
    "T13n0412_002:0786a06": "一彈指頃，發心歸依，是人於無上道，永不",
    "T13n0412_002:0786a07": "退轉。又於過去，有佛出世，號波頭摩勝如",
    "T13n0412_002:0786a08": "來。若有男子女人，聞是佛名，歷於耳根，是",
    "T13n0412_002:0786a09": "人當得千返生於六欲天中，何況志心稱",
    "T13n0412_002:0786a10": "念？「又於過去不可說不可說阿僧祇劫，有佛",
    "T13n0412_002:0786a11": "出世，號師子吼如來。若有男子女人，聞是",
    "T13n0412_002:0786a12": "佛名，一念歸依，是人得遇無量諸佛，摩頂授",
    "T13n0412_002:0786a13": "記。又於過去，有佛出世，號拘留孫佛。若有",
    "T13n0412_002:0786a14": "男子女人，聞是佛名，志心瞻禮，或復讚歎，",
    "T13n0412_002:0786a15": "是人於賢劫千佛會中，為大梵王，得授上",
    "T13n0412_002:0786a16": "記。「又於過去，有佛出世，號毘婆尸。若有男",
    "T13n0412_002:0786a17": "子女人，聞是佛名，永不墮惡道，常生人天，",
    "T13n0412_002:0786a18": "受勝妙樂。「又於過去無量無數恒河沙劫，有",
    "T13n0412_002:0786a19": "佛出世，號寶勝如來。若有男子女人，聞是",
    "T13n0412_002:0786a20": "佛名，畢竟不墮惡道，常在天上，受勝妙樂。",
    "T13n0412_002:0786a21": "「又於過去，有佛出世，號寶相如來。若有男",
    "T13n0412_002:0786a22": "子女人，聞是佛名，生恭敬心，是人不久，得",
    "T13n0412_002:0786a23": "阿羅漢果。「又於過去，無量阿僧祇劫，有佛出",
    "T13n0412_002:0786a24": "世，號袈裟幢如來。若有男子女人，聞是佛",
    "T13n0412_002:0786a25": "名者，超一百大劫生死之罪。「又於過去，有",
    "T13n0412_002:0786a26": "佛出世，號大通山王如來。若有男子女人，",
    "T13n0412_002:0786a27": "聞是佛名者，是人得遇恒河沙佛，廣為說",
    "T13n0412_002:0786a28": "法，必成菩提。又於過去，有淨月佛、山王佛、",
    "T13n0412_002:0786a29": "智勝佛、淨名王佛、智成就佛、無上佛、妙聲佛、",
    "T13n0412_002:0786b01": "滿月佛、月面佛，有如是等不可說佛。「世尊！",
    "T13n0412_002:0786b02": "現在未來一切眾生，若天若人，若男若女，但",
    "T13n0412_002:0786b03": "念得一佛名號，功德無量，何況多名？是眾生",
    "T13n0412_002:0786b04": "等，生時死時，自得大利，終不墮惡道。若有",
    "T13n0412_002:0786b05": "臨命終人，家中眷屬，乃至一人，為是病人，高",
    "T13n0412_002:0786b06": "聲念一佛名，是命終人，除五無間罪，餘業報",
    "T13n0412_002:0786b07": "等，悉得銷滅。是五無間罪，雖至極重，動經億",
    "T13n0412_002:0786b08": "劫，了不得出，承斯臨命終時，他人為其稱",
    "T13n0412_002:0786b09": "念佛名，於是罪中亦漸銷滅。何況眾生，自稱",
    "T13n0412_002:0786b10": "自念，獲福無量，滅無量罪。」",
    "T13n0412_002:0786b11": "校量布施功德緣品第十",
    "T13n0412_002:0786b12": "爾時，地藏菩薩摩訶薩承佛威神，從座而",
    "T13n0412_002:0786b13": "起，胡跪合掌，白佛言：「世尊！我觀業道眾生，",
    "T13n0412_002:0786b14": "校量布施，有輕有重：有一生受福，有十生",
    "T13n0412_002:0786b15": "受福，有百生千生受大福利者。是事云何？",
    "T13n0412_002:0786b16": "唯願世尊，為我說之。」爾時，佛告地藏菩薩：",
    "T13n0412_002:0786b17": "「吾今於忉利天宮，一切眾會，說閻浮提布施，",
    "T13n0412_002:0786b18": "校量功德輕重。汝當諦聽，吾為汝說。」地藏",
    "T13n0412_002:0786b19": "白佛言：「我疑是事，願樂欲聞。」佛告地藏菩",
    "T13n0412_002:0786b20": "薩：「南閻浮提，有諸國王、宰輔大臣、大長者、大",
    "T13n0412_002:0786b21": "剎利、大婆羅門等，若遇最下貧窮，乃至癃殘",
    "T13n0412_002:0786b22": "瘖瘂，聾癡無目，如是種種不完具者。是大國",
    "T13n0412_002:0786b23": "王等，欲布施時，若能具大慈悲，下心含笑，",
    "T13n0412_002:0786b24": "親手遍布施，或使人施，軟言慰喻。是國王等，",
    "T13n0412_002:0786b25": "所獲福利，如布施百恒河沙佛功德之利。",
    "T13n0412_002:0786b26": "何以故？緣是國王等，於是最貧賤輩，及不完",
    "T13n0412_002:0786b27": "具者，發大慈心，是故福利，有如此報：百千",
    "T13n0412_002:0786b28": "生中，常得七寶具足，何況衣食受用？「復次，地",
    "T13n0412_002:0786b29": "藏！若未來世，有諸國王，至婆羅門等，遇佛",
    "T13n0412_002:0786c01": "塔寺，或佛形像，乃至菩薩、聲聞、辟支佛像，躬",
    "T13n0412_002:0786c02": "自營辦，供養布施。是國王等，當得三劫為帝",
    "T13n0412_002:0786c03": "釋身，受勝妙樂。若能以此布施福利，迴向",
    "T13n0412_002:0786c04": "法界，是大國王等，於十劫中，常為大梵天",
    "T13n0412_002:0786c05": "王。「復次，地藏！若未來世，有諸國王，至婆羅",
    "T13n0412_002:0786c06": "門等，遇先佛塔廟，或至經像，毀壞破落，乃",
    "T13n0412_002:0786c07": "能發心修補。是國王等，或自營辦，或勸他人，",
    "T13n0412_002:0786c08": "乃至百千人等，布施結緣。是國王等，百千生",
    "T13n0412_002:0786c09": "中，常為轉輪王身。如是他人同布施者，百千",
    "T13n0412_002:0786c10": "生中，常為小國王身。更能於塔廟前，發迴",
    "T13n0412_002:0786c11": "向心，如是國王，乃及諸人，盡成佛道，以此",
    "T13n0412_002:0786c12": "果報，無量無邊。「復次，地藏！未來世中，有諸國",
    "T13n0412_002:0786c13": "王，及婆羅門等，見諸老病，及生產婦女，若一",
    "T13n0412_002:0786c14": "念間，具大慈心，布施醫藥、飲食、臥具，使令安",
    "T13n0412_002:0786c15": "樂。如是福利，最不思議：一百劫中，常為淨居",
    "T13n0412_002:0786c16": "天主；二百劫中，常為六欲天主；畢竟成佛，永",
    "T13n0412_002:0786c17": "不墮惡道，乃至百千生中，耳不聞苦聲。「復",
    "T13n0412_002:0786c18": "次，地藏！若未來世中，有諸國王，及婆羅門等，",
    "T13n0412_002:0786c19": "能作如是布施，獲福無量，更能迴向，不問",
    "T13n0412_002:0786c20": "多少，畢竟成佛，何況釋梵轉輪之報？是故，地",
    "T13n0412_002:0786c21": "藏！普勸眾生，當如是學。「復次，地藏！未來世",
    "T13n0412_002:0786c22": "中，若善男子、善女人，於佛法中，種少善根，",
    "T13n0412_002:0786c23": "毛髮沙塵等許，所受福利，不可為喻。復次，",
    "T13n0412_002:0786c24": "地藏！未來世中，若有善男子、善女人，遇佛形",
    "T13n0412_002:0786c25": "像、菩薩形像、辟支佛形像、轉輪王形像，布施",
    "T13n0412_002:0786c26": "供養，得無量福，常在人天，受勝妙樂。若能",
    "T13n0412_002:0786c27": "迴向法界，是人福利，不可為喻。「復次，地藏！",
    "T13n0412_002:0786c28": "未來世中，若有善男子、善女人，遇大乘經典，",
    "T13n0412_002:0786c29": "或聽聞一偈一句，發殷重心，讚歎恭敬，布施",
    "T13n0412_002:0787a01": "供養。是人獲大果報，無量無邊。若能迴向",
    "T13n0412_002:0787a02": "法界，其福不可為喻。「復次，地藏！若未來世",
    "T13n0412_002:0787a03": "中，有善男子、善女人，遇佛塔寺、大乘經典新",
    "T13n0412_002:0787a04": "者，布施供養，瞻禮讚歎，恭敬合掌；若遇故者",
    "T13n0412_002:0787a05": "或毀壞者，修補營理，或獨發心，或勸多人同",
    "T13n0412_002:0787a06": "共發心。如是等輩，三十生中，常為諸小國王。",
    "T13n0412_002:0787a07": "檀越之人，常為輪王，還以善法，教化諸小",
    "T13n0412_002:0787a08": "國王。「復次，地藏！未來世中，若有善男子、善女",
    "T13n0412_002:0787a09": "人，於佛法中，所種善根，或布施供養，或修",
    "T13n0412_002:0787a10": "補塔寺，或裝理經典，乃至一毛一塵，一沙一",
    "T13n0412_002:0787a11": "渧。如是善事，但能迴向法界，是人功德，百千",
    "T13n0412_002:0787a12": "生中，受上妙樂。如但迴向自家眷屬，或自身",
    "T13n0412_002:0787a13": "利益，如是之果，即三生受樂，捨一得萬報。",
    "T13n0412_002:0787a14": "是故，地藏！布施因緣，其事如是。」",
    "T13n0412_002:0787a15": "地神護法品第十一",
    "T13n0412_002:0787a16": "爾時，堅牢地神白佛言：「世尊！我從昔來，瞻",
    "T13n0412_002:0787a17": "視頂禮無量菩薩摩訶薩，皆是大不可思議",
    "T13n0412_002:0787a18": "神通智慧，廣度眾生。是地藏菩薩摩訶薩，於",
    "T13n0412_002:0787a19": "諸菩薩，誓願深重。世尊！是地藏菩薩，於閻浮",
    "T13n0412_002:0787a20": "提，有大因緣。如文殊、普賢、觀音、彌勒，亦",
    "T13n0412_002:0787a21": "化百千身形，度於六道，其願尚有畢竟。是",
    "T13n0412_002:0787a22": "地藏菩薩，教化六道一切眾生，所發誓願劫",
    "T13n0412_002:0787a23": "數，如千百億恒河沙。「世尊！我觀未來及現在",
    "T13n0412_002:0787a24": "眾生，於所住處，於南方清潔之地，以土石",
    "T13n0412_002:0787a25": "竹木，作其龕室。是中能塑畫，乃至金銀銅鐵，",
    "T13n0412_002:0787a26": "作地藏形像，燒香供養，瞻禮讚歎。是人居處，",
    "T13n0412_002:0787a27": "即得十種利益。何等為十？一者，土地豐壤。",
    "T13n0412_002:0787a28": "二者，家宅永安。三者，先亡生天。四者，現存益",
    "T13n0412_002:0787a29": "壽。五者，所求遂意。六者，無水火災。七者，虛耗",
    "T13n0412_002:0787b01": "辟除。八者，杜絕惡夢。九者，出入神護。十者，",
    "T13n0412_002:0787b02": "多遇聖因。「世尊！未來世中，及現在眾生，若能",
    "T13n0412_002:0787b03": "於所住處方面，作如是供養，得如是利益。」",
    "T13n0412_002:0787b04": "復白佛言：「世尊！未來世中，若有善男子、善",
    "T13n0412_002:0787b05": "女人，於所住處，有此經典及菩薩像，是人",
    "T13n0412_002:0787b06": "更能轉讀經典，供養菩薩。我常日夜，以本神",
    "T13n0412_002:0787b07": "力，衛護是人，乃至水火盜賊，大橫小橫，一切",
    "T13n0412_002:0787b08": "惡事，悉皆銷滅。」佛告堅牢地神：「汝大神力，諸",
    "T13n0412_002:0787b09": "神少及。何以故？閻浮土地，悉蒙汝護。乃至",
    "T13n0412_002:0787b10": "草木沙石，稻麻竹葦，穀米寶貝，從地而有，皆",
    "T13n0412_002:0787b11": "因汝力。又常稱揚地藏菩薩利益之事，汝",
    "T13n0412_002:0787b12": "之功德，及以神通，百千倍於常分。地神！若",
    "T13n0412_002:0787b13": "未來世中，有善男子、善女人，供養菩薩，及",
    "T13n0412_002:0787b14": "轉讀是經，但依地藏本願經一事修行者，",
    "T13n0412_002:0787b15": "汝以本神力，而擁護之。勿令一切災害，及",
    "T13n0412_002:0787b16": "不如意事，輒聞於耳，何況令受？非但汝獨",
    "T13n0412_002:0787b17": "護是人故，亦有釋梵眷屬、諸天眷屬，擁護",
    "T13n0412_002:0787b18": "是人。何故得如是聖賢擁護？皆由瞻禮地",
    "T13n0412_002:0787b19": "藏形像，及轉讀是本願經故。自然畢竟出離",
    "T13n0412_002:0787b20": "苦海，證涅槃樂。以是之故，得大擁護。」",
    "T13n0412_002:0787b21": "見聞利益品第十二",
    "T13n0412_002:0787b22": "爾時，世尊從頂門上，放百千萬億大毫相光——",
    "T13n0412_002:0787b23": "所謂白毫相光、大白毫相光、瑞毫相光、大瑞",
    "T13n0412_002:0787b24": "毫相光、玉毫相光、大玉毫相光、紫毫相光、大",
    "T13n0412_002:0787b25": "紫毫相光、青毫相光、大青毫相光、碧毫相光、",
    "T13n0412_002:0787b26": "大碧毫相光、紅毫相光、大紅毫相光、綠毫相",
    "T13n0412_002:0787b27": "光、大綠毫相光、金毫相光、大金毫相光、慶雲",
    "T13n0412_002:0787b28": "毫相光、大慶雲毫相光、千輪毫光、大千輪毫",
    "T13n0412_002:0787b29": "光、寶輪毫光、大寶輪毫光、日輪毫光、大日輪",
    "T13n0412_002:0787c01": "毫光、月輪毫光、大月輪毫光、宮殿毫光、大宮",
    "T13n0412_002:0787c02": "殿毫光、海雲毫光、大海雲毫光。於頂門上，",
    "T13n0412_002:0787c03": "放如是等毫相光已，出微妙音，告諸大眾、",
    "T13n0412_002:0787c04": "天龍八部、人、非人等：「聽吾今日於忉利天宮",
    "T13n0412_002:0787c05": "稱揚讚歎地藏菩薩於人天中利益等事、不",
    "T13n0412_002:0787c06": "思議事、超聖因事、證十地事、畢竟不退阿",
    "T13n0412_002:0787c07": "耨多羅三藐三菩提事。」說是語時，會中有",
    "T13n0412_002:0787c08": "一菩薩摩訶薩，名觀世音，從座而起，胡跪",
    "T13n0412_002:0787c09": "合掌，白佛言：「世尊！是地藏菩薩摩訶薩，具",
    "T13n0412_002:0787c10": "大慈悲，憐愍罪苦眾生，於千萬億世界，化",
    "T13n0412_002:0787c11": "千萬億身。所有功德，及不思議威神之力，我",
    "T13n0412_002:0787c12": "聞世尊與十方無量諸佛，異口同音，讚歎地",
    "T13n0412_002:0787c13": "藏菩薩云：正使過去現在未來諸佛，說其功",
    "T13n0412_002:0787c14": "德，猶不能盡。向者，又蒙世尊普告大眾，欲",
    "T13n0412_002:0787c15": "稱揚地藏利益等事。唯願世尊，為現在未來",
    "T13n0412_002:0787c16": "一切眾生，稱揚地藏不思議事，令天龍八部，",
    "T13n0412_002:0787c17": "瞻禮獲福。」佛告觀世音菩薩：「汝於娑婆世",
    "T13n0412_002:0787c18": "界，有大因緣。若天若龍、若男若女、若神若鬼，",
    "T13n0412_002:0787c19": "乃至六道罪苦眾生，聞汝名者、見汝形者、",
    "T13n0412_002:0787c20": "戀慕汝者、讚歎汝者，是諸眾生，於無上道，",
    "T13n0412_002:0787c21": "必不退轉，常生人天，具受妙樂，因果將熟，",
    "T13n0412_002:0787c22": "遇佛授記。汝今具大慈悲，憐愍眾生，及天",
    "T13n0412_002:0787c23": "龍八部，聽吾宣說地藏菩薩不思議利益之",
    "T13n0412_002:0787c24": "事。汝當諦聽，吾今說之。」觀世音言：「唯然，世",
    "T13n0412_002:0787c25": "尊！願樂欲聞。」佛告觀世音菩薩：「未來現在諸",
    "T13n0412_002:0787c26": "世界中，有天人受天福盡，有五衰相現，或",
    "T13n0412_002:0787c27": "有墮於惡道之者。如是天人，若男若女，當",
    "T13n0412_002:0787c28": "現相時，或見地藏菩薩形像，或聞地藏菩薩",
    "T13n0412_002:0787c29": "名，一瞻一禮，是諸天人，轉增天福，受大快",
    "T13n0412_002:0788a01": "樂，永不墮三惡道報。何況見聞菩薩，以諸",
    "T13n0412_002:0788a02": "香、華、衣服、飲食、寶貝、瓔珞，布施供養，所獲功",
    "T13n0412_002:0788a03": "德福利，無量無邊。「復次，觀世音！若未來現在",
    "T13n0412_002:0788a04": "諸世界中，六道眾生，臨命終時，得聞地藏",
    "T13n0412_002:0788a05": "菩薩名，一聲歷耳根者，是諸眾生，永不歷",
    "T13n0412_002:0788a06": "三惡道苦。何況臨命終時，父母眷屬，將是命",
    "T13n0412_002:0788a07": "終人舍宅、財物、寶貝、衣服，塑畫地藏形像。或",
    "T13n0412_002:0788a08": "使病人未終之時，眼耳見聞，知道眷屬將",
    "T13n0412_002:0788a09": "舍宅寶貝等，為其自身，塑畫地藏菩薩形",
    "T13n0412_002:0788a10": "像。是人若是業報合受重病者，承斯功德，",
    "T13n0412_002:0788a11": "尋即除愈，壽命增益。是人若是業報命盡，應",
    "T13n0412_002:0788a12": "有一切罪障業障，合墮惡趣者，承斯功德，",
    "T13n0412_002:0788a13": "命終之後，即生人天，受勝妙樂，一切罪障，悉",
    "T13n0412_002:0788a14": "皆銷滅。「復次，觀世音菩薩！若未來世，有男子",
    "T13n0412_002:0788a15": "女人，或乳哺時，或三歲、五歲、十歲已下，亡失",
    "T13n0412_002:0788a16": "父母，乃及亡失兄弟姊妹。是人年既長大，",
    "T13n0412_002:0788a17": "思憶父母，及諸眷屬，不知落在何趣？生何",
    "T13n0412_002:0788a18": "世界？生何天中？是人若能塑畫地藏菩薩形",
    "T13n0412_002:0788a19": "像，乃至聞名，一瞻一禮，一日至七日，莫退",
    "T13n0412_002:0788a20": "初心，聞名見形，瞻禮供養。是人眷屬，假因",
    "T13n0412_002:0788a21": "業故，墮惡趣者，計當劫數，承斯男女兄弟",
    "T13n0412_002:0788a22": "姊妹塑畫地藏形像、瞻禮功德，尋即解脫，生",
    "T13n0412_002:0788a23": "人天中；受勝妙樂者，即承斯功德，轉增聖",
    "T13n0412_002:0788a24": "因，受無量樂。是人更能三七日中，一心瞻禮",
    "T13n0412_002:0788a25": "地藏形像，念其名字，滿於萬遍。當得菩薩",
    "T13n0412_002:0788a26": "現無邊身，具告是人眷屬生界；或於夢中，",
    "T13n0412_002:0788a27": "菩薩現大神力，親領是人於諸世界，見諸",
    "T13n0412_002:0788a28": "眷屬。更能每日，念菩薩名千遍，至于千日。",
    "T13n0412_002:0788a29": "是人當得菩薩遣所在土地鬼神，終身衛",
    "T13n0412_002:0788b01": "護，現世衣食豐溢，無諸疾苦，乃至橫事不",
    "T13n0412_002:0788b02": "入其門，何況及身？是人畢竟得菩薩摩頂",
    "T13n0412_002:0788b03": "授記。「復次，觀世音菩薩！若未來世，有善男子、",
    "T13n0412_002:0788b04": "善女人，欲發廣大慈心，救度一切眾生者，",
    "T13n0412_002:0788b05": "欲修無上菩提者，欲出離三界者。是諸人",
    "T13n0412_002:0788b06": "等，見地藏形像及聞名者，至心歸依，或以",
    "T13n0412_002:0788b07": "香華衣服、寶貝飲食，供養瞻禮。是善男女等，",
    "T13n0412_002:0788b08": "所願速成，永無障礙。「復次，觀世音！若未來世，",
    "T13n0412_002:0788b09": "有善男子、善女人，欲求現在未來百千萬億",
    "T13n0412_002:0788b10": "等願、百千萬億等事，但當歸依、瞻禮、供養、",
    "T13n0412_002:0788b11": "讚歎地藏菩薩形像，如是所願所求，悉皆成",
    "T13n0412_002:0788b12": "就。復願地藏菩薩，具大慈悲，永擁護我，是",
    "T13n0412_002:0788b13": "人於睡夢中，即得菩薩摩頂授記。「復次，觀世",
    "T13n0412_002:0788b14": "音菩薩！若未來世，善男子、善女人，於大乘經",
    "T13n0412_002:0788b15": "典，深生珍重，發不思議心，欲讀欲誦。縱遇",
    "T13n0412_002:0788b16": "明師，教視令熟，旋得旋忘，動經年月，不能",
    "T13n0412_002:0788b17": "讀誦。是善男子等，有宿業障，未得銷除，故",
    "T13n0412_002:0788b18": "於大乘經典，無讀誦性。如是之人，聞地藏",
    "T13n0412_002:0788b19": "菩薩名，見地藏菩薩像，具以本心恭敬陳",
    "T13n0412_002:0788b20": "白，更以香、華、衣服、飲食、一切玩具，供養菩薩。",
    "T13n0412_002:0788b21": "以淨水一盞，經一日一夜，安菩薩前，然後",
    "T13n0412_002:0788b22": "合掌請服，迴首向南，臨入口時，至心鄭重。",
    "T13n0412_002:0788b23": "服水既畢，慎五辛、酒肉、邪婬、妄語，及諸殺害，",
    "T13n0412_002:0788b24": "一七日，或三七日。是善男子、善女人，於睡夢",
    "T13n0412_002:0788b25": "中，具見地藏菩薩現無邊身，於是人處授",
    "T13n0412_002:0788b26": "灌頂水。其人夢覺，即獲聰明，應是經典，一歷",
    "T13n0412_002:0788b27": "耳根，即當永記，更不忘失一句一偈。「復次，",
    "T13n0412_002:0788b28": "觀世音菩薩！若未來世，有諸人等：衣食不足，",
    "T13n0412_002:0788b29": "求者乖願；或多病疾，或多凶衰；家宅不安，眷",
    "T13n0412_002:0788c01": "屬分散；或諸橫事，多來忤身；睡夢之間，多有",
    "T13n0412_002:0788c02": "驚怖。如是人等，聞地藏名，見地藏形，至心",
    "T13n0412_002:0788c03": "恭敬，念滿萬遍。是諸不如意事，漸漸消滅，即",
    "T13n0412_002:0788c04": "得安樂，衣食豐溢，乃至於睡夢中，悉皆安",
    "T13n0412_002:0788c05": "樂。「復次，觀世音菩薩！若未來世，有善男子、善",
    "T13n0412_002:0788c06": "女人，或因治生，或因公私，或因生死，或因",
    "T13n0412_002:0788c07": "急事，入山林中，過渡河海，乃及大水，或經",
    "T13n0412_002:0788c08": "險道。是人先當念地藏菩薩名萬遍，所過",
    "T13n0412_002:0788c09": "土地，鬼神衛護，行住坐臥，永保安樂。乃至逢",
    "T13n0412_002:0788c10": "於虎狼師子、一切毒害，不能損之。」佛告觀",
    "T13n0412_002:0788c11": "世音菩薩：「是地藏菩薩，於閻浮提，有大因",
    "T13n0412_002:0788c12": "緣。若說於諸眾生見聞利益等事，百千劫中，",
    "T13n0412_002:0788c13": "說不能盡。是故，觀世音！汝以神力，流布是",
    "T13n0412_002:0788c14": "經，令娑婆世界眾生，百千萬劫，永受安樂。」",
    "T13n0412_002:0788c15": "爾時，世尊而說偈言：",
    "T13n0412_002:0788c16": "「吾觀地藏威神力，　　恒河沙劫說難盡，",
    "T13n0412_002:0788c17": "　見聞瞻禮一念間，　　利益人天無量事。",
    "T13n0412_002:0788c18": "　若男若女若龍神，　　報盡應當墮惡道，",
    "T13n0412_002:0788c19": "　至心歸依大士身，　　壽命轉增除罪障。",
    "T13n0412_002:0788c20": "　少失父母恩愛者，　　未知魂神在何趣？",
    "T13n0412_002:0788c21": "　兄弟姊妹及諸親，　　生長以來皆不識。",
    "T13n0412_002:0788c22": "　或塑或畫大士身，　　悲戀瞻禮不暫捨，",
    "T13n0412_002:0788c23": "　三七日中念其名。　　菩薩當現無邊體，",
    "T13n0412_002:0788c24": "　示其眷屬所生界，　　縱墮惡趣尋出離。",
    "T13n0412_002:0788c25": "　若能不退是初心，　　即獲摩頂受聖記。",
    "T13n0412_002:0788c26": "　欲修無上菩提者，　　乃至出離三界苦，",
    "T13n0412_002:0788c27": "　是人既發大悲心，　　先當瞻禮大士像，",
    "T13n0412_002:0788c28": "　一切諸願速成就，　　永無業障能遮止。",
    "T13n0412_002:0788c29": "　有人發心念經典，　　欲度群迷超彼岸，",
    "T13n0412_002:0789a01": "　雖立是願不思議，　　旋讀旋忘多廢失。",
    "T13n0412_002:0789a02": "　斯人有業障惑故，　　於大乘經不能記。",
    "T13n0412_002:0789a03": "　供養地藏以香華，　　衣服飲食諸玩具，",
    "T13n0412_002:0789a04": "　以淨水安大士前，　　一日一夜求服之，",
    "T13n0412_002:0789a05": "　發殷重心慎五辛，　　酒肉邪淫及妄語，",
    "T13n0412_002:0789a06": "　三七日內勿殺害，　　至心思念大士名。",
    "T13n0412_002:0789a07": "　即於夢中見無邊，　　覺來便得利根耳，",
    "T13n0412_002:0789a08": "　應是經教歷耳聞，　　千萬生中永不忘。",
    "T13n0412_002:0789a09": "　以是大士不思議，　　能使斯人獲此慧。",
    "T13n0412_002:0789a10": "　貧窮眾生及疾病，　　家宅凶衰眷屬離，",
    "T13n0412_002:0789a11": "　睡夢之中悉不安，　　求者乖違無稱遂。",
    "T13n0412_002:0789a12": "　至心瞻禮地藏像，　　一切惡事皆消滅，",
    "T13n0412_002:0789a13": "　至於夢中盡得安，　　衣食豐饒神鬼護。",
    "T13n0412_002:0789a14": "　欲入山林及渡海，　　毒惡禽獸及惡人，",
    "T13n0412_002:0789a15": "　惡神惡鬼并惡風，　　一切諸難諸苦惱。",
    "T13n0412_002:0789a16": "　但當瞻禮及供養，　　地藏菩薩大士像，",
    "T13n0412_002:0789a17": "　如是山林大海中，　　應是諸惡皆消滅。",
    "T13n0412_002:0789a18": "　觀音至心聽吾說，　　地藏無盡不思議，",
    "T13n0412_002:0789a19": "　百千萬劫說不周，　　廣宣大士如是力。",
    "T13n0412_002:0789a20": "　地藏名字人若聞，　　乃至見像瞻禮者，",
    "T13n0412_002:0789a21": "　香華衣服飲食奉，　　供養百千受妙樂，",
    "T13n0412_002:0789a22": "　若能以此迴法界，　　畢竟成佛超生死。",
    "T13n0412_002:0789a23": "　是故觀音汝當知，　　普告恒沙諸國土。」",
    "T13n0412_002:0789a24": "囑累人天品第十三",
    "T13n0412_002:0789a25": "爾時，世尊舉金色臂，又摩地藏菩薩摩訶薩",
    "T13n0412_002:0789a26": "頂，而作是言：「地藏！地藏！汝之神力，不可思",
    "T13n0412_002:0789a27": "議；汝之慈悲，不可思議；汝之智慧，不可思議；",
    "T13n0412_002:0789a28": "汝之辯才，不可思議。正使十方諸佛，讚歎宣",
    "T13n0412_002:0789a29": "說汝之不思議事，千萬劫中，不能得盡。地",
    "T13n0412_002:0789b01": "藏！地藏！記吾今日在忉利天中，於百千萬億",
    "T13n0412_002:0789b02": "不可說不可說一切諸佛菩薩、天龍八部大會",
    "T13n0412_002:0789b03": "之中，再以人天諸眾生等，未出三界，在火",
    "T13n0412_002:0789b04": "宅中者，付囑於汝。無令是諸眾生，墮惡趣",
    "T13n0412_002:0789b05": "中一日一夜，何況更落五無間及阿鼻地獄，",
    "T13n0412_002:0789b06": "動經千萬億劫，無有出期？「地藏！是南閻浮",
    "T13n0412_002:0789b07": "提眾生，志性無定，習惡者多，縱發善心，須",
    "T13n0412_002:0789b08": "臾即退，若遇惡緣，念念增長。以是之故，吾",
    "T13n0412_002:0789b09": "分是形，百千億化度，隨其根性而度脫之。",
    "T13n0412_002:0789b10": "地藏！吾今殷勤以天人眾，付囑於汝。未來",
    "T13n0412_002:0789b11": "之世，若有天人，及善男子、善女人，於佛法中，",
    "T13n0412_002:0789b12": "種少善根，一毛一塵，一沙一渧。汝以道力，",
    "T13n0412_002:0789b13": "擁護是人，漸修無上，勿令退失。復次，地藏！",
    "T13n0412_002:0789b14": "未來世中，若天若人，隨業報應，落在惡趣。臨",
    "T13n0412_002:0789b15": "墮趣中，或至門首，是諸眾生，若能念得一",
    "T13n0412_002:0789b16": "佛名、一菩薩名、一句一偈大乘經典。是諸眾",
    "T13n0412_002:0789b17": "生，汝以神力，方便救拔。於是人所，現無邊",
    "T13n0412_002:0789b18": "身，為碎地獄，遣令生天，受勝妙樂。」爾時，世",
    "T13n0412_002:0789b19": "尊而說偈言：",
    "T13n0412_002:0789b20": "「現在未來天人眾，　　吾今殷勤付囑汝，",
    "T13n0412_002:0789b21": "　以大神通方便度，　　勿令墮在諸惡趣。」",
    "T13n0412_002:0789b22": "爾時，地藏菩薩摩訶薩胡跪合掌，白佛言：「世",
    "T13n0412_002:0789b23": "尊！唯願世尊，不以為慮。未來世中，若有善",
    "T13n0412_002:0789b24": "男子、善女人，於佛法中，一念恭敬，我亦百千",
    "T13n0412_002:0789b25": "方便，度脫是人，於生死中，速得解脫。何況",
    "T13n0412_002:0789b26": "聞諸善事，念念修行？自然於無上道，永不",
    "T13n0412_002:0789b27": "退轉。」說是語時，會中有一菩薩，名虛空藏，",
    "T13n0412_002:0789b28": "白佛言：「世尊！我自至忉利，聞於如來讚歎",
    "T13n0412_002:0789b29": "地藏菩薩威神勢力，不可思議。未來世中，若",
    "T13n0412_002:0789c01": "有善男子、善女人，乃及一切天龍，聞此經典，",
    "T13n0412_002:0789c02": "及地藏名字，或瞻禮形像，得幾種福利？唯",
    "T13n0412_002:0789c03": "願世尊，為未來現在一切眾等，略而說之。」佛",
    "T13n0412_002:0789c04": "告虛空藏菩薩：「諦聽！諦聽！吾當為汝分別說",
    "T13n0412_002:0789c05": "之。若未來世，有善男子、善女人，見地藏形",
    "T13n0412_002:0789c06": "像，及聞此經，乃至讀誦，香華飲食、衣服珍寶，",
    "T13n0412_002:0789c07": "布施供養，讚歎瞻禮，得二十八種利益：一者",
    "T13n0412_002:0789c08": "天龍護念，二者善果日增，三者集聖上因，四",
    "T13n0412_002:0789c09": "者菩提不退，五者衣食豐足，六者疾疫不",
    "T13n0412_002:0789c10": "臨，七者離水火災，八者無盜賊厄，九者人",
    "T13n0412_002:0789c11": "見欽敬，十者神鬼助持，十一者女轉男身，",
    "T13n0412_002:0789c12": "十二者為王臣女，十三者端正相好，十四者",
    "T13n0412_002:0789c13": "多生天上，十五者或為帝王，十六者宿智命",
    "T13n0412_002:0789c14": "通，十七者有求皆從，十八者眷屬歡樂，十九",
    "T13n0412_002:0789c15": "者諸橫銷滅，二十者業道永除，二十一者去",
    "T13n0412_002:0789c16": "處盡通，二十二者夜夢安樂，二十三者先亡",
    "T13n0412_002:0789c17": "離苦，二十四者宿福受生，二十五者諸聖讚",
    "T13n0412_002:0789c18": "歎，二十六者聰明利根，二十七者饒慈愍心，",
    "T13n0412_002:0789c19": "二十八者畢竟成佛。「復次，虛空藏菩薩！若現",
    "T13n0412_002:0789c20": "在未來，天龍鬼神，聞地藏名，禮地藏形，或",
    "T13n0412_002:0789c21": "聞地藏本願事行，讚歎瞻禮，得七種利益：一",
    "T13n0412_002:0789c22": "者速超聖地，二者惡業銷滅，三者諸佛護臨，",
    "T13n0412_002:0789c23": "四者菩提不退，五者增長本力，六者宿命皆",
    "T13n0412_002:0789c24": "通，七者畢竟成佛。」爾時，十方一切諸來不可",
    "T13n0412_002:0789c25": "說不可說諸佛如來，及大菩薩、天龍八部，聞",
    "T13n0412_002:0789c26": "釋迦牟尼佛，稱揚讚歎地藏菩薩，大威神力，",
    "T13n0412_002:0789c27": "不可思議，歎未曾有。是時忉利天，雨無量香",
    "T13n0412_002:0789c28": "華，天衣珠瓔，供養釋迦牟尼佛，及地藏菩薩",
    "T13n0412_002:0789c29": "已。一切眾會，俱復瞻禮，合掌而退。",
    "T13n0412_002:0790a01": "地藏菩薩本願經卷下"
}