{
    "T24n1487_001:1028c09": "佛說菩薩內戒經",
    "T24n1487_001:1028c11": "宋北印度三藏求那跋摩譯",
    "T24n1487_001:1028c12": "佛以十五日說戒時，文殊師利正衣服，以頭",
    "T24n1487_001:1028c13": "腦著佛足，起長跪，白佛言：「若有初發意菩薩，",
    "T24n1487_001:1028c14": "於道於俗當用何等功德，以開化一切眾生，",
    "T24n1487_001:1028c15": "使各得成其功德？唯佛當以漚惒拘舍羅為",
    "T24n1487_001:1028c16": "我曹分別說之！」",
    "T24n1487_001:1028c17": "佛言：「善哉，善哉！文殊師利！若所問甚深、甚深，",
    "T24n1487_001:1028c18": "多所過度、多所安隱。若諦聽、諦受，吾當為",
    "T24n1487_001:1028c19": "若具說其要，各自以意施行之。」諸在會者",
    "T24n1487_001:1028c20": "及文殊師利皆言：「受教！」佛言：「當先三自歸三",
    "T24n1487_001:1028c21": "尊，當言：『某自歸佛、自歸法、自歸比丘僧、自",
    "T24n1487_001:1028c22": "歸菩薩、自歸摩訶薩、自歸文殊師利菩薩、自",
    "T24n1487_001:1028c23": "歸摩訶般若波羅蜜。",
    "T24n1487_001:1028c24": "某身作惡、口言惡、意念惡，不知故作，後不復",
    "T24n1487_001:1028c25": "作。菩薩道十萬劫常行四等心，某從十萬",
    "T24n1487_001:1028c26": "劫以來，身作惡、口言惡、意念惡，不知故作，後",
    "T24n1487_001:1028c27": "不復作。某先世時，不行菩薩道，今這行菩",
    "T24n1487_001:1028c28": "薩道。以棄惡故，從今以往晝夜作善，不敢復",
    "T24n1487_001:1028c29": "犯諸惡。』「波藍質兜波初發意菩薩，當行六波",
    "T24n1487_001:1029a01": "羅蜜。何謂六？第一檀波羅蜜：布施意行；第二",
    "T24n1487_001:1029a02": "尸波羅蜜：持戒意行；第三羼提波羅蜜：忍辱",
    "T24n1487_001:1029a03": "意行；第四惟逮波羅蜜：精進意行；第五禪波",
    "T24n1487_001:1029a04": "羅蜜：一心意行；第六般若波羅蜜：智慧意行。",
    "T24n1487_001:1029a05": "若見人分檀布施，政心代其歡喜；若見人持",
    "T24n1487_001:1029a06": "戒，政心代其歡喜；若見人忍辱，政心代其歡",
    "T24n1487_001:1029a07": "喜；若見人精進，政心代其歡喜；若見人坐禪，",
    "T24n1487_001:1029a08": "政心代其歡喜；若見人智慧說經，政心代其",
    "T24n1487_001:1029a09": "歡喜。「菩薩當知三願乃為菩薩。何謂三？一，",
    "T24n1487_001:1029a10": "願我當作佛，我當作佛時，令國中無有三惡",
    "T24n1487_001:1029a11": "道者，皆有金銀、水精、琉璃七寶，人民壽無極，",
    "T24n1487_001:1029a12": "皆自然飯食、衣被，五樂、倡伎、宮殿舍；二，願我",
    "T24n1487_001:1029a13": "往生阿彌陀佛前；三，願我世世與佛相值，佛",
    "T24n1487_001:1029a14": "當授我莂。是為三願，合會為十五戒，具菩",
    "T24n1487_001:1029a15": "薩所當奉行。惒闍名明師，阿祇利名文殊師",
    "T24n1487_001:1029a16": "利，前已過去菩薩，皆從波藍質兜波發意行",
    "T24n1487_001:1029a17": "菩薩道，自致得作佛；無有菩薩道亦無有佛，",
    "T24n1487_001:1029a18": "是故當行菩薩道，當作佛。",
    "T24n1487_001:1029a19": "「菩薩入松寺有五事：入松寺，不得著葌入",
    "T24n1487_001:1029a20": "松寺；不得持繖蓋入松寺；當禮佛，繞塔三匝，",
    "T24n1487_001:1029a21": "入松寺；若見不淨污穢當掃棄，入松寺；見諸",
    "T24n1487_001:1029a22": "沙門皆當作禮。「菩薩行道路有二事：若天熱、",
    "T24n1487_001:1029a23": "若雨時，見有樹木、屋舍，當讓人先坐；若見",
    "T24n1487_001:1029a24": "井水、泉水、若見人持水，當讓人飲，若見大溪",
    "T24n1487_001:1029a25": "水極自飲。是為二事。",
    "T24n1487_001:1029a26": "「菩薩得人飲食時有三事：視上下皆令等；若",
    "T24n1487_001:1029a27": "不等得，當分令等；飯已，得水飲，當讓上座先",
    "T24n1487_001:1029a28": "飲，若飲已，不得先起去，當與眾人俱起。是為",
    "T24n1487_001:1029a29": "十法則。」",
    "T24n1487_001:1029b01": "第一時",
    "T24n1487_001:1029b02": "「南無佛！今受尸四十七戒。何謂四十七？「一",
    "T24n1487_001:1029b03": "者，菩薩不得殺生，身、口、意不得念殺生，念殺",
    "T24n1487_001:1029b04": "生者不得為菩薩也。「二者，菩薩不得盜他人",
    "T24n1487_001:1029b05": "財物。「三者，菩薩不得淫妷他人婦女。「四者，",
    "T24n1487_001:1029b06": "菩薩不欺怠人。「五者，菩薩不得飲酒。「六者，菩",
    "T24n1487_001:1029b07": "薩不得兩舌。「七者，菩薩不得惡口。「八者，菩薩",
    "T24n1487_001:1029b08": "不得妄言。「九者，菩薩不得綺語。「十者，菩薩不",
    "T24n1487_001:1029b09": "得嫉妬。「十一，者菩薩不得瞋恚。「十二者，菩薩",
    "T24n1487_001:1029b10": "不得癡疑。「十三者，菩薩不得信邪魔道。「十四",
    "T24n1487_001:1029b11": "者，菩薩不得持惡行教人。「十五者，菩薩當廣",
    "T24n1487_001:1029b12": "方便益布施。「十六者，菩薩不得慳貪。「十七者，",
    "T24n1487_001:1029b13": "菩薩不得貪利他人財物。「十八者，菩薩不得",
    "T24n1487_001:1029b14": "邪心賊害人。「十九者，菩薩不得讒擊人。「二十",
    "T24n1487_001:1029b15": "者，菩薩不得撾捶人。「二十一者，菩薩不得掠",
    "T24n1487_001:1029b16": "取良民作奴婢。「二十二者，菩薩不得販賣奴",
    "T24n1487_001:1029b17": "婢。「二十三者，菩薩不得賣妻子與人。「二十四",
    "T24n1487_001:1029b18": "者，菩薩不得男女更相婬戲。「二十五者，菩薩",
    "T24n1487_001:1029b19": "不得至博戲婬女舍。「二十六者，菩薩不得至",
    "T24n1487_001:1029b20": "黃門家。「二十七者，菩薩不得相欺詐。「二十八",
    "T24n1487_001:1029b21": "者，菩薩不得持重稱侵人。「二十九者，菩薩不",
    "T24n1487_001:1029b22": "得持輕稱欺人。「三十者菩，薩不得持大斗侵",
    "T24n1487_001:1029b23": "人。「三十一者，菩薩不得持小斗欺人。「三十二",
    "T24n1487_001:1029b24": "者，菩薩不得持長尺侵人。「三十三者，菩薩不",
    "T24n1487_001:1029b25": "得持短尺欺人。「三十四者，菩薩不得斷棄牛",
    "T24n1487_001:1029b26": "馬五陰。「三十五者，菩薩不得賣牛馬。「三十六",
    "T24n1487_001:1029b27": "者，菩薩不得賣象駝。「三十七者，菩薩不得賣",
    "T24n1487_001:1029b28": "騾驢。「三十八者，菩薩不得賣猪羊。「三十九者，",
    "T24n1487_001:1029b29": "菩薩不得賣雞犬畜生。「四十者，菩薩不得賣",
    "T24n1487_001:1029c01": "經法。「四十一者，菩薩不得至邪魔道家。「四十",
    "T24n1487_001:1029c02": "二者，菩薩不得至擔死人種家。「四十三者，菩",
    "T24n1487_001:1029c03": "薩不得入死喪家。「四十四者，菩薩不得入酒",
    "T24n1487_001:1029c04": "舍。「四十五者，菩薩不得入羹飯舍。「四十六者，",
    "T24n1487_001:1029c05": "菩薩得人飯時心念言：『我何時當布施與人，",
    "T24n1487_001:1029c06": "令飽滿如我今日。』「四十七者，菩薩相見心當",
    "T24n1487_001:1029c07": "歡喜，如見父母兄弟，見他人亦爾，無有異。若",
    "T24n1487_001:1029c08": "見人作菩薩道行，當等心視之，不得言某人",
    "T24n1487_001:1029c09": "善、某人惡。「是為四十七戒具菩薩。身、口、意不",
    "T24n1487_001:1029c10": "得犯十惡，不得教人犯，亦不得勸勉人犯之。",
    "T24n1487_001:1029c11": "晝夜思惟：『我持是戒，堅住不動，會當得三術：",
    "T24n1487_001:1029c12": "一者，得阿惟越致；二者，得阿惟顏；三者，當得",
    "T24n1487_001:1029c13": "作佛。』」",
    "T24n1487_001:1029c14": "第二時",
    "T24n1487_001:1029c15": "「南無佛！今受羼阿惟越致法四門。何謂四？佛",
    "T24n1487_001:1029c16": "二十因緣、法二十因緣、身二十因緣、摩訶",
    "T24n1487_001:1029c17": "般若波羅蜜二十因緣。「何謂佛二十因緣？是",
    "T24n1487_001:1029c18": "為佛、多陀阿伽度、阿羅呵、三耶三佛陀術闍，",
    "T24n1487_001:1029c19": "發心所念，天眼洞視，豫知他人心中所念；",
    "T24n1487_001:1029c20": "遮蘭那身、口、心所行三般術闍，遮蘭那三般",
    "T24n1487_001:1029c21": "是三蓋，乃成須迦頭，須迦頭是泥洹；由迦",
    "T24n1487_001:1029c22": "庇多，世間之父；阿耨多羅，天上天下無有在",
    "T24n1487_001:1029c23": "其上者；浮溜沙，勇猛男子；曇摩沙羅祁，曇",
    "T24n1487_001:1029c24": "摩者法，沙羅祁者馭法世；多提惒摩耨沙那，",
    "T24n1487_001:1029c25": "教天上、天下人佛陀；波迦惒，政蹈地足下",
    "T24n1487_001:1029c26": "平；行時直舉足；手足指間肉相連；紫磨金",
    "T24n1487_001:1029c27": "色；兩手兩肩項上有浮肉；頰車如師子；四十",
    "T24n1487_001:1029c28": "齒正白平；出舌入耳、入目、入鼻、自覆面；肉髻。",
    "T24n1487_001:1029c29": "是為佛二十種因緣。「何謂法二十因緣？阿術",
    "T24n1487_001:1030a01": "闍本癡；僧迦羅所為；惟然那知眾事；那摩留",
    "T24n1487_001:1030a02": "波，那摩名，留波，眼所見；沙羅耶多那，福罪",
    "T24n1487_001:1030a03": "法來至；波利，眼、耳、鼻、口、身、意；痛痒惒檀那，若",
    "T24n1487_001:1030a04": "病未差時惒毒痛，若病已差快痛三根：那迦",
    "T24n1487_001:1030a05": "摩怛那，波惒怛那，惟波惒怛那；男子、女人",
    "T24n1487_001:1030a06": "所愛樂；願欲作天、作人，願令我身富貴無有",
    "T24n1487_001:1030a07": "極；傴波他那，師使弟子授教作波惒，其事",
    "T24n1487_001:1030a08": "成耶祁天下人生；闍羅摩羅那，闍老，摩羅那",
    "T24n1487_001:1030a09": "死。是為十二因緣生死。四意。何謂四？身意念、",
    "T24n1487_001:1030a10": "痛痒意念、心意念、法意念，是謂四意念。四神",
    "T24n1487_001:1030a11": "足，欲、精進、意、慧，是為四神足。是為法二十種",
    "T24n1487_001:1030a12": "因緣。",
    "T24n1487_001:1030a13": "「何謂身二十因緣？三事身所作。何謂三？殺、盜、",
    "T24n1487_001:1030a14": "婬。身自不殺，不得教人殺；身自不盜，不得教",
    "T24n1487_001:1030a15": "人盜；身自不淫，不得教人淫。四事口所作。何",
    "T24n1487_001:1030a16": "謂四？兩舌、惡口、妄言、綺語。口自不兩舌，不得",
    "T24n1487_001:1030a17": "教人兩舌；自不惡口，不得教人惡口；自不妄",
    "T24n1487_001:1030a18": "言，不得教人妄言；自不綺語，不得教人綺語。",
    "T24n1487_001:1030a19": "三事意所作。何謂三？嫉妬、瞋恚、癡疑。意自不",
    "T24n1487_001:1030a20": "嫉妬，不得教人嫉妬；意自不瞋恚，不得教人",
    "T24n1487_001:1030a21": "瞋恚；意自不癡疑，不得教人癡疑。身、口、意不",
    "T24n1487_001:1030a22": "得犯是十事，不得教人犯。是為身、口、意法二",
    "T24n1487_001:1030a23": "十種因緣。",
    "T24n1487_001:1030a24": "「何謂摩訶般若波羅蜜二十因緣？先世所念，",
    "T24n1487_001:1030a25": "欲令一切天下人皆作佛，欲令一切天下人",
    "T24n1487_001:1030a26": "皆洞視，欲令一切天下人皆徹聽。波羅質然",
    "T24n1487_001:1030a27": "知人意，欲令一切天下人皆知人意。阿耨沙",
    "T24n1487_001:1030a28": "耶阿耨沙耶然那，知一切天下人意所念，欲",
    "T24n1487_001:1030a29": "令一切天下人皆知一切人意所念。因利耶",
    "T24n1487_001:1030b01": "波利浮利耶然那，眼、耳、鼻、舌、身、意，因利，佛所",
    "T24n1487_001:1030b02": "知，欲令一切天下人皆知。佛現威神然那，欲",
    "T24n1487_001:1030b03": "令一切天下人皆知。摩訶迦留祁然那，佛慈",
    "T24n1487_001:1030b04": "心念一切天下人，欲令一切天下人。薩惒浮",
    "T24n1487_001:1030b05": "然那，皆知一切天下人事，欲令一切天下人",
    "T24n1487_001:1030b06": "皆知一切人事。阿那恕羅然那，佛智慧一切",
    "T24n1487_001:1030b07": "天下鬼神、天神、龍神皆不能禁制，欲令一切",
    "T24n1487_001:1030b08": "天下人皆知是智慧。是為摩訶般若波羅蜜二",
    "T24n1487_001:1030b09": "十種因緣，合會為八十種因緣阿惟越致菩",
    "T24n1487_001:1030b10": "薩法。以過去、當來、今現在菩薩，是為八十種",
    "T24n1487_001:1030b11": "因緣皆合會，是為菩薩法。」",
    "T24n1487_001:1030b12": "第三時",
    "T24n1487_001:1030b13": "「南無佛！今受惟逮法二十因緣，行之自知宿",
    "T24n1487_001:1030b14": "命。何謂二十？有五因緣多福。何謂五？檀那福",
    "T24n1487_001:1030b15": "多、尸福多、念福多、所作善無量福多、治政",
    "T24n1487_001:1030b16": "松寺無量福多。是五多福。",
    "T24n1487_001:1030b17": "「有五因緣護身。何謂五護？身護、口護、意護、尸",
    "T24n1487_001:1030b18": "護、戒護。是為五因緣護身。",
    "T24n1487_001:1030b19": "「菩薩有五意。何謂五？尸意、好心善意、布施意、",
    "T24n1487_001:1030b20": "念善道意、慧意。是為五意。合會為二十種",
    "T24n1487_001:1030b21": "因緣，行之自知宿命，乃致阿耨多羅三耶",
    "T24n1487_001:1030b22": "三菩。何謂阿耨多羅？天上天下無有在其",
    "T24n1487_001:1030b23": "上者。」",
    "T24n1487_001:1030b24": "第四時",
    "T24n1487_001:1030b25": "「南無佛！今受四禪法。何謂禪法？菩薩坐禪一",
    "T24n1487_001:1030b26": "心念佛，佛空、無所有，意便止。復念貪婬五所",
    "T24n1487_001:1030b27": "欲，已無貪婬五所欲，便得一禪；",
    "T24n1487_001:1030b28": "菩薩坐禪一心念法，法亦空、無所有，意便無",
    "T24n1487_001:1030b29": "瞋恚痛痒，已無瞋恚痛痒，如是便得二禪；菩",
    "T24n1487_001:1030c01": "薩坐禪一心念摩訶般若波羅蜜，亦空、無所",
    "T24n1487_001:1030c02": "有，意便無愚癡，如是便得三禪；",
    "T24n1487_001:1030c03": "菩薩已得三禪，諸惡已盡，無所復念，意清淨",
    "T24n1487_001:1030c04": "不動不搖，便得四禪。一心不復轉，自然得五旬，",
    "T24n1487_001:1030c05": "是為菩薩行禪法。」",
    "T24n1487_001:1030c06": "第五時",
    "T24n1487_001:1030c07": "「南無佛！今受般若三昧法。何謂三昧法？菩薩",
    "T24n1487_001:1030c08": "三昧，慈哀念一切十方諸天、人民、父母、兄弟、",
    "T24n1487_001:1030c09": "妻子、怨家、債主、泥犁、薜荔、畜生，諸在厄難勤",
    "T24n1487_001:1030c10": "苦及人非人、薩惒薩，皆欲令解脫勤苦，得",
    "T24n1487_001:1030c11": "出生人道，奉行六波羅蜜、阿耨多羅三耶三",
    "T24n1487_001:1030c12": "菩心，是為菩薩三昧法。",
    "T24n1487_001:1030c13": "「菩薩三昧，等心護一切十方諸天、人民、父母、",
    "T24n1487_001:1030c14": "兄弟、妻子、怨家、債主、泥犁、薜荔、畜生中人及",
    "T24n1487_001:1030c15": "非人、非薩惒薩，皆欲令解脫勤苦，富樂安隱，",
    "T24n1487_001:1030c16": "發阿耨多羅三耶三菩心，是為菩薩三昧法。",
    "T24n1487_001:1030c17": "「菩薩三昧，等意慈心哀愍念一切十方諸天、",
    "T24n1487_001:1030c18": "人民、父母、兄弟、妻子、怨家、債主、泥犁、薜荔、畜",
    "T24n1487_001:1030c19": "生中人非人、薩惒薩，視之護之，如母視護赤",
    "T24n1487_001:1030c20": "子，一切平等無有異意，已平等是為三昧法。",
    "T24n1487_001:1030c21": "從是自然得五旬。菩薩坐起晝夜思惟，常當",
    "T24n1487_001:1030c22": "平心等意，爾乃為菩薩三昧法。」",
    "T24n1487_001:1030c23": "第六時",
    "T24n1487_001:1030c24": "「南無佛，南無菩薩，南無摩訶薩！今受三昧法，",
    "T24n1487_001:1030c25": "如菩薩摩訶薩。今我持心，所作當如虛空，今",
    "T24n1487_001:1030c26": "持虛空作平，是故行菩薩道，持心視天下萬",
    "T24n1487_001:1030c27": "民如一，當如視父母兄弟妻子無異，當等心",
    "T24n1487_001:1030c28": "視之。今我歡喜為十方天下人民作善，是為",
    "T24n1487_001:1030c29": "文殊師利菩薩三昧。持是三昧戒具者，文殊",
    "T24n1487_001:1031a01": "師利菩薩當來與共語：『持是三昧戒具者，是",
    "T24n1487_001:1031a02": "為諸菩薩中最尊。』是為文殊師利菩薩三昧",
    "T24n1487_001:1031a03": "菩薩摩訶薩。「文殊師利三昧菩薩坐欲起時，",
    "T24n1487_001:1031a04": "叉手念腹中所願言：『我是菩薩摩訶薩，文殊",
    "T24n1487_001:1031a05": "師利菩薩我所作分檀布施用，是故我得菩",
    "T24n1487_001:1031a06": "薩道。若人從菩薩求目，菩薩當以目與之；若",
    "T24n1487_001:1031a07": "人從求身，菩薩以身與之；若人求財物，菩薩",
    "T24n1487_001:1031a08": "當以財物與之！』常當念言：『我是菩薩，文殊師",
    "T24n1487_001:1031a09": "利亦是菩薩，今我當諦持是身與不妄。菩薩",
    "T24n1487_001:1031a10": "常當念使十方天下人民安隱富樂，如使十",
    "T24n1487_001:1031a11": "方人民勤苦，我當念令安隱富樂解脫。菩薩",
    "T24n1487_001:1031a12": "當諦持身法，行菩薩道，菩薩當急欲作沙門，",
    "T24n1487_001:1031a13": "當持禪波羅蜜，我急當至阿彌陀佛所，我持",
    "T24n1487_001:1031a14": "是三昧，急欲與水精、琉璃、金銀共會相娛樂。』",
    "T24n1487_001:1031a15": "文殊師利菩薩惒闍名阿提波羅，",
    "T24n1487_001:1031a16": "阿祇名阿提調。」",
    "T24n1487_001:1031a17": "第七時",
    "T24n1487_001:1031a18": "「南無佛，南無法，南無比丘僧，南無諸摩訶",
    "T24n1487_001:1031a19": "薩，南無洹那鳩溜菩薩！三昧道住止，是故",
    "T24n1487_001:1031a20": "念：『十方天下人民若在冥中者，我何時當作",
    "T24n1487_001:1031a21": "大光明如日月，為十方人民作光明，如菩薩",
    "T24n1487_001:1031a22": "當為十方天下人民作大光明？』是三昧諦持",
    "T24n1487_001:1031a23": "心，當政要安心平心，當為十方天下人民，",
    "T24n1487_001:1031a24": "如日月作光明。是菩薩三昧道，當為十方天",
    "T24n1487_001:1031a25": "下人民，心作平。今十方有菩薩，十方菩薩行",
    "T24n1487_001:1031a26": "三昧，這等用是月三昧，如他菩薩亦用是三",
    "T24n1487_001:1031a27": "昧，如洹那鳩溜菩薩問釋迦文佛：『是三昧云",
    "T24n1487_001:1031a28": "何？』釋迦文佛默然無所語。洹那鳩溜復問三",
    "T24n1487_001:1031a29": "昧，釋迦文佛復無所語。洹那鳩溜菩薩自念：",
    "T24n1487_001:1031b01": "『佛何等心？』洹那鳩溜知佛心，洹那鳩溜便起",
    "T24n1487_001:1031b02": "往為佛作禮，洹那鳩溜便撾揵椎，十方三昧",
    "T24n1487_001:1031b03": "菩薩皆來會，六萬菩薩皆前為佛作禮已，皆",
    "T24n1487_001:1031b04": "坐。洹那鳩溜問佛：『當為十方天下人民平心",
    "T24n1487_001:1031b05": "三昧，名為何等為月三昧？』佛語：『六萬菩薩皆",
    "T24n1487_001:1031b06": "平心已平心，諸拘樓檀皆動搖不能住持，佛",
    "T24n1487_001:1031b07": "威神安天下，是三昧名月三昧，已得聞是三",
    "T24n1487_001:1031b08": "昧者，皆當平心行之。』」",
    "T24n1487_001:1031b09": "第八時",
    "T24n1487_001:1031b10": "「南無佛，南無法，南無比丘僧，南無諸菩薩，南",
    "T24n1487_001:1031b11": "無摩訶薩，南無文殊師利菩薩！我自念命前",
    "T24n1487_001:1031b12": "世時已行菩薩道，自念我已奉事三百億佛，",
    "T24n1487_001:1031b13": "自念我前世為菩薩時，常以慈悲喜護之心",
    "T24n1487_001:1031b14": "愍傷一切人、非人及蜎蜚蠕動之類，恒為",
    "T24n1487_001:1031b15": "之感痛，我常以經道勸勵開導之，使得入正",
    "T24n1487_001:1031b16": "法，遠去惡為善。耳不受善惡之聲，眼不視好",
    "T24n1487_001:1031b17": "醜之色，鼻不嗅臭香之氣，口不嚐味味之",
    "T24n1487_001:1031b18": "味，身不求麁細之飾，意不求可欲之欲，我自",
    "T24n1487_001:1031b19": "斷六。「我自斷三，六事不得起：耳得定，不聞善",
    "T24n1487_001:1031b20": "惡之聲；眼得定，不視好醜之色；鼻得定，不嗅",
    "T24n1487_001:1031b21": "臭香之氣；口得定，不貪著五味；身得定，不",
    "T24n1487_001:1031b22": "知寒溫之痛痒；意得定，無復往來之思想。身",
    "T24n1487_001:1031b23": "行檀波羅蜜，但欲布施；眼為尸波羅蜜，但欲",
    "T24n1487_001:1031b24": "持戒；耳為羼提波羅蜜，但欲忍辱；鼻為惟逮",
    "T24n1487_001:1031b25": "波羅蜜，但欲精進；口為禪波羅蜜，但欲一心；",
    "T24n1487_001:1031b26": "意為般若波羅蜜，但欲智慧。我常以是六事",
    "T24n1487_001:1031b27": "救濟施惠一切，我今來生復得見佛經戒，復",
    "T24n1487_001:1031b28": "得奉事三尊。我今當復以六事教化一切，廣",
    "T24n1487_001:1031b29": "利法門，開導眾人，使成大道，為一切人非人",
    "T24n1487_001:1031c01": "作唱導。「時當死不犯淨戒；時當死，死不為",
    "T24n1487_001:1031c02": "欲惑；時當死，死不為可不可動，是我平願，人",
    "T24n1487_001:1031c03": "來索身當以與之，制其所索我不逆也，是為",
    "T24n1487_001:1031c04": "菩薩。九時之戒以平等心持之，是為持戒。所",
    "T24n1487_001:1031c05": "以爾者，我為十方諸佛故，我為諸經法故，我",
    "T24n1487_001:1031c06": "為諸比丘僧故，我為諸菩薩摩訶薩故，我為",
    "T24n1487_001:1031c07": "十方天下人非人、蜎蜚蠕動之類故，我持是",
    "T24n1487_001:1031c08": "諸事憂念眾生，以故我今得菩薩道，行諸菩",
    "T24n1487_001:1031c09": "薩法。是故菩薩道難值難聞，聞之者，皆得阿",
    "T24n1487_001:1031c10": "惟越致。我今持我身命，歸十方諸佛，一心不",
    "T24n1487_001:1031c11": "復退轉。」",
    "T24n1487_001:1031c12": "第九時",
    "T24n1487_001:1031c13": "「南無佛，南無法，南無比丘僧，南無諸菩薩，",
    "T24n1487_001:1031c14": "南無摩訶薩，南無文殊師利菩薩！菩薩道甚",
    "T24n1487_001:1031c15": "難，我以身命救濟一切眾生無所愛惜。菩薩",
    "T24n1487_001:1031c16": "不作罪，亦不畏罪，宿命到來、怨家債主至，菩",
    "T24n1487_001:1031c17": "薩歡喜畢罪，亦不怖懅。菩薩持法如法，持戒",
    "T24n1487_001:1031c18": "如戒，菩薩以信故得作佛。菩薩博讀眾經，悉",
    "T24n1487_001:1031c19": "入諸道，順化眾生。菩薩常行慈心，言語儒軟，",
    "T24n1487_001:1031c20": "不中傷人意。菩薩與妻子並居，如養怨家，常",
    "T24n1487_001:1031c21": "護其意。菩薩視女人如虎狼師子如毒蛇，菩",
    "T24n1487_001:1031c22": "薩不畏；愛欲不能動菩薩意，菩薩捨欲故，愛",
    "T24n1487_001:1031c23": "欲不能得沾污菩薩清淨之行。如蓮華不於",
    "T24n1487_001:1031c24": "高山、陸地生也，菩薩於愛欲中生，如蓮華雖",
    "T24n1487_001:1031c25": "淤泥中生，不為泥塗所污也。菩薩戒內不戒",
    "T24n1487_001:1031c26": "外也，外行如地，內戒如水，水以清淨濡軟",
    "T24n1487_001:1031c27": "為行，地以多容多受為功德也。一切百草、樹",
    "T24n1487_001:1031c28": "木皆從地得生長，一切萬物皆從水得生活，",
    "T24n1487_001:1031c29": "是故菩薩功德如地如水。菩薩山居獨處，亦",
    "T24n1487_001:1032a01": "不恐懼。菩薩雖居家畜養妻子，常如獨處，恬",
    "T24n1487_001:1032a02": "然安定，無復痛痒思想之念。以故菩薩功德",
    "T24n1487_001:1032a03": "尊大、巍巍堂堂，無端無底、無邊無限，功德",
    "T24n1487_001:1032a04": "難稱難量，是為菩薩十時之戒。「菩薩常行四",
    "T24n1487_001:1032a05": "等心，平等無異，已信功德便得一住，已得一",
    "T24n1487_001:1032a06": "住便得二住，已得二住便得三住，已得三",
    "T24n1487_001:1032a07": "住便得四住，已得四住便得五住，已得五住",
    "T24n1487_001:1032a08": "便得六住，已得六住便得七住，已得七住",
    "T24n1487_001:1032a09": "便得八住，已得八住便得九住，已得九住便",
    "T24n1487_001:1032a10": "得十住，已得十住便得作佛，便度一切眾生，",
    "T24n1487_001:1032a11": "是為菩薩積累功德自致得道。其有人隨我",
    "T24n1487_001:1032a12": "諷誦是經者，既却諸惡，得佛疾也。見者、聞者",
    "T24n1487_001:1032a13": "一時歡喜者，既却己身無央數之罪，令得十",
    "T24n1487_001:1032a14": "住信心，以致得道。常當以月十五日，一日一",
    "T24n1487_001:1032a15": "夜誦讀是經，其福蓋於三界中；莫作限礙縛",
    "T24n1487_001:1032a16": "著之行，是則遠離功德，不為菩薩道也。」",
    "T24n1487_001:1032a17": "第十時",
    "T24n1487_001:1032a18": "「南無佛，南無法，南無比丘僧，南無諸菩薩，南",
    "T24n1487_001:1032a19": "無檀那鳩溜菩薩，南無文殊師利菩薩！菩薩",
    "T24n1487_001:1032a20": "常慈心愍念一切人民，見貧者、富者、豪者、貴",
    "T24n1487_001:1032a21": "者、卑賤者，強健、羸瘦、怯弱者，心常念之，欲使",
    "T24n1487_001:1032a22": "齊等。常願使十方平如水，無山坑，人民貧富",
    "T24n1487_001:1032a23": "等等無異，壽命長短等等無異，豪貴卑賤等",
    "T24n1487_001:1032a24": "等無異，求道同心，常願俱發大乘之業，一切",
    "T24n1487_001:1032a25": "人非人，皆發無上正真之道，悉有智慧，悉",
    "T24n1487_001:1032a26": "行布施，無有慳貪，悉持經戒，悉能忍辱，皆能",
    "T24n1487_001:1032a27": "精進，一心入定，見化三昧皆有漚惒拘舍羅。",
    "T24n1487_001:1032a28": "見迷惑者，願使之疾見正道；陰冥者，得覩",
    "T24n1487_001:1032a29": "光明。疾者，皆使除愈；強健，各現色力。陸行，願",
    "T24n1487_001:1032b01": "使人、馬、車牛肥壯，人手足，筋力強健，財物安",
    "T24n1487_001:1032b02": "隱；船行者，東西南北、上水下水各得其願，船",
    "T24n1487_001:1032b03": "車安隱，帆行條利。賈市百倍千倍萬倍，住止",
    "T24n1487_001:1032b04": "得處，賣買便利，貴賤各得所願。居家者，妻子、",
    "T24n1487_001:1032b05": "父母、公嫗皆使安隱，水火、盜賊、疾病、縣官無",
    "T24n1487_001:1032b06": "有。居官者，常得安隱，慈心愛育人民，家人",
    "T24n1487_001:1032b07": "富饒，無有貧窮、憂厄、苦劇者。是為菩薩十一",
    "T24n1487_001:1032b08": "時戒平等之行。善男子、善女人聞是歡喜，皆",
    "T24n1487_001:1032b09": "得阿惟越致。諸天神、地神、山神皆來侍衛帶",
    "T24n1487_001:1032b10": "持是經者，一切災害不敢干犯，是為菩薩已",
    "T24n1487_001:1032b11": "得神通。」",
    "T24n1487_001:1032b12": "第十一時",
    "T24n1487_001:1032b13": "「南無佛，南無法，南無比丘僧，南無諸菩薩摩",
    "T24n1487_001:1032b14": "訶薩，南無文殊師利菩薩！菩薩從一數、二隨、",
    "T24n1487_001:1032b15": "三止、四觀、五還、六淨以次得道，得須陀洹，得",
    "T24n1487_001:1032b16": "斯陀含、阿那含，得阿羅漢、辟支佛，皆不於中",
    "T24n1487_001:1032b17": "住；得佛道，現三十二相、八十種好紫金色，十",
    "T24n1487_001:1032b18": "種力、四無所畏、十八法不共、八種大音聲，亦",
    "T24n1487_001:1032b19": "不於中住。菩薩發大乘之業，以僧那僧涅度",
    "T24n1487_001:1032b20": "脫一切人非人，以波羅蜜示現眾人，以慈悲",
    "T24n1487_001:1032b21": "喜捨救濟眾人，菩薩以儒軟伏諸剛強，菩",
    "T24n1487_001:1032b22": "薩以漚惒拘舍羅和合眾人，菩薩以謙恭慈",
    "T24n1487_001:1032b23": "仁安慰眾人，菩薩以和悅歡喜降伏諸惡逆，",
    "T24n1487_001:1032b24": "菩薩以道力度諸愚癡，菩薩以貞潔度諸愛",
    "T24n1487_001:1032b25": "欲，菩薩以大慈愍念眾生，菩薩以省約絕諸",
    "T24n1487_001:1032b26": "財寶，菩薩以清淨斷諸醉酒，菩薩以訥言正",
    "T24n1487_001:1032b27": "心口忍辱，菩薩以經行立於精進，菩薩以少",
    "T24n1487_001:1032b28": "食絕於睡臥，菩薩以無欲輕身強健，菩薩以",
    "T24n1487_001:1032b29": "無瞋怒養於道德，菩薩以無嫉妬合聚眾人，",
    "T24n1487_001:1032c01": "菩薩以功德歸流一切人非人，是為菩薩十",
    "T24n1487_001:1032c02": "二時戒平等之行，救濟一切眾生，是為飛行",
    "T24n1487_001:1032c03": "菩薩功德具足。「有善心、好意樂聞是經，諷誦",
    "T24n1487_001:1032c04": "讀是者，是為十住阿惟顏。菩薩入水不沈，入",
    "T24n1487_001:1032c05": "火不燒，索頭與頭，索眼與眼，索耳與耳，匃鼻",
    "T24n1487_001:1032c06": "與鼻，投身虎口，不惜身命，是為菩薩大士尊",
    "T24n1487_001:1032c07": "貴功德，難稱難量，無端無底，無端無限，不",
    "T24n1487_001:1032c08": "可度量。各尊承世尊經戒，以自衛身行，與是",
    "T24n1487_001:1032c09": "經合者，舉厝得所，善加精進，善遠諸惡，莫",
    "T24n1487_001:1032c10": "犯是，犯是者非為菩薩也。是為菩薩具足正",
    "T24n1487_001:1032c11": "戒，一生補處，旦暮朝晡，當得作佛，光明相好",
    "T24n1487_001:1032c12": "皆已照現，是為功德成滿，諸善已現，威神具",
    "T24n1487_001:1032c13": "悉，一切皆敬，伏無敢當菩薩者。」佛說菩薩功",
    "T24n1487_001:1032c14": "德十二時正戒竟，文殊師利菩薩及諸來會",
    "T24n1487_001:1032c15": "神通菩薩、飛行菩薩、成就菩薩、現化菩薩，及",
    "T24n1487_001:1032c16": "八方上下諸菩薩，颰陀和菩薩、羅隣那竭菩",
    "T24n1487_001:1032c17": "薩、憍越兜菩薩、那迦達菩薩、深彌菩薩、摩",
    "T24n1487_001:1032c18": "訶須菩薩、惒菩薩、因提達菩薩、惒輪稠菩",
    "T24n1487_001:1032c19": "薩等，合七萬二千人，皆大踊躍歡喜，各現",
    "T24n1487_001:1032c20": "光明，展轉相照，各各起正衣服，前以頭腦著",
    "T24n1487_001:1032c21": "地，為佛作禮。",
    "T24n1487_001:1032c22": "第十二時",
    "T24n1487_001:1032c23": "佛說菩薩戒十二時竟，文殊師利白佛言：「菩",
    "T24n1487_001:1032c24": "薩用何功德得是十住？唯願天中天，分別說",
    "T24n1487_001:1032c25": "之。」佛言：「善哉，善哉！文殊師利！菩薩摩訶薩",
    "T24n1487_001:1032c26": "多所愛念，多所安隱，吾當為若具說其要，",
    "T24n1487_001:1032c27": "諦聽諦受。」文殊師利言：「受教！」佛言：「有十住菩",
    "T24n1487_001:1032c28": "薩功德，各有高下自有次第。」文殊師利言：「何",
    "T24n1487_001:1032c29": "等為十？」",
    "T24n1487_001:1033a01": "「一住波監質兜波菩薩法住。」佛言：「上頭見",
    "T24n1487_001:1033a02": "師端正無比，視面色無有厭、無有逮者，尊貴",
    "T24n1487_001:1033a03": "無有能過者，所教授無有能踰者，見佛威神",
    "T24n1487_001:1033a04": "儀法如是，便稍入佛道中轉導之，皆隨其意",
    "T24n1487_001:1033a05": "教度脫之，見勤苦者皆愍傷之，稍稍解曉佛",
    "T24n1487_001:1033a06": "語信向之，新發起意學佛道悉欲得了知，佛",
    "T24n1487_001:1033a07": "智十難處悉欲逮得之。何等為十難處？佛十",
    "T24n1487_001:1033a08": "種力是：一者，當供養佛；二者，當隨其所樂當",
    "T24n1487_001:1033a09": "教語之；三者，所生處皆尊貴；四者，天上天下",
    "T24n1487_001:1033a10": "無有能及者；五者，佛智慧悉逮得；六者，世世",
    "T24n1487_001:1033a11": "所生處，得見無央數佛；七者，佛經悉逮得；八",
    "T24n1487_001:1033a12": "者，悉過度諸生死；九者今脫去不久；十者，",
    "T24n1487_001:1033a13": "悉度脫十方人。",
    "T24n1487_001:1033a14": "「二住何等為阿闍浮菩薩法住？」佛言：「有十意，",
    "T24n1487_001:1033a15": "念十方人。何等為十意？一者，悉念世間善；",
    "T24n1487_001:1033a16": "二者，潔淨心；三者，皆安隱；四者，柔軟心；五者，",
    "T24n1487_001:1033a17": "悉愛等；六者，心念但欲布施與人；七者，心悉",
    "T24n1487_001:1033a18": "當護；八者，念人與我身無異；九者，心念十方",
    "T24n1487_001:1033a19": "人我視如師；十者，心念十方人視如佛。阿闍",
    "T24n1487_001:1033a20": "浮菩薩法當多學經；多學經已，當獨處山；獨",
    "T24n1487_001:1033a21": "處山，當與善師從事；與善師從事，當在善師",
    "T24n1487_001:1033a22": "邊，當易使，當隨時，隨時所作為勇；所作為",
    "T24n1487_001:1033a23": "既勇，當學入慧，中心所受法當悉持；既悉持，",
    "T24n1487_001:1033a24": "悉持法當不忘也；既不忘者，當安隱處山。所",
    "T24n1487_001:1033a25": "以者何？益於十方人故。",
    "T24n1487_001:1033a26": "「三住何等為喻阿闍菩薩法住者？」佛言：「入於",
    "T24n1487_001:1033a27": "諸法中，用十事。何等為十事？一者，諸所有皆",
    "T24n1487_001:1033a28": "無常；二者，諸所有皆勤苦；三者，諸所有皆虛；",
    "T24n1487_001:1033a29": "四者，諸所有皆非我所；五者，諸所有皆無主；",
    "T24n1487_001:1033b01": "六者，諸所有皆無利也；七者，諸所有皆無所",
    "T24n1487_001:1033b02": "止；八者，諸所有皆無所處；九者，諸所有皆無",
    "T24n1487_001:1033b03": "所著；十者，一切無所有諸法，悉入一法中，一",
    "T24n1487_001:1033b04": "法悉入諸法中。是為喻阿闍菩薩教法。",
    "T24n1487_001:1033b05": "「四住何等為閻摩期菩薩法住者？」佛言：「常願",
    "T24n1487_001:1033b06": "於佛處生，有十事：一者，不復還；二者，多深思",
    "T24n1487_001:1033b07": "於佛；三者，深思於法；四者，念比丘僧視十方",
    "T24n1487_001:1033b08": "人；五者，思惟萬物皆無所有；六者，十方佛剎",
    "T24n1487_001:1033b09": "皆虛空；七者，宿命所作了無所有；八者，所有",
    "T24n1487_001:1033b10": "如幻皆虛空；九者，諸所勤苦無所有；十者，泥",
    "T24n1487_001:1033b11": "洹虛空亦無所有，用是故生於佛法中。是為",
    "T24n1487_001:1033b12": "閻摩期菩薩教法。「五住何等為波喻三般菩",
    "T24n1487_001:1033b13": "薩法住者？」佛言：「所作功德悉度十方人，有",
    "T24n1487_001:1033b14": "十事：一者，悉護十方人；二者，悉念十方人善；",
    "T24n1487_001:1033b15": "三者，悉念十方人悉令安隱；四者，悉愛十方",
    "T24n1487_001:1033b16": "人；五者，悉哀念十方人；六者，悉念十方人莫",
    "T24n1487_001:1033b17": "使作惡；七者，悉引十方人著菩薩道中；八者，",
    "T24n1487_001:1033b18": "悉清淨於十方人；九者，悉度脫十方人；十者，",
    "T24n1487_001:1033b19": "悉使十方人般泥洹。是為波喻三般菩薩教",
    "T24n1487_001:1033b20": "法。",
    "T24n1487_001:1033b21": "「六住何等為阿者三般菩薩法住者？」佛言：「有",
    "T24n1487_001:1033b22": "十法，深哀慈心：一者，用人說佛善惡心無有",
    "T24n1487_001:1033b23": "異；二者，說經法善惡心無有異；三者，說菩薩",
    "T24n1487_001:1033b24": "善惡心無有異；四者，求菩薩道人共相道善",
    "T24n1487_001:1033b25": "惡心無有異；五者，人言十方人有多少心無",
    "T24n1487_001:1033b26": "有異；六者，覩十方人展轉相道善惡心無有",
    "T24n1487_001:1033b27": "異也；七者，中有人說言十方人易脫難脫心",
    "T24n1487_001:1033b28": "無有異；八者，若有人言說法多少心無有異；",
    "T24n1487_001:1033b29": "九者，有人說法壞心無有異；十者，有法處無",
    "T24n1487_001:1033c01": "法處心無有異。是為阿者三般菩薩教法。「七",
    "T24n1487_001:1033c02": "住何等為阿惟越致菩薩法住者？」佛言：「有十",
    "T24n1487_001:1033c03": "事，堅住不動：一者，言有佛、無佛不動還；二者，",
    "T24n1487_001:1033c04": "有法、無法不動還；三者，有菩薩、無菩薩不動",
    "T24n1487_001:1033c05": "還；四者，有求索菩薩、無求索菩薩道者不動",
    "T24n1487_001:1033c06": "還；五者，持法得不動還；六者，有諸過去佛、無",
    "T24n1487_001:1033c07": "諸過去佛不動還；七者，有諸當來佛、無諸當",
    "T24n1487_001:1033c08": "來佛不動還；八者，有現在佛、無現在佛不動",
    "T24n1487_001:1033c09": "還；九者，佛智慧盡、不盡不動還；十者，當來、過",
    "T24n1487_001:1033c10": "去、現在世事呼若干種不動還。是為阿惟越",
    "T24n1487_001:1033c11": "致菩薩教法。",
    "T24n1487_001:1033c12": "「八住何等為鳩摩羅浮童男菩薩法住者？」佛",
    "T24n1487_001:1033c13": "言：「菩薩於十事中住：一者，身所行、口所言、心",
    "T24n1487_001:1033c14": "所念悉淨潔；二者，無有能得長短者；三者，心",
    "T24n1487_001:1033c15": "一反念在所欲生何所；四者，十方人知誰慈",
    "T24n1487_001:1033c16": "心者；五者，十方人所信用悉知；六者，十方人",
    "T24n1487_001:1033c17": "若干種悉知；七者，十方人所作為悉知；八者，",
    "T24n1487_001:1033c18": "十方諸佛剎土成敗悉知；九者，得神足念飛在",
    "T24n1487_001:1033c19": "所至到；十者，諸悉淨潔。是為鳩摩羅浮童男",
    "T24n1487_001:1033c20": "菩薩教法。「九住何等為喻羅闍菩薩法住者？」",
    "T24n1487_001:1033c21": "佛言：「用十事得：一者，十方人所出生悉知；二",
    "T24n1487_001:1033c22": "者，十方人所繫恩愛悉知；三者，十方人所念",
    "T24n1487_001:1033c23": "本末、所從來悉知；四者，十方人所作宿命",
    "T24n1487_001:1033c24": "所趣向悉知；五者，若干種諸法悉知；六者，十",
    "T24n1487_001:1033c25": "方人所念若干種變化悉知；七者，諸佛剎善",
    "T24n1487_001:1033c26": "惡壞敗悉知；八者，過去、當來、現在無央數世",
    "T24n1487_001:1033c27": "事悉知；九者，十方人等不等悉知；十者，教授",
    "T24n1487_001:1033c28": "十方人說虛空法悉知。是為喻羅闍菩薩教",
    "T24n1487_001:1033c29": "法。",
    "T24n1487_001:1034a01": "「十住何等為阿惟顏菩薩法住者？」佛言：「菩薩",
    "T24n1487_001:1034a02": "入於十智中能分別知，有十事：一者，何因當感",
    "T24n1487_001:1034a03": "動十方諸佛剎中；二者，當明無央數佛剎中；",
    "T24n1487_001:1034a04": "三者，我日日當署置無央數佛剎中菩薩；四",
    "T24n1487_001:1034a05": "者，我日日當度脫無央數佛剎中民人。五者，",
    "T24n1487_001:1034a06": "我當安隱無央數佛剎中眾生；六者，十方人",
    "T24n1487_001:1034a07": "莫不聞我聲歡喜得度脫者；七者，悉念十方",
    "T24n1487_001:1034a08": "人民使得佛道，皆捨家作沙門；八者，十方人",
    "T24n1487_001:1034a09": "所思想善惡我悉知之；九者，十方人我悉當",
    "T24n1487_001:1034a10": "內著佛道中，悉使發菩薩意；十者，十方人我",
    "T24n1487_001:1034a11": "悉當度脫。是阿喻羅闍菩薩了不能及知阿",
    "T24n1487_001:1034a12": "惟顏身所行、口所言、心所念、所作為，了不能",
    "T24n1487_001:1034a13": "及知阿惟顏菩薩事，亦不能知神足念，不能",
    "T24n1487_001:1034a14": "知飛行，亦不能逮知阿惟顏菩薩當來、過去、",
    "T24n1487_001:1034a15": "今現在事。是為阿惟顏菩薩教法。」",
    "T24n1487_001:1034a16": "佛說菩薩內戒經"
}