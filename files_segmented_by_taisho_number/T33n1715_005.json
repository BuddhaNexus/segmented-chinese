{
    "T33n1715_005:0622c14": "妙法蓮華經義記卷第五",
    "T33n1715_005:0622c16": "光宅沙門法雲撰",
    "T33n1715_005:0622c17": "譬喻品之餘",
    "T33n1715_005:0622c18": "「見諸眾生」此下是第二，即合上第二長者見",
    "T33n1715_005:0622c19": "火譬，明如來見眾生為五濁所惛也。譬中",
    "T33n1715_005:0622c20": "本有三段：第一是能見，第二是所見，第三起",
    "T33n1715_005:0622c21": "悲愍之心。今合此三段，「見諸眾生」此一句，即",
    "T33n1715_005:0622c22": "合上第一能見，上言「長者見」。「為生老病死」此",
    "T33n1715_005:0622c23": "下即合第二所見，上言「是大火從四面起」，但",
    "T33n1715_005:0622c24": "〈方便品〉法說中備明五濁，上開譬中止言「大",
    "T33n1715_005:0622c25": "火從四面起」，此語是總；今此合譬中備明八",
    "T33n1715_005:0622c26": "苦，然五濁八苦等皆是煩累之法。今合譬中",
    "T33n1715_005:0622c27": "備明八苦者，「生老病死」即是四苦，「五欲財",
    "T33n1715_005:0622c28": "利」即是愛別離苦。何以知之？正由五欲財",
    "T33n1715_005:0622c29": "貨離必生苦也。「貪著追求」即是求不得苦，",
    "T33n1715_005:0623a01": "凡有二種，一者物昔屬我，今日忽失為追求，",
    "T33n1715_005:0623a02": "亦是求不得苦；二者昔來未有，今求不得，亦",
    "T33n1715_005:0623a03": "是求不得苦也。「後受地獄畜生餓鬼之苦」，此",
    "T33n1715_005:0623a04": "是怨憎會苦。「若生天上」此下，更舉前苦明五",
    "T33n1715_005:0623a05": "盛陰苦也。「眾生沒在其中」下，是第三即合上",
    "T33n1715_005:0623a06": "起悲愍之心，上言「即大驚怖」乃至「無求出意」，",
    "T33n1715_005:0623a07": "今此中言「雖遭大苦不以為患」，若以苦為患",
    "T33n1715_005:0623a08": "便求出苦，既不以苦為患，故知無求出意。",
    "T33n1715_005:0623a09": "此中言「東西」者非上東西，但南北為縱，東西為",
    "T33n1715_005:0623a10": "橫，一切眾生皆橫理用心，喻若東西也。終",
    "T33n1715_005:0623a11": "日自勞，然失避苦之方，故言「馳走」也。「舍利",
    "T33n1715_005:0623a12": "弗佛見此已」，此下是第三，即合上第三長者救",
    "T33n1715_005:0623a13": "子不得譬，明用大乘化眾生不得也。上法說",
    "T33n1715_005:0623a14": "中有三：第一擬宜，第二無機，第三息化也。",
    "T33n1715_005:0623a15": "但上開譬中有兩段：第一據勸教作三重，第",
    "T33n1715_005:0623a16": "二據誡教作三重。今此中合譬還作三段，但",
    "T33n1715_005:0623a17": "方法不同，第一併疊合誡勸兩家擬宜，第",
    "T33n1715_005:0623a18": "二疊合誡勸兩家無機，第三併合誡勸兩家",
    "T33n1715_005:0623a19": "息化也。今言「佛見此已便作是念，我為眾生",
    "T33n1715_005:0623a20": "之父應拔其苦難」者，牒合擬宜有二，此是",
    "T33n1715_005:0623a21": "第一；然拔苦是大悲之力，此即先合第二誡",
    "T33n1715_005:0623a22": "教擬宜，上言「我當為說怖畏之事」乃至「具告",
    "T33n1715_005:0623a23": "諸子」也。第二「與無量無邊佛智慧樂令其遊",
    "T33n1715_005:0623a24": "戲」，此是追合勸教擬宜。上言「身手有力」此明",
    "T33n1715_005:0623a25": "不見勸教，今不合也。「當以衣裓若以机案從",
    "T33n1715_005:0623a26": "舍出之」，此明正擬宜，今正合也。但上言衣裓",
    "T33n1715_005:0623a27": "明大乘因，机案譬大乘果，今此合中正合机",
    "T33n1715_005:0623a28": "案也、合衣裓也，亦遠擬〈方便品〉中「我所得智",
    "T33n1715_005:0623a29": "慧微妙最第一」，明如來總用大乘因果擬宜眾",
    "T33n1715_005:0623b01": "生也。「舍利弗如來復作是念」此下是第",
    "T33n1715_005:0623b02": "二，即合上誡勸兩家無機，亦有二：第一合言",
    "T33n1715_005:0623b03": "「若我但以神力」先合誡家無機，上言「父雖憐",
    "T33n1715_005:0623b04": "愍善言誘喻」也。第二「及智慧力捨於方便」以",
    "T33n1715_005:0623b05": "下追合勸家無機，就中自有二，此句正合無",
    "T33n1715_005:0623b06": "機，第二「所以者何」下釋無機之意，上言「復更",
    "T33n1715_005:0623b07": "思惟是舍唯有一門而復狹小，諸子幼稚未有",
    "T33n1715_005:0623b08": "所識」也。又見一家解有二重：第一「若我但",
    "T33n1715_005:0623b09": "以神力」以下竟「眾生不能以是得度」，正併合",
    "T33n1715_005:0623b10": "誡勸兩家無機；第二「所以者何」下併釋兩家",
    "T33n1715_005:0623b11": "無機之意也。「何由能解佛之智慧」，但此一句",
    "T33n1715_005:0623b12": "即是第三併合誡勸中兩家息化，上勸息化",
    "T33n1715_005:0623b13": "言「戀著戲處或當墮落為火所燒」，上誡息化",
    "T33n1715_005:0623b14": "言但「東西走戲視父而已」。「舍利弗如彼長",
    "T33n1715_005:0623b15": "者雖復身手有力而不用之」，此下是第四段，",
    "T33n1715_005:0623b16": "即合上第四長者以三車救子得譬，明用三",
    "T33n1715_005:0623b17": "乘化得眾生也。今就此合譬中大分為三段：",
    "T33n1715_005:0623b18": "第一先牒三種外譬來，第二帖合第三譬，",
    "T33n1715_005:0623b19": "第三正合第四譬也。今者第一牒三種譬者，",
    "T33n1715_005:0623b20": "初言「身手有力而不用之」，此即牒上第三外",
    "T33n1715_005:0623b21": "譬；次「但以慇懃方便」下，正牒上第四外譬；",
    "T33n1715_005:0623b22": "次「然後各與珍寶大車」此下，牒上第八外譬。",
    "T33n1715_005:0623b23": "言「如來亦復如是，雖有力無所畏而不用之」，此",
    "T33n1715_005:0623b24": "即第二，帖合上第三外譬也。「但以智慧方便」",
    "T33n1715_005:0623b25": "下，第三正合第四譬也。今四重料簡將欲合",
    "T33n1715_005:0623b26": "第四，所以牒第三譬來者，為欲示聖人出",
    "T33n1715_005:0623b27": "世之意，意在大乘，所以復牒第四譬來者，",
    "T33n1715_005:0623b28": "為示如來施權道意。但眾生無有堪受大乘",
    "T33n1715_005:0623b29": "之機，然事不獲已用三乘化，是故牒第四譬",
    "T33n1715_005:0623c01": "意在於此。所以復牒第八外譬來者，為示",
    "T33n1715_005:0623c02": "善始令終之意，雖復中間施小，意存於大，",
    "T33n1715_005:0623c03": "是故牒第八來顯與大之意。所以帖合第三",
    "T33n1715_005:0623c04": "者，上已合竟，既被牒持，是故帖合第三令屬",
    "T33n1715_005:0623c05": "上也。所以不帖合第八者，下文自合，何須",
    "T33n1715_005:0623c06": "帖合也。今第三段正合第四救子得譬，但",
    "T33n1715_005:0623c07": "上譬中本有四種：一者用三車擬宜，二者見",
    "T33n1715_005:0623c08": "子有宿好之心，三者為說三車，四者諸子受",
    "T33n1715_005:0623c09": "行。此中亦具合四段，今言「但以智慧方便」一",
    "T33n1715_005:0623c10": "句，此即合第一長者用三車擬宜。上言「是時",
    "T33n1715_005:0623c11": "長者即作是念，此舍已為大火所燒，我及諸子",
    "T33n1715_005:0623c12": "若不時出必為火所焚，我今當設方便也」。「於",
    "T33n1715_005:0623c13": "三界火宅拔濟眾生」，此一句是第二，合上第二",
    "T33n1715_005:0623c14": "見子有宿好之心。上言「父知諸子先心各有",
    "T33n1715_005:0623c15": "所好奇異之物情必樂著」。「為說三乘」，此下是",
    "T33n1715_005:0623c16": "第三，即合上第三為說三車。但上說三車中",
    "T33n1715_005:0623c17": "有四階：一者讚歎三車，二者示三車處，三者",
    "T33n1715_005:0623c18": "勸取三車，四者保與不虛。今者亦具足此合",
    "T33n1715_005:0623c19": "四階，但不次第，先合第二示三車處，第二仍",
    "T33n1715_005:0623c20": "超合第四保與不虛，還合第三勸取三車，第",
    "T33n1715_005:0623c21": "四追合第一讚歎三車也。今言「為說三乘」此",
    "T33n1715_005:0623c22": "下四行半，先合上第二示三車處，即是示",
    "T33n1715_005:0623c23": "三乘人盡智、無生智在三界外。上言「如此種",
    "T33n1715_005:0623c24": "種羊車鹿車牛車今在門外可以遊戲」也。「我",
    "T33n1715_005:0623c25": "今為汝保任此事終不虛也」一句，此即超合",
    "T33n1715_005:0623c26": "上第四保與三車不虛，即保與三乘人盡智、",
    "T33n1715_005:0623c27": "無生智，上言「隨汝所欲皆當與汝」也。從「汝",
    "T33n1715_005:0623c28": "等但當懃修精進，如來以是方便誘進眾生」此",
    "T33n1715_005:0623c29": "二句，退還合第三勸取三車。上言「汝等於",
    "T33n1715_005:0624a01": "此火宅宜速出來」，即是勸三乘人修行取三乘",
    "T33n1715_005:0624a02": "果也。「復作是言汝等當知此三乘法皆是",
    "T33n1715_005:0624a03": "聖所稱歎」此下三行半，即追合上第一讚歎三",
    "T33n1715_005:0624a04": "車，即是讚歎三乘。上言「而告之言，汝等所可",
    "T33n1715_005:0624a05": "玩好希有難得，汝若不取後必憂悔」。羅漢斷",
    "T33n1715_005:0624a06": "三界結盡，不復為惑所制，故言「自在」也。若有",
    "T33n1715_005:0624a07": "煩惱可繫三界，煩惱既亡，故言「無繫」也。昔日",
    "T33n1715_005:0624a08": "未得無學之時有依有求，既證無學德之極",
    "T33n1715_005:0624a09": "果，故言「無所依求」也。「乘是三乘」者，羅漢于時",
    "T33n1715_005:0624a10": "盡智、無生智此二智為果，所以言乘者，然入",
    "T33n1715_005:0624a11": "無餘涅槃之時，因盡、無生智自運入無餘涅",
    "T33n1715_005:0624a12": "槃，是故有果乘之義，「便得無量安穩快樂」者，即",
    "T33n1715_005:0624a13": "無餘涅槃樂也。「舍利弗若有眾生內有智",
    "T33n1715_005:0624a14": "性」，此下即合上第四段諸子受行。上言「爾時",
    "T33n1715_005:0624a15": "諸子聞父所說珍玩之具適其願故」。但上諸",
    "T33n1715_005:0624a16": "子受行中本有四階，今具足合上四階，但法",
    "T33n1715_005:0624a17": "用不同，上譬中直總就三乘人作四階，今",
    "T33n1715_005:0624a18": "此中歷別就三乘人各作四階正合，後舉外",
    "T33n1715_005:0624a19": "譬帖合，即作三重四階，正合後帖合也。今",
    "T33n1715_005:0624a20": "先就聲聞乘作四階正合者，初言「從佛世尊",
    "T33n1715_005:0624a21": "聞法信受」，此則合上第一「心各勇銳」生外凡夫",
    "T33n1715_005:0624a22": "善根也。「慇懃精進」此一句，即合上第二「互",
    "T33n1715_005:0624a23": "相推排」生內凡夫善根也。「欲速出三界自求",
    "T33n1715_005:0624a24": "涅槃」是第三階，即合上第三「競共馳走」，聲聞",
    "T33n1715_005:0624a25": "乘人聞佛說法進入無相行，見諦思惟治道",
    "T33n1715_005:0624a26": "斷結也。「是名聲聞乘」，是第四階，即合上第四",
    "T33n1715_005:0624a27": "階「諍出火宅」得羅漢果也。「如彼諸子」下，即舉",
    "T33n1715_005:0624a28": "外譬帖合也。「若有眾生」此下是第二，就辟",
    "T33n1715_005:0624a29": "支佛乘又作四階正合之。初言「從佛世尊聞",
    "T33n1715_005:0624b01": "法信受」，此即合第一「心各勇銳」，緣覺乘人聞",
    "T33n1715_005:0624b02": "佛說法生外凡夫善根也。「慇懃精進」此即合",
    "T33n1715_005:0624b03": "第二「互相推排」，生內凡夫善根也。「求自然慧」",
    "T33n1715_005:0624b04": "此下即合上第三「競共馳走」，明中乘人聞佛",
    "T33n1715_005:0624b05": "說法，進入無相行見諦思惟治道斷結也。",
    "T33n1715_005:0624b06": "所以言自然者，二諦境是自然，今慧從境受",
    "T33n1715_005:0624b07": "名，呼慧為自然也。是名辟支佛乘，此即合",
    "T33n1715_005:0624b08": "第四「諍出火宅」，證無學果也。「如彼諸子」下，即",
    "T33n1715_005:0624b09": "舉外譬帖合之也。「若有眾生」此下是第三",
    "T33n1715_005:0624b10": "菩薩乘人，又作四階正合之。初言「從佛世尊",
    "T33n1715_005:0624b11": "聞法信受」，此即合第一階「心各勇銳」，生外凡",
    "T33n1715_005:0624b12": "夫善根也。「慇勤精進」，此是第二，即合「互相推",
    "T33n1715_005:0624b13": "排」，明菩薩聞佛說法，生內凡夫善根也。「求",
    "T33n1715_005:0624b14": "一切智」此下第三，即合上「競共馳走」，菩薩聞",
    "T33n1715_005:0624b15": "佛說法，進入無相行見諦思惟斷結也。「佛",
    "T33n1715_005:0624b16": "智」者，即是三乘中佛果也。「自然智」猶如前釋",
    "T33n1715_005:0624b17": "也。「無師智」者，正明斷習氣盡成無學果，呼",
    "T33n1715_005:0624b18": "無學智為無師智也。「是名大乘」，此是第四，即",
    "T33n1715_005:0624b19": "合上「諍出火宅」證無學果。「如彼諸子」下，即舉",
    "T33n1715_005:0624b20": "外譬帖合也。「舍利弗如彼長者見諸子等",
    "T33n1715_005:0624b21": "安穩得出」，此下是第五段，即併疊第五第",
    "T33n1715_005:0624b22": "八兩譬。所以併合兩譬者，既不合第六第七，",
    "T33n1715_005:0624b23": "故兩譬相並。正由見大乘機發，即為說大乘",
    "T33n1715_005:0624b24": "也。今就此中自分為兩段，第一先牒兩家",
    "T33n1715_005:0624b25": "外譬來，第二正合兩譬也。初先牒第五外譬，",
    "T33n1715_005:0624b26": "次從「自惟財富」下即牒第八外譬也。「如來亦",
    "T33n1715_005:0624b27": "復如是」下，第二正合兩譬，今先合第五見子",
    "T33n1715_005:0624b28": "出難譬，明大乘機發也。上開譬中本有二：",
    "T33n1715_005:0624b29": "第一先明斷惑出三界外登無學果，二者正",
    "T33n1715_005:0624c01": "明大乘機發。今具合兩重。「如來亦復如是」竟",
    "T33n1715_005:0624c02": "「出三界苦怖畏嶮道」，即合上第一「見諸子等",
    "T33n1715_005:0624c03": "安穩得出」句也。「得涅槃樂」此即合第二正明",
    "T33n1715_005:0624c04": "大乘機發。上言「皆於四衢道中露地而坐無",
    "T33n1715_005:0624c05": "復障礙」，今言「得涅槃樂」，此涅槃樂是大乘善",
    "T33n1715_005:0624c06": "機家果，今舉果目因，亦可因中說果也。若",
    "T33n1715_005:0624c07": "使理中為論，既度二種生死，應是常住涅槃，",
    "T33n1715_005:0624c08": "而今此教未明此理，故名復倍上數以為涅槃。",
    "T33n1715_005:0624c09": "「如來爾時」此下是正合第八長者賜子大",
    "T33n1715_005:0624c10": "車譬，明為說《法華經》。但上開譬中本有兩",
    "T33n1715_005:0624c11": "段：第一雙開兩章門，第二雙廣釋兩章門。但",
    "T33n1715_005:0624c12": "上開譬中逐文句起盡宜合為兩段，今此合",
    "T33n1715_005:0624c13": "譬之中，有合不合有不次第，宜追開為六段。",
    "T33n1715_005:0624c14": "何者？心平等章門，一也。一大車章門，二也。廣",
    "T33n1715_005:0624c15": "一大車，三也。釋廣大車，四也。廣心平等，五也。",
    "T33n1715_005:0624c16": "釋廣心平等，六也。今此中唯不合第六釋廣",
    "T33n1715_005:0624c17": "心平等。上言「所以者何，以我此物周給一國",
    "T33n1715_005:0624c18": "猶尚不匱，何況諸子」，今不合此也。雖合餘",
    "T33n1715_005:0624c19": "五階又不次第，第一先合第四仍勢合第五，",
    "T33n1715_005:0624c20": "然後追還合第一第二第三也。今言「如來爾",
    "T33n1715_005:0624c21": "時便作是念」竟「諸佛法藏」，即合第四釋廣一大",
    "T33n1715_005:0624c22": "車，上言「所以者何，是大長者財富無量，種種",
    "T33n1715_005:0624c23": "諸藏悉皆充溢也」，此義具如上釋也。「是諸眾",
    "T33n1715_005:0624c24": "生皆是我子」此下竟「而滅度之」，即是合上第",
    "T33n1715_005:0624c25": "五廣心平等，上言「而作是念，我財物無極，不",
    "T33n1715_005:0624c26": "應以下劣小車與諸子等，今此幼童皆是吾子，",
    "T33n1715_005:0624c27": "愛無偏黨」也。「是諸眾生脫三界者悉與」此",
    "T33n1715_005:0624c28": "即追還合第一心平等章門，上言「各賜諸子",
    "T33n1715_005:0624c29": "等」，今言「悉與」，悉與只是平等之義也。「諸佛禪",
    "T33n1715_005:0625a01": "定解脫等娛樂之具」，此即合第二所賜物章",
    "T33n1715_005:0625a02": "門，上言「一大車」也。「皆是一相一種聖所稱歎",
    "T33n1715_005:0625a03": "能生淨妙第一之樂」，此即合第三廣一大車，",
    "T33n1715_005:0625a04": "上言「其車高廣」等句也。「舍利弗如彼長者",
    "T33n1715_005:0625a05": "初以三車誘引諸子」此下是第六段，即合",
    "T33n1715_005:0625a06": "上第十不虛妄譬。但上開譬中本有三段：",
    "T33n1715_005:0625a07": "第一明如來作不虛譬問舍利弗，今不合也。",
    "T33n1715_005:0625a08": "第三明如來述成舍利弗，今亦不合也。唯",
    "T33n1715_005:0625a09": "名第二舍利弗答佛正明不虛，今合此譬。中",
    "T33n1715_005:0625a10": "宜分為四，第一先更牒上三種譬來，第二正",
    "T33n1715_005:0625a11": "合，第三釋合，第四結合也。第一先牒上三種",
    "T33n1715_005:0625a12": "譬者，「舍利弗如彼長者」牒第一譬，「初以三",
    "T33n1715_005:0625a13": "車誘引諸子」牒第四譬，「然後但與大車」以下",
    "T33n1715_005:0625a14": "牒第八譬也。「如來亦復如是」此下是第二正",
    "T33n1715_005:0625a15": "合，上身子仰答佛明不虛，但上答中本有二，",
    "T33n1715_005:0625a16": "初總答明不虛，第二別答明不虛。今言「如來",
    "T33n1715_005:0625a17": "亦復如是無有虛妄」，此即合上「不也世尊」",
    "T33n1715_005:0625a18": "總明不虛也。「初說三乘」此下即合上別明不",
    "T33n1715_005:0625a19": "虛，就中本有三種，今次第合之。「初說三乘」",
    "T33n1715_005:0625a20": "此即合上第一以與重奪輕不虛也。次言「引",
    "T33n1715_005:0625a21": "導眾生」即合第二稱本心不虛也。「然後但以",
    "T33n1715_005:0625a22": "大乘而度脫之」，此即合第三與過望不虛也。",
    "T33n1715_005:0625a23": "「何以故」此下是第三釋合也。「舍利弗以是因",
    "T33n1715_005:0625a24": "緣」此下是第四結合也。「而說偈言」譬說開",
    "T33n1715_005:0625a25": "三顯一化中根人本有四段，但第一正譬說",
    "T33n1715_005:0625a26": "中有兩段，第一先明舍利弗請，第二是如",
    "T33n1715_005:0625a27": "來答前言。此兩段各有三，佛答中有三，具",
    "T33n1715_005:0625a28": "如前述。第一是緣起，第二從「若國邑聚落」竟",
    "T33n1715_005:0625a29": "百行偈是正譬說，第三「汝舍利弗我此法印」",
    "T33n1715_005:0625b01": "下六十五行偈獎勸受行也。前又解云：此三",
    "T33n1715_005:0625b02": "段中各開為二，緣起有二者，一呵、二許也。",
    "T33n1715_005:0625b03": "正譬說中有二者，第一是長行、二者偈頌，自",
    "T33n1715_005:0625b04": "此以下有百行偈是第二重頌也。但上長行",
    "T33n1715_005:0625b05": "中本有二，第一開譬，第二是合譬也。今就百",
    "T33n1715_005:0625b06": "行偈中亦分為二：第一有六十五行半偈頌",
    "T33n1715_005:0625b07": "上開譬，第二「告舍利弗我亦如是」下有三十",
    "T33n1715_005:0625b08": "四行半偈，頌合譬也。上開譬中本有十譬，今",
    "T33n1715_005:0625b09": "唯頌九譬，略不頌第十不虛妄譬。何以故",
    "T33n1715_005:0625b10": "然？舊解言：「所以不頌第十者，上不虛妄譬本",
    "T33n1715_005:0625b11": "是舍利弗作此不虛妄譬，今者是佛說偈，云",
    "T33n1715_005:0625b12": "何用佛說偈頌舍利弗語耶？」今一家所習不",
    "T33n1715_005:0625b13": "用此解，凡如此處亦復何限，故如〈壽量品〉",
    "T33n1715_005:0625b14": "中佛作醫師不虛譬問彌勒。彌勒答佛明不",
    "T33n1715_005:0625b15": "虛，及至下佛還舍彌勒不虛譬。又如〈分別功",
    "T33n1715_005:0625b16": "德品〉中佛說長行，彌勒偈頌如此，比例實為",
    "T33n1715_005:0625b17": "不少。今所以不頌者，明不虛之意本令物得",
    "T33n1715_005:0625b18": "實解，時眾既得信心不虛妄義，其意自顯，",
    "T33n1715_005:0625b19": "是故略不頌第十不虛譬也。今六十五行半",
    "T33n1715_005:0625b20": "正頌九譬亦開為九段：第一有三十三行偈，",
    "T33n1715_005:0625b21": "頌第一宅主譬亦名總譬者。第二從「是時宅",
    "T33n1715_005:0625b22": "主在門外立」下有兩行偈，頌第二長者見火",
    "T33n1715_005:0625b23": "譬。第三「長者聞已驚入火宅」有六行偈，頌",
    "T33n1715_005:0625b24": "第三長者救子不得譬。第四「爾時長者而作",
    "T33n1715_005:0625b25": "是念，諸子如此益我愁惱」下有七行半，頌第",
    "T33n1715_005:0625b26": "四長者救子得譬。第五「長者見子得出火宅」",
    "T33n1715_005:0625b27": "下有三句偈，頌第五見子出難譬。第六「坐",
    "T33n1715_005:0625b28": "師子座而自慶言」下有四行一句，頌第六長",
    "T33n1715_005:0625b29": "者歡喜譬。第七「爾時諸子知父安坐」下有三",
    "T33n1715_005:0625c01": "行偈，頌第七諸子索車譬。第八「長者大富庫",
    "T33n1715_005:0625c02": "藏眾多」下有七行半偈，頌第八賜大車譬。",
    "T33n1715_005:0625c03": "第九「諸子是時歡喜踊躍」下有一行半偈，頌",
    "T33n1715_005:0625c04": "第九諸子得車故歡喜譬也。三十三行偈頌",
    "T33n1715_005:0625c05": "第一，兩行偈頌第二，六行偈頌第三，七行",
    "T33n1715_005:0625c06": "半偈頌第四，三句偈頌第五，四行一句頌第",
    "T33n1715_005:0625c07": "六，三行偈頌第七，七行半頌第八，一行半頌",
    "T33n1715_005:0625c08": "第九。上宅主總譬中本有六義，今者唯頌",
    "T33n1715_005:0625c09": "四義，略不頌第三一門、第六三十子也。今",
    "T33n1715_005:0625c10": "三十三行分為四段，初一句頌第一長者，",
    "T33n1715_005:0625c11": "第二有三行一句頌第二一大宅，第三有半",
    "T33n1715_005:0625c12": "行頌第四五百人，第四餘有二十九行偈頌",
    "T33n1715_005:0625c13": "第五宅中火起也。上明長者中有三：初「若國",
    "T33n1715_005:0625c14": "邑聚落」者，名位之處；第二「有大長者」正明長",
    "T33n1715_005:0625c15": "者；第三「其年衰邁」下歎德也。今言「譬如長",
    "T33n1715_005:0625c16": "者」此一句唯頌「有大長者」也。名位處及歎德，",
    "T33n1715_005:0625c17": "略不頌也。「有一大宅」此下三行一句頌大宅，",
    "T33n1715_005:0625c18": "人多用此偈頌國邑聚落，此則不然也，正頌",
    "T33n1715_005:0625c19": "「其家廣大」，但譬中直言「其家廣大」，今此第",
    "T33n1715_005:0625c20": "二廣敘大宅之相，然文句與上第五敘火相",
    "T33n1715_005:0625c21": "相類，雖類而非，下自別有文句頌火起也。",
    "T33n1715_005:0625c22": "既以三界為宅，故大也。三界念念無常故「頓",
    "T33n1715_005:0625c23": "弊」，色無色界如堂，欲界如舍，然三界無安，故",
    "T33n1715_005:0625c24": "言「高危」也。命如柱根亦念念無常，故言「摧朽」。",
    "T33n1715_005:0625c25": "心識如梁棟亦念念生滅，故言「傾斜」也。業為",
    "T33n1715_005:0625c26": "基陛既是無明相惑虛搆橫造，故言「頹毀」也。",
    "T33n1715_005:0625c27": "四大如牆壁皆為無常所壞，故言「圮坼」也。色",
    "T33n1715_005:0625c28": "香味觸皆念念無常，故言「泥塗褫落」也。四威",
    "T33n1715_005:0625c29": "儀不周正，故言「覆苫亂墜」也，又言頭髮牙抓",
    "T33n1715_005:0626a01": "莊嚴身者也。五識取緣不復相應，亦即體",
    "T33n1715_005:0626a02": "念念生滅，故見「椽梠差脫」也，又言五根也。",
    "T33n1715_005:0626a03": "聖人捷疾智觀，觀此無常之境，故言「周障屈",
    "T33n1715_005:0626a04": "曲」。屈曲者，委悉也。「有五百人止住其中」，此",
    "T33n1715_005:0626a05": "半行是第三頌上五百人也。「鵄梟雕鷲」此下",
    "T33n1715_005:0626a06": "有二十九行，是第四頌第五火起也，上言「堂",
    "T33n1715_005:0626a07": "閣朽故牆壁頹落」乃至「周匝俱時欻然火起」",
    "T33n1715_005:0626a08": "也。但上長行不的道三界，今偈中委悉，是故",
    "T33n1715_005:0626a09": "別明三界火起。今二十九行偈分為四，初有",
    "T33n1715_005:0626a10": "二十二行偈，明宅中火起，即是欲界火起。",
    "T33n1715_005:0626a11": "第二從「惡獸毒蟲」下有三行半偈，明窟穴中",
    "T33n1715_005:0626a12": "火起，即是色界火起。第三從「蜈蚣蚰蜒」下有",
    "T33n1715_005:0626a13": "兩行半偈，明虛空中火起，即是無色界火起。",
    "T33n1715_005:0626a14": "第四「其宅如是甚可怖畏」下一行，總結火起",
    "T33n1715_005:0626a15": "也。就前三段中各有四階明義，第四止一不",
    "T33n1715_005:0626a16": "開也。今且就前二十二行明欲界火起中有",
    "T33n1715_005:0626a17": "四階者：第一有十七行半偈，先敘列所燒眾",
    "T33n1715_005:0626a18": "生；第二「是朽故宅屬于一人」下一偈，明欲界",
    "T33n1715_005:0626a19": "火起所由；第三「於後宅舍忽然火起」有兩行",
    "T33n1715_005:0626a20": "偈，正明火起；第四「諸鬼神等揚聲大叫」有一",
    "T33n1715_005:0626a21": "行半偈，總結被燒之相也。又就前十七行半",
    "T33n1715_005:0626a22": "偈中自有三段，初有六行偈，先別出五鈍使",
    "T33n1715_005:0626a23": "眾生。第二從「處處皆有」下十行偈，又別出五",
    "T33n1715_005:0626a24": "利使眾生也。第三從「夜叉餓鬼」下一行半偈，",
    "T33n1715_005:0626a25": "總結被燒眾生也。就前二階中各有二，第三",
    "T33n1715_005:0626a26": "不開也。就六行中自有二者，初有五行半偈",
    "T33n1715_005:0626a27": "別出五鈍使眾生，第二有半行總結五鈍使",
    "T33n1715_005:0626a28": "眾生也。今五行半明五鈍使眾生即成五階：",
    "T33n1715_005:0626a29": "初半行明慢使，二一行半明瞋使，三一行明",
    "T33n1715_005:0626b01": "癡使，四兩行明貪使，五二句明疑使也。初",
    "T33n1715_005:0626b02": "「鵄梟雕鷲」下半行，先明慢使眾生也。次「蚖蛇",
    "T33n1715_005:0626b03": "蝮蝎」下有一行半，明瞋使眾生也。次「屎尿臰",
    "T33n1715_005:0626b04": "處」下一行，明癡使眾生，屎尿等以譬五塵，然",
    "T33n1715_005:0626b05": "眾生貪著五塵，如蜣蜋等貪屎尿也。「狐狼野",
    "T33n1715_005:0626b06": "干」此下兩行，明貪使眾生，然死尸等且譬五",
    "T33n1715_005:0626b07": "塵，眾生競取五塵色聲香味觸，故言「咀齚」也。",
    "T33n1715_005:0626b08": "更相劫奪橫取無道，故言「踐蹋」也。「鬪爭齟",
    "T33n1715_005:0626b09": "掣啀喍吠嘷」此二句明疑使眾生，思因果之理",
    "T33n1715_005:0626b10": "為有為無，未判見心如兩狗未決也。「其舍恐",
    "T33n1715_005:0626b11": "怖變狀如是」此下半行，是第二總結五鈍使眾",
    "T33n1715_005:0626b12": "生也。「處處皆有魑魅魍魎」此下十行，第二別",
    "T33n1715_005:0626b13": "出五利使眾生，亦有二者，初此半行偈先總",
    "T33n1715_005:0626b14": "明五利使眾生，第二有九行半別出五利使",
    "T33n1715_005:0626b15": "眾生。然前明鈍使眾生，初別、後總明；五利使",
    "T33n1715_005:0626b16": "眾生，初總、後別也。「夜叉惡鬼」此下九行半，是",
    "T33n1715_005:0626b17": "第二別出五利使眾生，既明五利使即成五",
    "T33n1715_005:0626b18": "階，初三行明邪見，次兩行半明戒取，次一行",
    "T33n1715_005:0626b19": "半明我見，次半行明見取，次兩行明斷常二",
    "T33n1715_005:0626b20": "見，是邊見也。「夜叉惡鬼」下三行先明邪見眾",
    "T33n1715_005:0626b21": "生者，謗無因果，然因果即是四諦，謗無滅道因",
    "T33n1715_005:0626b22": "果，如「食噉人肉」也。「毒蟲之屬」以下明無苦集，",
    "T33n1715_005:0626b23": "就中先一行列出苦集，次一行半正明謗也。",
    "T33n1715_005:0626b24": "「孚乳」為因即是集諦，「產生」為果即是苦諦，皆",
    "T33n1715_005:0626b25": "有苦集各不相關，故言「各自藏護」也。「夜叉競",
    "T33n1715_005:0626b26": "來」此下一行半，是第二正明邪見眾生謗無苦",
    "T33n1715_005:0626b27": "集因果也。邪見縛成上品，故言「惡心轉熾」也。",
    "T33n1715_005:0626b28": "緣邪論僻義，故言「鬪諍之聲」也。此必招三塗之",
    "T33n1715_005:0626b29": "苦，故言「甚可怖畏」也。「鳩槃荼鬼」此下兩行",
    "T33n1715_005:0626c01": "半偈，是第二階明戒取眾生，即是持鷄狗鹿",
    "T33n1715_005:0626c02": "戒也。平地小高稱為土埵，欲明戒取眾生",
    "T33n1715_005:0626c03": "伏三塗因，生人天之中，如土埵也。有時厭",
    "T33n1715_005:0626c04": "欲界之苦，伏欲界結暫生色界，如離地一尺",
    "T33n1715_005:0626c05": "也。有時厭色界之苦，即伏色界結暫生無色界，",
    "T33n1715_005:0626c06": "如離地二尺也。伏結生色無色界如往然，暫",
    "T33n1715_005:0626c07": "時折伏非是永伏，還復退三途，故言反也。此",
    "T33n1715_005:0626c08": "戒取眾生非是如理用心，故言縱逸。勞而無",
    "T33n1715_005:0626c09": "功，故言嬉戲也。「捉狗兩足撲令失聲」者，有人",
    "T33n1715_005:0626c10": "解言：色界眾生謗無色無因無果，如捉狗兩",
    "T33n1715_005:0626c11": "足。又謗欲界無因無果，如以脚加頸。一往乃",
    "T33n1715_005:0626c12": "類覈實不然。今明欲界有十使眾生，下自別",
    "T33n1715_005:0626c13": "有文明色界，那得言是色界耶？今「捉狗兩足",
    "T33n1715_005:0626c14": "撲令失聲」者，謗無苦集，令因果理絕而不通，",
    "T33n1715_005:0626c15": "故言失聲也。「以脚加頸怖狗自樂」者，謗無滅",
    "T33n1715_005:0626c16": "道二諦也。又解謗無業煩惱為集，故言捉狗兩",
    "T33n1715_005:0626c17": "足等也。復謗無苦為果，故言以脚加頸等也。",
    "T33n1715_005:0626c18": "「有諸鬼其身長大」此下一行半明我見眾生。",
    "T33n1715_005:0626c19": "我大色小，故言長大也。既無慚愧，故言裸形",
    "T33n1715_005:0626c20": "也。「復有諸鬼其咽如針」，此半行明見取眾生，",
    "T33n1715_005:0626c21": "不能自計證成他見是事實餘妄語也。「復有",
    "T33n1715_005:0626c22": "諸鬼首如牛頭」此下兩行明斷常二見眾生，牛",
    "T33n1715_005:0626c23": "首有兩角，譬斷常二見必相隨也。從「夜叉餓",
    "T33n1715_005:0626c24": "鬼諸惡鳥獸」下一行半，是第三總結被燒眾生，",
    "T33n1715_005:0626c25": "不開也。色無色界，如窓牖窺看上界之明也。",
    "T33n1715_005:0626c26": "「是朽故宅屬于一人」，此一行是第二明欲界",
    "T33n1715_005:0626c27": "火起所由。祇由長者暫行不在，致令宅中火",
    "T33n1715_005:0626c28": "起，內合明如來昔日已曾化此眾生，于時暫",
    "T33n1715_005:0626c29": "得折伏煩惱不起，無異長者在時有火未起。",
    "T33n1715_005:0627a01": "感緣既盡如來更歷他方，然此眾生遂復更",
    "T33n1715_005:0627a02": "廣起煩惱欝然火盛，故云火起所由也。「於後",
    "T33n1715_005:0627a03": "舍宅欻然火起」此下兩行，是第三正明欲界火",
    "T33n1715_005:0627a04": "起，即是正頌欻然火起句也。「諸鬼神等揚聲",
    "T33n1715_005:0627a05": "大叫」此下一行半偈，是第四總結欲界眾生被",
    "T33n1715_005:0627a06": "燒之相也。「惡獸毒蟲」此下三行半偈，是第二",
    "T33n1715_005:0627a07": "明色界火起。就中亦有四階者，初一行先明",
    "T33n1715_005:0627a08": "欲界眾生為煩惱八苦所惱，故仍伏欲界結",
    "T33n1715_005:0627a09": "生色界，為「藏竄孔穴」也。第二言「薄福德故」一",
    "T33n1715_005:0627a10": "句，明火起所由也。第三言「為火所燒」一句，正",
    "T33n1715_005:0627a11": "明色界火起也。第四餘有兩行，明色界眾生",
    "T33n1715_005:0627a12": "被燒之相也。「蜈蚣蚰蜒」此下兩行偈，第三明",
    "T33n1715_005:0627a13": "無色界火起，亦有四階者，初一行先明色界",
    "T33n1715_005:0627a14": "眾生伏色界結，生無色界也。第二言「鳩槃荼",
    "T33n1715_005:0627a15": "鬼隨取而食」，此半行明火起所由，由彼處邪",
    "T33n1715_005:0627a16": "見人教化而取，故言隨取而食也。第三言「又",
    "T33n1715_005:0627a17": "諸餓鬼頭上火燃」，此半行正明無色界火起也。",
    "T33n1715_005:0627a18": "第四「飢渴熱惱周障悶走」，此半行明被燒之相",
    "T33n1715_005:0627a19": "也。「其宅如是甚可怖畏」此下一行，是大段第",
    "T33n1715_005:0627a20": "四總結三界火起，不開也。「是時宅主在門",
    "T33n1715_005:0627a21": "外立」此下兩行偈，頌上第二長者見火譬，譬",
    "T33n1715_005:0627a22": "中本有三段：一者能見，二者所見，三者起悲",
    "T33n1715_005:0627a23": "哀之心。今此中不頌起悲愍之心，雖不頌",
    "T33n1715_005:0627a24": "悲愍之心，猶成三段。上直言長者見火然，不",
    "T33n1715_005:0627a25": "出見處，今此中長出見處，以長補所闕終成",
    "T33n1715_005:0627a26": "三段也。三段者，第一半行先出見火之處，",
    "T33n1715_005:0627a27": "第二一句頌能見，第三一行一句頌所見也。",
    "T33n1715_005:0627a28": "今者第一言「是時宅主在門外立」，先出見火",
    "T33n1715_005:0627a29": "之處。然立是欲行之相，如來在法身地將欲",
    "T33n1715_005:0627b01": "應來三界接化眾生，猶如長者欲入門也。「聞",
    "T33n1715_005:0627b02": "有人言」，此一句是第二即頌上能見，上言",
    "T33n1715_005:0627b03": "「長者見」，今此中言聞，此則以聞代見。上譬道",
    "T33n1715_005:0627b04": "見，此明如來有照機之智，此中道聞即談感",
    "T33n1715_005:0627b05": "聖人之機，然感佛出世之機來關聖智，如聞",
    "T33n1715_005:0627b06": "有人言也。「汝諸子等」此下一句是第三，即頌",
    "T33n1715_005:0627b07": "上第二所見，上言「是大火從四面起」，向言",
    "T33n1715_005:0627b08": "聞有人言，聞何所道？正言「汝諸子等，先因",
    "T33n1715_005:0627b09": "遊戲來入此宅」。有人解言：「從三界外流來入",
    "T33n1715_005:0627b10": "三界中，故言入此宅。」今所習不然，昔二萬億",
    "T33n1715_005:0627b11": "佛所已曾受大乘化，即是父子義，故言「汝諸",
    "T33n1715_005:0627b12": "子等」。「先因遊戲來入此宅」者，故如《遺教》所明，",
    "T33n1715_005:0627b13": "其未度者皆亦已作得度因緣。昔有大乘解",
    "T33n1715_005:0627b14": "之時，于時位心皆作出生死意，後起煩惱失",
    "T33n1715_005:0627b15": "大乘解，即便成入生死義。來入之義其意如",
    "T33n1715_005:0627b16": "此。「稚小」者，于時大乘解弱，故言稚小，只由",
    "T33n1715_005:0627b17": "解弱故失解起煩惱，故言「無知」也。「長者聞",
    "T33n1715_005:0627b18": "已」此下有六行偈，頌第三救子不得譬。上",
    "T33n1715_005:0627b19": "譬中本有誡、勸兩段，兩段之中各有三階，即",
    "T33n1715_005:0627b20": "是擬宜、無機、息化。今此中亦備頌上兩段",
    "T33n1715_005:0627b21": "各三階者，但方法不同。法不同者，就此六行",
    "T33n1715_005:0627b22": "中分為三段，初言「長者聞已」已下五行頌兩",
    "T33n1715_005:0627b23": "家擬宜，次有二句頌兩家無機，次有二句",
    "T33n1715_005:0627b24": "頌兩家息化也。「長者聞已」下，此三段各有二，",
    "T33n1715_005:0627b25": "第一一偈先頌勸家擬宜，即是「身手有力」下",
    "T33n1715_005:0627b26": "是也。二「告喻諸子」下有四行偈，即頌誡家擬",
    "T33n1715_005:0627b27": "宜，即是「我當為說怖畏之事」下是也。「諸子無",
    "T33n1715_005:0627b28": "知」下二句是第二，即併頌兩家無機。有二",
    "T33n1715_005:0627b29": "者，初言「諸子無知」一句即勸家無機，上無機",
    "T33n1715_005:0627c01": "中本有二，今不頌第一大乘教於其無用，即",
    "T33n1715_005:0627c02": "是「是舍唯有一門而復狹小」，唯頌有小無大，",
    "T33n1715_005:0627c03": "今此「諸子無知」一句總頌上有小無大，即是",
    "T33n1715_005:0627c04": "「諸子幼稚未有所識」也。二「雖聞父誨」一句即",
    "T33n1715_005:0627c05": "頌誡家無機，即是「父雖憐愍善言誘喻」也。第",
    "T33n1715_005:0627c06": "三兩句頌兩家息化，自有二者，初句即頌勸",
    "T33n1715_005:0627c07": "家息化，即是「戀著戲處」也。二「嬉戲不已」一句",
    "T33n1715_005:0627c08": "即頌誡家息化，上言「東西走戲視父而已」也。",
    "T33n1715_005:0627c09": "又解言：不頌勸家三段唯頌誡家二段，前",
    "T33n1715_005:0627c10": "五行頌擬宜，後一行頌無機，不頌息化。上擬",
    "T33n1715_005:0627c11": "宜中有二，第一思惟救子方法，第二正擬宜。",
    "T33n1715_005:0627c12": "此中亦分為二，初一行頌思惟方法，第二「告",
    "T33n1715_005:0627c13": "喻諸子」下四行正頌擬宜。「是時長者而作",
    "T33n1715_005:0627c14": "是念」此下有七行半偈，頌上第四長者以三",
    "T33n1715_005:0627c15": "車救子得譬。但上譬中本有四段，第一以",
    "T33n1715_005:0627c16": "三車擬宜，二者見子有宿好之心，三者為說",
    "T33n1715_005:0627c17": "三車，四者諸子受行。今此中略不頌第二見",
    "T33n1715_005:0627c18": "子宿好，上言「父知諸子先心各有所好奇",
    "T33n1715_005:0627c19": "異之物情必樂著」也。今七行半中分為三段，",
    "T33n1715_005:0627c20": "頌上三段。初三行先頌第一三車擬宜，次三",
    "T33n1715_005:0627c21": "行超頌第三為說三車，次一行半頌第四諸",
    "T33n1715_005:0627c22": "子受行也。今「爾時長者而作是念」下三行頌",
    "T33n1715_005:0627c23": "第一三車擬宜，即是「爾時長者即作是念，此",
    "T33n1715_005:0627c24": "舍已為大火所燒」下是也。「告諸子等」此下三",
    "T33n1715_005:0627c25": "行即是超頌第三為說三車，上說三車中本",
    "T33n1715_005:0627c26": "有四階，今三行具足頌之：一行頌第一，三",
    "T33n1715_005:0627c27": "句頌第二，又三句頌第三，半行頌第四也。",
    "T33n1715_005:0627c28": "今「告諸子等」一行即頌第一讚歎三車，上言",
    "T33n1715_005:0627c29": "「而告之言汝等所可玩好希有難得，汝若不取",
    "T33n1715_005:0628a01": "後必憂悔」也。次「羊車鹿車」此下三句即頌第",
    "T33n1715_005:0628a02": "二階示三車處，上言「如此種種羊鹿牛車今",
    "T33n1715_005:0628a03": "在門外」也。「汝等出來」又有三句，即頌上第",
    "T33n1715_005:0628a04": "三勸取三車，上言「汝等於此火宅宜速出來」",
    "T33n1715_005:0628a05": "也。次「隨意所樂可以遊戲」，此半行即頌上第",
    "T33n1715_005:0628a06": "四保與不虛，上言「隨汝所欲皆當與汝」也。「諸",
    "T33n1715_005:0628a07": "子聞說如此諸車」此下一行半，頌第四諸子受",
    "T33n1715_005:0628a08": "行，上受行中本有四階，今唯頌三階，略不",
    "T33n1715_005:0628a09": "頌第二互相推排也。初「諸子聞說如此諸車」",
    "T33n1715_005:0628a10": "此半行，先頌「心各勇銳」外凡夫行也。「即時",
    "T33n1715_005:0628a11": "奔競馳走」此六字，即頌「競共馳走」見諦思惟",
    "T33n1715_005:0628a12": "修道行也。「而出」下半行二字，即頌「諍出火宅」",
    "T33n1715_005:0628a13": "得無學果也。又解云：略不頌前二，唯頌後二",
    "T33n1715_005:0628a14": "也。「長者見子得出火宅」此下有三句，即",
    "T33n1715_005:0628a15": "頌第五見子出難譬也。上譬中有二，一者先",
    "T33n1715_005:0628a16": "明斷惑出三界得無學果，二者正明大乘機",
    "T33n1715_005:0628a17": "發。初二句先頌無學果也，「住於四衢」一句正",
    "T33n1715_005:0628a18": "頌大乘機發也。「坐師子座」此下有四行一",
    "T33n1715_005:0628a19": "句，頌上第六長者歡喜。今就此四行一句中",
    "T33n1715_005:0628a20": "自有三段，初三句正頌「歡喜踊躍」也。「此諸子",
    "T33n1715_005:0628a21": "等」此下三行，釋致喜所由，由脫難故所以歡",
    "T33n1715_005:0628a22": "喜也。「是故諸人我今快樂」此半行是第三結",
    "T33n1715_005:0628a23": "歡喜也。「爾時諸子知父安坐」此下有三行",
    "T33n1715_005:0628a24": "偈，頌第七諸子索車明三乘人索果也。就此",
    "T33n1715_005:0628a25": "三行中自有四階，半行明索車時，一行正頌",
    "T33n1715_005:0628a26": "索車，一行明頌如來于時許車之辭，半行即",
    "T33n1715_005:0628a27": "結頌索車也。今者「爾時諸子知父安坐」下此",
    "T33n1715_005:0628a28": "半行，是第一先明索車時。祇是知父安坐之",
    "T33n1715_005:0628a29": "時，內合明如來見眾生大乘機發稱如來本",
    "T33n1715_005:0628b01": "意，故言安坐也。「皆詣父所」此下一行是第二",
    "T33n1715_005:0628b02": "正頌上索車也。「如前所許」一行是第三，即頌",
    "T33n1715_005:0628b03": "如來于時許車之辭也。「今正是時」下半行是",
    "T33n1715_005:0628b04": "第四即結頌索車也。「長者大富」此下有七",
    "T33n1715_005:0628b05": "行半，頌第八賜大車譬，即是說《法華》。上譬",
    "T33n1715_005:0628b06": "中本有兩段，第一先雙開兩章門，第二雙廣",
    "T33n1715_005:0628b07": "釋兩章門。今七行半亦分為二，初有七行先",
    "T33n1715_005:0628b08": "頌上第二廣章門，第二餘半行追頌開兩章",
    "T33n1715_005:0628b09": "門。又此頌廣之中唯頌廣一大車，不頌廣心",
    "T33n1715_005:0628b10": "平等。但廣大車本有二，一者正廣，二者釋廣。",
    "T33n1715_005:0628b11": "今初有一行半頌先頌釋廣大車，即是「所以",
    "T33n1715_005:0628b12": "者何，是長者財富無量」也。「莊校嚴飾」此下五",
    "T33n1715_005:0628b13": "行半，即追頌上正廣大車，上言「其車高廣眾",
    "T33n1715_005:0628b14": "寶莊校」也。「以是妙車」此下半行是第二，即追",
    "T33n1715_005:0628b15": "頌上開兩章門，此一句先頌一大車章門也。",
    "T33n1715_005:0628b16": "次「等賜諸子」一句，即追頌心平等章門也。",
    "T33n1715_005:0628b17": "「諸子是時歡喜踊躍」此下有一行半偈，即頌第",
    "T33n1715_005:0628b18": "九諸子得大車故歡喜譬。上言「是時諸子各",
    "T33n1715_005:0628b19": "乘大車得未曾有」也。略不頌第十不虛也。",
    "T33n1715_005:0628b20": "「告舍利弗我亦如是」此下有三十四行半偈，是",
    "T33n1715_005:0628b21": "第二，即頌長行中第二合譬段也。又上合譬",
    "T33n1715_005:0628b22": "中唯合七譬，不合第六第七第九也。雖合七",
    "T33n1715_005:0628b23": "譬，併合第五與第八譬，故文句成六段。今此",
    "T33n1715_005:0628b24": "中亦頌合七譬，文便成七段，但七名雖同，意",
    "T33n1715_005:0628b25": "致有異。上長行不合第六第七，今亦不頌；",
    "T33n1715_005:0628b26": "上合第一第二第三第四第十譬，今亦頌之。",
    "T33n1715_005:0628b27": "上併合第五第八譬，今偏頌第八譬；上合第",
    "T33n1715_005:0628b28": "五不合第九，今此中義頌合第九，略不頌第",
    "T33n1715_005:0628b29": "五也。今就三十四行半中，亦分為七段：第",
    "T33n1715_005:0628c01": "一有四行頌，合第一宅主總譬；第二「如來已",
    "T33n1715_005:0628c02": "離三界火宅」下有兩行頌，合第二見火譬；第",
    "T33n1715_005:0628c03": "三「而今此處多諸患難」下亦有兩行頌，合第三",
    "T33n1715_005:0628c04": "救子不得譬；第四「是以方便為說三乘」下有",
    "T33n1715_005:0628c05": "四行頌，合第四救子得譬；第五「汝等若能信",
    "T33n1715_005:0628c06": "受是語」下亦有四行頌，合第八賜大車譬；第",
    "T33n1715_005:0628c07": "六「得如是乘令諸子等」下有三行義頌，合第九",
    "T33n1715_005:0628c08": "諸子得車歡喜譬；第七「告舍利弗汝諸人等」",
    "T33n1715_005:0628c09": "下有十五行半頌，合第十不虛妄譬也。四行",
    "T33n1715_005:0628c10": "偈頌合第一，兩行偈頌合第二，兩行偈頌",
    "T33n1715_005:0628c11": "合第三，四行偈頌合第四，四行偈頌合第八，",
    "T33n1715_005:0628c12": "三行偈義頌合第九，十五行半偈頌合第十。",
    "T33n1715_005:0628c13": "上合第一宅主總譬中唯正合一長者義，義",
    "T33n1715_005:0628c14": "中復得兼合餘五義；今此四行偈得頌兼合",
    "T33n1715_005:0628c15": "五義，唯略不頌合一門也。今言「我亦如是」一",
    "T33n1715_005:0628c16": "行先頌合長者，上言「如來亦復如是」也。「世",
    "T33n1715_005:0628c17": "間之父」一句即頌合「則為一切世間之父」也。",
    "T33n1715_005:0628c18": "「一切眾生皆是吾子」，此一切即得頌合兩義，",
    "T33n1715_005:0628c19": "初言「一切眾生」即得頌合五百人也；「皆是吾",
    "T33n1715_005:0628c20": "子」下三句，即得頌合三十子也。「三界無安」",
    "T33n1715_005:0628c21": "下一句偈，即得頌合有一大宅義也。「常有生",
    "T33n1715_005:0628c22": "老」下此一行，即是頌合宅中有火義也。「如",
    "T33n1715_005:0628c23": "來已離」此下兩行，即頌合第二見火譬，上言",
    "T33n1715_005:0628c24": "「見諸眾生為生老病死」。但上合譬中且合三",
    "T33n1715_005:0628c25": "種，一者合能見，二者合所見，三者合起悲",
    "T33n1715_005:0628c26": "愍之心。今此兩行唯得頌合能見、所見，不頌",
    "T33n1715_005:0628c27": "合悲愍之心也。雖然，猶成三段。何以知然？",
    "T33n1715_005:0628c28": "正猶長出如來見眾生之處故也。今言「如來",
    "T33n1715_005:0628c29": "已離三界火宅」下一行，先出見眾生之處，",
    "T33n1715_005:0629a01": "次半行頌合第一能見，次半行頌合第二所",
    "T33n1715_005:0629a02": "見也。今第一一行明見眾生之處，如來久絕",
    "T33n1715_005:0629a03": "三界之累，故言「已離」也。怕然在法身之地，言",
    "T33n1715_005:0629a04": "「寂然間居」也。林者，無漏法林也。栖神在法",
    "T33n1715_005:0629a05": "身之地，縱任居累礙之表，故言「安處林野」也。",
    "T33n1715_005:0629a06": "然《法華經》所明法身者，不同常住也。解有二",
    "T33n1715_005:0629a07": "種，一云延金剛心久住世者以為法身，又云",
    "T33n1715_005:0629a08": "正明總十方諸佛更互相望，故知無量壽即",
    "T33n1715_005:0629a09": "時在西方教化未來此間，此間望彼，彼即是",
    "T33n1715_005:0629a10": "法身。然應身本有形有像，法身本無形像，",
    "T33n1715_005:0629a11": "佛既未來此間，於此間即無形無像，即是法",
    "T33n1715_005:0629a12": "身。若來應此間，即於應此間是應身，他方望",
    "T33n1715_005:0629a13": "此間，即持此間作法身也。今此「三界皆是我",
    "T33n1715_005:0629a14": "有」此半行是此中第二，即頌合上第一能見",
    "T33n1715_005:0629a15": "也。「其中眾生悉是吾子」此半行是此中第三，",
    "T33n1715_005:0629a16": "即頌合上第二所見也。「而今此處」此下有",
    "T33n1715_005:0629a17": "兩行，即頌合上第三救子不得譬。但上開譬",
    "T33n1715_005:0629a18": "中本有誡、勸兩段，亦各有三，及至合譬之中",
    "T33n1715_005:0629a19": "分為三段，即疊合誡勸擬宜，疊合兩家無機，",
    "T33n1715_005:0629a20": "又疊合兩家息化。今此兩偈唯頌合誡邊，",
    "T33n1715_005:0629a21": "但誡中本有三，今此中略不頌合誡息化，唯",
    "T33n1715_005:0629a22": "頌合誡擬宜與無機。今言「而今此處多諸患",
    "T33n1715_005:0629a23": "難，唯我一人能為救護」，此一行正頌合誡擬",
    "T33n1715_005:0629a24": "宜，上言「佛見此已便作是念，我為眾生之父",
    "T33n1715_005:0629a25": "應拔其苦難」也。「雖復教詔而不信受」此一行",
    "T33n1715_005:0629a26": "即頌合上誡無機，上言「若我但以神力」下是，",
    "T33n1715_005:0629a27": "今言「雖復教詔而不信受」顯無機，若以神力",
    "T33n1715_005:0629a28": "通之無有信受，下即釋言「於諸欲染貪著深",
    "T33n1715_005:0629a29": "故」也。「是以方便」此下有四行，即頌合第四",
    "T33n1715_005:0629b01": "救子得譬。上合第四譬中本有三段，第一",
    "T33n1715_005:0629b02": "先牒舉三種外譬，今者不頌也。第二「言如",
    "T33n1715_005:0629b03": "來亦復如是，雖有力無所畏而不用之」，即帖合",
    "T33n1715_005:0629b04": "第三外譬，今者亦不頌也。唯頌第三段正合",
    "T33n1715_005:0629b05": "第四譬。但上合第四譬中本有四段，今此",
    "T33n1715_005:0629b06": "中略不頌合第二於三界火宅拔濟眾生見機",
    "T33n1715_005:0629b07": "之義，今此四行中有二重，第一三行正頌上",
    "T33n1715_005:0629b08": "合三段，第二一行合三以為一結成上義，此",
    "T33n1715_005:0629b09": "是義出不頌上也。今就三行中初一句頌合",
    "T33n1715_005:0629b10": "第一以三乘擬宜，次一行一句頌合第三為",
    "T33n1715_005:0629b11": "說三乘，次一行半頌合第四諸子受行也。今",
    "T33n1715_005:0629b12": "言「以是方便」一句，是頌合第一用三乘擬宜，",
    "T33n1715_005:0629b13": "上言「但以智慧方便」也。「為說三乘」此下一行",
    "T33n1715_005:0629b14": "一句是偈中之第二，即頌合上第三為說三",
    "T33n1715_005:0629b15": "乘。上說三乘中本有四階，今此一行一句唯",
    "T33n1715_005:0629b16": "得頌合一階，即是示三果處。上言「汝速出三",
    "T33n1715_005:0629b17": "界當得三乘聲聞辟支佛佛乘」示三乘人果處",
    "T33n1715_005:0629b18": "也。自餘三階略不頌合也。「是諸子等若心決",
    "T33n1715_005:0629b19": "定」此下一行半是偈中之第三，即頌合上第四",
    "T33n1715_005:0629b20": "諸子受行，但上合譬中歷別，就三乘人各作",
    "T33n1715_005:0629b21": "四階，今者亦就三乘頌合，但不盡合四階，唯",
    "T33n1715_005:0629b22": "各得頌合三人第四階。今一行半自有二，初",
    "T33n1715_005:0629b23": "總、後別。今言「是諸子等若心決定」，此半行總",
    "T33n1715_005:0629b24": "明三乘人皆得無學果，並是決定之義也。下",
    "T33n1715_005:0629b25": "一行別明三乘人得無學果，初言「具足三明",
    "T33n1715_005:0629b26": "及六神通」，此半行即是聲聞決定果，正頌合上",
    "T33n1715_005:0629b27": "是名聲聞乘，即是開譬中「諍出火宅」也。「有得",
    "T33n1715_005:0629b28": "緣覺」一句，即是頌合上是名辟支佛乘，緣覺",
    "T33n1715_005:0629b29": "無學果即是開譬中「諍出火宅」也。不退菩薩",
    "T33n1715_005:0629c01": "一句即是頌合上是名菩薩乘，即是得無學",
    "T33n1715_005:0629c02": "果，亦是開譬中「諍出火宅」也。「汝舍利弗我為",
    "T33n1715_005:0629c03": "眾生」下一行，第二，合三以為一結成上義也。",
    "T33n1715_005:0629c04": "此一行是義出，不頌上，今猶屬上也。「汝等",
    "T33n1715_005:0629c05": "若能信受是語一切皆當成得佛道」，此下有",
    "T33n1715_005:0629c06": "四行，即頌合第八賜大車譬。但上正合第八",
    "T33n1715_005:0629c07": "譬中追開作六階，唯合五階不合第六階也。",
    "T33n1715_005:0629c08": "今此四行分作兩段，第一此一行偈中得頌",
    "T33n1715_005:0629c09": "合兩階，即是上「是諸眾生脫三界者，悉與諸",
    "T33n1715_005:0629c10": "佛禪定解脫」等，即是心平等及所賜物等之義",
    "T33n1715_005:0629c11": "也。「是乘微妙清淨第一」下三行，頌合上廣大",
    "T33n1715_005:0629c12": "車，上言「皆是一相一種聖所稱歎能生淨妙",
    "T33n1715_005:0629c13": "第一之樂」也。故此四行唯得頌三階也。",
    "T33n1715_005:0629c14": "「得如是乘令諸佛子」下三行，即義頌合第九諸",
    "T33n1715_005:0629c15": "子得大車故歡喜譬。上長行中本不合此第",
    "T33n1715_005:0629c16": "九，今者義頌合也。然此三行中，初二行正義",
    "T33n1715_005:0629c17": "頌上明行一因得一果，故定喜也。第二「以是因",
    "T33n1715_005:0629c18": "緣」下一行明無異因也。今第一「乘是寶乘直",
    "T33n1715_005:0629c19": "至道場」者，明如來既為三乘人受記未來得",
    "T33n1715_005:0629c20": "佛，于時時眾相與標心買當來佛果之上修",
    "T33n1715_005:0629c21": "習進行，即是乘是寶乘，是境界乘也。「直至道",
    "T33n1715_005:0629c22": "場」者，萬行皆是至道場，但其金剛心時剩得佛",
    "T33n1715_005:0629c23": "最近修行至金剛，此是直至道場之義也。",
    "T33n1715_005:0629c24": "「告舍利弗汝諸人等」此下有十五行半偈，併",
    "T33n1715_005:0629c25": "頌合第十不虛妄譬。上合譬中本有四段，第",
    "T33n1715_005:0629c26": "一先牒上三種外譬來，第二正合，第三釋",
    "T33n1715_005:0629c27": "合，第四結合也。今唯頌第二正合，餘者悉",
    "T33n1715_005:0629c28": "不頌也。上第二正合不虛妄中自有二，初",
    "T33n1715_005:0629c29": "言「如來亦復如是無有虛妄」，此則總明不虛，",
    "T33n1715_005:0630a01": "今者亦不頌合也。今唯頌合三種別明不虛：",
    "T33n1715_005:0630a02": "以重奪輕不虛，稱本心不虛，與過望不虛。",
    "T33n1715_005:0630a03": "今就此十五行半偈中大分為三段，初有一",
    "T33n1715_005:0630a04": "行偈是第一，先明父子相關以開不虛之端，",
    "T33n1715_005:0630a05": "內合明如來昔日已曾二萬億佛所化此眾",
    "T33n1715_005:0630a06": "生，于時眾生生大乘解，即是子義；然解不孤",
    "T33n1715_005:0630a07": "生，生由於佛，如來有生物解之能，即是父義",
    "T33n1715_005:0630a08": "也。第二有十三行半，正頌合上三種不虛也。",
    "T33n1715_005:0630a09": "第三餘一行，即舉法王結明不虛之意也。又",
    "T33n1715_005:0630a10": "此三段前一後一並皆不開，中間一段自有",
    "T33n1715_005:0630a11": "三段別也。初有兩行半，先略頌合三種不虛，",
    "T33n1715_005:0630a12": "第二有二行，將欲廣頌合先引證勸信也。第",
    "T33n1715_005:0630a13": "三有九行，正廣頌上第一略頌合不虛也。今",
    "T33n1715_005:0630a14": "言兩行半略頌合者，初一行頌第一，次一行",
    "T33n1715_005:0630a15": "頌第二，次半行頌第三也。今者第一「汝等累",
    "T33n1715_005:0630a16": "劫」一行，即頌合以重奪輕不虛，上合譬言「初",
    "T33n1715_005:0630a17": "說三乘」只一句也。「我雖先說」此一行，即頌合",
    "T33n1715_005:0630a18": "稱本心不虛，上合譬言「引導眾生」亦只一句",
    "T33n1715_005:0630a19": "也。「但盡生死」者，但生死有二種，然分段中苦",
    "T33n1715_005:0630a20": "惱深重，是故三乘方便引汝令離炎灼之苦，",
    "T33n1715_005:0630a21": "唯盡分段生死，未盡變易生死，故言但也。復",
    "T33n1715_005:0630a22": "應進斷變易成無上道，豈應止此灰身滅智，",
    "T33n1715_005:0630a23": "故言「而實不滅」也。「今所應作唯佛智慧」此半",
    "T33n1715_005:0630a24": "行，即頌合與過望不虛。上合譬言「然後但以",
    "T33n1715_005:0630a25": "大乘而脫度之」也。「若有菩薩」此下兩行，是第",
    "T33n1715_005:0630a26": "二引勝人證如來不虛勸信。此兩行即成二",
    "T33n1715_005:0630a27": "意，初偈正引證，後即出證人之語也。「若人",
    "T33n1715_005:0630a28": "小智」此下有九行偈是第三，即廣上第一略",
    "T33n1715_005:0630a29": "頌合三種不虛也。今此九行自分為三段，",
    "T33n1715_005:0630b01": "初有六行即廣上，「汝等累劫」下一行略明以",
    "T33n1715_005:0630b02": "重奪輕不虛，就此六行中初二行明苦諦，",
    "T33n1715_005:0630b03": "二行明集諦，一行明滅諦，一行明道諦也。第",
    "T33n1715_005:0630b04": "二從「是人於何而得解脫」下有一行半即廣",
    "T33n1715_005:0630b05": "上「我雖先說」一偈，稱本心不虛也。第三從「佛",
    "T33n1715_005:0630b06": "說是人未實滅度」下有一行半，即廣上「今所",
    "T33n1715_005:0630b07": "應作唯佛智慧」半行，明與過所望不虛也。「我",
    "T33n1715_005:0630b08": "意不欲令至滅度」者，此則取上語，其義可求。",
    "T33n1715_005:0630b09": "斯人若未得無上道之時，我意終不祇令至",
    "T33n1715_005:0630b10": "昔日滅度也。「我為法王於法自在」向言十五",
    "T33n1715_005:0630b11": "行半大分為三段，此下一行是第三舉法王",
    "T33n1715_005:0630b12": "結明不虛，然不自在人出言多虛，佛是法",
    "T33n1715_005:0630b13": "中之王實不虛也。從「汝舍利弗我此法印」",
    "T33n1715_005:0630b14": "又前判云正譬說開三顯一化中根人中本有",
    "T33n1715_005:0630b15": "兩段，第一是舍利弗請，其中自有三段，已訖",
    "T33n1715_005:0630b16": "也。第二是如來答，亦有三段，第一是譬說緣",
    "T33n1715_005:0630b17": "起，其中有二：初呵、後許也。第二正譬說開三",
    "T33n1715_005:0630b18": "顯一，其中有二：即是長行與偈，亦已訖也。中",
    "T33n1715_005:0630b19": "根之人既解同歸之理、先三後一之意，故自",
    "T33n1715_005:0630b20": "此下盡品有六十五行偈，是第三即獎勸中根",
    "T33n1715_005:0630b21": "人受行。然獎勸之意祗明弘經益物、自行化",
    "T33n1715_005:0630b22": "他，種同歸之因、感圓極妙果也。菩薩萬行乃",
    "T33n1715_005:0630b23": "備、眾德皆修，若的明要者不出自行化他，自",
    "T33n1715_005:0630b24": "行則如說修行，化他則弘經益物兼除老病，",
    "T33n1715_005:0630b25": "菩薩之謂也。但慕果之心易生，行因之意難",
    "T33n1715_005:0630b26": "立，是故此中單勸慕果。既願行因，貧福自顯，",
    "T33n1715_005:0630b27": "此意已具如前述，不復細解。又解所以不勸",
    "T33n1715_005:0630b28": "慕果者，與〈授記品〉相近，故不勸慕果也。此中",
    "T33n1715_005:0630b29": "祗以弘經益人以為行因，亦有兩段。兩段之",
    "T33n1715_005:0630c01": "者，第一一行偈先出所弘之經，第二從「在所",
    "T33n1715_005:0630c02": "遊方」下有六十四行偈，正示其弘經益物之方",
    "T33n1715_005:0630c03": "也。今第一言「我法印」者，即是所弘之經，印",
    "T33n1715_005:0630c04": "者故如此人名字印此函書送與所與之人，",
    "T33n1715_005:0630c05": "莫與所不與之人。然《法華經》猶如函書，但",
    "T33n1715_005:0630c06": "經中所明因果，猶如書中所表之事也。如來",
    "T33n1715_005:0630c07": "言教題此經名字猶如印也。弘經菩薩如送",
    "T33n1715_005:0630c08": "書人也。法印深意其義如此。從「在所遊方",
    "T33n1715_005:0630c09": "勿妄宣傳」此下六十四行是第二，正示其弘經",
    "T33n1715_005:0630c10": "益物之方，獎勸行因之意。此中自有三段，",
    "T33n1715_005:0630c11": "初有半行，據總略勸弘經益物；第二「若有聞",
    "T33n1715_005:0630c12": "者」下有十行偈，據別略勸弘經之方；第三「若",
    "T33n1715_005:0630c13": "有不信毀謗此經」下有五十三行半偈，廣示",
    "T33n1715_005:0630c14": "弘經方法，表行行因之相。今言「在所遊方",
    "T33n1715_005:0630c15": "勿妄宣傳」者是第一，然勿妄之言其意難",
    "T33n1715_005:0630c16": "了，今且作四句明之。一言惡人莫為說，此亦",
    "T33n1715_005:0630c17": "是勿妄；二者惡人亦為說，善人亦為說，此亦",
    "T33n1715_005:0630c18": "是勿妄；三者惡人應為說，善人莫為說；四",
    "T33n1715_005:0630c19": "者善人應為說，惡者莫為說。今不同前三句，",
    "T33n1715_005:0630c20": "何故？前三句太甚通漫，故的取第四句，正惡",
    "T33n1715_005:0630c21": "人莫為說，善人應為說。問者言：「如來慈父，等",
    "T33n1715_005:0630c22": "視如子，且又放光普照，有識皆蒙。今復言善",
    "T33n1715_005:0630c23": "人應為說，惡人莫為說。非唯生分別之心，亦",
    "T33n1715_005:0630c24": "違慈父之意。」解者言：「放光普照表慈悲平等，",
    "T33n1715_005:0630c25": "今明善人應為說，惡人莫為說，此則示身子弘",
    "T33n1715_005:0630c26": "經益物之方。善人應為說即是勸善，惡人莫",
    "T33n1715_005:0630c27": "為說即是誡惡。且又強為惡人說者，非唯直",
    "T33n1715_005:0630c28": "生不信之心，亦復增長誹謗之罪，是故《涅槃》",
    "T33n1715_005:0630c29": "言：諸佛聖人不為眾生作煩惱因緣。又欲斥",
    "T33n1715_005:0631a01": "彼惡人令改惡行善也。」「若有聞者」此下十",
    "T33n1715_005:0631a02": "行偈是第二據別略勸弘經之方，此第二段",
    "T33n1715_005:0631a03": "望上總則成別，望下廣故稱略也。今就此十",
    "T33n1715_005:0631a04": "行偈中自有兩段，第一有四行，先勸善人應",
    "T33n1715_005:0631a05": "為說，第二「斯法華經」下有六行偈，誡令莫為",
    "T33n1715_005:0631a06": "惡人說也。此兩段中各有三，今且就前四",
    "T33n1715_005:0631a07": "行善人應為說中，自有三種善人，初一行",
    "T33n1715_005:0631a08": "先明不退轉人應為說。阿者言無，鞞跋致言",
    "T33n1715_005:0631a09": "退，無退之人應為說也。第二「若有信受」下一",
    "T33n1715_005:0631a10": "行半，明過去久種善根之人，應為此人說也。",
    "T33n1715_005:0631a11": "第三「若人有能」下有一行半偈，則明未來",
    "T33n1715_005:0631a12": "世中常值善知識人，應為此人說也。此三",
    "T33n1715_005:0631a13": "種人即成三世，初明不退之人，即是現在；",
    "T33n1715_005:0631a14": "次明久種善根人，即是過去；後明常值善",
    "T33n1715_005:0631a15": "知識人，即明過去久種善根人，即此人未",
    "T33n1715_005:0631a16": "來世中當得相值，但互舉一邊為義也。「斯",
    "T33n1715_005:0631a17": "法華經」此下有六行，是第二誡令莫為惡人",
    "T33n1715_005:0631a18": "說。此六行中亦有三種者，初一行先明淺",
    "T33n1715_005:0631a19": "識之人莫為說，第二「一切聲聞」下三行，舉有",
    "T33n1715_005:0631a20": "信之人況出不信之人，及取即得不信之",
    "T33n1715_005:0631a21": "人也。第三「又舍利弗」下兩行，更出惡人總結",
    "T33n1715_005:0631a22": "莫為說。初偈明我見之人不應說，後偈多",
    "T33n1715_005:0631a23": "愛染之人勿為說。問者言：「上言宿習強者",
    "T33n1715_005:0631a24": "雖有三種，五濁不能為障，今何故言莫為此",
    "T33n1715_005:0631a25": "人說耶？」解釋者言：「此有二意，一者正為勸",
    "T33n1715_005:0631a26": "獎中根人弘經方法，二者亦為斥即時眾中",
    "T33n1715_005:0631a27": "有懈怠之者也。」「若人不信毀謗」此下五十",
    "T33n1715_005:0631a28": "三行半偈，是第三廣示弘經益物行因之方。",
    "T33n1715_005:0631a29": "今就此五十三行半偈中大分為兩段，第一",
    "T33n1715_005:0631b01": "有三十四行半，廣示惡人莫為說，此即廣上",
    "T33n1715_005:0631b02": "第二六行，略明惡人莫為說；第二從「若有利",
    "T33n1715_005:0631b03": "根」以下盡品有十九行偈，廣明善人應為說，",
    "T33n1715_005:0631b04": "此則廣上第一四行，略明善人應為說。為廣",
    "T33n1715_005:0631b05": "之意，其意如此。今且前明惡人中自有三，",
    "T33n1715_005:0631b06": "第一有四行半偈，據行惡因明惡人；第二從",
    "T33n1715_005:0631b07": "「其人命終」下有二十八行偈，據得惡果明惡",
    "T33n1715_005:0631b08": "人；第三「佛告舍利弗謗斯經者」下二行，第",
    "T33n1715_005:0631b09": "三總結惡人之相也。今且就前四行半明行",
    "T33n1715_005:0631b10": "惡因中自有三種惡因，初一行偈先明謗法",
    "T33n1715_005:0631b11": "之人莫為說，第二一行有疑惑人莫為說，第",
    "T33n1715_005:0631b12": "三兩行半謗弘經人莫為說也。今第一一行",
    "T33n1715_005:0631b13": "偈明謗法人，既謗毀此經云何可說？「即斷",
    "T33n1715_005:0631b14": "一切世間佛種」者，今此經說眾生有佛種，然",
    "T33n1715_005:0631b15": "諸聽法之人既毀謗此經不得宣說，故言斷",
    "T33n1715_005:0631b16": "佛種也。「或復頻蹙」一行，是第二明疑惑之人",
    "T33n1715_005:0631b17": "莫為說也。「若佛在世」下有兩行半，第三明謗",
    "T33n1715_005:0631b18": "弘經之人者亦不應為說也。「其人命終」此下",
    "T33n1715_005:0631b19": "二十八行，是第二據得惡果明惡人，即是向",
    "T33n1715_005:0631b20": "者三種行惡因之人得此惡果。就中有二重：",
    "T33n1715_005:0631b21": "初二十二行偈正明惡果報，第二「常處地獄」下",
    "T33n1715_005:0631b22": "六行偈，總結惡果之相也。又就此兩段之中",
    "T33n1715_005:0631b23": "各有二別，今且就正明惡果中有二者，初有",
    "T33n1715_005:0631b24": "十二行據正報明惡果，第二「若得為人」下十",
    "T33n1715_005:0631b25": "行偈，據餘殘報明惡果也。「死被瓦石」者此是",
    "T33n1715_005:0631b26": "世流布語，正言祗此人死後斬截之相，亦可",
    "T33n1715_005:0631b27": "是此人死後得宿命智見，人取其死尸屠割，",
    "T33n1715_005:0631b28": "于時緣此即生苦受，即自知由謗經之罪也。",
    "T33n1715_005:0631b29": "又釋此人死時終不好死，死必為刀杖所加",
    "T33n1715_005:0631c01": "也。「若得為人」此下有十行，是第二據餘殘報",
    "T33n1715_005:0631c02": "明得惡果，即是向者是正報者今得殘報也。",
    "T33n1715_005:0631c03": "「常處地獄」此下六行，是第二總結惡果之相，亦",
    "T33n1715_005:0631c04": "有二者，即結上兩段，初有兩行總結上第一",
    "T33n1715_005:0631c05": "據正報明得惡果也；第二從「若得為人」下有",
    "T33n1715_005:0631c06": "四行，總結上第二據餘報名得惡果也。「告舍",
    "T33n1715_005:0631c07": "利弗謗斯經者」向言三十四行半廣示惡人莫",
    "T33n1715_005:0631c08": "為說中本有三，初有四行偈據行惡因明惡",
    "T33n1715_005:0631c09": "人，第二二十八行據得惡果明惡人也，已竟",
    "T33n1715_005:0631c10": "此下兩行是第三總結惡人之相也。「若有",
    "T33n1715_005:0631c11": "利根」此下有十九行，是第二廣明善人應為說，",
    "T33n1715_005:0631c12": "廣上第一四行略明善人應為說也。就中有",
    "T33n1715_005:0631c13": "二，第一有十七行偈正明善人應為說，第二",
    "T33n1715_005:0631c14": "「又舍利弗我說是相」下有兩行，總結勸善人應",
    "T33n1715_005:0631c15": "為說也。就前十七行偈中凡有十種乃可為",
    "T33n1715_005:0631c16": "說，今以義相對以為五雙：第一雙明現在",
    "T33n1715_005:0631c17": "明聰明利智，過去則深種功德，此是功德智",
    "T33n1715_005:0631c18": "慧相對也。第二雙言俯則慈愍下流，仰則恭",
    "T33n1715_005:0631c19": "敬尊長，此是俯仰相對也。第三雙言外則捨",
    "T33n1715_005:0631c20": "遠惡緣，內則奉戒清淨，此是內外相對也。第",
    "T33n1715_005:0631c21": "四雙言自行則質直柔和，化他則清淨說法，",
    "T33n1715_005:0631c22": "此是自行化他相對也。第五雙言始得專念",
    "T33n1715_005:0631c23": "求經，終則純心頂戴，此是始終相對也。「告",
    "T33n1715_005:0631c24": "舍利弗我說是相」此下兩行，是第二總結勸善",
    "T33n1715_005:0631c25": "人應為說。",
    "T33n1715_005:0631c26": "信解品第四",
    "T33n1715_005:0631c27": "但解有兩種，一者自以智慧明見法相，此則",
    "T33n1715_005:0631c28": "法行人，呼為見解，二者不自見理憑師謂爾，",
    "T33n1715_005:0631c29": "此則是信行人，名為信解也。今此品中明四",
    "T33n1715_005:0632a01": "大聲聞領開三顯一之義，信同歸莫二之理，",
    "T33n1715_005:0632a02": "從信得解仍詺為信解品。問：「只有此四人領，",
    "T33n1715_005:0632a03": "更有餘人？」解釋者言：「但使是中根之徒，得解",
    "T33n1715_005:0632a04": "者亦無量，但略舉四人為端首耳。」譬說開",
    "T33n1715_005:0632a05": "三顯一化中根人本有四品即為四段，此一",
    "T33n1715_005:0632a06": "品是第二明中根人領解。又言四段之中各",
    "T33n1715_005:0632a07": "開為二，今此領解中有二者，第一是經家",
    "T33n1715_005:0632a08": "序中根人得解之相，第二從「而白佛言」以下竟",
    "T33n1715_005:0632a09": "品，正是中根人領解之辭。又就此兩段之中",
    "T33n1715_005:0632a10": "各開為二。經家序中有二者，第一從「爾時慧",
    "T33n1715_005:0632a11": "命須菩提」下訖「歡喜踊躍」，是經家序中根人內",
    "T33n1715_005:0632a12": "心歡喜；第二列外形恭敬也。就第一明內",
    "T33n1715_005:0632a13": "心歡喜中有三：初列出歡喜人名須菩提等",
    "T33n1715_005:0632a14": "四人；二者明歡喜所由，由聞未曾有法故；",
    "T33n1715_005:0632a15": "三者正明歡喜也。第一所以言慧命須菩提",
    "T33n1715_005:0632a16": "者，凡有二種解，一者言昔日未解開三顯一",
    "T33n1715_005:0632a17": "同歸之理，愚癡之人心相續為命，今日既",
    "T33n1715_005:0632a18": "得解權實之宗，慧心相續為命，若爾亦應言",
    "T33n1715_005:0632a19": "慧命迦旃延乃至慧命目犍連，所以單道須",
    "T33n1715_005:0632a20": "菩提者，此則互舉為論。二者須菩提解空第",
    "T33n1715_005:0632a21": "一，空慧為命，《大品》座席之時已為諸菩薩轉",
    "T33n1715_005:0632a22": "說般若，以此呼為慧命須菩提，此即從本受",
    "T33n1715_005:0632a23": "名。問者言：「從解空得名，亦應言論義迦旃延",
    "T33n1715_005:0632a24": "乃至言神通目連耶？」解釋者言：「此亦互舉。",
    "T33n1715_005:0632a25": "若必也相兼時，亦應言摩訶須菩提。何以故",
    "T33n1715_005:0632a26": "下三人皆有摩訶之名，而須菩提獨無？故知",
    "T33n1715_005:0632a27": "此互舉兩義雙明。」就第二明歡喜所由中有",
    "T33n1715_005:0632a28": "二：初明聞未曾有法者，正由聞譬說開三顯",
    "T33n1715_005:0632a29": "一解一義故，二者明得解之資，由為上根",
    "T33n1715_005:0632b01": "人法說開三顯一，與舍利弗授記故也。從「發",
    "T33n1715_005:0632b02": "希有心」下第三正明歡喜也。「即從座起」訖「瞻",
    "T33n1715_005:0632b03": "仰尊顏」是第二，經家列外形恭敬。第二正領",
    "T33n1715_005:0632b04": "之辭中有二：第一從「而白佛言」以下盡七十",
    "T33n1715_005:0632b05": "三行半偈，正領解上火宅乃至〈方便品〉中開三",
    "T33n1715_005:0632b06": "顯一之義。第二從「世尊大恩」以下有十三行",
    "T33n1715_005:0632b07": "偈，明此解由佛來，是故歎佛恩深難報以結",
    "T33n1715_005:0632b08": "領解。又就此兩段之中各開為二，且置歎",
    "T33n1715_005:0632b09": "佛恩深難報，至彼更分。今就第一正領解",
    "T33n1715_005:0632b10": "中有二，第一是長行，第二是偈頌。今就長",
    "T33n1715_005:0632b11": "行之中自有三段：第一先略領解；第二將欲",
    "T33n1715_005:0632b12": "廣領解，先諮審如來；第三從「譬若有人」訖長",
    "T33n1715_005:0632b13": "行，廣領解。又就第一第三各開為二，中間諮",
    "T33n1715_005:0632b14": "審止一不開。略領解中有二者，第一法說",
    "T33n1715_005:0632b15": "領解，第二言「無量珍寶不求自得」，此明譬",
    "T33n1715_005:0632b16": "說。廣領解中有二者，第一是開譬，第二是",
    "T33n1715_005:0632b17": "合譬。今就略領解兩段中各有二：第一是開",
    "T33n1715_005:0632b18": "譬，第二是合譬。今就略領解兩段中各有二：",
    "T33n1715_005:0632b19": "第一法說中二者，第一先明昔日不求，第二",
    "T33n1715_005:0632b20": "從「我等今於佛前」下明今日自得。譬說亦爾。",
    "T33n1715_005:0632b21": "何者？昔日《大品》座席之時，我親為諸菩薩轉教",
    "T33n1715_005:0632b22": "說般若，明大乘因如彼、說大乘果如此，而我",
    "T33n1715_005:0632b23": "于時於此大乘因亦不求，於大乘果亦不求，",
    "T33n1715_005:0632b24": "而我于時自知大乘因果是好法，只是不求，",
    "T33n1715_005:0632b25": "何以故口言？若佛見無為入正位者不能復發",
    "T33n1715_005:0632b26": "菩提心，而今日值《法華》座席即會三成一，明",
    "T33n1715_005:0632b27": "聲聞小行皆成佛果，此則是自得之義。只",
    "T33n1715_005:0632b28": "就第一明昔日不求中自有二，第一列三種",
    "T33n1715_005:0632b29": "不求章門，第二從「無所堪任」以下釋上三章",
    "T33n1715_005:0632c01": "門。三章門者，一言「居僧之首」故不求，二者言",
    "T33n1715_005:0632c02": "「年朽邁」故不求，三者言「自謂已得涅槃」故不",
    "T33n1715_005:0632c03": "求；此皆道昔日《大品》座席時事。所言居僧",
    "T33n1715_005:0632c04": "之首不求者，須菩提等昔日既是上座，作",
    "T33n1715_005:0632c05": "小乘學，執教定宗位階次第。何故爾？若學菩",
    "T33n1715_005:0632c06": "薩，不問道俗先受戒者便為大故，我等于時",
    "T33n1715_005:0632c07": "有弟子皆隨於我學小乘之法，我忽移心改",
    "T33n1715_005:0632c08": "造，非謂眾首之人，為此義故於大乘因果不",
    "T33n1715_005:0632c09": "生求心。第二上云年朽邁故不求者，菩薩",
    "T33n1715_005:0632c10": "之懷不惜身命無方益物，我等年時已謝，何",
    "T33n1715_005:0632c11": "能為之？前言居僧首者明法臘已大，後復",
    "T33n1715_005:0632c12": "言年已朽邁者明俗年復高；但俗年雖高法",
    "T33n1715_005:0632c13": "臘未必大，今者法臘既大俗年又高。第三",
    "T33n1715_005:0632c14": "自謂已得涅槃不求者，佛昔語道有聲聞、緣",
    "T33n1715_005:0632c15": "覺、菩薩，我于時既得聲聞、緣覺涅槃以為究",
    "T33n1715_005:0632c16": "竟。又聞佛言：「若見無為入正位者，不能復",
    "T33n1715_005:0632c17": "發菩提心。」即是高原陸地不生蓮華之義。有",
    "T33n1715_005:0632c18": "此三義，是故不求也。「無所堪任」此下是第二，",
    "T33n1715_005:0632c19": "釋上三種不求章門，先釋第三自謂已得涅",
    "T33n1715_005:0632c20": "槃章門也。「世尊往昔說法既久」此下釋上第",
    "T33n1715_005:0632c21": "一居僧之首故不求也。「說法既久」者，不言佛",
    "T33n1715_005:0632c22": "坐已久，只立指波若坐席故言久。於大乘因",
    "T33n1715_005:0632c23": "果中不作心，故言「疲懈」。於小乘三三時中，故",
    "T33n1715_005:0632c24": "是「精進」也。「又今我等年已朽邁」此下，釋上第",
    "T33n1715_005:0632c25": "二年並朽邁故不求章門也。「我等今於佛前",
    "T33n1715_005:0632c26": "聞授聲聞菩提記」此下是第二，明今日自得義",
    "T33n1715_005:0632c27": "也。「無量珍寶不求自得」此下是第二譬說。",
    "T33n1715_005:0632c28": "就此譬說中亦有二，即為上兩段作譬。今言",
    "T33n1715_005:0632c29": "「無量珍寶不求」，此六字即為上第一昔日三種",
    "T33n1715_005:0633a01": "不求作譬也。次「自得」此兩字，即為上第三明",
    "T33n1715_005:0633a02": "今日自得作譬也。「世尊我等今者樂說譬",
    "T33n1715_005:0633a03": "喻以明斯義」者，長行正領解中本有三，一者",
    "T33n1715_005:0633a04": "略領解竟，此是第二將欲廣領解，故先諮審",
    "T33n1715_005:0633a05": "如來也。「譬若有人」自此下訖長行，是第三",
    "T33n1715_005:0633a06": "廣領解，就此廣領解之中亦有二：第一開",
    "T33n1715_005:0633a07": "譬，第二合譬。就開譬之中凡作九譬，領上火",
    "T33n1715_005:0633a08": "宅十譬，亦遠領〈方便品〉中十譬之本，不盡領",
    "T33n1715_005:0633a09": "十譬。上火宅中本有十譬，此中唯領七譬不",
    "T33n1715_005:0633a10": "領三譬，不領第六父歡喜，亦不領第七諸子",
    "T33n1715_005:0633a11": "索車，亦不領第十不虛也。所以不領第六者，",
    "T33n1715_005:0633a12": "只解第五免難譬，第六父歡喜之義自彰。所",
    "T33n1715_005:0633a13": "以不領第七者，上諸子索車，此即是迷惑之",
    "T33n1715_005:0633a14": "心，是故隱而不領。所以不領第十者，上第",
    "T33n1715_005:0633a15": "十是不虛妄，今日既得解，何假領上不虛妄？",
    "T33n1715_005:0633a16": "若使領者如似言不解之時，昔日有虛妄，今",
    "T33n1715_005:0633a17": "日既無虛妄，是故不領也。上既有十譬，今唯",
    "T33n1715_005:0633a18": "領七譬只應有七，所以有九譬者，此中第四",
    "T33n1715_005:0633a19": "第五兩譬共領上火宅中第四長者救子得",
    "T33n1715_005:0633a20": "譬，此中第六付財物譬，不領上開三顯一之",
    "T33n1715_005:0633a21": "意，此乃遠領《大品》座席時意。但窮子今日",
    "T33n1715_005:0633a22": "深取佛意，則言昔日《大品》時佛已令我為菩薩",
    "T33n1715_005:0633a23": "轉教說般若，但佛于時眾中，令我說此大乘",
    "T33n1715_005:0633a24": "因果，則始終會令汝得此因果。須菩提今",
    "T33n1715_005:0633a25": "日既得解，是故深取此意也。九譬者，第一明",
    "T33n1715_005:0633a26": "父子相失譬，第二明父子相見譬，第三明",
    "T33n1715_005:0633a27": "呼子不得譬，第四明呼子得譬，第五明教",
    "T33n1715_005:0633a28": "作人譬，第六明付財物譬，第七明見子長大",
    "T33n1715_005:0633a29": "譬，第八明付家業譬，第九明得家業故歡喜",
    "T33n1715_005:0633b01": "譬也。今者第一譬，「若有人」下訖「無復憂慮」，詺",
    "T33n1715_005:0633b02": "為父子相失譬，此則領上火宅中第一宅主",
    "T33n1715_005:0633b03": "譬，亦名總譬，亦遠領〈方便品〉中「今我亦如是」",
    "T33n1715_005:0633b04": "下明釋迦同諸佛先三後一化五濁眾生之",
    "T33n1715_005:0633b05": "主。第二從「傭賃展轉」下訖「我雖年朽猶故貪",
    "T33n1715_005:0633b06": "惜」，是名父子相見譬，此則領上火宅中第三",
    "T33n1715_005:0633b07": "長者見火譬，亦遠領〈方便品〉中第二「舍利弗",
    "T33n1715_005:0633b08": "當知我以佛眼觀」下，明佛見眾生為五濁所惛",
    "T33n1715_005:0633b09": "也。第三從「即遣傍人急追將還」以下訖「往至",
    "T33n1715_005:0633b10": "貧里以求衣食」，詺為呼子不得譬，此則領上",
    "T33n1715_005:0633b11": "火宅中第三長者救子不得譬，亦遠領〈方便",
    "T33n1715_005:0633b12": "品〉中「我始坐道場」下，明佛用大乘化眾生不得",
    "T33n1715_005:0633b13": "也。第四從「爾時長者將欲誘引其子而設方",
    "T33n1715_005:0633b14": "便」下訖「愍而怪之」，名呼子得譬，此則領上火",
    "T33n1715_005:0633b15": "宅中第四長者救子得譬，譬本有四階，今",
    "T33n1715_005:0633b16": "此第四譬先領前兩階，三車擬宜見子宿好，",
    "T33n1715_005:0633b17": "亦遠領〈方便品〉中第四言「尋念過去佛所行方",
    "T33n1715_005:0633b18": "便力」下，明佛用三乘化得眾生亦有四階，",
    "T33n1715_005:0633b19": "今亦先領前兩階以三乘擬宜及見三乘人機",
    "T33n1715_005:0633b20": "也。第五從「又以他日於窓牖中」以下訖「然其",
    "T33n1715_005:0633b21": "所止猶在本處」，詺為教作人譬，此則領上火",
    "T33n1715_005:0633b22": "宅中第四救子得譬中後兩階為說三車及諸",
    "T33n1715_005:0633b23": "子受行，亦遠領〈方便品〉中化得眾生中後兩",
    "T33n1715_005:0633b24": "階為說三乘、三乘人受行，是故言第四、第",
    "T33n1715_005:0633b25": "五共領上一譬。所以爾者，法說之中偏就",
    "T33n1715_005:0633b26": "應身上明，故合而不離；今明四大聲聞領解",
    "T33n1715_005:0633b27": "深取佛意，就真應二身上明之，故宜分為二",
    "T33n1715_005:0633b28": "也。第六「爾時長者有疾自知將死不久」竟「下",
    "T33n1715_005:0633b29": "劣之心亦未能捨」，名為付財物譬，是則不領",
    "T33n1715_005:0633c01": "上開三顯一之意，此遠領昔日《大品》座席之",
    "T33n1715_005:0633c02": "時，佛命須菩提為諸菩薩轉教說波若之意也。",
    "T33n1715_005:0633c03": "第七從「復經少時父知子心漸已通泰」以下，名",
    "T33n1715_005:0633c04": "為見子長大譬，此則領上火宅中第五見諸",
    "T33n1715_005:0633c05": "子等安穩得出下明見子出難譬，亦遠領〈方",
    "T33n1715_005:0633c06": "便品〉中第五「舍利弗見佛子等志求佛道」者一",
    "T33n1715_005:0633c07": "偈，明如來見三乘人有大乘機發。第八從",
    "T33n1715_005:0633c08": "「臨欲終時而命其子」以下，名付家業譬，則領",
    "T33n1715_005:0633c09": "上火宅中第八長者賜大車譬，亦遠領上〈方",
    "T33n1715_005:0633c10": "便品〉中第八「於諸菩薩中正直捨方便」下，明",
    "T33n1715_005:0633c11": "佛為時眾說《法華》授記得佛。第九從「是時窮",
    "T33n1715_005:0633c12": "子聞父此言即大歡喜」，名為子得家業故歡喜",
    "T33n1715_005:0633c13": "譬，此則領上火宅中第九諸子得大車歡喜",
    "T33n1715_005:0633c14": "譬，亦遠領〈方便品〉中第九言「菩薩聞是法疑",
    "T33n1715_005:0633c15": "網皆已除，千二百羅漢悉亦當作佛」，明于時",
    "T33n1715_005:0633c16": "時眾聞說《法華》皆授記作佛故得歡喜，三乘人",
    "T33n1715_005:0633c17": "受行也。就第一父子相失譬，領上宅主譬",
    "T33n1715_005:0633c18": "亦名總譬。譬中本有六義，今唯領二義，領",
    "T33n1715_005:0633c19": "第一「有大長者」化主之義，復領第六三十子",
    "T33n1715_005:0633c20": "義，此二義是要者，亦是〈方便品〉釋迦同諸",
    "T33n1715_005:0633c21": "佛先三後一化眾生之主。今就父子相失",
    "T33n1715_005:0633c22": "譬領上二義，不得作二段，父子相簡為四重，",
    "T33n1715_005:0633c23": "第一明子背父而去，第二明父覓子不得，",
    "T33n1715_005:0633c24": "第三明子還近父，第四明父失子憂念轉深。",
    "T33n1715_005:0633c25": "內合四重者，第一先明眾生昔日二萬億佛",
    "T33n1715_005:0633c26": "時曾稟大乘，自爾之後失解捨如來流轉六",
    "T33n1715_005:0633c27": "道。第二明如來從眾生失大乘解之後，恒",
    "T33n1715_005:0633c28": "覓可化之機不得。第三內合眾生從失大乘",
    "T33n1715_005:0633c29": "以來，在五戒十善教中學，則有機感佛出",
    "T33n1715_005:0634a01": "世，此則是漸近父義。第四眾生既為五濁所",
    "T33n1715_005:0634a02": "惛，如來慈惻彌深，是父憂念轉深義也。又",
    "T33n1715_005:0634a03": "就此四重之中各有兩階。子離父中有二者，",
    "T33n1715_005:0634a04": "一者明子背父而去，二者明子向國而還。今",
    "T33n1715_005:0634a05": "言「譬若有人」者，只明四大弟子自譬，故言若有",
    "T33n1715_005:0634a06": "人。「年既幼稚」者，內合明眾生昔日二萬億佛",
    "T33n1715_005:0634a07": "所于時已曾稟受如來大乘化，但于時稟大",
    "T33n1715_005:0634a08": "乘化不久，故言幼稚。不道大乘解小。若言",
    "T33n1715_005:0634a09": "解小是幼稚者，下言年既長大便應是解",
    "T33n1715_005:0634a10": "大，故知不名解小是幼稚。後解言只是解",
    "T33n1715_005:0634a11": "小故幼稚。何以知之？只是幼稚故捨父，若",
    "T33n1715_005:0634a12": "不幼稚云何捨父？內明為論眾生於二萬",
    "T33n1715_005:0634a13": "佛所稟如來大乘化，于時只得外凡夫解，而",
    "T33n1715_005:0634a14": "此解怯弱，故言幼稚。「捨父逃逝」者，隱密而",
    "T33n1715_005:0634a15": "去，非公灼故言逃也。逝者言去，內合眾",
    "T33n1715_005:0634a16": "生即失大乘解，理中密有背佛之義也。問者",
    "T33n1715_005:0634a17": "言：「佛明知眾生必失此大乘解，于時何故",
    "T33n1715_005:0634a18": "用此大乘化之？」解釋者言：「佛于時實知眾",
    "T33n1715_005:0634a19": "生得解之後必失，但于時大乘機感佛，佛仍",
    "T33n1715_005:0634a20": "為說大乘，若有感不應，則有差機之失。既",
    "T33n1715_005:0634a21": "得此解，如來更化他方眾生，遂起煩惱失此大",
    "T33n1715_005:0634a22": "乘解也。」問者言：「若佛更復教化他方眾生，",
    "T33n1715_005:0634a23": "於後復起煩惱失解者，此則是父自離子，何",
    "T33n1715_005:0634a24": "關子捨父也？若是眾生遠佛，然後起煩惱者，",
    "T33n1715_005:0634a25": "乃可是子離父；父自往他方，眾生自失解，故",
    "T33n1715_005:0634a26": "是父離子義也。」解釋者言：「取事即然，理則",
    "T33n1715_005:0634a27": "不然。何以知之？若是眾生有機感佛，佛則",
    "T33n1715_005:0634a28": "住世，可化之機亦盡，故佛捨此化彼，正由眾",
    "T33n1715_005:0634a29": "生感機盡故佛去，不得言佛去故感機盡。既",
    "T33n1715_005:0634b01": "是眾生感機先盡，此即是子離父義也。」問",
    "T33n1715_005:0634b02": "者又言：「如來既知必失解者，昔日不應用大",
    "T33n1715_005:0634b03": "乘化之。」解釋者言：「實知必失解，猶用大乘",
    "T33n1715_005:0634b04": "化者，此則為後化之資，後亦有大乘機發之",
    "T33n1715_005:0634b05": "時，佛言我昔日已曾為汝說此大乘，汝等",
    "T33n1715_005:0634b06": "于時不能堅固受持，廣起煩惱遂失此解。",
    "T33n1715_005:0634b07": "今復為汝說而尚不堅固受持。時眾既聞曾",
    "T33n1715_005:0634b08": "得遂失，仍發決定之心。故言前失得為後資，",
    "T33n1715_005:0634b09": "既有資力是故如來為說。」問者又言：「若言",
    "T33n1715_005:0634b10": "失者，今云何還生耶？」解釋者言：「此失非是永",
    "T33n1715_005:0634b11": "斷善根成一闡提，只言煩惱五濁既多，于時",
    "T33n1715_005:0634b12": "解心不現前，名之為失。夫善生必以信心為",
    "T33n1715_005:0634b13": "本，于時雖失大解，由有信心，於五戒十善",
    "T33n1715_005:0634b14": "教中修行，能令大乘智願善根不斷，是故『我",
    "T33n1715_005:0634b15": "昔教汝志願佛道。汝今悉忘。我今還欲令汝",
    "T33n1715_005:0634b16": "憶念本願所行道。』故若言永斷者，云何言憶",
    "T33n1715_005:0634b17": "也？」問者又言：「若言信心猶存者，不應名作",
    "T33n1715_005:0634b18": "失。」解釋者言：「乃無大乘之解，何妨有小乘",
    "T33n1715_005:0634b19": "之信也。」「久住他國」者，大乘教己國，五戒十",
    "T33n1715_005:0634b20": "善經教為他國，失解之後久在五戒十善教",
    "T33n1715_005:0634b21": "中修行，故久住他國也。失解之後備在五",
    "T33n1715_005:0634b22": "道，故言「至五十歲」也。此則釋成上久住他國",
    "T33n1715_005:0634b23": "之義。所以言「若十二十」者，此意明未必盡備",
    "T33n1715_005:0634b24": "經五道，亦可失大乘解之後經人道，仍更",
    "T33n1715_005:0634b25": "值如來得大乘解者，故言若十。亦可失大",
    "T33n1715_005:0634b26": "乘之後，經畜生道或經人道，仍更值佛得大",
    "T33n1715_005:0634b27": "乘解者，故言二十。亦可備經五道，然後得大",
    "T33n1715_005:0634b28": "乘解者，故言至五十歲也。「年既長大」者，不道",
    "T33n1715_005:0634b29": "解心大，只道失解來久，故言長大也。「加復",
    "T33n1715_005:0634c01": "窮困」者，殆盡曰窮，復為寒苦所逼，故言困。",
    "T33n1715_005:0634c02": "外譬為論，此人年既長大復窮亦困，故如即時",
    "T33n1715_005:0634c03": "人，昔日幼小之時，率爾一丈一尺以為衣裳，",
    "T33n1715_005:0634c04": "一斗一升可為飲食，今日人身既長大，正須",
    "T33n1715_005:0634c05": "多衣、足多食之時，云何猶用昔日幼小之時衣",
    "T33n1715_005:0634c06": "食，充今日長大之軀，理自不足。內合為義，",
    "T33n1715_005:0634c07": "眾生既離經五道，應須多功德智願善根自",
    "T33n1715_005:0634c08": "資，猶用昔日微解自資者，又蓋無所利益，故",
    "T33n1715_005:0634c09": "言窮困。備經卵胎濕化受生，故言「四方」。雖",
    "T33n1715_005:0634c10": "然恒位心不無覓理，故言「求衣食」也。又解五",
    "T33n1715_005:0634c11": "戒十善教宣辨人天因果以為「四方」。「漸漸遊",
    "T33n1715_005:0634c12": "行」此下是第二階明子向國而還。「漸漸遊行",
    "T33n1715_005:0634c13": "遇向本國」者，此人于時不作心言是向本國之",
    "T33n1715_005:0634c14": "行，理數爾然故云遇。但背諸國未必遠、向",
    "T33n1715_005:0634c15": "國未必近，故如始出南剎北道一步此亦是",
    "T33n1715_005:0634c16": "背國，若使涉北萬里亦是背國，而歸未必",
    "T33n1715_005:0634c17": "近者，故如涉北萬里，始迴南向作意還向，",
    "T33n1715_005:0634c18": "始舉一步此亦是向國而歸，故知背國未必",
    "T33n1715_005:0634c19": "遠，向國未必近。但背國雖近有日遠義，向",
    "T33n1715_005:0634c20": "國雖遠有日近義，內合為義，假設過去佛為",
    "T33n1715_005:0634c21": "眾生說法，過去佛既滅後，中間且作經一",
    "T33n1715_005:0634c22": "劫，釋迦方出教化眾生，于時背過去佛已經",
    "T33n1715_005:0634c23": "半劫，此是背國日遠。若使後半劫去釋迦",
    "T33n1715_005:0634c24": "出轉近，此則是向國而還義，故言「漸漸遊行",
    "T33n1715_005:0634c25": "遇向本國」。「其父先來求子不得」此下是第二",
    "T33n1715_005:0634c26": "明父覓子不得，亦有二階，第一正明覓子不",
    "T33n1715_005:0634c27": "得，第二明雖失一子之苦，不廢家業大事。",
    "T33n1715_005:0634c28": "今言其父先來求子不得，此是第一階，正明",
    "T33n1715_005:0634c29": "覓子不得，內合明佛從二萬億佛所大乘化",
    "T33n1715_005:0635a01": "眾，失解之後，恒覓眾生大乘根機都不得矣。",
    "T33n1715_005:0635a02": "「中止一城」此下是第二階，明父雖失一子之苦，",
    "T33n1715_005:0635a03": "不廢家業大事，內合如來於此一方眾生無",
    "T33n1715_005:0635a04": "機感可為說法，餘方教化終自不廢。「中止一",
    "T33n1715_005:0635a05": "城」，城者防非拒難為義，如來教法為城，若",
    "T33n1715_005:0635a06": "言教一坐能使正理恒存，外道即隱，故詺教",
    "T33n1715_005:0635a07": "法為城。教明佛果備有眾德，故言財寶無量",
    "T33n1715_005:0635a08": "等。「其諸倉庫」，倉者養命，庫者養身，明如來",
    "T33n1715_005:0635a09": "法身慧命養育眾生之義也。「多有僮僕」者，內",
    "T33n1715_005:0635a10": "外凡夫受學弟子如僮僕，八地以上菩薩如",
    "T33n1715_005:0635a11": "臣，七地以下初地以上菩薩如佐，緣覺如吏，",
    "T33n1715_005:0635a12": "聲聞如民，大乘如象，自餘三乘等如馬牛羊。",
    "T33n1715_005:0635a13": "「出入息利」者，教從佛宣名出，化功歸己如入",
    "T33n1715_005:0635a14": "息利也。「商估賈客」者，商估之徒本買賤求貴，",
    "T33n1715_005:0635a15": "此明諸菩薩從佛受教廣利益眾生。「時貧",
    "T33n1715_005:0635a16": "窮子」此下是第三明子漸還近父，亦有二階",
    "T33n1715_005:0635a17": "者，第一明近父緣由，第二正明近父也。「時",
    "T33n1715_005:0635a18": "貧窮子」下乃至「經歷國邑」以來，第一明子得近",
    "T33n1715_005:0635a19": "父之緣由，由遊行不已遂得近父；內合為",
    "T33n1715_005:0635a20": "義，由眾生在五戒十善經教國邑中修行不",
    "T33n1715_005:0635a21": "已，有感佛出世之機也。「遂到其父所止之城」，",
    "T33n1715_005:0635a22": "此是第二階正明子近父，內合眾生正有感",
    "T33n1715_005:0635a23": "佛說法之機也。「父每念子」此下第四，明父",
    "T33n1715_005:0635a24": "既失子來久憂念轉深，但眾生失解廣起煩",
    "T33n1715_005:0635a25": "惱，如來慈悲愍傷其義彌至。就中亦有二",
    "T33n1715_005:0635a26": "階者，第一明念子之苦，第二明假設作念",
    "T33n1715_005:0635a27": "得子之樂也。從「父每念子」下竟「是以慇懃每",
    "T33n1715_005:0635a28": "憶其子」此是第一，明父念失子之苦，失解之",
    "T33n1715_005:0635a29": "子違離如來備經六道，故言「別離」。「五十餘",
    "T33n1715_005:0635b01": "年」，所以言餘年者，解有二種，一解云：「實只",
    "T33n1715_005:0635b02": "自有五道無別有阿修羅道，阿修羅道只攝",
    "T33n1715_005:0635b03": "入鬼神道，鬼神道中最勝者離出，詺作阿修",
    "T33n1715_005:0635b04": "羅道，既被出，故言餘也。」一家所習不然，善",
    "T33n1715_005:0635b05": "有三品，下品感阿修羅，其多諂曲求道甚難，",
    "T33n1715_005:0635b06": "故貶之在鬼神道也。此一段眾生既失大乘",
    "T33n1715_005:0635b07": "解，唯如來自知一應以來，不向聲聞辟支佛",
    "T33n1715_005:0635b08": "等說，故言「未曾向人說如此事」也。「心懷悔",
    "T33n1715_005:0635b09": "恨」者，悔在於我，恨在於子。何以知之？只悔",
    "T33n1715_005:0635b10": "我不堅償此兒遂令失去也。恨在於子者，汝",
    "T33n1715_005:0635b11": "不孤，然而要有父母，云何都不尋求？天性存",
    "T33n1715_005:0635b12": "父子之義。內合為論，悔我昔日二萬億佛所",
    "T33n1715_005:0635b13": "時用大乘化，不能得令登內凡夫信首得立",
    "T33n1715_005:0635b14": "使不退墮，恨者汝眾生神解本異乎木石，",
    "T33n1715_005:0635b15": "云何不堪憶我昔大乘之化而流浪生死耶？",
    "T33n1715_005:0635b16": "故言悔恨也。「自念老朽」者，廢大乘來久，故言",
    "T33n1715_005:0635b17": "老朽也。「財物」，如前解。「無有子息」者，無有委",
    "T33n1715_005:0635b18": "付以弘法紹繼之人，故言無有子息也。「一旦",
    "T33n1715_005:0635b19": "終沒財物散失」者，此明眾生既無機緣，如來",
    "T33n1715_005:0635b20": "便捨化他方，故言終沒。大乘經教於眾生無",
    "T33n1715_005:0635b21": "用，故義言散失無所委付也。「復作是念我若",
    "T33n1715_005:0635b22": "得子委付財物坦然快樂無復憂慮」下是第二",
    "T33n1715_005:0635b23": "階，假設作念得子之樂，內合明得眾生有",
    "T33n1715_005:0635b24": "大機發、有可化之緣，便稱如來大慈悲之意，",
    "T33n1715_005:0635b25": "故言無復憂慮也。「爾時窮子傭賃展轉」此",
    "T33n1715_005:0635b26": "下是第二父子相見譬，此則領上火宅中第",
    "T33n1715_005:0635b27": "二長者見火譬，亦遠領〈方便品〉中「我以佛眼",
    "T33n1715_005:0635b28": "觀見六道眾生等」也。但上譬中唯明長者見",
    "T33n1715_005:0635b29": "子義，不道子見父義，內合上單明佛見五濁",
    "T33n1715_005:0635c01": "眾生有人天等小機，今此譬中委悉，先明",
    "T33n1715_005:0635c02": "人天小機感佛，即是子見父義，後明佛見此",
    "T33n1715_005:0635c03": "機，即是父見子義。然感應之義，只感時應、應",
    "T33n1715_005:0635c04": "時是感，然逐義為便有感故有應，不得先",
    "T33n1715_005:0635c05": "應後感。是故此譬中有兩段，第一子見父，",
    "T33n1715_005:0635c06": "第二「於師子座見子便識」以下明父見子。就",
    "T33n1715_005:0635c07": "此兩段中各有四階。子見父中有四者，第一",
    "T33n1715_005:0635c08": "明見父緣由，第二明見父之處，第三正明見",
    "T33n1715_005:0635c09": "父，第四明子見父生懷畏避之心。言「傭賃",
    "T33n1715_005:0635c10": "展轉」此是見父之緣由，若不傭賃何容得與",
    "T33n1715_005:0635c11": "長者相見？內合眾生修五戒十善相資，遠得",
    "T33n1715_005:0635c12": "助一乘機發之義也。「遇到父舍住立門側」此",
    "T33n1715_005:0635c13": "是第二明見父之處，內合眾生五戒十善小",
    "T33n1715_005:0635c14": "機感佛不正，如立門側也。「遙見其父踞師子",
    "T33n1715_005:0635c15": "床」此下是第三正明見父尊嚴，五戒十善機",
    "T33n1715_005:0635c16": "來闚佛，故言見父也。「遙」者，此機遠闚法身地，",
    "T33n1715_005:0635c17": "故言遙也。如來處在無畏之座如師子床也。",
    "T33n1715_005:0635c18": "「寶机承足」者，有二種解，一解戒定為脚足，",
    "T33n1715_005:0635c19": "二諦境為寶机。一家言權實二智為脚足，",
    "T33n1715_005:0635c20": "二諦境為寶机，如來二智常照二諦境，如寶机",
    "T33n1715_005:0635c21": "承足也。外國言婆羅門者，高良大姓。八地以",
    "T33n1715_005:0635c22": "上如婆羅門，七地以還如剎利也，大乘內",
    "T33n1715_005:0635c23": "凡夫如居士也。問者言：「既言佛在法身地，云",
    "T33n1715_005:0635c24": "何言有內凡夫等圍繞？」解釋者言：「此經明",
    "T33n1715_005:0635c25": "法身，不同常住經所明法身，今此經言法身",
    "T33n1715_005:0635c26": "者，指他方應身為法身，故如佛在無量壽國，",
    "T33n1715_005:0635c27": "此間眾生機感無量壽來應，仍詺無量壽佛為",
    "T33n1715_005:0635c28": "法身也。」「真珠瓔珞」者，解有二種：一云明諸",
    "T33n1715_005:0635c29": "菩薩備有功德智慧，一云佛果具有功德智",
    "T33n1715_005:0636a01": "慧如真珠瓔珞。在辟支如吏，聲聞如民，外凡",
    "T33n1715_005:0636a02": "夫如僮僕。「手執白拂」者，三乘人用智慧手執",
    "T33n1715_005:0636a03": "無生之理拂煩惱塵，此乃是三乘人自拂。",
    "T33n1715_005:0636a04": "何故言侍佛左右即成佛？解釋者言：「此乃是",
    "T33n1715_005:0636a05": "自拂則由佛教，故義言拂佛也。且《淨名》云：『眾",
    "T33n1715_005:0636a06": "生病故我病，眾生病愈我病亦愈。』故義言拂",
    "T33n1715_005:0636a07": "佛。」「覆以寶帳」者，明如來大慈大悲最高而能",
    "T33n1715_005:0636a08": "覆下如寶帳也。「垂諸華幡」者，華幡本招致看",
    "T33n1715_005:0636a09": "者，此譬如來有四攝之德攝化眾生也。「香",
    "T33n1715_005:0636a10": "水灑地」者，雲法師言：「以禪定水灑淨戒地，淹",
    "T33n1715_005:0636a11": "煩惱塵，正以禪定資戒令止惡義強也。然佛",
    "T33n1715_005:0636a12": "地乃無惡可止，但有定故，恒無惡可生，故義",
    "T33n1715_005:0636a13": "言淹之也。」「散眾名華」者，七淨為華也。「羅列寶",
    "T33n1715_005:0636a14": "物」者，如來說一乘因果萬善同歸，明諸功德，",
    "T33n1715_005:0636a15": "故言羅列寶物也。教從佛出故言「出」，化功",
    "T33n1715_005:0636a16": "歸佛故言「內」，前人受教為「取」，拂授記為「與」也。",
    "T33n1715_005:0636a17": "「窮子見父有大力勢」此下是子見父中第四",
    "T33n1715_005:0636a18": "階，明窮子既見長者尊貴，生畏避之心，內",
    "T33n1715_005:0636a19": "合眾生唯有五戒十善之機感佛，此小機擬",
    "T33n1715_005:0636a20": "一乘圓教永無堪受之理，則有怖畏之心。五",
    "T33n1715_005:0636a21": "戒十善小機不應一乘大教，從擬無益，故言「悔",
    "T33n1715_005:0636a22": "來」也。「竊作是念」此是理中為論，非公灼發言，",
    "T33n1715_005:0636a23": "故言竊也。「若是王王等」者，說一乘教佛是王，",
    "T33n1715_005:0636a24": "說三乘教佛為王等也。若是一乘教佛者，亦",
    "T33n1715_005:0636a25": "非是五戒十善機相應，只縱復說三乘教佛，",
    "T33n1715_005:0636a26": "亦非是五戒十善機所宜，故言「非我傭夫作",
    "T33n1715_005:0636a27": "力得物之處」也。「不如徃至貧里肆力有地衣",
    "T33n1715_005:0636a28": "食易得」者，人天教為貧里，於此人天教中修",
    "T33n1715_005:0636a29": "行，即肆力者賣也。五戒十善為因感人天",
    "T33n1715_005:0636b01": "果報，如衣食易得也。「若久住此或見逼迫」者，",
    "T33n1715_005:0636b02": "內合人天小機扣佛大教，佛或能用大乘教",
    "T33n1715_005:0636b03": "逼小令行，故言「逼迫」也。非我所為欲令為，故",
    "T33n1715_005:0636b04": "言「強」也。欲背大向小，故言「疾走」。「欲去」，猶未去",
    "T33n1715_005:0636b05": "也。「時富長者於師子座見子便識」此下是",
    "T33n1715_005:0636b06": "第二父見子，此中亦有四階，第一明見子之",
    "T33n1715_005:0636b07": "處，第二正明見子，第三明見子故歡喜，第四",
    "T33n1715_005:0636b08": "明長者生開暢之心念也。今「於獅子座」者，是",
    "T33n1715_005:0636b09": "第一明見子之處，內合如來在法身無畏之",
    "T33n1715_005:0636b10": "座也。「見子便識」，此是第二階正明見子，內",
    "T33n1715_005:0636b11": "合明如來見眾生便識，是我昔日以大乘所化",
    "T33n1715_005:0636b12": "之人，即是領上火宅中云「長者見是大火從",
    "T33n1715_005:0636b13": "四面起」也，亦是〈方便品〉中「我以佛眼觀見六",
    "T33n1715_005:0636b14": "道眾生」也。「心大歡喜」者，此是第三階，明長",
    "T33n1715_005:0636b15": "者既知是兒故歡喜，內合明佛既見此眾生",
    "T33n1715_005:0636b16": "小機發，用此善根資益得昔大乘之解，稱",
    "T33n1715_005:0636b17": "大慈之意，故言歡喜也。「即作是念」下是第四",
    "T33n1715_005:0636b18": "階，明長者生開暢之念，內合明如來見眾生",
    "T33n1715_005:0636b19": "善根機發，必可以委付法化。「我常思念此",
    "T33n1715_005:0636b20": "子無由見之」者，從二億佛所眾生失大乘解，",
    "T33n1715_005:0636b21": "恒覓眾生善機不得，故云無由見之。今者始",
    "T33n1715_005:0636b22": "見，無機發，故言「適我願」也。「我雖年朽」者，癈大",
    "T33n1715_005:0636b23": "乘化來久，故言年朽也。「猶故貪惜」者，雖癈化",
    "T33n1715_005:0636b24": "久猶欲用大乘與眾生，故言貪惜。此四法中",
    "T33n1715_005:0636b25": "第二第四正領上能見，第一第三非正領上",
    "T33n1715_005:0636b26": "也。「即遣傍人急追將還」以下是第三呼子",
    "T33n1715_005:0636b27": "不得譬，即領火宅中言「我身手有力」，明長者",
    "T33n1715_005:0636b28": "救子不得譬，遠領〈方便品〉中「我始坐道場」下，",
    "T33n1715_005:0636b29": "明以大乘化眾生不得也。上火宅譬中本有",
    "T33n1715_005:0636c01": "勸、誡兩段，各分為三別，今此中即併領之，",
    "T33n1715_005:0636c02": "既併領時開為三段。第一訖「何為見捉」名一",
    "T33n1715_005:0636c03": "喚不來，即領上勸擬宜與無機。第二從「使",
    "T33n1715_005:0636c04": "者執之逾急」下訖「悶絕躄地」，此名為再喚不",
    "T33n1715_005:0636c05": "來，即領上誡擬宜與無機。第三從「父遙見",
    "T33n1715_005:0636c06": "之」下，名為父置兒譬，即併領誡、勸兩家息化",
    "T33n1715_005:0636c07": "也。是則領開譬中不相應，領合譬中言相",
    "T33n1715_005:0636c08": "應也。又就此三段中各開為二。初段中二",
    "T33n1715_005:0636c09": "者，第一領上勸教擬宜，第二「窮子驚愕」以下",
    "T33n1715_005:0636c10": "明無機。就兩段中各自有二重，領勸教擬",
    "T33n1715_005:0636c11": "宜有二者，第一言「即遣傍人急追將還」，此領",
    "T33n1715_005:0636c12": "上思惟作勸教，即是「是長者作是思惟我身",
    "T33n1715_005:0636c13": "手有力」，所以言傍人者，此就經教為義也。理",
    "T33n1715_005:0636c14": "是正，大乘言教是傍，教乃詮於理，然教非即",
    "T33n1715_005:0636c15": "是理，故言傍人也。",
    "T33n1715_005:0636c16": "法華經疏卷第五"
}