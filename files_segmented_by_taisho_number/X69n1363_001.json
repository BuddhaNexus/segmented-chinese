{
    "X69n1363_001:0649b04": "西山和尚語錄序",
    "X69n1363_001:0649b06": "比丘慧真。將與刊布西山亮和尚錄。葢予三十年舊",
    "X69n1363_001:0649b07": "交。來福泉蘭若。求序引。泚筆示之云。",
    "X69n1363_001:0649b08": "　四八年間誑後昆　　纔開臭口謗宗門",
    "X69n1363_001:0649b09": "　如今更刻閑題倡　　擊水依前覓杖痕",
    "X69n1363_001:0649b10": "淳祐三祀。履端人日。天目樵叟(文禮)書于李矦功德",
    "X69n1363_001:0649b11": "寺之退居。次第登五峰。丐　無準跋尾。蒙不得辭。以",
    "X69n1363_001:0649b12": "此似它使拂我浪言也。",
    "X69n1363_001:0649b17": "西山亮禪師語錄",
    "X69n1363_001:0649b18": "西山和尚住建康府清真禪院語錄",
    "X69n1363_001:0649b19": "侍者　覺心　編",
    "X69n1363_001:0649b20": "師於嘉定四年",
    "X69n1363_001:0649b21": "上堂。舉三聖和尚道。我逢人則出。出則不為人。興化",
    "X69n1363_001:0649b22": "道。我逢人則不出。出則便為人。三聖興化。各出一隻",
    "X69n1363_001:0649b23": "手。要扶竪臨濟宗風。殊不知。臨濟宗風。祇因二大老。",
    "X69n1363_001:0649b24": "掃土而盡。今日亮上座出世。畢竟如何。幸是太平無",
    "X69n1363_001:0649c01": "事客。相逢何必動干戈。雖然如是。也是雪峰道底。",
    "X69n1363_001:0649c02": "上堂。一葉落天下秋。幾人於此辨來由。衲僧冷地呵",
    "X69n1363_001:0649c03": "呵笑。南嶽天台拄杖頭。",
    "X69n1363_001:0649c04": "上堂。舉南院問僧。名什麼。僧云普參。院云。忽遇屎橛",
    "X69n1363_001:0649c05": "時如何。僧云不審。南院便打。師云。兩箇屎橛。合作一",
    "X69n1363_001:0649c06": "團。熏天炙地誰能齅。千古叢林作話端。",
    "X69n1363_001:0649c07": "上堂。今朝十一月十五。光陰似箭歲將莫。參禪學道",
    "X69n1363_001:0649c08": "如何。切忌守株而待兔。若是金毛師子兒。翻身一擲",
    "X69n1363_001:0649c09": "無回互。無回互。驚殺南山白額虎。",
    "X69n1363_001:0649c10": "上堂。兩國戰爭。萬民逃竄。直得清真寺裏。前廊後架。",
    "X69n1363_001:0649c11": "一時占斷。佛殿上繫牛。僧堂中繫馬。屙屎放溺。更無",
    "X69n1363_001:0649c12": "縫罅。遮般境界。銕額銅頭也怕。唯有釋迦老子。懽懽",
    "X69n1363_001:0649c13": "喜喜。屎堆上來來去去。放光動地。諸人還見麼。若也",
    "X69n1363_001:0649c14": "見得。夜夜抱佛眠。朝朝還共起。其或未然。莫道無罪",
    "X69n1363_001:0649c15": "過。擊禪床下座。",
    "X69n1363_001:0649c16": "上堂。今朝三月半。百花開爛熳。祖意甚分明。何妨著",
    "X69n1363_001:0649c17": "眼看。看看。忽然花謝樹頭空。又被風吹別調中。",
    "X69n1363_001:0649c18": "上堂。舉僧問報慈。情生智隔。想變體殊。情未生時如",
    "X69n1363_001:0649c19": "何。慈云隔。師云。者僧問處絕誵訛。就便拈來付與它。",
    "X69n1363_001:0649c20": "嫰綠枝頭紅一點。動人春色不消多。",
    "X69n1363_001:0649c21": "解夏上堂。九旬禁足今朝滿。漆桶掀翻快活人。莫恠",
    "X69n1363_001:0649c22": "點胸夸獨步。只緣過夏在清真。",
    "X69n1363_001:0649c23": "上堂。舉趙州問南泉。知有底人向甚處去。泉云。檀越",
    "X69n1363_001:0649c24": "家作一頭水牯牛去。州云。謝師答話。泉云。昨夜三更",
    "X69n1363_001:0650a01": "月到窻。雲峰云。南泉若無後語。洎被打破蔡州。大慧",
    "X69n1363_001:0650a02": "師祖云。雲峰老人。失却一隻眼。殊不知。祇因后語。當",
    "X69n1363_001:0650a03": "下打破蔡州。師云。行到水窮處。坐看雲起時。",
    "X69n1363_001:0650a04": "開爐上堂。舉趙州和尚道。火爐頭。有則無賓主話。我",
    "X69n1363_001:0650a05": "在南方卅年。更無一人舉著。師云。趙州老子。太無厭",
    "X69n1363_001:0650a06": "足。今日開爐。清真不免頭上安頭。舉無賓主話一遍。",
    "X69n1363_001:0650a07": "布施大眾。便下座。",
    "X69n1363_001:0650a08": "上堂。說參禪彌天過。緣是見成行貨。可憐背覺合塵。",
    "X69n1363_001:0650a09": "飯籮邊忍飢餓。",
    "X69n1363_001:0650a10": "西山和尚住慶元府靈隱禪院語錄",
    "X69n1363_001:0650a11": "侍者　志清　編",
    "X69n1363_001:0650a12": "指三門",
    "X69n1363_001:0650a13": "蹋斷千差路。潑天門戶開。擡頭空蕩蕩。脚下起風雷。",
    "X69n1363_001:0650a14": "拈帖",
    "X69n1363_001:0650a15": "號令聖凡。須憑者箇。且道者箇從甚處得來。還知麼。",
    "X69n1363_001:0650a16": "塞却耳根。分明聽取。",
    "X69n1363_001:0650a17": "上堂。八十老婆心已灰。強顏抹粉與涂[血*丕]。自知潦倒",
    "X69n1363_001:0650a18": "無羞耻。遇興何妨舞一回。(問答不錄)山野今蒙使府給帖。",
    "X69n1363_001:0650a19": "俾令住持為。",
    "X69n1363_001:0650a20": "國焚修。今晨入院。打鼓上堂。祝延",
    "X69n1363_001:0650a21": "聖壽外。合譚何事。若要說規矩。規矩隨身。若要說禪",
    "X69n1363_001:0650a22": "道。鈍置殺人。畢竟如何。四海浪平龍睡穩。九天雲靜",
    "X69n1363_001:0650a23": "鶴蜚高。",
    "X69n1363_001:0650a24": "舉併壽開堂。三聖推出一僧。與賊過梯。保壽便打。令",
    "X69n1363_001:0650b01": "不虗行。三聖云。恁麼為人。非但瞎却者僧眼。瞎却鎮",
    "X69n1363_001:0650b02": "州一城人眼去在。為眾竭力。保壽擲拄杖。歸方丈。大",
    "X69n1363_001:0650b03": "眾會麼。醉后歸來明月夜。笙歌引入畫堂前。",
    "X69n1363_001:0650b04": "臘八上堂。便恁麼去。蚤是雪上加霜。那堪更說見明",
    "X69n1363_001:0650b05": "星成正覺。者般說話。掩彩兒孫。靈隱當時若見他。祇",
    "X69n1363_001:0650b06": "向道。換盆換盆。",
    "X69n1363_001:0650b07": "上堂。柳綠花紅春鳥啼。明明祖意報君知。箇中直下",
    "X69n1363_001:0650b08": "知端的。已落吾家第二機。",
    "X69n1363_001:0650b09": "結夏上堂。安居之首。禁足為名。禁足之意。在進道而",
    "X69n1363_001:0650b10": "護生。衲僧家。有何生而可護。有何道而可進。唾一唾。",
    "X69n1363_001:0650b11": "唾破釋迦老子面門。行一步。蹋斷釋迦老子脊梁骨。",
    "X69n1363_001:0650b12": "大眾。白雲祖師恁麼說話。大似揑目生花。靈隱門下。",
    "X69n1363_001:0650b13": "前無釋迦。後無彌勒。說甚結制解制。長期短期。十二",
    "X69n1363_001:0650b14": "時中。在在處處。如倚天長劍。誰敢正眼覷著。諸人還",
    "X69n1363_001:0650b15": "會麼。(良久)會之一字。也不消得。",
    "X69n1363_001:0650b16": "上堂。參學事絕商量。急著眼快承當。處處無非安樂",
    "X69n1363_001:0650b17": "鄉。阿呵呵好快活。萬兩黃金也消得。雖然。且喫大麥",
    "X69n1363_001:0650b18": "飯。",
    "X69n1363_001:0650b19": "上堂。舉雲門問洞山云。近離甚處。山云。查渡。門云。夏",
    "X69n1363_001:0650b20": "在甚處。山云。湖南報慈。門云。幾時離彼。山云。八月二",
    "X69n1363_001:0650b21": "十五。門云。放子三頓棒。洞山來日上方丈。問訊云。昨",
    "X69n1363_001:0650b22": "日蒙和尚賜棒。未審某甲過在甚處。門云。飯袋子。江",
    "X69n1363_001:0650b23": "西湖南。便與麼去。師云。狂風暴雨轟霹靂。滿庭撼動",
    "X69n1363_001:0650b24": "花狼籍。紅紅白白已周遮。何勞飯袋重拈出。",
    "X69n1363_001:0650c01": "上堂。金風起樹葉落。體露堂堂活鱍鱍。報君知。快領",
    "X69n1363_001:0650c02": "略。回頭轉腦擬思量。錯認笊籬作木杓。",
    "X69n1363_001:0650c03": "真大師相訪上堂。舉實際訪俱胝。不下笠。胝云。放下",
    "X69n1363_001:0650c04": "著。曰道得即放。胝無語。際便出。胝云。且小住。曰道得",
    "X69n1363_001:0650c05": "即住。胝又無語。師曰。無語且置。實際也是弄巧成拙。",
    "X69n1363_001:0650c06": "真大師今日相訪。且無如之若何。自是超出古人一",
    "X69n1363_001:0650c07": "頭地。具眼者辨取。",
    "X69n1363_001:0650c08": "上堂。舉五祖演和尚示徒云。譬如牛過窓櫺。兩脚四",
    "X69n1363_001:0650c09": "蹄都過了。尾巴因甚却[歎-欠+否]難。與伊道箇谷呱呱。教它",
    "X69n1363_001:0650c10": "滿面自羞慚。",
    "X69n1363_001:0650c11": "上堂。舉明上座趁盧行者。至大庾嶺頭。見義不為。何",
    "X69n1363_001:0650c12": "勇之有。盧乃擲衣盋於石上云。此衣表信。可力爭耶。",
    "X69n1363_001:0650c13": "退己讓人。萬中無一。明上座舉之。如山不動。乃云。我",
    "X69n1363_001:0650c14": "為法來。非為衣也。願乞開示。欵出囚口。盧云。不思善",
    "X69n1363_001:0650c15": "不思惡。那箇是明上座本來面目。寶劍當頭截。明上",
    "X69n1363_001:0650c16": "座於言下大悟。好與三十棒。畢竟那箇是明上座悟",
    "X69n1363_001:0650c17": "處。撥闓華岳連天秀。放出黃河徹底清。",
    "X69n1363_001:0650c18": "偈頌",
    "X69n1363_001:0650c19": "芭蕉拄杖子",
    "X69n1363_001:0650c20": "你有主丈與主丈。你無主丈奪主丈。撥亂乾坤幾箇",
    "X69n1363_001:0650c21": "知。鶯啼不在花枝上。",
    "X69n1363_001:0650c22": "靈雲見桃花",
    "X69n1363_001:0650c23": "幾年湖海不知羞。一見桃花自點頭。堪笑傍觀猶眼",
    "X69n1363_001:0650c24": "熱。也來趁隊逞風流。",
    "X69n1363_001:0651a01": "趙州勘婆",
    "X69n1363_001:0651a02": "飢時定聞飢。飽時定聞飽。婆子在臺山。趙州勘破了。",
    "X69n1363_001:0651a03": "雪師子",
    "X69n1363_001:0651a04": "一色通身白。天然絕點塵。吒沙當古路。不吼也驚人。",
    "X69n1363_001:0651a05": "建康黃尚書。請住清真。曾以頌却之",
    "X69n1363_001:0651a06": "徹骨窮來不厭窮。橫眠倒臥白雲中。飢飡一盋和羅",
    "X69n1363_001:0651a07": "飯。此外無能振祖風。",
    "X69n1363_001:0651a08": "悼遯庵",
    "X69n1363_001:0651a09": "無端拗曲作直。平白換人眼睛。而今隻履歸去。且喜",
    "X69n1363_001:0651a10": "天下太平。",
    "X69n1363_001:0651a11": "藤簟",
    "X69n1363_001:0651a12": "打成一片凝如水。風吹不動寒光起。飯飽齁齁快活",
    "X69n1363_001:0651a13": "眠。不知身在秋波裏。",
    "X69n1363_001:0651a14": "開塗田道者求語",
    "X69n1363_001:0651a15": "大海波濤湧。道人願力堅。當頭一截斷。萬頃看平田。",
    "X69n1363_001:0651a16": "光維那歸鄉",
    "X69n1363_001:0651a17": "光境俱亡了。寒潭徹底清。泝流翻巨浪。五十四州驚。",
    "X69n1363_001:0651a18": "寄　天童癡絕和尚",
    "X69n1363_001:0651a19": "潦倒西山百不能。隨身賴有一枝藤。東撐西拄消閒",
    "X69n1363_001:0651a20": "日。甘作荒山小院僧。",
    "X69n1363_001:0651a21": "達上人乞語",
    "X69n1363_001:0651a22": "達道應須併六賊。六賊併了何所得。十方坐斷眼頭",
    "X69n1363_001:0651a23": "空。觀音院裏無彌勒。",
    "X69n1363_001:0651a24": "碧雲寄華藏故舊",
    "X69n1363_001:0651b01": "碧雲深處望湖山。時步松門獨往還。眼底故人都不",
    "X69n1363_001:0651b02": "見。但聞幽鳥語關關。",
    "X69n1363_001:0651b03": "見侍者求語",
    "X69n1363_001:0651b04": "三呼三應箭鋒拄。不呼不應全體露。汝從雪竇到靈",
    "X69n1363_001:0651b05": "山。步步蹋著無差互。",
    "X69n1363_001:0651b06": "光上人求語",
    "X69n1363_001:0651b07": "光明寂照徧河沙。認著依前滿眼花。喪盡諸緣回首",
    "X69n1363_001:0651b08": "看。寥寥四顧絕周遮。絕周遮處未為是。更須知有祖",
    "X69n1363_001:0651b09": "師關。透得關。生死佛魔甚屎屁。時來平地一聲雷。四",
    "X69n1363_001:0651b10": "海五湖如鼎沸。",
    "X69n1363_001:0651b11": "古禪人乞語",
    "X69n1363_001:0651b12": "底事完全亘古今。何勞特地徧參尋。草鞵蹋破知端",
    "X69n1363_001:0651b13": "的。悔涉山川恨轉深。",
    "X69n1363_001:0651b14": "佛事",
    "X69n1363_001:0651b15": "普上座下火",
    "X69n1363_001:0651b16": "未出母胎一句子。普天帀地絕誵訛。無端特地要行",
    "X69n1363_001:0651b17": "脚。大似將身入網羅。平白網羅忽地斷。四顧寥寥無",
    "X69n1363_001:0651b18": "畔岸。烈炎堆中轉法輪。三世諸佛立地看。",
    "X69n1363_001:0651b19": "妙堪上座入塔",
    "X69n1363_001:0651b20": "妙不妙堪不堪。到頭終是不相干。灰飛烟滅盡。一劍",
    "X69n1363_001:0651b21": "倚天寒。",
    "X69n1363_001:0651b23": "塔銘",
    "X69n1363_001:0651b24": "郪在梓。為壯哉。縣稅氏有子。讀書無味。耆貝葉。不啻",
    "X69n1363_001:0651c01": "悅芻豢。志銳超俗。父母百計不得留。禮當縣文才院",
    "X69n1363_001:0651c02": "僧普明為師。受具畢。往成都大聖善寺。擇三學名流。",
    "X69n1363_001:0651c03": "北面師事之。居無何。振策出三峽。徑造毗陵華藏。參",
    "X69n1363_001:0651c04": "禮塗毒策。策器之。俾執侍左右。逮移徑山。與之偕。策",
    "X69n1363_001:0651c05": "喜作小入室。師直前曰。非古人意也。吾進惡石。輒不",
    "X69n1363_001:0651c06": "聽。堂中第一座遯庵演。是其況。乃依演決所疑。演開",
    "X69n1363_001:0651c07": "法華藏。亦與之偕。出世金陵清真。瓣香為演拈出。晚",
    "X69n1363_001:0651c08": "住四明小靈隱。冰檗自若。人不堪其憂。年九十。閱七",
    "X69n1363_001:0651c09": "十三臈。無疾而終。淳祐二年。二月十有九日。龕留七",
    "X69n1363_001:0651c10": "日。葬全身於寺之東隅。得銘無媿。銘曰。",
    "X69n1363_001:0651c11": "　虗空講經　　四花亂零　　亮公不來　　瘖萬竅聲",
    "X69n1363_001:0651c12": "　法不終否　　崛起梓亮　　亮自真訥　　以訥提倡",
    "X69n1363_001:0651c13": "　清真把茆　　金陵佳麗　　小試全提　　霧沈半壘",
    "X69n1363_001:0651c14": "　以古為鑑　　以身代舌　　波波挈挈　　一生打徹",
    "X69n1363_001:0651c15": "　惟小靈隱　　近小淨慈　　樹此勝幢　　悠悠我思",
    "X69n1363_001:0651c16": "淳祐三年春朔。淨慈住山人。北磵(居簡)。書于西湖南",
    "X69n1363_001:0651c17": "宕。",
    "X69n1363_001:0651c19": "西山老人。如證而說。如說而行。不犯雕琢。渾然天成。",
    "X69n1363_001:0651c20": "句句敲出佛祖骨髓。字字點開衲子眼睛。文彩未彰",
    "X69n1363_001:0651c21": "時薦得。圓音貫耳儼如生。淳祐二年重午。天童比丘",
    "X69n1363_001:0651c22": "(道冲)謹書。",
    "X69n1363_001:0651c24": "西山真實一老翁。不事枝葉。有古宿風韻。後學觀此",
    "X69n1363_001:0652a01": "錄。則知予言之不虗也。淳祐癸卯上元。徑山圓照叟",
    "X69n1363_001:0652a02": "(師範)敬書。",
    "X69n1363_001:0652a04": "枯崖漫錄中卷曰。西山亮禪師頌趙州勘婆子云。",
    "X69n1363_001:0652a05": "飢時定聞飢。飽時定聞飽。婆子在臺山。趙州勘破",
    "X69n1363_001:0652a06": "了。遯菴可之。出世金陵清真。提唱語言。發若機括。",
    "X69n1363_001:0652a07": "寄天童癡絕云。潦倒西山。百不能隨身。賴有一枝",
    "X69n1363_001:0652a08": "藤。東撑西拄消閑日。甘作荒山小院僧。住四明小",
    "X69n1363_001:0652a09": "靈隱而終。西山蜀人。性方雅。不喜與俗流交。無準",
    "X69n1363_001:0652a10": "敘其語。稱為本色宗師者也。",
    "X69n1363_001:0652a11": "又下卷曰。西山亮禪師。福州人。枯硬儉約。甞蓄紙",
    "X69n1363_001:0652a12": "被一張。補粘殆遍。寒暑不易。由鼓山首座寮。赴雲",
    "X69n1363_001:0652a13": "門請。及遷黃檗。未甞別換。侍僧一夜潛以絹衾易",
    "X69n1363_001:0652a14": "之。亮驚叫責曰。我鮮福。平生未甞敢服縑素。況此",
    "X69n1363_001:0652a15": "被相隨三十年矣。其可棄乎。聞者謂。其住山有古",
    "X69n1363_001:0652a16": "人風。後退席。入永陽鴈湖山中。與道者刀畊火種。",
    "X69n1363_001:0652a17": "莫知所終(日本道忠按。此西山非嗣遯菴者)。"
}