{
    "T08n0223_021:0368c04": "摩訶般若波羅蜜經卷第二十一",
    "T08n0223_021:0368c06": "後秦龜茲國三藏鳩摩羅什譯",
    "T08n0223_021:0368c07": "69 方便品方便品第六十九",
    "T08n0223_021:0368c08": "爾時須菩提白佛言：「世尊！是菩薩摩訶薩",
    "T08n0223_021:0368c09": "如是方便力成就者，發意以來幾時？」佛告",
    "T08n0223_021:0368c10": "須菩提：「是菩薩摩訶薩能成就方便力者，",
    "T08n0223_021:0368c11": "發意以來無量億阿僧祇劫。」須菩提言：「世尊！",
    "T08n0223_021:0368c12": "是菩薩摩訶薩如是成就方便力者，為供",
    "T08n0223_021:0368c13": "養幾佛？」佛言：「是菩薩成就方便力者，供",
    "T08n0223_021:0368c14": "養如恒河沙等諸佛。」須菩提白佛言：「世尊！",
    "T08n0223_021:0368c15": "菩薩得如是方便力者，種何等善根？」佛言：",
    "T08n0223_021:0368c16": "「菩薩成就如是方便力者，從初發意以",
    "T08n0223_021:0368c17": "來，於檀那波羅蜜無不具足，於尸羅",
    "T08n0223_021:0368c18": "波羅蜜、羼提波羅蜜、毘梨耶波羅蜜、禪那波",
    "T08n0223_021:0368c19": "羅蜜、般若波羅蜜無不具足。」須菩提白佛",
    "T08n0223_021:0368c20": "言：「世尊！菩薩摩訶薩成就如是方便力者，",
    "T08n0223_021:0368c21": "甚希有。」佛言：「如是，如是！須菩提！菩薩摩訶",
    "T08n0223_021:0368c22": "薩成就如是方便力者，甚希有。須菩提！譬",
    "T08n0223_021:0368c23": "如日月周行照四天下，多有所益。般若波",
    "T08n0223_021:0368c24": "羅蜜亦如是，照五波羅蜜，多有所益。須菩",
    "T08n0223_021:0368c25": "提！譬如轉輪聖王，若無輪寶不得名為",
    "T08n0223_021:0368c26": "轉輪聖王。輪寶成就故，得名轉輪聖王。五",
    "T08n0223_021:0368c27": "波羅蜜亦如是，若離般若波羅蜜不得波",
    "T08n0223_021:0368c28": "羅蜜名字。不離般若波羅蜜故，得波羅蜜",
    "T08n0223_021:0369a01": "名字。須菩提！譬如無夫婦人易可侵陵。",
    "T08n0223_021:0369a02": "五波羅蜜亦如是，遠離般若波羅蜜，魔若",
    "T08n0223_021:0369a03": "魔天壞之則易。譬如有夫婦人難可侵陵。",
    "T08n0223_021:0369a04": "五波羅蜜亦如是，得般若波羅蜜，魔若魔天",
    "T08n0223_021:0369a05": "不能沮壞。須菩提！譬如軍將鎧仗具足，",
    "T08n0223_021:0369a06": "隣國強敵所不能壞。五波羅蜜亦如是，不",
    "T08n0223_021:0369a07": "遠離般若波羅蜜，魔若魔天、若增上慢人，乃",
    "T08n0223_021:0369a08": "至菩薩旃陀羅所不能壞。須菩提！譬如諸",
    "T08n0223_021:0369a09": "小國王隨時朝侍轉輪聖王。五波羅蜜亦",
    "T08n0223_021:0369a10": "復如是，隨順般若波羅蜜。譬如眾川萬流",
    "T08n0223_021:0369a11": "皆入於恒河，隨入大海。五波羅蜜亦如是，",
    "T08n0223_021:0369a12": "般若波羅蜜所守護故，隨到薩婆若。譬如",
    "T08n0223_021:0369a13": "人之右手所作事便。般若波羅蜜亦如是。",
    "T08n0223_021:0369a14": "如人左手造事不便。五波羅蜜亦如是。譬",
    "T08n0223_021:0369a15": "如眾流若大若小俱入大海，合為一味。五",
    "T08n0223_021:0369a16": "波羅蜜亦如是，為般若波羅蜜所護，隨般",
    "T08n0223_021:0369a17": "若波羅蜜入薩婆若，得波羅蜜名字。譬如",
    "T08n0223_021:0369a18": "轉輪聖王四種兵，輪寶在前導。王意欲住，輪",
    "T08n0223_021:0369a19": "則為住，令四種兵滿其所願，輪亦不離其",
    "T08n0223_021:0369a20": "處。般若波羅蜜亦如是，導五波羅蜜到薩",
    "T08n0223_021:0369a21": "婆若，常是中住，不過其處。譬如轉輪聖王",
    "T08n0223_021:0369a22": "常四種兵，輪寶在前導。般若波羅蜜亦如",
    "T08n0223_021:0369a23": "是，導五波羅蜜到薩婆若。住般若波羅蜜，",
    "T08n0223_021:0369a24": "亦不分別檀那波羅蜜隨從我，尸羅波羅",
    "T08n0223_021:0369a25": "蜜、羼提波羅蜜、毘梨耶波羅蜜、禪那波羅蜜",
    "T08n0223_021:0369a26": "不隨我。檀那波羅蜜亦不分別我隨從般",
    "T08n0223_021:0369a27": "若波羅蜜，尸羅波羅蜜、羼提波羅蜜、毘梨耶",
    "T08n0223_021:0369a28": "波羅蜜、禪那波羅蜜不隨從。尸羅波羅蜜、羼",
    "T08n0223_021:0369a29": "提波羅蜜、毘梨耶波羅蜜、禪那波羅蜜亦如",
    "T08n0223_021:0369b01": "是。何以故？諸波羅蜜性無所、能作，自性空、",
    "T08n0223_021:0369b02": "虛誑如野馬。」爾時須菩提白佛言：「世尊！若",
    "T08n0223_021:0369b03": "一切法自性空，云何菩薩摩訶薩行六波羅",
    "T08n0223_021:0369b04": "蜜，當得阿耨多羅三藐三菩提？」「須菩提！菩",
    "T08n0223_021:0369b05": "薩摩訶薩行六波羅蜜時，作是念：『是世間心",
    "T08n0223_021:0369b06": "皆顛倒，我若不行方便力，不能度脫眾生",
    "T08n0223_021:0369b07": "生死。我當為眾生故，行檀那波羅蜜、尸",
    "T08n0223_021:0369b08": "羅波羅蜜、羼提波羅蜜、毘梨耶波羅蜜、禪那波",
    "T08n0223_021:0369b09": "羅蜜、般若波羅蜜。』是菩薩為眾生故，捨內",
    "T08n0223_021:0369b10": "外物，捨時作是念：『我無所捨。何以故？是物",
    "T08n0223_021:0369b11": "必當壞敗。』菩薩作如是思惟，能具足檀那",
    "T08n0223_021:0369b12": "波羅蜜。為眾生故，終不破戒。何以故？菩薩",
    "T08n0223_021:0369b13": "作是念：『我為眾生發阿耨多羅三藐三菩",
    "T08n0223_021:0369b14": "提，若殺生，是所不應；乃至我為眾生發阿",
    "T08n0223_021:0369b15": "耨多羅三藐三菩提，若作邪見，若貪著聲聞、",
    "T08n0223_021:0369b16": "辟支佛地，是所不應。』菩薩摩訶薩如是思",
    "T08n0223_021:0369b17": "惟，能具足尸羅波羅蜜。菩薩為眾生故，不",
    "T08n0223_021:0369b18": "瞋心，乃至不生一念。菩薩如是思惟：『我應",
    "T08n0223_021:0369b19": "利益眾生，云何而起瞋心？』菩薩如是，能具",
    "T08n0223_021:0369b20": "足羼提波羅蜜。菩薩為眾生故，乃至阿耨多",
    "T08n0223_021:0369b21": "羅三藐三菩提，常不生懈怠心。菩薩如是",
    "T08n0223_021:0369b22": "行，能具足毘梨耶波羅蜜。菩薩為眾生故，乃",
    "T08n0223_021:0369b23": "至得阿耨多羅三藐三菩提，不生散亂心。",
    "T08n0223_021:0369b24": "菩薩如是行，能具足禪那波羅蜜。菩薩為眾",
    "T08n0223_021:0369b25": "生故，乃至阿耨多羅三藐三菩提，終不離智",
    "T08n0223_021:0369b26": "慧。何以故？除智慧，不可以餘法度脫眾",
    "T08n0223_021:0369b27": "生故。菩薩如是行，能具足般若波羅蜜。」",
    "T08n0223_021:0369b28": "須菩提白佛言：「世尊！若諸波羅蜜無差別",
    "T08n0223_021:0369b29": "相，云何般若波羅蜜於五波羅蜜中第一",
    "T08n0223_021:0369c01": "最上微妙？」佛告須菩提：「如是，如是！諸波羅",
    "T08n0223_021:0369c02": "蜜雖無差別，若無般若波羅蜜，五波羅蜜",
    "T08n0223_021:0369c03": "不得波羅蜜名字。因般若波羅蜜，五波羅",
    "T08n0223_021:0369c04": "蜜得波羅蜜名字。須菩提！譬如種種色身，",
    "T08n0223_021:0369c05": "到須彌山王邊皆同一色。五波羅蜜亦如",
    "T08n0223_021:0369c06": "是，因般若波羅蜜到薩婆若中一種無異。",
    "T08n0223_021:0369c07": "不分別是檀那波羅蜜、是尸羅波羅蜜、是羼",
    "T08n0223_021:0369c08": "提波羅蜜、是毘梨耶波羅蜜、是禪那波羅蜜、是",
    "T08n0223_021:0369c09": "般若波羅蜜。何以故？是諸波羅蜜無自性",
    "T08n0223_021:0369c10": "故。以是因緣故，諸波羅蜜無差別。」須菩提",
    "T08n0223_021:0369c11": "白佛言：「世尊！若隨實義無分別，云何般",
    "T08n0223_021:0369c12": "若波羅蜜於五波羅蜜中最上微妙？」佛言：",
    "T08n0223_021:0369c13": "「如是，如是！須菩提！雖實義中無有分別，",
    "T08n0223_021:0369c14": "但以世俗法故，假說檀那波羅蜜、尸羅波",
    "T08n0223_021:0369c15": "羅蜜、羼提波羅蜜、毘梨耶波羅蜜、禪那波羅蜜、",
    "T08n0223_021:0369c16": "般若波羅蜜。為欲度眾生生死，是眾生實",
    "T08n0223_021:0369c17": "不生不死、不起不退。須菩提！眾生無所有",
    "T08n0223_021:0369c18": "故，當知一切法無所有。以是因緣故，般",
    "T08n0223_021:0369c19": "若波羅蜜於五波羅蜜中最上最妙。須菩提！",
    "T08n0223_021:0369c20": "譬如閻浮提眾女人中，玉女寶第一最上最",
    "T08n0223_021:0369c21": "妙。般若波羅蜜亦如是，於五波羅蜜中第",
    "T08n0223_021:0369c22": "一最上最妙。」須菩提白佛言：「世尊！佛以",
    "T08n0223_021:0369c23": "何意故，說般若波羅蜜最上最妙？」佛告須",
    "T08n0223_021:0369c24": "菩提：「是般若波羅蜜取一切善法，到薩婆若",
    "T08n0223_021:0369c25": "中住不住故。」須菩提白佛言：「世尊！般若波",
    "T08n0223_021:0369c26": "羅蜜有法可取可捨不？」佛言：「不也，須菩提！",
    "T08n0223_021:0369c27": "般若波羅蜜無法可取、無法可捨。何以故？",
    "T08n0223_021:0369c28": "一切法不取不捨故。」「世尊！般若波羅蜜於",
    "T08n0223_021:0369c29": "何等法不取不捨？」佛言：「般若波羅蜜於色",
    "T08n0223_021:0370a01": "不取不捨，於受想行識乃至阿耨多羅三藐",
    "T08n0223_021:0370a02": "三菩提不取不捨。」「世尊！云何不取色，乃至",
    "T08n0223_021:0370a03": "不取阿耨多羅三藐三菩提？」佛言：「若菩薩",
    "T08n0223_021:0370a04": "不念色，乃至不念阿耨多羅三藐三菩提，",
    "T08n0223_021:0370a05": "是名不取色乃至不取阿耨多羅三藐三",
    "T08n0223_021:0370a06": "菩提。」須菩提言：「世尊！若不念色，乃至不念",
    "T08n0223_021:0370a07": "阿耨多羅三藐三菩提，云何得增益善根？善",
    "T08n0223_021:0370a08": "根不增，云何具足諸波羅蜜？若不具足諸",
    "T08n0223_021:0370a09": "波羅蜜，云何得阿耨多羅三藐三菩提？」佛告",
    "T08n0223_021:0370a10": "須菩提：「若菩薩不念色，乃至不念阿耨多",
    "T08n0223_021:0370a11": "羅三藐三菩提，是時善根增益。善根增益故，",
    "T08n0223_021:0370a12": "具足諸波羅蜜。諸波羅蜜具足故，得阿耨多",
    "T08n0223_021:0370a13": "羅三藐三菩提。何以故？不念色乃至不念",
    "T08n0223_021:0370a14": "阿耨多羅三藐三菩提時，便得阿耨多羅三",
    "T08n0223_021:0370a15": "藐三菩提。」「世尊！何因緣故，色不念時乃至阿",
    "T08n0223_021:0370a16": "耨多羅三藐三菩提不念時，便得阿耨多羅",
    "T08n0223_021:0370a17": "三藐三菩提？」佛言：「以念故，著欲界、色界、無色",
    "T08n0223_021:0370a18": "界；不念故，無所著。如是，須菩提！菩薩摩訶",
    "T08n0223_021:0370a19": "薩行般若波羅蜜不應有所著。」「世尊！菩薩",
    "T08n0223_021:0370a20": "摩訶薩如是行般若波羅蜜，當住何處？」佛",
    "T08n0223_021:0370a21": "言：「菩薩摩訶薩如是行，不住色乃至不住",
    "T08n0223_021:0370a22": "一切種智。」「世尊！何因緣故，色中不住乃至一",
    "T08n0223_021:0370a23": "切種智中不住？」佛言：「不著故不住。何以故？",
    "T08n0223_021:0370a24": "是菩薩不見有法可著可住。如是，須菩提！",
    "T08n0223_021:0370a25": "菩薩摩訶薩以不著不住法行般若波羅蜜。",
    "T08n0223_021:0370a26": "須菩提！若菩薩摩訶薩作是念：『若能如是",
    "T08n0223_021:0370a27": "行、如是修，是行般若波羅蜜。我今行般若",
    "T08n0223_021:0370a28": "波羅蜜、修般若波羅蜜。』若如是取相則遠",
    "T08n0223_021:0370a29": "離般若波羅蜜，若遠離般若波羅蜜則遠",
    "T08n0223_021:0370b01": "離檀那波羅蜜，乃至遠離一切種智。何以故？",
    "T08n0223_021:0370b02": "般若波羅蜜無有著處亦無著者，自性無",
    "T08n0223_021:0370b03": "故。菩薩摩訶薩若復如是取相，則於般若",
    "T08n0223_021:0370b04": "波羅蜜退。若退般若波羅蜜，則是退阿耨",
    "T08n0223_021:0370b05": "多羅三藐三菩提不得受記。菩薩摩訶薩復",
    "T08n0223_021:0370b06": "作是念：『住是般若波羅蜜，能生檀那波羅",
    "T08n0223_021:0370b07": "蜜，乃至能生大悲。』若作是念，則為失般若",
    "T08n0223_021:0370b08": "波羅蜜。失般若波羅蜜者，則不能生檀那",
    "T08n0223_021:0370b09": "波羅蜜，乃至不能生大悲。菩薩若復作是",
    "T08n0223_021:0370b10": "念：『諸佛知諸法無受相故，得阿耨多羅三",
    "T08n0223_021:0370b11": "藐三菩提。』菩薩若作如是演說開示教詔，",
    "T08n0223_021:0370b12": "則失般若波羅蜜。何以故？諸佛於諸法無",
    "T08n0223_021:0370b13": "所知、無所得亦無法可說，何況當有所",
    "T08n0223_021:0370b14": "得？無有是處。」須菩提白佛言：「世尊！菩薩行",
    "T08n0223_021:0370b15": "般若波羅蜜，云何無是過失？」佛言：「若菩薩",
    "T08n0223_021:0370b16": "摩訶薩行般若波羅蜜，作是念：『諸法無所",
    "T08n0223_021:0370b17": "有、不可取。若法無所有、不可取，則無所",
    "T08n0223_021:0370b18": "得。』若如是行，為行般若波羅蜜。若菩薩摩",
    "T08n0223_021:0370b19": "訶薩著無所有法，則遠離般若波羅蜜。何以",
    "T08n0223_021:0370b20": "故？般若波羅蜜中無有著法故。」須菩提白",
    "T08n0223_021:0370b21": "佛言：「世尊！般若波羅蜜遠離般若波羅蜜",
    "T08n0223_021:0370b22": "耶？檀那波羅蜜遠離檀那波羅蜜耶？乃至",
    "T08n0223_021:0370b23": "一切種智遠離一切種智耶？世尊！若般若波",
    "T08n0223_021:0370b24": "羅蜜遠離般若波羅蜜，乃至一切種智遠離",
    "T08n0223_021:0370b25": "一切種智，菩薩云何得般若波羅蜜？乃至",
    "T08n0223_021:0370b26": "得一切種智？」佛言：「菩薩摩訶薩行般若波",
    "T08n0223_021:0370b27": "羅蜜時，不生色是色、誰色，乃至一切種智",
    "T08n0223_021:0370b28": "不生是一切種智、誰一切種智。如是菩薩能",
    "T08n0223_021:0370b29": "生般若波羅蜜，乃至能生一切種智。「復次，",
    "T08n0223_021:0370c01": "須菩提！菩薩摩訶薩行般若波羅蜜時，不",
    "T08n0223_021:0370c02": "觀色若常若無常、若苦若樂、若我若非我、",
    "T08n0223_021:0370c03": "若空若不空、若離若非離。何以故？自性不",
    "T08n0223_021:0370c04": "能生自性，乃至一切種智亦如是。若菩薩",
    "T08n0223_021:0370c05": "摩訶薩行般若波羅蜜，如是觀色乃至觀",
    "T08n0223_021:0370c06": "一切種智，能生般若波羅蜜，乃至能生一切",
    "T08n0223_021:0370c07": "種智。譬如轉輪聖王有所至處，四種兵皆隨",
    "T08n0223_021:0370c08": "從。般若波羅蜜亦如是，有所至處五波羅",
    "T08n0223_021:0370c09": "蜜皆悉隨從，到薩婆若中住。譬如善御駕",
    "T08n0223_021:0370c10": "駟不失平道，隨意所至。般若波羅蜜亦如",
    "T08n0223_021:0370c11": "是，御五波羅蜜不失正道，至薩婆若。」須",
    "T08n0223_021:0370c12": "菩提言：「世尊！何等是菩薩摩訶薩道？何等",
    "T08n0223_021:0370c13": "是非道？」佛言：「聲聞道非菩薩道，辟支佛道",
    "T08n0223_021:0370c14": "非菩薩道；一切智道是菩薩摩訶薩道。須菩",
    "T08n0223_021:0370c15": "提！是名菩薩摩訶薩道、非道。」須菩提言：「世",
    "T08n0223_021:0370c16": "尊！諸菩薩摩訶薩般若波羅蜜，為大事故",
    "T08n0223_021:0370c17": "興，所謂示是道、是非道？」佛言：「如是，如是！",
    "T08n0223_021:0370c18": "須菩提！般若波羅蜜為大事故興，所謂",
    "T08n0223_021:0370c19": "示是道、是非道。須菩提！是般若波羅蜜為",
    "T08n0223_021:0370c20": "度無量眾生故興，為利益阿僧祇眾生",
    "T08n0223_021:0370c21": "故興。般若波羅蜜雖作是利益，亦不受",
    "T08n0223_021:0370c22": "色，亦不受受想行識，亦不受聲聞、辟支佛",
    "T08n0223_021:0370c23": "地。須菩提！般若波羅蜜是諸菩薩摩訶薩",
    "T08n0223_021:0370c24": "導，示阿耨多羅三藐三菩提，能令遠離聲",
    "T08n0223_021:0370c25": "聞、辟支佛地，住薩婆若。般若波羅蜜無所",
    "T08n0223_021:0370c26": "生無所滅，諸法常住故。」須菩提言：「世尊！若",
    "T08n0223_021:0370c27": "般若波羅蜜無所生無所滅，菩薩摩訶薩",
    "T08n0223_021:0370c28": "行般若波羅蜜時，應云何布施。云何應持",
    "T08n0223_021:0370c29": "戒。云何應忍辱。云何應勤精進？云何應",
    "T08n0223_021:0371a01": "入禪定？云何應修智慧？」佛告須菩提：「菩",
    "T08n0223_021:0371a02": "薩摩訶薩念薩婆若應布施，念薩婆若應",
    "T08n0223_021:0371a03": "持戒、忍辱、精進、禪定、智慧。是菩薩摩訶薩持",
    "T08n0223_021:0371a04": "是功德與眾生共之，應迴向阿耨多羅",
    "T08n0223_021:0371a05": "三藐三菩提。若如是迴向，則具足修六波羅",
    "T08n0223_021:0371a06": "蜜及慈悲心諸功德。須菩提！若菩薩摩訶薩",
    "T08n0223_021:0371a07": "不遠離六波羅蜜，則不遠離薩婆若。以是",
    "T08n0223_021:0371a08": "故，須菩提！菩薩摩訶薩欲得阿耨多羅三",
    "T08n0223_021:0371a09": "藐三菩提，應學應行六波羅蜜。菩薩摩訶",
    "T08n0223_021:0371a10": "薩行六波羅蜜，具足一切善根，當得阿耨",
    "T08n0223_021:0371a11": "多羅三藐三菩提。以是故，須菩提！菩薩摩",
    "T08n0223_021:0371a12": "訶薩應習行六波羅蜜。」須菩提言：「世尊！云",
    "T08n0223_021:0371a13": "何菩薩摩訶薩應習行六波羅蜜？」佛言：「菩",
    "T08n0223_021:0371a14": "薩摩訶薩應如是觀，色不合不散，受想行",
    "T08n0223_021:0371a15": "識不合不散，乃至一切種智不合不散。是",
    "T08n0223_021:0371a16": "名菩薩摩訶薩習行六波羅蜜。「復次，須菩提！",
    "T08n0223_021:0371a17": "菩薩摩訶薩應作是念：『我當不住色中，",
    "T08n0223_021:0371a18": "不住受想行識中，乃至不住一切種智中。』",
    "T08n0223_021:0371a19": "如是應習行六波羅蜜。何以故？是色無所",
    "T08n0223_021:0371a20": "住，乃至薩婆若無所住。如是，須菩提！菩薩",
    "T08n0223_021:0371a21": "摩訶薩以無住法習行六波羅蜜，應當得",
    "T08n0223_021:0371a22": "阿耨多羅三藐三菩提。須菩提！譬如士夫欲",
    "T08n0223_021:0371a23": "食菴羅果、若波那婆果，當種其子，隨時溉",
    "T08n0223_021:0371a24": "灌守護，漸漸生長，時節和合便有果實得",
    "T08n0223_021:0371a25": "而食之。須菩提！菩薩摩訶薩亦如是，欲得",
    "T08n0223_021:0371a26": "阿耨多羅三藐三菩提，當學六波羅蜜，以",
    "T08n0223_021:0371a27": "布施攝取眾生，持戒、忍辱、精進、禪定、智慧攝",
    "T08n0223_021:0371a28": "取眾生，度眾生生死。如是行，當得阿耨",
    "T08n0223_021:0371a29": "多羅三藐三菩提。以是故，須菩提！菩薩摩",
    "T08n0223_021:0371b01": "訶薩欲不隨他人語，當學般若波羅蜜。欲",
    "T08n0223_021:0371b02": "淨佛國土、成就眾生，欲坐道場，欲轉法",
    "T08n0223_021:0371b03": "輪，當學般若波羅蜜。」須菩提白佛言：「世",
    "T08n0223_021:0371b04": "尊！應如是學般若波羅蜜耶？」佛言：「菩薩",
    "T08n0223_021:0371b05": "應如是學般若波羅蜜。欲於諸法得自",
    "T08n0223_021:0371b06": "在，當學般若波羅蜜。何以故？學是般若波",
    "T08n0223_021:0371b07": "羅蜜，於一切諸法中得自在故。「復次，須菩",
    "T08n0223_021:0371b08": "提！般若波羅蜜於一切諸法中最大。譬如",
    "T08n0223_021:0371b09": "大海於萬川中最大。般若波羅蜜亦如是，",
    "T08n0223_021:0371b10": "於一切諸法中最大。以是故，諸欲求聲聞、",
    "T08n0223_021:0371b11": "辟支佛及菩薩道，應當學般若波羅蜜、檀",
    "T08n0223_021:0371b12": "那波羅蜜乃至一切種智。須菩提！譬如射",
    "T08n0223_021:0371b13": "師執如意弓箭，不畏怨敵。菩薩摩訶薩亦",
    "T08n0223_021:0371b14": "如是，行般若波羅蜜乃至一切種智，魔若魔",
    "T08n0223_021:0371b15": "天所不能壞。以是故，須菩提！菩薩摩訶薩",
    "T08n0223_021:0371b16": "欲得阿耨多羅三藐三菩提，應學般若波",
    "T08n0223_021:0371b17": "羅蜜。是行般若波羅蜜菩薩，為十方諸佛",
    "T08n0223_021:0371b18": "所念。」須菩提白佛言：「世尊！云何十方諸佛",
    "T08n0223_021:0371b19": "念是菩薩摩訶薩？」佛告須菩提：「菩薩摩訶",
    "T08n0223_021:0371b20": "薩行檀那波羅蜜時，十方諸佛皆念；行尸",
    "T08n0223_021:0371b21": "羅波羅蜜、羼提波羅蜜、毘梨耶波羅蜜、禪那",
    "T08n0223_021:0371b22": "波羅蜜、般若波羅蜜時，十方諸佛皆念。云",
    "T08n0223_021:0371b23": "何念？布施不可得，持戒、忍辱、精進、禪定、智",
    "T08n0223_021:0371b24": "慧不可得，乃至一切種智不可得。菩薩能如",
    "T08n0223_021:0371b25": "是不得諸法故，諸佛念是菩薩摩訶薩。「復",
    "T08n0223_021:0371b26": "次，須菩提！諸佛不以色故念，不以受想行",
    "T08n0223_021:0371b27": "識故念，乃至不以一切種智故念。」須菩提",
    "T08n0223_021:0371b28": "言：「世尊！菩薩摩訶薩多有所學，實無所學？」",
    "T08n0223_021:0371b29": "佛言：「如是，如是！須菩提！菩薩多有所學，實",
    "T08n0223_021:0371c01": "無所學。何以故？是菩薩所學諸法，皆不可",
    "T08n0223_021:0371c02": "得。」須菩提白佛言：「世尊！佛所說法若略若",
    "T08n0223_021:0371c03": "廣，於此法中諸菩薩摩訶薩欲求阿耨多",
    "T08n0223_021:0371c04": "羅三藐三菩提。六波羅蜜若略若廣，應當受",
    "T08n0223_021:0371c05": "持親近讀誦。讀誦已，思惟正觀，心、心數法不",
    "T08n0223_021:0371c06": "行故。」佛告須菩提：「如是，如是！菩薩摩訶薩",
    "T08n0223_021:0371c07": "略廣學六波羅蜜，當知一切法略廣相。」須",
    "T08n0223_021:0371c08": "菩提言：「世尊！云何菩薩摩訶薩知一切法略",
    "T08n0223_021:0371c09": "廣相！」佛言：「知色如相，知受想行識乃至知",
    "T08n0223_021:0371c10": "一切種智如相。如是能知一切法略廣相。」",
    "T08n0223_021:0371c11": "須菩提言：「世尊！云何色如相？云何受想行",
    "T08n0223_021:0371c12": "識乃至一切種智如相？」佛告須菩提：「是色如，",
    "T08n0223_021:0371c13": "無生無滅，無住、異，是名色如相。乃至一切種",
    "T08n0223_021:0371c14": "智如相，無生無滅，無住、異，是名一切種智如",
    "T08n0223_021:0371c15": "相。是中菩薩摩訶薩應學。「復次，須菩提！菩",
    "T08n0223_021:0371c16": "薩摩訶薩知諸法實際時，知一切法略廣",
    "T08n0223_021:0371c17": "相。」「世尊！何等是諸法實際？」佛言：「無際是名",
    "T08n0223_021:0371c18": "實際。菩薩學是際，知一切諸法略廣相。",
    "T08n0223_021:0371c19": "須菩提！若菩薩摩訶薩知諸法法性，是菩薩",
    "T08n0223_021:0371c20": "能知一切法略廣相。」「世尊！何等是諸法法性？」",
    "T08n0223_021:0371c21": "佛言：「色性是名法性，是性無分、無非分。須",
    "T08n0223_021:0371c22": "菩提！菩薩摩訶薩知法性故，知一切法略",
    "T08n0223_021:0371c23": "廣相。」須菩提白佛言：「世尊！復云何應知",
    "T08n0223_021:0371c24": "一切法略廣相？」佛言：「若菩薩摩訶薩知一",
    "T08n0223_021:0371c25": "切法不合不散。」須菩提言：「世尊！何等法",
    "T08n0223_021:0371c26": "不合不散？」佛言：「色不合不散，受想行識",
    "T08n0223_021:0371c27": "不合不散，乃至一切種智不合不散。有",
    "T08n0223_021:0371c28": "為性、無為性不合不散。何以故？是諸法自",
    "T08n0223_021:0371c29": "性無，云何有合散？若法自性無，是為非",
    "T08n0223_021:0372a01": "法。法與非法不合不散。如是，應當知一",
    "T08n0223_021:0372a02": "切法略廣相。」須菩提言：「世尊！是名菩薩摩",
    "T08n0223_021:0372a03": "訶薩略攝般若波羅蜜。世尊！是略攝般若波",
    "T08n0223_021:0372a04": "羅蜜中，初發意菩薩摩訶薩應學，乃至十",
    "T08n0223_021:0372a05": "地菩薩摩訶薩亦應學。是菩薩摩訶薩學是",
    "T08n0223_021:0372a06": "略攝般若波羅蜜，則知一切法略廣相。世尊！",
    "T08n0223_021:0372a07": "是門利根菩薩摩訶薩所入。」佛言：「鈍根菩",
    "T08n0223_021:0372a08": "薩亦可入是門，中根菩薩、散心菩薩亦可",
    "T08n0223_021:0372a09": "入是門，是門無礙，若菩薩摩訶薩一心學",
    "T08n0223_021:0372a10": "者皆入是門。懈怠少精進、妄憶念亂心者，",
    "T08n0223_021:0372a11": "所不能入；精進不懈怠、正憶念攝心者能",
    "T08n0223_021:0372a12": "入。欲住阿惟越致地，欲逮一切種智者",
    "T08n0223_021:0372a13": "能入。是菩薩摩訶薩如般若波羅蜜所說",
    "T08n0223_021:0372a14": "當學，如禪波羅蜜所說當學，乃至如檀波",
    "T08n0223_021:0372a15": "羅蜜所說當學，是菩薩摩訶薩當得一切",
    "T08n0223_021:0372a16": "智。是菩薩摩訶薩行般若波羅蜜，所有魔事",
    "T08n0223_021:0372a17": "欲起即滅。以是故，菩薩摩訶薩欲得方便",
    "T08n0223_021:0372a18": "力，當行般若波羅蜜。若菩薩摩訶薩如是",
    "T08n0223_021:0372a19": "行、如是習、如是修般若波羅蜜，是時無量阿",
    "T08n0223_021:0372a20": "僧祇國土中現在諸佛，念是行般若波羅蜜",
    "T08n0223_021:0372a21": "菩薩。何以故？是般若波羅蜜中生過去未來",
    "T08n0223_021:0372a22": "現在諸佛故。以是故，菩薩摩訶薩應如是",
    "T08n0223_021:0372a23": "思惟：『過去未來現在諸佛所得法，我亦當得。』",
    "T08n0223_021:0372a24": "如是，須菩提！菩薩摩訶薩應習般若波羅",
    "T08n0223_021:0372a25": "蜜。若如是習般若波羅蜜，疾得阿耨多羅",
    "T08n0223_021:0372a26": "三藐三菩提。以是故，菩薩摩訶薩常應不",
    "T08n0223_021:0372a27": "遠離薩婆若念。若菩薩摩訶薩如是行般若",
    "T08n0223_021:0372a28": "波羅蜜，乃至彈指頃，是菩薩福德甚多。若有",
    "T08n0223_021:0372a29": "人教三千大千國土中眾生自恣布施，教",
    "T08n0223_021:0372b01": "令持戒、禪定、智慧，教令得解脫、得解脫",
    "T08n0223_021:0372b02": "知見，教令得須陀洹果乃至阿羅漢果、辟支",
    "T08n0223_021:0372b03": "佛道。不如是菩薩修般若波羅蜜，乃至彈",
    "T08n0223_021:0372b04": "指頃。何以故？是般若波羅蜜中生布施、持戒、",
    "T08n0223_021:0372b05": "禪定、智慧、須陀洹果乃至辟支佛道。十方現",
    "T08n0223_021:0372b06": "在諸佛亦從般若波羅蜜中生，過去未來諸",
    "T08n0223_021:0372b07": "佛亦從般若波羅蜜中生故。「復次，須菩提！菩",
    "T08n0223_021:0372b08": "薩摩訶薩應薩婆若念行般若波羅蜜，若須",
    "T08n0223_021:0372b09": "臾時若半日若一日若一月若百日，若一歲",
    "T08n0223_021:0372b10": "若百歲若一劫若百劫乃至無量無邊阿僧",
    "T08n0223_021:0372b11": "祇劫，是菩薩修是般若波羅蜜福德甚多。",
    "T08n0223_021:0372b12": "勝於教十方恒河沙等世界中眾生布施、持",
    "T08n0223_021:0372b13": "戒、禪定、智慧、解脫、解脫知見，教令得須陀洹",
    "T08n0223_021:0372b14": "果乃至辟支佛道。何以故？諸佛從般若波羅",
    "T08n0223_021:0372b15": "蜜中生，說是布施、持戒、禪定、智慧、解脫、解脫",
    "T08n0223_021:0372b16": "知見，須陀洹果乃至辟支佛道。若有菩薩摩",
    "T08n0223_021:0372b17": "訶薩如般若波羅蜜所說住，當知是菩薩",
    "T08n0223_021:0372b18": "摩訶薩是阿惟越致，為諸佛所念。如是方",
    "T08n0223_021:0372b19": "便力成就，當知是菩薩親近供養無量千萬",
    "T08n0223_021:0372b20": "億諸佛、種善根，與善知識相隨，久行六波",
    "T08n0223_021:0372b21": "羅蜜，久修十八空、四念處乃至八聖道分，佛",
    "T08n0223_021:0372b22": "十力乃至一切種智。當知是菩薩住法王子",
    "T08n0223_021:0372b23": "地，滿足諸願，常不離諸佛、不離諸善根，",
    "T08n0223_021:0372b24": "從一佛國至一佛國。當知是菩薩辯才無",
    "T08n0223_021:0372b25": "盡，具足得陀羅尼。身色具足、受記具足，故",
    "T08n0223_021:0372b26": "為眾生受身。當知是菩薩善知字門、善知",
    "T08n0223_021:0372b27": "非字門，善於言、善於不言，善於一言、善於",
    "T08n0223_021:0372b28": "二言、善於多言，善知女語、善知男語，善",
    "T08n0223_021:0372b29": "知色乃至識，善知世間性、善知涅槃性，善",
    "T08n0223_021:0372c01": "知法相，善知有為相、善知無為相，善知有",
    "T08n0223_021:0372c02": "法、善知無法，善知自性、善知他性，善知合",
    "T08n0223_021:0372c03": "法、善知散法，善知相應法、善知不相應法、",
    "T08n0223_021:0372c04": "善知相應不相應法，善知如、善知不如，",
    "T08n0223_021:0372c05": "善知法性、善知法位，善知緣、善知無緣，善",
    "T08n0223_021:0372c06": "知陰、善知界、善知入，善知四諦、善知十二",
    "T08n0223_021:0372c07": "因緣、善知四禪、善知四無量心、善知無",
    "T08n0223_021:0372c08": "色定，善知六波羅蜜、善知四念處乃至善",
    "T08n0223_021:0372c09": "知一切種智。善知有為性、善知無為性，善",
    "T08n0223_021:0372c10": "知有性、善知無性，善知色觀、善知受想行",
    "T08n0223_021:0372c11": "識觀乃至善知一切種智觀，善知色色相",
    "T08n0223_021:0372c12": "空、善知受想行識識相空乃至善知菩",
    "T08n0223_021:0372c13": "提菩提相空，善知捨道、善知不捨道，善知",
    "T08n0223_021:0372c14": "生、善知滅、善知住異，善知欲、善知瞋、善知",
    "T08n0223_021:0372c15": "癡，善知不欲、善知不瞋、善知不癡，善知",
    "T08n0223_021:0372c16": "見、善知不見，善知邪見、善知正見、善知",
    "T08n0223_021:0372c17": "一切見，善知名、善知色、善知名色，善知因",
    "T08n0223_021:0372c18": "緣、善知次第緣、善知緣緣、善知增上緣，善",
    "T08n0223_021:0372c19": "知行相，善知苦、善知集、善知滅、善知道，善",
    "T08n0223_021:0372c20": "知地獄、善知餓鬼、善知畜生、善知人、善知",
    "T08n0223_021:0372c21": "天。善知地獄趣、善知餓鬼趣善、知畜生",
    "T08n0223_021:0372c22": "趣、善知人趣、善知天趣，善知須陀洹、善知",
    "T08n0223_021:0372c23": "須陀洹果、善知須陀洹道，善知斯陀含、善",
    "T08n0223_021:0372c24": "知斯陀含果、善知斯陀含道，善知阿那含、",
    "T08n0223_021:0372c25": "善知阿那含果、善知阿那含道，善知阿羅",
    "T08n0223_021:0372c26": "漢、善知阿羅漢果、善知阿羅漢道，善知辟",
    "T08n0223_021:0372c27": "支佛、善知辟支佛果、善知辟支佛道，善知",
    "T08n0223_021:0372c28": "佛、善知一切智、善知一切智道，善知諸",
    "T08n0223_021:0372c29": "根、善知諸根具足，善知慧、善知疾慧、善知",
    "T08n0223_021:0373a01": "有力慧、善知利慧、善知出慧、善知達慧、善",
    "T08n0223_021:0373a02": "知廣慧、善知深慧、善知大慧、善知無等",
    "T08n0223_021:0373a03": "慧、善知實慧，善知過去世、善知未來世、",
    "T08n0223_021:0373a04": "善知現在世，善知方便、善知待眾生，善知",
    "T08n0223_021:0373a05": "心、善知深心，善知義、善知語，善知分別三",
    "T08n0223_021:0373a06": "乘。須菩提！菩薩摩訶薩行般若波羅蜜、生",
    "T08n0223_021:0373a07": "般若波羅蜜、修般若波羅蜜，得如是等利",
    "T08n0223_021:0373a08": "益。」",
    "T08n0223_021:0373a09": "70 三慧品摩訶般若波羅蜜經三慧品第七十",
    "T08n0223_021:0373a10": "須菩提白佛言：「世尊！菩薩摩訶薩云何行般",
    "T08n0223_021:0373a11": "若波羅蜜？云何生般若波羅蜜？云何修般若",
    "T08n0223_021:0373a12": "波羅蜜？」佛言：「色寂滅故、色空故、色虛誑故、色",
    "T08n0223_021:0373a13": "不堅實故，應行般若波羅蜜；受想行識亦",
    "T08n0223_021:0373a14": "如是。如汝所問：『云何生般若波羅蜜？』如",
    "T08n0223_021:0373a15": "虛空生故，應生般若波羅蜜。如汝問：『云何",
    "T08n0223_021:0373a16": "修般若波羅蜜？』修諸法破壞故，應修般若",
    "T08n0223_021:0373a17": "波羅蜜。」須菩提言：「世尊！行般若波羅蜜、生",
    "T08n0223_021:0373a18": "般若波羅蜜、修般若波羅蜜，應幾時？」佛言：",
    "T08n0223_021:0373a19": "「從初發意乃至坐道場，應行、應生、應修",
    "T08n0223_021:0373a20": "般若波羅蜜。」須菩提白佛言：「世尊！次第心",
    "T08n0223_021:0373a21": "應行般若波羅蜜。」佛言：「常不捨薩婆若心，",
    "T08n0223_021:0373a22": "不令餘念得入，為行般若波羅蜜、為生般",
    "T08n0223_021:0373a23": "若波羅蜜、為修般若波羅蜜。若心、心數法",
    "T08n0223_021:0373a24": "不行故，為行般若波羅蜜、為生般若波羅",
    "T08n0223_021:0373a25": "蜜、為修般若波羅蜜。」須菩提白佛言：「世尊！",
    "T08n0223_021:0373a26": "菩薩摩訶薩修般若波羅蜜，當得薩婆若",
    "T08n0223_021:0373a27": "不？」佛言：「不。」「世尊！不修般若波羅蜜，得薩婆",
    "T08n0223_021:0373a28": "若不。」佛言：「不。」「世尊！修不修得薩婆若不？」佛",
    "T08n0223_021:0373a29": "言：「不。」「世尊！非修非不修得薩婆若不？」佛言：",
    "T08n0223_021:0373b01": "「不。」「世尊！若不爾，云何當得薩婆若？」佛言：「菩",
    "T08n0223_021:0373b02": "薩摩訶薩得薩婆若如如相。」「世尊！云何如",
    "T08n0223_021:0373b03": "如相？」「如實際。」「云何如實際？」「如法性。」「云何如",
    "T08n0223_021:0373b04": "法性？」「如我性、眾生性、壽命性。」「世尊！云何我性、",
    "T08n0223_021:0373b05": "眾生性、壽命性？」佛告須菩提：「於汝意云何，",
    "T08n0223_021:0373b06": "我、眾生、壽命法可得不？」須菩提言：「不可得。」",
    "T08n0223_021:0373b07": "佛言：「若我、眾生、壽命不可得，云何當說有",
    "T08n0223_021:0373b08": "我性、眾生性、壽命性？若般若波羅蜜中不說",
    "T08n0223_021:0373b09": "有一切法當得一切種智。」須菩提言：「世尊！",
    "T08n0223_021:0373b10": "但般若波羅蜜是不可說，禪那波羅蜜乃至",
    "T08n0223_021:0373b11": "檀那波羅蜜亦不可說。」佛告須菩提：「般若",
    "T08n0223_021:0373b12": "波羅蜜不可說，檀那波羅蜜乃至一切法，若",
    "T08n0223_021:0373b13": "有為、若無為，若聲聞法、若辟支佛法、若菩薩",
    "T08n0223_021:0373b14": "法、若佛法、亦不可說。」「世尊！若一切法不可",
    "T08n0223_021:0373b15": "說，云何說是地獄、是畜生、是餓鬼、是人、是",
    "T08n0223_021:0373b16": "天，是須陀洹，是斯陀含、阿那含、阿羅漢、辟支",
    "T08n0223_021:0373b17": "佛，是諸佛？」佛告須菩提：「於汝意云何，是眾",
    "T08n0223_021:0373b18": "生名字實可得不？」須菩提言：「世尊！不可",
    "T08n0223_021:0373b19": "得。」佛言：「若眾生不可得，云何當說有地獄、",
    "T08n0223_021:0373b20": "餓鬼、畜生、人、天、須陀洹乃至佛？如是，須菩提！",
    "T08n0223_021:0373b21": "菩薩摩訶薩行般若波羅蜜時，應當學一",
    "T08n0223_021:0373b22": "切法不可說。」須菩提言：「世尊！菩薩摩訶薩行",
    "T08n0223_021:0373b23": "般若波羅蜜時，應學色，應學受想行識，",
    "T08n0223_021:0373b24": "乃至應學一切種智。」佛告須菩提：「菩薩摩",
    "T08n0223_021:0373b25": "訶薩學般若波羅蜜時，應學色不增不減，",
    "T08n0223_021:0373b26": "乃至應學一切種智不增不減。」須菩提言：「世",
    "T08n0223_021:0373b27": "尊！云何色不增不減學，乃至一切種智不增",
    "T08n0223_021:0373b28": "不減學？」佛言：「不生不滅故學。」「世尊！云何名",
    "T08n0223_021:0373b29": "不生不滅學？」佛言：「不起不作，諸行業若有",
    "T08n0223_021:0373c01": "若無故。」「世尊！云何名不起不作，諸行業若有",
    "T08n0223_021:0373c02": "若無？」佛言：「觀諸法自相空故。」「世尊！云何應",
    "T08n0223_021:0373c03": "觀諸法自相空？」佛言：「應觀色色相空，應",
    "T08n0223_021:0373c04": "觀受想行識識相空；應觀眼眼相空，乃至",
    "T08n0223_021:0373c05": "意色，乃至法眼識界，乃至意識界意識界相",
    "T08n0223_021:0373c06": "空；應觀內空內空相空，乃至應觀自相",
    "T08n0223_021:0373c07": "空自相空相空；應觀四禪四禪相空，乃",
    "T08n0223_021:0373c08": "至滅受想定滅受想定相空；應觀四念處",
    "T08n0223_021:0373c09": "四念處相空，乃至阿耨多羅三藐三菩提阿",
    "T08n0223_021:0373c10": "耨多羅三藐三菩提相空。如是，須菩提！菩",
    "T08n0223_021:0373c11": "薩行般若波羅蜜時，應行諸法自相空。」",
    "T08n0223_021:0373c12": "「世尊！若色色相空，乃至阿耨多羅三藐三菩",
    "T08n0223_021:0373c13": "提阿耨多羅三藐三菩提相空，云何菩薩摩",
    "T08n0223_021:0373c14": "訶薩應行般若波羅蜜？」佛言：「不行是名",
    "T08n0223_021:0373c15": "行般若波羅蜜。」「世尊！云何不行是行般若",
    "T08n0223_021:0373c16": "波羅蜜？」佛言：「般若波羅蜜不可得故，菩薩",
    "T08n0223_021:0373c17": "不可得，行亦不可得，行者、行法、行處亦不",
    "T08n0223_021:0373c18": "可得故，是名菩薩摩訶薩行不行般若波羅",
    "T08n0223_021:0373c19": "蜜。一切諸戲論不可得故。」「世尊！若不行是",
    "T08n0223_021:0373c20": "菩薩摩訶薩行般若波羅蜜，初發意菩薩云",
    "T08n0223_021:0373c21": "何行般若波羅蜜？」「須菩提！菩薩從初發意",
    "T08n0223_021:0373c22": "以來，應學空無所得法。是菩薩用無所得",
    "T08n0223_021:0373c23": "法故布施、持戒、忍辱、精進、禪定，用無所得",
    "T08n0223_021:0373c24": "法故修智慧，乃至一切種智亦如是。」須菩",
    "T08n0223_021:0373c25": "提白佛言：「世尊！云何名有所得？云何名無",
    "T08n0223_021:0373c26": "所得？」佛告須菩提：「諸有二者，是有所得；",
    "T08n0223_021:0373c27": "無有二者，是無所得。」「世尊！何等是二有所",
    "T08n0223_021:0373c28": "得？何等是不二無所得？」佛言：「眼、色為二，",
    "T08n0223_021:0373c29": "乃至意、法為二，乃至阿耨多羅三藐三菩提、",
    "T08n0223_021:0374a01": "佛為二。是名為二。」「世尊！從有所得中無所",
    "T08n0223_021:0374a02": "得？從無所得中無所得？」佛言：「不從有所",
    "T08n0223_021:0374a03": "得中無所得，不從無所得中無所得。須菩",
    "T08n0223_021:0374a04": "提！有所得、無所得平等，是名無所得。如是，",
    "T08n0223_021:0374a05": "須菩提！菩薩摩訶薩於有所得、無所得平等",
    "T08n0223_021:0374a06": "法中應學。須菩提！菩薩摩訶薩如是學般",
    "T08n0223_021:0374a07": "若波羅蜜，是名無所得者，無有過失。」須菩提",
    "T08n0223_021:0374a08": "白佛言：「世尊！若菩薩行般若波羅蜜，不行",
    "T08n0223_021:0374a09": "有所得、不行無所得，云何從一地至一",
    "T08n0223_021:0374a10": "地，得一切種智？」佛告須菩提：「菩薩摩訶薩",
    "T08n0223_021:0374a11": "行般若波羅蜜時，不住有所得中從一地",
    "T08n0223_021:0374a12": "至一地。何以故？有所得中住，不能從一",
    "T08n0223_021:0374a13": "地至一地。何以故？須菩提！無所得是般若",
    "T08n0223_021:0374a14": "波羅蜜相，無所得是阿耨多羅三藐三菩提",
    "T08n0223_021:0374a15": "相，無所得亦是行般若波羅蜜者相。須菩",
    "T08n0223_021:0374a16": "提！菩薩摩訶薩應如是行般若波羅蜜。」須",
    "T08n0223_021:0374a17": "菩提白佛言：「世尊！若般若波羅蜜不可得，阿",
    "T08n0223_021:0374a18": "耨多羅三藐三菩提亦不可得，行般若波羅",
    "T08n0223_021:0374a19": "蜜者亦不可得，云何菩薩摩訶薩分別諸法",
    "T08n0223_021:0374a20": "相是色、是受想行識，乃至是阿耨多羅三藐",
    "T08n0223_021:0374a21": "三菩提？」佛告須菩提：「菩薩摩訶薩行般若波",
    "T08n0223_021:0374a22": "羅蜜時，不得色、不得受想行識，乃至不",
    "T08n0223_021:0374a23": "得阿耨多羅三藐三菩提。」「世尊！若菩薩摩訶",
    "T08n0223_021:0374a24": "薩行般若波羅蜜，色不可得，乃至阿耨多羅",
    "T08n0223_021:0374a25": "三藐三菩提不可得，云何具足檀那波羅蜜，",
    "T08n0223_021:0374a26": "乃至具足般若波羅蜜，入菩薩法位中。入已，",
    "T08n0223_021:0374a27": "淨佛國土、成就眾生，得一切種智。得一切",
    "T08n0223_021:0374a28": "種智已，轉法輪、作佛事，度眾生生死？」佛告",
    "T08n0223_021:0374a29": "須菩提：「菩薩摩訶薩不為色故行般若波羅",
    "T08n0223_021:0374b01": "蜜，乃至不為阿耨多羅三藐三菩提故行",
    "T08n0223_021:0374b02": "般若波羅蜜。」須菩提白佛言：「世尊！菩薩為",
    "T08n0223_021:0374b03": "何事故，行般若波羅蜜？」佛言：「無所為故，行",
    "T08n0223_021:0374b04": "般若波羅蜜。何以故？一切諸法無所為、無",
    "T08n0223_021:0374b05": "所作，般若波羅蜜亦無所為、無所作，阿耨",
    "T08n0223_021:0374b06": "多羅三藐三菩提亦無所為、無所作，菩薩亦",
    "T08n0223_021:0374b07": "無所為、無所作。如是，須菩提！菩薩摩訶薩",
    "T08n0223_021:0374b08": "應行般若波羅蜜無所為、無所作。」須菩提白",
    "T08n0223_021:0374b09": "佛言：「世尊！若諸法無所為、無所作，不應分",
    "T08n0223_021:0374b10": "別有三乘——聲聞、辟支佛、佛乘。」佛告須菩提：「諸",
    "T08n0223_021:0374b11": "法無所為、無所作中無有分別，有所為、有",
    "T08n0223_021:0374b12": "所作中有分別。何以故？凡夫愚人不聞聖",
    "T08n0223_021:0374b13": "法，著五受陰，所謂色受想行識，著檀那波",
    "T08n0223_021:0374b14": "羅蜜乃至著阿耨多羅三藐三菩提。是人念：",
    "T08n0223_021:0374b15": "『有是色、得是色。』乃至念：『有是阿耨多羅三",
    "T08n0223_021:0374b16": "藐三菩提、得是阿耨多羅三藐三菩提。』是菩",
    "T08n0223_021:0374b17": "薩作是念：『我當得阿耨多羅三藐三菩提、",
    "T08n0223_021:0374b18": "我當度眾生生死。』須菩提！我以五眼觀，尚",
    "T08n0223_021:0374b19": "不得色乃至阿耨多羅三藐三菩提，何況",
    "T08n0223_021:0374b20": "是狂愚人無目而欲得阿耨多羅三藐三菩",
    "T08n0223_021:0374b21": "提、度脫眾生生死？」須菩提白佛言：「世尊！若",
    "T08n0223_021:0374b22": "佛以五眼觀，不見眾生生死中可度者。今",
    "T08n0223_021:0374b23": "世尊云何得阿耨多羅三藐三菩提，分別眾",
    "T08n0223_021:0374b24": "生有三聚——正定、邪定、不定？」「須菩提！我得阿耨",
    "T08n0223_021:0374b25": "多羅三藐三菩提，初不得眾生三聚，若正定、",
    "T08n0223_021:0374b26": "若邪定、若不定。須菩提！以眾生無法有法想；",
    "T08n0223_021:0374b27": "我以除其妄著世俗法故，說有得非第",
    "T08n0223_021:0374b28": "一義。」「世尊！非住第一義得阿耨多羅三藐",
    "T08n0223_021:0374b29": "三菩提耶？」佛言：「不也。」「世尊！住顛倒得阿耨",
    "T08n0223_021:0374c01": "多羅三藐三菩提耶？」佛言：「不也。」「世尊！若不",
    "T08n0223_021:0374c02": "住第一義中得，亦不住顛倒中得，將無",
    "T08n0223_021:0374c03": "世尊、不得阿耨多羅三藐三菩提耶？」佛言：「不",
    "T08n0223_021:0374c04": "也，我實得阿耨多羅三藐三菩提。無所住，",
    "T08n0223_021:0374c05": "若有為相、若無為相。須菩提！譬如佛所化",
    "T08n0223_021:0374c06": "人，不住有為相、不住無為相，化人亦有來",
    "T08n0223_021:0374c07": "有去、亦坐亦立。須菩提！是化人若行檀那",
    "T08n0223_021:0374c08": "波羅蜜，行尸羅波羅蜜、羼提波羅蜜、毘梨耶",
    "T08n0223_021:0374c09": "波羅蜜、禪那波羅蜜、般若波羅蜜，行四禪、四",
    "T08n0223_021:0374c10": "無量心、四無色定、五神通，行四念處乃至行",
    "T08n0223_021:0374c11": "八聖道分，入空三昧、無相三昧、無作三昧，行",
    "T08n0223_021:0374c12": "內空乃至無法有法空，行八背捨、九次第定，",
    "T08n0223_021:0374c13": "佛十力、四無所畏、四無礙智、大慈大悲，得阿",
    "T08n0223_021:0374c14": "耨多羅三藐三菩提、轉法輪。是化人化作無",
    "T08n0223_021:0374c15": "量眾生有三聚。須菩提！於汝意云何，是化",
    "T08n0223_021:0374c16": "人有行檀那波羅蜜，乃至有三聚眾生不？」",
    "T08n0223_021:0374c17": "須菩提言：「不也。」「須菩提！佛亦如是，知諸法",
    "T08n0223_021:0374c18": "如化，如化人度化眾生，無有實眾生可度。",
    "T08n0223_021:0374c19": "如是，須菩提！菩薩摩訶薩行般若波羅蜜，",
    "T08n0223_021:0374c20": "如佛所化人行。」須菩提白佛言：「世尊！若一",
    "T08n0223_021:0374c21": "切法如化，佛與化人有何等差別？」佛告須",
    "T08n0223_021:0374c22": "菩提：「佛與化人無有差別。何以故？佛能有",
    "T08n0223_021:0374c23": "所作，化人亦能有所作。」「世尊！若無佛，化獨",
    "T08n0223_021:0374c24": "能有所作不？」佛言：「能有所作。」須菩提言：「世",
    "T08n0223_021:0374c25": "尊！云何無佛化能有所作？」「須菩提！譬如過",
    "T08n0223_021:0374c26": "去有佛名須扇多，為欲度菩薩故，化作",
    "T08n0223_021:0374c27": "佛而自滅度。是化佛住半劫作佛事，授",
    "T08n0223_021:0374c28": "應菩薩行者記已滅度。一切世間眾生謂",
    "T08n0223_021:0374c29": "佛實滅度。須菩提！化人實無生無滅。如是，",
    "T08n0223_021:0375a01": "須菩提！菩薩行般若波羅蜜，當信知諸法",
    "T08n0223_021:0375a02": "如化。」「世尊！若佛、佛所化人無差別者，云何",
    "T08n0223_021:0375a03": "令布施清淨？如人供養佛，是眾生乃至無",
    "T08n0223_021:0375a04": "餘涅槃，福德不盡。若供養化佛，是人乃至無",
    "T08n0223_021:0375a05": "餘涅槃福德，亦應不盡耶？」佛語須菩提：「佛",
    "T08n0223_021:0375a06": "以諸法實相故，與一切眾生、天及人作福",
    "T08n0223_021:0375a07": "田。化佛亦以諸法實相故，與一切眾生、天",
    "T08n0223_021:0375a08": "及人作福田。」佛告須菩提：「置是化佛及於",
    "T08n0223_021:0375a09": "化佛所種福德。若有善男子、善女人但以",
    "T08n0223_021:0375a10": "敬心念佛，是善根因緣，乃至畢苦，其福不",
    "T08n0223_021:0375a11": "盡。須菩提！置是敬心念佛。若有善男子、善",
    "T08n0223_021:0375a12": "女人，但以一華散虛空中念佛，乃至畢",
    "T08n0223_021:0375a13": "苦，其福不盡。須菩提！置是敬心念佛、散華念",
    "T08n0223_021:0375a14": "佛。若有人一稱南無佛，乃至畢苦，其福不",
    "T08n0223_021:0375a15": "盡。如是，須菩提！佛福田中種，其福無量。",
    "T08n0223_021:0375a16": "以是故，須菩提！當知佛與化佛無有差",
    "T08n0223_021:0375a17": "別！諸法相無異故。須菩提！菩薩摩訶薩應",
    "T08n0223_021:0375a18": "如是行般若波羅蜜，入諸法實相中。是諸",
    "T08n0223_021:0375a19": "法實相不應壞，所謂般若波羅蜜相乃至阿",
    "T08n0223_021:0375a20": "耨多羅三藐三菩提相。」須菩提白佛言：「世",
    "T08n0223_021:0375a21": "尊！若諸法實相不應壞，佛何以壞諸法相，",
    "T08n0223_021:0375a22": "言：『是色、是受想行識，是內法是外法，是善法",
    "T08n0223_021:0375a23": "是不善法，是有漏是無漏，是世間是出世間，",
    "T08n0223_021:0375a24": "是有諍法是無諍法，是有為法是無為法等。』",
    "T08n0223_021:0375a25": "世尊！將無壞諸法相？」佛告須菩提：「不也。以",
    "T08n0223_021:0375a26": "名字相故示諸法，欲令眾生解佛不壞諸",
    "T08n0223_021:0375a27": "法法相。」須菩提白佛言：「世尊！若以名字相",
    "T08n0223_021:0375a28": "故說諸法，令眾生解。世尊！若一切法無名",
    "T08n0223_021:0375a29": "無相，云何以名相示眾生欲令解？」佛告",
    "T08n0223_021:0375b01": "須菩提：「隨世俗法有名相，實無著處。須菩",
    "T08n0223_021:0375b02": "提！如凡人聞說苦，著名隨相。須菩提！諸佛",
    "T08n0223_021:0375b03": "及弟子，不著名、不隨相。須菩提！若名著名、",
    "T08n0223_021:0375b04": "相著相，空亦應著空，無相亦應著無相，無",
    "T08n0223_021:0375b05": "作亦應著無作，實際亦應著實際，法性亦",
    "T08n0223_021:0375b06": "應著法性，無為性亦應著無為性。須菩提！",
    "T08n0223_021:0375b07": "是一切法但有名相，是法不住名相中。如",
    "T08n0223_021:0375b08": "是，須菩提！菩薩摩訶薩但名相中住，應行般",
    "T08n0223_021:0375b09": "若波羅蜜，是名相中亦不應著。」「世尊！若一",
    "T08n0223_021:0375b10": "切有為法但名相者，菩薩摩訶薩為誰故發",
    "T08n0223_021:0375b11": "阿耨多羅三藐三菩提心，受種種勤苦？菩薩",
    "T08n0223_021:0375b12": "行道時，布施、持戒，行忍辱、勤精進，入禪定，",
    "T08n0223_021:0375b13": "修智慧。行四禪、四無量心、四無色定、四念",
    "T08n0223_021:0375b14": "處乃至八聖道分，行空、行無相、行無作，行",
    "T08n0223_021:0375b15": "佛十力乃至具足大慈悲。」佛言：「如須菩提",
    "T08n0223_021:0375b16": "所說，若一切有為法但有名相者，菩薩摩訶",
    "T08n0223_021:0375b17": "薩為誰故行菩薩道？須菩提！若有為法但",
    "T08n0223_021:0375b18": "有名相、等是名相，名相亦空。以是故，菩薩",
    "T08n0223_021:0375b19": "摩訶薩行菩薩道，得一切種智。得一切種",
    "T08n0223_021:0375b20": "智已，轉法輪。轉法輪已，以三乘法度脫眾",
    "T08n0223_021:0375b21": "生。是名相亦無生無滅，無住、異。」爾時須菩",
    "T08n0223_021:0375b22": "提白佛言：「世尊！世尊說一切種智。」佛告須",
    "T08n0223_021:0375b23": "菩提：「我說一切種智。」須菩提言：「佛說一切",
    "T08n0223_021:0375b24": "智、說道種智、說一切種智，是三種智有何",
    "T08n0223_021:0375b25": "差別？」佛告須菩提：「薩婆若是一切聲聞、辟支",
    "T08n0223_021:0375b26": "佛智；道種智是菩薩摩訶薩智；一切種智是",
    "T08n0223_021:0375b27": "諸佛智。」須菩提白佛言：「世尊！何因緣故，薩",
    "T08n0223_021:0375b28": "婆若是聲聞、辟支佛智？」佛告須菩提：「一切名，",
    "T08n0223_021:0375b29": "所謂內外法，是聲聞、辟支佛能知，不能用",
    "T08n0223_021:0375c01": "一切道、一切種智。」須菩提言：「世尊！何因緣",
    "T08n0223_021:0375c02": "故，道種智是諸菩薩摩訶薩智？」佛告須菩提：",
    "T08n0223_021:0375c03": "「一切道，菩薩摩訶薩應知，若聲聞道、辟支佛",
    "T08n0223_021:0375c04": "道、菩薩道應具足知，亦應用是道度眾",
    "T08n0223_021:0375c05": "生，亦不作實際證。」須菩提白佛言：「世尊！",
    "T08n0223_021:0375c06": "如佛說菩薩摩訶薩應具足佛道，不應",
    "T08n0223_021:0375c07": "以是道實際作證耶？」佛告須菩提：「是菩薩",
    "T08n0223_021:0375c08": "未淨佛土、未成就眾生，是時不應實際",
    "T08n0223_021:0375c09": "作證。」須菩提白佛言：「世尊！菩薩住道中，應",
    "T08n0223_021:0375c10": "實際作證？」佛言：「不也。」「世尊！住非道中，實",
    "T08n0223_021:0375c11": "際作證？」佛言：「不也。」「世尊！住道非道，實際作",
    "T08n0223_021:0375c12": "證？」佛言：「不也。」「世尊！住非道亦非非道，實際",
    "T08n0223_021:0375c13": "作證？」佛言：「不也。」「世尊！菩薩摩訶薩住何處",
    "T08n0223_021:0375c14": "應實際作證？」佛告須菩提：「於汝意云何，汝",
    "T08n0223_021:0375c15": "住道中，不受諸法故，漏盡得解脫不？」須",
    "T08n0223_021:0375c16": "菩提言：「不也，世尊！」「汝住非道，漏盡得解脫",
    "T08n0223_021:0375c17": "不？」「不也，世尊！」「汝住道非道，漏盡得解脫",
    "T08n0223_021:0375c18": "不？」「不也，世尊！」「汝住非道亦非非道，漏盡得",
    "T08n0223_021:0375c19": "解脫不？」「不也，世尊！我無所住，不受諸法，",
    "T08n0223_021:0375c20": "漏盡心得解脫。」佛告須菩提：「菩薩摩訶薩亦",
    "T08n0223_021:0375c21": "如是，無所住應實際作證。」須菩提言：「世尊！",
    "T08n0223_021:0375c22": "云何為一切種智相？」佛言：「一相故，名一切種",
    "T08n0223_021:0375c23": "智，所謂一切法寂滅相。復次，諸法行類相貌，",
    "T08n0223_021:0375c24": "名字顯示說，佛如實知。以是故，名一切種",
    "T08n0223_021:0375c25": "智。」須菩提白佛言：「世尊！一切智、道種智、一切",
    "T08n0223_021:0375c26": "種智，是三智結斷有差別、有盡有餘不？」佛",
    "T08n0223_021:0375c27": "言：「煩惱斷無差別。諸佛煩惱習一切悉斷，聲",
    "T08n0223_021:0375c28": "聞、辟支佛煩惱習不悉斷。」「世尊！是諸人不",
    "T08n0223_021:0375c29": "得無為法，得斷煩惱耶？」佛言：「不也。」「世尊！",
    "T08n0223_021:0376a01": "無為法中可得差別不？」佛言：「不也。」「世尊！若",
    "T08n0223_021:0376a02": "無為法中不可得差別。何以故說是人煩",
    "T08n0223_021:0376a03": "惱習斷？是人煩惱習不斷？」佛告須菩提：「習",
    "T08n0223_021:0376a04": "非煩惱。是聲聞、辟支佛身口有似婬欲、瞋",
    "T08n0223_021:0376a05": "恚、愚癡相；凡夫愚人為之得罪。是三毒習，",
    "T08n0223_021:0376a06": "諸佛無有。」須菩提白佛言：「世尊！若道無法，",
    "T08n0223_021:0376a07": "涅槃亦無法。何以故，分別說是須陀洹、是斯",
    "T08n0223_021:0376a08": "陀含、是阿那含、是阿羅漢、是辟支佛、是菩薩、是",
    "T08n0223_021:0376a09": "佛。」佛告須菩提：「是皆以無為法而有分別，",
    "T08n0223_021:0376a10": "是須陀洹、是斯陀含、是阿那含、是阿羅漢、是辟",
    "T08n0223_021:0376a11": "支佛、是菩薩、是佛。」「世尊！實以無為法故，分",
    "T08n0223_021:0376a12": "別有須陀洹乃至佛。」佛告須菩提：「世間言說",
    "T08n0223_021:0376a13": "故有差別，非第一義。第一義中無有分別",
    "T08n0223_021:0376a14": "說。何以故？第一義中無言說道，斷結故說",
    "T08n0223_021:0376a15": "後際。」須菩提言：「世尊！諸法自相空中，前際不",
    "T08n0223_021:0376a16": "可得，何況說有後際？」佛告須菩提：「如是，如",
    "T08n0223_021:0376a17": "是，諸法自相空中無有前際，何況有後際，",
    "T08n0223_021:0376a18": "無有是處。須菩提！以眾生不知諸法自相",
    "T08n0223_021:0376a19": "空故，為說是前際、是後際；諸法自相空中，前",
    "T08n0223_021:0376a20": "際、後際不可得。如是，須菩提！菩薩摩訶薩應",
    "T08n0223_021:0376a21": "以自相空法行般若波羅蜜。須菩提！若菩",
    "T08n0223_021:0376a22": "薩行自相空法則無所著，若內法、若外法，",
    "T08n0223_021:0376a23": "若有為法、若無為法，若聲聞法、若辟支",
    "T08n0223_021:0376a24": "佛法、若佛法。」須菩提白佛言：「常說般若波羅",
    "T08n0223_021:0376a25": "蜜，般若波羅蜜以何義故名般若波羅蜜？」",
    "T08n0223_021:0376a26": "佛言：「得第一義，度一切法到彼岸，以是",
    "T08n0223_021:0376a27": "義故名般若波羅蜜。「復次，須菩提！諸佛、菩",
    "T08n0223_021:0376a28": "薩、辟支佛、阿羅漢，用是般若波羅蜜得度",
    "T08n0223_021:0376a29": "彼岸，以是義故名般若波羅蜜。「復次，須菩",
    "T08n0223_021:0376b01": "提！分別籌量破壞一切法乃至微塵，是中不",
    "T08n0223_021:0376b02": "得堅實，以是義故名般若波羅蜜。「復次，須",
    "T08n0223_021:0376b03": "菩提！諸法如、法性、實際，皆入般若波羅蜜中，",
    "T08n0223_021:0376b04": "以是義故名般若波羅蜜。「復次，須菩提！是",
    "T08n0223_021:0376b05": "般若波羅蜜無有法若合若散、若有色若無",
    "T08n0223_021:0376b06": "色、若可見若不可見、若有對若無對、若有漏",
    "T08n0223_021:0376b07": "若無漏、若有為若無為。何以故？是般若波羅",
    "T08n0223_021:0376b08": "蜜無色無形無對、一相所謂無相。「復次，須",
    "T08n0223_021:0376b09": "菩提！是般若波羅蜜能生一切法，一切樂說",
    "T08n0223_021:0376b10": "辯、一切照明。須菩提！是般若波羅蜜，魔若",
    "T08n0223_021:0376b11": "魔天、聲聞、辟支佛人及餘異道梵志、怨",
    "T08n0223_021:0376b12": "讎惡人，不能壞菩薩行般若波羅蜜。何以",
    "T08n0223_021:0376b13": "故？是人輩般若波羅蜜中皆不可得故。須菩",
    "T08n0223_021:0376b14": "提！是菩薩摩訶薩應如是行般若波羅蜜",
    "T08n0223_021:0376b15": "義。「復次，須菩提！菩薩摩訶薩欲行深般若波",
    "T08n0223_021:0376b16": "羅蜜義，應行無常義、苦義、空義、無我義，亦",
    "T08n0223_021:0376b17": "應行苦智義、集智義、滅智義、道智義，法智義、",
    "T08n0223_021:0376b18": "比智義，世智義、他心智義、盡智義、無生智義、",
    "T08n0223_021:0376b19": "如實智義。如是，須菩提！菩薩摩訶薩為般若",
    "T08n0223_021:0376b20": "波羅蜜義故，應行般若波羅蜜。」須菩提白",
    "T08n0223_021:0376b21": "佛言：「世尊！是深般若波羅蜜中，義與非義",
    "T08n0223_021:0376b22": "皆不可得，云何菩薩為深般若波羅蜜義故，",
    "T08n0223_021:0376b23": "應行般若波羅蜜？」佛告須菩提：「菩薩摩訶",
    "T08n0223_021:0376b24": "薩為深般若波羅蜜義故，應如是念：『貪欲",
    "T08n0223_021:0376b25": "非義，如是義不應行；瞋恚、愚癡非義，如是",
    "T08n0223_021:0376b26": "義不應行。一切邪見無義，如是義不應",
    "T08n0223_021:0376b27": "行。』何以故？三毒如相無有義、無有非義。一",
    "T08n0223_021:0376b28": "切邪見如相無有義、無有非義。「復次，須菩",
    "T08n0223_021:0376b29": "提！菩薩摩訶薩應作是念：『色非義非非義，",
    "T08n0223_021:0376c01": "乃至識非義非非義；檀那波羅蜜乃至阿耨",
    "T08n0223_021:0376c02": "多羅三藐三菩提非義非非義。』何以故？須菩",
    "T08n0223_021:0376c03": "提！佛得阿耨多羅三藐三菩提時，無有法",
    "T08n0223_021:0376c04": "可得若義、若非義。須菩提！有佛無佛諸法",
    "T08n0223_021:0376c05": "法相常住，無有義、無有非義。如是，須菩提！",
    "T08n0223_021:0376c06": "菩薩摩訶薩行般若波羅蜜，應離義及非",
    "T08n0223_021:0376c07": "義。」須菩提白佛言：「世尊！何以故般若波羅",
    "T08n0223_021:0376c08": "蜜非義非非義？」佛告須菩提：「一切有為法",
    "T08n0223_021:0376c09": "無作相，以是故，般若波羅蜜非義非非義。」",
    "T08n0223_021:0376c10": "「世尊！一切賢聖，若佛、若佛弟子，皆以無為",
    "T08n0223_021:0376c11": "為義，云何佛言：『般若波羅蜜無有義非義。』」",
    "T08n0223_021:0376c12": "佛言：「雖一切賢聖，若佛、若佛弟子，皆以無",
    "T08n0223_021:0376c13": "為為義，亦不以增、亦不以損。須菩提！譬",
    "T08n0223_021:0376c14": "如虛空如，不能益眾生、不能損眾生。如",
    "T08n0223_021:0376c15": "是，須菩提！菩薩摩訶薩般若波羅蜜，無有增、",
    "T08n0223_021:0376c16": "無有損。」「世尊！菩薩摩訶薩不學無為般若",
    "T08n0223_021:0376c17": "波羅蜜，得一切種智耶？」佛言：「如是，如是！須",
    "T08n0223_021:0376c18": "菩提！菩薩摩訶薩學是無為般若波羅蜜，當",
    "T08n0223_021:0376c19": "得一切種智，不以二法故。」「世尊！不二法能",
    "T08n0223_021:0376c20": "得不二法耶？」佛言：「不也。」須菩提言：「二法能",
    "T08n0223_021:0376c21": "得不二法耶？」佛言：「不也。」須菩提言：「世尊！",
    "T08n0223_021:0376c22": "菩薩摩訶薩若不以二法、不以不二法，云",
    "T08n0223_021:0376c23": "何當得一切種智？」「須菩提！無所得即是得，",
    "T08n0223_021:0376c24": "以是得無所得。」",
    "T08n0223_021:0376c25": "摩訶般若波羅蜜經卷第二十一"
}