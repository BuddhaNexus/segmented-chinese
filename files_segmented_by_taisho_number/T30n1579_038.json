{
    "T30n1579_038:0498c14": "瑜伽師地論卷第三十八",
    "T30n1579_038:0498c16": "彌勒菩薩說",
    "T30n1579_038:0498c17": "三藏法師玄奘奉　詔譯",
    "T30n1579_038:0498c18": "本地分中菩薩地第十五初持瑜伽處",
    "T30n1579_038:0498c19": "菩提品第七",
    "T30n1579_038:0498c20": "云何菩提。謂略說二斷二智。是名菩提。二斷",
    "T30n1579_038:0498c21": "者。一煩惱障斷。二所知障斷。二智者。一煩",
    "T30n1579_038:0498c22": "惱障斷故。畢竟離垢一切煩惱不隨縛智。",
    "T30n1579_038:0498c23": "二所知障斷故。於一切所知無礙無障智。",
    "T30n1579_038:0498c24": "復有異門。謂清淨智一切智無滯智。一",
    "T30n1579_038:0498c25": "切煩惱并諸習氣無餘永害。遍一切種不染",
    "T30n1579_038:0498c26": "無明無餘永斷。是名無上正等菩提。一切煩",
    "T30n1579_038:0498c27": "惱并諸習氣畢竟斷故。名清淨智。於一切界",
    "T30n1579_038:0498c28": "一切事一切品一切時智無礙轉。名一",
    "T30n1579_038:0498c29": "切智。界有二種。一者世界。二者有情界。",
    "T30n1579_038:0499a01": "事有二種。一者有為。二者無為。即此有為",
    "T30n1579_038:0499a02": "無為二事無量品別。名一切品。謂自相展轉",
    "T30n1579_038:0499a03": "種類差別故。共相差別故。因果差別故。界",
    "T30n1579_038:0499a04": "趣差別故。善不善無記等差別故。時有三",
    "T30n1579_038:0499a05": "種。一過去。二未來。三現在。即於如是一",
    "T30n1579_038:0499a06": "切界一切事一切品一切時如實知故。名一",
    "T30n1579_038:0499a07": "切智。無滯智者。暫作意時。遍於一切無礙",
    "T30n1579_038:0499a08": "速疾無滯智轉。不由數數作意思惟。依一",
    "T30n1579_038:0499a09": "作意遍了知故。復有異門。謂百四十不共",
    "T30n1579_038:0499a10": "佛法。及如來無諍願智無礙解等。是名無",
    "T30n1579_038:0499a11": "上正等菩提。百四十不共佛法者。謂三十二",
    "T30n1579_038:0499a12": "大丈夫相。八十隨好。四一切種清淨。十力。四",
    "T30n1579_038:0499a13": "無所畏。三念住。三不護。大悲。無忘失法。永",
    "T30n1579_038:0499a14": "害習氣。一切種妙智。是諸佛法建立品中當",
    "T30n1579_038:0499a15": "廣分別。如是菩提名為最勝。七種最勝共相",
    "T30n1579_038:0499a16": "應故。由是因緣於諸菩提最為殊勝。云何",
    "T30n1579_038:0499a17": "名為七種最勝。一者所依最勝。二者正行",
    "T30n1579_038:0499a18": "最勝。三者圓滿最勝。四者智最勝。五者威力",
    "T30n1579_038:0499a19": "最勝。六者斷最勝。七者住最勝。由諸如來",
    "T30n1579_038:0499a20": "以三十二大丈夫相等莊嚴其身故。名所",
    "T30n1579_038:0499a21": "依最勝。由諸如來自利利他利益安樂無量",
    "T30n1579_038:0499a22": "眾生。哀愍世間令諸天人獲得義利利益",
    "T30n1579_038:0499a23": "安樂而行正行故。名正行最勝。由諸如來",
    "T30n1579_038:0499a24": "無上無等四種圓滿。謂戒圓滿。見圓滿。軌則",
    "T30n1579_038:0499a25": "圓滿。淨命圓滿。皆悉成就故。名圓滿最勝。",
    "T30n1579_038:0499a26": "由諸如來無上無等四無礙解。謂法無礙解。",
    "T30n1579_038:0499a27": "義無礙解。訓詞無礙解。辯說無礙解。皆悉",
    "T30n1579_038:0499a28": "成就故。名智最勝。由諸如來無上無等如",
    "T30n1579_038:0499a29": "前所說六種神通皆悉成就故。名威力最",
    "T30n1579_038:0499b01": "勝。由諸如來無上無等一切煩惱習氣永斷。",
    "T30n1579_038:0499b02": "及一切所知障永斷。皆悉成就故。名斷最",
    "T30n1579_038:0499b03": "勝。由諸如來多住無上無等三住。謂聖住天",
    "T30n1579_038:0499b04": "住梵住。故名住最勝。當知此中空無願無相",
    "T30n1579_038:0499b05": "住及滅盡定住。是名聖住。四種靜慮四無色",
    "T30n1579_038:0499b06": "定。是名天住。四種無量。是名梵住。於此三",
    "T30n1579_038:0499b07": "住中。如來多住四最勝住。謂於聖住中多",
    "T30n1579_038:0499b08": "住空住滅盡定住。於天住中多住無動第",
    "T30n1579_038:0499b09": "四靜慮住。於梵住中多住大悲住。由是如",
    "T30n1579_038:0499b10": "來晝夜六時晝三夜三。常以佛眼觀察世",
    "T30n1579_038:0499b11": "間。誰增誰減。我應令誰未起善根而種善",
    "T30n1579_038:0499b12": "根。廣說乃至我應令誰建立最勝阿羅漢",
    "T30n1579_038:0499b13": "果。又諸如來所依最勝故名大丈夫。正行最",
    "T30n1579_038:0499b14": "勝故名大悲者。圓滿最勝故名大戒者及大",
    "T30n1579_038:0499b15": "法者。智最勝故名大慧者。威力最勝故名大",
    "T30n1579_038:0499b16": "神通者。斷最勝故名大解脫者。住最勝故名",
    "T30n1579_038:0499b17": "多安住廣大住者。",
    "T30n1579_038:0499b18": "又諸如來略有十種功德名號隨念功德。何",
    "T30n1579_038:0499b19": "等為十。謂薄伽梵號為如來。應正等覺。明",
    "T30n1579_038:0499b20": "行圓滿。善逝。世間解。無上丈夫。調御士。天",
    "T30n1579_038:0499b21": "人師。佛。薄伽梵。言無虛妄故名如來。已得",
    "T30n1579_038:0499b22": "一切所應得義。應作世間無上福田。應為",
    "T30n1579_038:0499b23": "一切恭敬供養。是故名應。如其勝義覺諸",
    "T30n1579_038:0499b24": "法故。名正等覺。明謂三明。行如經說。止觀",
    "T30n1579_038:0499b25": "二品極善圓滿。是故說名明行圓滿。上昇",
    "T30n1579_038:0499b26": "最極永不退還。故名善逝。善知世界及有",
    "T30n1579_038:0499b27": "情界一切品類染淨相故。名世間解。一切世",
    "T30n1579_038:0499b28": "間唯一丈夫。善知最勝調心方便。是故說名",
    "T30n1579_038:0499b29": "無上丈夫調御士。為實眼故為實智故。",
    "T30n1579_038:0499c01": "為實義故為實法故。與顯了義為開導",
    "T30n1579_038:0499c02": "故。與一切義為所依故。與不了義為能",
    "T30n1579_038:0499c03": "了故。與所生疑為能斷故。與甚深處為",
    "T30n1579_038:0499c04": "能顯故。令明淨故。與一切法為根本故。",
    "T30n1579_038:0499c05": "為開導故為所依故。能正教誡教授天人。",
    "T30n1579_038:0499c06": "令其出離一切眾苦。是故說佛名天人師。",
    "T30n1579_038:0499c07": "於能引攝義利法聚。於能引攝非義利法",
    "T30n1579_038:0499c08": "聚。於能引攝非義利非非義利法聚。遍一",
    "T30n1579_038:0499c09": "切種現前等覺。故名為佛。能破諸魔大力",
    "T30n1579_038:0499c10": "軍眾。具多功德。名薄伽梵。或有多劫無有",
    "T30n1579_038:0499c11": "一佛出現於世。或有一劫有眾多佛出現",
    "T30n1579_038:0499c12": "於世。彼彼十方無量無數諸世界中。應知同",
    "T30n1579_038:0499c13": "時有無量佛出現於世。何以故。於十方界",
    "T30n1579_038:0499c14": "現有無量無數菩薩。同時發願。同勤修集",
    "T30n1579_038:0499c15": "菩提資糧。若一菩薩於如是日於如是分。",
    "T30n1579_038:0499c16": "於如是月於如是年。發菩提心願趣菩",
    "T30n1579_038:0499c17": "提。即於此日即於此分。即於此月即於此",
    "T30n1579_038:0499c18": "年。一切亦爾。如一菩薩勇悍策勵熾然精",
    "T30n1579_038:0499c19": "進。一切亦爾。於今現見此世界中多百菩",
    "T30n1579_038:0499c20": "薩。同時發願。同修惠施同修淨戒。同修忍",
    "T30n1579_038:0499c21": "辱同修精進。同修靜慮同修智慧。況於十",
    "T30n1579_038:0499c22": "方無量無邊諸佛世界。又於十方現有無量",
    "T30n1579_038:0499c23": "無數三千大千佛土。無二菩薩同時修集菩",
    "T30n1579_038:0499c24": "提資糧。俱時圓滿。於一佛土並出於世一",
    "T30n1579_038:0499c25": "時成佛。況有無量無數菩薩。於一世界一",
    "T30n1579_038:0499c26": "時成佛。又不應言眾多菩薩同時修集菩",
    "T30n1579_038:0499c27": "提資糧。俱時圓滿。前後相避次第成佛。亦",
    "T30n1579_038:0499c28": "不應言一切菩薩皆不成佛。是故當知眾",
    "T30n1579_038:0499c29": "多菩薩同時修集菩提資糧。俱圓滿者。於",
    "T30n1579_038:0500a01": "十方面無量無數隨其所淨空無如來諸佛",
    "T30n1579_038:0500a02": "國土。各別出世同時成佛。由此道理多世界",
    "T30n1579_038:0500a03": "中決定應有眾多菩薩同時成佛。決定無",
    "T30n1579_038:0500a04": "有一佛土中有二如來俱時出世。何以故。",
    "T30n1579_038:0500a05": "菩薩長夜起如是願隨令增長。我當獨一",
    "T30n1579_038:0500a06": "於無導首諸世界中。為作導首。調伏有情",
    "T30n1579_038:0500a07": "令脫眾苦令般涅槃。如是長夜所起大願",
    "T30n1579_038:0500a08": "隨令增長。攝受正行得成滿故。無二如來",
    "T30n1579_038:0500a09": "於一世界俱時出現。又一如來於一三千大",
    "T30n1579_038:0500a10": "千佛土。普能施作一切佛事。是故第二如來",
    "T30n1579_038:0500a11": "出世無所利益。又一如來於一佛土出現",
    "T30n1579_038:0500a12": "於世。令諸有情成辦自義極為熾盛極為",
    "T30n1579_038:0500a13": "隨順。何以故。彼作是思。一切世間唯一如來",
    "T30n1579_038:0500a14": "更無第二。若於此土化事已訖。或往餘方",
    "T30n1579_038:0500a15": "或入滅度。我等何從當修梵行。我等何從",
    "T30n1579_038:0500a16": "當聞正法。如是思已發起深厚欲勤精進。",
    "T30n1579_038:0500a17": "速修梵行速聞正法。若一佛土多佛出世。",
    "T30n1579_038:0500a18": "彼於所作不能速疾。故一佛土一佛出世。",
    "T30n1579_038:0500a19": "令諸有情成辦自義極為熾盛極為隨順。",
    "T30n1579_038:0500a20": "一切如來一切功德。平等平等無有差別。唯",
    "T30n1579_038:0500a21": "除四法。一者壽量。二者名號。三者族姓。",
    "T30n1579_038:0500a22": "四者身相。一切如來於此四法有增減相。",
    "T30n1579_038:0500a23": "非餘功德。又非女身能證無上正等菩提。",
    "T30n1579_038:0500a24": "何以故。一切菩薩於過第一無數劫時已",
    "T30n1579_038:0500a25": "捨女身。乃至安坐妙菩提座。曾不為女一",
    "T30n1579_038:0500a26": "切母邑性多煩惱性多惡慧。非諸稟性多",
    "T30n1579_038:0500a27": "煩惱身多惡慧身能證無上正等菩提。如",
    "T30n1579_038:0500a28": "是無上正等菩提。如說自性應如實知。如",
    "T30n1579_038:0500b01": "說最勝應如實知。如說十種功德名號隨",
    "T30n1579_038:0500b02": "念功德。應如實知如說出現應如實知。",
    "T30n1579_038:0500b03": "如說差別應如實知。又此菩提為不思議",
    "T30n1579_038:0500b04": "超過一切尋思道故。為無有量無邊功德",
    "T30n1579_038:0500b05": "所集成故。為無有上生成一切聲聞獨覺",
    "T30n1579_038:0500b06": "及與如來諸功德故。是故唯佛所證菩提。最",
    "T30n1579_038:0500b07": "上最尊最妙最勝。",
    "T30n1579_038:0500b08": "本地分中菩薩地第十五初持瑜伽處",
    "T30n1579_038:0500b09": "力種姓品第八",
    "T30n1579_038:0500b10": "已說菩薩所應學處。如是應學。我今當說。",
    "T30n1579_038:0500b11": "嗢拕南曰。",
    "T30n1579_038:0500b12": "　勝解多求法　　說法修法行",
    "T30n1579_038:0500b13": "　正教授教誡　　方便攝三業",
    "T30n1579_038:0500b14": "若諸菩薩欲於菩薩所應學處精勤修學。最",
    "T30n1579_038:0500b15": "初定應具多勝解。應求正法應說正法。",
    "T30n1579_038:0500b16": "應正修行法隨法行。應正教授應正教誡。",
    "T30n1579_038:0500b17": "應住無倒教授教誡方便所攝身語意業。",
    "T30n1579_038:0500b18": "云何菩薩具多勝解。謂諸菩薩於其八種",
    "T30n1579_038:0500b19": "勝解依處。具足成就淨信為先。決定喜",
    "T30n1579_038:0500b20": "樂。一者於三寶功德勝解依處。具足成",
    "T30n1579_038:0500b21": "就淨信為先。決定喜樂。謂於佛法僧真實",
    "T30n1579_038:0500b22": "功德。具多勝解。二者於佛菩薩威力勝解",
    "T30n1579_038:0500b23": "依處。具足成就淨信為先。決定喜樂。謂於",
    "T30n1579_038:0500b24": "如前所說威力。具多勝解。三者於真實義",
    "T30n1579_038:0500b25": "勝解依處。具足成就淨信為先。決定喜樂。",
    "T30n1579_038:0500b26": "謂於如前所說真實義。具多勝解。四者於",
    "T30n1579_038:0500b27": "因勝解依處。具足成就淨信為先。決定喜",
    "T30n1579_038:0500b28": "樂。謂於種種如應所攝無顛倒因。具多勝",
    "T30n1579_038:0500b29": "解。五者於果勝解依處。具足成就淨信為",
    "T30n1579_038:0500c01": "先。決定喜樂。謂於種種如應所攝無顛倒",
    "T30n1579_038:0500c02": "果。具多勝解。六者於應得義勝解依處。具",
    "T30n1579_038:0500c03": "足成就淨信為先。決定喜樂。謂於無上正",
    "T30n1579_038:0500c04": "等菩提所應得義。我有堪任定當能得。具",
    "T30n1579_038:0500c05": "多勝解。七者於得方便勝解依處。具足成",
    "T30n1579_038:0500c06": "就淨信為先。決定喜樂。謂於一切菩薩學",
    "T30n1579_038:0500c07": "道能得方便。有此方便得應得義。具多",
    "T30n1579_038:0500c08": "勝解。八者於善言善語善說勝解依處。具",
    "T30n1579_038:0500c09": "足成就淨信為先。決定喜樂。謂於契經",
    "T30n1579_038:0500c10": "應頌記別等法。具多勝解。於此八種勝解",
    "T30n1579_038:0500c11": "依處。應知菩薩由二因緣具多勝解。一",
    "T30n1579_038:0500c12": "者多修勝解故。二者積集猛利忍故。",
    "T30n1579_038:0500c13": "彼諸菩薩求正法時。當何所求云何而求何",
    "T30n1579_038:0500c14": "義故求。謂諸菩薩以要言之。當求一切菩",
    "T30n1579_038:0500c15": "薩藏法聲聞藏法一切外論一切世間工業",
    "T30n1579_038:0500c16": "處論。當知於彼十二分教。方廣一分唯菩",
    "T30n1579_038:0500c17": "薩藏。所餘諸分有聲聞藏。一切外論略有三",
    "T30n1579_038:0500c18": "種。一者因論。二者聲論。三者醫方論。一",
    "T30n1579_038:0500c19": "切世間工業處論。非一眾多種種品類。謂",
    "T30n1579_038:0500c20": "金師鐵師末尼師等工業智處。如是一切明",
    "T30n1579_038:0500c21": "處所攝有五明處。一內明處。二因明處。三",
    "T30n1579_038:0500c22": "聲明處。四醫方明處。五工業明處。菩薩於",
    "T30n1579_038:0500c23": "此五種明處若正勤求。則名勤求一切明",
    "T30n1579_038:0500c24": "處。諸佛語言名內明論。此幾相轉。如是乃",
    "T30n1579_038:0500c25": "至一切世間工巧業處名工業明論。此幾相",
    "T30n1579_038:0500c26": "轉。謂內明論略二相轉。一者顯示正因果相。",
    "T30n1579_038:0500c27": "二者顯示已作不失未作不得相。因明論亦",
    "T30n1579_038:0500c28": "二相轉。一者顯示摧伏他論勝利相。二者顯",
    "T30n1579_038:0501a01": "示免脫他論勝利相。聲明論亦二相轉。一",
    "T30n1579_038:0501a02": "者顯示安立界相能成立相。二者顯示語工",
    "T30n1579_038:0501a03": "勝利相。醫方明論四種相轉。一者顯示病體",
    "T30n1579_038:0501a04": "善巧相。二者顯示病因善巧相。三者顯示斷",
    "T30n1579_038:0501a05": "已生病善巧相。四者顯示已斷之病當不更",
    "T30n1579_038:0501a06": "生善巧相。一切世間工業明論。顯示各別工",
    "T30n1579_038:0501a07": "巧業處所作成辦種種異相。云何內明論顯",
    "T30n1579_038:0501a08": "示正因果相。謂有十種因。當知建立無顛倒",
    "T30n1579_038:0501a09": "因攝一切因。或為雜染或為清淨。或為世",
    "T30n1579_038:0501a10": "間彼彼稼穡等無記法轉。云何十因。一隨",
    "T30n1579_038:0501a11": "說因。二觀待因。三牽引因。四攝受因。五生起",
    "T30n1579_038:0501a12": "因。六引發因。七定別因。八同事因。九相違",
    "T30n1579_038:0501a13": "因。十不相違因。謂一切法名為先故想。想",
    "T30n1579_038:0501a14": "為先故說。是名彼諸法隨說因。觀待此故",
    "T30n1579_038:0501a15": "此為因故。於彼彼事若求若取。此名彼觀",
    "T30n1579_038:0501a16": "待因。如觀待手故手為因故有執持業。觀",
    "T30n1579_038:0501a17": "待足故足為因故有往來業。觀待節故節",
    "T30n1579_038:0501a18": "為因故有屈申業。觀待飢渴故飢渴為因",
    "T30n1579_038:0501a19": "故於諸飲食若求若取。隨如是等無量道",
    "T30n1579_038:0501a20": "理。應當了知觀待因相。一切種子望後自",
    "T30n1579_038:0501a21": "果。名牽引因。除種子外所餘諸緣。名攝受",
    "T30n1579_038:0501a22": "因。即諸種子望初自果。名生起因。即初種",
    "T30n1579_038:0501a23": "子所生起果。望後種子所牽引果。名引發",
    "T30n1579_038:0501a24": "因。種種異類各別因緣。名定別因。若觀待",
    "T30n1579_038:0501a25": "因。若牽引因。若攝受因。若生起因。若引發",
    "T30n1579_038:0501a26": "因。若定別因。如是諸因總攝為一。名同事",
    "T30n1579_038:0501a27": "因。於所生法能障礙因。名相違因。此障礙",
    "T30n1579_038:0501a28": "因若闕若離。名不相違因。當知相違略有",
    "T30n1579_038:0501a29": "六種。一語言相違。謂有一類或諸沙門或",
    "T30n1579_038:0501b01": "婆羅門所造諸論前後相違。二道理相違。",
    "T30n1579_038:0501b02": "謂為成立。諸所成立諸所知義。建立比量",
    "T30n1579_038:0501b03": "不與證成道理相應。三生起相違。謂所生",
    "T30n1579_038:0501b04": "法能生。緣闕障生緣會。四同處相違。謂明闇",
    "T30n1579_038:0501b05": "貪瞋苦樂等法。五怨敵相違。謂毒蛇鼠狼",
    "T30n1579_038:0501b06": "猫狸鼷鼠互為怨敵惡知識等。六障治相違。",
    "T30n1579_038:0501b07": "謂修不淨與諸貪欲。修慈與瞋。修悲與",
    "T30n1579_038:0501b08": "害。修七覺支八聖道支與三界繫一切煩",
    "T30n1579_038:0501b09": "惱。於此義中正意唯取生起相違。此一切",
    "T30n1579_038:0501b10": "因二因所攝。一能生因。二方便因。當知此",
    "T30n1579_038:0501b11": "中牽引種子生起種子名能生因。所餘諸因",
    "T30n1579_038:0501b12": "名方便因。復有四緣。一因緣。二等無間緣。",
    "T30n1579_038:0501b13": "三所緣緣。四增上緣。當知此中若能生因是",
    "T30n1579_038:0501b14": "名因緣。若方便因是增上緣。等無間緣及所",
    "T30n1579_038:0501b15": "緣緣。唯望一切心心法說。由彼一切心及",
    "T30n1579_038:0501b16": "心法前生開導所攝受故。所緣境界所攝",
    "T30n1579_038:0501b17": "受故。方生方轉。是故當知等無間緣及所緣",
    "T30n1579_038:0501b18": "緣。攝受因攝。如是十因。云何能令一切世",
    "T30n1579_038:0501b19": "間種種事轉。云何能令雜染事轉。云何能",
    "T30n1579_038:0501b20": "令清淨事轉。謂於世間種種稼穡。墮諸穀",
    "T30n1579_038:0501b21": "數世資生物。所有種種名想言說。謂大麥小",
    "T30n1579_038:0501b22": "麥稻穀胡麻大小豆等。即此望彼種種稼穡。",
    "T30n1579_038:0501b23": "為隨說因。如言大麥持去持來若磨若置。",
    "T30n1579_038:0501b24": "如是等類種種隨說。如說大麥。餘小麥等",
    "T30n1579_038:0501b25": "當知亦爾。觀待飢渴。羸劣身住觀待。段",
    "T30n1579_038:0501b26": "食所有愛味。於彼追求執取受用。即說彼",
    "T30n1579_038:0501b27": "法為觀待因。由彼各別自種子故。種種",
    "T30n1579_038:0501b28": "稼穡差別而生。即說彼種子為此牽引因。",
    "T30n1579_038:0501b29": "地雨等緣能生於芽。名攝受因。即彼種子",
    "T30n1579_038:0501c01": "望所生芽。名生起因。芽莖葉等展轉相",
    "T30n1579_038:0501c02": "續。望彼稼穡若成若熟。為引發因。從大",
    "T30n1579_038:0501c03": "麥種生大麥芽大麥苗稼。不生餘類。如",
    "T30n1579_038:0501c04": "是所餘當知亦爾。即說彼為此定別因。",
    "T30n1579_038:0501c05": "即彼一切從觀待因至定別因。同為稼穡",
    "T30n1579_038:0501c06": "而得成熟。名同事因。非彼稼穡隨闕一",
    "T30n1579_038:0501c07": "因而得成熟。是故一切和合。說為此同",
    "T30n1579_038:0501c08": "事因。霜雹災等諸障礙法。望彼滋稼。為相",
    "T30n1579_038:0501c09": "違因。彼闕無障是諸滋稼。不相違因。如是",
    "T30n1579_038:0501c10": "十因。於餘世間種種事物。隨其所應當知。",
    "T30n1579_038:0501c11": "廣如攝穀論說。又於一切雜染。緣起所有",
    "T30n1579_038:0501c12": "種種名想言說。謂無明行識名色。廣說乃至",
    "T30n1579_038:0501c13": "老死愁悲憂苦擾惱。即此望彼諸雜染法。為",
    "T30n1579_038:0501c14": "隨說因。如言無明緣行乃至生緣老死。如",
    "T30n1579_038:0501c15": "是等類種種隨說。觀待境界所有愛味。於",
    "T30n1579_038:0501c16": "諸有支相續流轉。即彼望此諸雜染法。為",
    "T30n1579_038:0501c17": "觀待因。於現法中無明等法。所有已生已長",
    "T30n1579_038:0501c18": "種子。今此種子望於餘生生老死等。為牽",
    "T30n1579_038:0501c19": "引因。近不善士聞不正法非理作意。及先",
    "T30n1579_038:0501c20": "串習所引勢力生無明等。名攝受因。無明",
    "T30n1579_038:0501c21": "等法各別種子。名生起因。從無明支乃至",
    "T30n1579_038:0501c22": "有支。展轉引發後後相續。望於餘生生老死",
    "T30n1579_038:0501c23": "等。為引發因。餘無明支及自種子乃至有支。",
    "T30n1579_038:0501c24": "能生那洛迦。餘無明支及自種子乃至有",
    "T30n1579_038:0501c25": "支。能生傍生餓鬼人天當知亦爾。即此望",
    "T30n1579_038:0501c26": "彼諸雜染法。名定別因。即彼一切從觀待因",
    "T30n1579_038:0501c27": "至定別因。名同事因。此雜染法相違因者。",
    "T30n1579_038:0501c28": "謂出世間種姓具足。值佛出世演說正法。",
    "T30n1579_038:0501c29": "親近善士聽聞正法如理作意。法隨法行",
    "T30n1579_038:0502a01": "及與一切菩提分法。即如所說種種善法若",
    "T30n1579_038:0502a02": "闕若離。是雜染法不相違因。如是十因。應",
    "T30n1579_038:0502a03": "知能起一切有情一切雜染。又於一切清淨",
    "T30n1579_038:0502a04": "品法及滅涅槃。所有種種名想言說。即此",
    "T30n1579_038:0502a05": "望彼諸清淨法。為隨說因。如言念住正",
    "T30n1579_038:0502a06": "斷乃至八聖道支無明滅故行滅。廣說乃至",
    "T30n1579_038:0502a07": "生滅故老死滅。如是等類種種隨說。觀待",
    "T30n1579_038:0502a08": "諸行多過患故。樂求清淨攝受清淨。成滿",
    "T30n1579_038:0502a09": "清淨。彼望於此。為觀待因。安住種姓補特",
    "T30n1579_038:0502a10": "伽羅。種姓具足能為上首。證有餘依及無餘",
    "T30n1579_038:0502a11": "依二涅槃界。彼望清淨。為牽引因。親近善",
    "T30n1579_038:0502a12": "士聽聞正法如理作意。及先所作諸根成",
    "T30n1579_038:0502a13": "熟。名攝受因。種姓所攝一切無漏菩提分法",
    "T30n1579_038:0502a14": "所有種子。望彼一切菩提分法。為生起因。",
    "T30n1579_038:0502a15": "即自種子所生一切菩提分法。漸次能證若",
    "T30n1579_038:0502a16": "有餘依若無餘依二涅槃界。名引發因。聲聞",
    "T30n1579_038:0502a17": "種姓以聲聞乘能般涅槃。獨覺種姓以獨",
    "T30n1579_038:0502a18": "覺乘能般涅槃。大乘種姓以無上乘能般",
    "T30n1579_038:0502a19": "涅槃。彼望清淨。為定別因。若清淨品觀待",
    "T30n1579_038:0502a20": "因乃至定別因。彼望清淨。為同事因。種姓",
    "T30n1579_038:0502a21": "不具足。不值佛出世。生諸無暇處。不親",
    "T30n1579_038:0502a22": "近善士。不聽聞正法。不如理作意。數習諸",
    "T30n1579_038:0502a23": "邪行。彼望清淨。為相違因。此相違因若闕",
    "T30n1579_038:0502a24": "若離。是名清淨不相違因。若雜染品諸相違",
    "T30n1579_038:0502a25": "因。當知即是清淨法因。若清淨品諸相違因。",
    "T30n1579_038:0502a26": "當知即是雜染法因。如是現有雜染十因清",
    "T30n1579_038:0502a27": "淨十因。過去未來曾當染淨皆亦如是。一",
    "T30n1579_038:0502a28": "切唯有如是十因。除此無有若過若增。於",
    "T30n1579_038:0502a29": "此相中云何為果。謂略有五。一者異熟果。",
    "T30n1579_038:0502b01": "二者等流果。三者離繫果。四者士用果。五",
    "T30n1579_038:0502b02": "者增上果。諸不善法於諸惡趣受異熟果。",
    "T30n1579_038:0502b03": "善有漏法於諸善趣受異熟果。是名異熟",
    "T30n1579_038:0502b04": "果。習不善故樂住不善不善法增。修習善",
    "T30n1579_038:0502b05": "故樂住善法善法增長。或似先業後果隨",
    "T30n1579_038:0502b06": "轉。是名等流果。八支聖道滅諸煩惱。名離",
    "T30n1579_038:0502b07": "繫果。若諸異生以世俗道滅諸煩惱不究",
    "T30n1579_038:0502b08": "竟故。非離繫果。諸有一類於現法中。依止",
    "T30n1579_038:0502b09": "隨一工巧業處起士夫用。所謂農作商賈事。",
    "T30n1579_038:0502b10": "王書畫算數占卜等事。由此成辦諸稼穡等",
    "T30n1579_038:0502b11": "財利等果是。名士用果。若眼識等是眼根增",
    "T30n1579_038:0502b12": "上果。乃至意識等是意根增上果。眾生身分",
    "T30n1579_038:0502b13": "不散不壞。是命根增上果。二十二根各各能",
    "T30n1579_038:0502b14": "起自增上果。當知一切名增上果。二十二",
    "T30n1579_038:0502b15": "根增上作用。如攝事分應知其相。菩薩於",
    "T30n1579_038:0502b16": "是內明所顯正因果相。如實知已精勤修",
    "T30n1579_038:0502b17": "習。令處非處智力種姓漸得清淨漸得增",
    "T30n1579_038:0502b18": "長。云何內明論顯示已作不失未作不得相。",
    "T30n1579_038:0502b19": "謂諸有情自所作業。雖復作已經多百劫。",
    "T30n1579_038:0502b20": "與果功能終無失壞亦無不作。或復異",
    "T30n1579_038:0502b21": "作而有異熟或異果熟。菩薩於是內明",
    "T30n1579_038:0502b22": "所顯已作不失未作不得相。如實知已精",
    "T30n1579_038:0502b23": "勤修習。令其自業智力種姓漸得清淨漸",
    "T30n1579_038:0502b24": "得增長。菩薩云何求聞正法。謂諸菩薩於",
    "T30n1579_038:0502b25": "善說法。應當安住猛利愛重求聞正法如",
    "T30n1579_038:0502b26": "是略說於善說法安住猛利愛重之相。謂",
    "T30n1579_038:0502b27": "諸菩薩為欲聽聞一善說法。假使路由猛",
    "T30n1579_038:0502b28": "焰熾然大熱鐵地。無餘方便可得聞是善",
    "T30n1579_038:0502b29": "說法者。即便發起猛利愛重歡喜而入。何",
    "T30n1579_038:0502c01": "況欲聞多善言義。又諸菩薩於自身分。及",
    "T30n1579_038:0502c02": "於一切資身眾具飲食等事所有愛重。於欲",
    "T30n1579_038:0502c03": "聽聞諸善說法所有愛重。以前愛重方後",
    "T30n1579_038:0502c04": "愛重。於百分中不及其一。於千分中亦不",
    "T30n1579_038:0502c05": "及一。於數分中亦不及一。於算分中亦",
    "T30n1579_038:0502c06": "不及一。乃至鄔波尼殺曇分亦不及一。菩",
    "T30n1579_038:0502c07": "薩如是於善說法深生敬重。常樂聽聞諸",
    "T30n1579_038:0502c08": "善說法。無有勞倦亦無厭足。淨信淳厚其",
    "T30n1579_038:0502c09": "性柔和心直見直。愛敬德故愛敬法故。往",
    "T30n1579_038:0502c10": "法師所無難詰心。有敬重心無高慢心。專",
    "T30n1579_038:0502c11": "為求善非顯己德。為欲安立自他善根。",
    "T30n1579_038:0502c12": "不為利養恭敬因緣。菩薩具足如是功德。",
    "T30n1579_038:0502c13": "往法師所無雜染心無散亂心聽聞正法。",
    "T30n1579_038:0502c14": "云何菩薩無雜染心聽聞正法。謂聽法時",
    "T30n1579_038:0502c15": "其心遠離貢高雜染其心。遠離輕慢雜染",
    "T30n1579_038:0502c16": "其心。遠離怯弱雜染。由六種相其心遠離",
    "T30n1579_038:0502c17": "貢高雜染。由四種相其心遠離輕慢雜染。",
    "T30n1579_038:0502c18": "由一種相其心遠離怯弱雜染。謂聽法時。",
    "T30n1579_038:0502c19": "應時而聽慇重而聽恭敬而聽。不為損害",
    "T30n1579_038:0502c20": "不為隨順不求過失。由此六相其心遠",
    "T30n1579_038:0502c21": "離貢高雜染。又聽法時。恭敬正法恭敬說",
    "T30n1579_038:0502c22": "法補特伽羅。不輕正法不輕說法補特",
    "T30n1579_038:0502c23": "伽羅。由此四相其心遠離輕慢雜染。又聽",
    "T30n1579_038:0502c24": "法時。不自輕蔑。由此一相其心遠離怯弱",
    "T30n1579_038:0502c25": "雜染。菩薩如是無雜染心聽聞正法。云何",
    "T30n1579_038:0502c26": "菩薩無散亂心聽聞正法。謂由五相。一者",
    "T30n1579_038:0502c27": "求悟解心聽聞正法。二者專一趣心聽聞正",
    "T30n1579_038:0502c28": "法。三者聆音屬耳聽聞正法。四者掃滌其",
    "T30n1579_038:0502c29": "心聽聞正法。五者攝一切心聽聞正法。菩",
    "T30n1579_038:0503a01": "薩如是求聞正法。菩薩何故求聞正法。謂",
    "T30n1579_038:0503a02": "諸菩薩求內明時。為正修行法隨法行。為",
    "T30n1579_038:0503a03": "廣開示利悟於他。",
    "T30n1579_038:0503a04": "若諸菩薩求因明時。為欲如實了知外道",
    "T30n1579_038:0503a05": "所造因論是惡言說。為欲降伏他諸異論。",
    "T30n1579_038:0503a06": "為欲於此真實聖教未淨信者。令其淨",
    "T30n1579_038:0503a07": "信。已淨信者。倍令增廣。若諸菩薩求聲明",
    "T30n1579_038:0503a08": "時。為令信樂典語眾生於菩薩身深生敬",
    "T30n1579_038:0503a09": "信。為欲悟入詁訓言音文句差別於一義",
    "T30n1579_038:0503a10": "中種種品類殊音隨說。若諸菩薩求醫明",
    "T30n1579_038:0503a11": "時為息眾生種種疾病。為欲饒益一切大",
    "T30n1579_038:0503a12": "眾。若諸菩薩求諸世間工業智處。為少功",
    "T30n1579_038:0503a13": "力多集珍財。為欲利益諸眾生故。為發",
    "T30n1579_038:0503a14": "眾生甚希奇想。為以巧智平等分布饒益",
    "T30n1579_038:0503a15": "攝受無量眾生。菩薩求此一切五明。為令",
    "T30n1579_038:0503a16": "無上正等菩提大智資糧速得圓滿。非不",
    "T30n1579_038:0503a17": "於此一切明處次第修學能得無障一切智",
    "T30n1579_038:0503a18": "智。如是已說一切菩薩正所應求。如是而",
    "T30n1579_038:0503a19": "求為此義求。",
    "T30n1579_038:0503a20": "菩薩為他說正法時。當何所說。云何而說。",
    "T30n1579_038:0503a21": "何義故說。謂諸菩薩正所應求即是所說。",
    "T30n1579_038:0503a22": "為此義求即為此義而為他說。依二種相",
    "T30n1579_038:0503a23": "應為他說。一者依隨順說應為他說。二者依",
    "T30n1579_038:0503a24": "清淨說應為他說。云何依隨順說應為他",
    "T30n1579_038:0503a25": "說。謂諸菩薩應當安住如法威儀而為他",
    "T30n1579_038:0503a26": "說。非不安住如法威儀。不為無病處高",
    "T30n1579_038:0503a27": "座者而說正法。不為坐者立說正法。不",
    "T30n1579_038:0503a28": "應居後為前行者而說正法。不為覆頭",
    "T30n1579_038:0503a29": "而說正法。如別解脫經廣說應知。何以故。",
    "T30n1579_038:0503b01": "諸佛菩薩敬重法故。又於正法生尊重時。",
    "T30n1579_038:0503b02": "令他於法起極珍貴恭敬聽聞而不輕毀。",
    "T30n1579_038:0503b03": "又為一切說一切法無間而說。又於正法",
    "T30n1579_038:0503b04": "不生慳悋不作師拳。又於正法如其文",
    "T30n1579_038:0503b05": "句次第而標。如其文句次第而釋。如其次",
    "T30n1579_038:0503b06": "第分別其義。又若引攝義利法義。應標應",
    "T30n1579_038:0503b07": "釋應廣分別。非不引攝義利法義。又應",
    "T30n1579_038:0503b08": "示現所應示現。又應教導所應教導。又",
    "T30n1579_038:0503b09": "應讚勵所應讚勵。又應慶慰所應慶慰。",
    "T30n1579_038:0503b10": "又依現比至教道理而說正法。非不依彼",
    "T30n1579_038:0503b11": "三量道理。又所宣說順往善趣。又所宣說",
    "T30n1579_038:0503b12": "無亂易入而不隱密。又所宣說應四聖諦。",
    "T30n1579_038:0503b13": "又處一切眾說正法時。隨眾所應而為宣",
    "T30n1579_038:0503b14": "說。菩薩依此十五種相。諸隨順說普為利",
    "T30n1579_038:0503b15": "他。應如是說。云何依清淨說應為他說。謂",
    "T30n1579_038:0503b16": "諸菩薩於己有怨諸有情類。應住慈心為",
    "T30n1579_038:0503b17": "說正法。於行惡行諸有情類。住利益心",
    "T30n1579_038:0503b18": "應說正法。於諸有樂有苦放逸下劣有情。",
    "T30n1579_038:0503b19": "應當安住利益安樂哀愍之心為說正法。",
    "T30n1579_038:0503b20": "不以嫉纏增上力故自讚毀他。以無染心",
    "T30n1579_038:0503b21": "不希利益恭敬讚頌為他說法。菩薩依止",
    "T30n1579_038:0503b22": "此五種相。諸清淨說普為利他。應如是說。",
    "T30n1579_038:0503b23": "如是菩薩說正法相。略有二十。一者以時。",
    "T30n1579_038:0503b24": "二者重法。三者次第。四者相續。五者隨順。六",
    "T30n1579_038:0503b25": "者歡喜。七者愛樂。八者悅豫。九者欣勇。十者",
    "T30n1579_038:0503b26": "不擯。十一者應理。十二者稱順。十三者無亂。",
    "T30n1579_038:0503b27": "十四者如法。十五者順眾。十六者慈心。十七",
    "T30n1579_038:0503b28": "者利益心。十八者哀愍心。十九者不自讚毀",
    "T30n1579_038:0503b29": "他。二十者不依利養恭敬讚頌。菩薩如是應",
    "T30n1579_038:0503c01": "常為他宣說正法。",
    "T30n1579_038:0503c02": "云何菩薩法隨法行。當知此行略有五種。謂",
    "T30n1579_038:0503c03": "如所求如所受法。身語意業無倒隨轉。正",
    "T30n1579_038:0503c04": "思正修。若佛世尊於彼諸法制身語意令",
    "T30n1579_038:0503c05": "不造作。於此諸法開身語意令其造作。",
    "T30n1579_038:0503c06": "即於如是二種法中。身語意業無倒遠離無",
    "T30n1579_038:0503c07": "倒修證。是名菩薩於諸法中身語意業無",
    "T30n1579_038:0503c08": "倒隨轉法隨法行。云何菩薩於法正思。謂諸",
    "T30n1579_038:0503c09": "菩薩獨居閑靜。隨所聞法樂欲思惟。樂欲",
    "T30n1579_038:0503c10": "稱量樂欲觀察。先當遠離不思議處思惟",
    "T30n1579_038:0503c11": "彼法。恒常思惟無間加行殷重加行而無慢",
    "T30n1579_038:0503c12": "緩。是諸菩薩勇猛精進思惟法時。於其少",
    "T30n1579_038:0503c13": "分以理觀察而隨悟入。於其少分但深信",
    "T30n1579_038:0503c14": "解。凡所思惟但依其義不依其文。如實",
    "T30n1579_038:0503c15": "了知黑說大說。正能悟入最初思惟。既悟",
    "T30n1579_038:0503c16": "入已數數作意令得堅固。是諸菩薩由能",
    "T30n1579_038:0503c17": "遠離不應思議而思惟故。其心不墮迷",
    "T30n1579_038:0503c18": "悶錯亂。由能恒常無間殷重加行無緩而思",
    "T30n1579_038:0503c19": "惟故。先未知義得正了知得正決了。先已",
    "T30n1579_038:0503c20": "知義得無失壞得不忘失。由於少分以",
    "T30n1579_038:0503c21": "理觀察隨悟入故。於隨正理觀察法中不",
    "T30n1579_038:0503c22": "由他緣。由於少分但信解故。於極甚深自",
    "T30n1579_038:0503c23": "少覺慧不能達法。仰推如來言如是法",
    "T30n1579_038:0503c24": "是佛所行非我境界。如是於法不生誹謗",
    "T30n1579_038:0503c25": "不自損害。遠離衰患無諸過罪。由諸菩薩",
    "T30n1579_038:0503c26": "思惟法時但依其義不依文故。於佛世尊",
    "T30n1579_038:0503c27": "一切所說密意語言。能隨悟入。由諸菩薩",
    "T30n1579_038:0503c28": "普於一切黑說大說得善巧故。於真實義",
    "T30n1579_038:0503c29": "無物無法能傾能動。是諸菩薩正能悟入初",
    "T30n1579_038:0504a01": "思惟故。能得先來所未得忍。是諸菩薩由",
    "T30n1579_038:0504a02": "即於此已所得忍數數作意令堅牢故。能",
    "T30n1579_038:0504a03": "於其修隨順趣入。菩薩由是八種相故。能",
    "T30n1579_038:0504a04": "正修行正思所攝法隨法行。云何菩薩於法",
    "T30n1579_038:0504a05": "正修。當知此修略有四相。一者奢摩他。二",
    "T30n1579_038:0504a06": "者毘鉢舍那。三者修習奢摩他毘鉢舍那。",
    "T30n1579_038:0504a07": "四者樂修習奢摩他毘鉢舍那。云何奢摩他。",
    "T30n1579_038:0504a08": "謂諸菩薩由八種思善依持故。於離言說唯",
    "T30n1579_038:0504a09": "事唯義所緣境中繫心令住。離諸戲論離",
    "T30n1579_038:0504a10": "心擾亂想作意故。於諸所緣而作勝解。於",
    "T30n1579_038:0504a11": "諸定相令心內住安住等住。廣說乃至一趣",
    "T30n1579_038:0504a12": "等持。是名奢摩他。云何毘鉢舍那。謂諸菩薩",
    "T30n1579_038:0504a13": "由奢摩他熏修作意。即於如先所思惟法",
    "T30n1579_038:0504a14": "思惟其相。如理簡擇最極簡擇。極簡擇法廣",
    "T30n1579_038:0504a15": "說乃至覺明慧行。是名毘鉢舍那。云何修",
    "T30n1579_038:0504a16": "習奢摩他毘鉢舍那。謂諸菩薩於奢摩他毘",
    "T30n1579_038:0504a17": "鉢舍那。無間加行殷重加行恒常修習。是",
    "T30n1579_038:0504a18": "名修習奢摩他毘鉢舍那。云何樂修習奢摩",
    "T30n1579_038:0504a19": "他毘鉢舍那。謂諸菩薩即於如是止觀相中。",
    "T30n1579_038:0504a20": "其心無動。於無功用離諸加行。任運轉處",
    "T30n1579_038:0504a21": "攝受無亂。是名樂修習奢摩他毘鉢舍那。",
    "T30n1579_038:0504a22": "當知此中是諸菩薩如如修習奢摩他毘鉢",
    "T30n1579_038:0504a23": "舍那。如是如是樂住奢摩他毘鉢舍那。如",
    "T30n1579_038:0504a24": "如樂住奢摩他毘鉢舍那。如是如是奢摩他",
    "T30n1579_038:0504a25": "毘鉢舍那清淨。如如奢摩他清淨。如是如是",
    "T30n1579_038:0504a26": "身安心安增長廣大。如如毘鉢舍那清淨。如",
    "T30n1579_038:0504a27": "是如是若智若見增長廣大。齊此名為修",
    "T30n1579_038:0504a28": "所應作。謂於所依中應除遣麁重。及於",
    "T30n1579_038:0504a29": "一切所知應修清淨智見。如是一切修",
    "T30n1579_038:0504b01": "所作業。菩薩由前四種修相皆能成辦。云何",
    "T30n1579_038:0504b02": "教授。當知教授略有八種。謂諸菩薩或三",
    "T30n1579_038:0504b03": "摩地為依止故。或於長時共彼住故。於彼",
    "T30n1579_038:0504b04": "慈悲欲為教授。或由其餘諸菩薩眾。或由",
    "T30n1579_038:0504b05": "如來為作教授。於教授時先當審諦尋",
    "T30n1579_038:0504b06": "思其心。如實了知尋思。如實了知心已",
    "T30n1579_038:0504b07": "尋思其根。如實了知尋思。如實了知根",
    "T30n1579_038:0504b08": "已尋思意樂。如實了知尋思。如實知意",
    "T30n1579_038:0504b09": "樂已尋思隨眠。如實了知尋思。如實知",
    "T30n1579_038:0504b10": "隨眠已。如其所應隨其所宜。示現種種",
    "T30n1579_038:0504b11": "所趣入門令其趣入。謂或修不淨。或復",
    "T30n1579_038:0504b12": "修慈。或修種種緣性緣起。或修界差別。",
    "T30n1579_038:0504b13": "或修阿那波那念。如其所應隨其所宜。",
    "T30n1579_038:0504b14": "示現種種所趣入門令趣入已。為說能",
    "T30n1579_038:0504b15": "治常邊邪執處中之行。為說能治斷邊邪",
    "T30n1579_038:0504b16": "執處中之行。令其除捨未作謂作。未得",
    "T30n1579_038:0504b17": "謂得。未觸謂觸。未證謂證。諸增上慢。如",
    "T30n1579_038:0504b18": "是菩薩八種教授。當知略說三處所攝。云何",
    "T30n1579_038:0504b19": "三處。一未住心者為令住故。令於所緣",
    "T30n1579_038:0504b20": "無倒係念。二心已住者為令獲得自義利",
    "T30n1579_038:0504b21": "故。為其宣說正方便道。三於自所作未究",
    "T30n1579_038:0504b22": "竟者。令捨中間所有留難。若知彼心根意",
    "T30n1579_038:0504b23": "樂隨眠已。如其所應隨其所宜。示現種種",
    "T30n1579_038:0504b24": "所趣入門令其趣入。當知是名未住心",
    "T30n1579_038:0504b25": "者為令住故令於所緣無倒係念。若為宣",
    "T30n1579_038:0504b26": "說能治斷常二邊邪執處中之行。當知是",
    "T30n1579_038:0504b27": "名心已住者為令獲得自義利故為其宣",
    "T30n1579_038:0504b28": "說正方便道。若令除捨未作謂作廣說乃至",
    "T30n1579_038:0504b29": "未證謂證諸增上慢。當知是名於自所作",
    "T30n1579_038:0504c01": "未究竟者令捨中間所有留難。如是三",
    "T30n1579_038:0504c02": "處。當知能攝八種教授。如是菩薩或由從",
    "T30n1579_038:0504c03": "他得正教授。或由施他無倒教授。能令所",
    "T30n1579_038:0504c04": "餘八力種姓漸得清淨漸得增長。謂靜慮",
    "T30n1579_038:0504c05": "解脫等持等至智力種姓。諸根勝劣智力種",
    "T30n1579_038:0504c06": "姓。種種勝解智力種姓。種種界智力種姓。",
    "T30n1579_038:0504c07": "遍趣行智力種姓。宿住隨念智力種姓。死生",
    "T30n1579_038:0504c08": "智力種姓。漏盡智力種姓。云何教誡。當知教",
    "T30n1579_038:0504c09": "誡略有五種。一者遮止有罪現行。二者開",
    "T30n1579_038:0504c10": "許無罪現行。三者若有於所遮止開許法",
    "T30n1579_038:0504c11": "中暫行犯者。如法諫誨。四者若有於彼法",
    "T30n1579_038:0504c12": "中數數輕慢而毀犯者。以無染濁無有變",
    "T30n1579_038:0504c13": "異親善意樂。如法呵擯與作憶念。五者若",
    "T30n1579_038:0504c14": "有於所遮止開許法中能正行者。慈愛稱",
    "T30n1579_038:0504c15": "歎真實功德。令其歡喜。當知是名略說菩",
    "T30n1579_038:0504c16": "薩五種教誡。所謂遮止。開許。諫誨。呵",
    "T30n1579_038:0504c17": "擯。慶慰。云何菩薩方便所攝身語意業。當",
    "T30n1579_038:0504c18": "知略說菩薩所有四種攝事。是名方便。如",
    "T30n1579_038:0504c19": "世尊言。菩薩成就四種攝事所攝方便。方名",
    "T30n1579_038:0504c20": "菩薩。復何因緣惟四攝事說名方便。謂諸",
    "T30n1579_038:0504c21": "菩薩略由如是攝事所攝四種方便。於諸有",
    "T30n1579_038:0504c22": "情普能攝受調伏成熟。除此無有若過若",
    "T30n1579_038:0504c23": "增。何等名為四種方便。一隨攝方便。二能",
    "T30n1579_038:0504c24": "攝方便。三令入方便。四隨轉方便。若諸菩",
    "T30n1579_038:0504c25": "薩先行布施。當知是名隨攝方便。何以故。",
    "T30n1579_038:0504c26": "先以種種財物布施饒益有情。為欲令彼",
    "T30n1579_038:0504c27": "聽受所說奉教行故。若諸菩薩次行愛語。",
    "T30n1579_038:0504c28": "於彼彼處有愚癡者。為欲除彼所有愚癡",
    "T30n1579_038:0504c29": "令無餘故。令其攝受瞻察正理。如是愛語。",
    "T30n1579_038:0505a01": "當知名為能攝方便。若諸菩薩知彼有情攝",
    "T30n1579_038:0505a02": "受瞻察正道理已。次行利行拔彼有情出",
    "T30n1579_038:0505a03": "不善處。於其善處勸導調伏安處建立。如",
    "T30n1579_038:0505a04": "是利行。當知名為令入方便。若諸菩薩如",
    "T30n1579_038:0505a05": "是方便。令諸有情得趣入已。最後與其於",
    "T30n1579_038:0505a06": "正事業同共修行令彼隨轉。由是因緣令",
    "T30n1579_038:0505a07": "所化者不作是說。汝自無有圓滿淨信。圓",
    "T30n1579_038:0505a08": "滿尸羅。圓滿惠捨。圓滿智慧。何賴於善勸",
    "T30n1579_038:0505a09": "導於他諫誨呵擯與作憶念。是故菩薩所行",
    "T30n1579_038:0505a10": "第四同事攝事。當知是名隨轉方便。如是",
    "T30n1579_038:0505a11": "菩薩四種方便若總若別所攝身業語業意",
    "T30n1579_038:0505a12": "業。是名方便所攝三業於諸有情能正攝受",
    "T30n1579_038:0505a13": "調伏成熟。",
    "T30n1579_038:0505a14": "瑜伽師地論卷第三十八"
}