{
    "T33n1707_001:0314b03": "仁王般若經疏卷上一",
    "T33n1707_001:0314b05": "吉藏法師撰",
    "T33n1707_001:0314b06": "佛說仁王護國般若波羅蜜經序品第一",
    "T33n1707_001:0314b07": "所集不同隨流各異不能具出。天台智者於",
    "T33n1707_001:0314b08": "眾經中闊明五義。今於此部例亦五門分別",
    "T33n1707_001:0314b09": "(第一釋經名第二出經體第三明經宗第四辨經用第五論經相)。標其名字示其名下",
    "T33n1707_001:0314b10": "之體明其綱宗辨其功用論其教相。此則一",
    "T33n1707_001:0314b11": "經大意略盡委釋具如法華經初今略明之。",
    "T33n1707_001:0314b12": "第一釋名者但諸經受名不同。自有單法立名",
    "T33n1707_001:0314b13": "或單譬受稱或單人立名或法譬雙說或人法",
    "T33n1707_001:0314b14": "雙彰。所言單法者如大涅槃等從果法立名。",
    "T33n1707_001:0314b15": "大品般若十地漸備從因受稱。單譬者枯樹",
    "T33n1707_001:0314b16": "七車譬喻等經直引譬事得名也。單人者如",
    "T33n1707_001:0314b17": "七女老女等經也。法譬通說者如華嚴法華",
    "T33n1707_001:0314b18": "金剛般若等經也。人法雙彰者如維摩勝鬘",
    "T33n1707_001:0314b19": "四天王問般若仁王般若等經也。所言佛說",
    "T33n1707_001:0314b20": "者自覺覺他故名為佛聖言宣暢故名說。仁",
    "T33n1707_001:0314b21": "王仁者施恩布德故名為仁。統化自在故名",
    "T33n1707_001:0314b22": "為王。護國者仁王是能護國土是所護由仁",
    "T33n1707_001:0314b23": "王如法治道。萬民適樂國土安穩若仁王望",
    "T33n1707_001:0314b24": "般若。般若是能護由持般若故仁王安穩由",
    "T33n1707_001:0314b25": "人柄法。仁王是能護般若是所護。今仁王般",
    "T33n1707_001:0314b26": "若皆是能護國土是所護。般若者大智論有",
    "T33n1707_001:0314b27": "二釋。第四十三卷解。般若秦言智慧開善藏",
    "T33n1707_001:0314b28": "師並用此翻。佛國土語般若此翻智慧。又第",
    "T33n1707_001:0314b29": "七十卷解般若不可稱。般若定實相甚深極",
    "T33n1707_001:0314c01": "重智慧輕薄。是故不可稱。莊嚴旻師以此文",
    "T33n1707_001:0314c02": "云般若名含五義智慧。止是一條非正翻譯。",
    "T33n1707_001:0314c03": "二師各執即成論皆不得般若意。問。論既有",
    "T33n1707_001:0314c04": "二文今云何通釋。答且依論解般若有二種。",
    "T33n1707_001:0314c05": "一方便門二實相門。所言翻者約方便門翻為",
    "T33n1707_001:0314c06": "智慧。言不可翻者般若非愚非智故云不可",
    "T33n1707_001:0314c07": "翻也。但解智慧經論不同。淨名經云。分二字",
    "T33n1707_001:0314c08": "解云知一切眾生心念如應說法起於智業。不",
    "T33n1707_001:0314c09": "取不捨入一相門起於慧業。舊釋此文智是有",
    "T33n1707_001:0314c10": "解慧是空解。今則不爾。眾生心念何必是有。",
    "T33n1707_001:0314c11": "入實相門何必是空。謂善得此意也。成實論",
    "T33n1707_001:0314c12": "合解智慧二字。文云真慧名智。此意言慧即",
    "T33n1707_001:0314c13": "是智。又云慧義經中說解智是慧義故名智",
    "T33n1707_001:0314c14": "慧合釋也。問經論何故語言或出或沒或開",
    "T33n1707_001:0314c15": "或合不分明一途示人耶。答聖人非不能一",
    "T33n1707_001:0314c16": "途分明示人而今出沒之言者此有深意。以",
    "T33n1707_001:0314c17": "眾生本來執著難動以是因緣繫屬於魔。生",
    "T33n1707_001:0314c18": "死不絕苦輪常轉不悟正道。今若復作一途",
    "T33n1707_001:0314c19": "定說更增其住著所以不定出沒。動其生死",
    "T33n1707_001:0314c20": "根栽令得逈悟正法故不定之說為益厚矣。",
    "T33n1707_001:0314c21": "若學者定執經論一文以成一家之義為謬甚",
    "T33n1707_001:0314c22": "矣。問五部八部內何者攝也。答五部如此經",
    "T33n1707_001:0314c23": "說八部者大品小品光讚放光文殊問金剛般",
    "T33n1707_001:0314c24": "若道行天王問般若。此仁王問般若是天王",
    "T33n1707_001:0314c25": "問般若攝。人王亦是天王也。故知天王問般",
    "T33n1707_001:0314c26": "若所攝也。",
    "T33n1707_001:0314c27": "次釋波羅蜜者名彼岸到。波羅名彼岸蜜名",
    "T33n1707_001:0314c28": "為到。捨相會實名到彼岸。又因能達果名到",
    "T33n1707_001:0314c29": "彼岸。應言到彼岸而存胡本名波羅蜜。經者",
    "T33n1707_001:0315a01": "名修多羅此翻為法本。理不自發藉教以顯",
    "T33n1707_001:0315a02": "教為理本。教不自起由理故生理為教本。教",
    "T33n1707_001:0315a03": "理相由並說為本。今正取文為理本。小乘論",
    "T33n1707_001:0315a04": "有五義一出生出生諸義故二涌泉義味無盡",
    "T33n1707_001:0315a05": "故三顯示顯示諸義故四繩墨除邪得正故五",
    "T33n1707_001:0315a06": "結縵貫穿諸義故俗訓為本。經者綖也文經",
    "T33n1707_001:0315a07": "義緯織成行者之心故名經也。言序品第一",
    "T33n1707_001:0315a08": "者發起由藉名之為序。義類相從稱之為品。",
    "T33n1707_001:0315a09": "八內居初名第一也略簡仁王波若位地。名",
    "T33n1707_001:0315a10": "字不同仁王者依瓔珞經云有十四王一粟散",
    "T33n1707_001:0315a11": "王十善下品。二習種菩薩銅輪王。三性種",
    "T33n1707_001:0315a12": "菩薩銀輪王。四道種菩薩金輪王亦名轉輪",
    "T33n1707_001:0315a13": "王。五初地菩薩四天王。六二地菩薩忉利天",
    "T33n1707_001:0315a14": "王。七三地菩薩焰魔天王。八四地菩薩兜率",
    "T33n1707_001:0315a15": "天王。九五地菩薩化樂天王。十六地菩薩他",
    "T33n1707_001:0315a16": "化自在天王。十一七地菩薩初禪王。十二八",
    "T33n1707_001:0315a17": "地菩薩二禪王。十三九地菩薩三禪王。十四",
    "T33n1707_001:0315a18": "十地菩薩四禪王。今言仁王者即是十善下",
    "T33n1707_001:0315a19": "品粟散王。十四王內最下品也。",
    "T33n1707_001:0315a20": "第二出經體以五忍十地為體。故下文云五",
    "T33n1707_001:0315a21": "忍是菩薩法具列五忍竟。下結文云名為諸",
    "T33n1707_001:0315a22": "佛菩薩修般若波羅蜜。故知因修般若得證",
    "T33n1707_001:0315a23": "五忍。一切佛菩薩無不由此五忍而成聖。故",
    "T33n1707_001:0315a24": "知五忍十地為體。五忍義下文委釋也。",
    "T33n1707_001:0315a25": "第三明經宗。夫欲講讀經前須識大旨。此經",
    "T33n1707_001:0315a26": "以無生正觀為宗。離有無二見假言中道。故",
    "T33n1707_001:0315a27": "下文云波若無知無見不行不受不生不滅。",
    "T33n1707_001:0315a28": "以般若不可思議故。不生不滅者是中道之",
    "T33n1707_001:0315a29": "異名。不思議寂滅之別稱亦名佛性即十方",
    "T33n1707_001:0315b01": "佛母。一大事者即其事也。問宗體有何差別。",
    "T33n1707_001:0315b02": "答諸法本來寂滅何宗何體。今欲為緣顯示。",
    "T33n1707_001:0315b03": "於無名相中假名相說分為異也。若就通門",
    "T33n1707_001:0315b04": "宗亦是體體亦是宗。今約別門輪輞喻宗內",
    "T33n1707_001:0315b05": "空喻體。宗如綱領體如毛目。意云振裘持領",
    "T33n1707_001:0315b06": "舉網提綱裘網之體毛目自張宗體之異其義",
    "T33n1707_001:0315b07": "如是。",
    "T33n1707_001:0315b08": "第四辨經用此經以外內二護為用。內護者",
    "T33n1707_001:0315b09": "下文云為諸菩薩說護佛果因緣護十地行因",
    "T33n1707_001:0315b10": "緣。所言外護者下文云吾今為汝說護國土",
    "T33n1707_001:0315b11": "因緣。令國土獲安七難不起災害不生萬民",
    "T33n1707_001:0315b12": "安樂名外護也。",
    "T33n1707_001:0315b13": "第五明教相。夫欲弘宣正法須識教之偏圓。",
    "T33n1707_001:0315b14": "方得了悟所稟之教。若具明教相諸經不同",
    "T33n1707_001:0315b15": "備如法華玄義釋。今略明之。若江東諸師三",
    "T33n1707_001:0315b16": "種分教。一者頓教謂佛初出世頓說深理也。",
    "T33n1707_001:0315b17": "二者漸教謂從淺至深也。三者無方不定教",
    "T33n1707_001:0315b18": "謂深淺無定也。但就漸教中有二說。一云漸",
    "T33n1707_001:0315b19": "有四時此經是第二時說是大乘。二云漸有五",
    "T33n1707_001:0315b20": "時此經是第二時說三乘通教也。二師並說",
    "T33n1707_001:0315b21": "般若是第二時說。故大品云見第二法輪轉。",
    "T33n1707_001:0315b22": "今謂不爾。若以大品對初教云是第二時者。",
    "T33n1707_001:0315b23": "法華譬喻品云昔於波羅捺今復轉最妙。且",
    "T33n1707_001:0315b24": "對初教明亦應是第二時教。涅槃亦云昔於",
    "T33n1707_001:0315b25": "波羅捺今於拘尸那城說大涅槃。亦對初教",
    "T33n1707_001:0315b26": "應是第二時。後學宜自研尋不可妄依舊說",
    "T33n1707_001:0315b27": "也。又十地論師四宗五宗分佛教。今不復繁",
    "T33n1707_001:0315b28": "文闊說。今依菩提流支直作半滿分教。若小",
    "T33n1707_001:0315b29": "乘教名半字名聲聞藏。大乘名滿字名菩薩",
    "T33n1707_001:0315c01": "藏。今尋諸經論斯言當矣。所言小乘半教者",
    "T33n1707_001:0315c02": "若明其至理。但人法二空語。其因果但說有",
    "T33n1707_001:0315c03": "作四諦。斯乃教不盡宗語不極義。說稱小根",
    "T33n1707_001:0315c04": "進成小行有所缺德。名之為半故云小乘名",
    "T33n1707_001:0315c05": "聲聞藏。大乘滿字教者若明其理至極。平等",
    "T33n1707_001:0315c06": "無得正觀不二為宗。語其因果即說無作四",
    "T33n1707_001:0315c07": "諦。斯乃教稱大乘宗語極圓旨。說稱大根進",
    "T33n1707_001:0315c08": "成大行具足無缺。名之為滿故云大乘名菩薩",
    "T33n1707_001:0315c09": "藏也。今此經者二藏之中是大乘滿字菩薩藏",
    "T33n1707_001:0315c10": "攝。是故經言行獨大乘三賢十聖忍中行唯",
    "T33n1707_001:0315c11": "佛一人居淨土。故云大乘滿教謂菩薩藏也。",
    "T33n1707_001:0315c12": "次入經文。然諸佛說經本無章段。始自道安",
    "T33n1707_001:0315c13": "法師分經以為三段。第一序說第二正說第",
    "T33n1707_001:0315c14": "三流通說。序說者由序義說經之由序也。正",
    "T33n1707_001:0315c15": "說者不偏義一教之宗旨也。流通者流者宣",
    "T33n1707_001:0315c16": "布義通者不擁義。欲使法音遠布無壅也。所",
    "T33n1707_001:0315c17": "以有三說者欲明勝人致教必有因緣。先明",
    "T33n1707_001:0315c18": "序說開漸既彰。正經宜辨故復正說。聖人大",
    "T33n1707_001:0315c19": "悲無限眾生受化無窮。非止復益當時乃欲",
    "T33n1707_001:0315c20": "遠傳後世故有第三流通也。然此三非是三",
    "T33n1707_001:0315c21": "故三乃是一三耳。序即是正乃至流通即序。",
    "T33n1707_001:0315c22": "例如三寶一三三一也。文處者此經有八品",
    "T33n1707_001:0315c23": "分為三段。第一序品即為序分。第二觀空品",
    "T33n1707_001:0315c24": "下六品為正說分。第三以囑累一品名流通",
    "T33n1707_001:0315c25": "分。若依文判者受持品末佛告月光下即是",
    "T33n1707_001:0315c26": "付屬。但前品明付囑辨不起七難。後品明付",
    "T33n1707_001:0315c27": "囑辨經分齊。故言付屬品名流通也。",
    "T33n1707_001:0315c28": "就序品中為二。初明證信序。第二明發起序。",
    "T33n1707_001:0315c29": "諸師因此二序雖復種種不同。今以四雙往",
    "T33n1707_001:0316a01": "收義無不盡。第一證信對發起。第二對通序",
    "T33n1707_001:0316a02": "明別序。第三對如來序明阿難序。第四對經",
    "T33n1707_001:0316a03": "前序明經後序。阿難親承音旨名證信序。發",
    "T33n1707_001:0316a04": "起正經故云發起序。眾經同有名通序。發起",
    "T33n1707_001:0316a05": "各異故名別序。佛口自說名如來序。阿難證",
    "T33n1707_001:0316a06": "信名阿難序。佛所說者名經前序。阿難後結",
    "T33n1707_001:0316a07": "集證信名經後序。諸師雖復種種穿鑿煩而",
    "T33n1707_001:0316a08": "無當今置而不論。今且依經前經後一雙以釋",
    "T33n1707_001:0316a09": "二序。二序即為二別。從初至大眾僉然而坐",
    "T33n1707_001:0316a10": "名為經後序。佛在世時未有此序。佛臨欲涅",
    "T33n1707_001:0316a11": "槃時勅阿難云。我滅後結集法藏時當安如",
    "T33n1707_001:0316a12": "是等事。故云佛滅後序。第二從爾時十號下",
    "T33n1707_001:0316a13": "明說經時序。當說經時以事開發故云說經",
    "T33n1707_001:0316a14": "時序。今前明佛滅後序。若依大智論直依文",
    "T33n1707_001:0316a15": "帖釋不辨子段多少。後諸師說亦無定或五",
    "T33n1707_001:0316a16": "或六。今依金剛仙論作六句分別。一如是表",
    "T33n1707_001:0316a17": "信相。二我聞明阿難承旨證述而不作。三一",
    "T33n1707_001:0316a18": "時明聞經時節。四明佛化主。五明住處明說",
    "T33n1707_001:0316a19": "聽有方。六辨同聞證不虛謬。然此六事不可",
    "T33n1707_001:0316a20": "一向屬阿難。",
    "T33n1707_001:0316a21": "如是我聞　如是我聞得一向屬阿難。一時",
    "T33n1707_001:0316a22": "已下義有兩兼。若阿難結集法藏遺旨令安屬",
    "T33n1707_001:0316a23": "經後。當說經時非可無時處徒眾。以此而望",
    "T33n1707_001:0316a24": "即屬經前也。此是無名相中一時假名分別。",
    "T33n1707_001:0316a25": "不可以定執以為諍論也。然釋如是有二。初",
    "T33n1707_001:0316a26": "釋置如是因緣二釋如是名義。置如是因緣",
    "T33n1707_001:0316a27": "者出處不同今依龍樹釋。何以一切經初安",
    "T33n1707_001:0316a28": "如是者大智論第二卷云。佛將滅度阿難心",
    "T33n1707_001:0316a29": "沒憂海阿泥盧豆是其從兄。云。汝為傳法藏",
    "T33n1707_001:0316b01": "人不應同於凡夫。若有所疑須及時問。阿難",
    "T33n1707_001:0316b02": "猶抱感。阿泥盧豆教為四問。佛滅度後我等",
    "T33n1707_001:0316b03": "云何行道誰當作師惡口車匿云何共住佛經",
    "T33n1707_001:0316b04": "初作何等語。阿難騰此問佛。佛答初問云。依",
    "T33n1707_001:0316b05": "自法修四念處。答第二問云解脫戒經是大",
    "T33n1707_001:0316b06": "師。答第三問云車匿應梵法治。答第四問云",
    "T33n1707_001:0316b07": "我三僧祇劫集法藏初應安如是等語。三世諸",
    "T33n1707_001:0316b08": "佛悉如是說也。第二釋如是名義如是者信",
    "T33n1707_001:0316b09": "順之辭。佛法大海信為能入智為能度。言如",
    "T33n1707_001:0316b10": "是者乃為信也。是故有信之人言是事如是",
    "T33n1707_001:0316b11": "是其信相。不信之人言是事不如是是不信",
    "T33n1707_001:0316b12": "相。故經首稱如是也。故肇師云。夫如是者蓋",
    "T33n1707_001:0316b13": "是信順之辭信則所言之理順。順則師資之",
    "T33n1707_001:0316b14": "道成。經無豐約非信不傳其如是者正是信",
    "T33n1707_001:0316b15": "也。又如是者不差異義。今明此法無依無得",
    "T33n1707_001:0316b16": "無戲論。畢竟清淨真實可信故稱如是也。我",
    "T33n1707_001:0316b17": "聞者佛勅阿難出法藏時。當言我從佛邊聞",
    "T33n1707_001:0316b18": "恐人不信阿難以人廢道也。我與無我性無",
    "T33n1707_001:0316b19": "有二為世俗故說我耳。聞亦如是耳根聲塵",
    "T33n1707_001:0316b20": "及以耳識。三處無間和合亦不聞。今言聞者",
    "T33n1707_001:0316b21": "不聞聞也。問阿難是佛得道夜半生年二十",
    "T33n1707_001:0316b22": "五始來事佛。佛自成道所說甚多其人並不",
    "T33n1707_001:0316b23": "在坐。而悉稱我聞者其義如何。答報恩經第",
    "T33n1707_001:0316b24": "六卷具述阿難乞諸願。所未聞經願佛重說。",
    "T33n1707_001:0316b25": "故皆是親承也。釋論第二阿難自說偈云。佛",
    "T33n1707_001:0316b26": "初說法時爾時我不見。如是展轉聞佛在波",
    "T33n1707_001:0316b27": "羅捺佛為五比丘初開甘露門說四真諦法。",
    "T33n1707_001:0316b28": "此謂佛重說名展轉聞也。菩薩處胎經云佛",
    "T33n1707_001:0316b29": "在雙林已入金棺起授金手問阿難。自我前",
    "T33n1707_001:0316c01": "來為諸菩薩說大乘方等經汝悉知不。對曰",
    "T33n1707_001:0316c02": "唯佛乃知。又問我昔昇忉利天為母說法汝",
    "T33n1707_001:0316c03": "知不。答曰不知。又問我處在龍宮為諸龍說",
    "T33n1707_001:0316c04": "法汝知不。答曰不知。又問我昔處胎轉妙法",
    "T33n1707_001:0316c05": "輪汝知不。答曰不知。如是問竟佛告阿難汝",
    "T33n1707_001:0316c06": "今諦聽我當為汝一一解脫。如來口密一時",
    "T33n1707_001:0316c07": "併授阿難得佛覺三昧。一時併領阿難得佛覺",
    "T33n1707_001:0316c08": "三昧。出舍利弗問經。阿難修悟不忘禪宿習",
    "T33n1707_001:0316c09": "總持得佛覺三昧也。若依金剛仙論明三種",
    "T33n1707_001:0316c10": "阿難。一大乘阿難即阿難海持大乘法藏。二",
    "T33n1707_001:0316c11": "中乘阿難即阿難陀婆羅持中乘法藏。三小",
    "T33n1707_001:0316c12": "乘阿難即名阿難賢持小乘法藏。今此經理",
    "T33n1707_001:0316c13": "玄相寂因圓果滿。廣大如法界究竟如虛空",
    "T33n1707_001:0316c14": "故云阿難海稱我聞也。問大智論云諸法皆",
    "T33n1707_001:0316c15": "無云何稱我。答雖知諸法皆無隨俗故。世流",
    "T33n1707_001:0316c16": "布語假名為我故無過也。",
    "T33n1707_001:0316c17": "一時佛住王舍城　一時者即說經之時如說",
    "T33n1707_001:0316c18": "涅槃二月十五日。此經三十年正月八日為",
    "T33n1707_001:0316c19": "時。時有三種一三摩耶時即長時。二迦羅時",
    "T33n1707_001:0316c20": "是短時。三佉樓時是不長不短時。今言時者",
    "T33n1707_001:0316c21": "三摩耶時。而眾師雖復穿鑿終成無當。若存",
    "T33n1707_001:0316c22": "龍樹之風須破破一時說三摩耶也。佛者佛",
    "T33n1707_001:0316c23": "國語云佛陀。此云覺者。既自覺悟又能覺他",
    "T33n1707_001:0316c24": "故名為佛。智度論云。佛陀外國語此云智者。",
    "T33n1707_001:0316c25": "知三世眾生數非眾生數也。住王舍城者有",
    "T33n1707_001:0316c26": "三。初明住二明王舍三耆闍崛山。住者天住",
    "T33n1707_001:0316c27": "梵住聖住六欲天名天住。初禪以上名梵住。",
    "T33n1707_001:0316c28": "三乘人名聖住。此三住中佛多住聖住。又有",
    "T33n1707_001:0316c29": "八住一者天住住四禪。二梵住住四無量心。",
    "T33n1707_001:0317a01": "三者威儀住住四威儀也。四者聖住住三空。",
    "T33n1707_001:0317a02": "五者壽命住住五分法身。六者依止住住王",
    "T33n1707_001:0317a03": "舍城耆闍崛山也。七者教化住住十六大國。",
    "T33n1707_001:0317a04": "八者佛住住第一義諦所言住暫時名在。久",
    "T33n1707_001:0317a05": "居名住亦可經停名住也。王舍城者外國云",
    "T33n1707_001:0317a06": "摩訶悅祇伽羅。摩訶言大悅祇此言王舍伽",
    "T33n1707_001:0317a07": "羅此云城。摩伽陀國有十二城。摩訶陀者名",
    "T33n1707_001:0317a08": "持甘露處。凡有十二城者一區祇尼大城二",
    "T33n1707_001:0317a09": "富樓那跋檀大城三阿監車多羅大城四弗迦",
    "T33n1707_001:0317a10": "羅婆大城五王舍大城六舍婆提大城七婆羅",
    "T33n1707_001:0317a11": "捺大城八迦毘羅婆大城九瞻婆城十婆翅多",
    "T33n1707_001:0317a12": "城十一[牛*句]晱彌城十二鳩樓城。此十二城中",
    "T33n1707_001:0317a13": "後六城佛少住。前六城中佛不住前四城多",
    "T33n1707_001:0317a14": "住後二城。二城中多住王舍城為報法身恩。",
    "T33n1707_001:0317a15": "故少住舍婆提為報生身恩故。何故名王舍",
    "T33n1707_001:0317a16": "城此城四天王共造。多有諸王佛是法輪王",
    "T33n1707_001:0317a17": "從多以得稱故名王舍城。摩迦陀國王生一",
    "T33n1707_001:0317a18": "子一頭兩面四手。時人觀之以為不祥王則",
    "T33n1707_001:0317a19": "裂其身首棄之草野。有羅剎女鬼名曰梨羅。",
    "T33n1707_001:0317a20": "還合其身以乳養之。年既成長大有力勢能",
    "T33n1707_001:0317a21": "吞併諸國。獲八萬四千王置五山內。立城治",
    "T33n1707_001:0317a22": "化以多王所舍故云王舍城。諸因緣非一不",
    "T33n1707_001:0317a23": "能具述。",
    "T33n1707_001:0317a24": "耆闍崛山中　耆闍崛山中者。王舍城有六",
    "T33n1707_001:0317a25": "精舍一竹園精舍。在平地迦園陀長者之所",
    "T33n1707_001:0317a26": "造去城西北三十里。二少力獨上山精舍三",
    "T33n1707_001:0317a27": "七葉穴山精舍四四天王穴山精舍五蛇穴精",
    "T33n1707_001:0317a28": "舍六祇闍崛山精舍。此翻鷲頭山耆闍名鷲",
    "T33n1707_001:0317a29": "崛名頭。此山頂似鷲。王舍城人見其似鷲故",
    "T33n1707_001:0317b01": "因傳名鷲頭山。又王舍城南多諸尸陀林。鳥",
    "T33n1707_001:0317b02": "獸來食多集諸鷲鳥。故云鷲頭山也。五山者",
    "T33n1707_001:0317b03": "東方象頭南方馬頭西方羊頭北方師子頭中",
    "T33n1707_001:0317b04": "央鷲頭也。",
    "T33n1707_001:0317b05": "與大比丘眾八百萬億學無學皆阿羅漢　與",
    "T33n1707_001:0317b06": "大比丘眾者第六列同聞眾。夫一切經初列眾",
    "T33n1707_001:0317b07": "不出四種。一者影嚮眾二者結緣眾三者發",
    "T33n1707_001:0317b08": "起眾四者當機眾也。一影嚮眾者如分身諸佛",
    "T33n1707_001:0317b09": "來聽法也。二結緣眾者於此未悟作後世得",
    "T33n1707_001:0317b10": "悟因緣名結緣眾。三發起眾者法身菩薩更",
    "T33n1707_001:0317b11": "相表發也。四當機眾者說經正被得道眾也。",
    "T33n1707_001:0317b12": "此經既爾餘皆類爾就同聞眾中有二。初別",
    "T33n1707_001:0317b13": "列眾二總結。就別列中眾雖十二大判為三。",
    "T33n1707_001:0317b14": "前之十眾當此土眾第十一他方眾第十二化",
    "T33n1707_001:0317b15": "眾就前十眾。若從大列應先菩薩後及聲聞。",
    "T33n1707_001:0317b16": "若從小列應先列優婆夷等。今何故先列聲",
    "T33n1707_001:0317b17": "聞後列菩薩。然佛法內有二種道。一者顯現",
    "T33n1707_001:0317b18": "道二者祕密道。今以顯現道先列聲聞。復菩",
    "T33n1707_001:0317b19": "薩現漏未盡則形無定方。若在先列恐世人疑",
    "T33n1707_001:0317b20": "故先列聲聞也。就聲聞眾中有五段。一舉大",
    "T33n1707_001:0317b21": "比丘眾名二列數三出位四歎德五總結。與之",
    "T33n1707_001:0317b22": "言共。大者名勝亦云多。比丘五義如智度論。",
    "T33n1707_001:0317b23": "一名乞士二名破煩惱三名號比丘匹受戒名",
    "T33n1707_001:0317b24": "比丘五名怖魔。乞士者清淨活命如舍利弗",
    "T33n1707_001:0317b25": "因緣說也。破惡者比名惡丘名能能破惡故",
    "T33n1707_001:0317b26": "名比丘。三名號比丘如胡漢夷處各各有號",
    "T33n1707_001:0317b27": "故名比丘。四受戒名比丘五比名能丘名怖",
    "T33n1707_001:0317b28": "能怖魔軍故名比丘比丘非一故復名眾。八",
    "T33n1707_001:0317b29": "百萬億下第二列數。學無學皆阿羅漢下第",
    "T33n1707_001:0317c01": "三顯位地。阿羅漢有三義初阿羅漢名應供",
    "T33n1707_001:0317c02": "二阿羅漢名不生三阿樓佉名殺賊。通徒一",
    "T33n1707_001:0317c03": "一皆有三義。下三果人何故皆名羅漢亦分",
    "T33n1707_001:0317c04": "有三義又舉勝以歎。",
    "T33n1707_001:0317c05": "有為功德無為功德　有為功德下第四歎德。",
    "T33n1707_001:0317c06": "有為功德無為功德者有為舉智德無為是舉",
    "T33n1707_001:0317c07": "斷德。若約境道諦是有為滅諦是無為。施",
    "T33n1707_001:0317c08": "功名功歸已曰德故名功德也。",
    "T33n1707_001:0317c09": "無學十智有學八智有學六智三根十六心行",
    "T33n1707_001:0317c10": "　無學十智者四諦法比等智他心及盡無生",
    "T33n1707_001:0317c11": "此第四果方具。有學八智者是那含人除盡",
    "T33n1707_001:0317c12": "無生具餘八智。言有學六智謂須斯二人除",
    "T33n1707_001:0317c13": "盡無生在無學故。除他心智未得根本禪故。",
    "T33n1707_001:0317c14": "除等智先有非始得故。亦可須陀具六智以",
    "T33n1707_001:0317c15": "等智非須陀人斷結智故除之。三根者。一未",
    "T33n1707_001:0317c16": "智根在見道未重決斷故。二已智根在修道",
    "T33n1707_001:0317c17": "重決斷故。三無智根在無學道更不求勝智",
    "T33n1707_001:0317c18": "故。三藏師云一自性根本是凡夫二引取根",
    "T33n1707_001:0317c19": "十信至十地三得果根佛地。若依大品經論",
    "T33n1707_001:0317c20": "未知欲知根在見道和合九無漏根。作未知",
    "T33n1707_001:0317c21": "欲知根體。二知根在修道中增進九根作知",
    "T33n1707_001:0317c22": "根體。三知已根在無學道增進九根作知已",
    "T33n1707_001:0317c23": "根體。十六心行者若具作經文應云十六心",
    "T33n1707_001:0317c24": "十六行。經家巧故。一十六心該通二法。十六",
    "T33n1707_001:0317c25": "心者依小乘苦法忍苦法智苦類忍苦類智集",
    "T33n1707_001:0317c26": "法忍集法智集類忍集類智滅法忍滅法智滅",
    "T33n1707_001:0317c27": "類忍滅類智道法忍道法智道類忍道類智為",
    "T33n1707_001:0317c28": "十六心也。十六行者四諦下各四行。苦空無",
    "T33n1707_001:0317c29": "常無我因集緣生滅盡妙離道正迹乘。亦名",
    "T33n1707_001:0318a01": "十六諦。又解亦可斷見道惑十六心謂八忍",
    "T33n1707_001:0318a02": "八智是也。若依三藏法師所出十六心者三十",
    "T33n1707_001:0318a03": "心合為四。登地有十金剛心佛地合十六也。",
    "T33n1707_001:0318a04": "法假虛實觀受假虛實觀名假虛實觀　言法",
    "T33n1707_001:0318a05": "假觀者五陰等法是名法假。五陰成眾生是",
    "T33n1707_001:0318a06": "為受假。取上二假上名是名名假。無體藉他",
    "T33n1707_001:0318a07": "名之為假。法假虛實觀者相形解也。法假是",
    "T33n1707_001:0318a08": "實二假是虛故云法假虛實觀也。名假虛實",
    "T33n1707_001:0318a09": "觀者名假是虛法假受假是實。故云虛實觀",
    "T33n1707_001:0318a10": "也。三藏師就三性解。法假是真實性受假是",
    "T33n1707_001:0318a11": "依他性。名假是分別性也法是真實法。假立",
    "T33n1707_001:0318a12": "以對俗受是妄想依他之心。受納前境名假",
    "T33n1707_001:0318a13": "即是一切名相與大品相應也。一一假並稱",
    "T33n1707_001:0318a14": "虛實觀者執著成虛忘境為實觀者觀察觀達",
    "T33n1707_001:0318a15": "為義也。若依正觀明假者不如此。因緣生法",
    "T33n1707_001:0318a16": "即空即假即中言假名者寂滅無得之名也。",
    "T33n1707_001:0318a17": "三空觀門四諦十二因緣無量功德皆成就",
    "T33n1707_001:0318a18": "　三空者空無相無作空無二十五有名空解脫",
    "T33n1707_001:0318a19": "門。無其十相名無相解脫門於二十五有不",
    "T33n1707_001:0318a20": "作願求名無作解脫門。亦名三三昧亦名三",
    "T33n1707_001:0318a21": "解脫門此之二法有何等異。三三昧通漏無",
    "T33n1707_001:0318a22": "漏三解脫門一向無漏。三藏師云三假空名",
    "T33n1707_001:0318a23": "三空三空即三無性之理。又解十八空名空",
    "T33n1707_001:0318a24": "門破男女相名無相門不願中求名無作門。",
    "T33n1707_001:0318a25": "四諦者有作無作二種四諦。小乘之人智照",
    "T33n1707_001:0318a26": "未窮智稱有量境不極妙故稱有作。大乘之",
    "T33n1707_001:0318a27": "人以無心之真智照無相之虛宗。境窮智極",
    "T33n1707_001:0318a28": "名為無作。今日所論者是有作四諦分段生",
    "T33n1707_001:0318a29": "死逼迫名苦不虛名諦。業及煩惱名集不虛",
    "T33n1707_001:0318b01": "名諦。寂泊名滅不虛名諦。八道分名道不虛",
    "T33n1707_001:0318b02": "名諦。問云何名諦答有人言以境為諦。若爾",
    "T33n1707_001:0318b03": "一切牛馬畜生亦應有諦。今解不爾。智照如",
    "T33n1707_001:0318b04": "實名之為諦。故思益經云知苦無生集無和",
    "T33n1707_001:0318b05": "合於畢竟滅法中無生無滅。於一切法平等",
    "T33n1707_001:0318b06": "以不二法得道名為聖諦。十二因緣者過去",
    "T33n1707_001:0318b07": "二因現在五果現在三因未來二果故云十二",
    "T33n1707_001:0318b08": "也。無量功德皆成就下第五總結也。",
    "T33n1707_001:0318b09": "復有八百萬億大仙緣覺非斷非常四諦十二",
    "T33n1707_001:0318b10": "緣皆成就　復有八百萬下第二列緣覺眾有",
    "T33n1707_001:0318b11": "四。初舉數二標名三歎德四總結初八百萬",
    "T33n1707_001:0318b12": "者舉數也二標名有三別。初。大仙緣覺者昔",
    "T33n1707_001:0318b13": "因中作國王。將諸婇女入園遊戲竟暫時睡",
    "T33n1707_001:0318b14": "息。未睡之間樹林精妙色葉蓊欝忽爾婇女",
    "T33n1707_001:0318b15": "毀壞。王即思惟我不久亦當如此。以外況內",
    "T33n1707_001:0318b16": "即成大辟支佛故名大仙緣覺。二佛去世後",
    "T33n1707_001:0318b17": "閑居靜室結跏趺坐獨悟思惟。忽然成道名",
    "T33n1707_001:0318b18": "獨覺辟支佛。三有七生須陀洹藉前解脫分",
    "T33n1707_001:0318b19": "善根。人七天七反生更不受第八生即成小",
    "T33n1707_001:0318b20": "辟支佛。三種辟支佛中先者最大從因緣以",
    "T33n1707_001:0318b21": "得道故名大仙緣覺也。非斷非常下第三歎",
    "T33n1707_001:0318b22": "德。觀十二因緣過去二因緣成現在五果非",
    "T33n1707_001:0318b23": "斷。現在三因緣入未來非常。又從緣生故非",
    "T33n1707_001:0318b24": "斷生已滅故非常又因緣相續有非斷即法無",
    "T33n1707_001:0318b25": "自性非常。皆成就者第四總結也。問緣覺出",
    "T33n1707_001:0318b26": "無佛世無師自悟今何故列為同聞眾。答諸",
    "T33n1707_001:0318b27": "大仙人在雪山中悟因緣以得道今聞如來放",
    "T33n1707_001:0318b28": "光動地尋光而來。故阿難即列為同聞也。第",
    "T33n1707_001:0318b29": "三菩薩眾有五初列數二標名三位地四歎德",
    "T33n1707_001:0318c01": "五總結。",
    "T33n1707_001:0318c02": "復有九百萬億菩薩摩訶薩皆阿羅漢實智功",
    "T33n1707_001:0318c03": "德方便智功德　九百萬億者列數九千萬為",
    "T33n1707_001:0318c04": "九百億。菩薩摩訶薩下二標名。摩訶薩翻為",
    "T33n1707_001:0318c05": "大道心眾生應云摩訶菩提薩埵。此言大道",
    "T33n1707_001:0318c06": "心眾生以義訓釋。亦云開士以道開物故也",
    "T33n1707_001:0318c07": "亦云道人以道所成故。皆阿羅漢下第三位",
    "T33n1707_001:0318c08": "地羅漢有三義菩薩亦有三義故菩薩為羅漢",
    "T33n1707_001:0318c09": "也。大集經云大法菩薩名阿羅漢大品經聲",
    "T33n1707_001:0318c10": "聞若智若斷皆是菩薩無生法忍故云皆阿羅",
    "T33n1707_001:0318c11": "漢也。實智功德下第四歎德。實智者實相",
    "T33n1707_001:0318c12": "般若。方便智者方便般若此實方便實此方",
    "T33n1707_001:0318c13": "便實方便也。亦云鑒虛照實名實智清淨功",
    "T33n1707_001:0318c14": "用不著名方便智。功德者施功名功歸已曰",
    "T33n1707_001:0318c15": "德亦云忘功遺德故云功德也。",
    "T33n1707_001:0318c16": "行獨大乘四眼五通三達十力四無量心四辯",
    "T33n1707_001:0318c17": "四攝金剛滅定一切功德皆成就　行獨大乘",
    "T33n1707_001:0318c18": "者不雜二乘名行獨大乘又菩薩有二種。一",
    "T33n1707_001:0318c19": "者三乘化二者純大乘演讚其純大乘故云行",
    "T33n1707_001:0318c20": "獨大乘。四眼者肉天慧法。以菩薩在因未得",
    "T33n1707_001:0318c21": "佛眼也。五通者身通天眼天耳他心宿命。以",
    "T33n1707_001:0318c22": "菩薩漏未盡故除漏盡通。三達者一宿命達",
    "T33n1707_001:0318c23": "二天眼達三漏盡達。此三能知自他事虛及",
    "T33n1707_001:0318c24": "實名為達。道理三達是佛得菩薩隨分亦云",
    "T33n1707_001:0318c25": "仰習果德。十力者菩薩十力。一發心堅固",
    "T33n1707_001:0318c26": "力二大慈力三大悲力四精進力五禪定力六",
    "T33n1707_001:0318c27": "智慧力七不厭生死力八無生法忍力九解脫",
    "T33n1707_001:0318c28": "力十無礙力。四無量心者慈悲喜捨。慈能與",
    "T33n1707_001:0318c29": "樂悲能拔苦。喜與眾生增上樂捨捨於煩惱",
    "T33n1707_001:0319a01": "又捨上三心。四辯者一法辯識萬法名體為",
    "T33n1707_001:0319a02": "諸法立名。二辭辯者解一切眾生六道種種",
    "T33n1707_001:0319a03": "殊方異類言音。三樂說辯者自有無窮辯樂",
    "T33n1707_001:0319a04": "為彼說。又善見眾生樂聞之機名樂說辯。四",
    "T33n1707_001:0319a05": "義辯者經云無量劫集毘伽羅論故得法辨集",
    "T33n1707_001:0319a06": "第一義故得義辨。四攝者一布施引不信眾",
    "T33n1707_001:0319a07": "生令入信。二愛語引已入者令修行。第三利",
    "T33n1707_001:0319a08": "行令修行者得解利益。四同事菩薩同其事",
    "T33n1707_001:0319a09": "業引之入聖位也。金剛滅定者三藏師云。通",
    "T33n1707_001:0319a10": "十地皆名金剛又得十地上忍也。金剛者亦",
    "T33n1707_001:0319a11": "名首楞嚴三昧。夫金剛者咀壞萬物不為萬",
    "T33n1707_001:0319a12": "物所壞。菩薩以此智慧斷煩惱。不為煩惱所",
    "T33n1707_001:0319a13": "壞。釋論三種金剛如金剛輪能滅煩惱。是金",
    "T33n1707_001:0319a14": "剛力碎身舍利是金剛三昧金剛滅定是。一",
    "T33n1707_001:0319a15": "切功德皆成就者第五總結也。",
    "T33n1707_001:0319a16": "復有千萬億五戒賢者皆行阿羅漢十地迴向",
    "T33n1707_001:0319a17": "五分法身具足無量功德皆成就　第四明五",
    "T33n1707_001:0319a18": "戒賢者眾有四。初列數二標名三歎德四總",
    "T33n1707_001:0319a19": "結也。初千萬億舉數五戒賢者標名如提婆",
    "T33n1707_001:0319a20": "波利等問佛何不為我說四六戒。佛答五戒",
    "T33n1707_001:0319a21": "者天地之大數在天即為五星在地為五岳。",
    "T33n1707_001:0319a22": "在人為五藏在陰陽為五行。在帝為五帝在",
    "T33n1707_001:0319a23": "世為五德。在色為五色在法為五戒。以不殺",
    "T33n1707_001:0319a24": "生配東方東方是木木主於仁仁以養生為義",
    "T33n1707_001:0319a25": "是故以不殺生配東方。北方是水水主於智",
    "T33n1707_001:0319a26": "智者不盜竊為義故以不盜配北方。西方是",
    "T33n1707_001:0319a27": "金金主於義行義之人豈可邪婬耶故以不邪",
    "T33n1707_001:0319b01": "婬配西方。南方是火火主於禮禮防於失飲",
    "T33n1707_001:0319b02": "酒之人多有過失故以不飲酒配南方。中央",
    "T33n1707_001:0319b03": "是土土主於信妄語之人乖角兩頭。是真失",
    "T33n1707_001:0319b04": "信故以不妄語配中央。賢者調心修道名賢。",
    "T33n1707_001:0319b05": "假名行人名之為者。皆行阿羅漢下第三歎",
    "T33n1707_001:0319b06": "德。阿羅漢者此通名以分有無生不著義又",
    "T33n1707_001:0319b07": "復修羅漢向名行阿羅漢。十地謂歡喜離垢",
    "T33n1707_001:0319b08": "明炎燒然難勝現前遠行不動善慧法雲。迴",
    "T33n1707_001:0319b09": "向謂十道種始從救護一切眾生離眾生相乃",
    "T33n1707_001:0319b10": "至第十法界無量迴向。迴向有二種一者下",
    "T33n1707_001:0319b11": "迴向所修功德與一切眾生。二者所作功德",
    "T33n1707_001:0319b12": "迴向薩波若是上迴向。五分法身者謂戒定",
    "T33n1707_001:0319b13": "慧解脫解脫知見也。凡夫惑累以五陰為身",
    "T33n1707_001:0319b14": "聖人清高以五分法身為體。無量功德下第",
    "T33n1707_001:0319b15": "四總結也。",
    "T33n1707_001:0319b16": "復有十千五戒清信女皆行阿羅漢十地皆成",
    "T33n1707_001:0319b17": "就始生功德住生功德終生功德三十生功德",
    "T33n1707_001:0319b18": "皆成就　第五復明清信女眾有四。初舉數",
    "T33n1707_001:0319b19": "二標名三歎德四總結。初十千者舉數清信",
    "T33n1707_001:0319b20": "女者標名外國云優婆夷此云清信女夷者名",
    "T33n1707_001:0319b21": "女。皆行阿羅漢者十地等如上說始生入地",
    "T33n1707_001:0319b22": "心。住生經[怡台+亭]住地心。終生滿地心。三十生者",
    "T33n1707_001:0319b23": "十地一一地各有三生。謂入住滿十地合為",
    "T33n1707_001:0319b24": "三十生也。皆成就者第四總結也。",
    "T33n1707_001:0319b25": "復有十億七賢居士德行具足二十二品十一",
    "T33n1707_001:0319b26": "切入八除入八解脫三慧十六諦四諦四三二",
    "T33n1707_001:0319b27": "一品觀得九十忍一切功德皆成就　第六明",
    "T33n1707_001:0319b28": "七賢居士眾亦四。初列數二標名三歎德四",
    "T33n1707_001:0319c01": "總結。初列數有十億者十千為一萬十萬為",
    "T33n1707_001:0319c02": "一億百萬為十億。七賢居士下第二標名。七",
    "T33n1707_001:0319c03": "賢有二義一依小乘者。一五停心觀二別相",
    "T33n1707_001:0319c04": "念處三總相念處四煖法五頂法六忍法七世",
    "T33n1707_001:0319c05": "第一法。此等調心順道故名為賢。二依大乘",
    "T33n1707_001:0319c06": "一初發心人二名有相行人。三名無相行人",
    "T33n1707_001:0319c07": "四名方便行五名習種性六性種性七道種",
    "T33n1707_001:0319c08": "性。此七在地前調心順道名為七賢。言居士",
    "T33n1707_001:0319c09": "者外國積財滿億名居士。德行具足下第三",
    "T33n1707_001:0319c10": "歎德歎德。中有三初總次別後結。別中有六",
    "T33n1707_001:0319c11": "門歎。一歎其道品二十二品者此人有見道",
    "T33n1707_001:0319c12": "前唯具四念處四正懃四如意足五根五力合",
    "T33n1707_001:0319c13": "二十二道品也。第二歎十一切入。入之言處",
    "T33n1707_001:0319c14": "青黃赤白地水火風空處識處為十也。三歎",
    "T33n1707_001:0319c15": "八勝處亦名八除入。一內有色相外觀色少",
    "T33n1707_001:0319c16": "若好若醜。二內有色相外觀色多若好若醜。",
    "T33n1707_001:0319c17": "三內無色相外觀色少若好若醜。四內無色",
    "T33n1707_001:0319c18": "相外觀色多若好若醜。五青六黃七赤八白。",
    "T33n1707_001:0319c19": "第四歎八解脫。一內有色相外觀色二內無",
    "T33n1707_001:0319c20": "色相外觀色。三觀淨色四空處五識處六無",
    "T33n1707_001:0319c21": "所有處七非相處八滅盡解脫。第五歎三慧",
    "T33n1707_001:0319c22": "謂乾慧地名聞慧四善根名思慧苦忍已上名",
    "T33n1707_001:0319c23": "修慧。六歎四諦十六諦如上說。言四三二一",
    "T33n1707_001:0319c24": "品者歎德中第三結釋有三義。一所謂四三",
    "T33n1707_001:0319c25": "二一品觀得九十忍者四即四現忍。從下向",
    "T33n1707_001:0319c26": "上舉之煖第四頂第三忍第二世第一法是第",
    "T33n1707_001:0319c27": "一四即四現忍。三即除前煖法。二即除前頂",
    "T33n1707_001:0319c28": "法一即除前忍法四三二一合。十品觀欲界",
    "T33n1707_001:0319c29": "至非想九地即為九十忍也。第二義者四即",
    "T33n1707_001:0320a01": "四諦。三即三諦二即二諦一即一實諦。言得",
    "T33n1707_001:0320a02": "九十忍者地前三賢一習種性二性種性三道",
    "T33n1707_001:0320a03": "種性於此三十心中作下中上三品觀三十心",
    "T33n1707_001:0320a04": "合有九十品觀名九十忍也。第三三藏師解",
    "T33n1707_001:0320a05": "四即四果三即三果二即二果一即一果。言",
    "T33n1707_001:0320a06": "九十忍者二十二品從登地已上至佛合十一",
    "T33n1707_001:0320a07": "位十一位有定慧二品合二十二品。修行此",
    "T33n1707_001:0320a08": "法從二十二品至四三二一合八十一品。從",
    "T33n1707_001:0320a09": "此法出四禪四空滅定合九十忍也。一切功",
    "T33n1707_001:0320a10": "德下第四總結也。",
    "T33n1707_001:0320a11": "復有萬萬億九梵三淨三光三五喜樂天天定",
    "T33n1707_001:0320a12": "功德定味常樂神通十八生處功德皆成就",
    "T33n1707_001:0320a13": "　第七列梵眾有四初總標數二別列名數三歎",
    "T33n1707_001:0320a14": "德四總結初以萬數萬故故云萬萬億也。三",
    "T33n1707_001:0320a15": "淨下第二別列數。三淨者第三禪三天謂小",
    "T33n1707_001:0320a16": "淨無量淨遍淨三光是第二禪三天謂少光無",
    "T33n1707_001:0320a17": "量光光音。三梵者是初禪三天一梵眾二梵",
    "T33n1707_001:0320a18": "輔三大梵。五喜樂天者四禪有九天。一果實",
    "T33n1707_001:0320a19": "天二小果天三廣果四無相。此四天不論唯",
    "T33n1707_001:0320a20": "列後五五喜樂者是。五淨居天此人喜樂論",
    "T33n1707_001:0320a21": "義名喜樂。一無煩二無熱三善現四善可見五",
    "T33n1707_001:0320a22": "色究竟。天定功德下第三歎德。天定者報定",
    "T33n1707_001:0320a23": "即是報禪報五陰也。功德定者淨定即是淨",
    "T33n1707_001:0320a24": "禪善有漏五陰。味者即是味定愛著禪定也。",
    "T33n1707_001:0320a25": "常樂神通者修得神通報得神通二種也。十",
    "T33n1707_001:0320a26": "八生處功德皆成就總結上四禪十八天也。",
    "T33n1707_001:0320a27": "復有億億六欲諸天子十善果報神通功德皆",
    "T33n1707_001:0320a28": "成就　第八列欲界六天眾有四。初列數二",
    "T33n1707_001:0320a29": "列名三歎德四總結。初億億者億億重數也。",
    "T33n1707_001:0320b01": "六欲天下第二列名。四天王東方提頭賴吒",
    "T33n1707_001:0320b02": "此云持國主。南方毘留勒叉此云增長主。西",
    "T33n1707_001:0320b03": "方毘留博叉此云雜語主。北方毘沙門此云",
    "T33n1707_001:0320b04": "多聞主。二者忉利天此云戲樂亦云三十三",
    "T33n1707_001:0320b05": "天。三者炎摩天此云善分亦名善時。四兜率",
    "T33n1707_001:0320b06": "陀天此云知足五者化樂天自化樂具而娛樂",
    "T33n1707_001:0320b07": "也。六者他化自在天他化五欲樂具而自在",
    "T33n1707_001:0320b08": "受樂名他化自在也。十善下第三歎德不起",
    "T33n1707_001:0320b09": "十惡即為十善得六天報故云十善報也。功",
    "T33n1707_001:0320b10": "德皆成就下第四總結也。",
    "T33n1707_001:0320b11": "復有十六大國王各各有一萬二萬乃至十萬",
    "T33n1707_001:0320b12": "眷屬五戒十善三歸功德清信行具足　第九",
    "T33n1707_001:0320b13": "列人王眾亦有四初列數二明眷屬三歎德四",
    "T33n1707_001:0320b14": "總結。初云十六國者列數也。各各下明眷屬",
    "T33n1707_001:0320b15": "也。五戒十善下三歎德。三歸功德者佛未出",
    "T33n1707_001:0320b16": "歸敬邪三寶。諸天邪師以為佛寶四韋陀等",
    "T33n1707_001:0320b17": "以為法寶諸外道等以為僧寶。如來出世方",
    "T33n1707_001:0320b18": "歸敬正三寶。清信行者四信成就故云清信",
    "T33n1707_001:0320b19": "也。又普得大乘正信名清信也。言具足者佛",
    "T33n1707_001:0320b20": "法僧戒四信隨分具足也。",
    "T33n1707_001:0320b21": "復有五道一切眾生　第十列五道眾或聖慈",
    "T33n1707_001:0320b22": "力得來法會應列六道。修羅鬼道攝故也。",
    "T33n1707_001:0320b23": "復有他方不可量眾　第十一列他方聖眾文",
    "T33n1707_001:0320b24": "相可知也。",
    "T33n1707_001:0320b25": "復有變十方淨土現百億高座化百億須彌寶",
    "T33n1707_001:0320b26": "華各各座前華上有無量化佛有無量菩薩比",
    "T33n1707_001:0320b27": "丘八部大眾各各坐寶蓮華華上皆有無量國",
    "T33n1707_001:0320b28": "土　第十二列變化眾此是不思議菩薩故能",
    "T33n1707_001:0320b29": "變十方淨土及佛眾等來至此土。就文為三。",
    "T33n1707_001:0320c01": "一明不思議力能變土。二有無量下明不思",
    "T33n1707_001:0320c02": "議力能現佛及菩薩。三一一佛各各下明不",
    "T33n1707_001:0320c03": "思議力能說般若。初明變土者文云十方者。",
    "T33n1707_001:0320c04": "六方及四維也。淨土者如西方淨土也。百",
    "T33n1707_001:0320c05": "億者百億日月百億須彌也。有無量化佛下",
    "T33n1707_001:0320c06": "二明不思議力能現佛及菩薩。後明八部者",
    "T33n1707_001:0320c07": "一剎利眾二沙門眾三婆羅門四四天王眾五",
    "T33n1707_001:0320c08": "三十三天眾六六欲天眾七魔眾八梵眾。又",
    "T33n1707_001:0320c09": "言龍鬼八部者一乾闥婆二毘舍闍此二屬提",
    "T33n1707_001:0320c10": "頭賴吒天王。三名鳩盤荼四名薜荔多此二",
    "T33n1707_001:0320c11": "屬毘留勒叉天王。五龍六富單那此二屬毘",
    "T33n1707_001:0320c12": "留博叉天王。七名夜叉八名羅剎此二屬毘",
    "T33n1707_001:0320c13": "沙門天王。",
    "T33n1707_001:0320c14": "一一國土佛乃大眾如今無異一一國土中一",
    "T33n1707_001:0320c15": "一佛及大眾各各說般若波羅蜜他方大眾及",
    "T33n1707_001:0320c16": "化眾此三界中眾十二大眾皆來集會坐九劫",
    "T33n1707_001:0320c17": "蓮華座其會方廣九百五十里大眾僉然而坐",
    "T33n1707_001:0320c18": "　一一佛及大眾各各說般若者三明不思議",
    "T33n1707_001:0320c19": "力能說法。上來別列十二眾竟。他方大眾下",
    "T33n1707_001:0320c20": "別列十二眾內第二總結眾多少。言他方大",
    "T33n1707_001:0320c21": "眾者結前第二他方眾。言及化眾者結前第",
    "T33n1707_001:0320c22": "三變化眾。言此三界中者結前第一此方十",
    "T33n1707_001:0320c23": "二眾。言十二眾者總結前三眾。九劫蓮華者",
    "T33n1707_001:0320c24": "九層華座也。廣九百五十里者。如雙林法會",
    "T33n1707_001:0320c25": "十二由旬能容巨眾。今會亦爾。雖復局狹而",
    "T33n1707_001:0320c26": "容甚多也。大眾僉然而坐者皆坐聽法也。問",
    "T33n1707_001:0320c27": "何故諸天有不聞法者。三途而來受道。答天",
    "T33n1707_001:0320c28": "台智者言。於此涅槃經於戒緩者不名為緩。",
    "T33n1707_001:0320c29": "於乘緩者乃名為緩。於此作四句分別。自",
    "T33n1707_001:0321a01": "有乘急而戒緩戒急而乘緩俱急俱緩。以其",
    "T33n1707_001:0321a02": "過去持戒修定故生天。以其過去不修慧故",
    "T33n1707_001:0321a03": "不得聞經。三途而來受道者以其破戒墮三",
    "T33n1707_001:0321a04": "途。以其過去世修慧故為聲光所招。俱急俱",
    "T33n1707_001:0321a05": "緩可知。",
    "T33n1707_001:0321a06": "爾時十號三明大滅諦金剛智釋迦牟尼佛初",
    "T33n1707_001:0321a07": "年月八日方坐十地入大寂室三昧　爾時十",
    "T33n1707_001:0321a08": "號者自此下次釋說經時節就中有七段第一",
    "T33n1707_001:0321a09": "明如來入三昧分第二放光第三現華第四地",
    "T33n1707_001:0321a10": "動第五疑問第六作樂歎佛并召十方眾來集",
    "T33n1707_001:0321a11": "第七起定。第一入定入三昧分中爾時者當爾",
    "T33n1707_001:0321a12": "之時。十號表德使物歸依。三明表圓鑒三世",
    "T33n1707_001:0321a13": "精識物機。大滅者歎佛斷德。表自無縛能解",
    "T33n1707_001:0321a14": "於他。金剛者歎佛智德。又爾時者將欲說法",
    "T33n1707_001:0321a15": "時。十號表名德遠聞為物歸信。三明表見眾",
    "T33n1707_001:0321a16": "生根性。大滅即是涅槃。金剛者非因中金剛",
    "T33n1707_001:0321a17": "是究竟果地金剛道種智也。釋迦能仁也。諸",
    "T33n1707_001:0321a18": "佛各以一德彰號。如彌勒名慈氏。何佛無慈",
    "T33n1707_001:0321a19": "此即以慈為名。名曰慈氏。釋迦能仁亦如是",
    "T33n1707_001:0321a20": "也。初年月八日者此明時節成道三十六年正",
    "T33n1707_001:0321a21": "月八日說此經。佛成道七年方說餘般若。案",
    "T33n1707_001:0321a22": "諸文記二十九年至今時應成道後三十六年。",
    "T33n1707_001:0321a23": "成道生年六十六方說此經也。言方坐十地",
    "T33n1707_001:0321a24": "者。以其因圓乃證佛果名方坐十地。此乃反",
    "T33n1707_001:0321a25": "舉昔因非始坐也。又云此是佛十地。初甚深",
    "T33n1707_001:0321a26": "難知廣明智德地。二清淨身不可思議地。三",
    "T33n1707_001:0321a27": "海藏地四神通智德地。五明德地六無垢炎光",
    "T33n1707_001:0321a28": "開相地七廣勝法界藏明界地八無礙智慧地",
    "T33n1707_001:0321a29": "九無邊億莊嚴迴向能照明地十毘盧遮那智",
    "T33n1707_001:0321b01": "藏地。此出同性經。入大寂室。如來說法先須",
    "T33n1707_001:0321b02": "入定者。觀機審理所以入定也。欲明如來寂",
    "T33n1707_001:0321b03": "而常用用而常寂。豈可有入出之殊。八地已",
    "T33n1707_001:0321b04": "上無出入定。如來豈有入起定耶。正示世人",
    "T33n1707_001:0321b05": "軌則。如來說般若尚入定思惟。況復餘人不",
    "T33n1707_001:0321b06": "思而說耶。",
    "T33n1707_001:0321b07": "思緣放大光明照三界中復於頂上出千寶蓮",
    "T33n1707_001:0321b08": "華華上至非想非非想天光亦復爾乃至他方",
    "T33n1707_001:0321b09": "恒河沙諸佛國土　文云思緣者。最大教起",
    "T33n1707_001:0321b10": "緣大智明察。故云思緣也。又解思緣者欲說",
    "T33n1707_001:0321b11": "般若思無相義。緣者緣如法性理也。放大光",
    "T33n1707_001:0321b12": "明下說經時節中第二明放光。大光明者是",
    "T33n1707_001:0321b13": "現希有事令未信者生信已信者令得增益亦",
    "T33n1707_001:0321b14": "欲令眾生破無明闇得智慧明也。光有二種一",
    "T33n1707_001:0321b15": "神通光二智慧光。何故放神通光但有緣諸",
    "T33n1707_001:0321b16": "子散在十方。若不放光召集不知說般若之",
    "T33n1707_001:0321b17": "因緣所以放光也。分別法相稱物根機故放",
    "T33n1707_001:0321b18": "智慧光也。照三界中者光之所及也。復頂上",
    "T33n1707_001:0321b19": "蓮華者第三神力。或覩光而發機或見華而",
    "T33n1707_001:0321b20": "得益故現華也。上至非想者華所至也此經",
    "T33n1707_001:0321b21": "明無色界有色也。光亦復爾者同於華也。乃",
    "T33n1707_001:0321b22": "至他方者非但照此方亦遍十方也。恒河沙",
    "T33n1707_001:0321b23": "佛國者表化道相通也。",
    "T33n1707_001:0321b24": "時無色界雨無量變大香華香如車輪華如須",
    "T33n1707_001:0321b25": "彌山王如雲而下　時無色界者有人解云。無",
    "T33n1707_001:0321b26": "色界雖無麁色有其細色。今解不然。色無色",
    "T33n1707_001:0321b27": "相而無色不色。故云無色界。色欲諸天既聞",
    "T33n1707_001:0321b28": "般若歡喜雨華供養。就中有三。初無色界天",
    "T33n1707_001:0321b29": "雨華二色界天雨華三欲界六天雨華。無色界",
    "T33n1707_001:0321c01": "雨華中有三子句。初雨無量大香華二香如",
    "T33n1707_001:0321c02": "車輪三華如須彌山如雲而下。",
    "T33n1707_001:0321c03": "十八梵天王雨百變異色華六欲諸天雨無量",
    "T33n1707_001:0321c04": "色華其佛座前自然生九百萬億劫華上至非",
    "T33n1707_001:0321c05": "想非非想天　十八下第二色界天雨百變異",
    "T33n1707_001:0321c06": "色華。第三欲界天雨華中。初明無量華次明",
    "T33n1707_001:0321c07": "華生九百萬億劫華次明華所及處也。初放",
    "T33n1707_001:0321c08": "光欲令眾生破闇得明。次現華欲令眾生修",
    "T33n1707_001:0321c09": "因得果也。",
    "T33n1707_001:0321c10": "是時世界其地六種震動　是時世界其地六",
    "T33n1707_001:0321c11": "種者第四神力動地。何故動地。欲動眾生有",
    "T33n1707_001:0321c12": "所得心令悟無所得般若也。六動者東涌西",
    "T33n1707_001:0321c13": "沒．西涌東沒．南涌北沒．北涌南沒．邊涌中",
    "T33n1707_001:0321c14": "沒．中涌邊沒。又解如地經說動涌震起擊吼",
    "T33n1707_001:0321c15": "為六也。",
    "T33n1707_001:0321c16": "仁王般若經疏卷上一終"
}