{
    "T50n2061_022:0849c07": "宋高僧傳卷第二十二",
    "T50n2061_022:0849c09": "宋左街天壽寺通慧大師",
    "T50n2061_022:0849c10": "賜紫沙門贊寧奉　勅撰",
    "T50n2061_022:0849c11": "感通篇第六之五(正傳十三人附見五人)",
    "T50n2061_022:0849c12": "後唐韶州靈樹院如敏傳",
    "T50n2061_022:0849c13": "釋如敏。閩人也。始見安禪師。遂盛化嶺外。",
    "T50n2061_022:0849c14": "誠多異迹。其為人也寬綽純篤無故寡言。",
    "T50n2061_022:0849c15": "深憫迷愚率行激勸。劉氏偏霸番禺。每迎",
    "T50n2061_022:0849c16": "召敏入請問多逆知其來。驗同合契。廣主",
    "T50n2061_022:0849c17": "奕世奉以周旋時時禮見。有疑不決直往詢",
    "T50n2061_022:0849c18": "訪。敏亦無嫌忌啟發口占然皆准的時謂之",
    "T50n2061_022:0849c19": "為乞願。乃私署為知聖大師。初敏以一苦",
    "T50n2061_022:0849c20": "行為侍者。頗副心意。呼之曰所由也。一",
    "T50n2061_022:0849c21": "日隨登山脊間。却之潛令下山。迴顧見敏",
    "T50n2061_022:0849c22": "入地焉。苦行隱草中覆其形。久伺之乃出",
    "T50n2061_022:0849c23": "往迎之。問曰師焉往乎曰吾與山王有舊。",
    "T50n2061_022:0849c24": "邀命言話來如是。時或亡者乃穴地而出。嚴",
    "T50n2061_022:0849c25": "誡之曰。所由無宜外說洩吾閑務。後終于",
    "T50n2061_022:0849c26": "住院。全身不散。喪塔官供。今號靈樹禪師",
    "T50n2061_022:0849c27": "真身塔是歟。",
    "T50n2061_022:0849c28": "系曰。靈樹如遇大安。必壽臘綿長。出人常",
    "T50n2061_022:0849c29": "限。疑此亦所聞異辭矣。",
    "T50n2061_022:0850a01": "後唐天台山全宰傳",
    "T50n2061_022:0850a02": "釋全宰。姓沈氏。錢塘人也。孩抱之間不喜",
    "T50n2061_022:0850a03": "葷血。其母累覩善徵。勸投徑山法濟大師",
    "T50n2061_022:0850a04": "削染。及修禪觀亭亭高竦不雜風塵。慕十",
    "T50n2061_022:0850a05": "二頭陀以飾其行。諺曰宰道者焉。迨乎諸",
    "T50n2061_022:0850a06": "方參請。得石霜禪師印證密加保任。入天",
    "T50n2061_022:0850a07": "台山闇巖。以永其志也。伊巖與寒山子所",
    "T50n2061_022:0850a08": "隱對峙。皆魑魅木怪所叢萃其間。宰之居",
    "T50n2061_022:0850a09": "也二十餘年。惡鳥革音山精讓窟。其出入經",
    "T50n2061_022:0850a10": "行鬼神執役。或掃其路或侍其旁。或代汲",
    "T50n2061_022:0850a11": "泉或供採菓。時時人見宰未甞言。後天成",
    "T50n2061_022:0850a12": "五年徑山禪侶往迎歸鎮國院居。終于出家",
    "T50n2061_022:0850a13": "本院焉。",
    "T50n2061_022:0850a14": "晉巴東懷濬傳",
    "T50n2061_022:0850a15": "釋懷濬者。不知何許人。其為僧也憨而且",
    "T50n2061_022:0850a16": "狂。乃逆知未兆之事。其應如神。乾寧中",
    "T50n2061_022:0850a17": "無何至巴東。濬且能草聖。筆法天然。或於",
    "T50n2061_022:0850a18": "寺觀店肆壁書佛經道法。以至歌詩鄙俚之",
    "T50n2061_022:0850a19": "詞。靡不集其筆端矣。與之語阿唯而已。里",
    "T50n2061_022:0850a20": "人以神聖待之。刺史于公患其惑眾。繫",
    "T50n2061_022:0850a21": "獄詰之。乃以詩通狀。辭意在閩川之西東。",
    "T50n2061_022:0850a22": "然章句靡麗。州將異而釋之。又詳其旨疑",
    "T50n2061_022:0850a23": "在海中。得非杯渡之流乎。行旅經過必維",
    "T50n2061_022:0850a24": "舟而謁焉。辯其上下峽之吉凶貿易經求物",
    "T50n2061_022:0850a25": "之利鈍。客子懇祈。唯書三五行。終不明言。",
    "T50n2061_022:0850a26": "其事微密驗。時荊南大校周崇賓謁之。書遺",
    "T50n2061_022:0850a27": "曰。付皇都勘。爾後入貢因王師南討。遂縶",
    "T50n2061_022:0850a28": "南府。終就戮也。押牙孫道能謁之。書字曰。",
    "T50n2061_022:0850a29": "付竹林寺。其年物故營葬於古竹林寺基",
    "T50n2061_022:0850b01": "也。皇甫鉉知州。乃畫一人荷杖一女子在",
    "T50n2061_022:0850b02": "旁。尋為取民家女。遭訟錮身入府矣。有",
    "T50n2061_022:0850b03": "穆昭嗣者。波斯種也。幼好藥術隨父謁之。",
    "T50n2061_022:0850b04": "乃畫道士乘雲提一匏壺書云。指揮使高",
    "T50n2061_022:0850b05": "某牒衙推。穆生後以醫術有効。南平王高",
    "T50n2061_022:0850b06": "從誨令其去道從儒。簡授攝府衙推。屬王",
    "T50n2061_022:0850b07": "師伐荊州。濬乃為詩上南平王曰。馬頭漸",
    "T50n2061_022:0850b08": "入揚州路。親眷應須洗眼看。是年高氏輸",
    "T50n2061_022:0850b09": "誠於淮海。遂解重圍。其他異跡多此類也。",
    "T50n2061_022:0850b10": "甞一日題庭前芭蕉葉云。今日還債業。州",
    "T50n2061_022:0850b11": "縣無更勘窮往來多見殊不介意。忽為人",
    "T50n2061_022:0850b12": "所害身首異處。刺史為其茶毘焉。",
    "T50n2061_022:0850b13": "晉閬州光國院行遵傳",
    "T50n2061_022:0850b14": "釋行遵。福州閩王王氏之仲子。後唐莊宗即",
    "T50n2061_022:0850b15": "位入洛進方物。因留京邸。同光末會明宗",
    "T50n2061_022:0850b16": "將入。兵亂相仍。乃自剪飾變服為僧。竄身",
    "T50n2061_022:0850b17": "巴蜀。逮晉開運中。狀貌若七十餘。然壯力",
    "T50n2061_022:0850b18": "不衰。或詢其年臘則必杜默。於閬中寓光",
    "T50n2061_022:0850b19": "國禪院。院徒以律法住持。人不之知遵之",
    "T50n2061_022:0850b20": "能否。有李氏子家命齋。飲噉之次欻起出",
    "T50n2061_022:0850b21": "門。呌噪若有所責。謂李曰。今夜有火自",
    "T50n2061_022:0850b22": "東南至于西北街。隣居咸令備之。是夕果",
    "T50n2061_022:0850b23": "然煨燼無遺。眾聚問其故。曰昨一婦女衣",
    "T50n2061_022:0850b24": "紅秉炬而過。老僧恨追不及耳。又於趙法",
    "T50n2061_022:0850b25": "曹家指桃樹下云。有如許錢不言其數。",
    "T50n2061_022:0850b26": "趙乃召人。發之。畚鍤方興適遇客至。為家",
    "T50n2061_022:0850b27": "僮所取。喧喧之際盡化為青泥。人各爭得",
    "T50n2061_022:0850b28": "百餘。後圬墁之。門壁壞往往而有焉。遵或",
    "T50n2061_022:0850b29": "經人塚墓知其家吉凶。至於風角鳥獸聞",
    "T50n2061_022:0850c01": "見之間。預言災福後必契合。故州閭遠近咸",
    "T50n2061_022:0850c02": "以預言用為口實。終于晉安玉山緇徒為",
    "T50n2061_022:0850c03": "其茶毘焉。",
    "T50n2061_022:0850c04": "晉襄州亡名傳",
    "T50n2061_022:0850c05": "釋亡名。不知何許人也。觀方問道不憚",
    "T50n2061_022:0850c06": "艱辛。勝境名山必約巡訪矣。天福中至襄",
    "T50n2061_022:0850c07": "州禪院挂錫。與一僧循良守法。同九旬禁",
    "T50n2061_022:0850c08": "足。其人庠序言多詭激。稱名曰法本。朝昏",
    "T50n2061_022:0850c09": "共處。心雅相於若久要之法屬焉。法本云。",
    "T50n2061_022:0850c10": "出家習學即在鄴都西山竹林寺。寺前有石",
    "T50n2061_022:0850c11": "柱。他日有暇必請相訪。其僧追念前約因",
    "T50n2061_022:0850c12": "往尋問。洎至山下村中投一蘭若止宿。問",
    "T50n2061_022:0850c13": "彼僧曰。此去竹林寺近遠。僧乃遙指孤峯之",
    "T50n2061_022:0850c14": "側曰。彼處是也。古老相傳昔聖賢所居之",
    "T50n2061_022:0850c15": "地。今但有名存耳。故無精廬淨舍。立佛安",
    "T50n2061_022:0850c16": "僧之所也。僧疑之。詰旦而往。既覩竹叢。叢",
    "T50n2061_022:0850c17": "中果有石柱。茫然不知其涯涘。僧憶法本",
    "T50n2061_022:0850c18": "臨別之言。但扣其柱即見其人。遂以小杖",
    "T50n2061_022:0850c19": "擊柱數聲。乃覺風雲四起咫尺莫窺。俄爾豁",
    "T50n2061_022:0850c20": "開樓臺對聳。身在三門之下逡巡。法本自",
    "T50n2061_022:0850c21": "內而出。見之甚喜。問南中之舊事說襄鄧",
    "T50n2061_022:0850c22": "之土風。乃引度重門升祕殿。領參尊宿若",
    "T50n2061_022:0850c23": "綱任焉。顧問再三。法本曰。早年襄陽同時禁",
    "T50n2061_022:0850c24": "足。曾期相訪。故及山門也。尊宿曰善。可飯",
    "T50n2061_022:0850c25": "後請出。在此無座。言無凡僧之位次也。食",
    "T50n2061_022:0850c26": "畢法本送至三門相別。既而天地昏暗不知",
    "T50n2061_022:0850c27": "所向。頃之宛在竹叢石柱之側。餘並莫覩。",
    "T50n2061_022:0850c28": "其僧出述其事。罔知伊僧其終焉。",
    "T50n2061_022:0850c29": "系曰。入竹林僧何人也。通曰。遇仙之士亦",
    "T50n2061_022:0851a01": "仙之士。聖寺之遊豈容凡穢。一則顯聖寺之",
    "T50n2061_022:0851a02": "在人間。一則知聖僧之參緇伍。無輕僧寶",
    "T50n2061_022:0851a03": "凡聖混然。此傳新述於數人。振古已聞於",
    "T50n2061_022:0851a04": "幾處。且如此齊武平中釋圓通曾瞻講下",
    "T50n2061_022:0851a05": "僧病。其僧夏滿病差。約來鄴中鼓山竹林寺。",
    "T50n2061_022:0851a06": "事跡略同。此蓋前後到聖寺也。",
    "T50n2061_022:0851a07": "漢洛陽告成縣狂僧傳(曹和尚)",
    "T50n2061_022:0851a08": "釋狂僧者。晉開運中遍於邑下乞石礦灰。",
    "T50n2061_022:0851a09": "日夜驅荷入大小留二山中。謂行人鄉叟",
    "T50n2061_022:0851a10": "曰。要造宮闕。然莫之測也。皆謂為風狂。",
    "T50n2061_022:0851a11": "有何准據。如是運至數千石封閉甚固。其",
    "T50n2061_022:0851a12": "後鄉人不意。此僧絕乎蹤跡。屬乾祐初漢",
    "T50n2061_022:0851a13": "祖既入今東京即位。不逾年而崩。當是",
    "T50n2061_022:0851a14": "時也詔卜叡陵於大留山下。計慮者云。甎瓦",
    "T50n2061_022:0851a15": "數百萬。此山之內可陶而燒。其如礦灰烏",
    "T50n2061_022:0851a16": "可得乎。俄有里胥曰。此地元有僧積藏灰",
    "T50n2061_022:0851a17": "可數千石。准用應足。按行使山陵畢用無",
    "T50n2061_022:0851a18": "孑遺。其僧也非狂由此方證之矣。又鎮州",
    "T50n2061_022:0851a19": "釋曹和尚者。恒陽人也。不常居處言語紏",
    "T50n2061_022:0851a20": "紛。敗襦穿屨垢面黯膚。號風狂散逸之倫",
    "T50n2061_022:0851a21": "也。齊趙人皆不測而多重旃。或召食。食畢",
    "T50n2061_022:0851a22": "默然而去。其狀猶不醉而怒歟。府帥安重",
    "T50n2061_022:0851a23": "榮作鎮數年。諷軍吏州民例請朝廷立德",
    "T50n2061_022:0851a24": "政碑。碑石將樹之日。其狀屹然。曹和尚指",
    "T50n2061_022:0851a25": "之大笑曰。立不得立不得。人皆相目失色。",
    "T50n2061_022:0851a26": "主者驅逐。曹猶口不絕聲焉。至重榮潛萌",
    "T50n2061_022:0851a27": "不軌秣馬利兵垂將作逆。朝廷討滅。碑",
    "T50n2061_022:0851a28": "尋毀之。凡所指斥猶響答聲也。後不測所",
    "T50n2061_022:0851a29": "終。",
    "T50n2061_022:0851b01": "周偽蜀淨眾寺僧緘傳(大慈寺亡名)",
    "T50n2061_022:0851b02": "釋僧緘者。俗名緘也。姓王氏京兆人。少而察",
    "T50n2061_022:0851b03": "慧辭氣絕群。大中十一年杜審權下對策成",
    "T50n2061_022:0851b04": "事。祕書監馮涓即同年也。乾符中巢寇充斥。",
    "T50n2061_022:0851b05": "隨流避亂。至渚宮投中。今成汭。汭攻淮",
    "T50n2061_022:0851b06": "海不利。遂削髮出家。屬雷滿據荊州。襄州",
    "T50n2061_022:0851b07": "趙凝攻破之。梁祖遣高季昌誅滅焉。江陵",
    "T50n2061_022:0851b08": "遂屬高氏。緘避地夔峽間。後唐同光三年入",
    "T50n2061_022:0851b09": "蜀。尋訪馮涓已死矣。遂居淨眾寺。而髭髮",
    "T50n2061_022:0851b10": "皓然且面色紅潤逍遙。然人不測其情偽。",
    "T50n2061_022:0851b11": "有華陽進士王處厚者。乙卯歲於偽蜀落",
    "T50n2061_022:0851b12": "第。則周顯德二年也。入寺寫憂於松竹間",
    "T50n2061_022:0851b13": "見緘。緘曰得非王處厚乎。處厚驚曰。未甞",
    "T50n2061_022:0851b14": "相狎。何遽呼耶。緘曰。偶知耳遂說本唐文宗",
    "T50n2061_022:0851b15": "大和初生。止今一百三十餘載矣。處厚曰。某",
    "T50n2061_022:0851b16": "身跡奚若。子將來之事極於明年。而今而後",
    "T50n2061_022:0851b17": "事可知矣。意言蜀將亡也。囑令勿洩。明日",
    "T50n2061_022:0851b18": "再尋杳沈聲跡。一日復扣關自來云。暫去",
    "T50n2061_022:0851b19": "禮峨眉。結夏於黑水。方還。緘於案頭拈",
    "T50n2061_022:0851b20": "文卷。覽之則處厚府試賦[葶丁+呆]曰考乎真偽。非",
    "T50n2061_022:0851b21": "君燭下之文。何多誑乎。遂探懷抽賦[葶丁+呆]示",
    "T50n2061_022:0851b22": "之。此豈非程試真本乎。處厚驚竦不已。乃",
    "T50n2061_022:0851b23": "曰。僕試後偶加潤色。用補燭下倉卒之過",
    "T50n2061_022:0851b24": "也。師何從得是本也。緘曰。非但一賦。君平",
    "T50n2061_022:0851b25": "生所作之者。皆貯之矣。明日訪之。携處厚",
    "T50n2061_022:0851b26": "入寺之北隅。同謁故太尉豳公杜琮之祠。",
    "T50n2061_022:0851b27": "坐於西廡下。俄有數吏服色厖雜。自堂宇",
    "T50n2061_022:0851b28": "間綴行而出。降階再拜。緘曰。新官在此便",
    "T50n2061_022:0851b29": "可庭參。處厚惶懅而作。緘曰。此輩將為君",
    "T50n2061_022:0851c01": "之驅策。又何懼乎。寧知泰山舉君為司命",
    "T50n2061_022:0851c02": "否。仍以夙負壯圖未酬前志請候登第",
    "T50n2061_022:0851c03": "後施行。復檢官祿簿見來春一牓人數已",
    "T50n2061_022:0851c04": "定。君亦預其間。斯乃陰注陽受也。策人世",
    "T50n2061_022:0851c05": "之名食幽府之祿。此陽注陰受也。處厚震駭",
    "T50n2061_022:0851c06": "不知所裁。但問明年及第人姓名為誰耶。",
    "T50n2061_022:0851c07": "緘索紙筆立書一短封與之。誡之嚴密藏",
    "T50n2061_022:0851c08": "之。脫洩禍不旋踵。須臾吏散。緘携手出廟",
    "T50n2061_022:0851c09": "及瞑而去。至春試罷。緘來處厚家留一簡",
    "T50n2061_022:0851c10": "云。暫還弊廬無復再面也。後往寺僧堂中",
    "T50n2061_022:0851c11": "問之。已他適矣。乃拆短封視之。但書四",
    "T50n2061_022:0851c12": "句。云周成同成。二王殊名。王居一焉。百日",
    "T50n2061_022:0851c13": "為程。及乎牓出驗之有八士也。二王處厚",
    "T50n2061_022:0851c14": "與王慎言也。王居一焉。惡其百日為程。處",
    "T50n2061_022:0851c15": "厚唯狎同年置酒高會極遂性之歡。由是",
    "T50n2061_022:0851c16": "荒亂不起。是夜暴亡。同年皆夢。處厚藍袍槐",
    "T50n2061_022:0851c17": "笏驅殿而行。驗其策名之榮。止一百二十日",
    "T50n2061_022:0851c18": "也。詳其緘之生於文宗太和初也。成身在",
    "T50n2061_022:0851c19": "宣宗大中。王處厚遇之已一百三十餘歲也。",
    "T50n2061_022:0851c20": "次偽王蜀城都大慈寺僧亡名。恒諷誦法華",
    "T50n2061_022:0851c21": "經令人樂聞時至分衛取足而已。身微所",
    "T50n2061_022:0851c22": "苦有示方藥。伊僧策杖入青城大面山。採",
    "T50n2061_022:0851c23": "藥沿溪越險。忽然雲霧四起不知所適。有",
    "T50n2061_022:0851c24": "頃見一翁。僧揖之序寒暄問何以至此。僧",
    "T50n2061_022:0851c25": "曰。為採少藥也。翁曰。莊舍不遠。略迂神",
    "T50n2061_022:0851c26": "足。得否。僧曰。迷方失路願隨居士。少頃雲",
    "T50n2061_022:0851c27": "散見一宅宇陰森既近。翁曰。且先報莊主",
    "T50n2061_022:0851c28": "人矣。僧入門覩事皆非凡調。問曰。還齋否。",
    "T50n2061_022:0851c29": "曰未食。焚香且覺非常欝悖。請念所業經。",
    "T50n2061_022:0852a01": "其僧朗聲誦經。勉令誦徹部。所饋齋饌皆",
    "T50n2061_022:0852a02": "大慈寺前食物。齋畢青衣負竹器以香草",
    "T50n2061_022:0852a03": "薦之。乃施錢五貫令師市胡餅之費。翁合",
    "T50n2061_022:0852a04": "掌送出。或問云。此孫思邈先生也。到寺已",
    "T50n2061_022:0852a05": "經月餘矣。其錢將入寺。則黃金貨泉也。王",
    "T50n2061_022:0852a06": "氏聞之收金錢。別給錢五百貫。其僧散施",
    "T50n2061_022:0852a07": "之。將知仙民恒在名山。次嘉州羅目縣有訴",
    "T50n2061_022:0852a08": "孫山人。賃驢不償直。乞追攝問。小童云。是",
    "T50n2061_022:0852a09": "孫思邈也。縣令驚怪出錢代償。其人居山",
    "T50n2061_022:0852a10": "下。及出縣路見孫公取錢二百以授之。",
    "T50n2061_022:0852a11": "曰吾元伺汝於此。何遽怪乎。得金錢僧不",
    "T50n2061_022:0852a12": "知其終所。",
    "T50n2061_022:0852a13": "周杭州湖光院師簡傳",
    "T50n2061_022:0852a14": "釋師簡。姓趙氏。丹丘人也。弗循戒範放肆",
    "T50n2061_022:0852a15": "恬然。擁破納衣多誦詞偈。好懸記杭越間",
    "T50n2061_022:0852a16": "災福。初無信者驗猶合符。於一行景淳山",
    "T50n2061_022:0852a17": "經地理別得徑門。常言。昔泰山道辯相塜得",
    "T50n2061_022:0852a18": "術。餘無取焉。喜為人遷山相塚。吉凶如",
    "T50n2061_022:0852a19": "其言。居無定所。多遊族姓家。言腹飢。便求",
    "T50n2061_022:0852a20": "雞肉餐。此外得美酒啜數杯而去。初無言",
    "T50n2061_022:0852a21": "謝。然長於勒書大字題牌。寺觀門額書成",
    "T50n2061_022:0852a22": "相之。吉凶隨言。久近驗之。始居杭西湖旁",
    "T50n2061_022:0852a23": "院。無疾而終。後有行客自長沙市中。見携",
    "T50n2061_022:0852a24": "手話舊。寄言與崇壽院主。汝先負錢若干。",
    "T50n2061_022:0852a25": "今放汝。我眠床芻薦下層有紙裹肉脯屑。",
    "T50n2061_022:0852a26": "必應腐敗。為棄之。院僧依言果然見之。因",
    "T50n2061_022:0852a27": "寫貌供養。簡曾言。尖頭屋已後火化去。及",
    "T50n2061_022:0852a28": "州南塔戊午歲被天火爇之。應言無爽矣。",
    "T50n2061_022:0852a29": "宋明州乾符寺王羅漢傳",
    "T50n2061_022:0852b01": "釋王羅漢者。不測之僧也。酷嗜彘肉。出言",
    "T50n2061_022:0852b02": "若風狂。後亦多驗云。甞嚗衣有盜者。將欲",
    "T50n2061_022:0852b03": "搴之。低頭佯睡。有物人就之乞終無吝",
    "T50n2061_022:0852b04": "色。及開寶初年六月內忽坐終。三日後漆",
    "T50n2061_022:0852b05": "布之。忽聞兩頰間鳴咤聲。皆云潰爛。夜寄",
    "T50n2061_022:0852b06": "夢與數人曰。布漆我昏悶。如何開焉。明日",
    "T50n2061_022:0852b07": "召漆工剝起。肉色紅白有圓粒舍利墮落。",
    "T50n2061_022:0852b08": "收而供養。至今肉身存于本寺。時僧正贊寧",
    "T50n2061_022:0852b09": "作碑紀異。漢南國王錢氏。私易名為密修",
    "T50n2061_022:0852b10": "神化尊者。",
    "T50n2061_022:0852b11": "宋潭州延壽院宗合傳(道因)",
    "T50n2061_022:0852b12": "釋宗合。閩越人也。遊嶽泛湘以求知識焉。",
    "T50n2061_022:0852b13": "其為僧也介立而寡慾群居終日。唯笑而已。",
    "T50n2061_022:0852b14": "南楚之人且多信重。後居延壽院。故諫議大",
    "T50n2061_022:0852b15": "夫賈公玼判軍府。聞之往謁見。言話不接。",
    "T50n2061_022:0852b16": "輿人議曰。得道之人豈入恒量度中耶。賈乃",
    "T50n2061_022:0852b17": "堅請往文殊院住持。爾日登座聊舉禪要",
    "T50n2061_022:0852b18": "而散。明日告眾曰。有故暫出。諸賢不宜留",
    "T50n2061_022:0852b19": "難。其裝束若行脚狀。渡彭蠡至黃州驛前。",
    "T50n2061_022:0852b20": "屹然立終。遐邇奔競觀禮。時馬鋪使臣為營",
    "T50n2061_022:0852b21": "喪務造塔於立終處。則開寶二年也。今號真",
    "T50n2061_022:0852b22": "身院是歟。又澠池大安寺釋道因。不知何",
    "T50n2061_022:0852b23": "許人也。遊處澠池瀍澗之間。自言。出家人",
    "T50n2061_022:0852b24": "守儉則少于人。與畜類為同行。則無是",
    "T50n2061_022:0852b25": "非盈耳。甞養一烏犬出入起臥不相忘捨。",
    "T50n2061_022:0852b26": "每食以鐵鉢就火而炊。麋熟與犬同食。",
    "T50n2061_022:0852b27": "或前或後。行止奇異人莫能測。一旦僧亡犬",
    "T50n2061_022:0852b28": "亦坐斃。今大安寺塑其像而肉身兩存。開寶",
    "T50n2061_022:0852b29": "中也。洛下崇信。香華滿龕焉。",
    "T50n2061_022:0852c01": "宋卬州大邑靈鷲山寺點點師傳",
    "T50n2061_022:0852c02": "釋點點師者。不知何許人也。孟氏廣政中",
    "T50n2061_022:0852c03": "隱卬南大邑山寺。多遊廛肆中。雖事削染",
    "T50n2061_022:0852c04": "恒若風狂。或與人接必指點而言。故目是",
    "T50n2061_022:0852c05": "稱焉。有命齋食者。酒肉不間率以為常。",
    "T50n2061_022:0852c06": "俚人亦不之厭也。日之夕矣乃市黃白麻紙",
    "T50n2061_022:0852c07": "筆墨寘懷袖以歸。行數里。沈酣而至瞑矣。",
    "T50n2061_022:0852c08": "所居之室雖有外戶且無四壁。入後闔扉",
    "T50n2061_022:0852c09": "人不得造。初隣僧小童躡足伺之。見秉燭",
    "T50n2061_022:0852c10": "箕踞陳紙筆於前訶責大書。莫曉其文字。",
    "T50n2061_022:0852c11": "往往咄嗟如決斷處置。久之明闇間熟視閃",
    "T50n2061_022:0852c12": "爍若有人森列。狀如曹吏。則襦裳非世之",
    "T50n2061_022:0852c13": "服飾。觀者怖懼而退。詰旦微詢其事。怒而弗",
    "T50n2061_022:0852c14": "答。居數載卬。笮之人咸神異之後。不知其",
    "T50n2061_022:0852c15": "終。",
    "T50n2061_022:0852c16": "系曰。點點師而能劾鬼。別無高潔軌生物",
    "T50n2061_022:0852c17": "善。亦與古人判冥司事者同邪。通曰。所作",
    "T50n2061_022:0852c18": "在心。如不從正道力中生。則與五斗米道",
    "T50n2061_022:0852c19": "同。如不從有心符禁中起。則感鬼神歸信",
    "T50n2061_022:0852c20": "驅策之耳。故善戒經云。若須神通應感化",
    "T50n2061_022:0852c21": "度為示神足。莊嚴論中。菩薩以神通變化",
    "T50n2061_022:0852c22": "而為戲喜。又或此是辟支行位人也。故論云。",
    "T50n2061_022:0852c23": "獨覺依彼。彼村落乞食。以身濟度。不以語",
    "T50n2061_022:0852c24": "言。示現種種神通境界。為令誹謗者歸向",
    "T50n2061_022:0852c25": "故。",
    "T50n2061_022:0852c26": "宋天台山智者禪院行滿傳",
    "T50n2061_022:0852c27": "釋行滿者。萬州南浦人也。羇貫成童厥性明",
    "T50n2061_022:0852c28": "點。篤辭所親求為佛子。受戒方畢。聞重湖",
    "T50n2061_022:0852c29": "間禪道隆盛石霜之門濟濟多士。遂往求解。",
    "T50n2061_022:0853a01": "屬諸禪師棄代滿往豫章觀諸法席。既得",
    "T50n2061_022:0853a02": "安然。次聞天台靈聖之跡。由是結束遊之。",
    "T50n2061_022:0853a03": "棲華頂峯下智者院知眾僧茶竈。見人怡",
    "T50n2061_022:0853a04": "懌。居幾十載未覩其慍色。臥一土床。空其",
    "T50n2061_022:0853a05": "下燒糞掃而煖之。每日脫衣就床。則蚤蝨",
    "T50n2061_022:0853a06": "蟄蜇焉唼之。及餧飼得所。還著衣如故。",
    "T50n2061_022:0853a07": "或人潛捫其衣。蚤蝨寂無蹤矣。先是居房",
    "T50n2061_022:0853a08": "檻外。有巨松橫枝之上寄生小樹。每遇滿",
    "T50n2061_022:0853a09": "出坐也。其寄生木必嫋嫋而側。時謂此樹作",
    "T50n2061_022:0853a10": "禮茶頭也。或不信者專伺滿出。則紛紛然。",
    "T50n2061_022:0853a11": "滿去則屹立亭亭更無動搖。雖隨眾食量",
    "T50n2061_022:0853a12": "少分而止四十年內人未見其便溺。以開寶",
    "T50n2061_022:0853a13": "中預向人說。我當行矣令眾僧念文殊名",
    "T50n2061_022:0853a14": "號相助。默焉坐化。春秋年可八十餘。滿多",
    "T50n2061_022:0853a15": "作偈頌以唱道焉。",
    "T50n2061_022:0853a16": "宋魏府卯齋院法圓傳(鑛師李通玄)",
    "T50n2061_022:0853a17": "釋法圓。俗姓郝。真定元氏人也宿殖之緣出",
    "T50n2061_022:0853a18": "塵無滯。後唐長興二年投本府觀音院勤勤",
    "T50n2061_022:0853a19": "誦習。師與落髮。間歲受滿足戒。後策枝負",
    "T50n2061_022:0853a20": "囊巡禮諸方。至韶山挂錫看大藏經焉。",
    "T50n2061_022:0853a21": "晉開運三載却來本生地寓天王院。越來年",
    "T50n2061_022:0853a22": "契丹犯闕。戎王耶律德光。迴至常山欒城",
    "T50n2061_022:0853a23": "而死。永康王兀谷代為蕃國之主。時旋軍",
    "T50n2061_022:0853a24": "自鎮州董戎。北返留酋長麻答耶律解里",
    "T50n2061_022:0853a25": "守于下京。即常山也。晉之臣寮兵士盡在斯",
    "T50n2061_022:0853a26": "矣。漢兒將帥謀逐醜虜。其計未決兩分街",
    "T50n2061_022:0853a27": "巷。漢人在蕃之中者。蕃人先發無少長皆",
    "T50n2061_022:0853a28": "被屠戮之。天王院八僧殊死。圓預其數也。",
    "T50n2061_022:0853a29": "其時見殺者尤眾。初圓引頸兩受刃。如擊",
    "T50n2061_022:0853b01": "木石。然圓呼曰。猛乞一劍。遂身首異處。至",
    "T50n2061_022:0853b02": "暮圓如夢中忽覩晚照。亦微悟被戮。意",
    "T50n2061_022:0853b03": "之自謂。死已冥寞亦見日月。逡巡舉一臂。",
    "T50n2061_022:0853b04": "試捫其頭。乃覺如故。再三疑之不敢搖動。",
    "T50n2061_022:0853b05": "慮其分落也。又謂血凝所綴。重捫之遶頸有",
    "T50n2061_022:0853b06": "痕縫。如線許大。終身如此。時城中既逐出",
    "T50n2061_022:0853b07": "蕃部稍定。傍人扶起詰朝歸院。院僧方將",
    "T50n2061_022:0853b08": "食粥。見圓謂為鬼物。一皆奔散。遲久審",
    "T50n2061_022:0853b09": "得其實。喜言再生。遠邇觀禮且歎希奇。常",
    "T50n2061_022:0853b10": "山之人競陳供施。圓自後復往諸方居無",
    "T50n2061_022:0853b11": "定所。暨周顯德中寓大名府成安縣卯齋",
    "T50n2061_022:0853b12": "院溫尋藏教。以開寶六年忽謂眾曰。人生",
    "T50n2061_022:0853b13": "虛幻何能久長。物極則遷。生死涅槃必無少",
    "T50n2061_022:0853b14": "別。遂不數日而長逝。黑白之眾若喪所親。",
    "T50n2061_022:0853b15": "及送就茶毘日。感舍利若黍粟之皁粒",
    "T50n2061_022:0853b16": "焉。春秋七十四。法臘五十一。時范魯公質親",
    "T50n2061_022:0853b17": "問圓厥由。深加鄭重。再詢履行。則大藏經",
    "T50n2061_022:0853b18": "已兩過披讀矣。又福州楞伽寺鑛師者。海壇",
    "T50n2061_022:0853b19": "戍卒之子。厥初母氏懷娠冥然不喜葷胾。",
    "T50n2061_022:0853b20": "洎乎誕育岐嶷異常不嚌魚肉。年及八歲",
    "T50n2061_022:0853b21": "甘嗜野菜。若鉏斸種者。即言殺傷物命。每",
    "T50n2061_022:0853b22": "見家厨亨燀毛鱗。則手掬沙灰投于爨鑊。",
    "T50n2061_022:0853b23": "貴其不食。自言。開元寺塔隋朝中我造也。",
    "T50n2061_022:0853b24": "多說未萌事後皆契合。便請出家因披法",
    "T50n2061_022:0853b25": "服。頂有香氣如爇沈檀。號為聖僧。時侍御",
    "T50n2061_022:0853b26": "史皇甫政為留後。請入府署。因作肉[飢几+追]子",
    "T50n2061_022:0853b27": "百數。唯一是素者。盤器交錯悉陳于前。意",
    "T50n2061_022:0853b28": "驗其凡聖耳。鑛臨筵徑拈素者啖之。餘者",
    "T50n2061_022:0853b29": "手拂而作。時皇甫部曲一皆驚歎。每出街",
    "T50n2061_022:0853c01": "巷眾人圍遶。自言。壽止十三當定歸滅。至",
    "T50n2061_022:0853c02": "是果終。遂於寺前火化傾城士女哭泣。依",
    "T50n2061_022:0853c03": "輪王法樹浮圖焉。復次唐開元中太原東北",
    "T50n2061_022:0853c04": "有李通玄者。言是唐之帝胄。不知何王院",
    "T50n2061_022:0853c05": "之子孫。輕乎輕冕尚彼林泉。舉動之間不",
    "T50n2061_022:0853c06": "可量度。身長七尺餘。形貌紫色眉長過目。",
    "T50n2061_022:0853c07": "髭鬢如畫髮紺而螺旋。脣紅潤齒密緻。戴樺",
    "T50n2061_022:0853c08": "皮冠衣大布縫掖之制。腰不束帶足不躡",
    "T50n2061_022:0853c09": "履。雖冬無皴皸之患。夏無垢汗之侵。放",
    "T50n2061_022:0853c10": "曠自得靡所拘絆。而該博古今洞精儒釋。",
    "T50n2061_022:0853c11": "發于辭氣若鏗巨鐘。而傾心華藏未始輟",
    "T50n2061_022:0853c12": "懷。每覽諸家疏義繁衍學者窮年無功進",
    "T50n2061_022:0853c13": "取。開元七年春齎新華嚴經。曳笻自定襄",
    "T50n2061_022:0853c14": "而至并部盂縣之西南同頴鄉大賢村高山",
    "T50n2061_022:0853c15": "奴家。止於偏房中。造論演暢華嚴。不出戶",
    "T50n2061_022:0853c16": "庭幾于三載。高與隣里怪而不測。每日食",
    "T50n2061_022:0853c17": "棗十顆柏葉餅一枚。餘無所須其後移於南",
    "T50n2061_022:0853c18": "谷馬家古佛堂側。立小土屋閑處宴息焉。高",
    "T50n2061_022:0853c19": "氏供棗餅亦至。甞齎其論并經往韓氏莊。",
    "T50n2061_022:0853c20": "即冠蓋村也。中路遇一虎。玄見之撫其背。",
    "T50n2061_022:0853c21": "所負經論搭載去土龕中。其虎弭耳而去。",
    "T50n2061_022:0853c22": "其處無泉可汲用。會暴風雨拔老松去。可",
    "T50n2061_022:0853c23": "百尺餘成池。約深丈許。其味香甘。至今呼",
    "T50n2061_022:0853c24": "為長者泉。里人多因愆陽臨之祈雨。或多",
    "T50n2061_022:0853c25": "應焉。又造論之時室無脂燭。每夜秉翰於口",
    "T50n2061_022:0853c26": "兩角出白色光。長尺餘。炳然通照。以為恒",
    "T50n2061_022:0853c27": "矣。自到土龕俄有二女子衣貲布。以白",
    "T50n2061_022:0853c28": "布為慘頭。韶顏都雅饋食一奩于龕前。玄",
    "T50n2061_022:0853c29": "食之而已。凡經五載至於紙墨供送無虧。",
    "T50n2061_022:0854a01": "及論成亡矣。所造論四十卷。總括八十卷",
    "T50n2061_022:0854a02": "經之文義。次決疑論四卷。綰十會果因之玄",
    "T50n2061_022:0854a03": "要。列五十三位之法門。一日鄉人聚飲酒之",
    "T50n2061_022:0854a04": "次。玄來謂之。曰汝等好住吾今去矣鄉人驚",
    "T50n2061_022:0854a05": "怪謂為他適。乃曰。吾終矣。皆悲泣戀慕送",
    "T50n2061_022:0854a06": "至土龕。曰去住常也。鄉人下坡。迴顧其處",
    "T50n2061_022:0854a07": "雲霧昏暗。至子時儼然坐亡龕中。白色光",
    "T50n2061_022:0854a08": "從頂出上徹太虛。即開元十八年暮春二十",
    "T50n2061_022:0854a09": "八日也。報齡九十六。達旦數人登山見其",
    "T50n2061_022:0854a10": "龕室內。蛇虺填滿莫得而前。相與啟告蛇虺",
    "T50n2061_022:0854a11": "交散。耆少追感結輿迎于大山之北。甃石",
    "T50n2061_022:0854a12": "為城。而葬之。神福山逝多林蘭若方山是",
    "T50n2061_022:0854a13": "也。葬日有二斑鹿雙白鶴雜類鳥獸。若悲",
    "T50n2061_022:0854a14": "戀之狀焉。大曆九年六月內有僧廣超。到",
    "T50n2061_022:0854a15": "蘭若收論二本。召書生就山繕寫。將入汾",
    "T50n2061_022:0854a16": "川流行。其論由茲而盛。至大中中。閩越僧",
    "T50n2061_022:0854a17": "志寧將論注於經下。成一百二十卷。論有",
    "T50n2061_022:0854a18": "會釋七卷不入注文。亦寫附於初也。宋乾",
    "T50n2061_022:0854a19": "德丁卯歲。閩僧惠研重更條理立名曰華嚴",
    "T50n2061_022:0854a20": "經合論。行於世人所貴重焉。",
    "T50n2061_022:0854a21": "系曰。北齊內侍劉謙之隨王子入臺山焚",
    "T50n2061_022:0854a22": "身。謙之七日行道。感復丈夫相。冥悟華嚴",
    "T50n2061_022:0854a23": "義。乃造論六百卷。久亡。至李長者之化行",
    "T50n2061_022:0854a24": "晉土。神變無方。率由應以此身而為說法",
    "T50n2061_022:0854a25": "也。或曰。李論中加乎十會。經且闕焉。依梵",
    "T50n2061_022:0854a26": "字生解可非迷名耶何長者說法之有。通",
    "T50n2061_022:0854a27": "曰。十會理有宜俟後到之經。所解南無言",
    "T50n2061_022:0854a28": "離中虛也。此配法觀心也。若知觸物皆心",
    "T50n2061_022:0854a29": "方了心性。故經云。知一切即心自性。則成",
    "T50n2061_022:0854b01": "就慧身不由他悟。此乃心境如如則平等",
    "T50n2061_022:0854b02": "無礙也觀李之判教該博。可不知華言義",
    "T50n2061_022:0854b03": "耶。甞聞幽州僧惠明鳩諸偽經并華嚴論同",
    "T50n2061_022:0854b04": "焚者。蓋法門不相入耳。偽經可爇。李論難",
    "T50n2061_022:0854b05": "焚。伊非小聖境界也。亦猶楊墨之說與儒",
    "T50n2061_022:0854b06": "相違行方外者復憎孔孟。水火相惡未始",
    "T50n2061_022:0854b07": "有極。苟問通人分曹並進無相奪倫哉。",
    "T50n2061_022:0854b08": "論曰。丹成轉數。服則登仙。慧鍊功夫驗之",
    "T50n2061_022:0854b09": "果證。若或名未標於籙籍。力未合於經王。",
    "T50n2061_022:0854b10": "烏以經舉此身出過凡世。徒秖眩曜肉眼",
    "T50n2061_022:0854b11": "驚忙猿心。所謂釋氏之儔高下異爾。亦乃譬",
    "T50n2061_022:0854b12": "同群象也。牙能觝觸鼻善卷舒。力却九牛",
    "T50n2061_022:0854b13": "奔過駟馬矣。別有阿耨池岸香醉山陰象。",
    "T50n2061_022:0854b14": "則鼓雙翼以飛騰。用七支而巧便。與夫海",
    "T50n2061_022:0854b15": "山之象百倍絕倫。厥號藹羅伐拏。象中龍",
    "T50n2061_022:0854b16": "也。諒知沙門有所感通斯之謂歟。若夫能",
    "T50n2061_022:0854b17": "感所通。則修行力至必有天神給侍是也。",
    "T50n2061_022:0854b18": "能通所感。則我施神變現示於他是也。能",
    "T50n2061_022:0854b19": "所俱感通則三乘極果。無不感通也。昔梁",
    "T50n2061_022:0854b20": "慧皎為傳創立神異一科。此唯該攝究極位",
    "T50n2061_022:0854b21": "之聖賢也。或資次徵祥階降奇特。當收不",
    "T50n2061_022:0854b22": "盡。固有缺然。及乎宣師不相沿襲。乃釐革",
    "T50n2061_022:0854b23": "為感通。蓋取諸感而遂通通則智性。修則",
    "T50n2061_022:0854b24": "感歟果乃通也。覈斯理長無不包括。亦猶",
    "T50n2061_022:0854b25": "班固增加九流變書為志同也。復譬聖人",
    "T50n2061_022:0854b26": "重卦不亦愈於始畫者乎。然則前不仰觀",
    "T50n2061_022:0854b27": "俯察後可變通此非宣師之能據嘉祥變",
    "T50n2061_022:0854b28": "例而能矣。原夫室靜生虛白。心靜則神通。",
    "T50n2061_022:0854b29": "儒玄所能我道奚若。引發靜慮自在現前。",
    "T50n2061_022:0854c01": "法不喧囂萬緣都泯。智門開處六通由是生",
    "T50n2061_022:0854c02": "焉。動相滅時五眼附茲照矣。目連運用彰何",
    "T50n2061_022:0854c03": "第一之名。那律觀瞻有是半頭之見迷盧入",
    "T50n2061_022:0854c04": "其芥子。海水噏於毫端。不思議時凡夫之心",
    "T50n2061_022:0854c05": "口兩喪神通生處諸佛之境界一如。復次我",
    "T50n2061_022:0854c06": "教法中以信解修證為准的至若譯經傳法",
    "T50n2061_022:0854c07": "生信也。義解習禪悟解也。明律護法修行也。",
    "T50n2061_022:0854c08": "神異感通果證也。孰言像末無行果乎。亦",
    "T50n2061_022:0854c09": "從多分說也。秖如檀特刻杖表侯景之西",
    "T50n2061_022:0854c10": "歸。河禿指天知文襄之南面光師入安樂",
    "T50n2061_022:0854c11": "之行弟子證三昧之門。泗上僧伽十九類身",
    "T50n2061_022:0854c12": "之應現。萬迴尊者五千餘里之往來。諸方更",
    "T50n2061_022:0854c13": "有其異名。此剎彌觀其奇迹。難拘定態莫",
    "T50n2061_022:0854c14": "檢恒形。從願海而起身。元惟智積。自意",
    "T50n2061_022:0854c15": "生而分質。素是康僧。岸覩菩薩之迎生英",
    "T50n2061_022:0854c16": "致秦襄之就食。留年不測示跡無方。或揚",
    "T50n2061_022:0854c17": "化於數朝。或受齡於三百。或令竈祠而墮。",
    "T50n2061_022:0854c18": "或得御笛而迴。珪戒嶽神安救唐相。或漉",
    "T50n2061_022:0854c19": "龍兒而至。或擎銷骨而征。入聖寺門認諸",
    "T50n2061_022:0854c20": "葛亮。或神光出口。或怪物沈河。豐干識其",
    "T50n2061_022:0854c21": "文殊。無相免其任俠。夢送浮圖而渡海。身",
    "T50n2061_022:0854c22": "分窰窟以安禪。或放毫相之光。或令公主",
    "T50n2061_022:0854c23": "之誕。或獲珠之爍爍。或擾虎之耽耽。或記",
    "T50n2061_022:0854c24": "宰臣。或移巢鵲。壽過百歲身隱五臺。或讖",
    "T50n2061_022:0854c25": "草書。或求聽眾。或隱形而留影。或見母而",
    "T50n2061_022:0854c26": "便生。或題異辭。或語虓獸。記韋公之滅度。",
    "T50n2061_022:0854c27": "驚張瀆之夜歸。不濡其服而渡溪。不泄",
    "T50n2061_022:0854c28": "其穢而恒食。或倒立而死。或直吐其鳩。或",
    "T50n2061_022:0854c29": "身首異處而還連。或半年坐亡而復起。若以",
    "T50n2061_022:0855a01": "法輪啟迪。多作沙門之形。設如異迹化成。",
    "T50n2061_022:0855a02": "或作老叟之貌(寒山拾得)瘡痍可惡疥癘堪嫌。",
    "T50n2061_022:0855a03": "或逆逜於恒流。或譸張於下類。伊皆難測。",
    "T50n2061_022:0855a04": "孰曰易知。將逆取順之由。反權合道之意",
    "T50n2061_022:0855a05": "耳。或曰。感通之說近怪乎。對曰。怪則怪矣。",
    "T50n2061_022:0855a06": "在人倫之外也。苟近人情之怪。乃反常背",
    "T50n2061_022:0855a07": "道之徒歟。此之怪也。非心所測。非口所",
    "T50n2061_022:0855a08": "宣。能至其涯畔矣。令神仙鬼物皆怪者也。",
    "T50n2061_022:0855a09": "仙則修鍊成怪。鬼則自然為怪。佛法中之怪",
    "T50n2061_022:0855a10": "則異於是。何耶。動經生劫依正法而修。",
    "T50n2061_022:0855a11": "致自然顯無漏果位中之運用也。知此怪正",
    "T50n2061_022:0855a12": "怪也。在人情則謂之怪。在諸聖則謂之",
    "T50n2061_022:0855a13": "通。感而遂通。故目篇也。故智論云。以禪定",
    "T50n2061_022:0855a14": "力服智慧藥。得其力已遂化眾生。復置世",
    "T50n2061_022:0855a15": "界於一毛。疑海水為五味。故曰緣法察",
    "T50n2061_022:0855a16": "境。唯寂乃照。始驗佛門龍象間代一生出而",
    "T50n2061_022:0855a17": "攝諸不慚愧也矣。",
    "T50n2061_022:0855a18": "宋高僧傳卷第二十二"
}