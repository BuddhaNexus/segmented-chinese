{
    "T11n0310_073:0414b02": "大寶積經卷第七十三",
    "T11n0310_073:0414b04": "北齊三藏那連提耶舍譯",
    "T11n0310_073:0414b05": "菩薩見實會第十六之十三六界差別品",
    "T11n0310_073:0414b06": "第二十五之一",
    "T11n0310_073:0414b07": "爾時淨飯王及諸眷屬，見阿修羅、迦樓羅龍及",
    "T11n0310_073:0414b08": "龍女、鳩槃荼、乾闥婆、夜叉、緊那羅、摩睺羅伽、",
    "T11n0310_073:0414b09": "呵羅竭闍天、四天王天、三十三天、夜摩天、",
    "T11n0310_073:0414b10": "兜率陀天、化樂天、他化自在天、梵摩天、光",
    "T11n0310_073:0414b11": "音天、遍淨天乃至廣果天，見彼供養，及聞授",
    "T11n0310_073:0414b12": "記，又聞淨居諸天說偈讚佛，復聞外道亦得",
    "T11n0310_073:0414b13": "授記，淨飯王作是思惟：「是事希有不可思議。",
    "T11n0310_073:0414b14": "世尊如是善說，一切世間聞已咸皆欣喜。」是",
    "T11n0310_073:0414b15": "時淨飯王以愛戀子故，情意慇懃。爾時世尊",
    "T11n0310_073:0414b16": "告父王言：「我所說法，初善中善後善，其義深",
    "T11n0310_073:0414b17": "邃，其味亦善，淳淨無雜，清白無染顯說梵行",
    "T11n0310_073:0414b18": "法。何者梵行？所謂分別六界法門。王今諦聽，",
    "T11n0310_073:0414b19": "善思念之，當為王說。」王言：「善哉！我今諦聽，",
    "T11n0310_073:0414b20": "唯願說之。」佛言：「大王！何者為分別六界法門？",
    "T11n0310_073:0414b21": "大王！所言六界者即是丈夫，六觸入亦是丈",
    "T11n0310_073:0414b22": "夫，十八意識境界亦是丈夫。大王！我所言六",
    "T11n0310_073:0414b23": "界即是丈夫者，我何故如是說？大王！何者是",
    "T11n0310_073:0414b24": "六界？所謂地界、水界、火界、風界、空界、識界。大",
    "T11n0310_073:0414b25": "王！此名六界。所言六界是丈夫者，所謂此也。",
    "T11n0310_073:0414b26": "我言六觸入名為丈夫。何故如是說？大王！所",
    "T11n0310_073:0414b27": "言觸入何者？謂眼觸入見諸色故。如是耳鼻",
    "T11n0310_073:0414b28": "舌身亦如是，意觸入為知法故，我言六觸入",
    "T11n0310_073:0414b29": "是丈夫者謂此也。我言十八意識境界是丈",
    "T11n0310_073:0414c01": "夫者，何故如是說？大王！此十八意識境界何",
    "T11n0310_073:0414c02": "者是？謂眼見可意色，以憶想分別而生思覺。",
    "T11n0310_073:0414c03": "見不可意色已，亦憶想分別而生思覺。見捨",
    "T11n0310_073:0414c04": "處色已，亦憶想分別而生思覺。耳鼻舌身亦",
    "T11n0310_073:0414c05": "如是，意知法，可意處法知已思想分別，不可",
    "T11n0310_073:0414c06": "意處法知已亦思想分別，捨處法知已亦思",
    "T11n0310_073:0414c07": "想分別。大王！我言十八意識境界是丈夫者",
    "T11n0310_073:0414c08": "謂此也。「大王！地界有二種：有內、有外。大王！",
    "T11n0310_073:0414c09": "何者為內地界？謂自身內所有。彼彼身內所",
    "T11n0310_073:0414c10": "有得有取、堅者強者，所謂髮、毛、爪、齒、塵垢、皮、",
    "T11n0310_073:0414c11": "肉、筋、骨、髓、脾、腎、肝、肚、大腸、小腸、大便、脬膜、腦",
    "T11n0310_073:0414c12": "胲。大王！是等名為身內地界。大王！何者是",
    "T11n0310_073:0414c13": "身外地界？謂身外所有、不得不取、堅者強者。",
    "T11n0310_073:0414c14": "大王！是名身外地界。大王！身內地界，生時無",
    "T11n0310_073:0414c15": "所從來，滅時無所去。大王！有時女人自分別",
    "T11n0310_073:0414c16": "我是女人。自分別我是女人已，見外丈夫復",
    "T11n0310_073:0414c17": "生分別，彼是丈夫。是女人分別彼是丈夫已，",
    "T11n0310_073:0414c18": "即生欲想。生欲想已，樂欲和合，於彼男子而",
    "T11n0310_073:0414c19": "生染愛。彼男子亦作是分別，我是男子。自分",
    "T11n0310_073:0414c20": "別我是男子已，見外女人復生分別，彼是女",
    "T11n0310_073:0414c21": "人。此男子作是分別已，於彼女人而生染愛。",
    "T11n0310_073:0414c22": "是男子女人俱生染愛已而便和合，以和合",
    "T11n0310_073:0414c23": "故而有歌羅羅。大王！彼丈夫分別及所分別",
    "T11n0310_073:0414c24": "事，二俱不可得。女人、女人性亦不可得，男子、",
    "T11n0310_073:0414c25": "男子性亦不可得。以是不相續而生分別，彼",
    "T11n0310_073:0414c26": "分別亦自性不可得。如分別自性不可得，如",
    "T11n0310_073:0414c27": "是和合、和合性亦不可得。如和合、和合性不",
    "T11n0310_073:0414c28": "可得，如是歌羅羅、歌羅羅性不可得。若自",
    "T11n0310_073:0414c29": "性不可得者，彼云何能生堅強？大王！當知因",
    "T11n0310_073:0415a01": "分別故而生有堅者強者。彼堅強生時，無所",
    "T11n0310_073:0415a02": "從來。大王。有時此身終，為塚間死屍。彼死屍",
    "T11n0310_073:0415a03": "堅強想變壞時，不向東方亦不向南西北方",
    "T11n0310_073:0415a04": "四維上下。大王！如是當知為內身地界。「大王！",
    "T11n0310_073:0415a05": "有時世間居處悉皆空虛，復生梵天七寶宮",
    "T11n0310_073:0415a06": "殿。彼宮殿堅強相生時，無所從來。如是他",
    "T11n0310_073:0415a07": "化自在諸天，七寶宮殿堅強生時，無所從來。",
    "T11n0310_073:0415a08": "如是化樂天、兜率陀天、夜摩天、三十三天、",
    "T11n0310_073:0415a09": "四天王天，所有七寶宮殿堅相生時，無所從",
    "T11n0310_073:0415a10": "來。鐵圍山、大鐵圍山，堅固牢實同一金剛，堅",
    "T11n0310_073:0415a11": "強生時，無所從來。如是須彌山、尼民達山、",
    "T11n0310_073:0415a12": "育乾達山、伊沙達山、佉提羅迦山、鞞達略",
    "T11n0310_073:0415a13": "山、毘那多迦山、阿葉波竭那山、鐵圍山、大鐵",
    "T11n0310_073:0415a14": "圍山、蘇達舍那山、摩訶蘇達舍那山、優常",
    "T11n0310_073:0415a15": "伽羅山、雪山、香山，諸餘黑山，及三千大千世",
    "T11n0310_073:0415a16": "界若成時，彼一切堅強生時，無所從來。此大",
    "T11n0310_073:0415a17": "地厚一百六十萬由旬，生已而住。大王！彼堅",
    "T11n0310_073:0415a18": "強生時，無所從來。大王！又時此世界壞。是世",
    "T11n0310_073:0415a19": "界欲壞時，此大地或為火所燒、或為水所漂、",
    "T11n0310_073:0415a20": "或為風所吹，悉皆散滅。彼地為火燒時，乃至",
    "T11n0310_073:0415a21": "煙灰都無所見。大王！譬如蘇油為火所燒無",
    "T11n0310_073:0415a22": "有遺餘。大王！如是此三千大千世界燒已，灰",
    "T11n0310_073:0415a23": "燼不現。後為水所漂時，亦無遺餘可見。大王！",
    "T11n0310_073:0415a24": "譬如以鹽投水消滅無餘。大王！如是如是，三",
    "T11n0310_073:0415a25": "千大千世界為水漂已亦無遺餘。大王！如是",
    "T11n0310_073:0415a26": "三千大千世界風吹壞時無有遺餘。大王！譬",
    "T11n0310_073:0415a27": "如毘嵐猛風吹諸飛鳥，彼鳥散滅無有遺餘。",
    "T11n0310_073:0415a28": "大王！如是如是，此三千大千世界為毘嵐猛",
    "T11n0310_073:0415a29": "風之所吹壞，一切散滅無有遺餘。大王！彼地",
    "T11n0310_073:0415b01": "界成時無所從來，壞時無所去。大王！如是如",
    "T11n0310_073:0415b02": "是，內身地界生時亦無所從來，滅時亦無所",
    "T11n0310_073:0415b03": "去。大王！彼地界生時亦空、住時亦空，生住二",
    "T11n0310_073:0415b04": "時體性俱空。「大王！彼水界亦有二種：有內、有",
    "T11n0310_073:0415b05": "外。大王！是內身水界，謂自身內所有，及餘彼",
    "T11n0310_073:0415b06": "彼身內所得所攝，若水、若水性、若水體，若",
    "T11n0310_073:0415b07": "潤、若潤性、若潤體，所謂此身中淚、汗、洟、唾、膿",
    "T11n0310_073:0415b08": "血、瘡污、肪膏、髓、乳、膽、小便。大王！如是等物",
    "T11n0310_073:0415b09": "名身內水界。大王！何者是身外水界？身所不",
    "T11n0310_073:0415b10": "得、不攝者，水及水性、水體，潤及潤性、潤體。大",
    "T11n0310_073:0415b11": "王！此名身外水界。大王！彼身內水界生時",
    "T11n0310_073:0415b12": "無所從來，滅時無所去。大王！謂如見所愛人",
    "T11n0310_073:0415b13": "眼中流淚，苦惱所逼亦復流淚，聞法敬信亦",
    "T11n0310_073:0415b14": "復流淚，若遇風寒亦復流淚，眼赤痛時亦復",
    "T11n0310_073:0415b15": "流淚。大王！彼淚出時無所從來，滅時無所",
    "T11n0310_073:0415b16": "去。大王！又時身內水界增長，增長已益彼水",
    "T11n0310_073:0415b17": "界，能滅身內火界，彼火界滅時去無所至。大",
    "T11n0310_073:0415b18": "王！彼身內外界，生時亦無所從來，滅時亦無",
    "T11n0310_073:0415b19": "所去。大王！彼身內外界生時亦空，滅時亦空，",
    "T11n0310_073:0415b20": "其水界性自是空。大王！有時彼內火界增盛，",
    "T11n0310_073:0415b21": "增盛已能竭身內水界。彼水界燒竭之時，去",
    "T11n0310_073:0415b22": "無所至。大王！彼身內水界生時無所從來，",
    "T11n0310_073:0415b23": "滅時亦無所去。大王！彼身內水界生時亦空、",
    "T11n0310_073:0415b24": "滅時亦空，體性自空。大王！又時此世界壞。",
    "T11n0310_073:0415b25": "大王！此世界欲壞時，於虛空中興三十二",
    "T11n0310_073:0415b26": "重雲而住。遍興三十二重雲住已，遍覆三千",
    "T11n0310_073:0415b27": "大千世界。遍覆三千大千世界已，經五中",
    "T11n0310_073:0415b28": "劫天降大雨，流注不絕如象王尿。其後復經",
    "T11n0310_073:0415b29": "五中劫降麁大雨，當於爾時，其水積滿上至",
    "T11n0310_073:0415c01": "梵天。大王！彼大水界初生之時，無所從來。",
    "T11n0310_073:0415c02": "大王！又時此世界居處壞時，此世界中第二",
    "T11n0310_073:0415c03": "日出。二日出時，小河泉源悉皆枯盡。大王！",
    "T11n0310_073:0415c04": "又時此世界第三日出。第三日出時，大池",
    "T11n0310_073:0415c05": "江河悉皆枯竭。大王！又時此世界第四日出。",
    "T11n0310_073:0415c06": "第四日出時，四大河本源亦悉枯盡。大王！世",
    "T11n0310_073:0415c07": "界又時第五日出。第五日出已，大海中水一",
    "T11n0310_073:0415c08": "由旬二由旬三由旬，四五乃至十由旬悉皆",
    "T11n0310_073:0415c09": "枯盡；二十三十四十五十由旬海水枯盡；一",
    "T11n0310_073:0415c10": "百由旬二百由旬，三百乃至千由旬亦皆枯",
    "T11n0310_073:0415c11": "盡；二千三千四千乃至一萬由旬悉亦枯盡；",
    "T11n0310_073:0415c12": "二萬三萬乃至四萬四千由旬大海水盡皆",
    "T11n0310_073:0415c13": "枯涸。大王！又時大海之中餘殘之水，四萬",
    "T11n0310_073:0415c14": "由旬餘殘水在。三萬二萬一萬由旬餘殘水",
    "T11n0310_073:0415c15": "在，後復漸盡。九千八千乃至一千由旬，九",
    "T11n0310_073:0415c16": "百八百乃至一百由旬，餘殘水在。九十由旬",
    "T11n0310_073:0415c17": "八十七十六十五十四十三十二十乃至十由",
    "T11n0310_073:0415c18": "旬，九由旬八由旬乃至一由旬，餘殘水在。五",
    "T11n0310_073:0415c19": "里下至十多羅樹，九多羅乃至一多羅，十人",
    "T11n0310_073:0415c20": "乃至一人，餘殘水在於一人身齊咽，至腋至",
    "T11n0310_073:0415c21": "臍，至腰至跨，至[跳兆+專]至踝，餘殘水在，乃至牛",
    "T11n0310_073:0415c22": "跡水在。大王！當爾之時，大海之中唯有少濕",
    "T11n0310_073:0415c23": "相，如麁雨時乍濕乍乾。大王！譬如麁雨渧渧",
    "T11n0310_073:0415c24": "如有，濕未周匝；大海之水亦復如是。大王！又",
    "T11n0310_073:0415c25": "時大海之中所有濕處，唯潤一指面。大王！彼",
    "T11n0310_073:0415c26": "水界漸滅之時，去無所至，亦不詣於東西南",
    "T11n0310_073:0415c27": "北四維上下。大王！彼水界生時亦空、住時亦",
    "T11n0310_073:0415c28": "空、滅時亦空。如是大王！彼水界性不可得，唯",
    "T11n0310_073:0415c29": "有但用，然彼但用非男非女。「大王！火界亦二",
    "T11n0310_073:0416a01": "種：一內、二外。大王！何者是內火界？大王！身內",
    "T11n0310_073:0416a02": "所有，及他身內所有所取，火、火體、火相，熱",
    "T11n0310_073:0416a03": "體、熱相、所謂能消飲食者，身中所有溫煖蒸",
    "T11n0310_073:0416a04": "熱入於熱數者。大王！此名身內火界。大王！",
    "T11n0310_073:0416a05": "何者為身外火界？身外所有不取不受者，所",
    "T11n0310_073:0416a06": "謂火、火體、火相，溫煖蒸熱。大王！此名身外火",
    "T11n0310_073:0416a07": "界。大王！又時迦羅羅胞胎中，身內火界增",
    "T11n0310_073:0416a08": "盛、水界漸微，是故迦羅羅漸稠漸堅。大王！",
    "T11n0310_073:0416a09": "譬如鐵器煎煮餳餔，以火力故漸漸稠強。大",
    "T11n0310_073:0416a10": "王，如是如是，以火力故迦羅羅漸稠漸堅。",
    "T11n0310_073:0416a11": "迦羅羅漸稠漸堅故，名遏浮陀。遏浮陀以火",
    "T11n0310_073:0416a12": "力成故，名為卑尸迦。卑尸迦以火力成故，名",
    "T11n0310_073:0416a13": "為堅固。堅固為火成故生於五支。如是如是，",
    "T11n0310_073:0416a14": "大王！彼水界為火界成熟。如是如是，彼水",
    "T11n0310_073:0416a15": "界漸稠漸堅故，成於肉團。大王！彼火界生",
    "T11n0310_073:0416a16": "時無所從來，而能燒滅於彼水界。大王！又時",
    "T11n0310_073:0416a17": "當有病人，身內火界悉皆滅盡。彼病人身內",
    "T11n0310_073:0416a18": "火界既滅盡已，所食之物不復消化。其彼病",
    "T11n0310_073:0416a19": "人不能消故，於後不復更能進食。不能食故，",
    "T11n0310_073:0416a20": "身內火界悉皆滅盡。以彼人不能進食身內",
    "T11n0310_073:0416a21": "火滅故，必當命終。大王！火界滅時不至東方",
    "T11n0310_073:0416a22": "南西北方四維上下。大王！彼火界生時亦空、",
    "T11n0310_073:0416a23": "滅時亦空，而彼火界從本已來體性自空。大",
    "T11n0310_073:0416a24": "王！有時世界壞。世界壞時，身外火界增盛洞",
    "T11n0310_073:0416a25": "一，洞一已遍燒三千大千世界。大王！彼身外",
    "T11n0310_073:0416a26": "火界生時無所從來。大王！又時彼大火聚遍",
    "T11n0310_073:0416a27": "燒三千大千世界已，還復滅盡。大王！彼火滅",
    "T11n0310_073:0416a28": "時，不至東方南西北方四維上下。大王！彼身",
    "T11n0310_073:0416a29": "外火界生時亦空、滅時亦空，彼大火界體性",
    "T11n0310_073:0416b01": "自空，非有、不可得，唯是但用，然彼但用非男",
    "T11n0310_073:0416b02": "非女。「大王！風界亦二種：一內、二外。大王！何",
    "T11n0310_073:0416b03": "者是身內風界？自己身內及他身內所有風",
    "T11n0310_073:0416b04": "界，所受所取風、風體、風名，速疾、速疾體、速",
    "T11n0310_073:0416b05": "疾名。所謂住身四支者是風，住胃者是風，行",
    "T11n0310_073:0416b06": "五體者是風，行諸子支者亦皆是風，遍行大",
    "T11n0310_073:0416b07": "小支者亦是風，出入息者亦是風。略而言之，",
    "T11n0310_073:0416b08": "遍身行悉皆是風。大王！此名身內風界。大王！",
    "T11n0310_073:0416b09": "又時身內風界增盛集合。彼增盛集合時能",
    "T11n0310_073:0416b10": "枯燥水界，亦能損減火界。于時枯燥水界、損",
    "T11n0310_073:0416b11": "減火界已，令人身無潤澤亦無溫煖、心腹鼓",
    "T11n0310_073:0416b12": "脹四支掘強、諸脈洪滿筋節拘急。彼人爾時",
    "T11n0310_073:0416b13": "受大苦惱，或復命終。大王！彼身內風界生",
    "T11n0310_073:0416b14": "時無所從來。大王！又時彼病人遇值良醫，",
    "T11n0310_073:0416b15": "醫觀彼病人已應病處藥，隨病與藥故風病",
    "T11n0310_073:0416b16": "除愈。大王！彼風界滅時亦無所去。大王！彼身",
    "T11n0310_073:0416b17": "內風界生時亦空、滅時亦空，身內風界體性",
    "T11n0310_073:0416b18": "自空。大王！何者是身外風界？身外所有，身",
    "T11n0310_073:0416b19": "所不取不受者，風、風體、風名，速疾、速疾體、速",
    "T11n0310_073:0416b20": "疾名。大王！此是外風界。大王！又時彼外風界",
    "T11n0310_073:0416b21": "增盛，增盛故風界集合，集合時落葉、折枝條、",
    "T11n0310_073:0416b22": "折樹拔根、崩摧山峯倒壞大山，破析分段",
    "T11n0310_073:0416b23": "漸次散壞乃至微塵。而此三千大千世界，為",
    "T11n0310_073:0416b24": "風所吹周迴旋轉。大王，譬如陶師以杖轉輪，",
    "T11n0310_073:0416b25": "三千大千世界為風所轉亦復如是，如少麥",
    "T11n0310_073:0416b26": "麨為風所吹，碎末為塵難可得見。如是大王！",
    "T11n0310_073:0416b27": "此三千大千世界為風所吹破析作末已，成",
    "T11n0310_073:0416b28": "於微塵。成微塵已亦不可見。大王！譬如大猛",
    "T11n0310_073:0416b29": "風輪起，以一把土隨風散之，乃至微塵亦不",
    "T11n0310_073:0416c01": "可見。如是大王！此三千大千世界為風所吹",
    "T11n0310_073:0416c02": "分析作末，分析作末已乃至無一餘殘微塵",
    "T11n0310_073:0416c03": "可見。大王！彼外風界生時無所從來。大王！",
    "T11n0310_073:0416c04": "又時夏初，彼外風界皆悉隱滅。隱滅故暑熱",
    "T11n0310_073:0416c05": "無風，於草木上無露。以無露故，一切草木無",
    "T11n0310_073:0416c06": "有濕潤。大王！彼外風界滅時亦無所去。大王！",
    "T11n0310_073:0416c07": "彼風界生時亦空、滅時亦空，彼風界體性自",
    "T11n0310_073:0416c08": "空。大王！彼內風界及外風界二俱皆空，體性",
    "T11n0310_073:0416c09": "自離，相亦自離，性亦不可得，滅相亦離。何",
    "T11n0310_073:0416c10": "以故？彼風界非作，無作者故。「大王！何者是虛",
    "T11n0310_073:0416c11": "空界？虛空界亦二種：有內、有外。大王！何者",
    "T11n0310_073:0416c12": "是內虛空界？若自身內若他身內所受所取，",
    "T11n0310_073:0416c13": "所謂虛空、虛空體、虛空名。此身內所生，入於",
    "T11n0310_073:0416c14": "陰數、亦入入數、亦入界數所有空孔竅，大",
    "T11n0310_073:0416c15": "王！此名身內虛空界。大王！何者外虛空界？外",
    "T11n0310_073:0416c16": "所有非色者，乃至無有如毛等虛空處，名為",
    "T11n0310_073:0416c17": "虛空。大王！此名外虛空界。大王！又時由業",
    "T11n0310_073:0416c18": "因緣故生諸入，彼入等生已圍繞空界，是時",
    "T11n0310_073:0416c19": "得名入內虛空界數。大王！如是一一法中推",
    "T11n0310_073:0416c20": "求，無一眼入可得，唯有但用。大王！何以故",
    "T11n0310_073:0416c21": "空？地界清淨故。如地界清淨空故，如是水火",
    "T11n0310_073:0416c22": "風界清淨故空，彼無所從來。大王！又時一切",
    "T11n0310_073:0416c23": "諸色悉皆壞滅以為虛空。何以故？虛空界無",
    "T11n0310_073:0416c24": "盡故。大王！唯內虛空界安住不動。大王！譬如",
    "T11n0310_073:0416c25": "無為涅槃界安住不動，當知如是虛空界遍一",
    "T11n0310_073:0416c26": "切處。大王！譬如有人於空澤曠野掘作泉池",
    "T11n0310_073:0416c27": "陂井。大王！於意云何？彼諸虛空從何而來？」",
    "T11n0310_073:0416c28": "王言：「世尊！無所從來。」佛言：「大王！若使彼人還",
    "T11n0310_073:0416c29": "以土填。大王！於意云何？彼虛空界去何所至？」",
    "T11n0310_073:0417a01": "王言：「無所去也。何以故？世尊！彼虛空界無來",
    "T11n0310_073:0417a02": "無去。何以故！彼虛空界非男女故。」佛言：「大王！",
    "T11n0310_073:0417a03": "外虛空界亦復不動，性無變易。虛空界空，非",
    "T11n0310_073:0417a04": "是有法。何以故？虛空界非男非女故。「大王！",
    "T11n0310_073:0417a05": "何者是識界？如眼為主攀緣於色，對色知故",
    "T11n0310_073:0417a06": "眼識生，或能知青黃赤白雜色，亦知長短麁",
    "T11n0310_073:0417a07": "細。如是一切所有色等物眼識所能覩者，名",
    "T11n0310_073:0417a08": "為眼識界。如是若知聲、若知香、若知味、若知",
    "T11n0310_073:0417a09": "觸、若知法，或知六根所緣所知，是名意識界。",
    "T11n0310_073:0417a10": "大王！又此識界不依諸根亦不依界？何以",
    "T11n0310_073:0417a11": "故。大王！非地淨色為眼入，非水火風淨為眼",
    "T11n0310_073:0417a12": "入。何以故？非地界清淨及諸餘法，以為眼",
    "T11n0310_073:0417a13": "入及具眼入者。如是乃至非水火風界清淨",
    "T11n0310_073:0417a14": "色及諸餘法，以為眼入、具眼入者。何以故？諸",
    "T11n0310_073:0417a15": "法無知故、無了別故、無堪能故、非初非中非",
    "T11n0310_073:0417a16": "後故、非內非外亦非中間。大王！如此識界了",
    "T11n0310_073:0417a17": "前事已，即便謝滅不復更生。彼識生時無所",
    "T11n0310_073:0417a18": "從來，及其滅時亦無所至。大王！何謂為眼入？",
    "T11n0310_073:0417a19": "謂四大所成清淨色。若使諸法體性自空，何",
    "T11n0310_073:0417a20": "者是清？何者是濁？於諸法中無有淨穢，云何",
    "T11n0310_073:0417a21": "於中而見淨穢？如是大王！是故當知，眼入",
    "T11n0310_073:0417a22": "之體性畢竟空寂，前際後際皆不可得。何",
    "T11n0310_073:0417a23": "以故？未來未至故不可得，過去已滅故不可",
    "T11n0310_073:0417a24": "得，未來未來事不可得。彼眼處亦不可得，自",
    "T11n0310_073:0417a25": "性離故。若體性不可得者，亦無男女性可得。",
    "T11n0310_073:0417a26": "既無男女性，何有我我所？大王！若有我我所",
    "T11n0310_073:0417a27": "者是魔境界，無我我所者是名諸佛如來境",
    "T11n0310_073:0417a28": "界。何以故？一切諸法離我我所故。大王！如",
    "T11n0310_073:0417a29": "實了知眼入空，眼入自性空。何以故？此眼入",
    "T11n0310_073:0417b01": "相不可得，是故此眼入體性空寂。此空離於",
    "T11n0310_073:0417b02": "眼入相是名無相，於相無求故名無願。大王！",
    "T11n0310_073:0417b03": "是名於眼入中三空解脫門現在前。",
    "T11n0310_073:0417b04": "「大王！何者是耳入界乃至身入？大王！此一切",
    "T11n0310_073:0417b05": "法對三解脫門現前，決定趣法界、究竟遍虛空，",
    "T11n0310_073:0417b06": "不可名、不可說、不可用、不可示，無有諍論、",
    "T11n0310_073:0417b07": "無有語言、不可測量。大王！以眼對色者名為",
    "T11n0310_073:0417b08": "顛倒，如是略說耳聲鼻香舌味身觸意法，是",
    "T11n0310_073:0417b09": "故諸法說名意境界。大王！眼入對色者往矚",
    "T11n0310_073:0417b10": "取著，此眼三種礙：照矚順境生於愛想、若覩",
    "T11n0310_073:0417b11": "違境生於恚想、矚中容境生於捨想。如是",
    "T11n0310_073:0417b12": "諸餘耳鼻舌身皆亦如是，其意矚法亦復如",
    "T11n0310_073:0417b13": "是，若緣順境生於愛心、緣於違境則生瞋恚、",
    "T11n0310_073:0417b14": "於中容境生愚惑心。如是境界是意所行、意",
    "T11n0310_073:0417b15": "遍行，故名意境界。大王！彼意行於順色生於",
    "T11n0310_073:0417b16": "貪欲、行於違色則起恚怒、行中容色起於無",
    "T11n0310_073:0417b17": "明。如是聲香味觸意所緣法，亦行三事起貪",
    "T11n0310_073:0417b18": "瞋癡，謂意緣順境意法生於貪欲、意緣違境",
    "T11n0310_073:0417b19": "意法生於瞋恚、意緣中容境意法生於無明",
    "T11n0310_073:0417b20": "起於愚癡。大王！應當如是知於諸根猶如幻",
    "T11n0310_073:0417b21": "化，知彼境界其猶如夢。大王！如人夢中與諸",
    "T11n0310_073:0417b22": "婇女及眾人等共相娛樂，是人覺已憶念夢",
    "T11n0310_073:0417b23": "中眾人婇女。大王！於意云何？夢中所見是實",
    "T11n0310_073:0417b24": "有不？」王言：「不也。」「大王！於意云何？是人所夢執",
    "T11n0310_073:0417b25": "謂為實。是為智不？」王言：「不也。世尊！何以故？",
    "T11n0310_073:0417b26": "夢中所見眾人婇女畢竟是無亦不可得，何",
    "T11n0310_073:0417b27": "況共相娛樂。是人但自疲勞，都無有實。」佛言：",
    "T11n0310_073:0417b28": "「大王！如是愚癡無聞凡夫見可意色，眼見色",
    "T11n0310_073:0417b29": "已心生執著，生執著已起於愛重，起愛重已",
    "T11n0310_073:0417c01": "生染著心，生染著已作染著業，所謂身三、口",
    "T11n0310_073:0417c02": "四、意三種業，造彼業已即便謝滅。是業滅已，",
    "T11n0310_073:0417c03": "不依東方而住，亦復不依南西北方四維上下",
    "T11n0310_073:0417c04": "而住。如是之業，乃至臨死之時最後識滅，見",
    "T11n0310_073:0417c05": "先所作心想中現。大王！是人自分業盡、異業",
    "T11n0310_073:0417c06": "現前，大王！如似夢覺念夢中事。如是大王！",
    "T11n0310_073:0417c07": "最後識為主，彼業因緣故，以此二緣生分之",
    "T11n0310_073:0417c08": "中識心初起，或生地獄、或生畜生、或生閻魔",
    "T11n0310_073:0417c09": "羅界、或生阿修羅、或生天人中。前識既滅生",
    "T11n0310_073:0417c10": "分識生，生分相續心種類不絕。大王！無有一",
    "T11n0310_073:0417c11": "法從於此世至於他世而有生滅。見所作業",
    "T11n0310_073:0417c12": "及受果報皆不失壞，無有作業者亦無受報",
    "T11n0310_073:0417c13": "者。大王！彼後識滅時名為死數，若初識生名",
    "T11n0310_073:0417c14": "為生數。大王！彼後識起時無所從來，及其滅",
    "T11n0310_073:0417c15": "時亦無所至。其緣生時亦無所從來，滅時亦",
    "T11n0310_073:0417c16": "無所至。其業生時亦無所從來，滅時亦無所",
    "T11n0310_073:0417c17": "至。死時亦無所從來，滅時亦無所至。初識生",
    "T11n0310_073:0417c18": "時亦無所從來，滅時亦無所至。其生亦無所",
    "T11n0310_073:0417c19": "從來，滅時亦無所至。何以故？自性離故。彼後",
    "T11n0310_073:0417c20": "識、後識體性空，緣、緣體性空，業、業體性空，死、",
    "T11n0310_073:0417c21": "死體性空，初識、初識體性空，受、受體性空，世",
    "T11n0310_073:0417c22": "間、世間體性空，涅槃、涅槃體性空，起、起體性",
    "T11n0310_073:0417c23": "空，壞、壞體性空。大王！如是作業果報皆不失",
    "T11n0310_073:0417c24": "壞，無有作業者、無有受報者，但隨世俗故有，",
    "T11n0310_073:0417c25": "非第一義。大王當知，一切諸法皆悉空寂。一切",
    "T11n0310_073:0417c26": "諸法空者，是空解脫門。空無空相，名無相解",
    "T11n0310_073:0417c27": "脫門。若無於相則無願求，名無願解脫門。如",
    "T11n0310_073:0417c28": "是大王！一切法皆具三解脫門，與空共行涅",
    "T11n0310_073:0417c29": "槃先道，遠離於相、遠離願求。究竟涅槃界，決",
    "T11n0310_073:0418a01": "定如法界，周遍虛空際。大王當知，諸根如",
    "T11n0310_073:0418a02": "幻、境界如夢。一切譬喻當如是知。",
    "T11n0310_073:0418a03": "「大王！猶如夢中與冤共鬪，是人覺已憶念夢",
    "T11n0310_073:0418a04": "中而共冤鬪。於意云何？夢中所見是實有不？」",
    "T11n0310_073:0418a05": "王言：「不也。」「大王！於意云何？是人所夢執謂為",
    "T11n0310_073:0418a06": "實。是為智不？」王言：「不也。世尊！何以故？夢中",
    "T11n0310_073:0418a07": "畢竟無冤，何況鬪戰。是人徒自疲勞，都無有",
    "T11n0310_073:0418a08": "實。」佛言：「大王！如是愚癡無聞凡夫，眼見不愛",
    "T11n0310_073:0418a09": "之色心不喜樂，於不喜樂而生執著，生執著",
    "T11n0310_073:0418a10": "已便生瞋恚，生瞋恚已其心濁亂造作瞋業，",
    "T11n0310_073:0418a11": "所謂身三、口四、意三種業。造彼業已即便謝",
    "T11n0310_073:0418a12": "滅，是業滅已不依東方而住，亦復不依南西",
    "T11n0310_073:0418a13": "北方四維上下而住。如是之業，乃至臨死之",
    "T11n0310_073:0418a14": "時最後識滅，見先所作心想中現。大王！是",
    "T11n0310_073:0418a15": "人見已心生恐怖，自分業盡、異業現前。大王！",
    "T11n0310_073:0418a16": "如似夢覺念夢中事。如是大王！最後識為主，",
    "T11n0310_073:0418a17": "彼業因緣故，以此二緣生分之中識心初起，",
    "T11n0310_073:0418a18": "或生地獄、或生畜生、或生閻魔羅界、或生阿",
    "T11n0310_073:0418a19": "修羅處、或生天人中。前識既滅生分識生，生",
    "T11n0310_073:0418a20": "分相續心種類不絕。大王！無有一法從於今",
    "T11n0310_073:0418a21": "世至於後世而有生滅，見所作業及受果報",
    "T11n0310_073:0418a22": "皆不失壞，無有作業者亦無受報者。大王！彼",
    "T11n0310_073:0418a23": "後識滅時名為死數，若初識生名為生數。大",
    "T11n0310_073:0418a24": "王！彼後識起時無所從來，及其滅時亦無所",
    "T11n0310_073:0418a25": "至。其緣生時亦無所從來，滅時亦無所至。其",
    "T11n0310_073:0418a26": "業生時亦無所從來，滅時亦無所至。死時亦",
    "T11n0310_073:0418a27": "無所從來，滅時亦無所至。初識生時亦無所",
    "T11n0310_073:0418a28": "從來，滅時亦無所至。其生亦無所從來，滅時",
    "T11n0310_073:0418a29": "亦無所至。何以故？自性離故。彼後識、後識體",
    "T11n0310_073:0418b01": "性空，緣、緣體性空，業、業體性空，死、死體性空，",
    "T11n0310_073:0418b02": "初識、初識體性空，受、受體性空，世間、世間體",
    "T11n0310_073:0418b03": "性空，涅槃、涅槃體性空，起、起體性空，壞、壞體",
    "T11n0310_073:0418b04": "性空。大王！如是，作業果報皆不失壞，無有作",
    "T11n0310_073:0418b05": "業者、無有受報者，但隨世俗故有，非第一義。",
    "T11n0310_073:0418b06": "大王當知，一切諸法皆悉空寂，一切諸法空",
    "T11n0310_073:0418b07": "者是空解脫門，空無空相名無相解脫門，若",
    "T11n0310_073:0418b08": "無相者則無願求名無願解脫門。如是大王！",
    "T11n0310_073:0418b09": "一切法皆具三解脫門，與空共行涅槃先道，",
    "T11n0310_073:0418b10": "遠離諸相、遠離願求。究竟涅槃界，決定如法",
    "T11n0310_073:0418b11": "界，周遍虛空際。大王當知，諸根如幻、境界",
    "T11n0310_073:0418b12": "如夢。一切譬喻當如是知。",
    "T11n0310_073:0418b13": "「大王！猶如有人於其夢中為鬼所嬈心生恐",
    "T11n0310_073:0418b14": "怖，是人覺已憶念夢中所夢之鬼。於意云何？",
    "T11n0310_073:0418b15": "夢中所見是實有不？」王言：「不也。」「大王！於意云",
    "T11n0310_073:0418b16": "何？是人所夢執謂為實。是為智不？」王言：「不也。",
    "T11n0310_073:0418b17": "世尊！何以故？夢中所見畢竟無鬼，何況怖也。",
    "T11n0310_073:0418b18": "是人但自疲勞，都無有實。」佛言：「大王！如是愚",
    "T11n0310_073:0418b19": "癡無聞凡夫眼覩色已，於捨處色妄生執著，",
    "T11n0310_073:0418b20": "生執著已作執著業，所謂身三、口四、意三種",
    "T11n0310_073:0418b21": "業。造彼業已即便謝滅，是業滅已不依東方",
    "T11n0310_073:0418b22": "而住，亦復不依南西北方四維上下而住。如",
    "T11n0310_073:0418b23": "是之業乃至命根欲盡臨死之時最後識滅，",
    "T11n0310_073:0418b24": "見先所作心想中現。大王！是人見已心生怖",
    "T11n0310_073:0418b25": "懼，自分業盡、異業現前。大王！如似夢覺念夢",
    "T11n0310_073:0418b26": "中事。如是大王！最後識為主，彼業因緣故，以",
    "T11n0310_073:0418b27": "此二緣生分之中識心初起，或生地獄、或生",
    "T11n0310_073:0418b28": "畜生、或生閻魔羅界、或生阿修羅處、或生天",
    "T11n0310_073:0418b29": "人中。前識既滅生分識生，生分相續心種類",
    "T11n0310_073:0418c01": "不絕。大王！無有一法從於今世至於後世而",
    "T11n0310_073:0418c02": "有生滅，見所作業及受果報皆不失壞，無有",
    "T11n0310_073:0418c03": "作業者、亦無受報者。大王！彼後識滅時名為",
    "T11n0310_073:0418c04": "死數，若初識生名為生數。大王！彼後識起時",
    "T11n0310_073:0418c05": "無所從來，及其滅時亦無所至。其緣生時亦",
    "T11n0310_073:0418c06": "無所從來，滅時亦無所至。其業生時亦無所",
    "T11n0310_073:0418c07": "從來，滅時亦無所至。死時亦無所從來，滅時",
    "T11n0310_073:0418c08": "亦無所至。初識生時亦無所從來，滅時亦無",
    "T11n0310_073:0418c09": "所至。其生亦無所從來，滅時亦無所至。何以",
    "T11n0310_073:0418c10": "故？自性離故。彼後識、後識體性空，緣、緣體性",
    "T11n0310_073:0418c11": "空，業、業體性空，死、死體性空，初識、初識體性",
    "T11n0310_073:0418c12": "空，受、受體性空，世間、世間體性空，涅槃、涅槃",
    "T11n0310_073:0418c13": "體性空，起、起體性空，壞、壞體性空。大王！如",
    "T11n0310_073:0418c14": "是，作業果報皆不失壞，無有作業者、無有受",
    "T11n0310_073:0418c15": "報者，但隨世俗故有，非第一義。大王當知，",
    "T11n0310_073:0418c16": "一切諸法皆悉空寂，一切諸法空者是空解",
    "T11n0310_073:0418c17": "脫門，空無空相名無相解脫門，若無相者則",
    "T11n0310_073:0418c18": "無願求名無願解脫門。如是大王！一切法皆",
    "T11n0310_073:0418c19": "具三解脫門，與空共行涅槃先道，遠離於相、",
    "T11n0310_073:0418c20": "遠離願求。究竟涅槃界，決定如法界，周遍虛",
    "T11n0310_073:0418c21": "空際。大王當知，諸根如幻、境界如夢。一切譬",
    "T11n0310_073:0418c22": "喻當如是知。",
    "T11n0310_073:0418c23": "大寶積經卷第七十三"
}