{
    "X87n1621_001:0215a07": "優婆夷志目錄",
    "X87n1621_001:0215a09": "龐行婆靈照女",
    "X87n1621_001:0215a10": "煎茶婆凌行婆",
    "X87n1621_001:0215a11": "李行婆臺山婆",
    "X87n1621_001:0215a12": "轉藏婆一掌婆",
    "X87n1621_001:0215a13": "無語婆插田婆",
    "X87n1621_001:0215a14": "寄宿婆臨齋婆",
    "X87n1621_001:0215a15": "鄭十三娘住菴婆",
    "X87n1621_001:0215a16": "平田嫂閉門婆",
    "X87n1621_001:0215a17": "鳳林婆賣餅婆",
    "X87n1621_001:0215a18": "拋兒婆甘贄妻",
    "X87n1621_001:0215a19": "崔練師陳道婆",
    "X87n1621_001:0215a20": "俞道婆燒菴婆",
    "X87n1621_001:0215a21": "行錢婆覺菴祖道人",
    "X87n1621_001:0215a22": "明令人范縣君",
    "X87n1621_001:0215a23": "秦國夫人沈道婆",
    "X87n1621_001:0215a24": "目錄(終)",
    "X87n1621_001:0215b06": "優婆夷志",
    "X87n1621_001:0215b08": "徑山語風老人　圓信　較定",
    "X87n1621_001:0215b09": "無地地主人　郭凝之　彚編",
    "X87n1621_001:0215b10": "龐行婆",
    "X87n1621_001:0215b11": "龐行婆。入鹿門寺設齋。維那請意旨。婆拈梳子插向",
    "X87n1621_001:0215b12": "髻後曰。回向了也。便出去。後聞居士與靈照化去曰。",
    "X87n1621_001:0215b13": "這愚癡女。與無知老漢。不報而去。是可忍也。因往告",
    "X87n1621_001:0215b14": "子。見斸畬曰。龐公與靈照去也。子釋鋤應之曰。嗄。良",
    "X87n1621_001:0215b15": "久亦立而亡去。母曰。愚子癡一何甚也。亦以焚化。眾",
    "X87n1621_001:0215b16": "皆奇之。未幾。行婆乃徧詣鄉閭。告別歸隱。自後沉迹",
    "X87n1621_001:0215b17": "敻然。莫有知其所歸者。",
    "X87n1621_001:0215b18": "靈照女",
    "X87n1621_001:0215b19": "靈照。龐居士女也。一日丹霞來訪居士。見靈照洗菜",
    "X87n1621_001:0215b20": "次。霞問。居士在否。靈照放下菜籃。斂手而立。霞又問。",
    "X87n1621_001:0215b21": "居士在否。靈照提籃便行。歸舉似居士。居士曰。赤土",
    "X87n1621_001:0215b22": "搽牛嬭。居士與行婆靈照坐次。居士曰。難難難。十石",
    "X87n1621_001:0215b23": "油麻樹上攤。婆曰。易易易。百草頭上祖師意。靈照曰。",
    "X87n1621_001:0215b24": "也不難也不易。饑來喫飯困來睡。居士曰。祇如道明",
    "X87n1621_001:0215c01": "明百草頭。明明祖師意。如何會。靈照曰。老老大大。作",
    "X87n1621_001:0215c02": "這箇語話。居士曰。你作麼生。靈照曰。明明百草頭。明",
    "X87n1621_001:0215c03": "明祖師意。居士乃大笑。偶同賣漉籬下橋喫撲。靈照",
    "X87n1621_001:0215c04": "見亦倒地。居士曰。你作甚麼。靈照曰。見爺倒地。某甲",
    "X87n1621_001:0215c05": "相扶。居士將入滅。謂靈照曰。視日早晚。及午以報。靈",
    "X87n1621_001:0215c06": "照出戶。遽報曰。日已中矣。而有蝕焉。可試暫觀。居士",
    "X87n1621_001:0215c07": "曰。有之乎。曰有之。居士避席臨牕。靈照乃據榻趺坐。",
    "X87n1621_001:0215c08": "奄然而逝。",
    "X87n1621_001:0215c09": "煎茶婆",
    "X87n1621_001:0215c10": "麻谷同南泉三人。去謁徑山。路逢一婆。乃問。徑山路",
    "X87n1621_001:0215c11": "向甚處去。婆曰。驀直去。麻谷曰。前頭水深過得否。婆",
    "X87n1621_001:0215c12": "曰。不濕脚。又問。上岸稻得與麼好。下岸稻得與麼怯。",
    "X87n1621_001:0215c13": "婆曰。總被螃蠏喫却也。又問。禾好香。婆曰。沒氣息。又",
    "X87n1621_001:0215c14": "問。婆住在甚處。婆曰。祇在這裏。三人至店。婆煎茶一",
    "X87n1621_001:0215c15": "瓶。携盞三隻至。謂曰。和尚有神通者即喫茶。三人相",
    "X87n1621_001:0215c16": "顧間。婆曰。看老朽自逞神通去也。於是拈盞傾茶便",
    "X87n1621_001:0215c17": "行　(憨山評云。徑山路向甚處去。驀直去。是則且止。遮逐隊白蹋漢。若脚下知些深淺。眼裡識些好惡。鼻",
    "X87n1621_001:0215c18": "邊分些香臭。纔值婆子指箇住處。覔底神通。當時輕颼颼地。打翻茶銚。撩起便行。看婆子乾成一盃談話。却如",
    "X87n1621_001:0215c19": "何合殺。你還曉得婆子。費日陪忙弄此等失落麼。劍為不平離寶匣。藥因有病出金瓶。唱云。本店客無放過。滴",
    "X87n1621_001:0215c20": "水誓不喬賖。傾倒能知真味。森羅總在盃茶)。",
    "X87n1621_001:0215c21": "凌行婆",
    "X87n1621_001:0215c22": "凌行婆。來禮拜浮盃和尚。(馬祖法嗣)師與坐喫茶。婆乃問。",
    "X87n1621_001:0215c23": "盡力道不得底句。分付阿誰。師曰。浮盃無剩語。婆曰。",
    "X87n1621_001:0215c24": "未到浮盃。不妨疑著。師曰。別有長處。不妨拈出。婆斂",
    "X87n1621_001:0216a01": "手哭曰。蒼天中更添冤苦。師無語。婆曰。語不知偏正。",
    "X87n1621_001:0216a02": "理不識倒邪。為人即禍生。後有僧舉似南泉。泉曰。苦",
    "X87n1621_001:0216a03": "哉浮盃被這老婆摧折一上。婆後聞笑曰。王老師猶",
    "X87n1621_001:0216a04": "少機關在。澄一禪客。逢見行婆。便問。怎生是南泉猶",
    "X87n1621_001:0216a05": "少機關在。婆乃哭曰。可悲可痛。一罔措。婆曰會麼。一",
    "X87n1621_001:0216a06": "合掌而立。婆曰。伎死禪和。如麻似粟。一舉似趙州。州",
    "X87n1621_001:0216a07": "曰。我若見這臭老婆。問教口瘂。一曰。未審和尚怎生",
    "X87n1621_001:0216a08": "問他。州便打。一曰。為甚麼却打某甲。州曰。似這伎死",
    "X87n1621_001:0216a09": "漢。不打更待幾時。連打數棒。婆聞却曰。趙州合喫婆",
    "X87n1621_001:0216a10": "手裏棒。後僧舉似趙州。趙州哭曰。可悲可痛。婆聞此",
    "X87n1621_001:0216a11": "語。合掌歎曰。趙州眼光爍破四天下。州令僧問。如何",
    "X87n1621_001:0216a12": "是趙州眼。婆乃竪起拳頭。僧回舉似趙州。州作偈曰。",
    "X87n1621_001:0216a13": "當機覿面提。覿面當機疾。報汝凌行婆。哭聲何得失。",
    "X87n1621_001:0216a14": "婆以偈答曰。哭聲師已曉。已曉復誰知。當時摩竭國。",
    "X87n1621_001:0216a15": "幾喪目前機(憨山評云。知事少時煩惱少。識人多處是非多。據趙州初然無事分痛。真乃决",
    "X87n1621_001:0216a16": "烈丈夫。末後又案却詞頭。添箇字脚。可謂失錢遭罪。株及根連。冤哉苦哉。雖然。行婆也非好心。大似抱贓呌屈。",
    "X87n1621_001:0216a17": "畢竟如何伸理即得。蒼天蒼天。所供是實。唱云。無言抵死細爭長。天眼遙觀大放光。為勸行婆休浪哭。幾人知",
    "X87n1621_001:0216a18": "痛出中腸)。",
    "X87n1621_001:0216a19": "李行婆",
    "X87n1621_001:0216a20": "潭州長髭曠禪師。李行婆來。師乃問。憶得在絳州時",
    "X87n1621_001:0216a21": "事麼。婆曰。非師不委。師曰。多虗少實在。婆曰。有甚諱",
    "X87n1621_001:0216a22": "處。師曰。念你是女人。放你拄杖。婆曰。某甲終不見尊",
    "X87n1621_001:0216a23": "宿過。師曰。老僧過在甚麼處。婆曰。和尚無過。婆豈有",
    "X87n1621_001:0216a24": "過。師曰。無過的人作麼生。婆乃竪拳曰。與麼總成顛",
    "X87n1621_001:0216b01": "倒。師曰。實無諱處(憨山評云。咄咄俗師。頭白齒豁。猶見人過在。婆雖女身。毒拳孤立。能",
    "X87n1621_001:0216b02": "縱能奪。阿師那得自諱特地兒擔枷過狀。又乃瞎棒倒行。豈不大屈。究竟若何伸雪。點石化為金玉易。勸人除",
    "X87n1621_001:0216b03": "却是非難。唱曰。獨犬吠虗。千猱啀實。抝直作曲。棒教誰喫)。",
    "X87n1621_001:0216b04": "臺山婆",
    "X87n1621_001:0216b05": "有僧遊五臺。問一婆子曰。臺山路向甚麼處去。婆曰。",
    "X87n1621_001:0216b06": "驀直去。僧便去。婆曰。好箇師僧又恁麼去。後有僧舉",
    "X87n1621_001:0216b07": "似趙州。州曰。待我去勘過。明日州便去問。臺山路向",
    "X87n1621_001:0216b08": "甚麼處去。婆曰。驀直去。州便去。婆曰。好箇師僧又恁",
    "X87n1621_001:0216b09": "麼去。州歸院謂僧曰。臺山婆子。為汝勘破了也(玄覺云。前",
    "X87n1621_001:0216b10": "來僧也恁麼道。趙州去也恁麼道。甚麼處是勘破婆子處。又云。非唯被趙州勘破。亦被這僧勘破)。(雪竇顯。到",
    "X87n1621_001:0216b11": "曾學士處。曾問。甞與清長老。商量趙州勘婆話。端的有勘破處麼。竇云。清長老道箇甚麼。曾云。又與麼去也。竇",
    "X87n1621_001:0216b12": "云。清老且放過一著。學士還知天下衲僧出這婆子圈[袖-由+貴]不得麼。曾云。這裏別有箇道處。趙州若不勘破婆子。",
    "X87n1621_001:0216b13": "一生受屈。竇云。勘破了也)。(真淨云。趙州若點撿來。也好喫婆手中棒。且道趙州過在甚麼處。若知趙州過。方",
    "X87n1621_001:0216b14": "解不受人謾。歸宗門下。莫有不受人謾底麼。喝一喝下座)。(徑山杲頌。天下禪和說勘破。爭知趙州已話墮。引",
    "X87n1621_001:0216b15": "得兒孫不丈夫。人人點過冷地臥)。(蒙菴嶽頌。本是山中人。愛說山中話。五月賣松風。人間恐無價)。(高峰拈",
    "X87n1621_001:0216b16": "云。這箇公案。若據諸方判斷。趙州勘破婆子。若據高峰點撿將來。正是婆子勘破趙州。畢竟以何為驗。以手指",
    "X87n1621_001:0216b17": "云。驀直去。頌云。自小丹青畫不成。年來始覺藝方精。等閒擲筆成龍去。換却時人眼裏睛)。(語風信拈云。臺山",
    "X87n1621_001:0216b18": "路上。少這婆子不得。自從趙州勘破後。直至於今草漫漫地。東倒西擂。頌云。臺山婆臺山婆。死去十分沒柰何。",
    "X87n1621_001:0216b19": "開眼受人穿鼻孔。惡人自有惡人魔)。(憨山評云。要知山下路。且問過來人。這僧姑放在一邊。還識趙州落處",
    "X87n1621_001:0216b20": "未。恰纔多口。依前討箇臺山路頭。早已蹉過八千去也。唱云。蕩蕩一條古路。娘未生時走過。無端老子話墮。剛",
    "X87n1621_001:0216b21": "被阿婆勘破)。",
    "X87n1621_001:0216b22": "轉藏婆",
    "X87n1621_001:0216b23": "有一婆子。令人送錢。請轉藏經。趙州受施利了。却下",
    "X87n1621_001:0216b24": "禪牀轉一匝。乃曰。傳語婆。轉藏經已竟。其人回舉似",
    "X87n1621_001:0216c01": "婆。婆曰。比來請轉全藏。如何祇為轉半藏(玄覺云。甚麼處是欠",
    "X87n1621_001:0216c02": "半藏處。且道。那婆子具甚麼眼。便與麼道)。(徑山杲云。眾中商量道。如何是那半藏。或云。再繞一匝。或彈指一",
    "X87n1621_001:0216c03": "下。或咳[口*敕]一聲。或喝一喝。或拍一拍。恁麼見解。只是不識羞。若是那半藏。莫道趙州更遶一匝。直饒百千萬億",
    "X87n1621_001:0216c04": "匝。於婆子分上。只得半藏。設使更遶須彌山百千萬億匝。於婆子分上。亦只得半藏。假饒天下。老和尚。共如是",
    "X87n1621_001:0216c05": "遶百千萬億匝。於婆子分上。也只得半藏。設使山河大地。森羅萬象。若草若木。各具廣長舌相。異口同音。從今",
    "X87n1621_001:0216c06": "日轉到盡未來際。於婆子分上。亦只得半藏。諸人要識婆子麼。良久云。鴛鴦繡出從。君看。不把金針度與人)。",
    "X87n1621_001:0216c07": "(楚石琦云。這婆子謂。趙州只轉半藏。弄假像真。當時只消道何不向未遶禪牀時會取)。(憨山評云。五千六八。",
    "X87n1621_001:0216c08": "波羅揭諦。苟完大藏。不消一氣。無全無半。轉上轉下。天地玄黃。焉哉乎也。唱云。一日一字非為少。一匝一藏祇",
    "X87n1621_001:0216c09": "嫌多。年老下牀無氣力。得人錢處要銷磨)。",
    "X87n1621_001:0216c10": "一掌婆",
    "X87n1621_001:0216c11": "趙州問一婆子。甚麼處去。曰偷趙州筍去。州曰。忽遇",
    "X87n1621_001:0216c12": "趙州。又作麼生。婆便與一掌。州休去(憨山評云。好笑趙州這片光光",
    "X87n1621_001:0216c13": "地。一莖也無。公然勾賊入門。正是邏贓喫棒。州若待伊掌時。忽便大呌。着賊着賊。直教伊受一。生敗闕在。唱云。",
    "X87n1621_001:0216c14": "家家玉板透林間。却背旁人悄作奸。不遇主翁先自覺。獨拳打破趙州關)。",
    "X87n1621_001:0216c15": "無語婆",
    "X87n1621_001:0216c16": "趙州因出。路逢一婆。婆問。和尚住甚麼處。州曰。趙州",
    "X87n1621_001:0216c17": "東院西。婆無語。趙州歸問眾僧。合使那箇西字。或言",
    "X87n1621_001:0216c18": "東西字。或言棲泊字。趙州曰。汝等總作得鹽鐵判官。",
    "X87n1621_001:0216c19": "曰和尚為甚恁麼道。趙州曰。為汝總識字(法燈別眾僧云。已知",
    "X87n1621_001:0216c20": "去處)。(憨山評云。本無所住。如是而住。人人自家有箇住處。這老婆子。因甚鶻盧提完然不知。却立三叉□。鼓",
    "X87n1621_001:0216c21": "兩片皮。單問取他家屋裏事。脚跟煞不點地。及見他指東畫西。了沒些下落。何銷噤不出半字。令禿齒翁縮嘴",
    "X87n1621_001:0216c22": "也。他合道。久嚮趙州。原來塗抹東西在。直致他東語西話不得。乾納場鈍悶。方為一員女將可怪生。只成頭大",
    "X87n1621_001:0216c23": "尾尖去。必逢劍客須呈劍。不是詩人莫獻詩。唱云。郎當屋舍各人扶。何待卑卑田厙奴。四止依然舊模樣。趙州",
    "X87n1621_001:0216c24": "東壁挂葫蘆)。",
    "X87n1621_001:0217a01": "插田婆",
    "X87n1621_001:0217a02": "趙州因出外。見婆子插田曰。忽遇猛虎作麼生。婆曰。",
    "X87n1621_001:0217a03": "無一法可當情。趙州曰。唋。婆亦曰唋。趙州曰。猶有這",
    "X87n1621_001:0217a04": "箇在(憨山評云。木小都空。惟心自虎。為何青天白日。淺草□林。清平語話不提却。教慱飯栽田之者。",
    "X87n1621_001:0217a05": "特地喫塲驚怪。還是虎有人。人有虎。離此二途。便請別道。居士乃拳作兩虎相撲勢。道。昨夜南山白額。咬殺焦",
    "X87n1621_001:0217a06": "尾也。瞥爾悄然。恰好箇消息子。長嘯一聲烟霧深。直入千峰萬峰去。唱云。無法可當情。何怖亦何礙。牛頭非四",
    "X87n1621_001:0217a07": "祖。猶有這箇在)。",
    "X87n1621_001:0217a08": "寄宿婆",
    "X87n1621_001:0217a09": "有一婆子。日晚入院來。趙州曰。作什麼。婆云寄宿。趙",
    "X87n1621_001:0217a10": "州曰。者裡是什麼所在。婆呵呵大咲而去(憨山評云。昔有見士",
    "X87n1621_001:0217a11": "女喧闐遊寺者。師顧其徒而問。隔壁聞釵釧聲。律尚名為破戒。只今作何發付即是。其徒乃從容進話。大好入",
    "X87n1621_001:0217a12": "路。後生家幸標此式樣。這百歲翁翁。髮白齒落。纔遇婆借住。何不道老僧自來柳下惠。一任一任。却止打得箇",
    "X87n1621_001:0217a13": "潔淨毬子死法。許渠商量活法。未夢着在。咄。捷疾鬼速倒退。下坡不走。惹頭禍崇。唱云。虔婆膽粗。和尚心小。且",
    "X87n1621_001:0217a14": "開方便。各討分曉)。",
    "X87n1621_001:0217a15": "臨齋婆",
    "X87n1621_001:0217a16": "昔有婆子臨齋。入趙州法堂云。這一堂師僧。總是婆",
    "X87n1621_001:0217a17": "婆生得底。唯有大底孩兒。五逆不孝。趙州纔顧視。婆",
    "X87n1621_001:0217a18": "便出去。",
    "X87n1621_001:0217a19": "鄭十三娘",
    "X87n1621_001:0217a20": "鄭十三娘。年十二歲時。隨師姑到大溈。纔禮拜起。溈",
    "X87n1621_001:0217a21": "便問。這箇師姑。甚麼處住。姑云。南臺江邊住。溈便喝",
    "X87n1621_001:0217a22": "出。又問。背後老婆甚處住。十三娘放身近前叉手立。",
    "X87n1621_001:0217a23": "溈再問。娘云。早過呈似和尚了也。溈云。去。娘纔下到",
    "X87n1621_001:0217a24": "法堂。師姑云。十三娘尋常道。我會禪。口似利劒。今日",
    "X87n1621_001:0217b01": "被大師問著。總無語。娘云。苦哉苦哉。作這箇眼目。也",
    "X87n1621_001:0217b02": "道我行脚。脫取衲衣來。與十三娘著。娘後又舉似羅",
    "X87n1621_001:0217b03": "山。祇如十三娘參見溈山。恁麼祇對。還得平穩也無。",
    "X87n1621_001:0217b04": "羅云。不得無過。娘云。過在甚麼處。羅叱之。娘云。錦上",
    "X87n1621_001:0217b05": "添花。保福與甘長老相看。纔坐定。福便問。承聞十三",
    "X87n1621_001:0217b06": "娘參見溈山。是否。曰是。福曰。溈山遷化。向甚麼處去。",
    "X87n1621_001:0217b07": "鄭起身偏牀而立。甘曰。閒時說禪。口似懸河。何不道",
    "X87n1621_001:0217b08": "取。鄭曰。鼓這兩片皮。堪作甚麼。甘曰。不鼓這兩片皮。",
    "X87n1621_001:0217b09": "又堪作甚麼。鄭曰。合取狗口。",
    "X87n1621_001:0217b10": "住菴婆",
    "X87n1621_001:0217b11": "昔有一僧。參米胡。路逢一婆住菴。僧問。婆有眷屬否。",
    "X87n1621_001:0217b12": "曰有。僧曰。在甚麼處。曰山河大地。若草若木。皆是我",
    "X87n1621_001:0217b13": "眷屬。僧曰。婆莫作師姑來否。曰汝見我是甚麼。僧曰",
    "X87n1621_001:0217b14": "俗人。婆曰。汝不可是僧。僧曰。婆莫混濫佛法好。婆曰。",
    "X87n1621_001:0217b15": "我不混濫佛法。僧曰。汝恁麼豈不是混濫佛法。婆曰。",
    "X87n1621_001:0217b16": "你是男子。我是女人。豈曾混濫(憨山評云。不見龍蛇混雜。凡聖同居。云何",
    "X87n1621_001:0217b17": "平地銕圍突陷文殊。咄。夢語作麼。唱云。見佛見法非圓通。別僧別俗真穿鑿。欲知僧俗本同家。師姑元是女人",
    "X87n1621_001:0217b18": "作)。",
    "X87n1621_001:0217b19": "平田嫂",
    "X87n1621_001:0217b20": "臨濟訪平田岸禪師。路逢一嫂。在田使牛。臨濟問嫂。",
    "X87n1621_001:0217b21": "平田路向甚麼處去。嫂打牛一棒曰。這畜生。到處走",
    "X87n1621_001:0217b22": "到。此路也不識。臨濟又曰。我問你平田路向甚麼處",
    "X87n1621_001:0217b23": "去。嫂曰。這畜生。五歲尚使不得。臨濟心語曰。欲觀前",
    "X87n1621_001:0217b24": "人。先觀所使。便有抽釘㧞楔之意。及見岸。岸問。你還",
    "X87n1621_001:0217c01": "曾見我嫂也未。臨濟曰。已收下了也(憨山評云。這畜生。非容易。從來",
    "X87n1621_001:0217c02": "狠角頑蹄。今日饑飱飽睡。縱饒鼻索牽頭。也費目光滿背。撻癡撻癡。一歲一歲。這畜生非容易。唱云。朝耕平田",
    "X87n1621_001:0217c03": "去。暮騎平田歸臨風和漁唱。帶月臥牛衣)。",
    "X87n1621_001:0217c04": "閉門婆",
    "X87n1621_001:0217c05": "臨濟到京行化。至一家門首曰。家常添鉢。有婆曰。太",
    "X87n1621_001:0217c06": "無厭生。臨濟曰。飯也未曾得。何言太無厭生。婆便閉",
    "X87n1621_001:0217c07": "却門(憨山評云。去去飯袋子。茅廝帶累却也。當初果是小廝兒。宛有大人作略。纔見婆恁麼道。便與",
    "X87n1621_001:0217c08": "趯倒飯牀撩鉢竟行。猶較具半隻眼。可憐生。却向婆門外立。受這場熱屈。待怎生雪得。無意氣時增意氣。不風",
    "X87n1621_001:0217c09": "流處也風流。且莫錯怪老婆舌頭好。唱云。我胎未出。此粒已飽。添箇甚麼。一口便了)。",
    "X87n1621_001:0217c10": "鳳林婆",
    "X87n1621_001:0217c11": "臨濟往鳳林。路逢一婆子。婆問。甚處去。濟曰。鳳林去。",
    "X87n1621_001:0217c12": "婆曰。恰值鳳林不在。濟曰。甚處去。婆便行。濟召婆。婆",
    "X87n1621_001:0217c13": "回首。濟便行(一作濟曰誰道不在)。(憨山評云。犀因玩月紋生角。象為驚雷花入牙。看看臨",
    "X87n1621_001:0217c14": "濟長老。被婆子瞞榸。（音哉）祇如婆子既道是鳳林不在。若要行便行。却復窺人面孔。隨人脚跟。殊不男兒。遞相茶",
    "X87n1621_001:0217c15": "糊。仔細案驗將來。一者掩鼻偷香。一者灸瘢着艾。各各有痛棒分。莫放得鳳林否。近時王令稍嚴。不許藏頭露",
    "X87n1621_001:0217c16": "尾。唱云。山鷄林鳳更無差。千里同風共一家。狹路相逢不相識。可知靈照賺丹霞)。",
    "X87n1621_001:0217c17": "賣餅婆",
    "X87n1621_001:0217c18": "澧陽路上有一婆子。賣餅。初德山鑒禪師。常講金剛。",
    "X87n1621_001:0217c19": "因擔青龍疏鈔出蜀。遂息肩買餅點心。婆乃指擔問",
    "X87n1621_001:0217c20": "曰。這箇是甚麼文字。師曰。青龍疏鈔。婆曰。講何經。師",
    "X87n1621_001:0217c21": "曰。金剛經。婆曰。我有一問。你若答得。施與點心。若答",
    "X87n1621_001:0217c22": "不得。且別處去。金剛經道。過去心不可得。現在心不",
    "X87n1621_001:0217c23": "可得。未來心不可得。未審上座點那箇心。山無語。婆",
    "X87n1621_001:0217c24": "令往龍潭。一夕侍久便出。却回曰。外面黑。潭點紙燭",
    "X87n1621_001:0218a01": "度與山。山擬接。潭復吹滅。山忽大悟。竟焚疏鈔于法",
    "X87n1621_001:0218a02": "堂前。皆婆激發之也(憨山評云。過去心不可得。見在心不可得。未來心不可得。狸奴",
    "X87n1621_001:0218a03": "白牯。為汝念誦般若。點破肚皮竟。箇中若是英靈漢子。便當下息了死鶻肩頭。燒却青龍延唾。就見龍潭。也沒",
    "X87n1621_001:0218a04": "柰他何。可惜婆點點熱心賣不著人。休休。任爾文章徒滿腹。依然畵餅不充饑。唱云。金剛擔有百觔。皮袋智無",
    "X87n1621_001:0218a05": "一點。合助油糍焰光。更待明人紙撚)。",
    "X87n1621_001:0218a06": "拋兒婆",
    "X87n1621_001:0218a07": "巖頭奯禪師。住鄂州。值沙汰。於湖邊作渡子。兩岸各",
    "X87n1621_001:0218a08": "挂一板。有人過渡。打板一下。師曰阿誰。或曰。要過那",
    "X87n1621_001:0218a09": "邊去。師乃舞棹迎之。一日因一婆抱一孩兒來。乃曰。",
    "X87n1621_001:0218a10": "呈橈舞棹即不問。且道婆手中兒。甚處得來。師便打。",
    "X87n1621_001:0218a11": "婆曰。婆生七子。六箇不遇知音。祇這一箇也不消得。",
    "X87n1621_001:0218a12": "便拋向水中(千巖長云。這婆子。自底性命。要且捨不得。巖頭不合激發他。殺了一個兒子。據",
    "X87n1621_001:0218a13": "令而行。各與七十棒。諸禪德。若謂不公。却請斷看)。(語風信拈云。這婆子。語風若是巖頭。和這婆子。送向水中。",
    "X87n1621_001:0218a14": "令他母子聚頭無離骨肉。頌云。不消這個意如何。賣弄家私臭老婆。惡浪千層捲殘月。萬山愁斷白雲多)。(憨",
    "X87n1621_001:0218a15": "山評云。來有來處。去有去處。當時婆問兒從何來。若遇其人。直下竪起橈子。便唱些囉囉哩。救取這兒。也不為",
    "X87n1621_001:0218a16": "拖泥帶水。却又草草打着一箇。雖是慈悲之故。爭奈婆不肯何。要尋婆下落麼。不保團欒。那惜末子。伯牙老盡",
    "X87n1621_001:0218a17": "鍾期死。山自高山水流水。唱云。一兒復一兒。殺活總由伊。無弦發妙指。此曲少人知)。",
    "X87n1621_001:0218a18": "甘贄妻",
    "X87n1621_001:0218a19": "甘贄行者。修普賢願。同妻一女皆辦道。甞請巖頭在",
    "X87n1621_001:0218a20": "家過夏。一日頭補衣次。贄自外歸。端立頭側。頭拈起",
    "X87n1621_001:0218a21": "針劄贄示之。贄便領悟。咲歸宅堂。著衣禮謝。女見便",
    "X87n1621_001:0218a22": "問。咲甚麼。贄云。你莫問。妻云。好事也要大家知。贄因",
    "X87n1621_001:0218a23": "舉。其妻頓悟。便云。三十年後。一回飲水一回噎。女方",
    "X87n1621_001:0218a24": "從傍聽話纔畢。亦頓悟(憨山評云。前件眫招。古德已拈了。却又道。奯公悟及女子。",
    "X87n1621_001:0218b01": "非獨勝如父母。盡大地人性命。總被奯公一針剳將去。古德與麼告報。呌做軟皮條禪。何以故。但見針頭利。不",
    "X87n1621_001:0218b02": "見剳頭尖。我若同時生按過。雖然針師有眼。能令鈍漢出血。乃舀第二扚惡水。悉變為上藥醍醐。也祇當得死",
    "X87n1621_001:0218b03": "馬醫。假饒行者可可地。鑄就銅筋。鍊成銕骨。風縫不通。針剳不入。直把八萬四千毛孔。斬齊頓放面前。看渠向",
    "X87n1621_001:0218b04": "甚處下手。何以故。但見針頭尖。不見剳頭利。是見且從。還識頂門這竅那。二八佳人倦繡遲。紫荊花外囀黃鸝。",
    "X87n1621_001:0218b05": "誰憐結角關心事。都付停針不語時。唱云。綿針密剳。七穿八穴。不知沉痛。洎合屈殺)。",
    "X87n1621_001:0218b06": "崔練師",
    "X87n1621_001:0218b07": "閩帥夫人崔氏。奉道。自稱練師。遣使送衣物。至長慶",
    "X87n1621_001:0218b08": "稜禪師。令就請回信。師曰。傳語練師。領取回信。須臾",
    "X87n1621_001:0218b09": "使却來師前。唱喏便回。師明日入府。練師曰。昨日謝",
    "X87n1621_001:0218b10": "大師回信。師曰。却請昨日回信看。練師展兩手。帥問",
    "X87n1621_001:0218b11": "師曰。練師適來呈信。還愜大師意否。師曰。猶較些子。",
    "X87n1621_001:0218b12": "(法眼別云。這一轉語。大王自道取)帥曰。未審大師意旨如何。師良久。",
    "X87n1621_001:0218b13": "帥曰。不可思議。大師佛法深遠(憨山評云。三輪當體即空。無施者。無受者。",
    "X87n1621_001:0218b14": "無報者。亦無不施者。無不受者。無不報者。若也遮戟髯兒。纔得夫人拓掌示師。便自立時束手默爾。直使破蒲",
    "X87n1621_001:0218b15": "團老和尚。忍俊不禁。傍觀讚歎。果然家有賢妻。夫必不遭禍事。豈非大快。奈何肉多智少。雄伏雌飛。眼睛定動。",
    "X87n1621_001:0218b16": "釘釘相覷。寧惟鈍殺夫人。要且辱未小使。所以道。相識滿天下。知心能幾人。唱云。硬地瞥開雙手。懸空不挂一",
    "X87n1621_001:0218b17": "絲。佛法撮來淺近。村夫認做希奇)。",
    "X87n1621_001:0218b18": "陳道婆",
    "X87n1621_001:0218b19": "溫州陳道婆。甞徧扣諸方名宿。後於長老山淨和尚",
    "X87n1621_001:0218b20": "語下發明。有偈曰。高坡平頂上。盡是採樵翁。人人盡",
    "X87n1621_001:0218b21": "懷刀斧意。不見山花映水紅(憨山評云。是法平等。無有高下。婆話且置。自家",
    "X87n1621_001:0218b22": "有箇無根樹子。日夜向匾擔開花。着甚死急。直去摘葉尋枝。費盡心機力氣。瞎漢放下着。留得青山在。不怕無",
    "X87n1621_001:0218b23": "柴燒。唱云。酒旗掩暎綠陰中。霜斧丁丁夢亦空。若話樵蘇真樂處。一灣茅屋繞溪東)。",
    "X87n1621_001:0218b24": "俞道婆(琅琊起禪師法嗣)",
    "X87n1621_001:0218c01": "俞道婆。金陵人也。市油餈為業。常隨眾參問琅琊起",
    "X87n1621_001:0218c02": "禪師。師以臨濟無位真人話示之。一日聞丐者唱蓮",
    "X87n1621_001:0218c03": "華樂云。不因柳毅傳書信。何緣得到洞庭湖。忽大悟。",
    "X87n1621_001:0218c04": "以餈盤投地。夫傍睨曰。你顛邪。婆掌曰。非汝境界。往",
    "X87n1621_001:0218c05": "見琅琊。琅琊望之。知其造詣。問那箇是無位真人。婆",
    "X87n1621_001:0218c06": "應聲曰。有一無位人。六臂三頭努力瞋。一擘華山分",
    "X87n1621_001:0218c07": "兩路。萬年流水不知春。由是聲名藹著。圓悟蔣山開",
    "X87n1621_001:0218c08": "堂。方至法座前。婆於眾中躍出。以身一拶。便歸眾。悟",
    "X87n1621_001:0218c09": "曰。見怪不怪。其怪自壞。悟次日至其家。婆不出。厲聲",
    "X87n1621_001:0218c10": "曰。這般黃口小兒。也道出來開堂說法。悟曰。婆子少",
    "X87n1621_001:0218c11": "賣弄。我識得你了也。婆遂大咲出相見。凡有僧至。則",
    "X87n1621_001:0218c12": "曰兒兒。僧擬議。即掩門。佛燈珣禪師住勘之。婆見如",
    "X87n1621_001:0218c13": "前所問。珣曰。爺在甚麼處。婆轉身拜露柱。珣即踏倒",
    "X87n1621_001:0218c14": "曰。將謂有多少奇特。便出。婆蹶起曰。兒兒來。惜你則",
    "X87n1621_001:0218c15": "箇。珣竟不顧。安首座至。婆問。甚處來。安曰德山。婆曰。",
    "X87n1621_001:0218c16": "德山泰乃老婆兒子。安曰。婆是甚人兒子。婆曰。被上",
    "X87n1621_001:0218c17": "座一問。直得立地放尿。婆甞頌馬祖不安因緣曰。日",
    "X87n1621_001:0218c18": "面月面。虗空閃電。雖然截斷天下衲僧舌頭。分明祇",
    "X87n1621_001:0218c19": "道得一半　(憨山評云。阿耶誰知這赤條條肉團公。却在十字街頭乞兒口裡聻。然雖婆從此悟",
    "X87n1621_001:0218c20": "去。合下被人喚做見小利。通身不值半文。為甚麼後來之者。牽枝帶葉。覔子尋爺。乾淨一場話&#;。若還遇明眼",
    "X87n1621_001:0218c21": "覷破。祇消道聞你會臨濟白拈禪也。便是哩哩蓮華樂麼。好教婆窮遮不得連呌兒兒。莫壓良為賤。唱云。梵位",
    "X87n1621_001:0218c22": "凡庸盡可封。渠無階級不論功。天然有片惺惺地。呌破沿門一曲中)。",
    "X87n1621_001:0218c23": "燒庵婆",
    "X87n1621_001:0218c24": "昔有婆子。供養一庵主。經二十年。常令二八女子送",
    "X87n1621_001:0219a01": "飯給侍。一日令女子抱定曰。正恁麼時如何。庵主曰。",
    "X87n1621_001:0219a02": "枯木倚寒巖。三冬無煖氣。女子舉似婆。婆曰。我二十",
    "X87n1621_001:0219a03": "年。祇供養得箇俗漢。遂遣出。燒却庵(千巖長頌云。供他死漢亦徒勞。",
    "X87n1621_001:0219a04": "發我無明把火燒。若是久經行陣者。不妨一箭落雙鵰語風信拈云。冷地看來。這婆子也不唧[口*留]。何待遣出",
    "X87n1621_001:0219a05": "這僧方燒却。且道。語風意落在甚麼處。具眼者辨看。頌云。正恁麼時會也麼。漫勞更問我如何。比來一樣娘生",
    "X87n1621_001:0219a06": "肉。徹底風流不較多)。(憨山評云。寄語從前窈窕娘。漫將幽夢惱襄王。禪心但作沾泥絮。任逐東風上下狂。鑒",
    "X87n1621_001:0219a07": "咦舉了。隨後乃喝一喝。活死漢。一陽來復也不知。却恁麼冷湫湫地。向枯樁頭。作這箇去就。此時便請渠一堆",
    "X87n1621_001:0219a08": "燒殺。有甚罪道。速退速退。且更參三十年。然後許渠把茅相見。唱云。枯木傲寒巖。三冬足煖氣。殷勤老春纖。可",
    "X87n1621_001:0219a09": "是當年意)。",
    "X87n1621_001:0219a10": "行錢婦",
    "X87n1621_001:0219a11": "昔有施主婦人。入院行眾僧隨年錢。僧曰。聖僧前著",
    "X87n1621_001:0219a12": "一分。婦人曰。聖僧年多少。僧無對(法眼代云。心明滿處即知)。(憨山評",
    "X87n1621_001:0219a13": "云。法眼饒舌。祇解黑地熱瞞。直得泥人冷笑。笑箇甚麼。君子愛財。取之有道。若這裡即不然。待他問聖僧年多",
    "X87n1621_001:0219a14": "少。便打露柱。如法呈似老夫着。唱云。逢人減歲。遇物增錢。聖僧無口。一任驢年)。",
    "X87n1621_001:0219a15": "覺庵祖道人(昭覺勤禪師法嗣)",
    "X87n1621_001:0219a16": "覺庵道人祖氏。建寧游察院之姪女也。幼志不出適。",
    "X87n1621_001:0219a17": "留心祖道。於圓悟示眾語下。了然明白。悟曰。更須颺",
    "X87n1621_001:0219a18": "却所見。始得自由。祖答偈曰。露柱抽橫骨。虗空弄爪",
    "X87n1621_001:0219a19": "牙。直饒玄會得。猶是眼中沙(憨山評云。箇事除非飽參。免落圈[袖-由+貴]。餘者即無",
    "X87n1621_001:0219a20": "法不得。有法亦不得。為法粘縛。譬如黐膠。豈不聚鳥終損其羽。未若開籠縱逸。空中不繫。極蜚蜚樂。又如釋囚",
    "X87n1621_001:0219a21": "伸救獲理。追困覊鎻。還同拘執。纔令休去。畫地解脫。又如洗鶻臭衣。藉皂角已。因新念舊。袚穢增煩。便自瞥然",
    "X87n1621_001:0219a22": "輕微無累。又如磨鏡垢。助少水銀。陡發光景。彼頑不曉。欲試他靈。反昏己鑑。何不懸臺常照。照過不留。圓滿寂",
    "X87n1621_001:0219a23": "靜。又如寶藏鑰囊。愚者鑰轉。智人轉鑰。隨拈隨放。領大受用。又如盲子幸刮金篦。再睹天日。搯數前塵明忽生",
    "X87n1621_001:0219a24": "暗。我願無眼空。不作有眼實。又如病兒窮年迷悶。會遇醫王。授彼方藥。病愈方存。渣滓宛爾。醫王埀憫。頓教兩",
    "X87n1621_001:0219b01": "忘。身心安隱。以何為證。觀音妙智力。能救世間苦。無智亦無得。無所得故。乃至無罣礙。無恐怖。無顛倒夢想。究",
    "X87n1621_001:0219b02": "竟涅槃。真實不虗。已上七喻葛藤。一截截住。名為小歇半提。若是大歇全提。未話着在。鴛鴦繡出從君看。不把",
    "X87n1621_001:0219b03": "金針度與人。唱云。行雲既無心。飛鳥復何礙。欲得安樂門。且觀觀自在)。",
    "X87n1621_001:0219b04": "明令人(昭覺勤禪師法嗣)",
    "X87n1621_001:0219b05": "令人本明。號明室。自機契圓悟。徧參名宿。皆蒙印可。",
    "X87n1621_001:0219b06": "紹興庚申二月望。親書三偈。寄呈草堂清。微露謝世",
    "X87n1621_001:0219b07": "之意。至旬末。別親里而終。草堂跋其偈後為刊行。大",
    "X87n1621_001:0219b08": "慧亦甞垂語發揚。偈曰。不識煩惱是菩提。若隨煩惱",
    "X87n1621_001:0219b09": "是愚癡。起滅之時須要會。鷂過新羅人不知。不識煩",
    "X87n1621_001:0219b10": "惱是菩提。淨華生淤泥。人來問我若何為。喫粥喫飯",
    "X87n1621_001:0219b11": "了洗鉢盂。莫管他莫管他。終日癡憨弄海沙。要識本",
    "X87n1621_001:0219b12": "來真面目。便是祖師一木叉。道不得底叉下死。道得",
    "X87n1621_001:0219b13": "底也叉下死。畢竟如何。不許夜行。投明須到(憨山評云。令人",
    "X87n1621_001:0219b14": "種出菩提。盡數家長話過。病夫不惜口業。一一從頭注破。道不得底叉下死。道得底也叉下死。畢竟如何。趙州",
    "X87n1621_001:0219b15": "鉢盂。新羅鷂子。唱云。踏徧水中鞾。栽成石上花。橫身無點窖。鼓舌一丫叉)。",
    "X87n1621_001:0219b16": "范縣君(昭覺勤禪師法嗣)",
    "X87n1621_001:0219b17": "成都府范縣君者。嫠居歲久。常坐而不臥。聞圓悟住",
    "X87n1621_001:0219b18": "昭覺。往禮拜。請示入道因緣。悟令看不是心不是佛",
    "X87n1621_001:0219b19": "不是物是箇甚麼。久無所契。范泣告悟曰。和尚有何",
    "X87n1621_001:0219b20": "方便。令某易會。悟曰。却有箇方便。遂令祇看是箇甚",
    "X87n1621_001:0219b21": "麼。後有省曰。元來恁麼地近那(宗門武庫。至和尚有何方便令某易會。悟",
    "X87n1621_001:0219b22": "曰有箇方便。不是心不是佛不是物。范於此有省。乃云。元來得恁麼近)。(憨山評云。孟春猶寒。恭惟縣君起居",
    "X87n1621_001:0219b23": "萬福。何故如此。上下不同。豈不聞道在邇。而求諸遠。人人親其親。而天下平。將謂有幾許玄妙來。唱云。有一常",
    "X87n1621_001:0219b24": "尊大寶王。分明文武肅班行。傳呼輦路&#;龍馭。寂寂青苔鎻洞房)。",
    "X87n1621_001:0219c01": "秦國夫人(大慧杲禪師法嗣)",
    "X87n1621_001:0219c02": "秦國夫人計氏法真。自寡處。屏去紛華。常蔬食。習有",
    "X87n1621_001:0219c03": "為法。因大慧遣謙禪者。致問其子魏公。公留謙。以祖",
    "X87n1621_001:0219c04": "道誘之。真一日問謙曰。徑山和尚尋常如何為人。謙",
    "X87n1621_001:0219c05": "曰。和尚祇教人看狗子無佛性。及竹篦子話。祇是不",
    "X87n1621_001:0219c06": "得下語。不得思量。不得向舉起處會。不得向開口處",
    "X87n1621_001:0219c07": "承當。狗子還有佛性也無。無。祇恁麼教人看。真遂諦",
    "X87n1621_001:0219c08": "信。於是夜坐。力究前話。忽爾洞然無滯。謙辤歸。真親",
    "X87n1621_001:0219c09": "書入道槩峪。作數偈呈大慧。其後曰。逐日看經文。如",
    "X87n1621_001:0219c10": "逢舊識人。莫言頻有礙。一舉一回新。大慧喜曰。妙喜",
    "X87n1621_001:0219c11": "常說。參得禪了。纔讀看過文字。如去自家屋裡行一",
    "X87n1621_001:0219c12": "遭。與舊識相見一般。此偈乃暗合孫吳。你看他是箇",
    "X87n1621_001:0219c13": "女流。宛有丈夫之作。能了大丈夫事在(憨山評云。阿呵呵。趙州與",
    "X87n1621_001:0219c14": "麼道。徑山也與麼道。一犬吠形。百犬吠聲。桀堯莫辨。緇素誰明。狂勞土塊。妄逐油鐺。彼狡既死。此實當烹。何不",
    "X87n1621_001:0219c15": "打殺與佛喫了。如或更問。而今狗子還有佛性也無。無。情知你也祇與麼道。仍舊落在前邊窠裡。唱云。實有那",
    "X87n1621_001:0219c16": "非礙。空無沒可遮。始知佛徃義。賊不打貧家)。",
    "X87n1621_001:0219c17": "沈道婆",
    "X87n1621_001:0219c18": "安吉州沈道婆。問放牛居士。有因果否。居士曰有。婆",
    "X87n1621_001:0219c19": "曰。參學人實有悟處。師家故言不是。有因果否。居士",
    "X87n1621_001:0219c20": "曰。佛法不順人情。豈無因果。百丈錯答一轉語。五百",
    "X87n1621_001:0219c21": "生墮野狐。佛說一切法。為度一切心。我無一切心。何",
    "X87n1621_001:0219c22": "用一切法。婆曰。是非關有幾句。居士曰。有四句。婆曰。",
    "X87n1621_001:0219c23": "四句樣作麼舉。居士曰。第一句有是有非。則不可。第",
    "X87n1621_001:0219c24": "二句無是無非。又不可。第三句是是非非。也不可。第",
    "X87n1621_001:0220a01": "四句非是是非。亦不可。若得離此四句。始見本地風",
    "X87n1621_001:0220a02": "光。婆曰。我離得否。居士曰。你離不得。婆曰。人人有分。",
    "X87n1621_001:0220a03": "我何離不得。居士曰。嫁鷄逐鷄飛。嫁狗隨狗走。婆曰。",
    "X87n1621_001:0220a04": "如何是本地風光。居士曰。月子灣灣照幾州。幾人權",
    "X87n1621_001:0220a05": "樂幾人愁。婆曰。不問這個風光。居士曰。問那箇本地",
    "X87n1621_001:0220a06": "風光。婆曰。無男女相底。居士曰。既無男女相底。問甚",
    "X87n1621_001:0220a07": "是非關。婆曰。別有向上事也無。居士曰有。婆曰。如何",
    "X87n1621_001:0220a08": "是向上事。居士曰。馬蝗釘住鷺鷥脚。你上天時我上",
    "X87n1621_001:0220a09": "天。",
    "X87n1621_001:0220a11": "優婆夷志(終)雙髻釋頓讓訂閱"
}