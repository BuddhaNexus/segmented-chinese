{
    "T13n0397_040:0266c02": "大方等大集經卷第四十",
    "T13n0397_040:0266c04": "隋天竺三藏那連提耶舍譯",
    "T13n0397_040:0266c05": "6 護持品日藏分護持品第六",
    "T13n0397_040:0266c06": "爾時，一切諸天大王并其眷屬、一切龍王、一",
    "T13n0397_040:0266c07": "切夜叉王、阿修羅王、迦樓羅王、緊陀羅王、",
    "T13n0397_040:0266c08": "摩睺羅伽王、薜荔多王、毘舍遮王、富單那王，",
    "T13n0397_040:0266c09": "乃至迦吒富單那等一切諸王，各并眷屬禮",
    "T13n0397_040:0266c10": "拜於佛，同心合掌，作如是言：「世尊！我等從今",
    "T13n0397_040:0266c11": "在在處處，若有比丘或比丘尼、諸優婆塞及",
    "T13n0397_040:0266c12": "優婆夷，但有信心若男若女，能作如是念不",
    "T13n0397_040:0266c13": "淨觀寂滅三昧，如前佛說善根因緣得攝心住",
    "T13n0397_040:0266c14": "者，我等一切天諸眷屬，乃至清淨信心之人，",
    "T13n0397_040:0266c15": "或男或女，常當救濟猶如導師，令彼身心及",
    "T13n0397_040:0266c16": "其眷屬為作供養，衣食、床鋪、臥具、湯藥、種種",
    "T13n0397_040:0266c17": "資生所須皆與，如是具足令其安隱，更不愁",
    "T13n0397_040:0266c18": "於一十五種濁惡之事。設復有者，我等於中",
    "T13n0397_040:0266c19": "常共加護。何者名為十五濁心？所謂或以石",
    "T13n0397_040:0266c20": "撩，或以杖打，或以刀斫，或以槊貫，或毒藥",
    "T13n0397_040:0266c21": "中，或崖上擲，或復惡人，或復不信，或四大動，",
    "T13n0397_040:0266c22": "我為作護；或以惡心送彼人所好飲食湯藥",
    "T13n0397_040:0266c23": "者，我為作護；貪瞋、妬嫉、兩舌、惡口，如是惡事",
    "T13n0397_040:0266c24": "欲相加者，我為作護；或有惡人用濁惡心，以",
    "T13n0397_040:0266c25": "諸衣鉢、床臥、鋪具、病患湯藥常作檀越；或勸",
    "T13n0397_040:0266c26": "化他，或自親舊為供養者，彼諸惡事我為作",
    "T13n0397_040:0266c27": "護；或復怨家，或復惡鬼，如是等惡我為作護；",
    "T13n0397_040:0266c28": "或毒中護，或惡天子，或內國土，或外國土，",
    "T13n0397_040:0266c29": "如是賊起，我為作護。此十五種濁惡之事。「或",
    "T13n0397_040:0267a01": "比丘，或比丘尼，或優婆塞，或優婆夷，或餘信",
    "T13n0397_040:0267a02": "心男子、女人，或今現在或復當來，乃至劫盡",
    "T13n0397_040:0267a03": "末法世時。何者名為末法世時？謂讀誦人無",
    "T13n0397_040:0267a04": "不依於波羅提木叉道中行。若不坐禪則不",
    "T13n0397_040:0267a05": "能得於三摩提，乃至不得第四之果，乃至不",
    "T13n0397_040:0267a06": "得寂滅三昧，是則名為末法世時。若如上說，",
    "T13n0397_040:0267a07": "初夜後夜不曾睡眠，讀誦是經或坐禪定，如",
    "T13n0397_040:0267a08": "是住者，彼諸眷屬、比丘、比丘尼、優婆塞、優婆",
    "T13n0397_040:0267a09": "夷，乃至信心或男或女、一切眷屬乃至住處，",
    "T13n0397_040:0267a10": "或復聚落都邑國城，或阿蘭若處，或聚落主",
    "T13n0397_040:0267a11": "家，隨所在處有此十五濁者，我盡救濟為",
    "T13n0397_040:0267a12": "作擁護，令是諸惡一切悉除。「於何聚落有",
    "T13n0397_040:0267a13": "福德人常住之處？或多人住或一人住，乃",
    "T13n0397_040:0267a14": "至復有一日一夜修福德者，乃至一日一夜",
    "T13n0397_040:0267a15": "所住處者，或復城邑或聚落家，我皆救濟",
    "T13n0397_040:0267a16": "為作護助，不令其人經於惡事，無問一切",
    "T13n0397_040:0267a17": "諸檀越家，或復剎利，或婆羅門、毘舍、首陀，或",
    "T13n0397_040:0267a18": "男，或女、小男、小女，一切救濟常為守護不令",
    "T13n0397_040:0267a19": "入惡。若有如是修福德者身心精進，若有",
    "T13n0397_040:0267a20": "人供養禮拜恭敬種種供給，或為造房或大",
    "T13n0397_040:0267a21": "寺舍，或林或苑或作衣裳，食飲所須坐臥處",
    "T13n0397_040:0267a22": "所，或復病患湯藥針灸種種醫療，如是檀越，",
    "T13n0397_040:0267a23": "我等如是十五濁中一切悉護。「若有胎藏妊",
    "T13n0397_040:0267a24": "娠女人，供養如是福德人時，我等護持無時",
    "T13n0397_040:0267a25": "暫捨。設諸惡人及以惡鬼欲加惡者，迴彼惡",
    "T13n0397_040:0267a26": "心悉令歡喜，如是兒女在在處處修福德者、",
    "T13n0397_040:0267a27": "念善根者為他愛敬，或餘眾生勸助讚美，或",
    "T13n0397_040:0267a28": "復家人稱說其名，或呪結索擁護眾生，或教",
    "T13n0397_040:0267a29": "福德或教捨惡，我等於彼如是眾生，十五濁",
    "T13n0397_040:0267b01": "中常親護持，諸惡鬼神不得其便。「若有如是",
    "T13n0397_040:0267b02": "修福德者，或人非人能信其語如教而行，如",
    "T13n0397_040:0267b03": "是一切我等亦護。若有惡人，於彼行者修福",
    "T13n0397_040:0267b04": "人中，或瞋，或罵，或欲加惡或生障礙者，如是",
    "T13n0397_040:0267b05": "等輩諸惡眾生，我等不護是惡眾生。「十五濁",
    "T13n0397_040:0267b06": "事不得護者名字云何？十五濁者：第一惡患；",
    "T13n0397_040:0267b07": "第二失於自在；第三散失種種資生；第四身",
    "T13n0397_040:0267b08": "中四肢種種割截，或眼或耳口鼻手足，或復",
    "T13n0397_040:0267b09": "斫頭；第五失於所愛妻子及諸眷屬；第六失",
    "T13n0397_040:0267b10": "於官位；第七失居家；第八為諸怨家所侵；第",
    "T13n0397_040:0267b11": "九心常憂愁；第十瞋於剎利心常行惡；第十",
    "T13n0397_040:0267b12": "一邦邑國城眾生濁惡；第十二諸偷盜來",
    "T13n0397_040:0267b13": "失種種物；第十三自家婦女恒相鬪諍；第十",
    "T13n0397_040:0267b14": "四國土賊盜他國賊來；第十五短命速死。若",
    "T13n0397_040:0267b15": "惡眾生有如是十五種事，我等不護。」富伽羅",
    "T13n0397_040:0267b16": "等言：「若復有人雖修福業不受善語恒起惡",
    "T13n0397_040:0267b17": "瞋，欲為造福德者作諸惡事，種種福中為作",
    "T13n0397_040:0267b18": "障礙。若有如是諸惡眾生來歸於我，望呪術",
    "T13n0397_040:0267b19": "中得種種力，如是呪中種種法用雖具足有，",
    "T13n0397_040:0267b20": "我等於彼如是眾生不加不護不與其力亦",
    "T13n0397_040:0267b21": "不救濟。若彼眾生意欲規求望得如是如是",
    "T13n0397_040:0267b22": "之物，我亦不與。若有眾生於常修常念福德",
    "T13n0397_040:0267b23": "之人，生瞋作惡種種障礙者，如是我等亦如",
    "T13n0397_040:0267b24": "上說。或復今世及未來中，能依此法憶念修",
    "T13n0397_040:0267b25": "行；及法欲盡，常有諸天、龍神，乃至迦吒富單",
    "T13n0397_040:0267b26": "那等，惡心瞋忿無有慈悲，不樂當來妙好之",
    "T13n0397_040:0267b27": "身，不畏三塗惡道果報。若有如是造福德人，",
    "T13n0397_040:0267b28": "樂阿蘭若種諸善根，或住塜間，或復樹下，或",
    "T13n0397_040:0267b29": "在寺舍，或屍陀林行住處所，福德之人悉如",
    "T13n0397_040:0267c01": "上說，天、龍乃至迦吒富單那惡見惡心，此福",
    "T13n0397_040:0267c02": "德之人是處住止，或身心濁或奪精氣，",
    "T13n0397_040:0267c03": "或彼行人供養檀越，我諸天、龍乃至迦吒富",
    "T13n0397_040:0267c04": "單那等，離慈悲心不知恩報，於當來生不怖",
    "T13n0397_040:0267c05": "惡道，垢濁身心奪其精氣，唯除過去極重",
    "T13n0397_040:0267c06": "惡業，此惡業中非可得護。「若我天、龍乃至迦",
    "T13n0397_040:0267c07": "吒富單那等應可得護而不護者，現世則為",
    "T13n0397_040:0267c08": "欺誑一切三世諸佛，於流轉中不見羅漢及",
    "T13n0397_040:0267c09": "辟支佛，常令我身不成福器不得涅槃。」佛言：",
    "T13n0397_040:0267c10": "「善哉，善哉！善男子！汝能如是發於此心，亦如",
    "T13n0397_040:0267c11": "一切三世諸佛過去世時修行無異，紹三寶",
    "T13n0397_040:0267c12": "種竪立法幢光照法母，汝等如是則為供養",
    "T13n0397_040:0267c13": "一切三世十方諸佛。汝善男子！或男、或女能",
    "T13n0397_040:0267c14": "作如是勤精進心，於正法中好守護者，如是",
    "T13n0397_040:0267c15": "法行富伽羅故，常護常念常供給足。如是眾",
    "T13n0397_040:0267c16": "生於流轉中，常得尊貴和合眷屬，常受安樂",
    "T13n0397_040:0267c17": "不經辛苦，乃至速成阿耨多羅三藐三菩提",
    "T13n0397_040:0267c18": "道。善男子！汝等求樂不求於苦，是故應當常",
    "T13n0397_040:0267c19": "勤精進，作諸善根。」諸天等言：「善哉，善哉！我從",
    "T13n0397_040:0267c20": "今日如是修習如是發心。」爾時此娑婆界，有",
    "T13n0397_040:0267c21": "於惡心諸餓鬼等，常仰食噉一切眾生精氣",
    "T13n0397_040:0267c22": "血肉以為生活。如是鬼等無量阿僧祇，同白",
    "T13n0397_040:0267c23": "佛言：「世尊！我等惡業罪報所招，常噉於人肉",
    "T13n0397_040:0267c24": "血精氣以活性命。今日發心入佛法住，為佛",
    "T13n0397_040:0267c25": "弟子，更不造惡不生惡念。若佛弟子如佛今",
    "T13n0397_040:0267c26": "說不淨觀法，常如是修如是習行一種無異，",
    "T13n0397_040:0267c27": "若我不如富伽羅心所在念者，令於我眼黑",
    "T13n0397_040:0267c28": "暗常盲，一切四肢不能動轉，又不具足身中",
    "T13n0397_040:0267c29": "五根。我等亦如富伽羅，護此福德人并其施",
    "T13n0397_040:0268a01": "主，造立寺舍房室樹林園菀浴池，衣鉢、飲",
    "T13n0397_040:0268a02": "食、臥具、倚床、湯藥一切所須，如是檀越我等",
    "T13n0397_040:0268a03": "亦護。」佛言：「善哉，善哉！善男子！汝好發心，常",
    "T13n0397_040:0268a04": "當如是莫令放逸。」",
    "T13n0397_040:0268a05": "爾時，牢固地天從座而起作，如是言：「世尊！若",
    "T13n0397_040:0268a06": "佛弟子常攝五根，如佛今說不淨觀法，如是",
    "T13n0397_040:0268a07": "繫念至心行時，我等地天為此行者，常出地",
    "T13n0397_040:0268a08": "味，滋潤彼人，令其身中增益壽命，是地精氣",
    "T13n0397_040:0268a09": "充溢因緣，行者身中得色、得力、得念、得喜、得",
    "T13n0397_040:0268a10": "精進、得大智慧。」佛言：「善哉，善哉！汝大檀越能",
    "T13n0397_040:0268a11": "發是心，真是佛子，從佛口生從法化生，與如",
    "T13n0397_040:0268a12": "是食益於彼身，此福因緣速於大乘成就滿",
    "T13n0397_040:0268a13": "足。」",
    "T13n0397_040:0268a14": "爾時，眾中有大德天，復從座起前白佛言：「世",
    "T13n0397_040:0268a15": "尊！若有如是法行比丘佛弟子等，彼諸檀越",
    "T13n0397_040:0268a16": "或以種種金銀寶珠、種種資生、種種穀米具足",
    "T13n0397_040:0268a17": "供給。若諸弟子如佛所說不淨觀法，乃至寂",
    "T13n0397_040:0268a18": "滅三昧空門如是繫念，從於初夜至中後夜",
    "T13n0397_040:0268a19": "坐臥行立，如是念法心無外緣。彼諸檀越為",
    "T13n0397_040:0268a20": "營寺舍，或造一屋、或一樹林、或復衣食坐臥",
    "T13n0397_040:0268a21": "床鋪，病患湯藥種種資生常供給之。彼得如",
    "T13n0397_040:0268a22": "是無乏少已，身得安隱無有憂愁，心常歡喜",
    "T13n0397_040:0268a23": "得好福田成就法器。如是施已，當來之世得",
    "T13n0397_040:0268a24": "大果報，深心樂法不生惡道不造惡法。我如",
    "T13n0397_040:0268a25": "是護，彼人即得修慈悲心，如是種種勝妙善",
    "T13n0397_040:0268a26": "根增長不減。」佛言：「善哉，善哉！大檀越！此",
    "T13n0397_040:0268a27": "是汝等精進之心，於大乘中速能增長福德",
    "T13n0397_040:0268a28": "之力。」爾時，眾中金剛力士復白佛言：「世尊",
    "T13n0397_040:0268a29": "如來說此大集經已，諸大檀越并眷屬眾，",
    "T13n0397_040:0268b01": "各各發心護持佛法利益眾生。彼因緣故，此",
    "T13n0397_040:0268b02": "娑婆界佛剎之中，法母照曜增進光明。」爾時，",
    "T13n0397_040:0268b03": "彌勒菩薩摩訶薩為欲利益於未來故，即於",
    "T13n0397_040:0268b04": "眾中問金剛力士言：「善男子！何者為虛空之",
    "T13n0397_040:0268b05": "法？此可見不？若不可見此事云何？」又復問",
    "T13n0397_040:0268b06": "言：「何者名為諸法和合？」金剛力士報彌勒言：",
    "T13n0397_040:0268b07": "「實際之岸不可見故，此和合法亦不可見。」彌",
    "T13n0397_040:0268b08": "勒又問：「善男子！何者名為真實虛空不和",
    "T13n0397_040:0268b09": "合法？」金剛力士報彌勒言：「彼中無異。」彌勒又",
    "T13n0397_040:0268b10": "問：「善男子！何者名為虛空之法？何者名為不",
    "T13n0397_040:0268b11": "和合法？」金剛力士報彌勒言：「不動不生法界",
    "T13n0397_040:0268b12": "入事，是故不異。」彌勒又問：「善男子！云何名為",
    "T13n0397_040:0268b13": "有為無為、漏無漏法？」金剛力士報彌勒言：「如",
    "T13n0397_040:0268b14": "本真實如是如如性無有異，漏無漏法虛空",
    "T13n0397_040:0268b15": "和合是故不異。」彌勒又問：「善男子！何者名為",
    "T13n0397_040:0268b16": "真實如如漏無漏法？」金剛力士報彌勒言：「虛",
    "T13n0397_040:0268b17": "空合故真實如如，非是漏法非無漏法。」彌勒",
    "T13n0397_040:0268b18": "又問：「善男子！何者名為虛空和合法？」金剛力",
    "T13n0397_040:0268b19": "士報彌勒言：「一切諸法離於障礙，和合故空",
    "T13n0397_040:0268b20": "非集非散。何以故？體性不失故。而彼空中亦",
    "T13n0397_040:0268b21": "不可得物及空故，故名空法。善男子！一切",
    "T13n0397_040:0268b22": "法中此方便故，當知一切如如體性，體性本",
    "T13n0397_040:0268b23": "來是空故空，如是萬法和合故空，想離想故",
    "T13n0397_040:0268b24": "此空非想，非想亦空。何以故？如是一切和合",
    "T13n0397_040:0268b25": "法空不可說故，一切諸法體性爾故。此如是",
    "T13n0397_040:0268b26": "法，非沙門造，非羅漢造，非辟支佛造，非菩薩",
    "T13n0397_040:0268b27": "造，非如來造，如是如是真實如如，漏無漏法",
    "T13n0397_040:0268b28": "一切皆空，和合法故，非相離故，非異法故。彌",
    "T13n0397_040:0268b29": "勒菩薩！如是當知。」爾時，金剛力士說是法已，",
    "T13n0397_040:0268c01": "無量眾生曾於過去學空來者，一切惡業悉",
    "T13n0397_040:0268c02": "皆除盡遠塵離垢，於諸法中得法眼淨；九十",
    "T13n0397_040:0268c03": "二那由他眾生，於此法中發阿耨多羅三藐",
    "T13n0397_040:0268c04": "三菩提心；無量眾生亦得住於不退轉道，究",
    "T13n0397_040:0268c05": "竟阿耨多羅三藐三菩提。",
    "T13n0397_040:0268c06": "7 佛現神通品大方等大集經日藏分佛現神通品第七",
    "T13n0397_040:0268c07": "爾時，頻婆娑羅王聞佛說此不淨觀法，一切",
    "T13n0397_040:0268c08": "大眾各欲護持，踊躍歡喜，即從座起，前白佛",
    "T13n0397_040:0268c09": "言：「世尊！如是法門福德最勝不可思議，今此",
    "T13n0397_040:0268c10": "國土娑婆世界佛剎之中，無量諸大菩薩摩",
    "T13n0397_040:0268c11": "訶薩，所可成就光明妙色，我從本來初未曾",
    "T13n0397_040:0268c12": "見初未曾聞。世尊！是菩薩光悉能遍照大千",
    "T13n0397_040:0268c13": "世界，乃至有頂亦皆充滿。我今眼中不覩餘",
    "T13n0397_040:0268c14": "色，但見於此娑婆世界佛剎之中乃至大小",
    "T13n0397_040:0268c15": "諸鐵圍山悉滿光明。世尊！如是菩薩摩訶薩",
    "T13n0397_040:0268c16": "等，若得近於阿耨多羅三藐三菩提者，其光",
    "T13n0397_040:0268c17": "云何？如來入於三昧所放光明相復云何？",
    "T13n0397_040:0268c18": "如來光明我得見不？緣彼光明復得見於其",
    "T13n0397_040:0268c19": "餘佛剎種種妙好奇特事不？」佛言：「如是，如是。",
    "T13n0397_040:0268c20": "大王！若有菩薩成就無上菩提道者，其光能",
    "T13n0397_040:0268c21": "照十方世界。何以故？能於如來境界之中，",
    "T13n0397_040:0268c22": "行大福德莊嚴力故；於過去世菩薩行中，成",
    "T13n0397_040:0268c23": "就具足大福德力莊嚴法故；一切菩薩修行",
    "T13n0397_040:0268c24": "善根多增長故；具無量福生於佛家，親近無",
    "T13n0397_040:0268c25": "上菩提道故；畢竟無上菩提妙道，於不可宣",
    "T13n0397_040:0268c26": "說如來智力奮迅，遠離一切障礙，佛境界",
    "T13n0397_040:0268c27": "中勝疾智故；入佛智慧正法果故；分別過去",
    "T13n0397_040:0268c28": "無量劫來無邊佛法境界依故；此地最勝轉",
    "T13n0397_040:0268c29": "妙法輪，一切自在所可得身，如是福德無罣",
    "T13n0397_040:0269a01": "礙故；獲得清淨真實法故；所可修習到彼岸",
    "T13n0397_040:0269a02": "故；未來世業已得盡故；通達一切眾生善根，",
    "T13n0397_040:0269a03": "永斷一切煩惱習故；離於障礙住佛界中，是",
    "T13n0397_040:0269a04": "故光明悉能遍照十方世界。大王！如是隨佛",
    "T13n0397_040:0269a05": "功德光明力故，亦能覩見一切十方無量無",
    "T13n0397_040:0269a06": "數阿僧祇佛。」王言：「世尊！我今欲見如是十方",
    "T13n0397_040:0269a07": "無量無數阿僧祇佛，并諸菩薩摩訶薩及聲聞",
    "T13n0397_040:0269a08": "眾。」時頻婆娑羅王隨從眷屬有無量億諸眾",
    "T13n0397_040:0269a09": "生等，異口同音復白佛言：「如是，世尊！亦願如",
    "T13n0397_040:0269a10": "來示現我等諸佛境界，過去所行福德莊嚴離",
    "T13n0397_040:0269a11": "障礙事，我等見已發歡喜心。」",
    "T13n0397_040:0269a12": "爾時，世尊告阿若憍陳如：「汝等大眾、在家、出",
    "T13n0397_040:0269a13": "家、聲聞弟子，皆各繫念深心思惟，以自善根",
    "T13n0397_040:0269a14": "力入於禪定，我於今者亦欲入於如來三昧。」",
    "T13n0397_040:0269a15": "當于爾時，此佛剎中天、龍、夜叉，乃至一切人及",
    "T13n0397_040:0269a16": "非人，或有見四諦者，或有得順忍者，或於三",
    "T13n0397_040:0269a17": "乘得不退者，如是眾生皆結加坐亦入禪定。",
    "T13n0397_040:0269a18": "復有眾生於三寶中得信敬心，亦復如是入",
    "T13n0397_040:0269a19": "於禪定。爾時，世尊即入一切如來境界日月",
    "T13n0397_040:0269a20": "三昧，行智廣大悉能遍覆一切虛空，能令一",
    "T13n0397_040:0269a21": "切智慧眾生皆生歡喜。如是三昧不可計量",
    "T13n0397_040:0269a22": "不可覩見，非諸聲聞及辟支佛，乃至十方恒",
    "T13n0397_040:0269a23": "河沙等補處菩薩之所能知，唯佛如來乃能",
    "T13n0397_040:0269a24": "得之，是名如來境界三昧。如來如是入三昧",
    "T13n0397_040:0269a25": "已，此娑婆世界三千大千百億四天下，百億",
    "T13n0397_040:0269a26": "須彌山，百億日月乃至百億諸有頂天，皆悉",
    "T13n0397_040:0269a27": "影現入佛身中。如是娑婆世界一切佛剎入",
    "T13n0397_040:0269a28": "佛身已，其中所有一切眾生——地獄餓鬼及以",
    "T13n0397_040:0269a29": "畜生，或天、或人——彼諸眾生或身、或心，有苦",
    "T13n0397_040:0269b01": "受者皆得除滅，一切自在悉生歡喜，譬如比",
    "T13n0397_040:0269b02": "丘入第三禪得具足樂。爾時，一切諸大菩薩",
    "T13n0397_040:0269b03": "摩訶薩眾，先在座中入三昧者皆從定起，從",
    "T13n0397_040:0269b04": "定起已見佛光明，見光明已自所有光尋滅",
    "T13n0397_040:0269b05": "不現。如是聲聞及佛弟子，乃至一切諸天、人",
    "T13n0397_040:0269b06": "眾入禪定者各各皆起。彼諸大眾身心得樂，",
    "T13n0397_040:0269b07": "譬如比丘入第三禪。爾時，一切無量眾生生",
    "T13n0397_040:0269b08": "大歡喜，踊躍無量不可思議未曾聞見。又其",
    "T13n0397_040:0269b09": "六根一切清淨現佛身中，或坐、或行、或住、或",
    "T13n0397_040:0269b10": "臥，復見如來一一毛孔出無量光。譬如十方",
    "T13n0397_040:0269b11": "恒河沙等日月光明，亦如一切恒河沙等大",
    "T13n0397_040:0269b12": "摩尼珠，亦如恒河沙等十地菩薩摩訶薩眾，",
    "T13n0397_040:0269b13": "一時普放大焰光明。如是光明悉能遍照十",
    "T13n0397_040:0269b14": "方佛土，如是如來一一毛孔所出光明，處處",
    "T13n0397_040:0269b15": "皆滿於十方剎最為殊勝。爾時，十方一切諸",
    "T13n0397_040:0269b16": "佛，於其剎中自在而住，各為大眾異口同音",
    "T13n0397_040:0269b17": "稱讚我名，說於此偈：",
    "T13n0397_040:0269b18": "「汝觀具足功德滿，　　憐彼一切諸眾生，",
    "T13n0397_040:0269b19": "智慧大力能拔除，　　釋迦如來勝中最。",
    "T13n0397_040:0269b20": "慈悲心故放此光，　　一切佛剎皆充滿，",
    "T13n0397_040:0269b21": "又愍是諸眾生故，　　令其悉現於身中。",
    "T13n0397_040:0269b22": "一一佛剎滿光明，　　眾生見者皆歡喜，",
    "T13n0397_040:0269b23": "發心清淨悉牢固，　　得勝無上實菩提。",
    "T13n0397_040:0269b24": "汝等若有得神通，　　一切宜應急疾往，",
    "T13n0397_040:0269b25": "恭敬接足稽首禮，　　釋迦師子最勝尊。",
    "T13n0397_040:0269b26": "若有未得神通者，　　向彼低頭遙禮拜，",
    "T13n0397_040:0269b27": "速起菩提真智念，　　得見牟尼正覺身。」",
    "T13n0397_040:0269b28": "爾時，十方一切諸佛各於其國說如是偈，慈",
    "T13n0397_040:0269b29": "悲教化諸眾生故。又以如來過去修行願力",
    "T13n0397_040:0269c01": "莊嚴具足滿故，彼諸佛剎一一如來，亦有無",
    "T13n0397_040:0269c02": "量恒河沙等諸大菩薩摩訶薩眾，并大弟子、聲",
    "T13n0397_040:0269c03": "聞比丘，復有無量億恒河沙諸天，及龍、夜叉、",
    "T13n0397_040:0269c04": "乾闥婆、阿修羅、迦樓羅、緊陀羅、摩睺羅伽等，",
    "T13n0397_040:0269c05": "無量大眾圍遶彼佛，各乘神通俱來詣此娑",
    "T13n0397_040:0269c06": "婆世界。到此剎已向於如來，頭面接足右遶",
    "T13n0397_040:0269c07": "三匝。右遶畢已，各齎持來一切所有種種寶",
    "T13n0397_040:0269c08": "物、種種寶衣、種種袈裟、種種瓔珞、種種幡蓋、種",
    "T13n0397_040:0269c09": "種雜華、種種熏香、種種塗香、種種音樂、種種讚",
    "T13n0397_040:0269c10": "歎、種種歌舞供養如來。設供養已，與其眷屬",
    "T13n0397_040:0269c11": "各還所住。時諸眾生在娑婆界佛身中者，皆",
    "T13n0397_040:0269c12": "悉見之。見已歡喜，復受無量無邊快樂。又諸",
    "T13n0397_040:0269c13": "眾生得見十方一切諸佛，於其剎土坐金剛",
    "T13n0397_040:0269c14": "座而演說法。又見諸佛各各剎中於自坐處，",
    "T13n0397_040:0269c15": "為諸眾生說此世界釋迦如來一切功德，有",
    "T13n0397_040:0269c16": "大名稱大智慧力，福德莊嚴，具大精進大慈",
    "T13n0397_040:0269c17": "悲力教化眾生。彼諸剎中無量阿僧祇恒河",
    "T13n0397_040:0269c18": "沙等眾生，發阿耨多羅三藐三菩提心，於自",
    "T13n0397_040:0269c19": "剎中得受記別，無量眾生於緣覺乘得受記",
    "T13n0397_040:0269c20": "別。彼諸大眾亦見此土一切眾生入於佛身，",
    "T13n0397_040:0269c21": "亦得如是受於記別。其中眾生或有受樂或",
    "T13n0397_040:0269c22": "有受苦，一切皆現釋迦如來身內住止。若空",
    "T13n0397_040:0269c23": "五濁佛剎眾生得見如來，及見十方無量無",
    "T13n0397_040:0269c24": "數說法諸佛，一一如來各有無量無數眾生",
    "T13n0397_040:0269c25": "恭敬圍遶，見已起大愛敬生歡喜心。彼諸眾",
    "T13n0397_040:0269c26": "生一切身中，所有惡受悉得除捨安隱快樂。",
    "T13n0397_040:0269c27": "若不空五濁剎者，十地菩薩摩訶薩等，教化",
    "T13n0397_040:0269c28": "眾生故，隨何剎中得見於佛。見已生信，得信",
    "T13n0397_040:0269c29": "心已聽受妙法。彼諸菩薩各於彼處化作佛",
    "T13n0397_040:0270a01": "身，以一音聲滿一切剎，各各異口同說偈言：",
    "T13n0397_040:0270a02": "「十方諸佛同一乘，　　成就善根故來此，",
    "T13n0397_040:0270a03": "離佛及餘菩薩眾，　　更無如是大德人。",
    "T13n0397_040:0270a04": "汝等一一諸眾生，　　速發菩提無上道，",
    "T13n0397_040:0270a05": "若不勇猛勤精進，　　流轉苦海無出期。",
    "T13n0397_040:0270a06": "汝等宜應一切來，　　速隨於我相逐往，",
    "T13n0397_040:0270a07": "供養人中釋師子，　　頂禮右遶彼世尊。」",
    "T13n0397_040:0270a08": "時諸菩薩摩訶薩等化作佛身說此偈已，各",
    "T13n0397_040:0270a09": "與無量無邊恒河沙數得神通力一切眾生",
    "T13n0397_040:0270a10": "俱來詣此，見釋迦牟尼佛，見已右遶三匝。遶",
    "T13n0397_040:0270a11": "已各持齎來，種種寶物、種種寶衣、種種音聲、種",
    "T13n0397_040:0270a12": "種歌舞，以用供養釋迦如來。供養畢已，悉發",
    "T13n0397_040:0270a13": "阿耨多羅三藐三菩提心。或有眾生於辟支",
    "T13n0397_040:0270a14": "佛乘而發願者，如是悉得不退轉道。彼諸眾",
    "T13n0397_040:0270a15": "生又皆各各得種種忍、種種陀羅尼、種種善",
    "T13n0397_040:0270a16": "根，得已各還本剎。或有菩薩化作辟支佛身，",
    "T13n0397_040:0270a17": "或復化作阿羅漢身，或復化作梵天王身，或",
    "T13n0397_040:0270a18": "復化作帝釋天身，或復化作四天王身，或復",
    "T13n0397_040:0270a19": "化作那羅延身，或復化作摩醯首羅，或復化",
    "T13n0397_040:0270a20": "作自在天身，或復化作星宿天身，或復化作",
    "T13n0397_040:0270a21": "阿修羅身，或復化作轉輪聖王，如是種種龍",
    "T13n0397_040:0270a22": "身鬼身，隨所在處佛剎之中。若有眾生樂見",
    "T13n0397_040:0270a23": "阿羅漢身，見羅漢已歡喜受法。彼諸菩薩摩",
    "T13n0397_040:0270a24": "訶薩等，為欲教化諸眾生故，即於彼中作羅",
    "T13n0397_040:0270a25": "漢身，為彼眾生說種種法。彼諸眾生見大光",
    "T13n0397_040:0270a26": "明及釋迦佛，得見佛已心中愛敬生大歡喜，",
    "T13n0397_040:0270a27": "具足六根滿一切願，惡業皆盡悉樂受生。又",
    "T13n0397_040:0270a28": "彼菩薩摩訶薩等，於佛剎中化作如是阿羅",
    "T13n0397_040:0270a29": "漢身，說法教化大福德聚，具足成就善根力",
    "T13n0397_040:0270b01": "故，能以一音遍一切剎，作諸言辭說如是偈：",
    "T13n0397_040:0270b02": "「眾生久處流轉中，　　愚癡不知出要道，",
    "T13n0397_040:0270b03": "以諸種種罪業故，　　得此生死苦惱身，",
    "T13n0397_040:0270b04": "是故應速捨惡心，　　邪見顛倒諸煩惱。",
    "T13n0397_040:0270b05": "早度有流到彼岸，　　云何汝等不覺知？",
    "T13n0397_040:0270b06": "難見導師今已見，　　難得人身今已得，",
    "T13n0397_040:0270b07": "難遇善友今逢值，　　難聞正法今得聞，",
    "T13n0397_040:0270b08": "是故汝等應至心，　　速發無上菩提道，",
    "T13n0397_040:0270b09": "出離一切生死獄，　　證佛微妙功德身。",
    "T13n0397_040:0270b10": "若能永離兩種邪，　　所謂斷常等二見，",
    "T13n0397_040:0270b11": "知於一切行無我，　　如是名入正觀門。",
    "T13n0397_040:0270b12": "愛行取入有於生，　　智水洗除悉令淨，",
    "T13n0397_040:0270b13": "同共往詣娑婆國，　　恭敬供養釋師子。」",
    "T13n0397_040:0270b14": "時諸菩薩摩訶薩等如是化作阿羅漢身說",
    "T13n0397_040:0270b15": "此偈已，與於無量恒河沙等得神通力一切眾",
    "T13n0397_040:0270b16": "生，俱共發引來到此剎。到已頭面頂禮釋迦",
    "T13n0397_040:0270b17": "牟尼如來并其眷屬，恭敬圍遶三匝佛已，出",
    "T13n0397_040:0270b18": "所齎來種種寶物、種種寶衣、種種袈裟、種種瓔",
    "T13n0397_040:0270b19": "珞、種種傘蓋、種種幢幡、種種寶華、種種寶香、種",
    "T13n0397_040:0270b20": "種音樂偈讚歌舞，以用供養釋迦如來。供養",
    "T13n0397_040:0270b21": "畢已各還自剎，到自剎已坐於自座，各為於",
    "T13n0397_040:0270b22": "己眾稱楊讚說釋迦如來，作如是言：「釋迦如",
    "T13n0397_040:0270b23": "來，憐愍教化一切眾生，能與眾生一切利益。」",
    "T13n0397_040:0270b24": "是諸菩薩各自眾中如是稱說，彼眾聞已悉",
    "T13n0397_040:0270b25": "皆讚歎釋迦如來，既讚歎已無量無數阿僧",
    "T13n0397_040:0270b26": "祇眾生，發阿耨多羅三藐三菩提心。或復有",
    "T13n0397_040:0270b27": "於辟支佛乘而發心者，或復有於聲聞乘中",
    "T13n0397_040:0270b28": "而發心者，各各乘中得不退道。有得種種陀",
    "T13n0397_040:0270b29": "羅尼忍種種善根，亦見此土娑婆佛剎諸眾",
    "T13n0397_040:0270c01": "生等入釋迦如來身中。是諸眾生見此不可",
    "T13n0397_040:0270c02": "思議神德變已，無量阿僧祗恒河沙等眾生，",
    "T13n0397_040:0270c03": "皆發阿耨多羅三藐三菩提心。其中或有發",
    "T13n0397_040:0270c04": "聲聞辟支佛心者，各於自乘得不退轉；或有",
    "T13n0397_040:0270c05": "作於轉輪聖王微妙之身得受記別。",
    "T13n0397_040:0270c06": "大方等大集經卷第四十"
}