{
    "T17n0755_001:0588c08": "佛說淨意優婆塞所問經",
    "T17n0755_001:0588c10": "西天譯經三藏朝奉大夫",
    "T17n0755_001:0588c11": "試光祿卿傳法大師賜紫",
    "T17n0755_001:0588c12": "臣施護奉　詔譯",
    "T17n0755_001:0588c13": "如是我聞：一時，佛在舍衛國祇樹給孤獨園，",
    "T17n0755_001:0588c14": "與大眾俱。是時，城中有一族姓兜泥耶子，名",
    "T17n0755_001:0588c15": "曰淨意，來詣佛所。到佛所已，見佛相好，心生",
    "T17n0755_001:0588c16": "歡喜種種稱讚，合掌恭敬禮佛足已，退住一",
    "T17n0755_001:0588c17": "面。",
    "T17n0755_001:0588c18": "時，淨意兜泥耶子，前白佛言：「世尊！我有少法，",
    "T17n0755_001:0588c19": "欲伸請問，願佛世尊聽許我說。」",
    "T17n0755_001:0588c20": "佛言：「淨意！隨有所疑，今恣汝問，佛當一一為",
    "T17n0755_001:0588c21": "汝開決。」",
    "T17n0755_001:0588c22": "爾時，淨意兜泥耶子白佛言：「世尊！我見世間",
    "T17n0755_001:0588c23": "一切人眾，種種行相而各差別，或見有人得",
    "T17n0755_001:0588c24": "長壽者，有短壽者；有多病者，有少病者；有端",
    "T17n0755_001:0588c25": "正者，有醜陋者；有如意者，有不如意者；有生",
    "T17n0755_001:0588c26": "下族者，有生上族者；有富貴者，有貧窮者；有",
    "T17n0755_001:0588c27": "愚癡者，有智慧者，如是等類，種種差別。以何",
    "T17n0755_001:0588c28": "因緣，報應如是？願佛世尊為我宣說。」",
    "T17n0755_001:0588c29": "佛言：「淨意！汝今當知世間眾生，所作因行",
    "T17n0755_001:0589a01": "有差別故，其所得果而各有異。」時，淨意兜泥",
    "T17n0755_001:0589a02": "耶子復白佛言：「世尊！如佛所言因果差別，願",
    "T17n0755_001:0589a03": "佛世尊略為開示、若廣說者。我於是義，不能",
    "T17n0755_001:0589a04": "解了。」佛言：「淨意！汝當諦聽如善作意，今為汝",
    "T17n0755_001:0589a05": "說。」是時，淨意兜泥耶子受教而聽。佛言：「淨",
    "T17n0755_001:0589a06": "意！汝今當知，世間一類男子、女人心懷惡毒，",
    "T17n0755_001:0589a07": "或時持刀、或時執杖，伺求方便殺害生命，無",
    "T17n0755_001:0589a08": "悲愍心不生慚愧，或自手殺、或教他殺。由此",
    "T17n0755_001:0589a09": "因緣，身壞命終墮在惡趣，受地獄苦。地獄報",
    "T17n0755_001:0589a10": "盡縱得為人，在在所生壽命短促。淨意當",
    "T17n0755_001:0589a11": "知，由殺命因，獲短壽果。",
    "T17n0755_001:0589a12": "「復次，淨意！世間一類男子、女人心無惡毒，不",
    "T17n0755_001:0589a13": "持刀杖不殺生命，具悲愍心有大慚愧。由此",
    "T17n0755_001:0589a14": "因緣，身壞命終得生善趣，受天人身。天中報",
    "T17n0755_001:0589a15": "盡來生人間，在在所生壽命長遠。淨意當",
    "T17n0755_001:0589a16": "知，由不殺因，感長壽果。",
    "T17n0755_001:0589a17": "「復次，淨意！世間一類男子、女人，或時執持杖、",
    "T17n0755_001:0589a18": "木、瓦、石打擲有情，或復自手觸惱於人。由此",
    "T17n0755_001:0589a19": "因緣，身壞命終墮在惡趣，受地獄苦。地獄報",
    "T17n0755_001:0589a20": "盡縱得為人，在在所生多諸疾病。淨意當",
    "T17n0755_001:0589a21": "知，由惱害因，感多病果。",
    "T17n0755_001:0589a22": "「復次，淨意，世間一類男子、女人，不持杖、木、瓦、",
    "T17n0755_001:0589a23": "石打擲有情，不以自手觸惱於人。由此因緣，",
    "T17n0755_001:0589a24": "身壞命終得生善趣，受天人身。天中報盡來",
    "T17n0755_001:0589a25": "生人間，在在所生少諸疾病。淨意當知，由不",
    "T17n0755_001:0589a26": "惱害因，感少病果。",
    "T17n0755_001:0589a27": "「復次，淨意！世間一類男子、女人，常起忿恨瞋",
    "T17n0755_001:0589a28": "恚之心，生諸過失。由此因緣，身壞命終墮在",
    "T17n0755_001:0589a29": "惡趣，受地獄苦。地獄報盡縱得為人，在在所",
    "T17n0755_001:0589b01": "生相貌醜陋。淨意當知，由忿恚因，感醜陋",
    "T17n0755_001:0589b02": "果。",
    "T17n0755_001:0589b03": "「復次，淨意！世間一類男子、女人，不起忿恨瞋",
    "T17n0755_001:0589b04": "恚之心，不生過失。由此因緣，身壞命終得生",
    "T17n0755_001:0589b05": "善趣，受天人身。天中報盡來生人間，在在",
    "T17n0755_001:0589b06": "所生相貌端正。淨意當知，由不忿恚因，感端",
    "T17n0755_001:0589b07": "正果。",
    "T17n0755_001:0589b08": "「復次，淨意！世間一類男子、女人，若見他人所",
    "T17n0755_001:0589b09": "有利養，乃至名聞諸可意事，即以方便而為",
    "T17n0755_001:0589b10": "障礙，不令他得。由此因緣，身壞命終墮在惡",
    "T17n0755_001:0589b11": "趣，受地獄苦。地獄報盡縱得為人，在在所",
    "T17n0755_001:0589b12": "生，凡所施作皆不如意。淨意當知，由障可",
    "T17n0755_001:0589b13": "意事因，感不如意果。",
    "T17n0755_001:0589b14": "「復次，淨意！世間一類男子、女人，若見他人所",
    "T17n0755_001:0589b15": "有利養，乃至名聞諸可意事，不以方便而為",
    "T17n0755_001:0589b16": "障礙，欲令他得。由此因緣，身壞命終得生善",
    "T17n0755_001:0589b17": "趣，受天人身。天中報盡來生人間，在在所",
    "T17n0755_001:0589b18": "生，凡所施作悉得如意。淨意當知，由不障他",
    "T17n0755_001:0589b19": "可意事因，感如意果。",
    "T17n0755_001:0589b20": "「復次，淨意！世間一類男子、女人，於他人所應",
    "T17n0755_001:0589b21": "尊重者而不尊重，所應恭敬而不恭敬，所應",
    "T17n0755_001:0589b22": "供養而不供養，常起我慢，自高其心。由此因",
    "T17n0755_001:0589b23": "緣，身壞命終墮在惡趣，受地獄苦。地獄報",
    "T17n0755_001:0589b24": "盡縱得為人，在在所生，常生下族。淨意當",
    "T17n0755_001:0589b25": "知，由起我慢自高為因，感下族果。",
    "T17n0755_001:0589b26": "「復次，淨意！世間一類男子、女人，於他人所應",
    "T17n0755_001:0589b27": "尊重者即起尊重，所應恭敬即起恭敬，所應",
    "T17n0755_001:0589b28": "供養即當供養，不起我慢自高之心。由此因",
    "T17n0755_001:0589b29": "緣，身壞命終得生善趣，受天人身。天中報",
    "T17n0755_001:0589c01": "盡來生人間，在在所生，常生上族。淨意當",
    "T17n0755_001:0589c02": "知，由不起我慢自高為因，感上族果。",
    "T17n0755_001:0589c03": "「復次，淨意！世間一類男子、女人，其心慳悋，不",
    "T17n0755_001:0589c04": "以飲食、衣服、臥具、醫藥、住舍、床座，乃至不以",
    "T17n0755_001:0589c05": "塗香、末香，施諸沙門、婆羅門等。由此因緣，身",
    "T17n0755_001:0589c06": "壞命終墮在惡趣，受地獄苦。地獄報盡縱得",
    "T17n0755_001:0589c07": "為人，在在所生貧窮闕乏。淨意當知，由慳悋",
    "T17n0755_001:0589c08": "因，感貧窮果。",
    "T17n0755_001:0589c09": "「復次，淨意！世間一類男子、女人，心不慳悋，常",
    "T17n0755_001:0589c10": "以飲食、衣服、臥具、醫藥、住舍、床座，乃至塗香、",
    "T17n0755_001:0589c11": "末香，施諸沙門、婆羅門等。由此因緣，身壞命",
    "T17n0755_001:0589c12": "終得生善趣，受天人身。天中報盡來生人",
    "T17n0755_001:0589c13": "間，在在所生富貴自在。淨意當知，由不慳",
    "T17n0755_001:0589c14": "悋因，感富貴果。",
    "T17n0755_001:0589c15": "「復次，淨意！世間一類男子、女人，心不愛樂正",
    "T17n0755_001:0589c16": "法經典，又復不於沙門、婆羅門所請問諸義：",
    "T17n0755_001:0589c17": "何者是善？何者不善？何者應發起？何者不應",
    "T17n0755_001:0589c18": "發起？何者應行？何者不應行？不能如是請問",
    "T17n0755_001:0589c19": "開決。由此因緣，身壞命終墮在惡趣，受地獄",
    "T17n0755_001:0589c20": "苦。地獄報盡縱得為人，在在所生愚癡無",
    "T17n0755_001:0589c21": "智。淨意當知，由不樂法、不問法因，感愚癡",
    "T17n0755_001:0589c22": "果。",
    "T17n0755_001:0589c23": "「復次，淨意！世間一類男子、女人，心常愛樂正",
    "T17n0755_001:0589c24": "法經典，又復能於沙門、婆羅門所請問諸義：",
    "T17n0755_001:0589c25": "何者是善？何者不善？何者應發起？何者不應",
    "T17n0755_001:0589c26": "發起？何者應行？何者不應行？而能如是請問",
    "T17n0755_001:0589c27": "開決。由此因緣，身壞命終得生善趣，受天人",
    "T17n0755_001:0589c28": "身。天中報盡來生人間，在在所生具大智",
    "T17n0755_001:0589c29": "慧。淨意當知，由愛樂法、請問法因，感智慧",
    "T17n0755_001:0590a01": "果。",
    "T17n0755_001:0590a02": "「復次，淨意！如我上說，如是因果種種差別。是",
    "T17n0755_001:0590a03": "故當知，短壽因得短壽果，長壽因得長壽果；",
    "T17n0755_001:0590a04": "多病因得多病果，少病因得少病果；醜陋因",
    "T17n0755_001:0590a05": "得醜陋果，端正因得端正果；不如意因得不",
    "T17n0755_001:0590a06": "如意果，如意因得如意果；下族因得下族果，",
    "T17n0755_001:0590a07": "上族因得上族果；貧窮因得貧窮果，富貴因",
    "T17n0755_001:0590a08": "得富貴果；愚癡因得愚癡果，智慧因得智慧",
    "T17n0755_001:0590a09": "果。淨意！是故汝今如實了知，短壽因果是佛",
    "T17n0755_001:0590a10": "所說，長壽因果是佛所說，多病因果是佛所",
    "T17n0755_001:0590a11": "說，少病因果是佛所說，醜陋因果是佛所",
    "T17n0755_001:0590a12": "說，端正因果是佛所說，不如意因果是佛",
    "T17n0755_001:0590a13": "所說，如意因果是佛所說，下族因果是佛所",
    "T17n0755_001:0590a14": "說，上族因果是佛所說，貧窮因果是佛所",
    "T17n0755_001:0590a15": "說，富貴因果是佛所說，愚癡因果是佛所",
    "T17n0755_001:0590a16": "說，智慧因果是佛所說，是故智者如說而行。",
    "T17n0755_001:0590a17": "「淨意當知，佛說長壽為勝善報，少病為勝善",
    "T17n0755_001:0590a18": "報，端正為勝善報，如意為勝善報，上族為勝",
    "T17n0755_001:0590a19": "善報，富貴為勝善報，智慧為勝善報。淨意！如",
    "T17n0755_001:0590a20": "是等法是佛所說，汝當修學。」",
    "T17n0755_001:0590a21": "爾時，淨意兜泥耶子聞是法已，心生歡喜，白",
    "T17n0755_001:0590a22": "佛言：「世尊！譬如世間諸黑闇處，不能通達所",
    "T17n0755_001:0590a23": "行之道，雖有眼目不能觀照。若有智者持以",
    "T17n0755_001:0590a24": "燈炬，彼所行道悉能通達。世尊亦復如是，善",
    "T17n0755_001:0590a25": "說正法破諸無智，而能一一分別諸法。是善，",
    "T17n0755_001:0590a26": "是不善；是應發起，是不應發起；是所應行，是",
    "T17n0755_001:0590a27": "不應行。如是等法，唯佛如來、應供、正等正覺",
    "T17n0755_001:0590a28": "出現世間能善宣說。我於今日快得善利，我",
    "T17n0755_001:0590a29": "今歸佛、歸法、歸苾芻僧，持不殺等戒，為優婆",
    "T17n0755_001:0590b01": "塞。願佛世尊攝受於我。」佛言：「善哉！今攝受",
    "T17n0755_001:0590b02": "汝。」",
    "T17n0755_001:0590b03": "時，淨意優婆塞，即白佛言：「世尊！今此舍衛",
    "T17n0755_001:0590b04": "城中諸族姓子，若聞是事，咸應念言：『兜泥耶",
    "T17n0755_001:0590b05": "子於長夜中，善為眾生利益開導。』」爾時，淨意",
    "T17n0755_001:0590b06": "優婆塞作是語已，禮佛而退。",
    "T17n0755_001:0590b07": "佛說淨意優婆塞所問經"
}