{
    "T49n2035_048:0430c19": "佛祖統紀卷第四十八",
    "T49n2035_048:0430c21": "宋咸淳四明東湖沙門志磐撰",
    "T49n2035_048:0430c22": "法運通塞志第十七之十五",
    "T49n2035_048:0430c23": "寧宗(光宗子。母慈懿皇后李氏十月十九日瑞慶節　永茂陵)",
    "T49n2035_048:0430c24": "慶元三年。荊門軍申忠翌郎趙善瑩狀。當陽",
    "T49n2035_048:0430c25": "縣玉泉山景德禪寺為隋智者禪師開山道",
    "T49n2035_048:0430c26": "場。蜀將軍關王奉智者為師。祈禱屢應。乞",
    "T49n2035_048:0430c27": "賜加封。勅宣賜靈惠大師。",
    "T49n2035_048:0430c28": "嘉泰二年。餘杭南山白雲庵道民。沈智元。乞",
    "T49n2035_048:0430c29": "賜勅額。臣寮言。道民者。遊墮不逞。喫菜",
    "T49n2035_048:0431a01": "事魔。所謂姦民者也。自植黨與十百為群。",
    "T49n2035_048:0431a02": "挾持妖教聾瞽愚俗。或以修路建橋為",
    "T49n2035_048:0431a03": "名。或效誦經焚香為會。夜聚曉散男女無",
    "T49n2035_048:0431a04": "別。所至各有渠魁相統。遇有諍訟合謀",
    "T49n2035_048:0431a05": "并力。厚啖胥吏志在必勝。假名興造自",
    "T49n2035_048:0431a06": "豐囊囊。創置私庵以為逋逃淵藪。智元偽",
    "T49n2035_048:0431a07": "民之魁。左道惑眾。揆之國法罪不勝誅。張",
    "T49n2035_048:0431a08": "枃帥京之日。屢與隣寺互論已判。道人",
    "T49n2035_048:0431a09": "私庵合照前降指揮拆除。今智元又敢妄叩",
    "T49n2035_048:0431a10": "天閽玩侮朝廷。若此為甚。昔傳五斗米道",
    "T49n2035_048:0431a11": "者。始託黃老分遣弟子。周遊四方轉相誑",
    "T49n2035_048:0431a12": "誘。其後數十萬眾。同日竊發漢室遂微。今此",
    "T49n2035_048:0431a13": "曹若不防閑。何所不至。欲下臨安府將智",
    "T49n2035_048:0431a14": "元等重行編竄。籍其物業以為傳習魔",
    "T49n2035_048:0431a15": "法。玩視典憲者之戒。寄居勢家認為己產。",
    "T49n2035_048:0431a16": "蓋庇執占者。臺諫指名以奏。制可。",
    "T49n2035_048:0431a17": "述曰。嘗考夷堅志云。喫菜事魔三山尤",
    "T49n2035_048:0431a18": "熾。為首者紫帽寬衫。婦人黑冠白服。稱",
    "T49n2035_048:0431a19": "為明教會。所事佛衣白。引經中所謂白",
    "T49n2035_048:0431a20": "佛言世尊。取金剛經一佛二佛三四五佛。",
    "T49n2035_048:0431a21": "以為第五佛。又名末摩尼。采化胡經乘",
    "T49n2035_048:0431a22": "自然光明道氣飛入西那玉界蘇鄰國",
    "T49n2035_048:0431a23": "中降誕玉宮為太子出家稱末摩尼。",
    "T49n2035_048:0431a24": "以自表證其經名二宗三際。二宗者。明與",
    "T49n2035_048:0431a25": "暗也。三際者。過去未來現在也。大中祥",
    "T49n2035_048:0431a26": "符興道藏。富人林世長。賂主者使編入",
    "T49n2035_048:0431a27": "藏。安於亳州明道宮。復假稱白樂天詩",
    "T49n2035_048:0431a28": "云。靜覽蘇鄰傳。摩尼道可驚。二宗陳寂",
    "T49n2035_048:0431a29": "默。五佛繼光明。日月為資敬。乾坤認所",
    "T49n2035_048:0431b01": "生。若論齋絜志。釋子好齊名。以此八句",
    "T49n2035_048:0431b02": "表於經首。其修持者正午一食。裸屍以葬。",
    "T49n2035_048:0431b03": "以七時作禮。蓋黃巾之遺習也(嘗檢樂天長慶集。即無",
    "T49n2035_048:0431b04": "蘇鄰之詩。樂天知佛。豈應為此不典之詞)。",
    "T49n2035_048:0431b05": "嘉定四年閏二月。丞相錢象祖薨於天台里",
    "T49n2035_048:0431b06": "第。象祖之守金陵。嘗問道於保寧全無用。",
    "T49n2035_048:0431b07": "後於鄉州建接待十所。皆以淨土極樂名",
    "T49n2035_048:0431b08": "之。創止菴高僧寮為談道之處。自左相辭",
    "T49n2035_048:0431b09": "歸。益修淨業。是月得微疾。僧有問起居",
    "T49n2035_048:0431b10": "者。則曰。不貪生不怖死。不生天不生人。",
    "T49n2035_048:0431b11": "唯當往生淨土耳。言訖趺坐而化。時天鼓",
    "T49n2035_048:0431b12": "震響異香芬郁。未終之前。郡人子女同夢空",
    "T49n2035_048:0431b13": "中聲云。錢丞相當生西方蓮宮為慈濟菩",
    "T49n2035_048:0431b14": "薩。",
    "T49n2035_048:0431b15": "理宗(嘉定十四年。詔以太祖下十一世與莒。賜名貴誠。立為皇弟沂靖惠王。後十七年封成國公。受",
    "T49n2035_048:0431b16": "遺詔即帝位。正月五日天基節)",
    "T49n2035_048:0431b17": "寶慶二年。勅天申萬壽圓覺寺。改為天台",
    "T49n2035_048:0431b18": "教。以師贊法師主之。",
    "T49n2035_048:0431b19": "淳佑六年十一月。臨安明慶聞思律師奏。南",
    "T49n2035_048:0431b20": "山澄照律師戒疏業疏事鈔等。并大智律師",
    "T49n2035_048:0431b21": "述三部諸記。共七十三卷。乞附入大藏。制",
    "T49n2035_048:0431b22": "可。績據省部下諸郡經坊。鏤板頒行。",
    "T49n2035_048:0431b23": "淳佑十年三月。臣寮上言。國家優禮元勳大",
    "T49n2035_048:0431b24": "臣近貴戚里。聽陳乞守墳寺額。蓋謂自造",
    "T49n2035_048:0431b25": "屋宇自置田產。欲以資薦祖父。因與之額。",
    "T49n2035_048:0431b26": "故大觀降旨。不許近臣指射有額寺院。充",
    "T49n2035_048:0431b27": "守墳功德。及紹興新書。不許指射有額寺",
    "T49n2035_048:0431b28": "院。著在令甲。凡勳臣戚里有功德院。止是",
    "T49n2035_048:0431b29": "賜額蠲免科敷之類。聽從本家請僧住持。",
    "T49n2035_048:0431c01": "初非以國家有額寺院與之。邇年士夫一",
    "T49n2035_048:0431c02": "登政府。便萌規利指射名剎。改充功德",
    "T49n2035_048:0431c03": "侵奪田產。如置一莊。子弟無狀多受庸僧",
    "T49n2035_048:0431c04": "財賄。用為住持。米鹽薪炭隨時供納。以一",
    "T49n2035_048:0431c05": "寺而養一家。其為污辱祖宗多矣。況宰執",
    "T49n2035_048:0431c06": "之家所在為多。若人占數寺。則國家名剎所",
    "T49n2035_048:0431c07": "餘無幾。官中一有科需。則必均諸人戶。豈",
    "T49n2035_048:0431c08": "不重為民害。臣愚欲望睿旨申嚴舊制應",
    "T49n2035_048:0431c09": "指占勅額寺院並與追正。仍從官司請僧。",
    "T49n2035_048:0431c10": "庶以杜絕私家交通寺院賄貨之弊。制可。",
    "T49n2035_048:0431c11": "天台沙門思廉。致書於杜清獻公曰。佛",
    "T49n2035_048:0431c12": "囑國君大臣護持佛法。而反破壞佛法",
    "T49n2035_048:0431c13": "者。有一事最為要。朝廷立法。許大臣為",
    "T49n2035_048:0431c14": "祖父以家財造寺乞額。所以薦福為",
    "T49n2035_048:0431c15": "先亡也。今昧者為之則不然。以祖父玉",
    "T49n2035_048:0431c16": "體之重。不能捐財買山。既已奪取僧藍",
    "T49n2035_048:0431c17": "之地以為墳。而又欲影占數寺稱為功",
    "T49n2035_048:0431c18": "德。舉寺中所有諸物而有之。今日發米",
    "T49n2035_048:0431c19": "明日發茶筍。又明日發柴炭。又明日發竹",
    "T49n2035_048:0431c20": "木。甚至於月奉水陸之珍。一有亡僧則",
    "T49n2035_048:0431c21": "必掩取其物。歸之私帑。嘗聞時貴之言",
    "T49n2035_048:0431c22": "曰。請過功德一鍼一草皆我家之物。哀哉。",
    "T49n2035_048:0431c23": "彼誠不知常住物業亡僧財物皆屬三寶。",
    "T49n2035_048:0431c24": "侵奪之者。若主若僕必招苦報。其於安",
    "T49n2035_048:0431c25": "厝祖父之體魄。寧不貽三塗之惡報乎。",
    "T49n2035_048:0431c26": "吁占奪伽藍欺君也。葬父僧地陷父也。",
    "T49n2035_048:0431c27": "自為不法賊己也。以不法教子弟。累",
    "T49n2035_048:0431c28": "人也。欺君者不忠。陷父者不孝。賊己",
    "T49n2035_048:0431c29": "者不智。累人者不仁。如此以為人。是誠",
    "T49n2035_048:0432a01": "何人哉。今名勝道場效尤而奪取者幾遍",
    "T49n2035_048:0432a02": "諸郡。一屬功德則使庸繆之輩以居之。",
    "T49n2035_048:0432a03": "方竭力奉承之不暇。又寧能辨清供以",
    "T49n2035_048:0432a04": "安廣眾乎。以故尋師問道者。翩翩南北。",
    "T49n2035_048:0432a05": "但能嗟時事之不然而已。區區愚衷欲望",
    "T49n2035_048:0432a06": "大丞相明察積弊檢準舊法。凡宰執之",
    "T49n2035_048:0432a07": "家。除四明大慈七山。史氏自造請額合格",
    "T49n2035_048:0432a08": "外自餘占奪有額舊寺者。專令臺部置司",
    "T49n2035_048:0432a09": "行下諸郡從實供析悉與拘回。並從所",
    "T49n2035_048:0432a10": "屬州郡給帖住持。仍釐正在前侵占山",
    "T49n2035_048:0432a11": "林屋宇歸還各寺。子弟有敢與住持交",
    "T49n2035_048:0432a12": "通如前侵占者。許雜人密告臺部追捕幹",
    "T49n2035_048:0432a13": "吏斷刺。號令住持勒令罷道。清整法",
    "T49n2035_048:0432a14": "門申明朝憲。誠有在於大丞相奉行之",
    "T49n2035_048:0432a15": "力。不為物論動搖為可耳。云云。",
    "T49n2035_048:0432a16": "端平元年。靈山守愚法師奏。四明延慶法智",
    "T49n2035_048:0432a17": "大師。中興天台一家教觀。所著記鈔二百餘",
    "T49n2035_048:0432a18": "卷。乞入大藏頒行。制可。",
    "T49n2035_048:0432a19": "端平三年。四明沙門海印刪修陸師壽寶珠",
    "T49n2035_048:0432a20": "集。續集淨業有驗者。名淨土往生傳十二",
    "T49n2035_048:0432a21": "卷(志磐刪為淨土立教志。凡三卷。入統紀中。最為簡要)。",
    "T49n2035_048:0432a22": "佛祖統紀卷第四十八(終)"
}