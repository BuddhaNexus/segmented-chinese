{
    "T02n0099_003:0015b07": "雜阿含經卷第三",
    "T02n0099_003:0015b09": "宋天竺三藏求那跋陀羅譯",
    "T02n0099_003:0015b10": "（五九）如是我聞：一時，佛住舍衛國祇樹給孤",
    "T02n0099_003:0015b11": "獨園。爾時，世尊告諸比丘：「有五受陰。云何",
    "T02n0099_003:0015b12": "為五？色受陰，受、想、行、識受陰。觀此五受陰，",
    "T02n0099_003:0015b13": "是生滅法。所謂此色、此色集、此色滅；此受、想、",
    "T02n0099_003:0015b14": "行、識，此識集、此識滅。云何色集？云何色滅？",
    "T02n0099_003:0015b15": "云何受、想、行、識集？云何受、想、行、識滅？愛喜",
    "T02n0099_003:0015b16": "集是色集，愛喜滅是色滅；觸集是受、想、行",
    "T02n0099_003:0015b17": "集，觸滅是受、想、行滅；名色集是識集，名色",
    "T02n0099_003:0015b18": "滅是識滅。比丘！如是色集、色滅，是為色集、",
    "T02n0099_003:0015b19": "色滅；如是受、想、行、識集，受、想、行、識滅，是為",
    "T02n0099_003:0015b20": "受、想、行、識集，受、想、行、識滅。」佛說此經已，時",
    "T02n0099_003:0015b21": "諸比丘聞佛所說，歡喜奉行。",
    "T02n0099_003:0015b22": "（六〇）如是我聞：一時，佛住舍衛國祇樹給孤",
    "T02n0099_003:0015b23": "獨園。爾時，世尊告諸比丘：「有五受陰。何等",
    "T02n0099_003:0015b24": "為五？所謂色受陰，受、想、行、識受陰。善哉，比丘",
    "T02n0099_003:0015b25": "不樂於色，不讚歎色，不取於色，不著於",
    "T02n0099_003:0015b26": "色。善哉，比丘不樂於受、想、行、識，不讚歎",
    "T02n0099_003:0015b27": "識，不取於識，不著於識。所以者何？若比",
    "T02n0099_003:0015b28": "丘不樂於色，不讚歎色，不取於色，不",
    "T02n0099_003:0015b29": "著於色，則於色不樂，心得解脫。如是受、",
    "T02n0099_003:0015c01": "想、行、識，不樂於識，不讚歎識，不取於識，",
    "T02n0099_003:0015c02": "不著於識，則於識不樂，心得解脫，若比",
    "T02n0099_003:0015c03": "丘不樂於色，心得解脫。如是受、想、行、識",
    "T02n0099_003:0015c04": "不樂，心得解脫，不滅不生，平等捨住，正",
    "T02n0099_003:0015c05": "念正智。「彼比丘如是知、如是見者，前際俱",
    "T02n0099_003:0015c06": "見，永盡無餘；前際俱見，永盡無餘已；後際",
    "T02n0099_003:0015c07": "俱見，亦永盡無餘；後際俱見，永盡無餘已；",
    "T02n0099_003:0015c08": "前後際俱見，永盡無餘，無所封著。無所",
    "T02n0099_003:0015c09": "封著者，於諸世間都無所取；無所取者，",
    "T02n0099_003:0015c10": "亦無所求；無所求者，自覺涅槃：『我生已",
    "T02n0099_003:0015c11": "盡，梵行已立，所作已作，自知不受後有。』」",
    "T02n0099_003:0015c12": "佛說此經已，時諸比丘聞佛所說，歡喜奉",
    "T02n0099_003:0015c13": "行。",
    "T02n0099_003:0015c14": "（六一）如是我聞：一時，佛住舍衛國祇樹給孤",
    "T02n0099_003:0015c15": "獨園。爾時，世尊告諸比丘：「有五受陰。何等",
    "T02n0099_003:0015c16": "為五？謂色受陰，受、想、行、識受陰。「云何色受陰？",
    "T02n0099_003:0015c17": "所有色，彼一切四大，及四大所造色，是名",
    "T02n0099_003:0015c18": "為色受陰。復次，彼色是無常、苦、變易之法。",
    "T02n0099_003:0015c19": "若彼色受陰，永斷無餘，究竟捨離、滅盡、離",
    "T02n0099_003:0015c20": "欲、寂、沒，餘色受陰更不相續、不起、不出，",
    "T02n0099_003:0015c21": "是名為妙，是名寂靜，是名捨離一切有",
    "T02n0099_003:0015c22": "餘愛盡、無欲、滅盡、涅槃。「云何受受陰？謂六",
    "T02n0099_003:0015c23": "受身。何等為六？謂眼觸生受，耳、鼻、舌、身、意",
    "T02n0099_003:0015c24": "觸生受，是名受受陰。復次，彼受受陰無常、",
    "T02n0099_003:0015c25": "苦、變易之法，乃至滅盡、涅槃。「云何想受陰？",
    "T02n0099_003:0015c26": "謂六想身。何等為六？謂眼觸生想，乃至意",
    "T02n0099_003:0015c27": "觸生想，是名想受陰。復次，彼想受陰無常、",
    "T02n0099_003:0015c28": "苦、變易之法，乃至滅盡、涅槃。「云何行受陰？",
    "T02n0099_003:0015c29": "謂六思身。何等為六？謂眼觸生思，乃至意",
    "T02n0099_003:0016a01": "觸生思，是名行受陰。復次，彼行受陰無常、",
    "T02n0099_003:0016a02": "苦、變易之法，乃至滅盡、涅槃。「云何識受陰？",
    "T02n0099_003:0016a03": "謂六識身。何等為六？謂眼識身，乃至意識",
    "T02n0099_003:0016a04": "身，是名識受陰。復次，彼識受陰是無常、苦、",
    "T02n0099_003:0016a05": "變易之法，乃至滅盡、涅槃。「比丘！若於此法",
    "T02n0099_003:0016a06": "以智慧思惟、觀察、分別、忍，是名隨信行；超",
    "T02n0099_003:0016a07": "昇離生，越凡夫地，未得須陀洹果，中間不",
    "T02n0099_003:0016a08": "死，必得須陀洹果。「比丘！若於此法增上智",
    "T02n0099_003:0016a09": "慧思惟、觀察、忍，是名隨法行；超昇離生，",
    "T02n0099_003:0016a10": "越凡夫地，未得須陀洹果，中間不死，必得",
    "T02n0099_003:0016a11": "須陀洹果。「比丘！於此法如實正慧等見，三",
    "T02n0099_003:0016a12": "結盡斷知，謂身見、戒取、疑。比丘！是名須陀",
    "T02n0099_003:0016a13": "洹果，不墮惡道，必定正趣三菩提，七有",
    "T02n0099_003:0016a14": "天人往生，然後究竟苦邊。「比丘！若於此法",
    "T02n0099_003:0016a15": "如實正慧等見，不起心漏，名阿羅漢，諸漏",
    "T02n0099_003:0016a16": "已盡，所作已作，捨離重擔，逮得己利，盡諸",
    "T02n0099_003:0016a17": "有結，正智心得解脫。」佛說此經已，諸比",
    "T02n0099_003:0016a18": "丘聞佛所說，歡喜奉行。",
    "T02n0099_003:0016a19": "（六二）如是我聞：一時，佛住舍衛國祇樹給孤",
    "T02n0099_003:0016a20": "獨園。爾時，世尊告諸比丘：「有五受陰？謂色",
    "T02n0099_003:0016a21": "受陰，受、想、行、識受陰。愚癡無聞凡夫無慧無",
    "T02n0099_003:0016a22": "明，於五受陰生我見繫著，使心繫著而",
    "T02n0099_003:0016a23": "生貪欲。比丘！多聞聖弟子有慧有明，於此",
    "T02n0099_003:0016a24": "五受陰不為見我繫著，使心結縛而起貪",
    "T02n0099_003:0016a25": "欲。「云何愚癡無聞凡夫無慧無明，於五受陰",
    "T02n0099_003:0016a26": "見我繫著，使心結縛而生貪欲？比丘！愚癡",
    "T02n0099_003:0016a27": "無聞凡夫無慧無明，見色是我、異我、相在。",
    "T02n0099_003:0016a28": "如是受、想、行、識，是我、異我、相在。如是愚癡",
    "T02n0099_003:0016a29": "無聞凡夫無慧無明，於五受陰說我繫著，",
    "T02n0099_003:0016b01": "使心結縛而生貪欲。「比丘！云何聖弟子有",
    "T02n0099_003:0016b02": "慧有明，不說我繫著，使結縛心而生貪",
    "T02n0099_003:0016b03": "欲？聖弟子不見色是我、異我、相在。如是受、",
    "T02n0099_003:0016b04": "想、行、識，不見是我、異我、相在。如是，多聞聖",
    "T02n0099_003:0016b05": "弟子有慧有明，於五受陰不見我繫著，",
    "T02n0099_003:0016b06": "使結縛心而生貪欲，若所有色，若過去、若未",
    "T02n0099_003:0016b07": "來、若現在，若內、若外，若麤、若細，若好、若醜，",
    "T02n0099_003:0016b08": "若遠、若近，彼一切正觀皆悉無常。如是受、",
    "T02n0099_003:0016b09": "想、行、識，若過去、若未來、若現在，若內、若外、",
    "T02n0099_003:0016b10": "若麤、若細，若好、若醜，若遠、若近，彼一切正",
    "T02n0099_003:0016b11": "觀皆悉無常。」佛說此經已，諸比丘聞佛",
    "T02n0099_003:0016b12": "所說，歡喜奉行。",
    "T02n0099_003:0016b13": "（六三）如是我聞：一時，佛住舍衛國祇樹給孤",
    "T02n0099_003:0016b14": "獨園。爾時，世尊告諸比丘：「有五受陰？謂色",
    "T02n0099_003:0016b15": "受陰，受、想、行、識受陰。比丘！若沙門、婆羅門計",
    "T02n0099_003:0016b16": "有我，一切皆於此五受陰計有我。何等為",
    "T02n0099_003:0016b17": "五？諸沙門、婆羅門於色見是我、異我、相在；",
    "T02n0099_003:0016b18": "如是受、想、行、識，見是我、異我、相在。如是愚",
    "T02n0099_003:0016b19": "癡無聞凡夫，計我、無明、分別如是觀，不離",
    "T02n0099_003:0016b20": "我所；不離我所者，入於諸根；入於諸根",
    "T02n0099_003:0016b21": "已，而生於觸；六觸入所觸，愚癡無聞凡夫",
    "T02n0099_003:0016b22": "生苦樂，從是生此等及餘。謂六觸身，云何",
    "T02n0099_003:0016b23": "為六？謂眼觸入處，耳、鼻、舌、身、意觸入處。比",
    "T02n0099_003:0016b24": "丘！有意界、法界、無明界，無明觸所觸。愚癡",
    "T02n0099_003:0016b25": "無聞凡夫言有、言無、言有無、言非有非",
    "T02n0099_003:0016b26": "無、言我最勝、言我相似，我知、我見。「復次，比",
    "T02n0099_003:0016b27": "丘！多聞聖弟子住六觸入處，而能厭離無",
    "T02n0099_003:0016b28": "明，能生於明。彼於無明離欲而生於明，不",
    "T02n0099_003:0016b29": "有、不無、非有無、非不有無、非有我勝、非",
    "T02n0099_003:0016c01": "有我劣、非有我相似，我知、我見。作如是",
    "T02n0099_003:0016c02": "知、如是見已，所起前無明觸滅，後明觸集起。」",
    "T02n0099_003:0016c03": "佛說是經已，諸比丘聞佛所說，歡喜奉行。",
    "T02n0099_003:0016c04": "（六四）如是我聞：一時，佛住舍衛國東園鹿子",
    "T02n0099_003:0016c05": "母講堂。爾時，世尊晡時從禪起，出講堂，於",
    "T02n0099_003:0016c06": "堂陰中大眾前，敷座而坐。爾時，世尊歎優",
    "T02n0099_003:0016c07": "陀那偈：",
    "T02n0099_003:0016c08": "「法無有吾我，　　亦復無我所；",
    "T02n0099_003:0016c09": "　我既非當有，　　我所何由生？",
    "T02n0099_003:0016c10": "　比丘解脫此，　　則斷下分結。」",
    "T02n0099_003:0016c11": "時，有一比丘從座起，偏袒右肩，右膝著地，",
    "T02n0099_003:0016c12": "合掌白佛言：「世尊！云何『無吾我，亦無有",
    "T02n0099_003:0016c13": "我所；我既非當有，我所何由生？比丘解脫",
    "T02n0099_003:0016c14": "此，則斷下分結。』？」佛告比丘：「愚癡無聞凡夫",
    "T02n0099_003:0016c15": "計色是我、異我、相在；受、想、行、識，是我、異我、相",
    "T02n0099_003:0016c16": "在。多聞聖弟子不見色是我、異我、相在，不",
    "T02n0099_003:0016c17": "見受、想、行、識，是我、異我、相在；亦非知者，亦",
    "T02n0099_003:0016c18": "非見者。此色是無常，受、想、行、識是無常；色",
    "T02n0099_003:0016c19": "是苦，受、想、行、識是苦；色是無我，受、想、行、識",
    "T02n0099_003:0016c20": "是無我；此色非當有，受、想、行、識非當有；此",
    "T02n0099_003:0016c21": "色壞有，受、想、行、識壞有；故非我、非我所，我、",
    "T02n0099_003:0016c22": "我所非當有。如是解脫者，則斷五下分結。」",
    "T02n0099_003:0016c23": "時，彼比丘白佛言：「世尊！斷五下分結已，云",
    "T02n0099_003:0016c24": "何漏盡，無漏心解脫、慧解脫，現法自知作",
    "T02n0099_003:0016c25": "證具足住：『我生已盡，梵行已立，所作已作，",
    "T02n0099_003:0016c26": "自知不受後有。』？」佛告比丘：「愚癡凡夫、無聞",
    "T02n0099_003:0016c27": "眾生於無畏處而生恐畏。愚癡凡夫、無聞",
    "T02n0099_003:0016c28": "眾生怖畏",
    "T02n0099_003:0016c29": "　無我、無我所，　　二俱非當生，",
    "T02n0099_003:0017a01": "攀緣四識住。何等為四？謂色識住，色攀緣、",
    "T02n0099_003:0017a02": "色愛樂、增進廣大生長；於受、想、行識住，攀",
    "T02n0099_003:0017a03": "緣、愛樂、增進廣大生長。比丘！識於此處，若",
    "T02n0099_003:0017a04": "來、若去、若住、若起、若滅，增進廣大生長。若",
    "T02n0099_003:0017a05": "作是說：『更有異法，識若來、若去、若住、若起、",
    "T02n0099_003:0017a06": "若滅、若增進廣大生長。』者，但有言說，問已",
    "T02n0099_003:0017a07": "不知，增益生癡，以非境界故。所以者何？比",
    "T02n0099_003:0017a08": "丘！離色界貪已，於色意生縛亦斷，於色意",
    "T02n0099_003:0017a09": "生縛斷已，識攀緣亦斷；識不復住，無復增",
    "T02n0099_003:0017a10": "進廣大生長，受、想、行界離貪已，於受、想、行",
    "T02n0099_003:0017a11": "意生縛亦斷。受、想、行意生縛斷已，攀緣亦斷，",
    "T02n0099_003:0017a12": "識無所住，無復增進廣大生長。識無所住",
    "T02n0099_003:0017a13": "故不增長，不增長故無所為作，無所為作",
    "T02n0099_003:0017a14": "故則住，住故知足，知足故解脫，解脫故於諸",
    "T02n0099_003:0017a15": "世間都無所取，無所取故無所著，無所",
    "T02n0099_003:0017a16": "著故自覺涅槃：『我生已盡，梵行已立，所作",
    "T02n0099_003:0017a17": "已作，自知不受後有。』比丘！我說識不住",
    "T02n0099_003:0017a18": "東方、南、西、北方、四維、上、下，除欲見法，涅槃、",
    "T02n0099_003:0017a19": "滅盡、寂靜、清涼。」佛說此經已，諸比丘聞佛",
    "T02n0099_003:0017a20": "所說，歡喜奉行。",
    "T02n0099_003:0017a21": "　生滅以不樂　　及三種分別",
    "T02n0099_003:0017a22": "　貪著等觀察　　是名優陀那",
    "T02n0099_003:0017a23": "（六五）如是我聞：一時，佛住舍衛國祇樹給孤",
    "T02n0099_003:0017a24": "獨園。爾時，世尊告諸比丘：「常當修習方便",
    "T02n0099_003:0017a25": "禪思，內寂其心。所以者何？比丘常當修習",
    "T02n0099_003:0017a26": "方便禪思，內寂其心，如實觀察。云何如實",
    "T02n0099_003:0017a27": "觀察？此是色、此是色集、此是色滅；此是受、想、",
    "T02n0099_003:0017a28": "行、識，此是識集、此是識滅。「云何色集，受、想、",
    "T02n0099_003:0017a29": "行、識集？愚癡無聞凡夫於苦、樂、不苦不樂",
    "T02n0099_003:0017b01": "受，不如實觀察；此受集、受滅、受味、受患、受",
    "T02n0099_003:0017b02": "離不如實觀察故，於受樂著生取，取緣有，",
    "T02n0099_003:0017b03": "有緣生，生緣老、病、死、憂、悲、惱、苦。如是純大",
    "T02n0099_003:0017b04": "苦聚從集而生，是名色集，是名受、想、行、識",
    "T02n0099_003:0017b05": "集。「云何色滅，受、想、行、識滅？多聞聖弟子受",
    "T02n0099_003:0017b06": "諸苦、樂、不苦不樂受，如實觀察，受集、受滅、受",
    "T02n0099_003:0017b07": "味、受患、受離如實觀察故，於受樂著滅，著",
    "T02n0099_003:0017b08": "滅故取滅，取滅故有滅，有滅故生滅，生滅故",
    "T02n0099_003:0017b09": "老、病、死、憂、悲、惱、苦滅，如是純大苦聚皆悉",
    "T02n0099_003:0017b10": "得滅，是名色滅，受、想、行、識滅。「是故，比丘！常",
    "T02n0099_003:0017b11": "當修習方便禪思，內寂其心。比丘！禪思住，",
    "T02n0099_003:0017b12": "內寂其心，精勤方便，如實觀察。」佛說此經",
    "T02n0099_003:0017b13": "已，諸比丘聞佛所說，歡喜奉行。",
    "T02n0099_003:0017b14": "如觀察，如是分別、種種分別、知、廣知、種種知、",
    "T02n0099_003:0017b15": "親近、親近修習、入、觸、證二經，亦如是廣說。",
    "T02n0099_003:0017b16": "（六六）如是我聞：一時，佛住舍衛國祇樹給孤",
    "T02n0099_003:0017b17": "獨園。爾時，世尊告諸比丘：「常當修習方便",
    "T02n0099_003:0017b18": "禪思，內寂其心。所以者何？修習方便禪思，",
    "T02n0099_003:0017b19": "內寂其心已，如實觀察。云何如實觀察？",
    "T02n0099_003:0017b20": "如實觀察此色、此色集、此色滅，此受、想、行、",
    "T02n0099_003:0017b21": "識，此識集、此識滅。「云何色集？云何受、想、行、",
    "T02n0099_003:0017b22": "識集？比丘！愚癡無聞凡夫不如實觀察色",
    "T02n0099_003:0017b23": "集、色味、色患、色離故，樂彼色，讚歎愛著，於",
    "T02n0099_003:0017b24": "未來世色復生。」受、想、行、識亦如是廣說。「彼",
    "T02n0099_003:0017b25": "色生，受、想、行、識生已，不解脫於色，不解脫",
    "T02n0099_003:0017b26": "於受、想、行、識。我說彼不解脫生、老、病、死、憂、悲、",
    "T02n0099_003:0017b27": "惱、苦，純大苦聚，是名色集，受、想、行、識集。「云",
    "T02n0099_003:0017b28": "何色滅，受、想、行、識滅？多聞聖弟子如實觀察",
    "T02n0099_003:0017b29": "色集、色滅、色味、色患、色離，如實知。如實知",
    "T02n0099_003:0017c01": "故，不樂於色，不讚歎色，不樂著色，亦不",
    "T02n0099_003:0017c02": "生未來色。」受、想、行、識亦如是廣說。「色不生，",
    "T02n0099_003:0017c03": "受、想、行、識不生故，於色得解脫，於受、想、行、",
    "T02n0099_003:0017c04": "識得解脫。我說彼解脫生、老、病、死、憂、悲、惱、",
    "T02n0099_003:0017c05": "苦聚，是名色滅，受、想、行、識滅。「是故，比丘！常",
    "T02n0099_003:0017c06": "當修習方便禪思，內寂其心，精勤方便，如",
    "T02n0099_003:0017c07": "實觀察。」佛說此經已，諸比丘聞佛所說，歡",
    "T02n0099_003:0017c08": "喜奉行。",
    "T02n0099_003:0017c09": "如觀察，如是乃至作證十二經，亦應廣說。",
    "T02n0099_003:0017c10": "（六七）如是我聞：一時，佛住舍衛國祇樹給孤",
    "T02n0099_003:0017c11": "獨園。爾時，世尊告諸比丘：「常當修習方便",
    "T02n0099_003:0017c12": "禪思，內寂其心。所以者何？比丘！修習方便",
    "T02n0099_003:0017c13": "禪思，內寂其心已，如實觀察。云何如實觀",
    "T02n0099_003:0017c14": "察？如實知此色、此色集、此色滅；此受、想、行、識，",
    "T02n0099_003:0017c15": "此識集、此識滅。「云何色集，受、想、行、識集？愚癡",
    "T02n0099_003:0017c16": "無聞凡夫不如實知色集、色滅、色味、色患、色",
    "T02n0099_003:0017c17": "離。不如實知故，樂著彼色，讚歎於色；樂",
    "T02n0099_003:0017c18": "著於色，讚歎色故取；取緣有，有緣生，生緣",
    "T02n0099_003:0017c19": "老、死、憂、悲、惱、苦。如是純大苦聚生，是名色",
    "T02n0099_003:0017c20": "集，受、想、行、識集。「云何色滅，受、想、行、識滅？多聞",
    "T02n0099_003:0017c21": "聖弟子如實知色集、色滅、色味、色患、色離。如",
    "T02n0099_003:0017c22": "實知故，不樂著色，不讚歎色；不樂著、讚",
    "T02n0099_003:0017c23": "歎色故，愛樂滅；愛樂滅故取滅，取滅故有",
    "T02n0099_003:0017c24": "滅，有滅故生滅，生滅故老、病、死、憂、悲、惱、苦滅，",
    "T02n0099_003:0017c25": "如是純大苦聚滅。云何多聞聖弟子如實知",
    "T02n0099_003:0017c26": "受、想、行、識？識集、識滅、識味、識患、識離如實知？",
    "T02n0099_003:0017c27": "知彼故不樂著彼識，不讚歎於識；不樂",
    "T02n0099_003:0017c28": "著、讚歎識故，樂愛滅；樂愛滅故取滅，取滅",
    "T02n0099_003:0017c29": "故有滅，有滅故生滅，生滅故老、病、死、憂、悲、惱、",
    "T02n0099_003:0018a01": "苦滅，如是純大苦聚滅，皆悉得滅。比丘！",
    "T02n0099_003:0018a02": "是名色滅，受、想、行、識滅。「比丘！常當修習方便",
    "T02n0099_003:0018a03": "禪思，內寂其心。」佛說此經已，諸比丘聞佛",
    "T02n0099_003:0018a04": "所說，歡喜奉行。",
    "T02n0099_003:0018a05": "如觀察，乃至作證十二經，亦如是廣說。",
    "T02n0099_003:0018a06": "（六八）如是我聞：一時，佛住舍衛國祇樹給孤獨",
    "T02n0099_003:0018a07": "園。爾時，世尊告諸比丘：「常當修習方便禪",
    "T02n0099_003:0018a08": "思，內寂其心，如實觀察。云何如實觀察？如",
    "T02n0099_003:0018a09": "實知此色、此色集、此色滅；此受、想、行、識，此",
    "T02n0099_003:0018a10": "識集、此識滅。「云何色集，受、想、行、識集？緣眼及",
    "T02n0099_003:0018a11": "色眼識生，三事和合生觸，緣觸生受，緣受",
    "T02n0099_003:0018a12": "生愛，乃至純大苦聚生，是名色集。如是，緣",
    "T02n0099_003:0018a13": "耳、鼻、舌、身、意，緣意及法生意識，三事和合",
    "T02n0099_003:0018a14": "生觸，緣觸生受，緣受生愛。如是乃至純",
    "T02n0099_003:0018a15": "大苦聚生，是名色集，受、想、行、識集。「云何色滅，",
    "T02n0099_003:0018a16": "受、想、行、識滅？緣眼乃至色眼識生，三事和",
    "T02n0099_003:0018a17": "合生觸，觸滅則受滅，乃至純大苦聚滅，如",
    "T02n0099_003:0018a18": "是耳、鼻、舌、身、意，緣意及法意識生，三事和",
    "T02n0099_003:0018a19": "合生觸，觸滅則受滅、愛滅，乃至純大苦聚",
    "T02n0099_003:0018a20": "滅，是名色滅，受、想、行、識滅。「是故，比丘！常當",
    "T02n0099_003:0018a21": "修習方便禪思，內寂其心。」佛說此經已，",
    "T02n0099_003:0018a22": "諸比丘聞佛所說，歡喜奉行。",
    "T02n0099_003:0018a23": "如觀察，乃至作證十二經，亦如是廣說。",
    "T02n0099_003:0018a24": "　受與生及樂　　亦說六入處",
    "T02n0099_003:0018a25": "　一一十二種　　禪定三昧經",
    "T02n0099_003:0018a26": "（六九）如是我聞：一時，佛住舍衛國祇樹給孤",
    "T02n0099_003:0018a27": "獨園。爾時，世尊告諸比丘：「我今當說有身",
    "T02n0099_003:0018a28": "集趣道及有身集滅道。云何有身集趣道？愚",
    "T02n0099_003:0018a29": "癡無聞凡夫，見不如實知色集、色滅、色味、色",
    "T02n0099_003:0018b01": "患、色離。不如實知故，樂色、歎色、著色、住",
    "T02n0099_003:0018b02": "色；樂色、歎色、著色、住色故，愛樂取；緣取",
    "T02n0099_003:0018b03": "有，緣有生，緣生、老、病、死、憂、悲、苦、惱。如是純",
    "T02n0099_003:0018b04": "大苦聚生。如是受、想、行、識廣說，是名有身集",
    "T02n0099_003:0018b05": "趣道。比丘！有身集趣道，當知即是苦集趣道。",
    "T02n0099_003:0018b06": "「云何有身集滅道？多聞聖弟子如實知色、",
    "T02n0099_003:0018b07": "色集、色滅、色味、色患、色離。如實知故，於色",
    "T02n0099_003:0018b08": "不樂、不歎、不著、不住；不樂、不歎、不著、不住故，",
    "T02n0099_003:0018b09": "彼色愛樂滅；愛樂滅則取滅，取滅則有滅，",
    "T02n0099_003:0018b10": "有滅則生滅，生滅則老、病、死、憂、悲、苦、惱，純",
    "T02n0099_003:0018b11": "大苦聚滅。如色，受、想、行、識亦如是，是名有",
    "T02n0099_003:0018b12": "身滅道跡。有身滅道跡，則是苦滅道跡，是故",
    "T02n0099_003:0018b13": "說有身滅道跡。」佛說此經已，諸比丘聞佛",
    "T02n0099_003:0018b14": "所說，歡喜奉行。",
    "T02n0099_003:0018b15": "如當說，有及當知，亦如是說。",
    "T02n0099_003:0018b16": "（七〇）如是我聞：一時，佛住舍衛國祇樹給孤",
    "T02n0099_003:0018b17": "獨園。爾時，世尊告諸比丘：「我今當說有",
    "T02n0099_003:0018b18": "身苦邊、有身集邊、有身滅邊。諦聽，善思念之，",
    "T02n0099_003:0018b19": "當為汝說。云何有身苦邊？謂五受陰。云何",
    "T02n0099_003:0018b20": "為五？色受陰，受、想、行、識受陰，是名有身苦邊。",
    "T02n0099_003:0018b21": "云何有身集邊？謂受，當來有愛、貪、喜俱，彼",
    "T02n0099_003:0018b22": "彼樂著，是名有身集邊。云何有身滅邊？即",
    "T02n0099_003:0018b23": "此受，當來有愛、貪、喜俱，彼彼樂著無餘斷、",
    "T02n0099_003:0018b24": "吐、盡、離欲、滅、寂、沒，是名有身滅邊。是故當",
    "T02n0099_003:0018b25": "說有身苦邊、有身集邊、有身滅邊。」佛說是經",
    "T02n0099_003:0018b26": "已，諸比丘聞佛所說，歡喜奉行。",
    "T02n0099_003:0018b27": "如當說，有及當知，亦如是說。",
    "T02n0099_003:0018b28": "（七一）如是我聞：一時，佛住舍衛國祇樹給孤",
    "T02n0099_003:0018b29": "獨園。爾時，世尊告諸比丘：「我今當說有身、",
    "T02n0099_003:0018c01": "有身集、有身滅、有身滅道跡。諦聽，善思，當",
    "T02n0099_003:0018c02": "為汝說。云何有身？謂五受陰。云何為五？",
    "T02n0099_003:0018c03": "色受陰，受、想、行、識受陰，是名有身。云何有",
    "T02n0099_003:0018c04": "身集？當來有愛，貪、喜俱，彼彼染著，是名有",
    "T02n0099_003:0018c05": "身集。云何有身滅？當來有愛，貪、喜俱，彼彼",
    "T02n0099_003:0018c06": "樂著無餘斷、吐、盡、離欲、滅，是名有身滅。「云",
    "T02n0099_003:0018c07": "何有身滅道跡？謂八聖道，正見、正志、正語、",
    "T02n0099_003:0018c08": "正業、正命、正方便、正念、正定，是名有身滅道",
    "T02n0099_003:0018c09": "跡。是名當說有身、有身集、有身滅、有身滅道",
    "T02n0099_003:0018c10": "跡。」佛說是經已，諸比丘聞佛所說，歡喜",
    "T02n0099_003:0018c11": "奉行。",
    "T02n0099_003:0018c12": "餘如是說。差別者：「當知有身，當知斷有身",
    "T02n0099_003:0018c13": "集，當知證有身滅，當知修斷有身道跡。」佛",
    "T02n0099_003:0018c14": "說此經已，諸比丘聞佛所說，歡喜奉行。",
    "T02n0099_003:0018c15": "如當說，有及當知，亦如是說。又復差別者：",
    "T02n0099_003:0018c16": "「比丘知有身，斷有身集，證有身滅，修斷有",
    "T02n0099_003:0018c17": "身道，是名比丘斷愛欲縛諸結等法，修無間",
    "T02n0099_003:0018c18": "等，究竟苦邊。」又復差別者：「是名比丘究竟",
    "T02n0099_003:0018c19": "邊際，究竟離垢，究竟梵行，純淨上士。」",
    "T02n0099_003:0018c20": "又復差別者：「是名比丘阿羅漢盡諸有漏，",
    "T02n0099_003:0018c21": "所作已作，已捨重擔，逮得己利，盡諸有結，",
    "T02n0099_003:0018c22": "正智心解脫。」又復差別者：「是名比丘斷關、",
    "T02n0099_003:0018c23": "度塹，超越境界，脫諸防邏，建聖法幢。」又復",
    "T02n0099_003:0018c24": "差別者：「云何斷關？謂斷五下分結。云何",
    "T02n0099_003:0018c25": "度塹？謂度無明深塹。云何超越境界？謂究",
    "T02n0099_003:0018c26": "竟無始生死。云何脫諸防邏？謂有愛盡。云",
    "T02n0099_003:0018c27": "何建聖法幢？謂我慢盡。」又復差別者：「是",
    "T02n0099_003:0018c28": "名比丘斷五枝，成六枝，守護一，依四種，",
    "T02n0099_003:0018c29": "棄捨諸諦，離諸求，淨諸覺，身行息，心善",
    "T02n0099_003:0019a01": "解脫，慧善解脫，純一立梵行，無上士。」",
    "T02n0099_003:0019a02": "　其道有三種　　實覺亦三種",
    "T02n0099_003:0019a03": "　有身四種說　　羅漢有六種",
    "T02n0099_003:0019a04": "（七二）如是我聞：一時，佛住舍衛國祇樹給孤",
    "T02n0099_003:0019a05": "獨園。爾時，世尊告諸比丘：「當說所知法、",
    "T02n0099_003:0019a06": "智及智者。諦聽，善思，當為汝說。云何所知",
    "T02n0099_003:0019a07": "法？謂五受陰。何等為五？色受陰，受、想、行、識",
    "T02n0099_003:0019a08": "受陰，是名所知法。「云何為智？調伏貪欲、",
    "T02n0099_003:0019a09": "斷貪欲、越貪欲，是名為智。「云何智者？阿羅",
    "T02n0099_003:0019a10": "漢是。阿羅漢者，非有他世死、非無他世",
    "T02n0099_003:0019a11": "死、非有無他世死、非非有無他世死，廣",
    "T02n0099_003:0019a12": "說無量，諸數永滅。「是名說所知法、智及智",
    "T02n0099_003:0019a13": "者。」佛說此經已，諸比丘聞佛所說，歡喜奉",
    "T02n0099_003:0019a14": "行。",
    "T02n0099_003:0019a15": "（七三）如是我聞：一時，佛住舍衛國祇樹給孤",
    "T02n0099_003:0019a16": "獨園。爾時，世尊告諸比丘：「我今當說重擔、",
    "T02n0099_003:0019a17": "取擔、捨擔、擔者。諦聽，善思，當為汝說。",
    "T02n0099_003:0019a18": "云何重擔？謂五受陰。何等為五？色受陰，受、",
    "T02n0099_003:0019a19": "想、行、識受陰。「云何取擔？當來有愛，貪、喜俱，",
    "T02n0099_003:0019a20": "彼彼樂著。「云何捨擔？若當來有愛，貪、喜俱，",
    "T02n0099_003:0019a21": "彼彼樂著永斷無餘已、滅已，吐、盡、離欲、滅、沒。",
    "T02n0099_003:0019a22": "「云何擔者？謂士夫是，士夫者，如是名，如是",
    "T02n0099_003:0019a23": "生，如是姓族，如是食，如是受苦樂，如是",
    "T02n0099_003:0019a24": "長壽，如是久住，如是壽命齊限。是名為重",
    "T02n0099_003:0019a25": "擔、取擔、捨擔、擔者。」爾時，世尊而說偈言：",
    "T02n0099_003:0019a26": "「已捨於重擔，　　不復應更取，",
    "T02n0099_003:0019a27": "　重任為大苦，　　捨任為大樂，",
    "T02n0099_003:0019a28": "　當斷一切愛，　　則盡一切行，",
    "T02n0099_003:0019a29": "　曉了有餘境，　　不復轉還有。」",
    "T02n0099_003:0019b01": "佛說此經已，諸比丘聞佛所說，歡喜奉行。",
    "T02n0099_003:0019b02": "（七四）如是我聞：一時，佛住舍衛國祇樹給孤",
    "T02n0099_003:0019b03": "獨園。爾時，世尊告諸比丘：「有五受陰。何等",
    "T02n0099_003:0019b04": "為五？色受陰，受、想、行、識受陰。愚癡無聞凡夫",
    "T02n0099_003:0019b05": "不如實知色、色集、色滅、色味、色患、色離。不",
    "T02n0099_003:0019b06": "如實知故，於色所樂、讚歎、繫著住，色縛所",
    "T02n0099_003:0019b07": "縛，內縛所縛，不知根本，不知邊際，不知",
    "T02n0099_003:0019b08": "出離，是名愚癡無聞凡夫。以縛生，以縛死，",
    "T02n0099_003:0019b09": "以縛從此世至他世；於彼亦復以縛生，",
    "T02n0099_003:0019b10": "以縛死，是名愚癡無聞凡夫。隨魔自在，",
    "T02n0099_003:0019b11": "入魔網中，隨魔所化，魔縛所縛，為魔所牽。",
    "T02n0099_003:0019b12": "受、想、行、識亦復如是。「多聞聖弟子如實知",
    "T02n0099_003:0019b13": "色、色集、色滅、色味、色患、色離。如實知故，不貪",
    "T02n0099_003:0019b14": "喜色，不讚歎，不繫著住，非色縛所縛，非內",
    "T02n0099_003:0019b15": "縛所縛，知根本，知津濟，知出離，是名多聞",
    "T02n0099_003:0019b16": "聖弟子。不隨縛生，不隨縛死，不隨縛從",
    "T02n0099_003:0019b17": "此世至他世，不隨魔自在，不入魔手，不",
    "T02n0099_003:0019b18": "隨魔所作，非魔所縛，解脫魔縛，離魔所",
    "T02n0099_003:0019b19": "牽；受、想、行、識亦復如是。」佛說此經已，諸",
    "T02n0099_003:0019b20": "比丘聞佛所說，歡喜奉行。",
    "T02n0099_003:0019b21": "（七五）如是我聞：一時，佛住舍衛國祇樹給孤",
    "T02n0099_003:0019b22": "獨園。爾時，世尊告諸比丘：「有五受陰。何等",
    "T02n0099_003:0019b23": "為五？謂色受陰，比丘於色厭、離欲、滅、不",
    "T02n0099_003:0019b24": "起、解脫，是名如來、應、等正覺；如是受、想、行、",
    "T02n0099_003:0019b25": "識，厭、離欲、滅、不起、解脫，是名如來、應、等正",
    "T02n0099_003:0019b26": "覺。比丘亦於色厭、離欲、滅，名阿羅漢慧解",
    "T02n0099_003:0019b27": "脫；如是受、想、行、識，厭、離欲、滅，名阿羅漢",
    "T02n0099_003:0019b28": "慧解脫。比丘！如來、應、等正覺，阿羅漢慧解脫，",
    "T02n0099_003:0019b29": "有何差別？」比丘白佛：「如來為法根、為法",
    "T02n0099_003:0019c01": "眼、為法依，唯願世尊為諸比丘廣說此",
    "T02n0099_003:0019c02": "義，諸比丘聞已，當受奉行。」佛告比丘：「諦聽，",
    "T02n0099_003:0019c03": "善思，當為汝說。如來、應、等正覺未曾聞",
    "T02n0099_003:0019c04": "法，能自覺法，通達無上菩提，於未來世開",
    "T02n0099_003:0019c05": "覺聲聞而為說法，謂四念處、四正勤、四如",
    "T02n0099_003:0019c06": "意足、五根、五力、七覺、八道。比丘！是名如",
    "T02n0099_003:0019c07": "來、應、等正覺未得而得，未利而利，知道、分",
    "T02n0099_003:0019c08": "別道、說道、通道，復能成就諸聲聞教授",
    "T02n0099_003:0019c09": "教誡；如是說正順欣樂善法，是名如來、羅",
    "T02n0099_003:0019c10": "漢差別。」佛說此經已，諸比丘聞佛所說，歡",
    "T02n0099_003:0019c11": "喜奉行。",
    "T02n0099_003:0019c12": "（七六）如是我聞：一時，佛住舍衛國祇樹給孤",
    "T02n0099_003:0019c13": "獨園。爾時，世尊告諸比丘：「有五受陰。何等",
    "T02n0099_003:0019c14": "為五？色受陰，受、想、行、識受陰。汝等比丘當",
    "T02n0099_003:0019c15": "觀察於色，觀察色已，見有我、異我、相在",
    "T02n0099_003:0019c16": "不？」諸比丘白佛言：「不也，世尊！」佛告比丘：「善",
    "T02n0099_003:0019c17": "哉！善哉！色無我，無我者則無常，無常者則是",
    "T02n0099_003:0019c18": "苦。若苦者，彼一切非我、不異我、不相在，當",
    "T02n0099_003:0019c19": "作是觀。受、想、行、識亦復如是。多聞聖弟子",
    "T02n0099_003:0019c20": "於此五受陰觀察非我、非我所。如是觀察",
    "T02n0099_003:0019c21": "已，於世間都無所取；無所取者，則無所",
    "T02n0099_003:0019c22": "著；無所著者，自覺涅槃：『我生已盡，梵行已",
    "T02n0099_003:0019c23": "立，所作已作，自知不受後有。』」佛說此經",
    "T02n0099_003:0019c24": "已，諸比丘聞佛所說，歡喜奉行。",
    "T02n0099_003:0019c25": "（七七）如是我聞：一時，佛住舍衛國祇樹給孤",
    "T02n0099_003:0019c26": "獨園。爾時，世尊告諸比丘：「當斷色欲貪，欲",
    "T02n0099_003:0019c27": "貪斷已，則色斷；色斷已，得斷知；得斷知",
    "T02n0099_003:0019c28": "已，則根本斷。如截多羅樹頭，未來不復",
    "T02n0099_003:0019c29": "更生。如是受、想、行、識欲貪斷，乃至未來世",
    "T02n0099_003:0020a01": "不復更生。」佛說此經已，諸比丘聞佛所說，",
    "T02n0099_003:0020a02": "歡喜奉行。",
    "T02n0099_003:0020a03": "（七八）如是我聞：一時，佛住舍衛國祇樹給孤",
    "T02n0099_003:0020a04": "獨園。爾時，世尊告諸比丘：「若色起、住、出，則",
    "T02n0099_003:0020a05": "苦於此起，病於此住，老、死於此出；受、想、行、",
    "T02n0099_003:0020a06": "識亦如是說。比丘！若色滅、息、沒，苦於此",
    "T02n0099_003:0020a07": "滅，病於此息，老、死於此沒；受、想、行、識亦復",
    "T02n0099_003:0020a08": "如是。」佛說此經已，諸比丘聞佛所說，歡喜",
    "T02n0099_003:0020a09": "奉行。",
    "T02n0099_003:0020a10": "（七九）如是我聞：一時，佛住舍衛國祇樹給孤",
    "T02n0099_003:0020a11": "獨園。爾時，世尊告諸比丘：「過去、未來色尚無",
    "T02n0099_003:0020a12": "常，況復現在色！多聞聖弟子如是觀察已，",
    "T02n0099_003:0020a13": "不顧過去色，不欣未來色，於現在色厭、",
    "T02n0099_003:0020a14": "離欲、滅寂靜；受、想、行、識亦復如是。「比丘！若",
    "T02n0099_003:0020a15": "無過去色者，多聞聖弟子無不顧過去色；",
    "T02n0099_003:0020a16": "以有過去色故，多聞聖弟子不顧過去",
    "T02n0099_003:0020a17": "色。若無未來色者，多聞聖弟子無不欣未",
    "T02n0099_003:0020a18": "來色；以有未來色故，多聞聖弟子不欣未",
    "T02n0099_003:0020a19": "來色。若無現在色者，多聞聖弟子不於現",
    "T02n0099_003:0020a20": "在色生厭、離欲、滅盡向；以欲現在色故，",
    "T02n0099_003:0020a21": "多聞聖弟子於現在色生厭、離欲、滅盡向。",
    "T02n0099_003:0020a22": "受、想、行、識亦如是說。」佛說此經已，諸比丘",
    "T02n0099_003:0020a23": "聞佛所說，歡喜奉行。",
    "T02n0099_003:0020a24": "如無常，苦、空、非我三經，亦如是說。",
    "T02n0099_003:0020a25": "（八〇）如是我聞：一時，佛住舍衛國祇樹給孤",
    "T02n0099_003:0020a26": "獨園。爾時，世尊告諸比丘：「當說聖法印及",
    "T02n0099_003:0020a27": "見清淨。諦聽，善思。若有比丘作是說：『我",
    "T02n0099_003:0020a28": "於空三昧未有所得，而起無相、無所有、離",
    "T02n0099_003:0020a29": "慢知見。』者，莫作是說。所以者何？若於空未",
    "T02n0099_003:0020b01": "得者而言我得無相、無所有、離慢知見者，",
    "T02n0099_003:0020b02": "無有是處！若有比丘作是說：『我得空，能",
    "T02n0099_003:0020b03": "起無相、無所有、離慢知見。』者，此則善說。所",
    "T02n0099_003:0020b04": "以者何？若得空已，能起無相、無所有、離慢",
    "T02n0099_003:0020b05": "知見者，斯有是處！云何為聖弟子及見清",
    "T02n0099_003:0020b06": "淨？」比丘白佛：「佛為法根、法眼、法依，唯願為",
    "T02n0099_003:0020b07": "說！諸比丘聞說法已，如說奉行。」佛告比",
    "T02n0099_003:0020b08": "丘：「若比丘於空閑處樹下坐，善觀色無常、",
    "T02n0099_003:0020b09": "磨滅、離欲之法。如是觀察受、想、行、識，無常、磨",
    "T02n0099_003:0020b10": "滅、離欲之法。觀察彼陰無常、磨滅、不堅固、變",
    "T02n0099_003:0020b11": "易法，心樂、清淨、解脫，是名為空。如是觀者，",
    "T02n0099_003:0020b12": "亦不能離慢、知見清淨。「復有正思惟三昧，",
    "T02n0099_003:0020b13": "觀色相斷，聲、香、味、觸、法相斷，是名無相。",
    "T02n0099_003:0020b14": "如是觀者，猶未離慢、知見清淨。「復有正思",
    "T02n0099_003:0020b15": "惟三昧，觀察貪相斷，瞋恚、癡相斷，是名無",
    "T02n0099_003:0020b16": "所有。如是觀者，猶未離慢、知見清淨。「復有",
    "T02n0099_003:0020b17": "正思惟三昧，觀察我所從何而生？「復有正",
    "T02n0099_003:0020b18": "思惟三昧，觀察我、我所，從若見、若聞、若嗅、",
    "T02n0099_003:0020b19": "若甞、若觸、若識而生。「復作是觀察：『若因、若緣",
    "T02n0099_003:0020b20": "而生識者，彼識因、緣，為常、為無常？』「復作",
    "T02n0099_003:0020b21": "是思惟：『若因、若緣而生識者，彼因、彼緣皆悉",
    "T02n0099_003:0020b22": "無常。』復次，彼因、彼緣皆悉無常，彼所生識",
    "T02n0099_003:0020b23": "云何有常？「無常者，是有為行，從緣起，是患",
    "T02n0099_003:0020b24": "法、滅法、離欲法、斷知法，是名聖法印、知見",
    "T02n0099_003:0020b25": "清淨；是名比丘當說聖法印、知見清淨……」如是",
    "T02n0099_003:0020b26": "廣說。佛說此經已，諸比丘聞佛所說，歡喜",
    "T02n0099_003:0020b27": "奉行。",
    "T02n0099_003:0020b28": "（八一）如是我聞：一時，佛住毘耶離獼猴池",
    "T02n0099_003:0020b29": "側重閣講堂。爾時，有離車名摩訶男，日",
    "T02n0099_003:0020c01": "日遊行，往詣佛所。時，彼離車作是念：「若我",
    "T02n0099_003:0020c02": "早詣世尊所者，世尊及我知識比丘皆悉",
    "T02n0099_003:0020c03": "禪思，我今當詣七菴羅樹阿耆毘外道所。」",
    "T02n0099_003:0020c04": "即往詣彼富蘭那迦葉住處。時，富蘭那迦",
    "T02n0099_003:0020c05": "葉——外道眾主，與五百外道前後圍遶，高聲",
    "T02n0099_003:0020c06": "嬉戲，論說俗事。時，富蘭那迦葉遙見離車",
    "T02n0099_003:0020c07": "摩訶男來，告其眷屬，令寂靜住：「汝等默然！",
    "T02n0099_003:0020c08": "是離車摩訶男是沙門瞿曇弟子，此是沙門",
    "T02n0099_003:0020c09": "瞿曇白衣弟子，毘耶離中最為上首，常樂",
    "T02n0099_003:0020c10": "靜寂，讚歎寂靜，彼所之詣寂靜之眾，是故",
    "T02n0099_003:0020c11": "汝等應當寂靜。」時，摩訶男詣彼眾富蘭那",
    "T02n0099_003:0020c12": "所，與富蘭那共相問訊，相慰勞已，却坐一",
    "T02n0099_003:0020c13": "面。時，摩訶男語富蘭那言：「我聞富蘭那為",
    "T02n0099_003:0020c14": "諸弟子說法：『無因、無緣眾生有垢，無因、無緣",
    "T02n0099_003:0020c15": "眾生清淨。』世有此論，汝為審有此，為是外",
    "T02n0099_003:0020c16": "人相毀之言？世人所撰，為是法、為非法，頗",
    "T02n0099_003:0020c17": "有世人共論、難問、嫌責以不？」富蘭那迦葉",
    "T02n0099_003:0020c18": "言：「實有此論，非世妄傳。我立此論，是如法",
    "T02n0099_003:0020c19": "論，我說此法，皆是順法，無有世人來共難",
    "T02n0099_003:0020c20": "問而呵責者。所以者何？摩訶男！我如是見、如",
    "T02n0099_003:0020c21": "是說：『無因、無緣眾生有垢，無因、無緣眾生清",
    "T02n0099_003:0020c22": "淨。』」時，摩訶男聞富蘭那所說，心不喜樂，呵",
    "T02n0099_003:0020c23": "罵已，從坐起去，向世尊所，頭面禮足，却坐",
    "T02n0099_003:0020c24": "一面，以向與富蘭那所論事，向佛廣說。佛",
    "T02n0099_003:0020c25": "告離車摩訶男：「彼富蘭那為出意語，不足",
    "T02n0099_003:0020c26": "記也。如是富蘭那愚癡，不辨、不善、非因",
    "T02n0099_003:0020c27": "而作是說：『無因、無緣眾生有垢，無因、無緣眾",
    "T02n0099_003:0020c28": "生清淨。』所以者何？有因、有緣眾生有垢，有",
    "T02n0099_003:0020c29": "因、有緣眾生清淨。「摩訶男！何因、何緣眾生有",
    "T02n0099_003:0021a01": "垢，何因、何緣眾生清淨？摩訶男！若色一向",
    "T02n0099_003:0021a02": "是苦，非樂、非隨樂、非樂長養、離樂者，眾生",
    "T02n0099_003:0021a03": "不應因此而生樂著。摩訶男！以色非一向",
    "T02n0099_003:0021a04": "是苦，是樂、隨樂、樂所長養、不離樂，是故眾",
    "T02n0099_003:0021a05": "生於色染著；染著故繫，繫故有惱。摩訶男！",
    "T02n0099_003:0021a06": "若受、想、行、識一向是苦，非樂、非隨樂、非",
    "T02n0099_003:0021a07": "樂長養、離樂者，眾生不應因此而生樂著。",
    "T02n0099_003:0021a08": "摩訶男！以識非一向是苦，是樂，隨樂、樂所",
    "T02n0099_003:0021a09": "長養、不離樂，是故眾生於識染著；染著故",
    "T02n0099_003:0021a10": "繫，繫故生惱。摩訶男！是名有因、有緣眾",
    "T02n0099_003:0021a11": "生有垢。「摩訶男！何因、何緣眾生清淨？摩訶",
    "T02n0099_003:0021a12": "男！若色一向是樂，非苦、非隨苦、非憂苦",
    "T02n0099_003:0021a13": "長養、離苦者，眾生不應因色而生厭離。摩",
    "T02n0099_003:0021a14": "訶男！以色非一向樂，是苦、隨苦、憂苦長養、",
    "T02n0099_003:0021a15": "不離苦，是故眾生厭離於色；厭故不樂，",
    "T02n0099_003:0021a16": "不樂故解脫。摩訶男！若受、想、行、識一向是",
    "T02n0099_003:0021a17": "樂，非苦、非隨苦、非憂苦長養、離苦者，眾",
    "T02n0099_003:0021a18": "生不應因識而生厭離。摩訶男！以受、想、行、",
    "T02n0099_003:0021a19": "識非一向樂，是苦、隨苦、憂苦長養、不離苦，",
    "T02n0099_003:0021a20": "是故眾生厭離於識；厭故不樂，不樂故解",
    "T02n0099_003:0021a21": "脫。摩訶男！是名有因、有緣眾生清淨。」時，摩訶",
    "T02n0099_003:0021a22": "男聞佛所說，歡喜隨喜，禮佛而退。",
    "T02n0099_003:0021a23": "　知法及重擔　　往詣、觀、欲貪",
    "T02n0099_003:0021a24": "　生及與略說　　法印、富蘭那",
    "T02n0099_003:0021a25": "（八二）如是我聞：一時，佛住支提竹園精舍。爾",
    "T02n0099_003:0021a26": "時，世尊告諸比丘：「多聞聖弟子於何所而",
    "T02n0099_003:0021a27": "見無常、苦？」諸比丘白佛言：「世尊為法根、法",
    "T02n0099_003:0021a28": "眼、法依，唯願為說！諸比丘聞已，當如說奉",
    "T02n0099_003:0021a29": "行。」佛告比丘：「諦聽，善思，當為汝說。多聞聖",
    "T02n0099_003:0021b01": "弟子於色見無常、苦，於受、想、行、識，見無常、",
    "T02n0099_003:0021b02": "苦。比丘！色為是常、無常耶？」比丘白佛：「無",
    "T02n0099_003:0021b03": "常。世尊！」「比丘！無常者是苦耶？」比丘白佛：「是",
    "T02n0099_003:0021b04": "苦。世尊！」「比丘！若無常、苦，是變易法，多聞聖弟",
    "T02n0099_003:0021b05": "子寧於中見我、異我、相在不？」比丘白佛：「不",
    "T02n0099_003:0021b06": "也，世尊！」「受、想、行、識亦復如是。是故，比丘！所",
    "T02n0099_003:0021b07": "有諸色，若過去、若未來、若現在，若內、若外，若",
    "T02n0099_003:0021b08": "麤、若細，若好、若醜，若遠、若近，彼一切皆非我、",
    "T02n0099_003:0021b09": "非異我、不相在。受、想、行、識亦復如是。多聞",
    "T02n0099_003:0021b10": "聖弟子如是觀察，厭於色，厭受、想、行、識，厭",
    "T02n0099_003:0021b11": "故不樂，不樂故解脫，解脫故：『我生已盡，梵",
    "T02n0099_003:0021b12": "行已立，所作已作，自知不受後有。』」時，諸比",
    "T02n0099_003:0021b13": "丘聞佛所說，歡喜奉行。",
    "T02n0099_003:0021b14": "（八三）如是我聞：一時，佛住毘耶離獼猴池側",
    "T02n0099_003:0021b15": "重閣講堂。爾時，世尊告諸比丘：「多聞聖弟",
    "T02n0099_003:0021b16": "子於何所見非我、不異我、不相在。如是",
    "T02n0099_003:0021b17": "平等正觀，如實知見？」比丘白佛：「世尊為法",
    "T02n0099_003:0021b18": "根、法眼、法依，唯願為說！諸比丘聞已，如說奉",
    "T02n0099_003:0021b19": "行。」佛告比丘：「諦聽，善思，當為汝說。多聞聖",
    "T02n0099_003:0021b20": "弟子於色見非我、不異我、不相在，是名",
    "T02n0099_003:0021b21": "如實正觀。受、想、行、識亦復如是。」佛告諸比",
    "T02n0099_003:0021b22": "丘：「色為是常、為無常耶？」比丘白佛：「無常。世",
    "T02n0099_003:0021b23": "尊！」又告比丘：「若無常者，是苦不？」比丘白佛：",
    "T02n0099_003:0021b24": "「是苦。世尊！」「比丘！若無常、苦，是變易法，多聞",
    "T02n0099_003:0021b25": "聖弟子於中寧見有我、異我、相在不？」比丘",
    "T02n0099_003:0021b26": "白佛：「不也，世尊！」「受、想、行、識亦復如是。是",
    "T02n0099_003:0021b27": "故，比丘！所有諸色，若過去、若未來、若現在，",
    "T02n0099_003:0021b28": "若內、若外，若麤、若細，若好、若醜，若遠、若近，彼",
    "T02n0099_003:0021b29": "一切皆非我、不異我、不相在，是名如實正",
    "T02n0099_003:0021c01": "觀。受、想、行、識亦復如是。多聞聖弟子如是",
    "T02n0099_003:0021c02": "觀察，於色得解脫，於受、想、行、識得解脫。我",
    "T02n0099_003:0021c03": "說彼解脫生、老、病、死、憂、悲、惱、苦，純大苦聚。」佛",
    "T02n0099_003:0021c04": "說此經時，諸比丘聞佛所說，歡喜奉行。",
    "T02n0099_003:0021c05": "（八四）如是我聞：一時，佛住舍衛國祇樹給孤",
    "T02n0099_003:0021c06": "獨園。爾時，世尊告諸比丘：「色是無常，無常",
    "T02n0099_003:0021c07": "則苦，苦則非我；非我者，彼一切非我、不異",
    "T02n0099_003:0021c08": "我、不相在，如實知，是名正觀。受、想、行、識亦",
    "T02n0099_003:0021c09": "復如是。多聞聖弟子於此五受陰非我、非",
    "T02n0099_003:0021c10": "我所觀察；如是觀察，於諸世間都無所取，",
    "T02n0099_003:0021c11": "無所取故無所著，無所著故自覺涅槃：『我",
    "T02n0099_003:0021c12": "生已盡，梵行已立，所作已作，自知不受",
    "T02n0099_003:0021c13": "後有。』」佛說此經已，諸比丘聞佛所說，歡喜",
    "T02n0099_003:0021c14": "奉行。",
    "T02n0099_003:0021c15": "（八五）如是我聞：一時，佛住舍衛國祇樹給孤",
    "T02n0099_003:0021c16": "獨園。爾時，世尊告諸比丘：「比丘！於何所",
    "T02n0099_003:0021c17": "不見我、異我、相在？」比丘白佛：「世尊為法根、",
    "T02n0099_003:0021c18": "法眼、法依，唯願為說！諸比丘聞已，如說奉",
    "T02n0099_003:0021c19": "行。」佛告比丘：「諦聽，善思，當為汝說。於色",
    "T02n0099_003:0021c20": "不見有我、異我、相在不？於受、想、行、識亦復",
    "T02n0099_003:0021c21": "如是。比丘！色為是常、無常耶？」比丘白佛：「無",
    "T02n0099_003:0021c22": "常。世尊！」佛言：「比丘！若無常者，是苦不？」比丘",
    "T02n0099_003:0021c23": "白佛：「是苦。世尊！」「比丘！若無常、苦，是變易法，",
    "T02n0099_003:0021c24": "多聞聖弟子寧於中見我、異我、相在不？」比",
    "T02n0099_003:0021c25": "丘白佛：「不也，世尊！」「受、想、行、識亦復如是。",
    "T02n0099_003:0021c26": "是故，比丘！諸所有色，若過去、若未來、若現在，",
    "T02n0099_003:0021c27": "若內、若外，若麤、若細，若好、若醜，若遠、若近，彼",
    "T02n0099_003:0021c28": "一切非我、不異我、不相在。受、想、行、識亦復",
    "T02n0099_003:0021c29": "如是。比丘！多聞聖弟子觀察五受陰非我、",
    "T02n0099_003:0022a01": "非我所。如是觀察者，於諸世間都無所",
    "T02n0099_003:0022a02": "取，無所取者無所著，無所著故自覺涅",
    "T02n0099_003:0022a03": "槃：『我生已盡，梵行已立，所作已作，自知不",
    "T02n0099_003:0022a04": "受後有。』」佛說此經已，諸比丘聞佛所說，",
    "T02n0099_003:0022a05": "歡喜奉行。",
    "T02n0099_003:0022a06": "（八六）如是我聞：一時，佛住舍衛國祇樹給孤",
    "T02n0099_003:0022a07": "獨園。爾時，世尊告諸比丘：「若無常色有常",
    "T02n0099_003:0022a08": "者，彼色不應有病、有苦，亦不應於色有",
    "T02n0099_003:0022a09": "所求，欲令如是、不令如是。以色無常故，",
    "T02n0099_003:0022a10": "於色有病、有苦生，亦得不欲令如是、不",
    "T02n0099_003:0022a11": "令如是。受、想、行、識亦復如是。比丘！於意云",
    "T02n0099_003:0022a12": "何？色為常、為無常耶？」比丘白佛：「無常。世尊！」",
    "T02n0099_003:0022a13": "「比丘！無常為是苦不？」比丘白佛：「是苦。世尊！」",
    "T02n0099_003:0022a14": "「比丘！若無常、苦，是變易法，多聞聖弟子於",
    "T02n0099_003:0022a15": "中寧見是我、異我、相在不？」比丘白佛：「不也，",
    "T02n0099_003:0022a16": "世尊！」「受、想、行、識亦復如是。是故，比丘！諸所",
    "T02n0099_003:0022a17": "有色，若過去、若未來、若現在，若內、若外，若",
    "T02n0099_003:0022a18": "麤、若細，若好、若醜，若遠、若近，彼一切非我、",
    "T02n0099_003:0022a19": "非我所如實知。受、想、行、識亦復如是。多聞",
    "T02n0099_003:0022a20": "聖弟子正觀於色，正觀已，於色生厭、離欲、",
    "T02n0099_003:0022a21": "不樂、解脫；受、想、行、識，生厭、離欲、不樂、解",
    "T02n0099_003:0022a22": "脫：『我生已盡，梵行已立，所作已作，自知不",
    "T02n0099_003:0022a23": "受後有。』」佛說此經已，諸比丘聞佛所說，歡",
    "T02n0099_003:0022a24": "喜奉行。",
    "T02n0099_003:0022a25": "（八七）如是我聞：一時，佛住舍衛國祇樹給孤",
    "T02n0099_003:0022a26": "獨園。爾時，世尊告諸比丘：「色是苦。若色非",
    "T02n0099_003:0022a27": "是苦者，不應於色有病、有苦生，亦不欲",
    "T02n0099_003:0022a28": "令如是，亦不令不如是。以色是苦，以",
    "T02n0099_003:0022a29": "色是苦故，於色病生，亦得於色欲令",
    "T02n0099_003:0022b01": "如是、不令如是。受、想、行、識亦復如是。",
    "T02n0099_003:0022b02": "比丘！色為常、無常耶？」比丘白佛：「無常。世",
    "T02n0099_003:0022b03": "尊！」「比丘！無常者是苦不？」比丘白佛：「是苦。",
    "T02n0099_003:0022b04": "世尊！」「比丘！若無常、苦，是變易法，多聞聖弟子",
    "T02n0099_003:0022b05": "寧於中見我、異我、相在不？」比丘白佛：「不也，",
    "T02n0099_003:0022b06": "世尊！」「受、想、行、識亦復如是。是故，比丘！諸所",
    "T02n0099_003:0022b07": "有色，若過去、若未來、若現在，若內、若外，若麤、",
    "T02n0099_003:0022b08": "若細，若好、若醜，若遠、若近，彼一切非我、不",
    "T02n0099_003:0022b09": "異我，不相在，如實觀察。受、想、行、識亦復如",
    "T02n0099_003:0022b10": "是。多聞聖弟子於色得解脫，於受、想、行、識",
    "T02n0099_003:0022b11": "得解脫；我說彼解脫生、老、病、死、憂、悲、惱、苦，",
    "T02n0099_003:0022b12": "純大苦聚。」佛說此經已，諸比丘聞佛所說，",
    "T02n0099_003:0022b13": "歡喜奉行。",
    "T02n0099_003:0022b14": "雜阿含經卷第三"
}