{
    "X25n0501_001:0681a03": "金剛經如是經義卷上",
    "X25n0501_001:0681a05": "金剛般若波羅蜜經",
    "X25n0501_001:0681a06": "金性堅剛。能破萬物。如人有智慧。能斷絕貪嗔癡",
    "X25n0501_001:0681a07": "一切諸相。梵語般若。華言智慧。性體昭融。善破一",
    "X25n0501_001:0681a08": "切煩惱。轉為妙用。梵語波羅蜜。華言到彼岸。眾生",
    "X25n0501_001:0681a09": "作業受苦生死輪迴之地。謂之此岸。諸佛菩薩究",
    "X25n0501_001:0681a10": "竟超脫清淨安樂之地。謂之彼岸。凡夫即此岸。佛",
    "X25n0501_001:0681a11": "道即彼岸。一念惡即此岸。一念善即彼岸。六道如",
    "X25n0501_001:0681a12": "苦海。無舟不能渡。以般若六度為舟航。渡六道之",
    "X25n0501_001:0681a13": "苦海。故云到彼岸。言人之智慧。如金之剛。便可脫",
    "X25n0501_001:0681a14": "離業障。至佛地位。故曰般若波羅蜜經。徑也。學佛",
    "X25n0501_001:0681a15": "之捷徑。即成佛之道路。凡人欲到此路。當內修般",
    "X25n0501_001:0681a16": "若以至究竟。若但能誦說。心不依行。是身外覓佛。",
    "X25n0501_001:0681a17": "向外求經。終不悟理見性。故佛號為金剛般若波",
    "X25n0501_001:0681a18": "羅蜜經。總是要人從凡悟聖。永息迷心也。",
    "X25n0501_001:0681a19": "○法會因由分第一說法聚會。由此起因。分者。分",
    "X25n0501_001:0681a20": "也。梁昭明太子。以經文浩繁。故分為三十二分。使",
    "X25n0501_001:0681a21": "人便於講誦也。",
    "X25n0501_001:0681a22": "如是我聞。",
    "X25n0501_001:0681a23": "阿難自言如是之法。我從佛聞。明非自說。如者。眾",
    "X25n0501_001:0681a24": "生之性。萬別千差。動靜不一無可比類。無可等倫",
    "X25n0501_001:0681b01": "是者。即是眾生之性。離性更無別法。法非有無謂",
    "X25n0501_001:0681b02": "之如。皆是佛法謂之是。聞者。聽聞也。聽非無聞。亦",
    "X25n0501_001:0681b03": "非有聞。了無取舍。名為真聞。故云。水不離波波是",
    "X25n0501_001:0681b04": "水。鏡水塵風不到時。應現無瑕照天地。又頌曰。猿",
    "X25n0501_001:0681b05": "啼嶺上。鶴唳林閒。斷雲風卷。水激長湍。最愛晚秋",
    "X25n0501_001:0681b06": "霜午夜。一聲新雁覺天寒。",
    "X25n0501_001:0681b07": "一時佛在舍衛國祇樹給獨園。",
    "X25n0501_001:0681b08": "一時者。當日說法之時。佛。梵語。華言覺。謂能覺悟",
    "X25n0501_001:0681b09": "自性。併覺悟羣生也。孔子曰。西方有大聖人。不治",
    "X25n0501_001:0681b10": "而不亂。不言而自信。不化而自行。正指佛也。生於",
    "X25n0501_001:0681b11": "周昭王時。號曰釋迦。舍衛。波斯匿王所居之國。祗",
    "X25n0501_001:0681b12": "樹。乃匿王太子祇陀所施。舍衛國有名須達拏者。",
    "X25n0501_001:0681b13": "常施孤獨貧人。因稱給孤獨長者。曾往護彌長者",
    "X25n0501_001:0681b14": "家求婚。其家請佛說法。須達拏聞之。心開意解。欲",
    "X25n0501_001:0681b15": "請佛歸。佛令先歸求地。惟祇陀太子有園。遂往求",
    "X25n0501_001:0681b16": "之。太子戲曰。爾布金滿園我即與汝。須達隨運金",
    "X25n0501_001:0681b17": "布之。太子見其意誠。却金許地。同建精舍。請佛說",
    "X25n0501_001:0681b18": "法。故名給孤獨園。佛在此將以說經。",
    "X25n0501_001:0681b19": "與大比邱眾千二百五十人俱。",
    "X25n0501_001:0681b20": "梵語比邱。比。破也。邱。煩惱也。言能破除煩惱。華言",
    "X25n0501_001:0681b21": "僧。亦名乞士。上乞法於諸佛。以明己之真性。下乞",
    "X25n0501_001:0681b22": "食於世人。以為世人種福。大比邱。乃得道之深者。",
    "X25n0501_001:0681b23": "佛欲講真空無相妙理。非成材達德之大比邱。安",
    "X25n0501_001:0681b24": "能言下頓悟。故與之俱處於園中。其眾有千二百",
    "X25n0501_001:0681c01": "五十人。具見信從之多。",
    "X25n0501_001:0681c02": "爾時世尊食時著衣持鉢(至)次第乞已還至本處。",
    "X25n0501_001:0681c03": "爾時。言彼時。佛為三界之尊。舉世恭敬。故稱世尊。",
    "X25n0501_001:0681c04": "正當喫食之時。著柔和忍辱之衣。持四天王所獻",
    "X25n0501_001:0681c05": "之鉢。乞食於人。佛為王太子。而乃持鉢乞食。欲使",
    "X25n0501_001:0681c06": "後世比邱。不植資產。不生驕慢之意。次第乞者。不",
    "X25n0501_001:0681c07": "擇貧富貴賤。巡門而乞。大慈平等。乞畢。復歸於園。",
    "X25n0501_001:0681c08": "飯食訖收衣鉢洗足已敷座而坐。",
    "X25n0501_001:0681c09": "食畢。收衣鉢。無繫戀也。洗足。欲清淨也。敷座。陳設",
    "X25n0501_001:0681c10": "講座也。此說法常儀。智者禪師頌曰。法身本非食。",
    "X25n0501_001:0681c11": "應化亦如然。為長人天福。慈悲作福田。收衣息勞",
    "X25n0501_001:0681c12": "慮。洗足離塵緣。欲證三空理。跏趺示入禪。",
    "X25n0501_001:0681c13": "○善現起請分第二善現。須菩提之別名。初生時。",
    "X25n0501_001:0681c14": "其家盡空。相師占之。唯善唯吉。故又名善吉。於大",
    "X25n0501_001:0681c15": "眾中起身。請問佛法。",
    "X25n0501_001:0681c16": "時長老須菩提在大眾中(至)而白佛言希有世尊。",
    "X25n0501_001:0681c17": "長老。年高德尊之稱。從座而起。將以請佛說法。偏",
    "X25n0501_001:0681c18": "袒右肩。乃執役服勞之禮。懺悔謝過之儀。右膝著",
    "X25n0501_001:0681c19": "地。右是正道。左是邪道。此用正道以歸依也。合掌。",
    "X25n0501_001:0681c20": "心合於道。道合於心。所以收斂起敬。總是整理威",
    "X25n0501_001:0681c21": "儀。以伸問詞。希有者。讚佛為舉世所罕見。",
    "X25n0501_001:0681c22": "如來善護念諸菩薩善付囑諸菩薩。",
    "X25n0501_001:0681c23": "此一段。須菩提請問之詞。而首稱佛曰如來。如者。",
    "X25n0501_001:0681c24": "寂然不動。真性之本體。來者。感而遂通。真性之應",
    "X25n0501_001:0682a01": "用。心常空寂。湛然清淨。無所從來。亦無所去。故稱",
    "X25n0501_001:0682a02": "佛為如來。善護念者。令諸學人。以般若智慧。煉自",
    "X25n0501_001:0682a03": "身心。不令妄起憎愛。沾染六塵。墮生死苦海。惟其",
    "X25n0501_001:0682a04": "善護念故。又善委付囑托諸菩薩。教之奉法而行。",
    "X25n0501_001:0682a05": "念念精進。勿使斷絕。須菩提說此二句。欲佛說法",
    "X25n0501_001:0682a06": "以教人。使人得證佛果。菩薩。即受如來教法之人。",
    "X25n0501_001:0682a07": "為修行者之通稱。在講座者甚眾。故曰諸菩薩。",
    "X25n0501_001:0682a08": "世尊善男子善女人(至)應云何住云何降伏其心。",
    "X25n0501_001:0682a09": "善男子。正定心也。善女人。正慧心也。謂能決斷定",
    "X25n0501_001:0682a10": "慧。永無退轉也。阿。無也。無諸垢染也。耨多羅。上也。",
    "X25n0501_001:0682a11": "三界無能比也。三。正也。正見也。藐。徧也。一切有情。",
    "X25n0501_001:0682a12": "無不徧有。三菩提。知也。知一切有情皆有佛性。梵",
    "X25n0501_001:0682a13": "語阿耨多羅三藐三菩提。華言無上正等正覺。謂",
    "X25n0501_001:0682a14": "真性也。得此性者。所以為佛。超脫三界。不復輪迴。",
    "X25n0501_001:0682a15": "住。謂止而不遷。降伏。謂能制之御之。須菩提發問",
    "X25n0501_001:0682a16": "曰。若善男子善女人。發求正覺之心。應當於何所",
    "X25n0501_001:0682a17": "安住。一切眾生躁擾不停。猶如飄風動搖隙塵。念",
    "X25n0501_001:0682a18": "念相續。無有閒歇。若欲修行。當以何道降伏其意。",
    "X25n0501_001:0682a19": "欲世尊指示用功法則。川禪師云。這問從甚處出",
    "X25n0501_001:0682a20": "來。頌曰。你喜我不喜。君悲我不悲。雁思飛塞北。燕",
    "X25n0501_001:0682a21": "憶舊巢歸。秋月春花無限意。箇中只許自家知。",
    "X25n0501_001:0682a22": "佛言善哉善哉須菩提(至)善付囑諸菩薩。",
    "X25n0501_001:0682a23": "佛讚須菩提所說。如來二句甚善。能知我意。善教",
    "X25n0501_001:0682a24": "諸人不起妄念。心常精進。勿令染著諸法相也。",
    "X25n0501_001:0682b01": "汝今諦聽當為汝說(至)應如是住如是降伏其心。",
    "X25n0501_001:0682b02": "諦。詳審也。若善男子善女人。發正覺之心。即是當",
    "X25n0501_001:0682b03": "止之地。就此而住。不可暫離。設或妄心萌動。當以",
    "X25n0501_001:0682b04": "此為制御之方。兩如是。言只這裏便是。不必他求。",
    "X25n0501_001:0682b05": "凡夫之心動而昏。聖人之心靜而明。凡夫多被境",
    "X25n0501_001:0682b06": "礙心。事礙理。不知心空境自空。理寂事自寂。心境",
    "X25n0501_001:0682b07": "兩忘。乃是真法。忘境猶易。忘心最難。若不忘心。但",
    "X25n0501_001:0682b08": "欲忘境。境不能忘。反增紛擾。故萬法惟心。若能見",
    "X25n0501_001:0682b09": "性。不生妄念。便是降伏其心也。龐頌曰。世人重珍",
    "X25n0501_001:0682b10": "寶。我貴剎那靜。金多亂人心。靜見真如性。",
    "X25n0501_001:0682b11": "唯然世尊願樂欲聞。",
    "X25n0501_001:0682b12": "唯然者。領諾之詞。須菩提聽佛所說。而欣然領諾。",
    "X25n0501_001:0682b13": "願佛廣說。令中下根機。皆歡喜聽受。盡得開悟也。",
    "X25n0501_001:0682b14": "○大乘正宗分第三乘。載也。載度一切眾生。乃正",
    "X25n0501_001:0682b15": "大之宗派。",
    "X25n0501_001:0682b16": "佛告須菩提諸菩薩摩訶薩應如是降伏其心。",
    "X25n0501_001:0682b17": "摩訶。大也。摩訶薩雖未成佛。實高菩薩一頭地。菩",
    "X25n0501_001:0682b18": "薩念慮清淨。慈悲喜捨。種種方便。化導眾生。摩訶",
    "X25n0501_001:0682b19": "薩雖在塵勞。心常清淨。能化所化。心無所著。乃大",
    "X25n0501_001:0682b20": "悟人也。人心妄念。最易潛滋暗長。故佛告須菩提",
    "X25n0501_001:0682b21": "等。又單提一句應如是降伏其心。言當以此清淨",
    "X25n0501_001:0682b22": "智慧。降伏其妄心也。下文度眾生。而無一毫著相。",
    "X25n0501_001:0682b23": "正是降伏心處。",
    "X25n0501_001:0682b24": "所有一切眾生之類(至)若非有想若非無想。",
    "X25n0501_001:0682c01": "一切含靈。謂之眾生。俱有佛性。非獨人也。卵生。禽",
    "X25n0501_001:0682c02": "鳥之類。胎生。人獸之類。濕生。從濕而生。蚊螢之類。",
    "X25n0501_001:0682c03": "化生。變化而生。蠶蛾之類。色是色身。想是思慮。有",
    "X25n0501_001:0682c04": "色者。溺於情識。執有之心。妄見是非之輩。無色者。",
    "X25n0501_001:0682c05": "離情絕欲。執著空相。不修福慧之輩。有想者。眼見",
    "X25n0501_001:0682c06": "耳聞。常起妄念。口說佛法。心不依行。無想者。持靜",
    "X25n0501_001:0682c07": "坐禪。能除一切妄念。猶如木石。不習智慧方便。非",
    "X25n0501_001:0682c08": "有想非無想者。一念寂然不動。似非有想。而實又",
    "X25n0501_001:0682c09": "虗中能照。不是無想。有無俱遣。語默雙忘。無取舍",
    "X25n0501_001:0682c10": "愛憎之心。歷數九類。正所謂一切眾心也。",
    "X25n0501_001:0682c11": "我皆令入無餘涅槃而滅度之。",
    "X25n0501_001:0682c12": "我。佛自稱也。令入。使悟入也。無餘者。功行圓滿。清",
    "X25n0501_001:0682c13": "淨自然。全無習氣煩惱。其中安樂。無有餘欠漏隙。",
    "X25n0501_001:0682c14": "涅槃。圓滿清淨之義。楞嚴經云。涅槃清淨。不生不",
    "X25n0501_001:0682c15": "死之地。一切修行者所依歸。乃超脫輪迴。出離生",
    "X25n0501_001:0682c16": "死。即如來究竟到彼岸地位。滅者。滅盡一切習氣。",
    "X25n0501_001:0682c17": "度者。渡脫生死苦海。佛謂一切眾生。皆因妄念蔽",
    "X25n0501_001:0682c18": "錮。不能作佛。我盡使他同歸覺悟。造到無餘涅槃",
    "X25n0501_001:0682c19": "處。令一切眾生皆受化渡。總見佛心平等。普願與",
    "X25n0501_001:0682c20": "一切眾生。同入圓滿清淨無餘涅槃。同渡生死苦",
    "X25n0501_001:0682c21": "海。同諸佛所證也。",
    "X25n0501_001:0682c22": "如是滅度無量無數無邊眾生實無眾生得滅度者。",
    "X25n0501_001:0682c23": "一切眾生。皆從業緣中現出。或生而為人。或生於",
    "X25n0501_001:0682c24": "天上。或生為畜類。或生於地獄。無非自業緣而生。",
    "X25n0501_001:0683a01": "是本無此眾生也。故佛言我雖如此滅度眾生。良",
    "X25n0501_001:0683a02": "由眾生本性原有佛。原自能度。特不能覺悟而名",
    "X25n0501_001:0683a03": "為眾生。即使度盡無限量。無數目。無邊際。如此其",
    "X25n0501_001:0683a04": "多。皆不過還其本然而已。何可言我度他。故曰實",
    "X25n0501_001:0683a05": "無眾生得滅度者。六祖壇經云。自性自度。名為真",
    "X25n0501_001:0683a06": "度。淨名經云。一切眾生本性常滅。不復更滅。文殊",
    "X25n0501_001:0683a07": "菩薩問世尊。實無眾生得滅度者如何。世尊曰。性",
    "X25n0501_001:0683a08": "本清淨。無生無滅。故無眾生得滅度。無涅槃可到。",
    "X25n0501_001:0683a09": "此皆歸之眾生自性耳。華嚴經云。若人欲了知。三",
    "X25n0501_001:0683a10": "世一切佛。應觀法界性。一切惟心造。造化因心偈",
    "X25n0501_001:0683a11": "曰。賦象各由心。影嚮無欺詐。元無造化工。羣生自",
    "X25n0501_001:0683a12": "造化。",
    "X25n0501_001:0683a13": "何以故須菩提(至)眾生相壽者相即非菩薩。",
    "X25n0501_001:0683a14": "佛呼須菩提問曰。何以故度眾生。實無有可度者。",
    "X25n0501_001:0683a15": "菩薩若見有度。便覺為己私計。誇功示能。為貪惡",
    "X25n0501_001:0683a16": "業。是有我相。有我即有人相對。分別爾汝。較量賢",
    "X25n0501_001:0683a17": "愚。為嗔惡業。是有人相。既見有人。未免分別箇種",
    "X25n0501_001:0683a18": "種眾生。觸類生情。偏向執著。為癡惡緣。是眾生相。",
    "X25n0501_001:0683a19": "因有人見眾生見。便不肯平等。自求福利。思量長",
    "X25n0501_001:0683a20": "生於世。為愛惡緣。是壽者相。有此四者形相。則吾",
    "X25n0501_001:0683a21": "心智慧。從而昏蔽。却與眾生同一迷途。便不是菩",
    "X25n0501_001:0683a22": "薩地位中人。此所以雖度眾生而實無度也。能除",
    "X25n0501_001:0683a23": "四相。即名降伏其心。",
    "X25n0501_001:0683a24": "○妙行無住分第四奧妙之行。本無住著。",
    "X25n0501_001:0683b01": "復次須菩提菩薩於法(至)應如是布施不住於相。",
    "X25n0501_001:0683b02": "須菩提原從座而起請問。故佛命之復位次。使之",
    "X25n0501_001:0683b03": "定則生慧也。佛言心無四相。此心何所住著。當如",
    "X25n0501_001:0683b04": "雲行於天。水流於地。無所絆礙。俱胝和尚凡見僧",
    "X25n0501_001:0683b05": "來問話。唯豎一指頭。佛鑒禪師頌曰。不用將心向",
    "X25n0501_001:0683b06": "外求。箇中消息有來由。報言達磨西來意。祇在俱",
    "X25n0501_001:0683b07": "胝一指頭。菩薩了悟人法二空。心無取捨。能知聖",
    "X25n0501_001:0683b08": "凡一體。空色一般。善惡一等。內破一切執著。住無",
    "X25n0501_001:0683b09": "所住。龍濟和尚頌曰。心境頓消融。方明色於空。欲",
    "X25n0501_001:0683b10": "識本來面。青山白雲中。是於佛法應當無住。非勉",
    "X25n0501_001:0683b11": "強也。凡夫不識自佛。只向外求。住相迷真。分別他",
    "X25n0501_001:0683b12": "境。不能助道。但求福利。似箭射空。如人入暗。菩薩",
    "X25n0501_001:0683b13": "有此無住之念。行於布施。凡形色。聲音。馨香。滋味。",
    "X25n0501_001:0683b14": "與情所感觸。法所化導。名為六塵。皆是我與眾生",
    "X25n0501_001:0683b15": "共具。要去布施。不見有我為能施人。不見有他為",
    "X25n0501_001:0683b16": "受施者。不見中閒有物可施。三體俱無染著。是以",
    "X25n0501_001:0683b17": "智慧性。照見一切皆空。不求果報。菩薩但應如是",
    "X25n0501_001:0683b18": "布施。而不可住於相。修行人有六度。而布施第一。",
    "X25n0501_001:0683b19": "能除我人眾生壽者四相煩惱妄想取舍憎愛之",
    "X25n0501_001:0683b20": "心。清淨行施。不生執著。是不住相布施也。傅頌曰。",
    "X25n0501_001:0683b21": "禪河隨浪靜。定水逐波清澄清生覺性。亡慮滅迷",
    "X25n0501_001:0683b22": "情。徧計虗分別。由來假立名。若了依他起。無別有",
    "X25n0501_001:0683b23": "圓成。",
    "X25n0501_001:0683b24": "何以故若菩薩不住相布施其福德不可思量。",
    "X25n0501_001:0683c01": "菩薩何以不住相布施。葢菩薩若是無住。遇緣即",
    "X25n0501_001:0683c02": "施。緣散即寂。心中清淨。利益一切。雖不徼福。自然",
    "X25n0501_001:0683c03": "離生死苦。受大快樂。歷千劫而不古。超三界以長",
    "X25n0501_001:0683c04": "今。其福德自致。不可思惟而量度也。夫佛貴無相。",
    "X25n0501_001:0683c05": "緣何說福得。葢憫眾生被六塵染著。未可遽化。故",
    "X25n0501_001:0683c06": "以福德無限姑誘之。",
    "X25n0501_001:0683c07": "須菩提於意云何(至)亦復如是不可思量。",
    "X25n0501_001:0683c08": "於意云何。佛將欲問之。而教他心中酌量何如。不",
    "X25n0501_001:0683c09": "也世尊。須菩提謂其言不然。佛舉東南西北四維",
    "X25n0501_001:0683c10": "上下十方。言宇宙莫大於虗空。不可思量。菩薩無",
    "X25n0501_001:0683c11": "住相布施所得福德。徧滿虗空。亦如十方廣大。不",
    "X25n0501_001:0683c12": "可得而思量也。川禪師云。可知禮也。頌曰。虗空境",
    "X25n0501_001:0683c13": "界豈思量。大道清幽理更長。但得五湖風月在。春",
    "X25n0501_001:0683c14": "風依舊百花香。",
    "X25n0501_001:0683c15": "須菩提菩薩但應如所教住。",
    "X25n0501_001:0683c16": "佛呼須菩提。言此心所應止處。但當如上所說不",
    "X25n0501_001:0683c17": "住相之教。安住其心。要知不住相。即是降伏。若能",
    "X25n0501_001:0683c18": "降伏。心便止而不遷。故曰應住。三昧經云。如來所",
    "X25n0501_001:0683c19": "說法。悉從於無住。我從無住處。是處禮如來。○經",
    "X25n0501_001:0683c20": "中言語雖多。總是說真空無相妙理。以化度眾生。",
    "X25n0501_001:0683c21": "必眾生能安住降伏。不生我人眾生壽者四相。纔",
    "X25n0501_001:0683c22": "可到涅槃地位。說布施者。不過使修行者。易於入",
    "X25n0501_001:0683c23": "門。原不甚重。一經大義已盡於此。下文不過反覆",
    "X25n0501_001:0683c24": "辨明無相之意。恐人一著有相。便不能安住降伏",
    "X25n0501_001:0684a01": "也。",
    "X25n0501_001:0684a02": "○如理實見分第五真如之理。乃真實見解。",
    "X25n0501_001:0684a03": "須菩提於意云何(至)所說身相即非身相。",
    "X25n0501_001:0684a04": "上言安住降伏。能成佛果。恐人疑實有佛身可見。",
    "X25n0501_001:0684a05": "不知吾心中自有如來。故問須菩提可以身相。見",
    "X25n0501_001:0684a06": "如來不。須菩提已解佛意。曰不也。色身有相。從地",
    "X25n0501_001:0684a07": "水風火假合成形。法身無相。乃般若真性。有何形",
    "X25n0501_001:0684a08": "體相貌。色身是凡夫。法身是如來。凡夫但見色身。",
    "X25n0501_001:0684a09": "不見法身。故不可以身相得見如來。其故謂何。如",
    "X25n0501_001:0684a10": "來說法時。現此身相。原是幻形。非真實身相也。豈",
    "X25n0501_001:0684a11": "得以此見如來。凡夫謂色身是有。執著修行。不見",
    "X25n0501_001:0684a12": "佛性。生死轉重。如來法身無相。本無生滅。猶若虗",
    "X25n0501_001:0684a13": "空。於何有迹。故言所說身相。即非身相。寶積如來",
    "X25n0501_001:0684a14": "頌。曰凡相滅時性不滅。真如覺體離塵埃。了悟斷",
    "X25n0501_001:0684a15": "常根果別。此名佛眼見如來。川禪師云。且道只今",
    "X25n0501_001:0684a16": "行立坐臥是什麼相。休瞌睡。頌曰。身在海中休覓",
    "X25n0501_001:0684a17": "水。曰行山嶺莫尋山。鶯啼燕語皆相似。莫問前三",
    "X25n0501_001:0684a18": "與後三。",
    "X25n0501_001:0684a19": "佛告須菩提凡所有相(至)若見諸相非相即見如來。",
    "X25n0501_001:0684a20": "佛言不特如來無身相可得。即世間凡一切涉於",
    "X25n0501_001:0684a21": "相者。皆是虗而不實。妄而不真。色身是相。中有真",
    "X25n0501_001:0684a22": "實之體。故云皆是虗妄。法身非相。却是真如本體。",
    "X25n0501_001:0684a23": "備乎其中。人若能識破此諸相非真實相。是見色",
    "X25n0501_001:0684a24": "身中有法身。自性中有如來。而如來豈可外求。迴",
    "X25n0501_001:0684b01": "光返照。得見身相。無形可得。是能具智慧性。即為",
    "X25n0501_001:0684b02": "見如來矣。傅頌曰。如來舉身相。為順世間情。恐人",
    "X25n0501_001:0684b03": "生斷見。權且立虗名。假言三十二。八十也虗聲。有",
    "X25n0501_001:0684b04": "身非覺體。無相乃真形。川禪師云。山是山。水是水。",
    "X25n0501_001:0684b05": "佛在甚麼處。頌曰。有相有求俱是妄。無形無見墮",
    "X25n0501_001:0684b06": "偏枯。堂堂密密何曾閒。一道寒光爍太虗。",
    "X25n0501_001:0684b07": "○正信希有分第六生真正信向心。此人最為希",
    "X25n0501_001:0684b08": "有。",
    "X25n0501_001:0684b09": "須菩提白佛言(至)得聞如是言說章句生實信不。",
    "X25n0501_001:0684b10": "須菩提前言如來無相。恐眾生不親見佛身。徒聞",
    "X25n0501_001:0684b11": "此章句所說佛法。未必能真實信向。故有此問。",
    "X25n0501_001:0684b12": "佛告須菩提莫作是說(至)能生信心以此為實。",
    "X25n0501_001:0684b13": "佛恐阻眾生修進之心。故答曰須菩提。莫作是說。",
    "X25n0501_001:0684b14": "雖如來沒後。至後五百歲最遠之時。亦必有持守",
    "X25n0501_001:0684b15": "佛戒。修行善事的人。能於此經中聞得一章一句。",
    "X25n0501_001:0684b16": "信心油然而生。把此經信得鑿鑿皆是真實語者。",
    "X25n0501_001:0684b17": "不因時遠遂無人也。傅頌曰。因深果亦深。理密奧",
    "X25n0501_001:0684b18": "難尋。當來末法世。惟恐法將沉。空生情未達。聞義",
    "X25n0501_001:0684b19": "恐難任。如能信此法。定是覺人心。川禪師云。金佛",
    "X25n0501_001:0684b20": "不度爐。木佛不度火。泥佛不度水。頌曰。三佛儀形",
    "X25n0501_001:0684b21": "總不真。眼中童子面前人。若能信得家中寶。啼鳥",
    "X25n0501_001:0684b22": "山花一樣春。",
    "X25n0501_001:0684b23": "當知是人不於一佛二佛(至)乃至一念生淨信者。",
    "X25n0501_001:0684b24": "種諸善根。謂一於諸佛所。諸菩薩所。一切尊長之",
    "X25n0501_001:0684c01": "處。恭敬供養。承順教命。一於貧苦眾生。起慈愍心。",
    "X25n0501_001:0684c02": "隨力惠施。一於對諸惡類。自行柔和忍辱。令彼發",
    "X25n0501_001:0684c03": "歡喜心。一於六道眾生。不行欺毀。不加殺害。信心",
    "X25n0501_001:0684c04": "者。謂信般若波羅蜜。能除一切煩惱。能成就一切",
    "X25n0501_001:0684c05": "出世功德。能出生一切諸佛。信自身佛性。本來清",
    "X25n0501_001:0684c06": "淨。無有染污。與諸佛性。平等無二。信六道眾生。本",
    "X25n0501_001:0684c07": "來無相。信一切眾生盡得成佛。可見心為眾善之",
    "X25n0501_001:0684c08": "根本。是人若非清淨其心。何能遽信佛之所說。當",
    "X25n0501_001:0684c09": "知他不止在一二諸佛善人。及四五諸佛善人處",
    "X25n0501_001:0684c10": "培植善根。必已曾於無限量諸佛善人處培植眾",
    "X25n0501_001:0684c11": "多善根。故纔聞是經。便覺心耳相契。從一念清淨",
    "X25n0501_001:0684c12": "不染中。真實聽信。葢有發生而不可遏者。在五百",
    "X25n0501_001:0684c13": "歲後。尚且必有是人。況近代乎。",
    "X25n0501_001:0684c14": "須菩提如來悉知悉見是諸眾生得如是無量福德。",
    "X25n0501_001:0684c15": "悉。皆也。是人能生淨信心。心便與如來相合。進之",
    "X25n0501_001:0684c16": "可以為如來矣。雖是世遠。一切眾生。當得如是無",
    "X25n0501_001:0684c17": "可量度的大福德。豈能逃如來所知所見。言理之",
    "X25n0501_001:0684c18": "必然也。川禪師頌曰。一佛二佛千萬佛。各各眼橫",
    "X25n0501_001:0684c19": "兼鼻直。昔年曾種善根來。今日依前得善力。須菩",
    "X25n0501_001:0684c20": "提。須菩提。著衣吃飯尋常事。何須特地却生疑。",
    "X25n0501_001:0684c21": "何以故是諸眾生無復我相(至)無法相亦無非法相。",
    "X25n0501_001:0684c22": "眾生何以得無量福。皆因生淨信心時。無復有我",
    "X25n0501_001:0684c23": "人眾生壽者四相。故於佛法初不泥紙上陳言。不",
    "X25n0501_001:0684c24": "著一法相。亦不離佛氏宗旨。不著一非法相。心生",
    "X25n0501_001:0685a01": "則一切法生。心滅則一切法滅。心既清淨諸法俱",
    "X25n0501_001:0685a02": "空。故無聖賢等見。一切善惡諸法相。諸相盡空如",
    "X25n0501_001:0685a03": "此。故得福如虗空廣大。不可思議也。",
    "X25n0501_001:0685a04": "何以故是諸眾生若心取相(至)法尚應捨何況非法。",
    "X25n0501_001:0685a05": "眾生何以諸相皆無也。心本虗圓活潑。不可少有",
    "X25n0501_001:0685a06": "執著。佛與眾生。惟此一心。無形無相。不生不滅。當",
    "X25n0501_001:0685a07": "下便是。動念即乖。猶如虗空。無有邊際。若執取一",
    "X25n0501_001:0685a08": "形相。是著相外求。求之轉失。不離我人眾生壽者",
    "X25n0501_001:0685a09": "四相。此取法相。而偏於有法。取非法相而偏於無",
    "X25n0501_001:0685a10": "法。所取雖不同。俱是著於我人眾生壽者四相。此",
    "X25n0501_001:0685a11": "無智慧者。如何得成佛道。人心不可取相如此。是",
    "X25n0501_001:0685a12": "故不當執取有法。亦不當執取無法。以是不當取",
    "X25n0501_001:0685a13": "之故。佛常常與汝等說。當知我所說之法。譬如渡",
    "X25n0501_001:0685a14": "水之船筏然。人未濟度。須用以渡之。既登彼岸。即",
    "X25n0501_001:0685a15": "棄之而不用。喻人未了悟真性。不可無佛法。既了",
    "X25n0501_001:0685a16": "悟真性。即不須佛法也。夫佛法尚當捨之而不用。",
    "X25n0501_001:0685a17": "何況非佛法者。此其所以不當取也。不然。焉能悉",
    "X25n0501_001:0685a18": "無諸相。而得福德也哉。慈受禪師云。順天門外古",
    "X25n0501_001:0685a19": "招提。爛熳春光照錦谿。物物更無心外法。箇中能",
    "X25n0501_001:0685a20": "有幾人知。川禪師頌曰。得樹攀枝未是奇。懸崕撒",
    "X25n0501_001:0685a21": "手丈夫兒。水寒夜冷魚難覓留得空船載月歸。",
    "X25n0501_001:0685a22": "○無得無說分第七法體空寂。本無所得。亦無所",
    "X25n0501_001:0685a23": "說。",
    "X25n0501_001:0685a24": "須菩提於意云何(至)如來有所說法耶。",
    "X25n0501_001:0685b01": "不應取非法。人所易知。若併不應取法。何以漸進",
    "X25n0501_001:0685b02": "佛果。故佛以有所得。有所說法而設疑以詰之。",
    "X25n0501_001:0685b03": "須菩提言如我解佛所說(至)亦無有定法如來可說。",
    "X25n0501_001:0685b04": "有定者。執一而無變通也。須菩提曰。若我解悟世",
    "X25n0501_001:0685b05": "尊所說之義。豈是世尊真謂佛有所得。有所說法",
    "X25n0501_001:0685b06": "耶。心本無得亦不言不得。但為眾生所見不同。如",
    "X25n0501_001:0685b07": "來因彼根性。種種方便。開誘化導。指示一。切眾生",
    "X25n0501_001:0685b08": "使其離諸執著。凡妄心生滅不停逐境界。前念瞥",
    "X25n0501_001:0685b09": "起。後念隨覺。覺既不住。見亦不存。可見法原在心",
    "X25n0501_001:0685b10": "中。惟具智慧性者。自能變而通之。原無有定法。可",
    "X25n0501_001:0685b11": "名為無上正等正覺。亦原無定法。使如來可得而",
    "X25n0501_001:0685b12": "說。法華經云。諸根利鈍。精進懈怠。隨其所堪。而為",
    "X25n0501_001:0685b13": "說法。是故法無定相。迷悟懸殊。若未悟時。似無所",
    "X25n0501_001:0685b14": "得。若悟了時。似有所得。得與不得。皆是妄見。但不",
    "X25n0501_001:0685b15": "可執著。自契中道。豈有定法可說耶。川禪師云。寒",
    "X25n0501_001:0685b16": "即言寒。熱即言熱。頌曰。雲起南山雨北山。驢名馬",
    "X25n0501_001:0685b17": "字幾千般請看浩渺無情水。幾處隨方幾處圓。",
    "X25n0501_001:0685b18": "何以故如來所說法皆不可取不可說非法非非法。",
    "X25n0501_001:0685b19": "法之所以無有定者。何也。如來所說之法。都是了",
    "X25n0501_001:0685b20": "悟真空妙理。可以性修。而不可以色相取。可以心",
    "X25n0501_001:0685b21": "傳。而不可以口舌說。凡人執著如來所說文字章",
    "X25n0501_001:0685b22": "句。不悟無相之理。妄生知解。故言不可取。如來為",
    "X25n0501_001:0685b23": "化種種眾生。應機隨量。所有言說。亦何有定。學人",
    "X25n0501_001:0685b24": "不解如來深意。但誦所說眾法不了本心。終不成",
    "X25n0501_001:0685c01": "佛。故言不可說。說為無法。而法未嘗無。說為有法。",
    "X25n0501_001:0685c02": "而法未嘗有。極是處圓不滯。不可說他非法。非非",
    "X25n0501_001:0685c03": "法。法原無一定可執。況可得而處之乎。傅頌曰。菩",
    "X25n0501_001:0685c04": "提離佛說。從來無得人。須依二空理。當證法王身。",
    "X25n0501_001:0685c05": "有心俱是妄。無執乃名真若悟非非法。逍遙出六",
    "X25n0501_001:0685c06": "塵。川禪師云。是什麼。頌曰。恁麼也不得。不恁麼也",
    "X25n0501_001:0685c07": "不得。廓落太虗空。鳥飛無影迹。咄。撥轉機輪却倒",
    "X25n0501_001:0685c08": "迴。南北東西任往來。",
    "X25n0501_001:0685c09": "所以者何一切賢聖皆以無為法而有差別。",
    "X25n0501_001:0685c10": "無為者。以正覺還我真性。本來無假作為。即是無",
    "X25n0501_001:0685c11": "住無住。即是無相。蕩然空寂。鑒覺無礙。乃真是解",
    "X25n0501_001:0685c12": "脫佛法。須菩提又言。所以知如來所說不可取者。",
    "X25n0501_001:0685c13": "何也。觀彼一切賢人若菩薩等。聖人若如來諸佛",
    "X25n0501_001:0685c14": "等。莫不皆用此無為之法而得證果。但悟深者則",
    "X25n0501_001:0685c15": "為佛。悟未深者即為菩薩。其閒微有差等分別。而",
    "X25n0501_001:0685c16": "無為却同。所以如來未嘗取一法以為說也。川禪",
    "X25n0501_001:0685c17": "師頌曰。正人說邪法。邪法悉歸正。邪人說正法。正",
    "X25n0501_001:0685c18": "法悉歸邪。江北成枳江南橘。春來都放一般花。",
    "X25n0501_001:0685c19": "○依法出生分第八諸佛所依之法。皆從此經生",
    "X25n0501_001:0685c20": "出。",
    "X25n0501_001:0685c21": "須菩提於意云何(至)是人所得福德甯為多不。",
    "X25n0501_001:0685c22": "前言法不可取。又恐人不受持經典。故以布施獲",
    "X25n0501_001:0685c23": "福較之。三千大千。總形容世界之多。七寶。金銀琉",
    "X25n0501_001:0685c24": "璃。珊瑚瑪瑙。珍珠玻璃。七寶滿世界。已是無限。況",
    "X25n0501_001:0686a01": "曰大千世界。又曰三千大千世界。如是七寶之多。",
    "X25n0501_001:0686a02": "用以布施此人所得福德。多耶。不多耶。葢布施供",
    "X25n0501_001:0686a03": "養身外之福。受持經典性內之福。身福是衣食。性",
    "X25n0501_001:0686a04": "福是智慧。凡人雖有衣食性中愚迷。是前生布施",
    "X25n0501_001:0686a05": "供養。不持經典者。亦有聰明智慧。而貧無衣食。是",
    "X25n0501_001:0686a06": "前生持經聽法。不布施供養者可知內外雙修。方",
    "X25n0501_001:0686a07": "為全德。",
    "X25n0501_001:0686a08": "須菩提言甚多世尊(至)是故如來說福德多。",
    "X25n0501_001:0686a09": "七寶布施。是住相布施。希求福利。獲福雖多。而於",
    "X25n0501_001:0686a10": "明心見性。了無所得。惟依般若波羅蜜多修行。令",
    "X25n0501_001:0686a11": "自性不墮諸有。是名福德性。故人本來性體中原",
    "X25n0501_001:0686a12": "無一物。何嘗有此福德。今以施寶之故。而遂得此",
    "X25n0501_001:0686a13": "福德。是故如來。說福德多。傅頌曰。寶滿三千界。齎",
    "X25n0501_001:0686a14": "持作福田。惟成有漏業。終不離人天。川禪師頌曰。",
    "X25n0501_001:0686a15": "寶滿三千及大千。福緣終不離人天。若知福德原",
    "X25n0501_001:0686a16": "無性。買得春花不用錢。",
    "X25n0501_001:0686a17": "若復有人於此經中(至)為他人說其福勝彼。",
    "X25n0501_001:0686a18": "聽聞此經。不可徒以言受。須念念不違其教。方為",
    "X25n0501_001:0686a19": "受而持之。受者。當下承受。持者。時刻不忘。受之不",
    "X25n0501_001:0686a20": "忘於心。持之不厭其久。曉明經義。依教而行。如船",
    "X25n0501_001:0686a21": "入海。無所不通。是名受持。四句偈。不必指那四句。",
    "X25n0501_001:0686a22": "上有乃至二字。下有等字。特舉以該括全部經耳。",
    "X25n0501_001:0686a23": "古今論四句偈者不一。或指聲香味觸法。或指經",
    "X25n0501_001:0686a24": "中二偈。或云若見諸相非相。即見如來。或云眼耳",
    "X25n0501_001:0686b01": "鼻舌。或云有為無為。非有為非無為句。或云有諦",
    "X25n0501_001:0686b02": "無諦。真諦俗諦。各執己見。初無定論。惟天親菩薩",
    "X25n0501_001:0686b03": "請益彌勒。如何是四句偈。彌勒云。無我相。人相。眾",
    "X25n0501_001:0686b04": "生相。壽者相。六祖大師復以摩訶般若波羅蜜多",
    "X25n0501_001:0686b05": "是。若果執此兩轉語。便為倒根。何異數他人珍寶。",
    "X25n0501_001:0686b06": "於自己無半文分。幸而傅大士云。若論四句偈。應",
    "X25n0501_001:0686b07": "當不離身。可見四句偈。不假外求。總在心地了悟",
    "X25n0501_001:0686b08": "也。上既說明布施者必得福。佛遂引人受持此經。",
    "X25n0501_001:0686b09": "悟明真理。乃至四句偈等。拳拳持守而不失。又能",
    "X25n0501_001:0686b10": "為他人講說經偈之義。所獲之福。較七寶布施之",
    "X25n0501_001:0686b11": "福尤勝。",
    "X25n0501_001:0686b12": "何以故須菩提一切諸佛(至)所謂佛法者即非佛法。",
    "X25n0501_001:0686b13": "何以知其得福尤勝。觀彼一切諸佛。及諸佛所證",
    "X25n0501_001:0686b14": "無上正覺之法。莫不皆由悟此金剛般若而成正",
    "X25n0501_001:0686b15": "覺。是知此經之義。方且出生一切諸佛。豈僅得布",
    "X25n0501_001:0686b16": "施之福而已哉。葢諸佛惟此一心。何法不從心所",
    "X25n0501_001:0686b17": "立。猶如大地。何物不生。故從此經出者。非謂言說",
    "X25n0501_001:0686b18": "章句。乃指般若心性。一切眾生愚迷顛倒。不知覺",
    "X25n0501_001:0686b19": "悟。種種修行。多向身外。無有是處。菩薩於諸佛法。",
    "X25n0501_001:0686b20": "都無染著。見如不見。聞如不聞。心境空寂。自然清",
    "X25n0501_001:0686b21": "淨。故般若之法。雖名佛法。本來無有。佛亦不過假",
    "X25n0501_001:0686b22": "此以開悟眾生。非實有佛法也。人若誤認受持二",
    "X25n0501_001:0686b23": "字謂實有佛法。則著相而不明性。何以福德之勝",
    "X25n0501_001:0686b24": "於布施乎。川禪師云。且道此經從甚處出。須彌頂",
    "X25n0501_001:0686c01": "上。大海波中。頌曰。佛祖垂慈實有權。言言不離此",
    "X25n0501_001:0686c02": "經宣。此經出處還相委。便向雲中駕鐵船。又云。能",
    "X25n0501_001:0686c03": "將蜜菓子。換汝苦葫蘆。頌曰。佛法非法。能縱能奪。",
    "X25n0501_001:0686c04": "有收有放。有生有殺。眉間常放白毫光。癡人猶待",
    "X25n0501_001:0686c05": "問菩薩。",
    "X25n0501_001:0686c06": "○一相無相分第九此言四果。似乎有一相。然本",
    "X25n0501_001:0686c07": "自無形何有得果之相。",
    "X25n0501_001:0686c08": "須菩提於意云何須陀洹(至)是名須陀洹。",
    "X25n0501_001:0686c09": "須陀洹。梵語。華言入流。與下斯陀含。阿那含。阿羅",
    "X25n0501_001:0686c10": "漢。俱從聲聞而悟道者。上言佛法無相。恐人遂疑",
    "X25n0501_001:0686c11": "佛果難成。故舉四無心得果者發之。須陀洹。知身",
    "X25n0501_001:0686c12": "是妄。欲入無為之理斷除人我執著之相。以無取",
    "X25n0501_001:0686c13": "心。契無得理。無取則心空。無得則理寂。雖能捨麤",
    "X25n0501_001:0686c14": "重煩惱。未能離微細煩惱。此人不入地獄。不作修",
    "X25n0501_001:0686c15": "羅餓鬼異類之身。謂學人悟初果也。夫煩惱者。菩",
    "X25n0501_001:0686c16": "提之根本。若人照了練習。可為出世之法。譬如高",
    "X25n0501_001:0686c17": "原陸地。不生蓮花。蓮花生於淤泥濁水中。愈見煩",
    "X25n0501_001:0686c18": "惱不損菩提。如日月翳於烟雲中。而日月原無損。",
    "X25n0501_001:0686c19": "珠玉落乎泥滓中。而珠玉亦無損。故云。莫管煩惱",
    "X25n0501_001:0686c20": "障。但存菩提心。佛恐諸菩薩不知以無念為念。尚",
    "X25n0501_001:0686c21": "萌所得之念。故設此問呼須菩提曰。須陀洹之果",
    "X25n0501_001:0686c22": "謂能作此念而得之不。須菩提曰。不也。凡人報緣",
    "X25n0501_001:0686c23": "未謝。於人間世上。有許多交涉。應須隨緣處之。令",
    "X25n0501_001:0686c24": "中虗外順。雖在閙市沸湯中。亦恬然安穩。若有纖",
    "X25n0501_001:0687a01": "毫見戀。即便打不過。所謂須陀洹者。雖居塵囂世",
    "X25n0501_001:0687a02": "界。厭喧求靜。六塵無染。初入其門。得預聖人之流。",
    "X25n0501_001:0687a03": "然特名為入流。而實無心得此入流之果者也。但",
    "X25n0501_001:0687a04": "因其遇有色聲香味觸法等事。了不相入。故虗名",
    "X25n0501_001:0687a05": "為須陀洹耳。多尊者頌曰。萬行周通能覺性。驅除",
    "X25n0501_001:0687a06": "煩惱更勤修。七生七死方成道。初等陀洹入聖流。",
    "X25n0501_001:0687a07": "須菩提於意云何斯陀含(至)是名斯陀含。",
    "X25n0501_001:0687a08": "梵語斯陀含。華言一往來。是第二果視入流又高",
    "X25n0501_001:0687a09": "一級。漸修精進之業。操持更密。念念不住六塵境",
    "X25n0501_001:0687a10": "界。然終未盡能清淨。但前念纔著。後念即覺。猶有",
    "X25n0501_001:0687a11": "此一番生滅念。故言一往來。然色身雖有來去。而",
    "X25n0501_001:0687a12": "法身湛然不動。心既無我。誰云往來。特名為一往",
    "X25n0501_001:0687a13": "來。而實無心得此一往來之果者也。是虗名之為",
    "X25n0501_001:0687a14": "斯陀含耳。傅頌曰。捨凡初入聖。煩惱漸輕微。斷除",
    "X25n0501_001:0687a15": "人我執。創始證無為。緣塵及身見。今者乃知非。一",
    "X25n0501_001:0687a16": "返人天後。趨寂不知歸。",
    "X25n0501_001:0687a17": "須菩提於意云何阿那含(至)是故名阿那含。",
    "X25n0501_001:0687a18": "梵語阿那含。華言不來。是第三果。修持又密于二",
    "X25n0501_001:0687a19": "果人。六塵竟不來侵了悟人法俱空。漸修精進已",
    "X25n0501_001:0687a20": "斷欲界思惑。直生兜率天宮。更不來生欲界。是為",
    "X25n0501_001:0687a21": "得不來果。故名為不來。然心空無我。又何為不來。",
    "X25n0501_001:0687a22": "所以名為不來。而實無心得此不來之果者也。惟",
    "X25n0501_001:0687a23": "其實無不來。是故虗名為阿那含耳。川禪師云。諸",
    "X25n0501_001:0687a24": "行無常。一切皆苦。頌曰。三位聲聞已出塵。往來求",
    "X25n0501_001:0687b01": "靜有疏親明明四果元無果。幻化空身即法身。",
    "X25n0501_001:0687b02": "須菩提於意云何阿羅漢(至)即為著我人眾生壽者。",
    "X25n0501_001:0687b03": "梵語阿羅漢。華言無生。諸漏已盡。無復煩惱。已悟",
    "X25n0501_001:0687b04": "不生不滅之理是第四果。比三果又進一級。佛言",
    "X25n0501_001:0687b05": "修行者。至於阿羅漢。道將得矣。亦自謂能作此念",
    "X25n0501_001:0687b06": "而得之不。須菩提曰。不也。所謂阿羅漢者。已悟無",
    "X25n0501_001:0687b07": "生之理。無煩惱可斷。無貪嗔可離。情無逆順。心境",
    "X25n0501_001:0687b08": "俱空。故雖得道。而心實未曾執一樣法特虗名為",
    "X25n0501_001:0687b09": "阿羅漢耳。若作我已得阿羅漢道之念。即著我人",
    "X25n0501_001:0687b10": "等相。與阿羅漢地位相隔。何以稱是名哉。○四果",
    "X25n0501_001:0687b11": "人。俱說他無心。可見聖賢。皆以無為法。全不住相。",
    "X25n0501_001:0687b12": "但四果只是了一身。不度眾生。佛門謂之小乘。",
    "X25n0501_001:0687b13": "世尊佛說我得無諍三昧(至)我是離欲阿羅漢。",
    "X25n0501_001:0687b14": "塵念欲起。我念欲遣。彼此各不相下謂之諍。心無",
    "X25n0501_001:0687b15": "生滅去來。惟有本覺常照謂之無諍。此就是脫離",
    "X25n0501_001:0687b16": "人欲。故云離欲阿羅漢。三昧。梵語。華言正定。亦云",
    "X25n0501_001:0687b17": "正受。謂入定之法正。而定中所受境界。非是妄想。",
    "X25n0501_001:0687b18": "須菩提曰。我說四果人。無心得果。非是我摹擬之",
    "X25n0501_001:0687b19": "見。但據我自身看來。佛嘗稱我得無諍之道。渾然",
    "X25n0501_001:0687b20": "若太虗無著。不徒是三昧中人乃三昧中人最為",
    "X25n0501_001:0687b21": "第一。是第一離欲阿羅漢。然佛雖如此稱我。我實",
    "X25n0501_001:0687b22": "不作得是離欲阿羅漢之念也。川禪師云。把定則",
    "X25n0501_001:0687b23": "雲橫谷口。放行則月落寒潭。頌曰。喚馬何曾馬。呼",
    "X25n0501_001:0687b24": "牛未必牛。兩頭都放下。中道一時休。六門迸出遼",
    "X25n0501_001:0687c01": "天鶻。獨步乾坤總不收。",
    "X25n0501_001:0687c02": "世尊我若作是念(至)名須菩提是樂阿蘭那行。",
    "X25n0501_001:0687c03": "阿蘭那。華言無諍。須菩提言。我若作是思念而得",
    "X25n0501_001:0687c04": "此道。即為不離欲。即是有諍心。佛則不於諸弟子",
    "X25n0501_001:0687c05": "中。獨稱說善現是好樂無諍之行者。惟我終日修",
    "X25n0501_001:0687c06": "行。實無心得此無諍之行。故世尊加我名曰。須菩",
    "X25n0501_001:0687c07": "提是。樂阿蘭那行者。所以說我為第一。我無心而",
    "X25n0501_001:0687c08": "得果如此。則四果之人無心得果。不益信乎。傅頌",
    "X25n0501_001:0687c09": "曰。無生即無滅。無我復無人。永除煩惱障。長辭後",
    "X25n0501_001:0687c10": "有身。境忘心亦滅。無復起貪嗔。無悲空有智。翛然",
    "X25n0501_001:0687c11": "獨任真。川禪師云。認著依前還不是。頌曰。蚌腹隱",
    "X25n0501_001:0687c12": "明珠。石中藏碧玉。有麝自然香。何必當風立。活計",
    "X25n0501_001:0687c13": "看來恰似無。應用頭頭皆具足。",
    "X25n0501_001:0687c14": "○莊嚴淨土分第十齋莊嚴飾。是清淨心地。",
    "X25n0501_001:0687c15": "佛告須菩提於意云何(至)於法實無所得。",
    "X25n0501_001:0687c16": "然燈佛。即定光佛。生時身光如燈。後至成佛。故名",
    "X25n0501_001:0687c17": "然燈。是釋迦佛受記之師。上雖言無心得佛果。畢",
    "X25n0501_001:0687c18": "竟得字不曾去。終著一分相。故佛問曰。我昔日於",
    "X25n0501_001:0687c19": "本師處聽法。於法有所得不。須菩提曰。不也。世尊。",
    "X25n0501_001:0687c20": "如來在然燈佛所。於法雖因師開示。良由自性本",
    "X25n0501_001:0687c21": "來清淨。本無塵勞。寂然常照。覺悟成佛。實非於師",
    "X25n0501_001:0687c22": "處聽聞而得之也。若有所得。甯免有心之累。傅頌",
    "X25n0501_001:0687c23": "曰。昔時稱善慧。今日號能仁。看緣緣是妄。識體體",
    "X25n0501_001:0687c24": "非真。法性非因果。如理不從因。謂得然燈記。甯知",
    "X25n0501_001:0688a01": "是舊身。",
    "X25n0501_001:0688a02": "須菩提於意云何(至)即非莊嚴是名莊嚴。",
    "X25n0501_001:0688a03": "佛土。即菩提心。莊嚴者。心常清淨。不向外求。任運",
    "X25n0501_001:0688a04": "隨緣。一無所得。行住坐臥。與道相應。無妄念。皆清",
    "X25n0501_001:0688a05": "淨之謂。我既無所得。是外不染六塵。內無私欲邪",
    "X25n0501_001:0688a06": "心之累。則菩薩修行時節。是何可以有心求莊嚴。",
    "X25n0501_001:0688a07": "故問須菩提曰。為菩薩者。果成莊嚴佛土不。須菩",
    "X25n0501_001:0688a08": "提曰不也。性如太虗。原無所謂莊嚴今以黃金為",
    "X25n0501_001:0688a09": "地。七寶為林。皆外飾之事。非莊嚴也。至于真性中。",
    "X25n0501_001:0688a10": "自有六度萬行。布施戒定慧等一切善法。皆是莊",
    "X25n0501_001:0688a11": "嚴。只不可使有妄念夾雜。是虗名為莊嚴耳。豈可",
    "X25n0501_001:0688a12": "有心以求之乎。傅頌曰。掃除心意地。名為淨土因。",
    "X25n0501_001:0688a13": "無論福與智。先且離貪嗔。莊嚴絕能所。無我亦無",
    "X25n0501_001:0688a14": "人。斷除俱不染。頴脫出囂塵。川禪師云。娘生袴子。",
    "X25n0501_001:0688a15": "青州布衫。頌曰。抖擻渾身白勝霜。蘆花雪月轉爭",
    "X25n0501_001:0688a16": "光。幸有九臯翹足勢。更添朱頂又何妨。",
    "X25n0501_001:0688a17": "是故須菩提諸菩薩摩訶薩(至)應無所住而生其心。",
    "X25n0501_001:0688a18": "佛言。心不可知有莊嚴佛土。是故汝等諸修行人。",
    "X25n0501_001:0688a19": "當知此心。常自空寂。無諸妄念。不生不滅。不動不",
    "X25n0501_001:0688a20": "搖。如此清淨。凡修六度萬行者。應如是生清淨心。",
    "X25n0501_001:0688a21": "不當有所執著而生其心。若住著色聲香味觸法",
    "X25n0501_001:0688a22": "六塵上而生其心。非清淨也。凡夫無明起滅。妄想",
    "X25n0501_001:0688a23": "顛倒。取捨聖凡善惡等見。是名濁亂心。因境來觸。",
    "X25n0501_001:0688a24": "遂生其心。如猿猴捉月。病眼見花。一切萬法。皆從",
    "X25n0501_001:0688b01": "心生。心有所住。即是妄念。六塵競起。譬如浮雲。往",
    "X25n0501_001:0688b02": "來不定。若悟真空。即無所住即是智慧。無諸煩惱。",
    "X25n0501_001:0688b03": "可見諸菩薩欲得阿耨多羅三藐三菩提者。豈應",
    "X25n0501_001:0688b04": "如是生住著於六塵的心。惟應於無所住著處生",
    "X25n0501_001:0688b05": "心。則此心生生而不容己。一真如無染之心也豈",
    "X25n0501_001:0688b06": "不清淨。既曰清淨。何等莊嚴。譬如天平。盤中無物。",
    "X25n0501_001:0688b07": "其心自正。說一生字。便見佛法雖重無相。何嘗教",
    "X25n0501_001:0688b08": "人稿木死灰。川禪師云。雖然恁麼。爭奈目前何。頌",
    "X25n0501_001:0688b09": "曰。見色非干色。聞聲不是聲。色聲不礙處。親到法",
    "X25n0501_001:0688b10": "王城。又云。退後退後。看看。頑石動也。頌曰。山堂靜",
    "X25n0501_001:0688b11": "夜坐無言。寂寂寥寥本自然。何時西風動林野。一",
    "X25n0501_001:0688b12": "聲寒雁唳長天。",
    "X25n0501_001:0688b13": "須菩提譬如有人(至)佛說非身名大身。",
    "X25n0501_001:0688b14": "此譬喻心之大也。人心能生萬變萬化。既從此出。",
    "X25n0501_001:0688b15": "故以須彌山王喻之。須彌山。高廣三百三十六萬",
    "X25n0501_001:0688b16": "里。日月遶山而行。以為晝夜。由此而分四面為四",
    "X25n0501_001:0688b17": "天下。其上有三十三天。可謂至大為眾山之王。人",
    "X25n0501_001:0688b18": "身豈有如是之大者。佛說人心充滿六虗。遊於清",
    "X25n0501_001:0688b19": "淨。誠足以塞天地。貫古今。是託名之為大身。非實",
    "X25n0501_001:0688b20": "說有大身也。人不求之清淨。而求有得。求莊嚴得",
    "X25n0501_001:0688b21": "母反小視其心乎。川禪師云。設有。向甚處著。頌曰",
    "X25n0501_001:0688b22": "擬把須彌作幻軀。饒君膽大更心麤。目前指出千",
    "X25n0501_001:0688b23": "般有我道其中一也無。便從這裏入。傅頌曰。須彌",
    "X25n0501_001:0688b24": "高且大。將喻法王身。七寶齊圍繞。六度次相鄰。四",
    "X25n0501_001:0688c01": "色成山相慈悲作佛因。有形終不大。無相乃為真。",
    "X25n0501_001:0688c02": "○無為福勝分第十一持經度人。無假作為。其福",
    "X25n0501_001:0688c03": "最勝。",
    "X25n0501_001:0688c04": "須菩提如恒河中所有沙數(至)尚多無數何況其沙。",
    "X25n0501_001:0688c05": "西土有河。名曰恒河。周圍四十里。與佛說法處相",
    "X25n0501_001:0688c06": "近。故佛取之為喻。恒河中沙。極細而多。將一粒沙。",
    "X25n0501_001:0688c07": "比一河。則有無量恒河。再將無量恒河中所有沙。",
    "X25n0501_001:0688c08": "總而算之。則多多無盡矣。故須菩提曰。諸恒河尚",
    "X25n0501_001:0688c09": "且極多。無可算數。何況其中之沙乎。川禪師云。前",
    "X25n0501_001:0688c10": "三三。後三三。頌曰。一二三四數恒沙。沙等恒河數",
    "X25n0501_001:0688c11": "更多。算盡目前無一法。方能靜處薩婆訶。",
    "X25n0501_001:0688c12": "須菩提我今實言告汝(至)而此福德勝前福德。",
    "X25n0501_001:0688c13": "實言者。言非虗謬。欲人信也。以諸河中之沙。一粒",
    "X25n0501_001:0688c14": "沙算一三千大千世界。極形容世界之甚多也。受",
    "X25n0501_001:0688c15": "持四句偈等。雖不比施七寶之多。實智慧心生於",
    "X25n0501_001:0688c16": "我矣。又能為他人解說。則人人俱得證佛果。成無",
    "X25n0501_001:0688c17": "上道。故所獲福報。尤勝于布施。可見人必當持經。",
    "X25n0501_001:0688c18": "為人解說。或有云布施。為六度之首。此言福德。不",
    "X25n0501_001:0688c19": "如持經者。何也。蓋七寶布施。雖無吝惜。畢竟有七",
    "X25n0501_001:0688c20": "寶方遂心。若無七寶。便不能布施。然要知七寶雖",
    "X25n0501_001:0688c21": "多。不過人間有限之物。布施以此。但受人間有限",
    "X25n0501_001:0688c22": "之福。財施有盡。法施無窮。財施不出欲界。法施能",
    "X25n0501_001:0688c23": "超三界。若於此經中。受其義理而持守之。則己不",
    "X25n0501_001:0688c24": "為惡業所縛。可以悟明真性。又為他人解說。使人",
    "X25n0501_001:0689a01": "亦得聞此至理。共明真性。久而善根皆熟。可以脫",
    "X25n0501_001:0689a02": "離輪迴。永超生死。是持經度人。窮亦可。達亦可。日",
    "X25n0501_001:0689a03": "日可行。處處可行。無窮無盡。福德豈不溥哉。智者",
    "X25n0501_001:0689a04": "禪師頌曰。恒河數甚多。沙數更難量。舉沙齊七寶。",
    "X25n0501_001:0689a05": "能持智慧漿。有相皆為幻。徒言智慧強。若論四句",
    "X25n0501_001:0689a06": "偈。此福未為長。川禪師云。真鍮不換金。頌曰。入海",
    "X25n0501_001:0689a07": "算沙徒費力。區區未免走塵埃。爭如運出家中寶。",
    "X25n0501_001:0689a08": "枯木生花別樣春。",
    "X25n0501_001:0689a09": "○尊重正教分第十二佛教正大。受持者。天人皆",
    "X25n0501_001:0689a10": "生敬重。",
    "X25n0501_001:0689a11": "復次須菩提隨說是經(至)皆應供養如佛塔廟。",
    "X25n0501_001:0689a12": "須菩提。歷歷與佛辨析。不敢安坐受教。故佛又命",
    "X25n0501_001:0689a13": "之復位次而告之曰。為人解說。不必有揀擇。隨所",
    "X25n0501_001:0689a14": "在之處。見人即便演說此經。心無分別。雖至四句。",
    "X25n0501_001:0689a15": "偈等甚少。當知此說經之處。即是如來說法之地。",
    "X25n0501_001:0689a16": "令諸聽者。生清淨心。無諸妄念。悟得本來佛性。即",
    "X25n0501_001:0689a17": "此幻身。便是法身。中有如來全身舍利。感得天上",
    "X25n0501_001:0689a18": "之神。世間之人。八部鬼神中之惡類阿修羅等。皆",
    "X25n0501_001:0689a19": "當以華香瓔珞。幢幡繒蓋。香油蘇燈。恭敬供養。如",
    "X25n0501_001:0689a20": "藏佛遺體舍利之塔。設立殊特佛像之廟。傅頌曰。",
    "X25n0501_001:0689a21": "恒沙為比量。分為六種多。持經取四句。七寶詎能",
    "X25n0501_001:0689a22": "過。法門遊歷處。供養感修羅。經中稱最勝。尊高似",
    "X25n0501_001:0689a23": "佛陀。",
    "X25n0501_001:0689a24": "何況有人盡能受持讀誦(至)即為有佛若尊重弟子。",
    "X25n0501_001:0689b01": "止於此地講說經中四句偈。尚能有感動。何況有",
    "X25n0501_001:0689b02": "人盡能持誦全經者乎。應知此人所成就之法。乃",
    "X25n0501_001:0689b03": "最上第一希有之法也。甯不愈感天人等恭敬耶。",
    "X25n0501_001:0689b04": "經典感通之妙如此。則知經在之處。即如佛在其",
    "X25n0501_001:0689b05": "處。即是佛與弟子菩薩等俱在其處。人若見經。即",
    "X25n0501_001:0689b06": "自見佛。安得不持誦講說。凡人自心誦得此經。自",
    "X25n0501_001:0689b07": "心解得經義。自心體得無相無著之理。所在之處。",
    "X25n0501_001:0689b08": "常修佛行。念念無有間歇。心常清淨。不生不滅。無",
    "X25n0501_001:0689b09": "諸妄念。便可立地成佛。可見即心是佛。故言所在",
    "X25n0501_001:0689b10": "之處。即為有佛。尊重弟子。謂菩薩等。能悟無相妙",
    "X25n0501_001:0689b11": "理。有可尊重也。川禪師云。合如是。頌曰。似海之深。",
    "X25n0501_001:0689b12": "如山之固。左旋右轉。不去不住。出窟金毛獅子兒。",
    "X25n0501_001:0689b13": "全威哮吼眾狐疑。深思不動干戈處。直攝天魔外",
    "X25n0501_001:0689b14": "道歸。杲禪師頌曰。即心是佛無餘法。迷者多于心",
    "X25n0501_001:0689b15": "外求。一念廓然歸本際。還如洗脚上船頭。僧問首",
    "X25n0501_001:0689b16": "山。如何是佛。山答。新婦騎驢阿家牽。皷山珪禪師",
    "X25n0501_001:0689b17": "為作頌云。阿家新婦兩同條。咫尺家鄉路不遙。可",
    "X25n0501_001:0689b18": "笑騎驢覔驢者。一生錯認馬鞍橋。",
    "X25n0501_001:0689b19": "○如法受持分第十三依佛所說之法。承受而持",
    "X25n0501_001:0689b20": "守之。",
    "X25n0501_001:0689b21": "爾時須菩提白佛言世尊(至)是名般若波羅蜜。",
    "X25n0501_001:0689b22": "須菩提見如來讚美經典。因請此經。當屬何名。使",
    "X25n0501_001:0689b23": "我等奉事此經而持守之。佛曰。明此經者。其智慧",
    "X25n0501_001:0689b24": "如金之剛利。能斷絕一切有相之物。除一切邪妄",
    "X25n0501_001:0689c01": "之念。直至諸佛菩薩之彼岸。名為金剛般若波羅",
    "X25n0501_001:0689c02": "蜜。以是名字。汝當奉而持之。只在自心。行住坐臥。",
    "X25n0501_001:0689c03": "勿令分別。便能斷一切疑執。然法性即空。不可執",
    "X25n0501_001:0689c04": "此為相。悟明本性。湛若太虗。體尚且無。何名之有。",
    "X25n0501_001:0689c05": "如來恐人生斷滅見。不得已而強安是名。故虗名",
    "X25n0501_001:0689c06": "為般若波羅蜜。以接引眾生。隨說隨掃。惟恐人住",
    "X25n0501_001:0689c07": "于相也。歸宗禪師云。有座主來參。值宗鋤草。見一",
    "X25n0501_001:0689c08": "蛇。斬之。主云。久向歸宗。元來是箇麤行沙門。宗云。",
    "X25n0501_001:0689c09": "是爾麤。我麤。且道這僧。過在什麼處。昭禪師為作",
    "X25n0501_001:0689c10": "頌曰。廬嶽宗師接上機。斬蛇特地施慈悲。癡迷座",
    "X25n0501_001:0689c11": "主生驚怖。却道麤心惹是非。",
    "X25n0501_001:0689c12": "須菩提於意云何(至)白佛言世尊如來無所說。",
    "X25n0501_001:0689c13": "本心原淨。諸法原空。更有何法可說。二乘之人執",
    "X25n0501_001:0689c14": "著人法是有。即有所說。菩薩了悟人法皆空。却無",
    "X25n0501_001:0689c15": "所說。佛蓋強名為金剛經。未嘗實指經中。曰此是",
    "X25n0501_001:0689c16": "何等法。安得為真有般若波羅蜜之法。寒山子云。",
    "X25n0501_001:0689c17": "吾心似秋月。碧潭光皎潔。無物堪比倫。教我如何",
    "X25n0501_001:0689c18": "說。川禪師云。低聲。低聲。頌曰。入草求人不奈何。利",
    "X25n0501_001:0689c19": "刀斷了手摩挲。雖然出入無踪跡。文彩全彰見也",
    "X25n0501_001:0689c20": "麼。",
    "X25n0501_001:0689c21": "須菩提於意云何三千大千(至)非世界是名世界。",
    "X25n0501_001:0689c22": "怎見得法無可說。今三千大千世界。以無量因緣",
    "X25n0501_001:0689c23": "乃成。一切眾生。豈外此而別有世界。悟者處此。迷",
    "X25n0501_001:0689c24": "者亦處此。悟者之心清淨心也。以此心處此世界。",
    "X25n0501_001:0690a01": "即清淨世界。迷者之心塵垢心也。以此心處此世",
    "X25n0501_001:0690a02": "界。即微塵世界。世界許多。而微塵亦不勝其多。使",
    "X25n0501_001:0690a03": "一切眾生。皆生清淨心。非微塵所可污。故云非微",
    "X25n0501_001:0690a04": "塵。得出世間法。非世界所能間。故云非世界。在世",
    "X25n0501_001:0690a05": "離世。在塵離塵。可見實非有微塵之定形也。不過",
    "X25n0501_001:0690a06": "虗名為微塵。如來說世界。亦非實有世界之定形",
    "X25n0501_001:0690a07": "也。一切山崖。會有崩裂。一切江河。會有枯竭。不過",
    "X25n0501_001:0690a08": "虗名為世界云耳。若必說佛有法。是微塵實有微",
    "X25n0501_001:0690a09": "塵。世界實有世界。只此一念。便不清淨。何以究竟",
    "X25n0501_001:0690a10": "作佛。故古德云。一念不生全體見。六根纔動被雲",
    "X25n0501_001:0690a11": "遮。傅頌曰。積塵成世界。析界作微塵。界喻人天果。",
    "X25n0501_001:0690a12": "塵為有漏因。塵因因不實。界果果非真。果因知是",
    "X25n0501_001:0690a13": "幻。逍遙自在人。○圜悟禪師上堂云。十方同聚會。",
    "X25n0501_001:0690a14": "箇箇學無為。此是選佛場。心空及第歸。大丈夫。具",
    "X25n0501_001:0690a15": "決烈志氣。慷慨英靈。踏破化城。歸家穩坐。外不見",
    "X25n0501_001:0690a16": "一切境界。內不見有自己。上不見有諸聖。下不見",
    "X25n0501_001:0690a17": "有凡愚。淨躶躶。赤洒洒。一念不生。桶底子脫。豈不",
    "X25n0501_001:0690a18": "是心空。到這裏。還容棒喝麼。還用元妙理性麼。還",
    "X25n0501_001:0690a19": "容彼我是非麼。直不如紅爐上一點雪相似。豈不",
    "X25n0501_001:0690a20": "是選佛場。然雖如是。猶涉階梯在。且問涉階梯句",
    "X25n0501_001:0690a21": "作麼生道。千聖會中無影迹。萬人叢裏奪高標。",
    "X25n0501_001:0690a22": "須菩提於意云何可以三十二相(至)是名三十二相。",
    "X25n0501_001:0690a23": "三十二相者。謂眼耳鼻舌身五根中。具修六波羅",
    "X25n0501_001:0690a24": "蜜謂布施持戒忍辱精進禪定智慧是也。于意根",
    "X25n0501_001:0690b01": "中修無住無為。是三十二相清淨行。即心成佛。原",
    "X25n0501_001:0690b02": "不在相好莊嚴上。若據如來妙相。本性湛然空寂。",
    "X25n0501_001:0690b03": "一相尚不可得。豈可以三十二相而求見。欲見如",
    "X25n0501_001:0690b04": "來。即我有覺悟心是也故如來三十二相。雖若異",
    "X25n0501_001:0690b05": "於眾生。然亦與眾生幻形同歸有盡。非是真實相",
    "X25n0501_001:0690b06": "也。但名為三十二相耳。川禪師云。借婆衫子拜婆",
    "X25n0501_001:0690b07": "年。頌曰。你有我亦有。君無我亦無。有無俱不立。相",
    "X25n0501_001:0690b08": "對嘴盧都。",
    "X25n0501_001:0690b09": "須菩提若有善男子善女人(至)為他人說其福甚多。",
    "X25n0501_001:0690b10": "世人所重者。莫過於身命。若知身是幻相。即以身",
    "X25n0501_001:0690b11": "命布施。不認為己有。固較之施七寶者不同。然畢",
    "X25n0501_001:0690b12": "竟不明本性。如生豪貴之家。驕奢縱恣。難免造業。",
    "X25n0501_001:0690b13": "反受業報。縱使捨身如沙數之多。爭如受持四句",
    "X25n0501_001:0690b14": "偈等而解說之。使人我同登彼岸。其福豈不甚多。",
    "X25n0501_001:0690b15": "夫捨身尚不如持經度人。人何可不以持經為急",
    "X25n0501_001:0690b16": "務。傅頌曰。施命如沙數。人天業轉深。既掩菩提相。",
    "X25n0501_001:0690b17": "能障涅槃心。猿猴探水月。[菛@良][卄/碭]拾花鍼。愛河浮更",
    "X25n0501_001:0690b18": "沒。苦海出還沉。又頌曰。經中稱四句。應當不離身。",
    "X25n0501_001:0690b19": "愚人看似夢。智者見唯真。法性無前後。無中非故",
    "X25n0501_001:0690b20": "新。蘊空無實相。憑何見有人。川禪師云。兩彩一賽。",
    "X25n0501_001:0690b21": "頌曰。伏手滑槌不換劍。善使之人皆總便。不用安",
    "X25n0501_001:0690b22": "排本現成。箇中須是英靈漢。囉囉哩。囉哩囉。山花",
    "X25n0501_001:0690b23": "笑。野鳥歌。此時如得意。隨處薩婆訶。",
    "X25n0501_001:0690b24": "○離相寂滅分第十四脫離一切形相。則真心寂",
    "X25n0501_001:0690c01": "靜。妄念消滅。",
    "X25n0501_001:0690c02": "爾時須菩提聞說是經(至)未曾得聞如是之經。",
    "X25n0501_001:0690c03": "須菩提是阿羅漢。於五百弟子中。解空第一。大徹",
    "X25n0501_001:0690c04": "悟真空無相義趣。傷共覺悟之晚。不覺涕淚悲泣",
    "X25n0501_001:0690c05": "曰。希有。世尊。佛說如是甚深經典。我從昔來。雖有",
    "X25n0501_001:0690c06": "得於慧眼實未曾得聞是經。蓋具慧眼。但知得萬",
    "X25n0501_001:0690c07": "法皆空。今併其空亦遣之。所以感極而涕零也。傅",
    "X25n0501_001:0690c08": "頌曰。聞經深解義。心中喜且悲。昔除煩惱障。今能",
    "X25n0501_001:0690c09": "離所知。遍計于先了。圓成證此時。宿乘無閡慧。方",
    "X25n0501_001:0690c10": "便勸人持。川禪師云。好笑。當面諱了。頌曰。自小生",
    "X25n0501_001:0690c11": "來慣遠方。幾回衡嶽度瀟湘。一朝踏著家鄉路。始",
    "X25n0501_001:0690c12": "覺途中日月長。",
    "X25n0501_001:0690c13": "世尊若復有人得聞是經(至)成就第一希有功德。",
    "X25n0501_001:0690c14": "須菩提言。我得慧眼者。今日纔聞此經。世之眾生。",
    "X25n0501_001:0690c15": "豈有聞而遂信者。如人聞此經。信于心。使心中常",
    "X25n0501_001:0690c16": "是清淨。則萬法當前。自然了徹。真實之相即從此",
    "X25n0501_001:0690c17": "無相中生發出來。譬如鑑空。即能照也。當知是人。",
    "X25n0501_001:0690c18": "決定成就諸佛功德。莫有過之者。豈非第一希有。",
    "X25n0501_001:0690c19": "變福言功者。功成果滿。福不足道也。傅頌曰。未有",
    "X25n0501_001:0690c20": "無心境。曾無無境心。境亡心自滅。心滅境無侵。經",
    "X25n0501_001:0690c21": "中稱實相。語妙理能深。證知惟有佛。小聖詎能任。",
    "X25n0501_001:0690c22": "○佛說無相。但去妄念。不去天理。若併天理去了。",
    "X25n0501_001:0690c23": "未免行尸走肉。虗生世間。故說出生實相三字。亦",
    "X25n0501_001:0690c24": "慮人之流于枯槁也。世儒不去細究。反言佛氏虗",
    "X25n0501_001:0691a01": "無寂滅。豈不罪過。",
    "X25n0501_001:0691a02": "世尊是實相者即非相是故如來說名實相。",
    "X25n0501_001:0691a03": "雖曰實相。其實無相。但就無相中能生照心。比之",
    "X25n0501_001:0691a04": "頑空者不同。故言為非。不是竟言無。如龜毛兔角。",
    "X25n0501_001:0691a05": "只說龜無毛。兔無角。不說無龜毛兔角。只說實相",
    "X25n0501_001:0691a06": "無相。不說無實相。達磨曰。若解實相。即見非相。正",
    "X25n0501_001:0691a07": "猶水中鹽味。色裏膠青。決定是有。不見其形。是故",
    "X25n0501_001:0691a08": "如來。虗名之為實相傅頌曰。眾生與壽者。蘊上立",
    "X25n0501_001:0691a09": "虗名。如龜毛不實。似兔角無形。川禪師云。山河大",
    "X25n0501_001:0691a10": "地。甚處得來。頌曰。遠觀山有色。近聽水無聲。春去",
    "X25n0501_001:0691a11": "花猶在。人來鳥不驚。頭頭皆顯露。物物體元平。如",
    "X25n0501_001:0691a12": "何言不會。只為太分明。",
    "X25n0501_001:0691a13": "世尊我今得聞如是經典(至)一切諸相即名諸佛。",
    "X25n0501_001:0691a14": "須菩提言。我今得聞如是經典。幸有如來現在。得",
    "X25n0501_001:0691a15": "之於耳提面命。故信其言。解其義。信受而持守之。",
    "X25n0501_001:0691a16": "何難之有。獨以世尊滅度後。歷五百歲之久。去聖",
    "X25n0501_001:0691a17": "人遼遠。眾生之中。若能信解受持。心常清淨。不著",
    "X25n0501_001:0691a18": "諸相。悟住無所住心。了得無所得法。此是第一流",
    "X25n0501_001:0691a19": "人。可謂絕無而僅有。何故而獨能信解受持此經。",
    "X25n0501_001:0691a20": "其人必無我人等四相。所以能悟般若波羅蜜甚",
    "X25n0501_001:0691a21": "深經典。信解受持也。又須知是人。所以能持是經。",
    "X25n0501_001:0691a22": "而無四相者。何也。彼能知四相本來不生。即非四",
    "X25n0501_001:0691a23": "相義也。何以知四相非相也。所造之地。有智慧心。",
    "X25n0501_001:0691a24": "能離一切諸相。解悟三空。契合實相。究竟涅槃。三",
    "X25n0501_001:0691b01": "世如來同證此理。即稱諸佛矣傅頌曰。空生聞妙",
    "X25n0501_001:0691b02": "理。如蓬值在麻。凡流信此法。同火出蓮花。恐人生",
    "X25n0501_001:0691b03": "斷見。大聖預開遮。如能離諸相。定入法王家。川禪",
    "X25n0501_001:0691b04": "師云。若不得後語。前話也難圓。頌曰。難難難。如平",
    "X25n0501_001:0691b05": "地上青天。易易易。似和衣一覺睡。行船盡在把梢",
    "X25n0501_001:0691b06": "人。誰道波濤從地起。又云。行住坐臥。著衣吃飯。更",
    "X25n0501_001:0691b07": "有什麼事。頌曰。冰不熱。火不寒。土不濕。水不乾。金",
    "X25n0501_001:0691b08": "剛脚踏地。幡竿頭指天。若人信得及。北斗面南看。",
    "X25n0501_001:0691b09": "又云。心不負人。面無慚色。頌曰。舊竹生新筍。新花",
    "X25n0501_001:0691b10": "長舊枝。雨催行路客。風送片帆歸。竹密不妨流水",
    "X25n0501_001:0691b11": "過。山高豈礙白雲飛。",
    "X25n0501_001:0691b12": "佛告須菩提如是如是(至)當知是人甚為希有。",
    "X25n0501_001:0691b13": "須菩提所解空義。契合如來之旨。故深然之。不驚。",
    "X25n0501_001:0691b14": "無駭愕心。不怖。無懼怯心。不畏。無阻難心。佛恐世",
    "X25n0501_001:0691b15": "遠僅存言教。人或有此三心。則信解受持未必堅",
    "X25n0501_001:0691b16": "固。故稱是人甚為希有。傅頌曰。如能發心者。應當",
    "X25n0501_001:0691b17": "了二邊。涅槃無有相。菩提離此緣。無乘及乘者。人",
    "X25n0501_001:0691b18": "法兩俱捐。欲達真如理。應當識本源。川禪師云。祇",
    "X25n0501_001:0691b19": "是自家的。頌曰。毛吞巨海水。芥子納須彌。碧漢一",
    "X25n0501_001:0691b20": "輪滿。清光六合輝。踏得故鄉田地穩。更無南北與",
    "X25n0501_001:0691b21": "東西。",
    "X25n0501_001:0691b22": "何以故須菩提如來說第一(至)是名第一波羅蜜。",
    "X25n0501_001:0691b23": "何以言其希有。是經為萬法之綱。三世諸佛皆從",
    "X25n0501_001:0691b24": "此成。為第一彼岸。波羅蜜有十種。一布施二持戒。",
    "X25n0501_001:0691c01": "三忍辱。四精進。五禪定。六智慧。七慈。八悲。九方便。",
    "X25n0501_001:0691c02": "十不退。今言第一波羅蜜。以布施資生眾善。直至",
    "X25n0501_001:0691c03": "菩提。登彼岸。豈真有哉。特立是名以證持經有益",
    "X25n0501_001:0691c04": "耳。傅頌曰。波羅稱彼岸。於中十種名。高卑緣妄識。",
    "X25n0501_001:0691c05": "次第為迷情。焰裏尋求水。空中覓響聲。真如何得",
    "X25n0501_001:0691c06": "失。今始號圓成。川禪師云。八字打開。兩手分付。頌",
    "X25n0501_001:0691c07": "曰。是名第一波羅蜜萬別千差從此出。鬼面神頭",
    "X25n0501_001:0691c08": "對面來。從此莫道不相識。",
    "X25n0501_001:0691c09": "須菩提忍辱波羅蜜(至)是名忍辱波羅蜜。",
    "X25n0501_001:0691c10": "不但持經可登彼岸。修行人。亂真性者莫如辱。能",
    "X25n0501_001:0691c11": "忍耐不起嗔心。則亦可登彼岸。然忍僅是藏蓄之",
    "X25n0501_001:0691c12": "意。工夫一懈。終不能忍。又不如與忍俱忘。蓋真性",
    "X25n0501_001:0691c13": "中原無辱可忍。不過虗名以勸人。太陽禪師舉火。",
    "X25n0501_001:0691c14": "問僧云。會麼。僧云。不會。師云。起則遍周沙界。滅則",
    "X25n0501_001:0691c15": "了無所得。龐居士問馬祖云。不與萬法為侶。是什",
    "X25n0501_001:0691c16": "麼人。祖云。迴光自照看。待你一口吸盡西江水。然",
    "X25n0501_001:0691c17": "後向你道。",
    "X25n0501_001:0691c18": "何以故須菩提如我昔為(至)無眾生相無壽者相。",
    "X25n0501_001:0691c19": "梵語歌利王。指無道極惡君。佛昔修道山中。有諸",
    "X25n0501_001:0691c20": "宮女。從王出獵。因王倦寢。諸宮女見佛。以為仙也。",
    "X25n0501_001:0691c21": "遂環集佛所禮拜。王覺。大怒。將刀割截佛之身體。",
    "X25n0501_001:0691c22": "天怒雨石乃免。何以見無心忍辱。佛言。我遭此凌",
    "X25n0501_001:0691c23": "辱之時。惟無我人等四相故忘其辱。亦忘其為忍",
    "X25n0501_001:0691c24": "辱。縱被割截無所顧慮。若使我於往昔。被歌利王。",
    "X25n0501_001:0692a01": "欲將我身[歹*桀]裂時。有一毫我人等相。則嗔恨之心。",
    "X25n0501_001:0692a02": "必有不容遏者。亦何能忍辱如此。不但於歌利王",
    "X25n0501_001:0692a03": "如此。猶思憶過去五百世時。知此身原是假合。因",
    "X25n0501_001:0692a04": "單修忍辱之道。作忍辱仙人。我已脫離四相久矣。",
    "X25n0501_001:0692a05": "所以忍辱。而不住忍辱之相。傳頌曰。暴虐唯無道。",
    "X25n0501_001:0692a06": "時稱歌利王。逢君出遊獵。仙人橫被傷。頻經五百",
    "X25n0501_001:0692a07": "世。前後極時長。承仙忍辱力。今乃證真常。川禪師",
    "X25n0501_001:0692a08": "云。智不責愚。頌曰。加刀斷水。似火吹光。明來暗去。",
    "X25n0501_001:0692a09": "那事無妨。歌利王。歌利王。誰知遠烟浪。別有好商",
    "X25n0501_001:0692a10": "量。又云。目前無法。從教柳綠花紅。耳畔無聲。一任",
    "X25n0501_001:0692a11": "鶯啼燕語。頌曰。四大元無我。五蘊悉皆空。廓落虗",
    "X25n0501_001:0692a12": "無理。乾坤萬古同。妙峯嶷嶷常如故。誰管顛號刮",
    "X25n0501_001:0692a13": "地風。○肇法師曰。五蘊身非有。四大本來空。將頭",
    "X25n0501_001:0692a14": "臨白刃。一似斬春風。歌者。即慧之別名。利者。刀也。",
    "X25n0501_001:0692a15": "非謂世閒之刀。王者。心也。是用慧刀。割截無明煩",
    "X25n0501_001:0692a16": "惱之身體也。應生嗔恨者。謂色身與法身不同。當",
    "X25n0501_001:0692a17": "知割截之時。即不見有身相。亦不見有我人等四",
    "X25n0501_001:0692a18": "相。何處更有嗔恨也。○圜悟禪師云。大凡為善知",
    "X25n0501_001:0692a19": "識。應當慈悲柔和。善順接物。以平等無諍自處。彼",
    "X25n0501_001:0692a20": "以惡聲色來加我。非理相干。訕謗毀辱。但退步自",
    "X25n0501_001:0692a21": "照。勿與較量。亦不嗔恨。久之魔孼自消。若與之較。",
    "X25n0501_001:0692a22": "即惡聲相反。豈有了期。且見性之人。聞人毀謗。如",
    "X25n0501_001:0692a23": "飲甘露。心自清涼。不生煩惱。則能成就定慧之力。",
    "X25n0501_001:0692a24": "不被六賊盜竊家寶。功德法財。遂從此增長。今人",
    "X25n0501_001:0692b01": "或被言語小嫌。或為錢財得失。往往毀情爭鬬。搆",
    "X25n0501_001:0692b02": "訟經年。骨月而成讐敵。覩此甯不猛省。",
    "X25n0501_001:0692b03": "是故須菩提菩薩應離一切(至)若心有住即為非住。",
    "X25n0501_001:0692b04": "口非住住字。作止字看。餘皆言染著也。佛言。據我",
    "X25n0501_001:0692b05": "忍辱不住相看來。今諸菩薩。欲求無上道果。發無",
    "X25n0501_001:0692b06": "上道心者。又豈可少住相。當離一切相以。發正覺",
    "X25n0501_001:0692b07": "心。然後可以成佛。不可住於聲色香味觸法而生",
    "X25n0501_001:0692b08": "心也。蓋真心中。初無色聲等。故六祖云。我於此法。",
    "X25n0501_001:0692b09": "無住為本。華嚴云。一切境界。不生染著。淨身口意。",
    "X25n0501_001:0692b10": "住無礙行。滅一切障。世間受生。皆由著我。若離此",
    "X25n0501_001:0692b11": "著。則無生處。涅槃經云。凡夫著色。乃至著識。以著",
    "X25n0501_001:0692b12": "識故。則生貪染心。故為所縛。乃至為識之所繫縛。",
    "X25n0501_001:0692b13": "以繫縛故。則不得免生老病死憂悲大苦一切煩",
    "X25n0501_001:0692b14": "惱。於此能生無所住著之心。便是居塵出塵。纔合",
    "X25n0501_001:0692b15": "於阿耨多羅三藐三菩提法。不然。心便不能脫灑。",
    "X25n0501_001:0692b16": "即非菩薩之所當止。色聲等。人人皆有。但一沉溺",
    "X25n0501_001:0692b17": "於中。却生出許多煩惱貪吝心。便不能全智慧。得",
    "X25n0501_001:0692b18": "證佛果。佛所以屢屢戒之。察禪師心印頌曰。問君",
    "X25n0501_001:0692b19": "心印作何顏。心印何人敢授傳。歷劫坦然無異色。",
    "X25n0501_001:0692b20": "呼為心印早虗言。須知體似虗空性。意似紅爐火",
    "X25n0501_001:0692b21": "裏蓮。莫謂無心云是道。無心猶隔一重關。川禪師",
    "X25n0501_001:0692b22": "云。是。即此用。離此用。頌曰。得之於心。應之於手。雪",
    "X25n0501_001:0692b23": "月風花。天長地久。朝朝雞向五更啼。春來處處山",
    "X25n0501_001:0692b24": "花秀。○圜悟禪師云。在家菩薩。修出家行。如火中",
    "X25n0501_001:0692c01": "生蓮。蓋名位權勢意氣。卒難調伏。而況火宅煩擾",
    "X25n0501_001:0692c02": "熬煎。百端千緒。除非自己直下明悟本性妙圓。到",
    "X25n0501_001:0692c03": "大寂大定休歇之場。方能放下。廓爾平常。徹證無",
    "X25n0501_001:0692c04": "心。觀一切法。如夢幻泡。空豁豁地。隨時應節。消遣",
    "X25n0501_001:0692c05": "將去。隨自己力量。轉化未悟。同入無為無事法性",
    "X25n0501_001:0692c06": "海中。則出來南閻浮提打一遭。必不為折本也。",
    "X25n0501_001:0692c07": "是故佛說菩薩心(至)利益一切眾生故應如是布施。",
    "X25n0501_001:0692c08": "六塵中。一箇色字。最易染著。色即是空。空即是色。",
    "X25n0501_001:0692c09": "識得他破。無過於佛。故又獨摘出言之。惟不應住",
    "X25n0501_001:0692c10": "六塵而生心念。是故菩薩的心。謂六度以布施為",
    "X25n0501_001:0692c11": "首亦不應住於色而行布施。何也。祇為一切眾生。",
    "X25n0501_001:0692c12": "不可令彼贏此絀。須均被其澤。始有以利益之。應",
    "X25n0501_001:0692c13": "當如此不住色布施也。其餘聲香味觸法之不應",
    "X25n0501_001:0692c14": "住。又可推己。故華嚴經云不為自身求歡樂。但為",
    "X25n0501_001:0692c15": "救護諸眾生。傅頌曰。菩薩懷深智。何時不帶悲。投",
    "X25n0501_001:0692c16": "身憂虎餓。割肉恐鷹饑。精勤三大劫。曾無一念疲。",
    "X25n0501_001:0692c17": "如能同此行。皆得作天師。川禪師云。有佛處不得",
    "X25n0501_001:0692c18": "住。無佛處急走過。三十年後。莫言不道。頌曰。朝遊",
    "X25n0501_001:0692c19": "南嶽。暮往天台。追之不及。忽然自來。獨坐獨坐無",
    "X25n0501_001:0692c20": "拘繫。得寬懷處且寬懷。",
    "X25n0501_001:0692c21": "如來說一切諸相(至)又說一切眾生即非眾生。",
    "X25n0501_001:0692c22": "若說是諸相原有相。無怪乎人之有住也。如來所",
    "X25n0501_001:0692c23": "說諸相。以凡有相者。終有敗壞。皆是虗妄。人身中",
    "X25n0501_001:0692c24": "原自有真常不滅之相。並不見有真實形迹。故云",
    "X25n0501_001:0693a01": "即是非相。但人迷即眾生悟即是佛。若能斷諸妄",
    "X25n0501_001:0693a02": "念。見自佛性。即非眾生非原有眾生之定名也。川",
    "X25n0501_001:0693a03": "禪師云。別有長處不妨拈出頌曰不是眾生不是",
    "X25n0501_001:0693a04": "相。春暖黃鶯啼柳上。說盡山雲海月情。依前不會",
    "X25n0501_001:0693a05": "空惆悵。空惆悵。萬里無雲天一樣。",
    "X25n0501_001:0693a06": "須菩提如來是真語者(至)不誑語者不異語者。",
    "X25n0501_001:0693a07": "真語。無一毫偽。實語無一毫虗。如語。契真如之語。",
    "X25n0501_001:0693a08": "不誑語。不誑惑人。不異語。不作怪誕語。葢如來一",
    "X25n0501_001:0693a09": "言一語。皆從清淨心中流出。故言此五者。令人生",
    "X25n0501_001:0693a10": "信心。毋疑心。傅頌曰。眾生與蘊界。名別體非殊。了",
    "X25n0501_001:0693a11": "知心似幻。迷情見有餘。真言言不妄。實語語非虗。",
    "X25n0501_001:0693a12": "始終無變異。性相本來如。川禪師云。知恩者少。負",
    "X25n0501_001:0693a13": "恩者多。頌曰。兩箇五百是一貫。阿爺原是丈夫漢。",
    "X25n0501_001:0693a14": "分明對面報渠言。爭奈好心無好報。真語者。實語",
    "X25n0501_001:0693a15": "者。呵呵呵。喏喏喏。",
    "X25n0501_001:0693a16": "須菩提如來所得法此法無實無虗。",
    "X25n0501_001:0693a17": "欲言其實。無形可觀。無相可得。欲言其虗。時時呈",
    "X25n0501_001:0693a18": "露。處處周圓。此真空無相之妙法也。然如來法無",
    "X25n0501_001:0693a19": "所得。何故說一得字。葢如來所得之法。正是此無",
    "X25n0501_001:0693a20": "實無虗心法。不可以言得也。所以人不可著相求。",
    "X25n0501_001:0693a21": "傅頌曰。證空便為實。執我乃成虗。非空亦非有。誰",
    "X25n0501_001:0693a22": "有復誰無。對病應施藥。無病藥還袪。須依二空理。",
    "X25n0501_001:0693a23": "頴脫入無餘。川禪師云。水中鹽味。色裏膠青。頌曰。",
    "X25n0501_001:0693a24": "硬似鐵。軟如酥。看時有。覓時無。雖然步步常相守。",
    "X25n0501_001:0693b01": "要且無人識得渠。咦。",
    "X25n0501_001:0693b02": "須菩提若菩薩心住於法(至)日光明照見種種色。",
    "X25n0501_001:0693b03": "佛言。設若修行人求證佛果其心於法。尚有所執",
    "X25n0501_001:0693b04": "住。縱然能行布施。亦未能了徹真空。故如人入暗",
    "X25n0501_001:0693b05": "室中。茫無所見。若心一無住著。則隨布施。隨渾忘。",
    "X25n0501_001:0693b06": "此心圓融。何微弗徹。譬如人本有眼目。加以日光。",
    "X25n0501_001:0693b07": "有不照見種種形色者乎。",
    "X25n0501_001:0693b08": "須菩提當來之世(至)皆得成就無量無邊功德。",
    "X25n0501_001:0693b09": "將來之世。後五百歲濁惡之時。如來雖沒。若有人",
    "X25n0501_001:0693b10": "知本心無相。能于此經受持讀誦。心常精進。則不",
    "X25n0501_001:0693b11": "著相處。慧性漸開。應當了悟人法二空。不被一切",
    "X25n0501_001:0693b12": "善惡。聖凡諸境惑亂。即與如來智慧同矣。任他無",
    "X25n0501_001:0693b13": "量無邊功德。是人皆能當下頓悟。若以佛之智慧",
    "X25n0501_001:0693b14": "照之。無不悉知悉見。共能成就。豈以五百歲後。遂",
    "X25n0501_001:0693b15": "難其人。真為第一希有耶。川禪師云。因地而倒。因",
    "X25n0501_001:0693b16": "地而起。向你道甚麼。頌曰。世間萬事不如常。又不",
    "X25n0501_001:0693b17": "驚人又久長。如常恰似秋風至。無意涼人人自涼。",
    "X25n0501_001:0693b18": "○持經功德分第十五受持此經。功德無量。",
    "X25n0501_001:0693b19": "須菩提若有善男子善女人(至)受持讀誦為人解說。",
    "X25n0501_001:0693b20": "佛恐人執著如來忍辱之說。徒以身布施。而于自",
    "X25n0501_001:0693b21": "己性。與他人性。無纖毫利益。故于十三分言之。至",
    "X25n0501_001:0693b22": "此復言。屢救其失。初日分謂早辰。中日分。謂中午。",
    "X25n0501_001:0693b23": "後日分。謂晚間。一日三時。以恒河沙等身命布施。",
    "X25n0501_001:0693b24": "如是捨身。直至歷無量劫。世間原無此事。佛不過",
    "X25n0501_001:0693c01": "慮未來眾生。以布施求福。反染煩惱之因。故設化",
    "X25n0501_001:0693c02": "假喻。極言布施之多且遠也。終不若金剛經。有聞",
    "X25n0501_001:0693c03": "之者。一心信向。無所違逆。只此一念。聞經悟道。我",
    "X25n0501_001:0693c04": "人頓盡。言下即佛。將捨身有漏之福。比持經無漏",
    "X25n0501_001:0693c05": "之慧。實不可及。故其福德。勝彼捨身者。何況更能",
    "X25n0501_001:0693c06": "書寫此經。受持之。讀誦之。且為人解說。流傳今古。",
    "X25n0501_001:0693c07": "自種善根。又啟人之善心。日見增長。愈久而愈盛。",
    "X25n0501_001:0693c08": "此為出世間福。其得福也。不尤多乎。川禪師云。人",
    "X25n0501_001:0693c09": "天福報即不無。佛法未夢見在。頌曰。初中後發施",
    "X25n0501_001:0693c10": "心同。功德無邊算不窮。爭似信心心不逆。一拳打",
    "X25n0501_001:0693c11": "透太虗空。",
    "X25n0501_001:0693c12": "須菩提以要言之(至)不可稱量無邊功德。",
    "X25n0501_001:0693c13": "信心于此經得福。非私造之說也。今舉經中要領",
    "X25n0501_001:0693c14": "言之。所說原要人生智慧心。不可住相。非他經之",
    "X25n0501_001:0693c15": "溺于口耳文字者比。不可以心思口議。不可以稱",
    "X25n0501_001:0693c16": "算量度。功德之大。無有邊際。亦復如此。所以一生",
    "X25n0501_001:0693c17": "信心。遂能獲福。",
    "X25n0501_001:0693c18": "如來為發大乘者說為發最上乘者說。",
    "X25n0501_001:0693c19": "乘。車也。阿羅漢獨了生死。不度眾生。謂之小乘。如",
    "X25n0501_001:0693c20": "車乘之小者。能自載而已。緣覺之人。半為人。半為",
    "X25n0501_001:0693c21": "己。謂之中乘。如車乘之適中者也。菩薩智慧廣大。",
    "X25n0501_001:0693c22": "善能建立一切法。普度眾生。故為大乘。佛又能化",
    "X25n0501_001:0693c23": "度菩薩。不見垢法可厭。不見淨法可求。不見眾生",
    "X25n0501_001:0693c24": "可度。不見涅槃可證。不作度眾生心。亦不作不度",
    "X25n0501_001:0694a01": "眾生心。在大乘之上不復有乘。故為最上乘。佛言",
    "X25n0501_001:0694a02": "人固當信經。然是經非。根器淺薄者可得聞。當日",
    "X25n0501_001:0694a03": "如來于無可說中而幻為之說者。為欲度眾生為",
    "X25n0501_001:0694a04": "菩薩。使之空諸色相。啟發有大乘心者說也。為欲",
    "X25n0501_001:0694a05": "度菩薩為佛。使之得空空相念。啟發有最上乘心",
    "X25n0501_001:0694a06": "者說也。人若是與法兩相合。然後纔生信心。川禪",
    "X25n0501_001:0694a07": "師云。如斬一握絲。一斬一切斷。頌曰。一拳打倒化",
    "X25n0501_001:0694a08": "城關。一脚趯翻元妙寨。南北東西信步行。休覔大",
    "X25n0501_001:0694a09": "悲觀自在。大乘說。最上說。一棒一條痕。一掌一握",
    "X25n0501_001:0694a10": "血。長沙云。百丈竿頭不動人。雖然得入未為真百",
    "X25n0501_001:0694a11": "丈竿頭須進步。十方世界現全身。",
    "X25n0501_001:0694a12": "若有人能受持讀誦(至)阿耨多羅三藐三菩提。",
    "X25n0501_001:0694a13": "今受持讀誦能自覺矣。廣為人說。能覺人矣。令其",
    "X25n0501_001:0694a14": "深悟。不生毀謗。大得忍力。大智慧力。大方便力。使",
    "X25n0501_001:0694a15": "諸學者。自悟無相之理。得見本性如來。成無上道。",
    "X25n0501_001:0694a16": "便與如來相印合。豈不悉知悉見是人。決定可以",
    "X25n0501_001:0694a17": "成就無盡藏的功德。背負曰荷。在肩曰擔。言此等",
    "X25n0501_001:0694a18": "人。欲使己與眾生。皆了悟此經。開發心中智慧光",
    "X25n0501_001:0694a19": "明。離諸塵勞妄念。皆成就佛道。把如來無上覺悟",
    "X25n0501_001:0694a20": "事。都以一身負任之。豈非荷擔如來阿耨多羅三",
    "X25n0501_001:0694a21": "藐三菩提耶。川禪師云。擘開大華手。須是巨靈神。",
    "X25n0501_001:0694a22": "頌曰。堆山積岳來。一一盡塵埃。眼裏瞳人碧。胸中",
    "X25n0501_001:0694a23": "氣若雷。出邊沙塞靜。入國貫英才一片寸心如海",
    "X25n0501_001:0694a24": "大。波清幾見去還來。○心佛頌曰。佛即心兮心即",
    "X25n0501_001:0694b01": "佛。心佛從來皆妄物。若知無佛復無心。始是真如",
    "X25n0501_001:0694b02": "法身佛。佛佛佛。沒模樣。一顆圓光含萬象。無體之",
    "X25n0501_001:0694b03": "體即真體。無相之相即實相。非色非空非不空。不",
    "X25n0501_001:0694b04": "動不靜不來往。無異無同無有無。難取難捨難指",
    "X25n0501_001:0694b05": "望。內外圓明到處通。一佛國在一沙中。一粒沙含",
    "X25n0501_001:0694b06": "大千界。一箇身心萬箇同。知之須會無心法。不染",
    "X25n0501_001:0694b07": "不淨為淨業。善惡千端無有無。便是南無大迦葉。",
    "X25n0501_001:0694b08": "何以故須菩提(至)聽受讀誦為人解說。",
    "X25n0501_001:0694b09": "所以稱其荷擔如來無上正覺者。何也。其人真能",
    "X25n0501_001:0694b10": "有大乘最上乘之心也。設使是人所樂者。是小乘",
    "X25n0501_001:0694b11": "教法。必愚鈍之量。局于見聞之小。不能聽信廣大",
    "X25n0501_001:0694b12": "無上菩提。只修福慧六道輪迴因果之法。縱能強",
    "X25n0501_001:0694b13": "學。執著多聞。不免有我人等見之私。即不能聽受",
    "X25n0501_001:0694b14": "讀誦為人解說此經之義。豈能得正法如荷擔乎。",
    "X25n0501_001:0694b15": "勇禪師云。顏色規模恰似真。人前拈弄越光新。及",
    "X25n0501_001:0694b16": "乎人火重烹試。到了歸終是假銀。川禪師云。仁者",
    "X25n0501_001:0694b17": "見之謂之仁。智者見之謂之智。頌曰。不學英雄不",
    "X25n0501_001:0694b18": "讀書。波波役役走長途。娘生寶藏無心用。甘作無",
    "X25n0501_001:0694b19": "知餓死夫。爭怪得別人。",
    "X25n0501_001:0694b20": "須菩提在在處處(至)以諸華香而散其處。",
    "X25n0501_001:0694b21": "在在處處。所在之處不一。自身持誦。復為人解說。",
    "X25n0501_001:0694b22": "隨其所在之處。皆有此經。如摩尼寶珠。瑞光輝煥。",
    "X25n0501_001:0694b23": "足以感天地。動鬼神。一切世間。凡在天道。人道。阿",
    "X25n0501_001:0694b24": "修羅道者。所應供養。當知此有經之處。即是如來",
    "X25n0501_001:0694c01": "境界。宛然如真身舍利寶塔在前。無不生恭敬心。",
    "X25n0501_001:0694c02": "圍繞作禮以歸依。將諸花香列其處。無所不用其",
    "X25n0501_001:0694c03": "恭敬。若非受持真經。必不可得。傅頌曰。所作依他",
    "X25n0501_001:0694c04": "性。修成功德林。終無趨寂意。唯有濟羣心。行悲悲",
    "X25n0501_001:0694c05": "廣大。用智智能深。利他兼自利。小聖詎能任。川禪",
    "X25n0501_001:0694c06": "師云鎮州蘿蔔雲門糊餅頌曰。與君同步又同鄉。",
    "X25n0501_001:0694c07": "起坐相從歲月長。渴飲饑餐常對面。不須回首更",
    "X25n0501_001:0694c08": "思量。",
    "X25n0501_001:0694c09": "○能淨業障分第十六心能清淨。凡諸罪業皆消",
    "X25n0501_001:0694c10": "不足為障。",
    "X25n0501_001:0694c11": "復次須菩提若善男子(至)得阿耨多羅三藐三菩提。",
    "X25n0501_001:0694c12": "先世。指前生。亦可就現在論。如昔日作惡。今日向",
    "X25n0501_001:0694c13": "善。在世上改換一番。亦為先世。佛言。持此真經應",
    "X25n0501_001:0694c14": "為天人恭敬。今或有疾患貧窮。反為人輕賤憎惡。",
    "X25n0501_001:0694c15": "便謂讀經無益。福報為虗語。遂生疑惑。有退轉心。",
    "X25n0501_001:0694c16": "殊不知非經無功德。葢是人先世。曾作無量罪業。",
    "X25n0501_001:0694c17": "應墮惡道。不得令終。今藉此持經之力。不過遭人",
    "X25n0501_001:0694c18": "輕賤。先世罪業。悉皆冰消火滅。不復墮落惡道。豈",
    "X25n0501_001:0694c19": "止僅僅滅罪而已。將來必得佛果菩提。誰謂持經",
    "X25n0501_001:0694c20": "不大有益耶。張無盡云。四序炎涼去復還。聖凡只",
    "X25n0501_001:0694c21": "在剎那間。前人罪業今人賤。倒却前人罪業山。傅",
    "X25n0501_001:0694c22": "頌曰。先身有報障。今日受持經。暫被人輕賤。轉重",
    "X25n0501_001:0694c23": "復還輕。若了依他起。能除遍計情。常依般若觀。何",
    "X25n0501_001:0694c24": "慮不圓成。川禪師云。不因一事。不長一智。頌曰。讚",
    "X25n0501_001:0695a01": "不及。毀不及。若了一。萬事畢。無欠無餘若太虗。為",
    "X25n0501_001:0695a02": "君題作波羅密。○人往往為邪淫悖逆事。若論天",
    "X25n0501_001:0695a03": "理。應該自身受譴。兒孫受殃。嘗見有此等人。一旦",
    "X25n0501_001:0695a04": "追悔前非。歸依經教。學做好人。雖先前罪過。不免",
    "X25n0501_001:0695a05": "人之指觸輕賤。今已實心向善。不復為惡干犯刑",
    "X25n0501_001:0695a06": "憲。貽害後代。自新者如此獲福。況未嘗作惡者。又",
    "X25n0501_001:0695a07": "能持經。豈不更得福慶。",
    "X25n0501_001:0695a08": "須菩提我念過去無量(至)算數譬喻所不能及。",
    "X25n0501_001:0695a09": "梵語阿僧祇。華言無數。那由他。華言一萬萬。佛言。",
    "X25n0501_001:0695a10": "我思念過去無量無數的世界遭其劫難。皆因經",
    "X25n0501_001:0695a11": "教不明。故我于然燈佛前授記時。得遇萬萬不可",
    "X25n0501_001:0695a12": "勝算諸佛。悉皆供養承事。無一佛使虗過者。惟慮",
    "X25n0501_001:0695a13": "無以闡明佛法。而垂之經也。然我身猶幸遇諸佛。",
    "X25n0501_001:0695a14": "是法盛時節。猶可易及。至于後末世。將復受劫之",
    "X25n0501_001:0695a15": "時。教法凌夷。僅存一綫。于此得持經之人。悟無生",
    "X25n0501_001:0695a16": "理。息希望心。遠離眾生顛倒知見。即到波羅彼岸。",
    "X25n0501_001:0695a17": "永出三塗。證無餘涅槃。真是砥柱中流。衍佛教于",
    "X25n0501_001:0695a18": "不斷者也。凡人終日供養。只求福田。不求出離生",
    "X25n0501_001:0695a19": "死苦海。自性若迷。福何可救。以此人較量功德。我",
    "X25n0501_001:0695a20": "雖有供佛功德。百分百千萬億分。尚不及其一分",
    "X25n0501_001:0695a21": "也。即使強為算數。強為譬喻。彼却功德甚大。安能",
    "X25n0501_001:0695a22": "及之。川禪師云。功不浪施。頌曰。億千供佛福無邊。",
    "X25n0501_001:0695a23": "爭似常將古教看。白紙上邊書黑字。請君開眼目",
    "X25n0501_001:0695a24": "前觀。風寂寂。水漣漣。謝家人祇在漁船。",
    "X25n0501_001:0695b01": "須菩提若善男子善女人(至)果報亦不可思議。",
    "X25n0501_001:0695b02": "具。詳也末世眾生。德薄垢重。嫉妒彌深。眾聖潛隱。",
    "X25n0501_001:0695b03": "邪見熾盛。故上文只概言功德之大。引人精進若",
    "X25n0501_001:0695b04": "還詳說其大。又恐愚人聞之。心生狂亂。狐疑不信。",
    "X25n0501_001:0695b05": "反阻向道之心。所以但使人知功德之大。而不詳",
    "X25n0501_001:0695b06": "言。要之是經所說。原都是說無相。其義趣原不可",
    "X25n0501_001:0695b07": "心思。口議。人依此經修行。所得功德之果報。亦豈",
    "X25n0501_001:0695b08": "可容思議哉。果者。如花成實。報者如響應聲。理之",
    "X25n0501_001:0695b09": "必然也。川禪師云。各各眉毛眼上橫。頌曰。良藥多",
    "X25n0501_001:0695b10": "苦。忠言逆耳。冷暖自知。如魚飲水。何須他日待龍",
    "X25n0501_001:0695b11": "華。今朝先受菩提記。",
    "X25n0501_001:0695b13": "金剛經如是經義卷上"
}