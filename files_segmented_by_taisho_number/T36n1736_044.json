{
    "T36n1736_044:0337a24": "3大方廣佛華嚴經隨疏演義鈔卷",
    "T36n1736_044:0337a25": "第四十四",
    "T36n1736_044:0337a27": "唐清涼山大華嚴寺沙門澄觀述",
    "T36n1736_044:0337a28": "第七無著行。疏「體即方便」者，出體。下皆釋名，",
    "T36n1736_044:0337a29": "於中有二：先依《唯識》二方便釋、後依《本",
    "T36n1736_044:0337b01": "業》釋。前中，《唯識》但列不釋。無性釋云「方便",
    "T36n1736_044:0337b02": "善巧者，謂不捨生死而求涅槃，是則說名",
    "T36n1736_044:0337b03": "方便善巧此總釋也。若以前六波羅蜜多所集善",
    "T36n1736_044:0337b04": "根共諸有情，為欲饒益諸有情故不捨",
    "T36n1736_044:0337b05": "有情，當知即是不捨生死此釋總中不捨生死，即《唯識》拔濟方便。",
    "T36n1736_044:0337b06": "若以此善迴求無上正等菩提，為證無上",
    "T36n1736_044:0337b07": "佛菩提故，當知即是希求涅槃此釋總中而求涅槃，",
    "T36n1736_044:0337b08": "亦《唯識》迴向方便。」疏「本業後四」下，二依《本業》釋。於中",
    "T36n1736_044:0337b09": "四：一舉彼經；二「初即迴向」下，會《唯識》二方",
    "T36n1736_044:0337b10": "便；三「不捨不受」下，雙出經論有無之因，兼",
    "T36n1736_044:0337b11": "正之義，下文當知；四「三皆善巧」下，正釋行",
    "T36n1736_044:0337b12": "名。於中二：先總、後「則二不」下，別。於中三：",
    "T36n1736_044:0337b13": "一合釋前二，以二同《唯識》故。以進趣同",
    "T36n1736_044:0337b14": "迴向，即大智故；巧會同拔濟，即大悲故。",
    "T36n1736_044:0337b15": "此二相即，故唯一心。二即一心，故不著二。",
    "T36n1736_044:0337b16": "一心即二，故不著一心。疏「有是幻有」下，第",
    "T36n1736_044:0337b17": "二別約巧會有無釋無著名。疏「有能起用」",
    "T36n1736_044:0337b18": "下，第三約不捨不受釋名也。疏「即聖天梵",
    "T36n1736_044:0337b19": "等」，後會當廣明。疏「謂證法毘尼」等者，又此證",
    "T36n1736_044:0337b20": "者亦了知義，故梵本具云蘇鉢唎味底多達",
    "T36n1736_044:0337b21": "磨毘柰耶。釋曰：蘇者，善也。鉢唎味底多，了知",
    "T36n1736_044:0337b22": "也。而譯人揀異上果果，但了知理諦證故。",
    "T36n1736_044:0337b23": "又約其四法但言是理，對上菩提即是",
    "T36n1736_044:0337b24": "涅槃。涅槃即是性淨之理，證即已為圓淨涅",
    "T36n1736_044:0337b25": "槃故。疏「先總觀迷四諦故」等者，然約二愚",
    "T36n1736_044:0337b26": "迷四諦理，即是迷勝義。愚即四重二諦中",
    "T36n1736_044:0337b27": "第二重二諦。今取第三重中勝義，謂即真如，",
    "T36n1736_044:0337b28": "故與四不同，四諦但是俗故。疏「頑嚚即是",
    "T36n1736_044:0337b29": "癡愛」，《尚書．堯典》注云：心不則德義曰頌，",
    "T36n1736_044:0337c01": "言不道忠信曰嚚。故頑即癡，嚚是愛也。疏",
    "T36n1736_044:0337c02": "「二菩薩行想念生故」者，此有二意：一要須想",
    "T36n1736_044:0337c03": "念方能起行，如夢從想。故《智論》之中，所",
    "T36n1736_044:0337c04": "聞見事多藉思惟，念故夢見也。「二未大覺」，",
    "T36n1736_044:0337c05": "大覺是佛。近而說之，七地已前猶為夢行，",
    "T36n1736_044:0337c06": "八地為覺。又八地之中，無明未盡亦是夢境，",
    "T36n1736_044:0337c07": "永斷夢妄思想念，無復諸大陰界入，唯佛",
    "T36n1736_044:0337c08": "一人，是故如來獨稱大覺。疏「如夢度河」，即",
    "T36n1736_044:0337c09": "八地經。疏「七總結可知」者，彼亦釋疑。謂有",
    "T36n1736_044:0337c10": "疑云：眾生既爾，何故菩薩說法赴機？故此",
    "T36n1736_044:0337c11": "釋云：所說法如實際，即此言說常同實際",
    "T36n1736_044:0337c12": "故。今疏中將初為總，故將後實際以為",
    "T36n1736_044:0337c13": "總結，所以名為「略加添改」。餘義多同，但是",
    "T36n1736_044:0337c14": "取意有小異耳。疏「既二經小異」等者，晉經",
    "T36n1736_044:0337c15": "即云「一切法界如幻，諸佛法如電，菩薩行",
    "T36n1736_044:0337c16": "如夢，所聞法如響，一切世界如化，業報所",
    "T36n1736_044:0337c17": "起如摩㝹摩化身，一切眾生猶如畫像，種",
    "T36n1736_044:0337c18": "種異形皆由心畫，所說諸法皆如實際。」釋",
    "T36n1736_044:0337c19": "曰：此經亦有八喻，唯如畫像以經自合，餘",
    "T36n1736_044:0337c20": "但有牒法為喻耳。彼之電喻，今改為影。彼",
    "T36n1736_044:0337c21": "摩㝹摩喻，今改為幻，故有二幻。此亦是改，",
    "T36n1736_044:0337c22": "亦是添義。彼業報所起，屬摩㝹摩所喻，今",
    "T36n1736_044:0337c23": "將合化，亦是改處。又後四喻皆經自釋，即",
    "T36n1736_044:0337c24": "是添處。經之添改總為小異，添改二字正",
    "T36n1736_044:0337c25": "約疏明。彼釋電云「亦有彼闇照明等用」，今",
    "T36n1736_044:0337c26": "由為影，改云「亦有應質覆蔭等義」。彼釋第",
    "T36n1736_044:0337c27": "四疑云：果行等可使是空，今世界事廣，此",
    "T36n1736_044:0337c28": "應為實。由經以界為間，則世間通三世間。",
    "T36n1736_044:0337c29": "故疏改別彼釋第五疑，若世如化，何有彼",
    "T36n1736_044:0338a01": "因果有善惡異？釋云：業報生如幻生。彼疏",
    "T36n1736_044:0338a02": "釋摩㝹摩，云古德釋云：摩㝹摩者重義，即",
    "T36n1736_044:0338a03": "是重化。今更問得三藏法師，摩㝹摩者，此",
    "T36n1736_044:0338a04": "云意生，亦云意成，即是意生身也。彼身更",
    "T36n1736_044:0338a05": "起化故。釋曰：此三藏釋亦有重化意耳，但",
    "T36n1736_044:0338a06": "取文別。彼釋第六牒疑，則同今之疏文，釋",
    "T36n1736_044:0338a07": "云如畫像隨心，壁有高下故。疏「其中施",
    "T36n1736_044:0338a08": "設」下，隨難別釋。而經云種種生者，疏以",
    "T36n1736_044:0338a09": "易故不廣釋之。今當重釋，即四生等。又《緣",
    "T36n1736_044:0338a10": "起經》說三種生。經中有一苾芻問言：「世尊！",
    "T36n1736_044:0338a11": "如是四種生身之相，由生老死有何差別？」",
    "T36n1736_044:0338a12": "釋曰：四種生身之相者，謂名色、六入、觸、受也。",
    "T36n1736_044:0338a13": "經云「世尊告曰：『此四種生身之相，若次第生、",
    "T36n1736_044:0338a14": "若屬彼生、若如是生。』『世尊！云何次第生",
    "T36n1736_044:0338a15": "身之相？』世尊告曰：『於其最初有下種生一；",
    "T36n1736_044:0338a16": "從此無間有漸增生二；從此無間有出胎",
    "T36n1736_044:0338a17": "生三；從此無間有漸長生四；既成長已受",
    "T36n1736_044:0338a18": "用言說能得生，即受用生五。如是品類名",
    "T36n1736_044:0338a19": "次第生。』」次明屬彼生。經云「世尊！此屬誰生？",
    "T36n1736_044:0338a20": "世尊告曰：『蘊界處生，都無有我。所以者何？",
    "T36n1736_044:0338a21": "以諸蘊等漸增長故，其性無常。即無常法",
    "T36n1736_044:0338a22": "有此生相。』」三明如是生。經云「世尊！云何而",
    "T36n1736_044:0338a23": "生？世尊告曰：『由命根力有暫時住分限法",
    "T36n1736_044:0338a24": "故，其性無常。即無常法如是而生。』」《涅槃》十二",
    "T36n1736_044:0338a25": "說五種生，與上大同。南經十一，經云「生者",
    "T36n1736_044:0338a26": "出相，所謂五種：一者初生、二者至終、三者增",
    "T36n1736_044:0338a27": "長、四者出胎、五者種類。」彼疏釋云「初言生",
    "T36n1736_044:0338a28": "者出相，總顯生義。下別顯中，一初生者，識支",
    "T36n1736_044:0338a29": "是其一報之始，故名為初，報起名出。二至",
    "T36n1736_044:0338b01": "終者，名色望前所依，說以為終。三增長",
    "T36n1736_044:0338b02": "者，即前名色增為六入。此三胎中。四出胎，可",
    "T36n1736_044:0338b03": "知。五種類者，出胎已後乃至老死，一報之",
    "T36n1736_044:0338b04": "中運運新起，皆名為生。」釋曰：然此五生，即",
    "T36n1736_044:0338b05": "前次第生，以彼第三為此第四，初生即下",
    "T36n1736_044:0338b06": "種，至終即漸增，增長即前漸長，出胎名同，",
    "T36n1736_044:0338b07": "種類即前受用。《涅槃》增長意是胎內，《緣起經》",
    "T36n1736_044:0338b08": "中在於胎外，小有異耳。經云「種種沒者，或",
    "T36n1736_044:0338b09": "延或促，三性等殊。」亦即九種命終。《緣起經》中",
    "T36n1736_044:0338b10": "說六種死，經云「即於此四生身相中，復有",
    "T36n1736_044:0338b11": "六種死差別相：一者究竟死、二者不究竟",
    "T36n1736_044:0338b12": "死、三者自相死、四者不究竟死分差別相、",
    "T36n1736_044:0338b13": "五者究竟死分差別相、六者時非時死。」彼",
    "T36n1736_044:0338b14": "釋曰：「究竟死者，謂業盡死。不究竟死者，翻",
    "T36n1736_044:0338b15": "上應知。自相死者，謂識離身，諸根滅沒。不",
    "T36n1736_044:0338b16": "究竟死分差別相者，謂業不盡中，隨緣多種。",
    "T36n1736_044:0338b17": "究竟死分差別相者，謂業盡處中，隨緣多",
    "T36n1736_044:0338b18": "種。時非時死者，謂八萬歲至十歲，或依時",
    "T36n1736_044:0338b19": "命終、或不依時命終。」《涅槃》十二云「死者捨",
    "T36n1736_044:0338b20": "所受身。捨所受身亦有二種：一命盡死、",
    "T36n1736_044:0338b21": "二外緣死。命盡死者，亦有三種：一者命盡",
    "T36n1736_044:0338b22": "非是福盡，謂正報雖亡，依報猶在故。二者",
    "T36n1736_044:0338b23": "福盡非是命盡，謂依報滅壞，正報猶在。三",
    "T36n1736_044:0338b24": "者福命俱盡，謂依正俱亡。二外緣死，亦有",
    "T36n1736_044:0338b25": "三種：一者非分自害、二者橫為他害、三",
    "T36n1736_044:0338b26": "者俱害。又有三種、一者放逸死，謂有謗",
    "T36n1736_044:0338b27": "大乘方等般若波羅蜜。二者破戒死，謂有毀",
    "T36n1736_044:0338b28": "犯去來現在佛所制戒。三者壞命根死，謂",
    "T36n1736_044:0338b29": "捨五陰身。」今此菩薩悉並委知。第八難得行。",
    "T36n1736_044:0338c01": "疏「各攝上求下化」等者，以《唯識》中有二願：",
    "T36n1736_044:0338c02": "一求菩提願、二利樂他願。釋相可知，初即",
    "T36n1736_044:0338c03": "上求，次即下化。故《本業》有三願：一自行願，",
    "T36n1736_044:0338c04": "即是上求。二神通願，今經略無。三外化願，",
    "T36n1736_044:0338c05": "後二皆是下化願也。故舉上求下化，即攝",
    "T36n1736_044:0338c06": "《唯識》二願、《本業》三願，以《本業》第二外化攝故。",
    "T36n1736_044:0338c07": "疏「由得最勝解受難得名」等者，此有三釋：",
    "T36n1736_044:0338c08": "初以後成前，即後因前果。二「亦可由有難",
    "T36n1736_044:0338c09": "得」下，以前成後，即前體後用。三「又亦以後",
    "T36n1736_044:0338c10": "一」下，通相釋成，亦具前二意，但前別配、後",
    "T36n1736_044:0338c11": "遍通耳，故疏結從前義云「別配分明」。疏「合",
    "T36n1736_044:0338c12": "上中流亦言生死」者，疏文有三：一依文正",
    "T36n1736_044:0338c13": "釋，意以中流亦合上生死故；二「非生死涅",
    "T36n1736_044:0338c14": "槃之中」下，結彈異釋；三會取異釋。二中，",
    "T36n1736_044:0338c15": "先總非，以自古今皆謂二法中間，故有",
    "T36n1736_044:0338c16": "問云：中流不唯屬於此岸，何以偏名生死中",
    "T36n1736_044:0338c17": "流？二「然晉經失旨不應廣引」者，即別破《刊",
    "T36n1736_044:0338c18": "定》。《刊定》先舉向問，後引古釋。以晉譯失意，",
    "T36n1736_044:0338c19": "古釋豈是？晉經云「譬如河水，不至此岸、不",
    "T36n1736_044:0338c20": "住彼岸、不斷中流故。」古釋非一，苑公今",
    "T36n1736_044:0338c21": "並引之，故今總非。恐後誤解，須知昔非，今",
    "T36n1736_044:0338c22": "抄為引。一苑公云：「前不趣二處是離有，",
    "T36n1736_044:0338c23": "後不住中流是離無，謂生死無處名斷中",
    "T36n1736_044:0338c24": "流，不住無故云不住中流也。」二賢首云：",
    "T36n1736_044:0338c25": "「如東流水，不住南岸、不住北岸。亦得說",
    "T36n1736_044:0338c26": "言不斷北岸。中流以中無別體，約岸分",
    "T36n1736_044:0338c27": "故。若爾，南岸亦得。何以不言涅槃中流？由",
    "T36n1736_044:0338c28": "所度生在此岸故，所以偏就生死而說。」而",
    "T36n1736_044:0338c29": "《刊定》具引竟云「今助釋有二：初會文、後",
    "T36n1736_044:0339a01": "釋義。初中新舊經本說喻不同，謂舊經約",
    "T36n1736_044:0339a02": "河水不趣兩岸、不斷中流為喻，喻菩薩以",
    "T36n1736_044:0339a03": "離有無悲智度眾生也。新經約船師不住",
    "T36n1736_044:0339a04": "兩岸為喻，喻菩薩以無住悲智度眾生也。",
    "T36n1736_044:0339a05": "問：若爾，梵本豈有異耶？答：梵本是一，由譯",
    "T36n1736_044:0339a06": "者異。謂此梵文雖云河水，意屬船師，即是",
    "T36n1736_044:0339a07": "於能依聲處作所依聲說。是譯者若善文",
    "T36n1736_044:0339a08": "義，則會意譯之為船師；若但知文，則按文",
    "T36n1736_044:0339a09": "譯之為河水。二釋義者，即準此文，有二",
    "T36n1736_044:0339a10": "種中流：一者生死中流，謂兩岸中間處自別",
    "T36n1736_044:0339a11": "故，此則存二之中名生死中流。如是見者，",
    "T36n1736_044:0339a12": "不絕生死故。二者涅槃中流，謂離此彼岸",
    "T36n1736_044:0339a13": "即為中流，更無別處，此則泯二之中名涅",
    "T36n1736_044:0339a14": "槃中流。如是知者，必證涅槃故。今此喻中",
    "T36n1736_044:0339a15": "喻菩薩大智故不住生死，大悲故不住涅",
    "T36n1736_044:0339a16": "槃，悲智唯是一心，不住生死時即不住涅",
    "T36n1736_044:0339a17": "槃，以無住故，故但云爾。」釋曰：上《刊定》意，",
    "T36n1736_044:0339a18": "前會梵本，雙出二經之意。及其問答，結成",
    "T36n1736_044:0339a19": "晉經失旨，以從今經義則善矣。及後釋義，",
    "T36n1736_044:0339a20": "還同古人，以生死涅槃皆有中流，而以存",
    "T36n1736_044:0339a21": "二岸為生死中流，亡二岸為涅槃中流。由",
    "T36n1736_044:0339a22": "不住故不存二岸，是則住於涅槃中流則",
    "T36n1736_044:0339a23": "不順不住中流之義。故疏並非諸釋云云，",
    "T36n1736_044:0339a24": "文旨顯然。疏「有以煩惱為中流」下，重敘",
    "T36n1736_044:0339a25": "異釋，為其義收。略有三義：初一生公釋《維",
    "T36n1736_044:0339a26": "摩》意，「約其漂溺從因說」者，疏為會取是生",
    "T36n1736_044:0339a27": "死因，故與涅槃意同。二云「有以賢聖為中流」",
    "T36n1736_044:0339a28": "者，即什公釋《淨名》意，約受下會釋。三「有以",
    "T36n1736_044:0339a29": "中道為中流」者，肇公意也，約觀下會釋並不",
    "T36n1736_044:0339b01": "應住，總收諸義意在不住。若住煩惱，不",
    "T36n1736_044:0339b02": "證涅槃，豈能度生？住聖涅槃，則無增進，",
    "T36n1736_044:0339b03": "亦不能究竟度生。住中道則不契理，安",
    "T36n1736_044:0339b04": "能成佛度生？上三皆屬生死故。疏「正釋理",
    "T36n1736_044:0339b05": "無不該，亦由了其非有故不捨」者，即大智",
    "T36n1736_044:0339b06": "不捨生死也。疏「已化未化俱有捨著二義」",
    "T36n1736_044:0339b07": "者，著已化者，言屬我故。未化未屬，故不著",
    "T36n1736_044:0339b08": "也。有著未化者，是所應化故。已化竟者，",
    "T36n1736_044:0339b09": "故不著之。疏「此文昭著而末學之徒」下，結",
    "T36n1736_044:0339b10": "彈法相師，已如玄中，而云「但謂」者，然彼宗",
    "T36n1736_044:0339b11": "中亦有此義，但非究竟耳。以生界有二義：",
    "T36n1736_044:0339b12": "一性義，即眾生是法界義。二者是性分義，謂",
    "T36n1736_044:0339b13": "眾生相。若依究竟，相即同性，亦理平等。彼",
    "T36n1736_044:0339b14": "但取分義，眾生成佛義則有減，但不盡成，",
    "T36n1736_044:0339b15": "故言無減。即少分之義，非究竟理，故可悲",
    "T36n1736_044:0339b16": "之。疏「然初自行」下，疏文有二：先總彰大意、",
    "T36n1736_044:0339b17": "後「文有五對十句」下釋文。今初。意云菩薩慈",
    "T36n1736_044:0339b18": "悲重重，顯悲智無礙，收上四段。四段別說，一",
    "T36n1736_044:0339b19": "自行、二化他、三雙行、四雙拂。今明自行即",
    "T36n1736_044:0339b20": "有自他雙行。雙行既俱，義必不著，即是雙拂。",
    "T36n1736_044:0339b21": "從增科之顯菩薩悲深耳。今初自行能轉",
    "T36n1736_044:0339b22": "生死，即自行之實。不捨大願，即利他之權。雖",
    "T36n1736_044:0339b23": "前科為四，而今疏文乃有六節：一即第一自",
    "T36n1736_044:0339b24": "行。二「而謂多明」下，起第二利他。三「而多似起",
    "T36n1736_044:0339b25": "用大悲」者，亦是第二利他中徵釋之文。四",
    "T36n1736_044:0339b26": "「然其復似悲智二心行有前後」，即生第三雙",
    "T36n1736_044:0339b27": "行。五「而猶慮物二事不融」下，生第四段。上",
    "T36n1736_044:0339b28": "之四段，皆初一句躡前起後。六「豈唯十",
    "T36n1736_044:0339b29": "行」下，結歎。歎二菩薩：一十行難得行，用心",
    "T36n1736_044:0339c01": "之深即所說行。二即功德林能說之人，重重",
    "T36n1736_044:0339c02": "曲巧說斯悲智。疏「且如究竟」下，釋初一對",
    "T36n1736_044:0339c03": "以為體式。疏文有三：一權實交徹釋。二「又",
    "T36n1736_044:0339c04": "但言」下，拂迹入玄釋。「唯蕭然無寄理自玄",
    "T36n1736_044:0339c05": "會」，即肇公《百論．序》，前已用竟。三「然雙非」下，又",
    "T36n1736_044:0339c06": "融拂雙非。雙非即第四段，雙照即第三段，",
    "T36n1736_044:0339c07": "融拂二段成玄之又玄。又即此第四段中，",
    "T36n1736_044:0339c08": "初權實交徹釋即是雙照，後拂迹入玄釋即",
    "T36n1736_044:0339c09": "是雙非，雙非此二方入玄矣。又既融第三，",
    "T36n1736_044:0339c10": "則已具前二，故四門一致方顯深玄。故下",
    "T36n1736_044:0339c11": "結云「總前諸段理極於斯」。「下諸句中皆倣於",
    "T36n1736_044:0339c12": "此」者，例下諸句，諸句多唯明初權實交徹一",
    "T36n1736_044:0339c13": "義，故例令如初句知。疏「若棄惡從善魔業",
    "T36n1736_044:0339c14": "攝持故」者，即五十八經，說十種魔業中云「捨",
    "T36n1736_044:0339c15": "惡性人遠懈怠者，輕慢亂意譏嫌惡慧，是",
    "T36n1736_044:0339c16": "為魔業。」又云「已得解脫已安隱者，常樂親",
    "T36n1736_044:0339c17": "近而供養之；未得解脫未安隱者，不肯",
    "T36n1736_044:0339c18": "親近亦不教化，是為魔業。」即棄惡從善也。",
    "T36n1736_044:0339c19": "第九善法行。疏「今初」，《唯識》二力，論但列名。",
    "T36n1736_044:0339c20": "梁論云「思擇力者，正思諸法過失及功德。",
    "T36n1736_044:0339c21": "此思擇力若得增勝，自地惑所不能動，體",
    "T36n1736_044:0339c22": "性堅強故名為力。修習力者，心緣此法住",
    "T36n1736_044:0339c23": "於觀行，令心與法和合成一，猶如水乳，",
    "T36n1736_044:0339c24": "亦如熏衣。」疏「四辯即池之四口」者，此中",
    "T36n1736_044:0339c25": "四河四口等，皆依〈十定品〉。一東恒伽河，從",
    "T36n1736_044:0339c26": "銀色象口流出銀沙，合以義辯才，說一",
    "T36n1736_044:0339c27": "切義。二私陀河，從金剛色師子口流出金",
    "T36n1736_044:0339c28": "剛沙，合以法辯才，說金剛句。三信度河，",
    "T36n1736_044:0339c29": "從金色牛口流出金沙，合以詞辯，說隨",
    "T36n1736_044:0340a01": "順世間緣起。四縛芻河，從瑠璃色馬口流",
    "T36n1736_044:0340a02": "出瑠璃沙，合菩薩摩訶薩亦復如是，以無",
    "T36n1736_044:0340a03": "盡辯，雨無盡百千億那由他不可說法等。下",
    "T36n1736_044:0340a04": "別合云「云何菩薩四河？一願智河、二波羅",
    "T36n1736_044:0340a05": "蜜河、三三昧河、四大悲河。」並如彼文。疏「或",
    "T36n1736_044:0340a06": "各配屬」下，上即通釋，故或一因成四河等。今",
    "T36n1736_044:0340a07": "此別配，言同體悲加，故即以他佛外加為",
    "T36n1736_044:0340a08": "大悲河因。「二見心性故」，即第二自藏離礙",
    "T36n1736_044:0340a09": "故。自藏即如來藏性，此即心性能觀心性名",
    "T36n1736_044:0340a10": "為上定，故為三昧河因。「三諸度圓故」，即第",
    "T36n1736_044:0340a11": "三所照法圓，故為波羅蜜河因。「四二智圓滿",
    "T36n1736_044:0340a12": "故」，即第四能照智具，故為願智河因。一切",
    "T36n1736_044:0340a13": "智是根本智，重言智者即後得智，後得智攝",
    "T36n1736_044:0340a14": "願故。疏「三旋繞中」下，疏文有二：先彰大",
    "T36n1736_044:0340a15": "意。初「成就」等，即〈十定〉經文。從「隨順即是」下，",
    "T36n1736_044:0340a16": "疏釋旋繞之相。二「文中」下，釋文，中三：一總",
    "T36n1736_044:0340a17": "科、二為五對釋、三總相收攝。二中，先列",
    "T36n1736_044:0340a18": "五對、後「今初明理無不證」下別釋，細尋可知。",
    "T36n1736_044:0340a19": "疏「勒此十身」下，第三總相收攝。於中五：初",
    "T36n1736_044:0340a20": "收五不出體用。二「體外無用」下，融體用",
    "T36n1736_044:0340a21": "為法界。於中言「用即智應」者，兼融三身",
    "T36n1736_044:0340a22": "以為一體。三「隨相顯十」者，出十身之由。",
    "T36n1736_044:0340a23": "四「一乘圓融」下，通妨難。以有難云：地前未",
    "T36n1736_044:0340a24": "證，何得爾耶？故為此答。五「更有餘義」者，",
    "T36n1736_044:0340a25": "指廣有本，即是彼十：一即威勢身，菩薩眾",
    "T36n1736_044:0340a26": "中威光赫奕，滅諸闇故；二即意生身，遍趣生",
    "T36n1736_044:0340a27": "故；三即菩提身，正覺無生故；四即福德身，福",
    "T36n1736_044:0340a28": "絕三際不可說故；五即智身，智契實理故；",
    "T36n1736_044:0340a29": "六即化身，隨應現故；七即力持身，力持不變",
    "T36n1736_044:0340b01": "故；八即法身，法界性故；九即相好莊嚴身；十",
    "T36n1736_044:0340b02": "蓮華藏相，同於一相，周法界故。十即願身，",
    "T36n1736_044:0340b03": "願轉法故；觀法無相，現相無所不周故。",
    "T36n1736_044:0340b04": "經云「毘盧遮那佛，願力周法界，一切國土中，恒",
    "T36n1736_044:0340b05": "轉無上輪。」斯即〈十地〉中義會於〈離世間〉十佛，",
    "T36n1736_044:0340b06": "同前十地已會十身。然彼約佛身，今約菩",
    "T36n1736_044:0340b07": "薩所得，則望彼皆因。以因望果，故小有不",
    "T36n1736_044:0340b08": "同；而圓融交徹，故得例彼。若不例彼，當文",
    "T36n1736_044:0340b09": "自釋義亦無遺。又顯十身五體五用，謂威",
    "T36n1736_044:0340b10": "勢、福德、智、法、相好，此五皆體，餘五為用。體即",
    "T36n1736_044:0340b11": "是真，用即是應。同真應二身融為一味，可",
    "T36n1736_044:0340b12": "知。第十真實行。疏「初徵名如本分釋」者，即",
    "T36n1736_044:0340b13": "言行不虛，故名真實。又稱二諦故，故《瓔珞",
    "T36n1736_044:0340b14": "經》云「二諦非如、非相非非相，故名為真",
    "T36n1736_044:0340b15": "實。」次經即云「誠諦之語」等，即釋名也。疏「體",
    "T36n1736_044:0340b16": "即」下，出體，疏今更略釋。於中有三：初依",
    "T36n1736_044:0340b17": "《唯識》二智，而論但列其名。無性釋云「由",
    "T36n1736_044:0340b18": "施等六成立此智，復由此智成立六種，",
    "T36n1736_044:0340b19": "謂相教等種種品類，是則名為受用法樂。由",
    "T36n1736_044:0340b20": "此妙智能正了知此施此戒此忍進等，如",
    "T36n1736_044:0340b21": "所聞法饒益一切有情之類，是則名為饒",
    "T36n1736_044:0340b22": "益有情智。」疏「本業有三」下，二約《本業》便，會",
    "T36n1736_044:0340b23": "上二智。疏「下文云」下，三依下經，會上經論，",
    "T36n1736_044:0340b24": "先會《唯識論》，後「知十方智」下會前《本業》。",
    "T36n1736_044:0340b25": "疏「誠實審諦即真實義」者，次下疏文引下經",
    "T36n1736_044:0340b26": "釋。有用金剛四語釋，云：真語為顯世諦",
    "T36n1736_044:0340b27": "故，實語為顯世諦修行有煩惱無煩惱及",
    "T36n1736_044:0340b28": "清淨相故。於中實者，此行煩惱、此行清淨",
    "T36n1736_044:0340b29": "故。如語者，為顯第一義相故。不異語者，顯",
    "T36n1736_044:0340c01": "第一義修行有煩惱及清淨故。疏「二約現",
    "T36n1736_044:0340c02": "修自他二行」者，即由實語故所作皆成。如",
    "T36n1736_044:0340c03": "《涅槃》第三十一說：昔與調達二人入海採",
    "T36n1736_044:0340c04": "寶，船破之後二人不死。調達悲泣，我有二",
    "T36n1736_044:0340c05": "珠分一與之。又貪一珠，遂刺我目。我時",
    "T36n1736_044:0340c06": "呻吟，有一女人問我，我即具答。女人問言：",
    "T36n1736_044:0340c07": "「汝名何等？」我即答言：「我名實語。」彼云：「誰信？」",
    "T36n1736_044:0340c08": "我即答言：「我於提婆達多無惡心者，令",
    "T36n1736_044:0340c09": "我兩目平復如故。」言訖如故。忍辱仙人亦",
    "T36n1736_044:0340c10": "同此例，同在此卷。又如說能行，亦是如語；",
    "T36n1736_044:0340c11": "如行能說，即不異語也。疏「窮法實相謂如是",
    "T36n1736_044:0340c12": "相性體力」等者，即《法華經》云「唯佛與佛乃能",
    "T36n1736_044:0340c13": "究盡諸法實相，所謂諸法如是相、如是性、",
    "T36n1736_044:0340c14": "如是體、如是力、如是作、如是因、如是緣、如",
    "T36n1736_044:0340c15": "是果、如是報、如是本末究竟等。」此之十句，",
    "T36n1736_044:0340c16": "天台歷十法界，一一界中復具十界，互相攝",
    "T36n1736_044:0340c17": "故，十界便成百界。界各十如，即有千如。更",
    "T36n1736_044:0340c18": "分一一界各有三界，一眾生世間、二五陰",
    "T36n1736_044:0340c19": "世間、三器世間，便成三千世間。彼宗以此",
    "T36n1736_044:0340c20": "為實，法華經樞要最玄。後明知見，但舉能",
    "T36n1736_044:0340c21": "知耳。思大師三種讀此十如。一以如是為",
    "T36n1736_044:0340c22": "頭，云如是相為一句，如是性為二句等，",
    "T36n1736_044:0340c23": "即約假觀觀十別相故。二云所謂諸法如",
    "T36n1736_044:0340c24": "為一句，是相如為二句等。以如字為空，",
    "T36n1736_044:0340c25": "即成空觀。三以如是字為末，云所謂諸",
    "T36n1736_044:0340c26": "法如是為一句，相如是為二句等。以如",
    "T36n1736_044:0340c27": "是為中道觀。一家之意，理無不通。「第七重",
    "T36n1736_044:0340c28": "頌分」，偈中第六行二偈中，初偈頌前正辯三",
    "T36n1736_044:0340c29": "諦，次偈初半頌依智起悲，後半頌行成",
    "T36n1736_044:0341a01": "益物。然皆有無對辯，具三諦義。古將初半",
    "T36n1736_044:0341a02": "為加行、次半根本、後偈後得，然取《攝論》之",
    "T36n1736_044:0341a03": "文，論依六度似不會教；若兼正明義理，",
    "T36n1736_044:0341a04": "則可通前文。既依《本業》，今頌不可錄舊。",
    "T36n1736_044:0341a05": "疏「第七四偈頌無著行」，初偈即二方便中迴",
    "T36n1736_044:0341a06": "向善巧三方便中進趣向果，已得灌頂是向",
    "T36n1736_044:0341a07": "果故；次二偈即拔濟善巧；次半偈即巧會有",
    "T36n1736_044:0341a08": "無，謂善入文字是會有也、不分別者是會",
    "T36n1736_044:0341a09": "無也；後半一切法不捨不受。若配經文，初",
    "T36n1736_044:0341a10": "偈頌淨菩薩道，受菩薩記而無所著。次偈頌",
    "T36n1736_044:0341a11": "悲念眾生。後二偈頌前於一切世間成熟眾",
    "T36n1736_044:0341a12": "生，前約所化種種音等，此約能化一音隨",
    "T36n1736_044:0341a13": "類。前令所化不著，此即能化不著。疏「第",
    "T36n1736_044:0341a14": "八安住」下八頌中，言「頌最勝等十句」者，於",
    "T36n1736_044:0341a15": "中初句頌廣大解、次二句頌決定解；第二",
    "T36n1736_044:0341a16": "偈除護念一句頌餘七句；後之二偈頌佛",
    "T36n1736_044:0341a17": "護念、以明見故得護念也。二「無量」下三",
    "T36n1736_044:0341a18": "偈頌自行中，初偈即能轉多劫生死，後二",
    "T36n1736_044:0341a19": "即見者不空。初偈辯不空之果；後偈辯不",
    "T36n1736_044:0341a20": "空之因，由見佛無厭故。疏「我為最勝」等二",
    "T36n1736_044:0341a21": "偈，即最勝義，謂善入平等，及達法界不取",
    "T36n1736_044:0341a22": "著故。疏「同佛善根」者，初偈頌最上，同一佛",
    "T36n1736_044:0341a23": "性是調御故，次偈頌離翳，次三偈頌已辦",
    "T36n1736_044:0341a24": "及善變化，後偈頌為依怙，與佛化他故。",
    "T36n1736_044:0341a25": "疏「頌得佛十力等，如文思之」者，一偈頌得佛",
    "T36n1736_044:0341a26": "十力；次一超頌轉法輪；次二頌無礙解脫；",
    "T36n1736_044:0341a27": "次一偈半頌智慧解脫，後半偈却頌雄猛無",
    "T36n1736_044:0341a28": "畏；次一偈頌了知世間境界。智海法海，即智",
    "T36n1736_044:0341a29": "正覺世間。次「或現」已下四偈，絕生死迴流。初",
    "T36n1736_044:0341b01": "二偈八相明絕生死故方能現生；次一偈",
    "T36n1736_044:0341b02": "非生死身方能現身；次一偈頌入智慧大",
    "T36n1736_044:0341b03": "海，樂觀不移是入義故。次「於諸」下三偈，頌",
    "T36n1736_044:0341b04": "護持正法。初偈神力加持；後二六通護持。其",
    "T36n1736_044:0341b05": "無礙意，即他心通；神通具足，兼宿命、漏盡。次",
    "T36n1736_044:0341b06": "「其心正定」下四偈，頌到實相源底。餘並可知。",
    "T36n1736_044:0341b07": "22 十無盡藏品1十無盡藏品第二十二初來意有三：初正明、",
    "T36n1736_044:0341b08": "次「準問」下釋上問。前却妨，二義通之。三「然",
    "T36n1736_044:0341b09": "明法」下，會差別，有二義釋：初以位揀、後",
    "T36n1736_044:0341b10": "以前後揀。明法即勝進所成者，是勝進家果",
    "T36n1736_044:0341b11": "故。故經云「菩薩滿足如是願時，即得十種",
    "T36n1736_044:0341b12": "無盡藏，所謂普見諸佛無盡藏、二總持不",
    "T36n1736_044:0341b13": "忘無盡藏、三決了諸法、四大悲救護、五種種",
    "T36n1736_044:0341b14": "三昧、六滿眾生心廣大福德、七演一切法",
    "T36n1736_044:0341b15": "甚深智慧、八報得神通、九住無量劫、十入",
    "T36n1736_044:0341b16": "無邊世界無盡藏。」「後是一位之果」者，以是",
    "T36n1736_044:0341b17": "第五迴向之果故。經云「菩薩住此迴向，得",
    "T36n1736_044:0341b18": "十種無盡藏，所謂見佛無盡藏，於一毛孔",
    "T36n1736_044:0341b19": "見阿僧祇諸佛出興於世故」等。其中名有",
    "T36n1736_044:0341b20": "同者，亦復優劣有異。疏「各有業用」者，如信",
    "T36n1736_044:0341b21": "以能除不信濁為業，戒以遮防破戒蔽為",
    "T36n1736_044:0341b22": "業，慚以對治無慚、止息惡行為業，愧以",
    "T36n1736_044:0341b23": "對治無愧、止息惡行為業，聞以能破無",
    "T36n1736_044:0341b24": "知為業，施以止慳為業，慧以破癡為業，",
    "T36n1736_044:0341b25": "念以治忘念為業，持以治忘失為業，辯",
    "T36n1736_044:0341b26": "以治於謇訥為業。疏「然念慧及戒」下，上",
    "T36n1736_044:0341b27": "正釋名，此下得名。得名有二：一約隨相、",
    "T36n1736_044:0341b28": "二「若就」下約融通。疏「然約隨相前九自利」者，",
    "T36n1736_044:0341b29": "二利分別。疏「信為行」下，明次第，並可知。",
    "T36n1736_044:0341c01": "疏「初三三空信所執無相」等者，意以前九別",
    "T36n1736_044:0341c02": "約三性、後一總融。前中即依三性信無三",
    "T36n1736_044:0341c03": "性，此初信所執即遍計所執性。云無相",
    "T36n1736_044:0341c04": "者，即相無自性性。二依他無生，無生即生",
    "T36n1736_044:0341c05": "無自性性。三圓成無性，無性即勝義無自性",
    "T36n1736_044:0341c06": "性。疏「後一總信三性無生」下一句，總融前",
    "T36n1736_044:0341c07": "九。文中有三：一指前，即第二經。清淨功德",
    "T36n1736_044:0341c08": "眼自在天王，得知一切法不生不滅、不來不",
    "T36n1736_044:0341c09": "去、無功用行解脫門，廣如前說。二言「十皆",
    "T36n1736_044:0341c10": "無生」者，一即空是無生義、二無相是無生",
    "T36n1736_044:0341c11": "義、三無願是無生義、四無作是無生義等。三",
    "T36n1736_044:0341c12": "言「並通三性」者，此有二義：一空等通三，謂",
    "T36n1736_044:0341c13": "遍計空、依他空、圓成空等，乃至三性難超越。",
    "T36n1736_044:0341c14": "二者無相、無生、無性亦通三性。下疏依後",
    "T36n1736_044:0341c15": "義作一重云「如一無生」。若作無相，應云",
    "T36n1736_044:0341c16": "但信依他無遍計之相，則是圓成之相。若",
    "T36n1736_044:0341c17": "信依他無自然之性，則悟圓成之性。是故",
    "T36n1736_044:0341c18": "結云「餘例可知」。疏「若剋文取義」者，上但當",
    "T36n1736_044:0341c19": "文通釋，今對前別釋可思。疏「二彼諸」下，",
    "T36n1736_044:0341c20": "釋第二意。文有四義：一「謂已得未得」下，",
    "T36n1736_044:0341c21": "約真如本無增減等，亦即就前廣無邊涯",
    "T36n1736_044:0341c22": "之經，離二邊之偏邪。二「寂照」下，菩薩寂",
    "T36n1736_044:0341c23": "照契如，絕戲論故。三「但以世俗」下，暗引《淨",
    "T36n1736_044:0341c24": "名》證成。四「菩薩既堅信」下，結成不怯。疏「五",
    "T36n1736_044:0341c25": "有正慧故」下，釋常有根本。於中三：初按",
    "T36n1736_044:0341c26": "文略釋；次「靜法云」下，引昔解；後「此或應爾」",
    "T36n1736_044:0341c27": "下，會通。言或應爾，且許昔解；後「今以理」",
    "T36n1736_044:0341c28": "下，引例會通第二戒藏。疏「謂雞狗等」者，《涅",
    "T36n1736_044:0341c29": "槃》二十四云「菩薩摩訶薩受持禁戒，不為",
    "T36n1736_044:0342a01": "生天、不為恐怖，乃至不受狗戒雞戒牛戒",
    "T36n1736_044:0342a02": "雉戒，乃至是名菩薩修大涅槃是第三戒。」",
    "T36n1736_044:0342a03": "又《十住毘婆沙論》第三明穢土中多諸外道，",
    "T36n1736_044:0342a04": "有持牛戒者、鹿戒者、狗戒者、烏戒者、象戒",
    "T36n1736_044:0342a05": "者。釋曰：此皆外道所持惡禁戒。通由二因",
    "T36n1736_044:0342a06": "生此妄計：一由天眼見有眾生，從雞狗",
    "T36n1736_044:0342a07": "等即生天上故、二由非理尋思妄生此計。",
    "T36n1736_044:0342a08": "《婆沙》一百一十四。有二外道：一名布剌拏",
    "T36n1736_044:0342a09": "憍雉迦，受持牛戒。二名頞剃剌羅栖爾迦，",
    "T36n1736_044:0342a10": "受持狗戒。二人異時往詣佛所，種種愛語",
    "T36n1736_044:0342a11": "相慰問已。時布剌拏先為他問：「此栖爾迦",
    "T36n1736_044:0342a12": "受持狗戒，修道已滿當生何處？」世尊告曰：",
    "T36n1736_044:0342a13": "「汝止莫問。」復再三請，佛以慈心告言：「諦聽。",
    "T36n1736_044:0342a14": "受持狗戒若無缺犯，當生狗中。若有缺",
    "T36n1736_044:0342a15": "犯，當墮地獄。」聞佛語已，悲泣哽咽不能自",
    "T36n1736_044:0342a16": "勝。世尊告曰：「吾先告言『止不須問。』今果懷",
    "T36n1736_044:0342a17": "恨。」時布剌拏白言：「世尊！不以此人當生狗",
    "T36n1736_044:0342a18": "趣故我悲泣。然我長夜受持牛戒，或恐將",
    "T36n1736_044:0342a19": "來亦當爾耶！唯願大慈為我宣說。」世尊告",
    "T36n1736_044:0342a20": "曰：「準前狗戒，此等皆由不了真道。」《婆沙》又",
    "T36n1736_044:0342a21": "問云：「云何受持猪戒牛戒狗戒名無缺犯？」",
    "T36n1736_044:0342a22": "答：「一如牛法、一如狗法，名無缺犯。」疏「非",
    "T36n1736_044:0342a23": "如難陀」，難陀之緣甚長，而人多聞，正明其性",
    "T36n1736_044:0342a24": "多欲，染著孫陀羅。佛方便誘引之至於天",
    "T36n1736_044:0342a25": "上，見諸天女端正姝麗過其本妻。見諸天",
    "T36n1736_044:0342a26": "男皆有天女，獨於一處見有天女逈異",
    "T36n1736_044:0342a27": "姝麗而無天男。問佛，佛令自問。彼女答言：",
    "T36n1736_044:0342a28": "「我有夫主，即佛弟難陀。」難陀答言：「我身即",
    "T36n1736_044:0342a29": "是。」女言：「難陀為僧，身披袈裟。」聞已便求剃",
    "T36n1736_044:0342b01": "落持戒。本為貪著天女而持禁戒，故阿",
    "T36n1736_044:0342b02": "難譏之：「如羝羊相觸將前而更却後，汝為",
    "T36n1736_044:0342b03": "欲持戒，其事亦如是。身雖能持戒，心為欲",
    "T36n1736_044:0342b04": "所牽。斯業不清淨，何用是戒為？」意云：如",
    "T36n1736_044:0342b05": "羊本擬向前，如汝欲生天上受欲，而更",
    "T36n1736_044:0342b06": "却後。如汝持戒，故業不清淨云云。疏「涅槃云",
    "T36n1736_044:0342b07": "何故持戒」等者，即第二十七，師子吼言：「何因",
    "T36n1736_044:0342b08": "緣故受持禁戒？」佛言：「為心不悔。」「何故不悔？」",
    "T36n1736_044:0342b09": "「為受樂故。」「何故受樂？」「為遠離故。」「何故遠離？」",
    "T36n1736_044:0342b10": "「為安隱故。」「何故安隱？」「為禪定故。」「何故禪定？」",
    "T36n1736_044:0342b11": "「為實知見故。」「何故為實知見？」「為見生死",
    "T36n1736_044:0342b12": "過患故。」「何故為見生死過患？」「為心不貪",
    "T36n1736_044:0342b13": "著故。」「何故為心不貪著？」「為得解脫故。」「何",
    "T36n1736_044:0342b14": "故為得解脫？」「為得無上大涅槃故。」「何",
    "T36n1736_044:0342b15": "故為得無上大涅槃？」「為得常樂我淨故。」",
    "T36n1736_044:0342b16": "「何故為得常樂我淨？」「為得不生不滅故。」",
    "T36n1736_044:0342b17": "「何故為得不生不滅？」「為見佛性故。」是故",
    "T36n1736_044:0342b18": "菩薩性自能持究竟淨戒。疏家但至涅槃已",
    "T36n1736_044:0342b19": "為究竟，故略後三，後三即涅槃中事故。疏",
    "T36n1736_044:0342b20": "五「不同調達」者，佛說四依，為除比丘四惡",
    "T36n1736_044:0342b21": "欲故。調達加一為五，謂加不食酥鹽魚",
    "T36n1736_044:0342b22": "肉，復皆盡形壽。說雖有同，本意不善故。《四",
    "T36n1736_044:0342b23": "分律》第四卷云「調達以五邪法誘諸比丘：",
    "T36n1736_044:0342b24": "盡形壽乞食為一、盡形壽著糞掃衣為二、",
    "T36n1736_044:0342b25": "盡形壽露地坐為三、盡形壽不食酥鹽為",
    "T36n1736_044:0342b26": "四、盡形壽不食魚及肉為五。」疏「不違涅",
    "T36n1736_044:0342b27": "槃」者，非《涅槃經》以無相持，順寂滅故。疏",
    "T36n1736_044:0342b28": "「一非為欲惱眾生先須持戒」者，如欲禁龍，",
    "T36n1736_044:0342b29": "曾聞羅漢持戒而能遣龍，遂即持戒是也。",
    "T36n1736_044:0342c01": "疏「如馬祀」等者。即《百論》中外道，計殺馬祀",
    "T36n1736_044:0342c02": "天得生梵天。即逼惱於馬，謂為戒等。疏",
    "T36n1736_044:0342c03": "「定有定無」者，今律學者多計為有，禪學之",
    "T36n1736_044:0342c04": "者說戒如空。定有著常、定無著斷，此為邪",
    "T36n1736_044:0342c05": "見雜於正戒。疏「觀緣性離」者，觀緣之相不",
    "T36n1736_044:0342c06": "壞堅持，緣戒性空故不起迷倒。疏「又如",
    "T36n1736_044:0342c07": "十住婆沙論說：一矯異」者，謂有貪利養故，",
    "T36n1736_044:0342c08": "行十二頭陀。作如是念：他作是行當得",
    "T36n1736_044:0342c09": "敬養，我作是行亦或得之。為利養故，改易",
    "T36n1736_044:0342c10": "威儀。二「自親」者，為有貪利養故，至檀越",
    "T36n1736_044:0342c11": "家而語之言：「汝等如我父母兄弟姊妹親",
    "T36n1736_044:0342c12": "戚無有異也。若有所須，我能相與。若有所",
    "T36n1736_044:0342c13": "作，我能作之。不計遠近來相問訊，我住此",
    "T36n1736_044:0342c14": "者正相為耳。」為求利養貪著檀越，能以",
    "T36n1736_044:0342c15": "巧辯牽引人心。三「激動」者，謂有不計貪",
    "T36n1736_044:0342c16": "罪欲得財物，現於貪相，語檀越言：「此衣",
    "T36n1736_044:0342c17": "鉢尼師壇好，若我得之則能受用。若人能隨",
    "T36n1736_044:0342c18": "意施者，此人難得。」又有謂檀越言：「汝家羹",
    "T36n1736_044:0342c19": "飯餅肉香美，衣服又好。若常供養我，我以親",
    "T36n1736_044:0342c20": "眷必當相與。」四「抑揚」者，謂貪利養故，語檀",
    "T36n1736_044:0342c21": "越言：「汝極慳惜，尚不能與父母、兄弟姊妹、",
    "T36n1736_044:0342c22": "妻子親戚，更有誰能得汝物者？」檀越愧恥",
    "T36n1736_044:0342c23": "俛仰施與。又至餘家語彼人言：「汝有福",
    "T36n1736_044:0342c24": "德，受人身不空。阿羅漢等常入汝家，與汝",
    "T36n1736_044:0342c25": "坐起語言。」欲令檀越必謂我是羅漢。「五",
    "T36n1736_044:0342c26": "者因利求利」者，謂有以衣鉢及僧伽梨尼",
    "T36n1736_044:0342c27": "師壇等資生之物持示人言：「此是國王及施",
    "T36n1736_044:0342c28": "主等并餘貴人將來與我。」令其檀越心中",
    "T36n1736_044:0342c29": "生念：「王及貴人尚供養彼，況我不與？」因",
    "T36n1736_044:0343a01": "以此利更求餘利，故以名也。第三慚藏。疏",
    "T36n1736_044:0343a02": "「今初，然慚愧相別」者，此釋標章，而雙釋慚",
    "T36n1736_044:0343a03": "愧兩章之通別。言「涅槃云慚者羞天」等者，即",
    "T36n1736_044:0343a04": "南經第十七，耆婆為阿闍世王說也。經云",
    "T36n1736_044:0343a05": "「大王！諸佛世尊常說是言：『有二白法能救",
    "T36n1736_044:0343a06": "眾生，一慚、二愧。』慚者自不作罪，愧者不",
    "T36n1736_044:0343a07": "教他作。慚者內自羞恥，愧者發露向人。慚",
    "T36n1736_044:0343a08": "者羞天，愧者羞人。是名慚愧。無慚愧者不",
    "T36n1736_044:0343a09": "名為人，名為畜生。」其「成唯識」，即當第六，",
    "T36n1736_044:0343a10": "論云「云何為慚？依自法力崇重賢善為",
    "T36n1736_044:0343a11": "性？對治無慚、止息惡行為業。謂依自法",
    "T36n1736_044:0343a12": "為尊貴增上，崇重賢善羞恥過惡，對治",
    "T36n1736_044:0343a13": "無慚息諸惡行。」釋曰：言自法者，謂於自",
    "T36n1736_044:0343a14": "身生尊重增上，於法生貴重增上。二種力",
    "T36n1736_044:0343a15": "故，崇賢重善此是慚相。論云「云何為愧？依",
    "T36n1736_044:0343a16": "世間力輕拒暴惡為性，對治無愧、止息",
    "T36n1736_044:0343a17": "惡行為業。謂依世間訶厭增上，輕拒暴",
    "T36n1736_044:0343a18": "惡羞恥過罪，對治無愧息諸惡業。」釋曰：",
    "T36n1736_044:0343a19": "謂依世間他人譏毀，及自羞惡法而不作",
    "T36n1736_044:0343a20": "等，名依世間訶厭增上。有惡者名暴，染法",
    "T36n1736_044:0343a21": "體名惡。於彼二法輕，有惡者而不親，拒",
    "T36n1736_044:0343a22": "惡法棄而不住，由此增上對治無愧息",
    "T36n1736_044:0343a23": "諸惡業。論又云「羞恥過惡是二通相，故諸",
    "T36n1736_044:0343a24": "聖教假說為體。」釋曰：此會《顯揚》。《顯揚》說",
    "T36n1736_044:0343a25": "羞恥為二相者，是通相耳。從通假說為體，",
    "T36n1736_044:0343a26": "實是崇拒等是別相，故下疏云「是二通相」。疏",
    "T36n1736_044:0343a27": "「俱舍亦同」者，即彼第二疏〈根品〉之中，偈云「無",
    "T36n1736_044:0343a28": "慚愧不重，於罪不見怖。」釋曰：不重賢善",
    "T36n1736_044:0343a29": "名為無慚。謂於諸功德及有德人，無敬無",
    "T36n1736_044:0343b01": "崇，無所忌難，無所隨屬，說名無慚。即是",
    "T36n1736_044:0343b02": "恭敬所離。《對法》云「功德者，戒定慧。有德人",
    "T36n1736_044:0343b03": "者，有戒定慧人也。無忌難者，無畏懼也。不",
    "T36n1736_044:0343b04": "隨屬者，不作弟子禮也。於罪不見怖，釋",
    "T36n1736_044:0343b05": "無愧也。為諸善者所訶厭法，說名為罪。",
    "T36n1736_044:0343b06": "於此罪中，不見能招可怖畏果，說名無",
    "T36n1736_044:0343b07": "愧。」翻上即是慚愧之相，謂重賢善等，故同",
    "T36n1736_044:0343b08": "《唯識》。疏「若說羞恥」下，釋二通相，先依《唯識》，",
    "T36n1736_044:0343b09": "已如上引；後依今經，以一文中皆有不",
    "T36n1736_044:0343b10": "相恭敬故。疏「自惟即是內自羞恥」者，正同",
    "T36n1736_044:0343b11": "《涅槃》，兼得《唯識》依自法力。第四愧藏。疏「不",
    "T36n1736_044:0343b12": "覺苦集故無知見」者，不知苦果、不見集過。",
    "T36n1736_044:0343b13": "疏「依顧世間」，即順《唯識》意。疏「從婬欲生即",
    "T36n1736_044:0343b14": "種子不淨」者，疏中先說五種不淨：一種子",
    "T36n1736_044:0343b15": "不淨、二住處不淨、三自性不淨、四自相不",
    "T36n1736_044:0343b16": "淨、五究竟不淨，即《智論》二十一說，〈梵行品〉已",
    "T36n1736_044:0343b17": "廣其相。但自性不淨，即三十六物，今當更",
    "T36n1736_044:0343b18": "說。即《涅槃》十二〈聖行品〉云「從頭至足，其中",
    "T36n1736_044:0343b19": "唯有髮一、毛二、爪三、齒四、不淨五、垢穢六、皮七、肉",
    "T36n1736_044:0343b20": "八、筋九、骨十、脾十一、腎十二、心十三、肺十四、肝十五、膽十六、腸十七、胃",
    "T36n1736_044:0343b21": "十八、生藏十九、熟藏二十、大便二十一、小便二十二、涕二十三、唾二十",
    "T36n1736_044:0343b22": "四、目淚二十五、脂二十六、膏二十七、腦二十八、膜二十九、骨三十、髓三十",
    "T36n1736_044:0343b23": "一、膿三十二、血三十三、腦三十四、膀胱三十五、諸脈三十六，菩",
    "T36n1736_044:0343b24": "薩如是專念時。」釋曰：遠公不分其中骨有二、",
    "T36n1736_044:0343b25": "腦有二、腦連膜，除二缺二，腸有大小亦",
    "T36n1736_044:0343b26": "缺其一，餘處有胞，具三十六。直就經文",
    "T36n1736_044:0343b27": "今具者。復有分垢為一、汗為一，則穢字",
    "T36n1736_044:0343b28": "屬汗，亦具三十六。疏「又垢穢形是內污穢",
    "T36n1736_044:0343c01": "不淨」者，然有二種：一內、二外。論云「云何依",
    "T36n1736_044:0343c02": "內污穢不淨？謂身中髮毛爪齒、塵垢皮肉、骸",
    "T36n1736_044:0343c03": "骨筋脈、心膽肝肺、大腸小腸、生藏熟藏、肚胃脾",
    "T36n1736_044:0343c04": "腎、膿血熱痔、肪膏肌髓、腦膜涕唾、淚汗屎尿，",
    "T36n1736_044:0343c05": "如是等類名為依內。」釋曰：此亦三十六物",
    "T36n1736_044:0343c06": "也。論「外謂青瘀、或復膿爛、或復變壞、或復",
    "T36n1736_044:0343c07": "𮌨脹、或復食噉、或復變赤、或復散壞、或骨",
    "T36n1736_044:0343c08": "或鎖、或尿所作、或唾所作、或涕所作、或血",
    "T36n1736_044:0343c09": "所塗、或膿所塗、或便穢處，如是等類名為",
    "T36n1736_044:0343c10": "依外污穢不淨。」二「苦觸不淨」，論云「謂順苦",
    "T36n1736_044:0343c11": "受觸為緣所生，若身若心、若不平等受。受",
    "T36n1736_044:0343c12": "所攝如是，名為苦觸不淨。」三「下劣不淨」者，論",
    "T36n1736_044:0343c13": "云「謂最下劣事、最下劣界，所謂欲界，除此",
    "T36n1736_044:0343c14": "更無極下劣最極鄙穢。餘界可知。如是",
    "T36n1736_044:0343c15": "名為下劣不淨。」四觀待不淨者，論云「謂如",
    "T36n1736_044:0343c16": "有一劣清淨事，觀待其餘勝清淨事，便似",
    "T36n1736_044:0343c17": "不淨。如待無色勝清淨事，色界諸法便似",
    "T36n1736_044:0343c18": "不淨。觀待薩迦耶寂滅涅槃，乃至有頂皆似",
    "T36n1736_044:0343c19": "不淨。如是等類名為觀待不淨。」五煩惱不",
    "T36n1736_044:0343c20": "淨，論云「謂三界所有一切結縛隨眠煩惱纏」。",
    "T36n1736_044:0343c21": "六「違壞不淨」，謂五取蘊無常故，恒不可保",
    "T36n1736_044:0343c22": "信，是變壞法，是故靜慮無色皆名不淨。釋",
    "T36n1736_044:0343c23": "曰：今疏隨勝已略配竟，但觀所引論文，自",
    "T36n1736_044:0343c24": "然明了。第五聞藏。疏「聞為本故實則多知」者，",
    "T36n1736_044:0343c25": "故《大品》第六云「須菩提白佛言：『何等一切法",
    "T36n1736_044:0343c26": "中無礙相應學應知？』」釋曰：即多知之義。下",
    "T36n1736_044:0343c27": "佛答中，與此列大同。佛言：「一切法者，善法、",
    "T36n1736_044:0343c28": "不善法、無記法，世間法、出世間法，有漏法、",
    "T36n1736_044:0343c29": "無漏法，有為法、無為法，共法、不共法。」釋曰：",
    "T36n1736_044:0344a01": "此十法但共，不共此中略無，以一向是不共",
    "T36n1736_044:0344a02": "般若故。彼經云「云何為共法？四禪、四無色、",
    "T36n1736_044:0344a03": "四無量心、四無色定，如是等法是名共法。」",
    "T36n1736_044:0344a04": "《智論》釋云「凡夫聖人生處、入定處共，故名",
    "T36n1736_044:0344a05": "為共法。」經云「何等名不共法？四念處乃至",
    "T36n1736_044:0344a06": "十八不共法，是名不共法。」論釋云「菩薩分",
    "T36n1736_044:0344a07": "別知此諸法各各無相，是法從因緣和合生",
    "T36n1736_044:0344a08": "故無性，無性故自性空。」釋曰：此即聖人法，",
    "T36n1736_044:0344a09": "不共凡夫。如十八不共等，亦不共二乘",
    "T36n1736_044:0344a10": "也。餘大同此。疏「依生引二門開為四重",
    "T36n1736_044:0344a11": "徵釋」者，然第六地廣顯其相，今文略引。然",
    "T36n1736_044:0344a12": "此一段，疏文有三：一總顯生引；二「然依雜",
    "T36n1736_044:0344a13": "集」下，以三緣生會釋經文之意；三正釋經",
    "T36n1736_044:0344a14": "文。二中二：先正說三緣生、後會釋今文。",
    "T36n1736_044:0344a15": "今初。然《雜集論》云「云何緣生？幾是緣生？何",
    "T36n1736_044:0344a16": "義觀緣生耶？問也，謂相故、分別支故。」釋曰：",
    "T36n1736_044:0344a17": "彼有十五義，今略用一二耳。論名相者，謂",
    "T36n1736_044:0344a18": "無作緣生故、無常緣生故、勢用緣生故，是",
    "T36n1736_044:0344a19": "緣生相。由此三故，薄伽梵說：此有故彼有，此",
    "T36n1736_044:0344a20": "生故彼生，為無明緣行乃至廣說列也。此",
    "T36n1736_044:0344a21": "有故彼有者，顯無明緣生義等，具如疏文",
    "T36n1736_044:0344a22": "即是釋也。然功能差別下，更云「如從無明",
    "T36n1736_044:0344a23": "力故諸行得生，乃至生力故得有老死。」疏",
    "T36n1736_044:0344a24": "「然今經中」下，第二會釋經文也。於中有五：",
    "T36n1736_044:0344a25": "一正明二門。然此有彼有等，亦兼勢用，",
    "T36n1736_044:0344a26": "正顯二相，故指勢用在於六地。二「然二",
    "T36n1736_044:0344a27": "門」下，出其影略。言「前後互舉」者，謂能所",
    "T36n1736_044:0344a28": "引中明無作緣生，能所生中明無常緣生。",
    "T36n1736_044:0344a29": "三「前七許同因位」下，出生引所以。言許同",
    "T36n1736_044:0344b01": "者，據三世義。初二次五過現不同，約二世",
    "T36n1736_044:0344b02": "義許得同世。但引五種，故不名生。四「由",
    "T36n1736_044:0344b03": "此能所引中」下，出此經中影略之由。以",
    "T36n1736_044:0344b04": "前於能所引中無作義顯，而影取無常。能",
    "T36n1736_044:0344b05": "所生中無常義顯，影取無作。五「故集論」下，",
    "T36n1736_044:0344b06": "引證生引之相。疏「然文有染淨」下，第三",
    "T36n1736_044:0344b07": "釋文。文中三：初句，標也。有染淨觀者，",
    "T36n1736_044:0344b08": "六地廣明。謂無明緣行等，前能生後，生死流",
    "T36n1736_044:0344b09": "轉為染。無明滅行滅等，反本還源，為清淨",
    "T36n1736_044:0344b10": "耳。疏「初能引中」下，二別釋，即為四番。初番",
    "T36n1736_044:0344b11": "可知。疏「第二約所引」下，約所引染淨，例",
    "T36n1736_044:0344b12": "前亦合云識有故名色有。前文亦合有無",
    "T36n1736_044:0344b13": "明無故行無。疏「以識通能引」下，釋。上亦",
    "T36n1736_044:0344b14": "通能所引義，正義正取識名色為所引義。",
    "T36n1736_044:0344b15": "今釋上言通能所引，若識支通能引，名色",
    "T36n1736_044:0344b16": "唯所引，故識與名色是能所引對。於中先",
    "T36n1736_044:0344b17": "反釋經文，約染觀明。然識通能所引者，",
    "T36n1736_044:0344b18": "若取識種為識支即是所引，若取行種為",
    "T36n1736_044:0344b19": "識支，識是能引、行是能引。故今舉二業，初",
    "T36n1736_044:0344b20": "業是能引，以取行習氣為識支故，實是",
    "T36n1736_044:0344b21": "行種與識俱，故名為識支。即《集論》意。正取",
    "T36n1736_044:0344b22": "業種以為識支，識種乃是名色支攝而緣起，",
    "T36n1736_044:0344b23": "經通能所引業種識種俱名識故。識種但",
    "T36n1736_044:0344b24": "是名色所依，非名色故。今第二意，即是識為",
    "T36n1736_044:0344b25": "能引，云「與名色作緣」。從「謂由識入母胎」",
    "T36n1736_044:0344b26": "下，兼顯現行二果。「然今」下，經義通能所，故",
    "T36n1736_044:0344b27": "六地云「於諸行中植心種子」，即具二也。其",
    "T36n1736_044:0344b28": "二種業言，即六地自業助成章中。然彼二業",
    "T36n1736_044:0344b29": "云識有二種業：一令諸有相續、二與名色",
    "T36n1736_044:0344c01": "作生起因。今取其勢，以能所引而為二業。",
    "T36n1736_044:0344c02": "約持行種即是能引，約其自體即是所引。疏",
    "T36n1736_044:0344c03": "「今言識無」者，上反釋經，今順釋也。反上二",
    "T36n1736_044:0344c04": "義可知。疏「第三」下，能生所生相對。上愛取",
    "T36n1736_044:0344c05": "有是能生，生老死為所生故。第四可知。疏",
    "T36n1736_044:0344c06": "「後之三門」下，料揀。然第二門識與名色，識",
    "T36n1736_044:0344c07": "雖有能引之義，正取所引，故三皆能所相",
    "T36n1736_044:0344c08": "對。先問後答，答意可知。疏「又為顯能引支」",
    "T36n1736_044:0344c09": "下，重顯前二相次為一所以。識支是所引",
    "T36n1736_044:0344c10": "則能引唯二，識是能引則能引有三。若識",
    "T36n1736_044:0344c11": "取所引，則上四番而為三類：初一唯就能",
    "T36n1736_044:0344c12": "引，明第二唯就所引，說三四通，能所相對",
    "T36n1736_044:0344c13": "故。顯十二一一相望，皆得此有彼有、此生彼",
    "T36n1736_044:0344c14": "生等，不必要能引所引、能生所生相對以",
    "T36n1736_044:0344c15": "明，方有此有彼有等，故疏云「說者之妙」。",
    "T36n1736_044:0344c16": "疏「第二有漏五蘊」下，文五：一釋總名，已見",
    "T36n1736_044:0344c17": "〈光明覺〉。《雜集》藏果等者，即第二論。其藏果",
    "T36n1736_044:0344c18": "義與蘊義大同，重擔與陰覆義大同。然彼",
    "T36n1736_044:0344c19": "論云「蘊義云何？答：諸所有色，乃至若近若",
    "T36n1736_044:0344c20": "遠，彼一切略說，色蘊積聚義故。如財貨蘊，如",
    "T36n1736_044:0344c21": "是乃至識蘊。」釋曰：此即藏果義蘊藏色等",
    "T36n1736_044:0344c22": "果法耳。言重擔者，論云「荷雜染擔，故名",
    "T36n1736_044:0344c23": "為蘊，如肩荷擔。荷雜染擔者，謂煩惱等諸",
    "T36n1736_044:0344c24": "雜染法，皆依色等故。譬如世間身之一分",
    "T36n1736_044:0344c25": "能荷於擔，即此一分名肩名蘊。色等亦爾，",
    "T36n1736_044:0344c26": "能荷雜染，故名之為蘊。」疏「而標名」下，二釋",
    "T36n1736_044:0344c27": "世間。世有三義：隱覆名世，通為無為，如〈世",
    "T36n1736_044:0344c28": "界成就品〉；下二唯有為世間，世即是間，持",
    "T36n1736_044:0344c29": "業釋也。疏「然色等」下，三料揀。言「通無漏」者，",
    "T36n1736_044:0345a01": "諸佛五蘊。況因滅無常色獲常色等，兼",
    "T36n1736_044:0345a02": "通無為。今但取有漏有為蘊，不攝無為，",
    "T36n1736_044:0345a03": "義不相應，故留於無漏在後段說。疏「云",
    "T36n1736_044:0345a04": "何知」下，四釋知相。即《大品》意，前文已引，初",
    "T36n1736_044:0345a05": "知相中，言「色以變礙為相」者，《俱舍》第一中，",
    "T36n1736_044:0345a06": "色有二義：一變壞義。論「問云：始自眼根、終",
    "T36n1736_044:0345a07": "乎無表，世尊何故說為色耶？答：可變壞故，",
    "T36n1736_044:0345a08": "名為色蘊。」釋曰：變者顯剎那無常，壞者顯",
    "T36n1736_044:0345a09": "眾同分無常。論「問云：誰能變壞？謂手觸等",
    "T36n1736_044:0345a10": "云云故即便變壞，廣說乃至蚊虻等觸。」此變",
    "T36n1736_044:0345a11": "壞者，即是可破壞義。二變礙義。論云「有說：",
    "T36n1736_044:0345a12": "變礙故名為色。」釋曰：變謂變壞，礙謂質礙。",
    "T36n1736_044:0345a13": "「若爾，極微應不名色，無變礙故。此難不然，",
    "T36n1736_044:0345a14": "無一極微各處而住，眾微聚集變礙義成。」餘",
    "T36n1736_044:0345a15": "廣如彼。《雜集》亦二義。一「問云：色蘊何相？答：",
    "T36n1736_044:0345a16": "變現相是色相。此有二種：一觸對變壞、二",
    "T36n1736_044:0345a17": "方所示現。觸對變壞者，謂由手足乃至蚊",
    "T36n1736_044:0345a18": "虻他所觸對時即便變壞。方所示現者，謂",
    "T36n1736_044:0345a19": "由方所隨何相示現。如此色如是，如是色",
    "T36n1736_044:0345a20": "等。」疏「受以領納」者，《雜集》「問云：受蘊何相？",
    "T36n1736_044:0345a21": "答：領納相是受。故領種種淨不淨業所得異",
    "T36n1736_044:0345a22": "熟。」又《唯識》云「受謂領納順、違、俱非境相為性。」",
    "T36n1736_044:0345a23": "疏「想者取像」者，即《唯識》文。下云施設種種",
    "T36n1736_044:0345a24": "名言為業，謂要安立境分齊相，方能隨起",
    "T36n1736_044:0345a25": "種種名言。《雜集》云「搆了相是想相。由此想",
    "T36n1736_044:0345a26": "故，搆了種種像類。隨所見聞覺知之義，",
    "T36n1736_044:0345a27": "起諸言說。」疏「行謂遷流」者，《俱舍》云「造作",
    "T36n1736_044:0345a28": "遷流二義名行。」《雜集》云「造作相是行相，由",
    "T36n1736_044:0345a29": "此行故令心造作，謂於善、惡、無記品中驅",
    "T36n1736_044:0345b01": "役心故。」釋曰：《俱舍》二義，今取遷流，欲訶毀",
    "T36n1736_044:0345b02": "故。疏「識以了別」者，《俱舍》云「識謂各了別。論",
    "T36n1736_044:0345b03": "云『了別名識』，此有六種了別不同，故名為",
    "T36n1736_044:0345b04": "識。」《雜集》云「了別相是識相。由此識故，了別",
    "T36n1736_044:0345b05": "色聲香味觸法等種種境界。」疏「況知一切法",
    "T36n1736_044:0345b06": "趣色」者，即於第三義中傍況此義。亦《大品",
    "T36n1736_044:0345b07": "經》云「一切法趣色，色尚不可得，云何當",
    "T36n1736_044:0345b08": "有趣及非趣？」天台為三觀釋云：初句假、次",
    "T36n1736_044:0345b09": "句空、後句中。然經文但顯性空，今疏引意",
    "T36n1736_044:0345b10": "却取一切法趣色，明事事無礙。一中有無",
    "T36n1736_044:0345b11": "量義故，是名善巧多聞。疏「然諸蘊性」下，第",
    "T36n1736_044:0345b12": "五解妨，此即以通為別。妨釋有二義：初",
    "T36n1736_044:0345b13": "一可知。「又攝法多」者，第二釋也，因此略明",
    "T36n1736_044:0345b14": "五蘊攝法多少。且依大乘百法，識蘊唯攝",
    "T36n1736_044:0345b15": "八識心王，色蘊唯攝十一種色，想受二蘊但",
    "T36n1736_044:0345b16": "攝心所遍行中二數，四蘊但攝二十一法。",
    "T36n1736_044:0345b17": "除六無為，蘊所不攝。餘七十三，皆行蘊攝，",
    "T36n1736_044:0345b18": "故云多也。百法，已見第一疏抄。疏「第三無",
    "T36n1736_044:0345b19": "漏」，中有四：初釋總名、二「然無漏蘊」下顯類",
    "T36n1736_044:0345b20": "別、三「欲顯戒」下釋立總名所以。言「理實",
    "T36n1736_044:0345b21": "亦有世間戒等」，上五蘊亦有出世間，然世",
    "T36n1736_044:0345b22": "間戒等自有二戒：一者外道共有十善等",
    "T36n1736_044:0345b23": "戒、四禪等定，世智之慧脫下地惑，於中知",
    "T36n1736_044:0345b24": "見。二者正教之中亦說十善五戒、四禪八",
    "T36n1736_044:0345b25": "定，無見慢修欣厭之慧，脫下界縛了見分",
    "T36n1736_044:0345b26": "明，而是有漏故，名世間故。",
    "T36n1736_044:0345b27": "大方廣佛華嚴經隨疏演義鈔卷第四十四"
}