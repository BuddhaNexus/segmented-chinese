{
    "T26n1522_012:0193c02": "十地經論法雲地第十卷之十二",
    "T26n1522_012:0193c04": "天親菩薩造",
    "T26n1522_012:0193c05": "後魏北印度三藏菩提流支譯",
    "T26n1522_012:0193c06": "論曰：菩薩於九地中已作淨佛國土及化眾",
    "T26n1522_012:0193c07": "生，第十地中修行令智覺滿足，此是勝故。此",
    "T26n1522_012:0193c08": "地中有八分差別：一、方便作滿足地分；二、得",
    "T26n1522_012:0193c09": "三昧滿足分；三、得受位分；四、入大盡分；五、地",
    "T26n1522_012:0193c10": "釋名分；六、神通力無上有上分；七、地影像分；",
    "T26n1522_012:0193c11": "八、地利益分。云何方便作滿足地分？",
    "T26n1522_012:0193c12": "經曰：爾時金剛藏菩薩言：佛子！若菩薩如是",
    "T26n1522_012:0193c13": "無量智善觀智，乃至第九菩薩地善擇智，善",
    "T26n1522_012:0193c14": "滿足清白法、集無量助道法、善攝大功德",
    "T26n1522_012:0193c15": "智慧、廣行增上大悲、廣知世界差別、深入",
    "T26n1522_012:0193c16": "眾生界稠林行、念隨順入如來行境界、深入",
    "T26n1522_012:0193c17": "趣向如來力無畏不共佛法，名為得至一切",
    "T26n1522_012:0193c18": "種一切智智受位地。",
    "T26n1522_012:0193c19": "論曰：是中地方便作滿足地分者，於初地至",
    "T26n1522_012:0193c20": "九地中善擇智業應知。如經「佛子！若菩薩如",
    "T26n1522_012:0193c21": "是無量智善觀智，乃至第九菩薩地善擇智」",
    "T26n1522_012:0193c22": "故。此善擇智有七種相：一、善修行故，有三",
    "T26n1522_012:0193c23": "句，如經「善滿足清白法、集無量助道法、善",
    "T26n1522_012:0193c24": "攝大功德智慧」故。此諸句次第相釋應知。",
    "T26n1522_012:0193c25": "二、普遍隨順自利利他故，如經「廣行增上",
    "T26n1522_012:0193c26": "大悲」故。三、令佛土淨，如經「廣知世界差別」",
    "T26n1522_012:0193c27": "故。四、教化眾生，如經「深入眾生界稠林行」",
    "T26n1522_012:0193c28": "故。五、善解，如經「念隨順入如來行境界」故。",
    "T26n1522_012:0193c29": "如來境界者，真如法故。六、無厭足，如經「深",
    "T26n1522_012:0194a01": "入趣向如來力無畏不共佛法」故。七、地盡至",
    "T26n1522_012:0194a02": "入，如經「名為得至一切種一切智智受位",
    "T26n1522_012:0194a03": "地」故。如是十地方便作滿足地分已說。云何",
    "T26n1522_012:0194a04": "得三昧滿足分？",
    "T26n1522_012:0194a05": "經曰：佛子！菩薩隨順行如是智，得入受位",
    "T26n1522_012:0194a06": "地，即得菩薩名離垢三昧而現在前，名入",
    "T26n1522_012:0194a07": "法界差別三昧、名莊嚴道場三昧、名一切種",
    "T26n1522_012:0194a08": "花光三昧、名海藏三昧、名海成就三昧、名",
    "T26n1522_012:0194a09": "虛空界廣三昧、名善擇一切法性三昧、名隨",
    "T26n1522_012:0194a10": "一切眾生心行三昧、名現一切諸佛現前住",
    "T26n1522_012:0194a11": "菩薩三昧而現在前，如是等上首十阿僧",
    "T26n1522_012:0194a12": "祇百千諸三昧門皆現在前。是菩薩皆悉入",
    "T26n1522_012:0194a13": "此一切三昧，善知三昧方便，乃至三昧所作",
    "T26n1522_012:0194a14": "正受。此菩薩乃至十阿僧祇百千三昧，最後",
    "T26n1522_012:0194a15": "三昧名一切智智受勝位菩薩三昧而現在",
    "T26n1522_012:0194a16": "前。",
    "T26n1522_012:0194a17": "論曰：得三昧滿足者，離垢三昧等共眷屬現",
    "T26n1522_012:0194a18": "前故。離垢三昧者，離煩惱垢故。而現在前",
    "T26n1522_012:0194a19": "者，不加功力自然現在前故。此離垢三昧",
    "T26n1522_012:0194a20": "復有九種三昧，離八種垢應知。一、入密無",
    "T26n1522_012:0194a21": "垢，如經「名入法界差別三昧」故。二、近無垢，",
    "T26n1522_012:0194a22": "如經「名莊嚴道場三昧」故。三、放光無垢，如",
    "T26n1522_012:0194a23": "經「名一切種花光三昧」故。四、陀羅尼無垢，",
    "T26n1522_012:0194a24": "如經「名海藏三昧」故。五、起通無垢，如經「名",
    "T26n1522_012:0194a25": "海成就三昧」故。六、清淨佛土無垢，有二句，無",
    "T26n1522_012:0194a26": "量正觀故，如經「名虛空界廣三昧、名善擇",
    "T26n1522_012:0194a27": "一切法性三昧」故。七、化眾生無垢，如經「名",
    "T26n1522_012:0194a28": "隨一切眾生心行三昧」故。八、正覺無垢，成菩",
    "T26n1522_012:0194a29": "提時一切諸佛迭共現前知故，如經「名現",
    "T26n1522_012:0194b01": "一切諸佛現前住菩薩三昧而現在前」故。乃",
    "T26n1522_012:0194b02": "至名一切智智受勝位菩薩三昧而現在",
    "T26n1522_012:0194b03": "前者，一切智智無分別、一切智智平等受位",
    "T26n1522_012:0194b04": "故。善知三昧方便乃至三昧所作正受者，",
    "T26n1522_012:0194b05": "滿足三昧事示現如是。十地得三昧滿足分",
    "T26n1522_012:0194b06": "已說。云何得受位分？",
    "T26n1522_012:0194b07": "經曰：是三昧現在前時，即有大寶蓮華王出，",
    "T26n1522_012:0194b08": "周圓如十阿僧祇百千三千大千世界，一切",
    "T26n1522_012:0194b09": "眾寶間錯莊嚴，過於一切世間境界，出世間",
    "T26n1522_012:0194b10": "善根所生，行諸法如幻性境界所成。光明普",
    "T26n1522_012:0194b11": "照一切法界，過一切諸天所有境界。大琉璃",
    "T26n1522_012:0194b12": "摩尼寶為莖，不可量栴檀王為臺，大瑪瑙",
    "T26n1522_012:0194b13": "寶為鬚，閻浮檀金為葉。華身有無量光明，",
    "T26n1522_012:0194b14": "一切眾寶間錯其內。無量寶網彌覆其上，滿",
    "T26n1522_012:0194b15": "十三千大千世界微塵數等蓮花以為眷屬。",
    "T26n1522_012:0194b16": "如是成就具足諸相已，爾時菩薩其身姝",
    "T26n1522_012:0194b17": "妙稱可花座。是菩薩得一切智智受勝位三",
    "T26n1522_012:0194b18": "昧力故，即時身在大寶蓮花王座上坐。是",
    "T26n1522_012:0194b19": "菩薩在大寶蓮花王座上坐時，爾時大寶蓮",
    "T26n1522_012:0194b20": "花王眷屬蓮花座上皆有菩薩，一一菩薩皆",
    "T26n1522_012:0194b21": "坐蓮花座上，圍遶彼菩薩。一一菩薩各得",
    "T26n1522_012:0194b22": "十十百千三昧，皆一心恭敬瞻仰大菩薩。",
    "T26n1522_012:0194b23": "論曰：是中得受位者，隨何等座、隨何等",
    "T26n1522_012:0194b24": "身量、隨何等眷屬、隨何等相、隨何等出處、",
    "T26n1522_012:0194b25": "隨所得位、隨如是說，六事應知。是中座處",
    "T26n1522_012:0194b26": "者，有十種相：一、生相，如經「是三昧現在前",
    "T26n1522_012:0194b27": "時即有大寶蓮花王出」故。二、量相，如經「周",
    "T26n1522_012:0194b28": "圓如十阿僧祇百千三千大千世界」故。三、勝",
    "T26n1522_012:0194b29": "相，如經「一切眾寶間錯莊嚴」故。四、地相，如",
    "T26n1522_012:0194c01": "經「過於一切世間境界」故。五、因相，如經「出",
    "T26n1522_012:0194c02": "世間善根所生」故。六、成相，如經「行諸法如幻",
    "T26n1522_012:0194c03": "性境界所成」故。七、第一義相，如經「光明善",
    "T26n1522_012:0194c04": "照一切法界」故。善照者，名為正觀故。八、",
    "T26n1522_012:0194c05": "功德相，過一切諸天故，如經「過一切諸天",
    "T26n1522_012:0194c06": "所有境界」故。九、體相，莖臺等，如經「大琉璃",
    "T26n1522_012:0194c07": "摩尼寶為莖」等。十、莊嚴具足相，如經「花身",
    "T26n1522_012:0194c08": "有無量光明，一切眾寶間錯其內，無量寶網",
    "T26n1522_012:0194c09": "彌覆其上」故。隨何等身量者，身稱花座，如",
    "T26n1522_012:0194c10": "經「爾時菩薩其身姝妙，稱可花座」如是等。",
    "T26n1522_012:0194c11": "隨何等眷屬者，此坐處大寶蓮花王座眷屬",
    "T26n1522_012:0194c12": "菩薩眷屬住在其中，如經「爾時大寶蓮花王",
    "T26n1522_012:0194c13": "眷屬」如是等。",
    "T26n1522_012:0194c14": "經曰：是菩薩昇大寶蓮花王座及眷屬菩薩",
    "T26n1522_012:0194c15": "坐蓮花座入三昧已，爾時十方一切世界",
    "T26n1522_012:0194c16": "皆大震動，一切惡道皆悉休息。光明普照一",
    "T26n1522_012:0194c17": "切法界，一切世界皆悉嚴淨，皆得見聞一切",
    "T26n1522_012:0194c18": "諸佛大會。何以故？佛子！是菩薩坐大寶蓮花",
    "T26n1522_012:0194c19": "王座時，即時兩足下放十阿僧祇百千光",
    "T26n1522_012:0194c20": "明，出已悉照十方無量阿鼻地獄等，滅眾",
    "T26n1522_012:0194c21": "生苦惱。兩膝放十阿僧祇百千光明，出已悉",
    "T26n1522_012:0194c22": "照十方無量畜生，滅除苦惱。臍輪放十阿",
    "T26n1522_012:0194c23": "僧祇百千光明，出已悉照十方無量餓鬼，滅",
    "T26n1522_012:0194c24": "除苦惱。左右脇放十阿僧祇百千光明，出已",
    "T26n1522_012:0194c25": "悉照十方無量人身，滅除苦惱。兩手放十",
    "T26n1522_012:0194c26": "阿僧祇百千光明，出已悉照十方無量諸天",
    "T26n1522_012:0194c27": "阿修羅宮。兩肩放十阿僧祇百千光明，出已",
    "T26n1522_012:0194c28": "悉照十方無量聲聞人。項背放十阿僧祇百",
    "T26n1522_012:0194c29": "千光明，出已悉照十方無量辟支佛身。面門",
    "T26n1522_012:0195a01": "放十阿僧祇百千光明，出已悉照十方無量",
    "T26n1522_012:0195a02": "從初發心乃至得九地菩薩。白毫相放十阿",
    "T26n1522_012:0195a03": "僧祇百千光明，出已悉照十方無量得位菩",
    "T26n1522_012:0195a04": "薩身而住，一切魔宮隱蔽不現。頂上放十阿",
    "T26n1522_012:0195a05": "僧祇百千三千大千世界微塵數光明，出已",
    "T26n1522_012:0195a06": "悉照十方一切諸佛大會，圍遶一切世界十",
    "T26n1522_012:0195a07": "匝，住虛空中成大光明輪網臺，名高大光",
    "T26n1522_012:0195a08": "明，作大供養供養諸佛。如是供養，從初發",
    "T26n1522_012:0195a09": "心乃至得九地菩薩所作供養諸佛，百分不",
    "T26n1522_012:0195a10": "及一，千分不及一，百千分不及一，百千",
    "T26n1522_012:0195a11": "那由他分不及一，億分不及一，百億分不",
    "T26n1522_012:0195a12": "及一，千億分不及一，百千億分不及一，百",
    "T26n1522_012:0195a13": "千億那由他分不及一，乃至算數譬喻所不",
    "T26n1522_012:0195a14": "能及。是大光明輪網臺，勝十方世界所有",
    "T26n1522_012:0195a15": "華香末香燒香塗香散香、花鬘衣服、寶蓋",
    "T26n1522_012:0195a16": "幢幡、眾寶瓔珞摩尼寶珠供養之具，過於一",
    "T26n1522_012:0195a17": "切世間境界，以從出世間善根生故。一一",
    "T26n1522_012:0195a18": "佛大會上皆雨眾寶猶如大雨。若有眾生",
    "T26n1522_012:0195a19": "覺知如是供養者，當知皆是必定不退無",
    "T26n1522_012:0195a20": "上大道。如是諸光明雨大供養已，彼一切",
    "T26n1522_012:0195a21": "光明悉照十方一切諸佛大會，圍遶一切世",
    "T26n1522_012:0195a22": "界十匝，入諸佛足下。爾時彼諸佛及彼大菩",
    "T26n1522_012:0195a23": "薩，知某世界中某甲菩薩行如是菩薩道",
    "T26n1522_012:0195a24": "成就菩薩得位地時。又佛子！即時十方無",
    "T26n1522_012:0195a25": "邊菩薩乃至住九地者，皆來圍遶設大供",
    "T26n1522_012:0195a26": "養一心瞻仰，各得十十百千三昧。諸得位地",
    "T26n1522_012:0195a27": "菩薩，於功德莊嚴金剛萬字胸出一大光",
    "T26n1522_012:0195a28": "明名壞魔怨，有十阿僧祇百千光明以為",
    "T26n1522_012:0195a29": "眷屬，出已悉照十方無量世界，示無量神",
    "T26n1522_012:0195b01": "力，亦來入是大菩薩功德莊嚴金剛萬字",
    "T26n1522_012:0195b02": "胸。此光明滅已，是菩薩即時得百千增上大",
    "T26n1522_012:0195b03": "勢力功德智慧而現在前。",
    "T26n1522_012:0195b04": "論曰：隨何等相者，一切世界動等相，如經",
    "T26n1522_012:0195b05": "「是菩薩昇大寶蓮花王座乃至皆得見聞一",
    "T26n1522_012:0195b06": "切諸佛大會」故。隨何等出處者，以出光明",
    "T26n1522_012:0195b07": "故。復次光明，三種業應知：一、利益業；二、發覺",
    "T26n1522_012:0195b08": "業；三、攝伏業。如經「何以故？佛子！是菩薩坐",
    "T26n1522_012:0195b09": "大蓮花王座，即時兩足下放十阿僧祇百千",
    "T26n1522_012:0195b10": "光明乃至功德智慧而現在前」故。必定不退",
    "T26n1522_012:0195b11": "無上大道，於地中決定義故。復有異義定",
    "T26n1522_012:0195b12": "不放逸，所作之事決定心故。功德莊嚴金剛",
    "T26n1522_012:0195b13": "萬字胸者，於菩薩胸中有功德莊嚴金剛",
    "T26n1522_012:0195b14": "萬字相，名為無比。",
    "T26n1522_012:0195b15": "經曰：如是佛子！爾時諸佛放眉間白毫相",
    "T26n1522_012:0195b16": "光，名益一切智通，有阿僧祇光明眷屬，照",
    "T26n1522_012:0195b17": "於十方一切世界無有遺餘，十匝圍遶一",
    "T26n1522_012:0195b18": "切世界，示於諸佛大神通力，勸發無量百千",
    "T26n1522_012:0195b19": "萬億諸佛。一切十方諸佛國土六種震動，滅",
    "T26n1522_012:0195b20": "除一切惡道苦惱，一切魔宮隱蔽不現，示",
    "T26n1522_012:0195b21": "一切諸佛得菩提處、示一切諸佛大會神通",
    "T26n1522_012:0195b22": "莊嚴之事，照明一切法界際、一切虛空界，盡",
    "T26n1522_012:0195b23": "一切世界已還來集，在一切菩薩大會之上",
    "T26n1522_012:0195b24": "周匝圍遶，示大神通光明莊嚴之事。是光明",
    "T26n1522_012:0195b25": "入彼大菩薩頂上，其諸眷屬光明入諸眷屬",
    "T26n1522_012:0195b26": "蓮花座上。菩薩頂上光明入是菩薩身時，",
    "T26n1522_012:0195b27": "彼諸菩薩各得先所未得十十百千三昧。彼",
    "T26n1522_012:0195b28": "諸光明一時入彼菩薩頂時，彼菩薩名為",
    "T26n1522_012:0195b29": "得位，入諸佛境界、具佛十力、墮在佛數。佛",
    "T26n1522_012:0195c01": "子！譬如轉輪聖王長子，玉女寶所生，具足",
    "T26n1522_012:0195c02": "王相。轉輪聖王令子在白象寶閻浮檀金座",
    "T26n1522_012:0195c03": "上，取四大海水，上張羅網寶蓋幡華寶幢",
    "T26n1522_012:0195c04": "種種莊嚴，手執金鍾香水灌子頂上，即名",
    "T26n1522_012:0195c05": "灌頂剎利王數，具足轉十善道故，得名轉",
    "T26n1522_012:0195c06": "輪聖王。如是佛子！彼菩薩從諸如來得受",
    "T26n1522_012:0195c07": "位已，名得智位，具足十力墮在佛數。佛",
    "T26n1522_012:0195c08": "子？是名菩薩大乘位地。菩薩為是位故，受",
    "T26n1522_012:0195c09": "無量百千萬億苦難行事。是菩薩得是位已，",
    "T26n1522_012:0195c10": "無量功德智慧轉增，名為安住菩薩法雲地。",
    "T26n1522_012:0195c11": "論曰：隨所得位者，諸如來光明，彼菩薩迭",
    "T26n1522_012:0195c12": "互知平等攝受故。如經「如是佛子！爾時諸",
    "T26n1522_012:0195c13": "佛放眉間白毫相光名益一切智通」如是",
    "T26n1522_012:0195c14": "等。云何得位如轉輪聖王長子？如經「譬如",
    "T26n1522_012:0195c15": "轉輪聖王長子」如是等。此菩薩同得位時，",
    "T26n1522_012:0195c16": "名為善住此地中，如經「是菩薩得是位已，",
    "T26n1522_012:0195c17": "無量功德智慧轉增，名為安住菩薩法雲地」。",
    "T26n1522_012:0195c18": "如是得受位分已說。云何入大盡分？入大盡",
    "T26n1522_012:0195c19": "分者，有五種：一、智大；二、解脫大；三、三昧大；",
    "T26n1522_012:0195c20": "四、陀羅尼大；五、神通大。此事依五種義分別",
    "T26n1522_012:0195c21": "應知。一、依正覺實智義；二、依心自在義；三、",
    "T26n1522_012:0195c22": "依發心即成就一切事義；四、依一切世間隨",
    "T26n1522_012:0195c23": "利益眾生義；五、依堪能度眾生義。云何智成",
    "T26n1522_012:0195c24": "就？",
    "T26n1522_012:0195c25": "經曰：佛子！是菩薩住此菩薩法雲地，如實",
    "T26n1522_012:0195c26": "知欲界集、色界集、無色界集。如實知眾生界",
    "T26n1522_012:0195c27": "集、識界集、有為界集、無為界集、虛空界集、法",
    "T26n1522_012:0195c28": "界集，如實知涅槃界集。如實知邪見諸煩惱",
    "T26n1522_012:0195c29": "界集、世界成壞集、聲聞行集、辟支佛行集、菩",
    "T26n1522_012:0196a01": "薩行集、諸佛力無畏不共佛法色身法身集、",
    "T26n1522_012:0196a02": "一切種一切智智集、得菩提轉法輪示滅度",
    "T26n1522_012:0196a03": "集，略說乃至如實知入一切法成智差別集。",
    "T26n1522_012:0196a04": "是菩薩以如是智通達勝慧，如實知眾生",
    "T26n1522_012:0196a05": "業化、煩惱化、見作化、世界化、法界化、聲聞化、",
    "T26n1522_012:0196a06": "辟支佛化、菩薩化、如來化，如實知一切分別",
    "T26n1522_012:0196a07": "無分別化。是菩薩如實知佛力持、法持、僧持、",
    "T26n1522_012:0196a08": "業持、煩惱持、時持、願持、供養持、行持、劫持，如",
    "T26n1522_012:0196a09": "實知智持。是菩薩如實知諸佛所有細微入",
    "T26n1522_012:0196a10": "智，所謂行細微入智、退細微入智、入胎細微",
    "T26n1522_012:0196a11": "入智、生細微入智、奮迅細微入智、出家細",
    "T26n1522_012:0196a12": "微入智、得菩提細微入智、轉法輪細微入智、",
    "T26n1522_012:0196a13": "持壽命細微入智、示涅槃細微入智，如實知",
    "T26n1522_012:0196a14": "法久住細微入智。是菩薩如實知諸佛所有",
    "T26n1522_012:0196a15": "密處，所謂身密口密意密、籌量時非時密、與",
    "T26n1522_012:0196a16": "菩薩授記密、攝伏眾生密、乘種種密、一切根",
    "T26n1522_012:0196a17": "行差別密、一切信如實所作密，如實知行得",
    "T26n1522_012:0196a18": "菩提密。是菩薩如實知諸佛所有入劫智，所",
    "T26n1522_012:0196a19": "謂一劫入阿僧祇劫、阿僧祇劫入一劫，有數",
    "T26n1522_012:0196a20": "劫入無數劫、無數劫入有數劫，一念劫入",
    "T26n1522_012:0196a21": "無量劫、無量劫入一念劫，劫入非劫、非劫",
    "T26n1522_012:0196a22": "入劫，有佛劫入無佛劫、無佛劫入有佛劫、",
    "T26n1522_012:0196a23": "有佛劫入有佛劫、無佛劫入無佛劫，過去未",
    "T26n1522_012:0196a24": "來劫入現在劫、現在劫入過去未來劫、未來",
    "T26n1522_012:0196a25": "過去劫入現在劫、現在劫入未來過去劫，",
    "T26n1522_012:0196a26": "長劫入短劫、短劫入長劫、短劫入短劫、長",
    "T26n1522_012:0196a27": "劫入長劫，如實知一切劫相相入。是菩薩",
    "T26n1522_012:0196a28": "如實知諸佛所有入智，所謂入凡夫道智、入",
    "T26n1522_012:0196a29": "微塵智、入國土身菩提智、入眾生身心菩提",
    "T26n1522_012:0196b01": "智、入一切處隨菩提智、入亂行示現智、入順",
    "T26n1522_012:0196b02": "行示現智、入逆行示現智、入思議不思議智、",
    "T26n1522_012:0196b03": "入世間出世間智行示現智、入聲聞智辟",
    "T26n1522_012:0196b04": "支佛智菩薩智，如實知如來智行智。佛子！",
    "T26n1522_012:0196b05": "諸佛智慧如是廣大無量無邊，菩薩住此地",
    "T26n1522_012:0196b06": "即能得入如是智慧。",
    "T26n1522_012:0196b07": "論曰：是中智大復有七種應知：一、集智大；",
    "T26n1522_012:0196b08": "二、應化智大；三、加持智大；四、入細微智大；",
    "T26n1522_012:0196b09": "五、密處智大；六、入劫智大；七、入道智大。是中",
    "T26n1522_012:0196b10": "初依能斷疑力應知，第二依彼身起力，第三",
    "T26n1522_012:0196b11": "依彼如是如是轉行力，第四依彼應化加持",
    "T26n1522_012:0196b12": "善集不二智作故，第五依護根未熟眾生不",
    "T26n1522_012:0196b13": "令驚怖，第六依命行加持捨自在意故，第七",
    "T26n1522_012:0196b14": "依對治意說。是中集智者，因緣集智應知。彼",
    "T26n1522_012:0196b15": "復隨所有分染或淨或滅，隨所有三界處、",
    "T26n1522_012:0196b16": "隨所有眾生、隨染淨等心、隨所有有為法",
    "T26n1522_012:0196b17": "無為法無知知故。隨所有處虛空等，隨所",
    "T26n1522_012:0196b18": "說正不正法，隨所證不證，謂於涅槃隨所",
    "T26n1522_012:0196b19": "邪見過餘外道等彼不能證。隨所有器世",
    "T26n1522_012:0196b20": "間壞成、隨所有三乘，彼集差別應知。如經",
    "T26n1522_012:0196b21": "「佛子！是菩薩住此菩薩法雲地，如實知欲界",
    "T26n1522_012:0196b22": "集，乃至如實知入一切法成智差別集」故。是",
    "T26n1522_012:0196b23": "中應化智者，眾生應化等差別應知，如經「是",
    "T26n1522_012:0196b24": "菩薩以如是智通達勝慧乃至如實知一",
    "T26n1522_012:0196b25": "切分別無分別化」故。是中煩惱見作化者，應",
    "T26n1522_012:0196b26": "化示煩惱染見作故。法界化者，所說法行",
    "T26n1522_012:0196b27": "故，彼應化一切分別無分別如實知故。是中",
    "T26n1522_012:0196b28": "加持智者，如經「是菩薩如實知佛力持乃至",
    "T26n1522_012:0196b29": "如實知智持」故，如經應知。是中智持者，一",
    "T26n1522_012:0196c01": "切智智故，此智能作一切事故。入細微智",
    "T26n1522_012:0196c02": "者，如經「是菩薩如實知諸佛所有細微入智",
    "T26n1522_012:0196c03": "乃至如實知法久住細微入智」故，如經應",
    "T26n1522_012:0196c04": "知。是中奮迅者，現行七步等應知。是中密",
    "T26n1522_012:0196c05": "處智者，如經「是菩薩如實知諸佛所有密處",
    "T26n1522_012:0196c06": "乃至如實知行得菩提密」故，如經應知。是",
    "T26n1522_012:0196c07": "中入劫智者，所謂入劫，如經「是菩薩如實知",
    "T26n1522_012:0196c08": "諸佛所有入劫智，所謂一劫入阿僧祇劫乃",
    "T26n1522_012:0196c09": "至如實知一切劫相相入」故，如經應知。是",
    "T26n1522_012:0196c10": "中入者，平等解脫一切劫迭相入故。是中入",
    "T26n1522_012:0196c11": "道智者，依凡夫地依我慢行者、依信求生",
    "T26n1522_012:0196c12": "天者、依覺觀者，如經「是菩薩如實知諸佛",
    "T26n1522_012:0196c13": "所有入智，所謂入凡夫道智乃至即能得入",
    "T26n1522_012:0196c14": "如是智慧」故。如是七種智大已說。云何解",
    "T26n1522_012:0196c15": "脫大？",
    "T26n1522_012:0196c16": "經曰：佛子！是菩薩如是通達此地行，得名",
    "T26n1522_012:0196c17": "菩薩不思議解脫門，無障礙解脫、淨智差別",
    "T26n1522_012:0196c18": "解脫、普門光解脫、如來藏解脫、隨順不退輪",
    "T26n1522_012:0196c19": "解脫、入通達三世解脫、法界藏解脫、解脫光",
    "T26n1522_012:0196c20": "輪解脫，名得菩薩一切境界無餘解脫。佛子！",
    "T26n1522_012:0196c21": "是菩薩十菩薩解脫門為首，得如是等無量",
    "T26n1522_012:0196c22": "無邊百千萬阿僧祇菩薩解脫門，皆於第十",
    "T26n1522_012:0196c23": "菩薩地中得；如是乃至無量無邊百千萬阿",
    "T26n1522_012:0196c24": "僧祇三昧，無量無邊百千萬阿僧祇陀羅尼，",
    "T26n1522_012:0196c25": "無量無邊百千萬阿僧祇神通，亦復如是。",
    "T26n1522_012:0196c26": "論曰：是中解脫大者，一、依神通境界，如經",
    "T26n1522_012:0196c27": "「佛子！是菩薩如是通達此地行，得名菩薩",
    "T26n1522_012:0196c28": "不思議解脫門」故。二、能至無量世界願智",
    "T26n1522_012:0196c29": "無礙，如經「無障礙解脫」故。三、知世間出世間",
    "T26n1522_012:0197a01": "有學無學聲聞辟支佛菩薩如來解脫智等，",
    "T26n1522_012:0197a02": "如經「淨智差別解脫」故。四、隨意轉事，如經「普",
    "T26n1522_012:0197a03": "門光解脫」故。五、法陀羅尼，如經「如來藏解脫」",
    "T26n1522_012:0197a04": "故。六、能破他言，如經「隨順不退轉輪解脫」",
    "T26n1522_012:0197a05": "故。七、三世劫隨意住持，如經「入通達三世解",
    "T26n1522_012:0197a06": "脫」故。八、一切法一切種因緣集智，如經「法界",
    "T26n1522_012:0197a07": "藏解脫」故。九、光不離身而能普照，如經「解脫",
    "T26n1522_012:0197a08": "光輪解脫」故。十、依一時知無量世界諸眾生",
    "T26n1522_012:0197a09": "心，如經「名得菩薩一切境界無餘解脫」故。",
    "T26n1522_012:0197a10": "是中三昧大者，如經「如是乃至無量無邊",
    "T26n1522_012:0197a11": "百千萬阿僧祇三昧」故。是中陀羅尼大者，如",
    "T26n1522_012:0197a12": "經「無量無邊百千萬阿僧祇陀羅尼」故。是中",
    "T26n1522_012:0197a13": "神通大者，如經「無量無邊百千萬阿僧祇神",
    "T26n1522_012:0197a14": "通亦復如是」故。如是十地入大盡分已說。云",
    "T26n1522_012:0197a15": "何地釋名分？",
    "T26n1522_012:0197a16": "經曰：是菩薩通達如是智慧隨順菩提，成",
    "T26n1522_012:0197a17": "就無量念力方便畢竟，是菩薩於十方無量",
    "T26n1522_012:0197a18": "佛所、無量大法明、無量大法照、無量大法雨，",
    "T26n1522_012:0197a19": "於一念間皆悉能受、能堪、能思、能持。佛子！譬",
    "T26n1522_012:0197a20": "如娑伽羅雲澍大雨聚，餘地處不能受、不",
    "T26n1522_012:0197a21": "能堪、不能思、不能持，唯除大海。如是佛",
    "T26n1522_012:0197a22": "子！一切如來祕密處，所謂大法明、大法照、大",
    "T26n1522_012:0197a23": "法雨，彼一切眾生、一切聲聞辟支佛，皆不",
    "T26n1522_012:0197a24": "能受、不能堪、不能思、不能持，從初地乃",
    "T26n1522_012:0197a25": "至住九地菩薩，亦不能受、不能堪、不能思、",
    "T26n1522_012:0197a26": "不能持，唯此住法雲地菩薩，皆悉能受、",
    "T26n1522_012:0197a27": "能堪、能思、能持。佛子！譬如大海，一大龍王",
    "T26n1522_012:0197a28": "起大雲雨，皆悉能受、能堪、能思、能持。若二若",
    "T26n1522_012:0197a29": "三四五，若十二十三十四十五十，若百龍王，",
    "T26n1522_012:0197b01": "若千若萬若億若百億若千億若百千億那由",
    "T26n1522_012:0197b02": "他龍王，乃至無量無邊不可稱說諸大龍王",
    "T26n1522_012:0197b03": "起大雲雨，於一念間一時澍下，皆悉能受、",
    "T26n1522_012:0197b04": "能堪、能思、能持。所以者何？大海是無量廣大",
    "T26n1522_012:0197b05": "器故。如是佛子！菩薩住此菩薩法雲地中，",
    "T26n1522_012:0197b06": "於一佛所大法明、大法照、大法雨，皆悉能",
    "T26n1522_012:0197b07": "受、能堪、能思、能持。若二若三四五，若十二十",
    "T26n1522_012:0197b08": "三十四十五十，若百諸佛，若千若萬若億若",
    "T26n1522_012:0197b09": "百億若千億若百千億那由他諸佛，乃至無",
    "T26n1522_012:0197b10": "量無邊不可稱說諸佛所，大法明、大法照、",
    "T26n1522_012:0197b11": "大法雨，於一念間皆悉能受、能堪、能思、能",
    "T26n1522_012:0197b12": "持，是故此地名為法雲地。解脫月菩薩言：",
    "T26n1522_012:0197b13": "佛子！菩薩住此法雲地，幾許佛所大法明、大",
    "T26n1522_012:0197b14": "法照、大法雨，於一念間能受、能堪、能思、能",
    "T26n1522_012:0197b15": "持？金剛藏菩薩言：佛子！菩薩住此法雲地，",
    "T26n1522_012:0197b16": "於不可數不可說佛所大法明、大法照、大法",
    "T26n1522_012:0197b17": "雨，於一念間皆悉能受、能堪、能思、能持。佛",
    "T26n1522_012:0197b18": "子！譬如十方所有不可說百千萬億那由他",
    "T26n1522_012:0197b19": "佛國土微塵數等諸世界中所有眾生，彼眾",
    "T26n1522_012:0197b20": "生中一眾生得聞持陀羅尼無餘為佛持",
    "T26n1522_012:0197b21": "者，最大聲聞聞持陀羅尼第一。譬如金剛蓮",
    "T26n1522_012:0197b22": "華上佛，有名大勝比丘，聞持陀羅尼第一，",
    "T26n1522_012:0197b23": "其一眾生成就如是聞持陀羅尼力。如彼",
    "T26n1522_012:0197b24": "一眾生，餘一切世界所有眾生皆亦如是成",
    "T26n1522_012:0197b25": "就聞持陀羅尼力，其一人所受法第二人不",
    "T26n1522_012:0197b26": "重受，如是一切各各不同。佛子！於意云何？",
    "T26n1522_012:0197b27": "彼一切眾生所受聞持陀羅尼力寧為多不？",
    "T26n1522_012:0197b28": "解脫月菩薩言：佛子！彼一切眾生所受聞持",
    "T26n1522_012:0197b29": "陀羅尼力甚多無量。金剛藏菩薩言：佛子！我",
    "T26n1522_012:0197c01": "今當為汝說。是菩薩住此法雲地，於一念",
    "T26n1522_012:0197c02": "間於一佛所名三世法界藏大法明、大法照、",
    "T26n1522_012:0197c03": "大法雨，皆悉能受、能堪、能思、能持。彼大法明、",
    "T26n1522_012:0197c04": "大法照、大法雨，受持方便上說，一切眾生",
    "T26n1522_012:0197c05": "聞持陀羅尼力，比此百分不及一，千分不",
    "T26n1522_012:0197c06": "及一，百千分不及一，百千那由他分不及",
    "T26n1522_012:0197c07": "一，億分不及一，百億分不及一，千億分不",
    "T26n1522_012:0197c08": "及一，百千億分不及一，百千億那由他",
    "T26n1522_012:0197c09": "分不及一，乃至算數譬喻所不能及。如一",
    "T26n1522_012:0197c10": "佛所如前所說，十方世界微塵數等諸佛所，",
    "T26n1522_012:0197c11": "復過此數無量無邊諸佛所，名三世法界藏",
    "T26n1522_012:0197c12": "大法明、大法照、大法雨，於一念間皆悉能受、",
    "T26n1522_012:0197c13": "能堪、能思、能持，是故此地名為法雲地。復次",
    "T26n1522_012:0197c14": "佛子！是菩薩住此法雲地，自從願力起大",
    "T26n1522_012:0197c15": "慈悲雲、震大法雷音、通明無畏以為電光、",
    "T26n1522_012:0197c16": "大智慧光以為疾風、大福德善根為厚密雲、",
    "T26n1522_012:0197c17": "現種種色身為雜色雲、說正法雨破諸魔",
    "T26n1522_012:0197c18": "怨，於一念間如前所說諸世界中所有微",
    "T26n1522_012:0197c19": "塵，如是百千萬億那由他世界皆悉遍覆，復",
    "T26n1522_012:0197c20": "過此數無量無邊百千萬億那由他世界",
    "T26n1522_012:0197c21": "亦皆遍覆，澍大甘露善根法雨，滅除眾生隨",
    "T26n1522_012:0197c22": "心所樂無明所起煩惱塵焰，是故此地名為",
    "T26n1522_012:0197c23": "法雲地。復次佛子！是菩薩住此菩薩法雲地，",
    "T26n1522_012:0197c24": "於一世界中從兜率天退、入胎、住胎、初",
    "T26n1522_012:0197c25": "生、出家、得佛道、請轉法輪、示大涅槃，一切",
    "T26n1522_012:0197c26": "佛事隨所度眾生得智自在。若三千大千世",
    "T26n1522_012:0197c27": "界乃至如前微塵數等世界，復過此數百",
    "T26n1522_012:0197c28": "千萬億阿僧祇世界，從兜率天退乃至示大",
    "T26n1522_012:0197c29": "涅槃，一切佛事隨所度眾生得智自在。",
    "T26n1522_012:0198a01": "論曰：是中地釋名者，有三種：一、雲法相似，",
    "T26n1522_012:0198a02": "以遍覆故，此地中聞法相似如虛空身遍",
    "T26n1522_012:0198a03": "覆故。二、滅塵除垢相似法，此法能滅眾生煩",
    "T26n1522_012:0198a04": "惱塵故。三、度眾生從兜率天退乃至示大",
    "T26n1522_012:0198a05": "涅槃故，漸化眾生故，如大雲雨生成一切",
    "T26n1522_012:0198a06": "卉物萌芽故。是中成就無量念力方便畢竟",
    "T26n1522_012:0198a07": "者，近說受持義故。如經「是菩薩通達如是",
    "T26n1522_012:0198a08": "智慧隨順菩提成就無量念力方便畢竟」",
    "T26n1522_012:0198a09": "故。復能受持眾多微密速疾持故，如經「是菩",
    "T26n1522_012:0198a10": "薩於十方無量佛所無量大法明」如是等。",
    "T26n1522_012:0198a11": "是中無量諸佛無量大法明者，說眾多故，入",
    "T26n1522_012:0198a12": "如來微密處故。一念間者，速疾受故。聞法",
    "T26n1522_012:0198a13": "者，性故、作故，二事示現。云何性？大法光明",
    "T26n1522_012:0198a14": "故，聞思智攝受故；大法照，修慧智攝受故。云",
    "T26n1522_012:0198a15": "何作大法雨？如大雲與他法雨故，於中起",
    "T26n1522_012:0198a16": "信故。言受，受所說字句故。言堪，以能取義",
    "T26n1522_012:0198a17": "故。言思，彼二攝受不失故。言持，大海亦如",
    "T26n1522_012:0198a18": "是，以不濁故。言受，能受一切水故。言",
    "T26n1522_012:0198a19": "堪，餘水數入失本名故。言思，用不可盡故。",
    "T26n1522_012:0198a20": "言持應知。如經「名三世法界藏大法明大",
    "T26n1522_012:0198a21": "法照大法雨，皆悉能受能堪能思能持。乃至",
    "T26n1522_012:0198a22": "是故此地名為法雲地」故。是中名三世法界",
    "T26n1522_012:0198a23": "藏者，於法界中三種事藏，雲、雷、電等譬喻",
    "T26n1522_012:0198a24": "相似法應知。如經「復次佛子！是菩薩住此法",
    "T26n1522_012:0198a25": "雲地，自從願力乃至是故此地名為法雲",
    "T26n1522_012:0198a26": "地」故。是中大智慧光以為疾風者，風相似",
    "T26n1522_012:0198a27": "法。現種種色身者，隨世間種種身迴轉，雜",
    "T26n1522_012:0198a28": "色雲相似法故。說正法雨破諸魔怨者，雨",
    "T26n1522_012:0198a29": "相似法故。如是此地釋名分已說。云何神通",
    "T26n1522_012:0198b01": "力無上有上分？",
    "T26n1522_012:0198b02": "經曰：是菩薩住在此地，於智慧中得上自",
    "T26n1522_012:0198b03": "在力，善擇大智通隨心所念，或以狹國為",
    "T26n1522_012:0198b04": "廣、廣國為狹。復隨心念，或以垢國為淨、",
    "T26n1522_012:0198b05": "淨國為垢。如是廣大無量亂住倒住正住等",
    "T26n1522_012:0198b06": "一切世界，自在力故種種能成。是菩薩復隨",
    "T26n1522_012:0198b07": "心念，或於一微塵中示一世界所有一切",
    "T26n1522_012:0198b08": "鐵圍山等，然彼微塵而不增長。若二若三四",
    "T26n1522_012:0198b09": "五，若十二十三十四十五十，若百若千若萬",
    "T26n1522_012:0198b10": "若億若百億若千億若百千億若百千億那由",
    "T26n1522_012:0198b11": "他世界，乃至不可說不可說世界，所有一切",
    "T26n1522_012:0198b12": "鐵圍山等入一微塵中，然彼微塵亦不增",
    "T26n1522_012:0198b13": "長。是菩薩復隨心念，或以一世界莊嚴之",
    "T26n1522_012:0198b14": "事示二世界。復隨心念，或以一世界莊嚴",
    "T26n1522_012:0198b15": "之事乃至示無量不可說不可說世界。復隨",
    "T26n1522_012:0198b16": "心念，或以二世界莊嚴之事示一世界，乃",
    "T26n1522_012:0198b17": "至或以無量不可說不可說世界莊嚴之事",
    "T26n1522_012:0198b18": "示一世界。復隨心念，乃至或以無量不可",
    "T26n1522_012:0198b19": "說不可說世界眾生置一世界中，然諸眾生",
    "T26n1522_012:0198b20": "而不恐怖不覺不知。復隨心念，或以一世",
    "T26n1522_012:0198b21": "界眾生乃至置無量不可說不可說世界中，",
    "T26n1522_012:0198b22": "然諸眾生亦不恐怖不覺不知。復隨心念，",
    "T26n1522_012:0198b23": "或於一毛道示一切佛境界莊嚴之事。復",
    "T26n1522_012:0198b24": "隨心念，乃至或以無量不可說不可說一切",
    "T26n1522_012:0198b25": "佛境界莊嚴之事示一毛道。復隨心念，於",
    "T26n1522_012:0198b26": "一念間示現無量不可說不可說世界微塵",
    "T26n1522_012:0198b27": "等身，於一一身中示如是等微塵數手，以",
    "T26n1522_012:0198b28": "此諸手勤心供養十方諸佛，以一一手執",
    "T26n1522_012:0198b29": "恒河沙等花箱以散諸佛。如是花箱，如是",
    "T26n1522_012:0198c01": "花鬘末香塗香熏香衣服寶蓋幡花寶幢一",
    "T26n1522_012:0198c02": "切莊嚴事亦復如是。於一一身中示如是",
    "T26n1522_012:0198c03": "等微塵數頭，於一一頭中示如是等微塵數",
    "T26n1522_012:0198c04": "舌，以此諸舌讚歎諸佛功德之事，如是等",
    "T26n1522_012:0198c05": "事於念念中遍滿十方。於念念中無量世",
    "T26n1522_012:0198c06": "界示得菩提，乃至示大涅槃莊嚴住持。於三",
    "T26n1522_012:0198c07": "世中示無量身，於自身中示有無量諸佛，",
    "T26n1522_012:0198c08": "示無量佛世界莊嚴之事，亦示世界成壞之",
    "T26n1522_012:0198c09": "事，或於自身一毛孔中出一切風災而不",
    "T26n1522_012:0198c10": "惱眾生。復隨心念，或以無量無邊世界為",
    "T26n1522_012:0198c11": "一海水，此海水中作大蓮花，光明莊嚴遍覆",
    "T26n1522_012:0198c12": "無量無邊世界。於中示現大菩提樹莊嚴妙",
    "T26n1522_012:0198c13": "事，乃至示一切種一切智智。或於自身示",
    "T26n1522_012:0198c14": "十方光明摩尼寶珠電光日月星宿諸光明",
    "T26n1522_012:0198c15": "等，乃至一切世界諸光明等皆於身中現。",
    "T26n1522_012:0198c16": "以口噓氣能動十方無量世界，而不令眾",
    "T26n1522_012:0198c17": "生有驚怖想。示十方世界風災劫盡火災劫",
    "T26n1522_012:0198c18": "盡水災劫盡。隨一切眾生種種心念應現",
    "T26n1522_012:0198c19": "色身莊嚴成就，或以自身作如來身、以如",
    "T26n1522_012:0198c20": "來身作自身，以如來身作自佛國、以自",
    "T26n1522_012:0198c21": "佛國作如來身。如是佛子！是菩薩住此菩",
    "T26n1522_012:0198c22": "薩法雲地中神變如是。復過於此有餘無量",
    "T26n1522_012:0198c23": "無邊百千萬億那由他神通莊嚴，自在示現。",
    "T26n1522_012:0198c24": "論曰：是中神通力無上有上者，有六種相",
    "T26n1522_012:0198c25": "應知：一、依內；二、依外；三、自相；四、作住持；五、",
    "T26n1522_012:0198c26": "令歡喜；六、大勝。是中神通力無上者，比餘",
    "T26n1522_012:0198c27": "眾生神通力故。有上者，比於如來神通力",
    "T26n1522_012:0198c28": "故。是中依內者，有四種：一、不思議解脫；二、",
    "T26n1522_012:0198c29": "三昧；三、起智陀羅尼；四、神通，如前所說。",
    "T26n1522_012:0199a01": "依外者，外事地等。復有外事，自他身等。是",
    "T26n1522_012:0199a02": "中自相者有二種：一、轉外事等；二、應化自",
    "T26n1522_012:0199a03": "身等。是中轉者，復有三種：一、略廣轉；二、異",
    "T26n1522_012:0199a04": "事轉；三、自在轉，能作一切眾生種種莊嚴等。",
    "T26n1522_012:0199a05": "云何略廣轉？如經「是菩薩住在此地於智",
    "T26n1522_012:0199a06": "慧中得上自在力，善擇大智通隨心所念，",
    "T26n1522_012:0199a07": "或以狹國為廣廣國為狹」故。云何異事轉？",
    "T26n1522_012:0199a08": "如經「復隨心念，或以垢國為淨淨國為垢",
    "T26n1522_012:0199a09": "乃至一切世界自在力故種種能成」故。云何",
    "T26n1522_012:0199a10": "自在轉？如經「是菩薩復隨心念於一微塵",
    "T26n1522_012:0199a11": "中示一世界乃至然諸眾生亦不恐怖不",
    "T26n1522_012:0199a12": "覺不知」故。云何應化自身等？如經「復隨心",
    "T26n1522_012:0199a13": "念，或於一毛道示一切佛境界莊嚴之事，",
    "T26n1522_012:0199a14": "復隨心念乃至或以不可說不可說一切佛",
    "T26n1522_012:0199a15": "境界莊嚴之事示一毛道」故。是中作住持",
    "T26n1522_012:0199a16": "者，供養門等成就，集助菩提法故，如經「復",
    "T26n1522_012:0199a17": "隨心念於一念間示現無量不可說不可",
    "T26n1522_012:0199a18": "說世界微塵等身，乃至無量無邊百千萬億",
    "T26n1522_012:0199a19": "那由他莊嚴自在示現」故。云何令歡喜？",
    "T26n1522_012:0199a20": "經曰：爾時會中一切菩薩眾，及一切天、龍、夜",
    "T26n1522_012:0199a21": "叉、乾闥婆、阿修羅、迦樓羅、緊那羅、摩睺羅伽、四",
    "T26n1522_012:0199a22": "天王、釋提桓因、梵天王、摩醯首羅、淨居天等。",
    "T26n1522_012:0199a23": "各作是念：若菩薩神通智力能如是無量無",
    "T26n1522_012:0199a24": "邊，佛復云何？爾時解脫月菩薩知諸大眾心",
    "T26n1522_012:0199a25": "所念已，問金剛藏菩薩言：佛子！今諸大眾",
    "T26n1522_012:0199a26": "聞是菩薩神通智力，墮在疑網。為斷疑故，",
    "T26n1522_012:0199a27": "少示菩薩神通之力莊嚴妙事。爾時金剛藏",
    "T26n1522_012:0199a28": "菩薩，即入一切佛國體性菩薩三昧。金剛",
    "T26n1522_012:0199a29": "藏菩薩入一切佛國體性菩薩三昧，時彼一",
    "T26n1522_012:0199b01": "切菩薩眾及一切天、龍、夜叉、乾闥婆、阿修羅、迦",
    "T26n1522_012:0199b02": "樓羅、緊那羅、摩睺羅伽、四天王、釋提桓因、梵天",
    "T26n1522_012:0199b03": "王、摩醯首羅、淨居天等，皆自見身入金剛藏",
    "T26n1522_012:0199b04": "菩薩身中，於其身內見佛國土。彼國土中",
    "T26n1522_012:0199b05": "所有諸相莊嚴妙事，於百千萬億劫說不可",
    "T26n1522_012:0199b06": "盡。於中有道場樹，其莖周圍十萬三千大",
    "T26n1522_012:0199b07": "千世界、高百萬三千大千世界，覆蔭三千億",
    "T26n1522_012:0199b08": "三千大千世界。稱樹高廣有師子座，其座",
    "T26n1522_012:0199b09": "上有佛，號一切智通王如來。一切大眾咸皆",
    "T26n1522_012:0199b10": "見佛坐在道場樹下師子座上，其中諸相",
    "T26n1522_012:0199b11": "莊嚴妙事，於百千萬億劫說不可盡。金剛",
    "T26n1522_012:0199b12": "藏菩薩示現如是大神力已，還令一切諸",
    "T26n1522_012:0199b13": "菩薩眾及一切天、龍、夜叉、乾闥婆、阿修羅、迦樓",
    "T26n1522_012:0199b14": "羅、緊那羅、摩睺羅伽、四天王、釋提桓因、梵天王、",
    "T26n1522_012:0199b15": "摩醯首羅、淨居天等各在本處。爾時一切大",
    "T26n1522_012:0199b16": "眾歡喜踊躍生希有想，默然而住，觀金剛",
    "T26n1522_012:0199b17": "藏菩薩。爾時解脫月菩薩語金剛藏菩薩言：",
    "T26n1522_012:0199b18": "佛子！甚為希有。此三昧神通莊嚴有大勢",
    "T26n1522_012:0199b19": "力。佛子！此三昧名為何等？金剛藏菩薩言：佛",
    "T26n1522_012:0199b20": "子！此三昧名為一切佛國體性。爾時解脫月",
    "T26n1522_012:0199b21": "菩薩問金剛藏菩薩言：佛子！此三昧境界莊",
    "T26n1522_012:0199b22": "嚴神通妙事為齊幾許？金剛藏菩薩言：佛",
    "T26n1522_012:0199b23": "子！若菩薩隨心所念善修成此三昧力故，",
    "T26n1522_012:0199b24": "能示如是佛國土微塵數等諸佛國土自身",
    "T26n1522_012:0199b25": "中現，復過此數。佛子！菩薩住此菩薩法雲",
    "T26n1522_012:0199b26": "地，得如是等無量百千菩薩三昧。以是義",
    "T26n1522_012:0199b27": "故，此菩薩乃至得位菩薩及住善慧地菩薩",
    "T26n1522_012:0199b28": "不能測知，若身身業難可測知，若口口",
    "T26n1522_012:0199b29": "業難可測知，若意意業難可測知，若神",
    "T26n1522_012:0199c01": "通事難可測知，若觀三世智難可測知，",
    "T26n1522_012:0199c02": "若入三昧境界難可測知，若智境界難可",
    "T26n1522_012:0199c03": "測知，若遊戲諸解脫難可測知，若應化所",
    "T26n1522_012:0199c04": "作、若加所作、若神力所作難可測知，乃",
    "T26n1522_012:0199c05": "至舉足下足所作，乃至得位菩薩及住善慧地",
    "T26n1522_012:0199c06": "菩薩不能測知。佛子！菩薩法雲地如是無",
    "T26n1522_012:0199c07": "量今已略說。若廣說者，無量百千阿僧祇劫",
    "T26n1522_012:0199c08": "無量百千萬無量百千億不能得盡。解脫",
    "T26n1522_012:0199c09": "月菩薩問金剛藏菩薩言：佛子！若菩薩神通",
    "T26n1522_012:0199c10": "行境界力如是無量，佛神通行境界力復云",
    "T26n1522_012:0199c11": "何？金剛藏菩薩言：佛子！譬如有人取四天",
    "T26n1522_012:0199c12": "下中二三豆土作如是言：無邊世界地界為",
    "T26n1522_012:0199c13": "多此耶？汝所問者，我謂如是。如來無量智",
    "T26n1522_012:0199c14": "慧，云何以菩薩智慧而欲測量？佛子！如人",
    "T26n1522_012:0199c15": "取四天下中少地界，餘在極多。如是佛子！",
    "T26n1522_012:0199c16": "菩薩法雲地於無量劫說但說一分，何況",
    "T26n1522_012:0199c17": "如來地。金剛藏菩薩語解脫月菩薩言：佛",
    "T26n1522_012:0199c18": "子！是諸如來證知我言。佛子！假使十方於",
    "T26n1522_012:0199c19": "一一方無量世界微塵數等諸佛國土，十地",
    "T26n1522_012:0199c20": "菩薩皆滿其中，譬如甘蔗竹葦稻麻叢林。此",
    "T26n1522_012:0199c21": "諸菩薩於無量劫所修行業功德智慧，於",
    "T26n1522_012:0199c22": "如來功德智慧力，百分不及一，千分不及",
    "T26n1522_012:0199c23": "一，百千分不及一，百千那由他分不及一，",
    "T26n1522_012:0199c24": "億分不及一，百億分不及一，千億分不及",
    "T26n1522_012:0199c25": "一，百千億分不及一，百千億那由他分不",
    "T26n1522_012:0199c26": "及一，乃至算數譬喻所不能及。如是佛",
    "T26n1522_012:0199c27": "子！是菩薩通達如是智慧，順如來身口意",
    "T26n1522_012:0199c28": "業，不捨菩薩三昧力，能見諸佛勤心供養，",
    "T26n1522_012:0199c29": "於一一劫中以一切種供具上上供養無",
    "T26n1522_012:0200a01": "量諸佛，而能具受諸佛神力所加轉復明勝，",
    "T26n1522_012:0200a02": "是菩薩於法界中所有問難無能勝者，無量",
    "T26n1522_012:0200a03": "百劫、無量千劫、無量百千劫、無量百千那由",
    "T26n1522_012:0200a04": "他劫、無量億劫、無量百億劫、無量千億劫、無",
    "T26n1522_012:0200a05": "量百千億劫、無量百千億那由他劫不可窮",
    "T26n1522_012:0200a06": "盡。佛子！譬如善巧金師，善治此金為莊嚴",
    "T26n1522_012:0200a07": "具，以無上摩尼寶珠間錯其中，繫在自在",
    "T26n1522_012:0200a08": "天王若頸若頂，其餘天人莊嚴之具無能及",
    "T26n1522_012:0200a09": "者。如是佛子！是菩薩住此第十菩薩法雲地",
    "T26n1522_012:0200a10": "中，彼菩薩不可思議智行，一切眾生一切聲",
    "T26n1522_012:0200a11": "聞辟支佛，從初地乃至住第九地菩薩所",
    "T26n1522_012:0200a12": "不能及。是菩薩住此地中，大智照光明能",
    "T26n1522_012:0200a13": "令一切眾生乃至住一切智智，其餘智慧之",
    "T26n1522_012:0200a14": "明所不能壞。佛子！譬如摩醯首羅天王光",
    "T26n1522_012:0200a15": "明過一切生處眾生光明，能令眾生身心清",
    "T26n1522_012:0200a16": "涼。如是佛子！是菩薩住此第十菩薩法雲地",
    "T26n1522_012:0200a17": "中，彼智慧光明，一切聲聞辟支佛，從初地",
    "T26n1522_012:0200a18": "乃至住九地菩薩，所不能及。是菩薩住此",
    "T26n1522_012:0200a19": "地中，能令一切眾生住一切智智法中。佛",
    "T26n1522_012:0200a20": "子！是菩薩隨順如是智慧，十方諸佛為說",
    "T26n1522_012:0200a21": "智慧，令通達三世行，正知法界差別，遍覆",
    "T26n1522_012:0200a22": "一切世間界，照一切世間界，令一切眾生界",
    "T26n1522_012:0200a23": "得證法故，略說乃至隨順得一切智智。是",
    "T26n1522_012:0200a24": "菩薩十波羅蜜中智波羅蜜增上。佛子！是名",
    "T26n1522_012:0200a25": "略說菩薩第十菩薩法雲地。若廣說者，無量",
    "T26n1522_012:0200a26": "無邊阿僧祇劫不可窮盡。若菩薩住此地",
    "T26n1522_012:0200a27": "中，多作摩醯首羅天王具足自在，善授眾",
    "T26n1522_012:0200a28": "生聲聞辟支佛菩薩波羅蜜行，於法界中有",
    "T26n1522_012:0200a29": "問難者無能令盡。所作善業布施愛語利益",
    "T26n1522_012:0200b01": "同事，是諸福德皆不離念佛、念法、念僧、念菩",
    "T26n1522_012:0200b02": "薩、念菩薩行、念波羅蜜、念十地、念不壞力、念無",
    "T26n1522_012:0200b03": "畏、念不共佛法，乃至不離念具足一切種一",
    "T26n1522_012:0200b04": "切智智。常生是心：我當於一切眾生中，為",
    "T26n1522_012:0200b05": "首為勝為大、為妙為微妙、為上為無上、",
    "T26n1522_012:0200b06": "為導為將、為師為尊，乃至為一切智智依",
    "T26n1522_012:0200b07": "止者。復從是念發精進行，以精進力故，",
    "T26n1522_012:0200b08": "於一念間得十不可說百千萬億那由他佛",
    "T26n1522_012:0200b09": "世界微塵數三昧，得見十不可說百千萬億",
    "T26n1522_012:0200b10": "那由他佛世界微塵數佛、能知十不可說百",
    "T26n1522_012:0200b11": "千萬億那由他佛世界微塵數佛神力、能動",
    "T26n1522_012:0200b12": "十不可說百千萬億那由他佛世界微塵數世",
    "T26n1522_012:0200b13": "界、能入十不可說百千萬億那由他佛世界",
    "T26n1522_012:0200b14": "微塵數世界、能照十不可說百千萬億那由",
    "T26n1522_012:0200b15": "他佛世界微塵數世界、能教化十不可說百",
    "T26n1522_012:0200b16": "千萬億那由他佛世界微塵數世界眾生、能",
    "T26n1522_012:0200b17": "住壽十不可說百千萬億那由他佛世界微",
    "T26n1522_012:0200b18": "塵數劫、能知過去未來世各十不可說百千",
    "T26n1522_012:0200b19": "萬億那由他佛世界微塵數劫事、能善入十",
    "T26n1522_012:0200b20": "不可說百千萬億那由他佛世界微塵數法",
    "T26n1522_012:0200b21": "門、能變身為十不可說百千萬億那由他佛",
    "T26n1522_012:0200b22": "世界微塵數身，於一一身示十不可說百千",
    "T26n1522_012:0200b23": "萬億那由他佛世界微塵數菩薩以為眷屬。",
    "T26n1522_012:0200b24": "若以願力自在勝上，菩薩願力過於此數。",
    "T26n1522_012:0200b25": "示種種神通，或身、或光明、或神通、或眼、或境",
    "T26n1522_012:0200b26": "界、或音聲、或行、或莊嚴、或加、或信、或業。是諸",
    "T26n1522_012:0200b27": "神通，乃至無量百千萬億那由他劫不可數",
    "T26n1522_012:0200b28": "知。",
    "T26n1522_012:0200b29": "論曰：是中令歡喜者，能斷疑故。斷疑有二",
    "T26n1522_012:0200c01": "種：一、示現自神通力；二、說一切法故。云何",
    "T26n1522_012:0200c02": "示現自神通力？如經「爾時會中一切菩薩眾",
    "T26n1522_012:0200c03": "及一切天龍夜叉」如是等。如是自力示現，",
    "T26n1522_012:0200c04": "斷眾生疑，令歡喜故。云何說一切法？如經",
    "T26n1522_012:0200c05": "「如是佛子！是菩薩通達如是智慧，順如來",
    "T26n1522_012:0200c06": "身口意業乃至轉復明勝。是菩薩於法界中",
    "T26n1522_012:0200c07": "所有問難無能勝者」如是等。是中大勝者，",
    "T26n1522_012:0200c08": "有二種：一、神通力勝；二、算數勝。此二種事",
    "T26n1522_012:0200c09": "勝一切前地故，如經「說應知三世智等通」",
    "T26n1522_012:0200c10": "故。通三種行故。一、能斷疑行，如經「佛子！是",
    "T26n1522_012:0200c11": "菩薩住此地中隨順如是智，十方諸佛為",
    "T26n1522_012:0200c12": "說智慧令通達三世行」等。三世行者，道義",
    "T26n1522_012:0200c13": "應知。二、速疾神通行，聞說如來祕密法故，",
    "T26n1522_012:0200c14": "如經「正知法界差別」故。三、等作助行，此有",
    "T26n1522_012:0200c15": "三種應知：一、作淨佛國土平等，為化眾生",
    "T26n1522_012:0200c16": "故；二、作法明平等；三、作正覺平等。如經「遍",
    "T26n1522_012:0200c17": "覆一切世間界故，照一切世間界故，令一",
    "T26n1522_012:0200c18": "切眾生界得證法故，略說乃至隨順得一",
    "T26n1522_012:0200c19": "切智智」如是等。如是此地神通力無上有上",
    "T26n1522_012:0200c20": "分已說。次說地影像分。是中地影像者，有",
    "T26n1522_012:0200c21": "四種：一、池；二、山；三、海；四、摩尼寶珠，以況四",
    "T26n1522_012:0200c22": "種功德故。一、修行功德；二、上勝功德；三、難度",
    "T26n1522_012:0200c23": "能度大果功德；四、轉盡堅固功德。云何修行",
    "T26n1522_012:0200c24": "功德？",
    "T26n1522_012:0200c25": "經曰：佛子！是菩薩十地，次第順行趣向一切",
    "T26n1522_012:0200c26": "種一切智智。佛子！譬如從阿耨大池流出",
    "T26n1522_012:0200c27": "四河，充滿閻浮提，不可窮盡，轉復增長乃",
    "T26n1522_012:0200c28": "至充滿大海。如是佛子！菩薩從菩提心流",
    "T26n1522_012:0200c29": "出善根大願之水，以四攝法充滿眾生界",
    "T26n1522_012:0201a01": "不可窮盡，轉復增長，乃至滿足得一切種一",
    "T26n1522_012:0201a02": "切智智。",
    "T26n1522_012:0201a03": "論曰：是中修行功德者，依本願力修行，以",
    "T26n1522_012:0201a04": "四攝法作利益他行，自善根增長及得菩",
    "T26n1522_012:0201a05": "提自利益行應知。如經「佛子！譬如從阿耨",
    "T26n1522_012:0201a06": "大池流出四河乃至滿足得一切種一切智",
    "T26n1522_012:0201a07": "智」故。云何上勝功德？",
    "T26n1522_012:0201a08": "經曰：佛子！是菩薩十地，因佛智故而有差",
    "T26n1522_012:0201a09": "別。譬如依大地故有十大山王差別。何等",
    "T26n1522_012:0201a10": "為十？所謂雪山王、香山王、毘陀略山王、仙",
    "T26n1522_012:0201a11": "聖山王、由乾陀羅山王、馬耳山王、尼民陀羅",
    "T26n1522_012:0201a12": "山王、斫迦婆羅山王、眾相山王、須彌山王。佛",
    "T26n1522_012:0201a13": "子！譬如雪山王，一切藥草集在其中，是諸",
    "T26n1522_012:0201a14": "藥草取不可盡。如是佛子！菩薩住在菩薩",
    "T26n1522_012:0201a15": "歡喜地中，一切世間書論技藝文誦呪術集",
    "T26n1522_012:0201a16": "在其中，一切世間書論技藝文誦呪術不可",
    "T26n1522_012:0201a17": "窮盡。佛子！譬如香山王，一切諸香集在其",
    "T26n1522_012:0201a18": "中，一切諸香取不可盡。如是佛子！菩薩住",
    "T26n1522_012:0201a19": "在菩薩離垢地中，一切菩薩持戒正受行香",
    "T26n1522_012:0201a20": "集在其中，一切菩薩持戒正受行香不可窮",
    "T26n1522_012:0201a21": "盡。佛子！譬如毘陀略山王，純淨寶性一切諸",
    "T26n1522_012:0201a22": "寶集在其中，一切諸寶取不可盡。如是佛",
    "T26n1522_012:0201a23": "子！菩薩住在菩薩明地中，一切世間禪定神",
    "T26n1522_012:0201a24": "通解脫三昧三摩跋提集在其中，一切世間",
    "T26n1522_012:0201a25": "禪定神通解脫三昧三摩跋提問答不可窮",
    "T26n1522_012:0201a26": "盡。佛子！譬如仙聖山王，純淨寶性五通聖人",
    "T26n1522_012:0201a27": "集在其中，五通聖人不可窮盡。如是佛子！",
    "T26n1522_012:0201a28": "菩薩住在菩薩焰地中，一切行中殊勝智行",
    "T26n1522_012:0201a29": "集在其中，一切行中殊勝智行種種問難不",
    "T26n1522_012:0201b01": "可窮盡。佛子！譬如由乾陀羅山王，純淨寶",
    "T26n1522_012:0201b02": "性一切夜叉諸大鬼神集在其中，一切夜叉",
    "T26n1522_012:0201b03": "諸大鬼神不可窮盡。如是佛子！菩薩住在",
    "T26n1522_012:0201b04": "菩薩難勝地中，一切自在如意神通變化莊",
    "T26n1522_012:0201b05": "嚴集在其中，一切自在如意神通變化莊嚴",
    "T26n1522_012:0201b06": "問答不可窮盡。佛子！譬如馬耳山王，純淨",
    "T26n1522_012:0201b07": "寶性一切眾果集在其中，一切眾果取不",
    "T26n1522_012:0201b08": "可盡。如是佛子！菩薩住在菩薩現前地",
    "T26n1522_012:0201b09": "中，說入因緣集觀集在其中，說入因緣集",
    "T26n1522_012:0201b10": "觀聲聞果證問答不可窮盡。佛子！譬如尼",
    "T26n1522_012:0201b11": "民陀羅山王，純淨寶性一切大力龍神集在",
    "T26n1522_012:0201b12": "其中，一切大力龍神不可窮盡。如是佛子！",
    "T26n1522_012:0201b13": "菩薩住在菩薩遠行地中，種種方便智集在",
    "T26n1522_012:0201b14": "其中，種種方便智說辟支佛果證問答不",
    "T26n1522_012:0201b15": "可窮盡。佛子！譬如斫迦婆羅山王，純淨寶",
    "T26n1522_012:0201b16": "性得自在眾集在其中，得自在眾不可",
    "T26n1522_012:0201b17": "窮盡。如是佛子！菩薩住在菩薩不動地中，",
    "T26n1522_012:0201b18": "起一切菩薩自在道集在其中，起一切菩",
    "T26n1522_012:0201b19": "薩自在道說一切世間界差別問答不可",
    "T26n1522_012:0201b20": "窮盡。佛子！譬如眾相山王，純淨寶性諸大阿",
    "T26n1522_012:0201b21": "修羅眾集在其中，諸大阿修羅眾不可窮",
    "T26n1522_012:0201b22": "盡。如是佛子！菩薩住在菩薩善慧地中，知",
    "T26n1522_012:0201b23": "一切眾生逆順行集在其中，知一切眾生逆",
    "T26n1522_012:0201b24": "順行說一切世間生滅相問答不可窮盡。",
    "T26n1522_012:0201b25": "佛子！譬如須彌山王，純淨寶性諸大天眾集",
    "T26n1522_012:0201b26": "在其中，諸大天眾不可窮盡。如是佛子！菩",
    "T26n1522_012:0201b27": "薩住在菩薩法雲地中，如來力無畏不共佛",
    "T26n1522_012:0201b28": "法集在其中，如來力無畏不共佛法示現佛",
    "T26n1522_012:0201b29": "事問答不可窮盡。佛子！此十大寶山王同",
    "T26n1522_012:0201c01": "在大海，因大海得名。如是佛子！菩薩十地",
    "T26n1522_012:0201c02": "同在一切智，因一切智得名。",
    "T26n1522_012:0201c03": "論曰：是中上勝功德者，依一切智增上行十",
    "T26n1522_012:0201c04": "地故，如經「佛子！是菩薩十地因佛智故而",
    "T26n1522_012:0201c05": "有差別」，譬如依大地故有十大山王差",
    "T26n1522_012:0201c06": "別故。是中純淨諸寶山喻者，喻八種地，厭",
    "T26n1522_012:0201c07": "地善清淨故。復次諸山王非眾生數，眾生數",
    "T26n1522_012:0201c08": "依故。非眾生數者，有二種：一、受用事；二、守護",
    "T26n1522_012:0201c09": "積聚寶事等。是中受用事者，有二種：一、眾生",
    "T26n1522_012:0201c10": "四大增損對治；二、長養眾生，依雪山、香山、毘",
    "T26n1522_012:0201c11": "陀略山、馬耳山，此四山非眾生數依故，藥草、",
    "T26n1522_012:0201c12": "眾香、眾寶、一切果集在其中。一切果者，第六",
    "T26n1522_012:0201c13": "山中眾生數者，復有六種難對治故。六種難",
    "T26n1522_012:0201c14": "者：一、貧難；二、死難；三、儉難；四、不調伏難；五、",
    "T26n1522_012:0201c15": "惡業難；六、怨敵難。第四山中五通福田對治",
    "T26n1522_012:0201c16": "貧難，第五山中夜叉大神神通變化對治死",
    "T26n1522_012:0201c17": "難，第七山中諸大龍王對治儉難，第八山中",
    "T26n1522_012:0201c18": "得自在眾對治不調伏難，第九山中阿修羅",
    "T26n1522_012:0201c19": "說呪對治惡業難，第十山中自在四天王對",
    "T26n1522_012:0201c20": "治怨敵難。此一切山集在其中者，如所說",
    "T26n1522_012:0201c21": "事能生一切物故。言集在其中不可窮",
    "T26n1522_012:0201c22": "盡者，順行不斷不休息故。彼十大山因大",
    "T26n1522_012:0201c23": "海得名，大海亦因大山得名。菩薩十地亦",
    "T26n1522_012:0201c24": "復如是，同在一切智，因一切智得名，彼因",
    "T26n1522_012:0201c25": "果相顯故。如經「佛子！此十大寶山王同在大",
    "T26n1522_012:0201c26": "海，因大海得名。如是佛子！菩薩十地同在",
    "T26n1522_012:0201c27": "一切智，因一切智得名」故。云何難度能度",
    "T26n1522_012:0201c28": "大果功德？",
    "T26n1522_012:0201c29": "經曰：佛子！譬如大海，以十相故數名大海，",
    "T26n1522_012:0202a01": "無有能壞。何等為十？一、漸次深；二、不受死",
    "T26n1522_012:0202a02": "屍；三、餘水失本名；四、同一味；五、無量寶聚；",
    "T26n1522_012:0202a03": "六、甚深難度；七、廣大無量；八、多有大身眾生",
    "T26n1522_012:0202a04": "依住；九、潮不過限；十、能受一切大雨無有",
    "T26n1522_012:0202a05": "厭足。如是佛子！菩薩行以十相故數名菩",
    "T26n1522_012:0202a06": "薩行，無有能壞。何等為十？所謂菩薩歡喜",
    "T26n1522_012:0202a07": "地中漸次起大願故，菩薩離垢地中不共",
    "T26n1522_012:0202a08": "破戒死屍住故，菩薩明地中捨諸世間假名",
    "T26n1522_012:0202a09": "數故，菩薩焰地中恭敬三寶得一味不壞",
    "T26n1522_012:0202a10": "故，菩薩難勝地中無量方便智起世間所作",
    "T26n1522_012:0202a11": "寶故，菩薩現前地中觀甚深因緣集法故，",
    "T26n1522_012:0202a12": "菩薩遠行地中以無量方便智善擇諸法",
    "T26n1522_012:0202a13": "故，菩薩不動地中示現起大莊嚴事故，菩",
    "T26n1522_012:0202a14": "薩善慧地中得甚深解脫通達世間行如實",
    "T26n1522_012:0202a15": "所證不過限故，菩薩法雲地中能受一切",
    "T26n1522_012:0202a16": "諸佛大法明雨無有厭足故。",
    "T26n1522_012:0202a17": "論曰：是中難度能度大果功德者，因果相順",
    "T26n1522_012:0202a18": "故。十地如大海難度能度，得大菩提果故。",
    "T26n1522_012:0202a19": "大海有八種功德應知：一、易入功德，如經",
    "T26n1522_012:0202a20": "「漸次深」故。二、淨功德，如經「不受死屍」故。三、",
    "T26n1522_012:0202a21": "平等功德，如經「餘水失本名」故。四、護功德，",
    "T26n1522_012:0202a22": "如經「同一味」故。五、利益功德，如經「無量寶聚」",
    "T26n1522_012:0202a23": "故。六、不竭功德，謂深廣等，如經「甚深難度」",
    "T26n1522_012:0202a24": "故、「廣大無量」故。七、住處功德，以大眾生依",
    "T26n1522_012:0202a25": "住故，如經「多有大身眾生依住」故。八、護世",
    "T26n1522_012:0202a26": "間功德，潮不過時受水無厭，如經潮「不過",
    "T26n1522_012:0202a27": "限」故、「能受一切大雨無有厭足」故。大海相",
    "T26n1522_012:0202a28": "似法，菩薩十地行亦有十種相應，如經「如",
    "T26n1522_012:0202a29": "是佛子！菩薩行以十相故，數名菩薩行，無",
    "T26n1522_012:0202b01": "有能壞故」如是等。云何轉盡堅固功德？",
    "T26n1522_012:0202b02": "經曰：佛子！譬如大摩尼寶珠，過十寶性：一、",
    "T26n1522_012:0202b03": "出大海；二、巧匠善治；三、善轉精妙；四、善清",
    "T26n1522_012:0202b04": "淨；五、善淨光澤；六、善鑽穿；七、貫以寶縷；八、",
    "T26n1522_012:0202b05": "置在琉璃高幢；九、放一切光明；十、隨王意",
    "T26n1522_012:0202b06": "雨眾寶物，能與一切眾生一切寶物。如是",
    "T26n1522_012:0202b07": "佛子！菩薩發薩婆若心，過十聖性：一、初發",
    "T26n1522_012:0202b08": "心布施離慳；二、善修持戒正行明淨；三、善修",
    "T26n1522_012:0202b09": "禪定三昧三摩跋提令轉精妙；四、菩提分善",
    "T26n1522_012:0202b10": "清淨；五、方便神通善淨光澤；六、因緣集觀善",
    "T26n1522_012:0202b11": "鑽穿；七、種種方便智縷善貫穿；八、置於自",
    "T26n1522_012:0202b12": "在神通幢上；九、觀眾生行放多聞智慧光",
    "T26n1522_012:0202b13": "明；十、諸佛授智位。爾時能為一切眾生現",
    "T26n1522_012:0202b14": "作佛事，即名得薩婆若。",
    "T26n1522_012:0202b15": "論曰：是中轉盡堅固功德者，大摩尼寶喻，如",
    "T26n1522_012:0202b16": "經「佛子！譬如大摩尼寶珠等」故。過十寶性",
    "T26n1522_012:0202b17": "者，摩尼寶過毘琉璃等，以出故取，乃至放",
    "T26n1522_012:0202b18": "一切光明，示現此寶有八種功德攝故。八",
    "T26n1522_012:0202b19": "種功德者：一、出功德，選擇而取，以善觀故。",
    "T26n1522_012:0202b20": "二、色功德，巧匠善治故。三、形相功德，善轉精",
    "T26n1522_012:0202b21": "妙故。四、無垢功德，善清淨故。五、明淨功德，",
    "T26n1522_012:0202b22": "善淨光澤故。六、起行功德，善鑽穿故。貫以",
    "T26n1522_012:0202b23": "寶縷故，置在琉璃高幢故，此三句示現。七、",
    "T26n1522_012:0202b24": "神力功德，放一切光明遍照一切處故。八、",
    "T26n1522_012:0202b25": "不護功德，隨王意雨眾寶物，能與一切眾",
    "T26n1522_012:0202b26": "生一切寶物；正智受位故，一切眾生同善根",
    "T26n1522_012:0202b27": "藏故。過十聖性者，過聲聞辟支佛等性故。",
    "T26n1522_012:0202b28": "聲聞有八種性，四行、四果差別故。辟支佛有",
    "T26n1522_012:0202b29": "二種性，行、果差別故。如是十地影像分已說。",
    "T26n1522_012:0202c01": "云何地利益分？",
    "T26n1522_012:0202c02": "經曰：佛子！是菩薩行，善集一切種一切智智",
    "T26n1522_012:0202c03": "功德集法門品。若眾生不深種善根者，不",
    "T26n1522_012:0202c04": "能得聞。解脫月菩薩言：佛子！此集一切種",
    "T26n1522_012:0202c05": "一切智智功德集法門品，若得聞者，此人成",
    "T26n1522_012:0202c06": "就幾許功德？金剛藏菩薩言：佛子！隨一切智",
    "T26n1522_012:0202c07": "智所攝觀集諸功德，此集一切種一切智智",
    "T26n1522_012:0202c08": "功德集法門品亦復如是。此人得聞此法",
    "T26n1522_012:0202c09": "門，所得功德亦復如是。何以故？佛子！若非菩",
    "T26n1522_012:0202c10": "薩不得聞此集一切種一切智智功德集法",
    "T26n1522_012:0202c11": "門品，何況能信、何況能持、何況正修行。說",
    "T26n1522_012:0202c12": "此經時，以佛神力、以得法力，十方世界十",
    "T26n1522_012:0202c13": "億佛土微塵數等諸佛世界，六種十八相動，",
    "T26n1522_012:0202c14": "所謂動、遍動、等遍動，踊、遍踊、等遍踊，覺、遍覺、",
    "T26n1522_012:0202c15": "等遍覺，起、遍起、等遍起，震、遍震、等遍震，吼、遍",
    "T26n1522_012:0202c16": "吼、等遍吼。以佛神力、以得法力故，雨種種",
    "T26n1522_012:0202c17": "天花如雲而下，雨天衣、雨天寶、雨天莊嚴",
    "T26n1522_012:0202c18": "具、雨天蓋、雨天幡、雨天幢、雨天伎樂、",
    "T26n1522_012:0202c19": "雨天音聲，讚歎一切智地及讚十地殊勝",
    "T26n1522_012:0202c20": "之事。如此世界四天下他化自在天中，自在",
    "T26n1522_012:0202c21": "天王宮摩尼寶藏殿說十地法，如是十方一",
    "T26n1522_012:0202c22": "切世界周遍皆說此十地法。以佛神力故，",
    "T26n1522_012:0202c23": "十方過十億佛土微塵數等世界，有十億佛",
    "T26n1522_012:0202c24": "土微塵數等諸菩薩來集，遍滿十方虛空。到",
    "T26n1522_012:0202c25": "已皆作是言：善哉善哉！佛子！善說菩薩住",
    "T26n1522_012:0202c26": "諸地相。佛子！我等一切亦名金剛藏，從名",
    "T26n1522_012:0202c27": "金剛勝世界金剛幢佛所來。彼一切世界皆",
    "T26n1522_012:0202c28": "承佛神力說此法門，眾會亦如是，字句亦",
    "T26n1522_012:0202c29": "如是，釋名亦如是，義趣亦如是，不增不減。",
    "T26n1522_012:0203a01": "佛子！是故我等承佛神力，來到此眾為證",
    "T26n1522_012:0203a02": "是法。佛子！如我等來至此眾，如是十方一",
    "T26n1522_012:0203a03": "切世界，一一世界中四天下，上他化自在天",
    "T26n1522_012:0203a04": "中自在天王宮摩尼寶藏殿，皆有十億佛土",
    "T26n1522_012:0203a05": "微塵數等菩薩往為作證。爾時金剛藏菩薩",
    "T26n1522_012:0203a06": "摩訶薩承佛神力說此經時，如來隨喜，彼",
    "T26n1522_012:0203a07": "一切菩薩眾及一切天、龍、夜叉、乾闥婆、阿修羅、",
    "T26n1522_012:0203a08": "迦樓羅、緊那羅、摩睺羅伽、四天王、釋提桓因、梵",
    "T26n1522_012:0203a09": "天王、摩醯首羅、淨居天眾皆大歡喜。佛在他",
    "T26n1522_012:0203a10": "化自在天中成道未久第二七日，自在天王",
    "T26n1522_012:0203a11": "宮摩尼寶藏殿，金剛藏菩薩說，歡喜奉行。",
    "T26n1522_012:0203a12": "論曰：是中地利益者，有二種：一、生信功德；",
    "T26n1522_012:0203a13": "二、供養功德。復次此法門中，決定信說大利",
    "T26n1522_012:0203a14": "益義示現。如經「佛子！是菩薩行善集一切種",
    "T26n1522_012:0203a15": "一切智智功德集法門品」如是等，「解脫月",
    "T26n1522_012:0203a16": "菩薩言」如是等。「金剛藏菩薩言」如是等",
    "T26n1522_012:0203a17": "故。為於此經中生信得功德，復生信功德",
    "T26n1522_012:0203a18": "緣生義故，以神通力示現六種十八相動。",
    "T26n1522_012:0203a19": "如經「說此經時以佛神力以得法力故」",
    "T26n1522_012:0203a20": "如是等。是中六種動者：一、動；二、踊；三、上去；",
    "T26n1522_012:0203a21": "四、起；五、下去；六、吼，十八相。此六種動等相，下",
    "T26n1522_012:0203a22": "中上如是次第應知。器世間中，依四種眾",
    "T26n1522_012:0203a23": "生聚：一、依不善眾生；二、依信種種天眾生；",
    "T26n1522_012:0203a24": "三、依我慢眾生；四、依呪術眾生。為此眾生",
    "T26n1522_012:0203a25": "下中上次第差別故，動乃至吼，如是十八句",
    "T26n1522_012:0203a26": "異義應知。如是生信功德及緣生義已說。是",
    "T26n1522_012:0203a27": "中供養功德者，如經「雨種種天華如雲而",
    "T26n1522_012:0203a28": "下」如是等。一切世界說此法門示現，為無",
    "T26n1522_012:0203a29": "量法門利益眾生示現，如經「如此世界四",
    "T26n1522_012:0203b01": "天下」如是等。餘者易解。",
    "T26n1522_012:0203b02": "十地經論法雲地第十卷之十二"
}