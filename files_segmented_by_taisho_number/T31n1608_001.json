{
    "T31n1608_001:0777b21": "業成就論",
    "T31n1608_001:0777b23": "天親菩薩造",
    "T31n1608_001:0777b24": "元魏天竺三藏毘目智仙譯",
    "T31n1608_001:0777b25": "業有三種，所謂身業、口業、意業，此是修多羅。",
    "T31n1608_001:0777b26": "有人說言：身所作業是名身業、口言說業是",
    "T31n1608_001:0777b27": "名口業，此二皆有作與無作；意相應業是名",
    "T31n1608_001:0777b28": "意業，此業是思。彼今思量意是何法？所",
    "T31n1608_001:0777b29": "有身意皆有形相，彼緣身生是何形相？是身",
    "T31n1608_001:0777c01": "形相。若身形相，何用說名身所作業？是身總",
    "T31n1608_001:0777c02": "分為身攝故。緣身大生名身作業，別中之語",
    "T31n1608_001:0777c03": "於總中說，譬如人言於城中住、於林中住。",
    "T31n1608_001:0777c04": "彼攀緣生。何故？言彼遮脣等動及形相故。彼",
    "T31n1608_001:0777c05": "心非緣脣等動生，非緣形生，緣語生故。",
    "T31n1608_001:0777c06": "不取前願。彼心不緣前願而生，異報因緣是",
    "T31n1608_001:0777c07": "故心生。何故？言意起業心轉，他人知故。",
    "T31n1608_001:0777c08": "何者形相？所謂長等。何者長等？謂見長等。是",
    "T31n1608_001:0777c09": "何入攝？色入所攝。",
    "T31n1608_001:0777c10": "長等為是微塵色耶？為如微塵共聚集耶？為",
    "T31n1608_001:0777c11": "是一物遍色等耶？長等若是微塵色者，則彼",
    "T31n1608_001:0777c12": "長等可分分取，如色分取。若如微塵共聚集",
    "T31n1608_001:0777c13": "者，彼色微塵與彼聚集為有何異？彼微塵集",
    "T31n1608_001:0777c14": "無異長者。若是一物遍色等者，則彼一物遍",
    "T31n1608_001:0777c15": "在長等。若一物遍於分分中，皆應可取，以一",
    "T31n1608_001:0777c16": "切處皆具有故。若非一者，應分分取，阿含十",
    "T31n1608_001:0777c17": "入微塵和集，佛法則壞。又迦那陀異法，則成",
    "T31n1608_001:0777c18": "微塵取集。一面見長則生長知、局見短知，",
    "T31n1608_001:0777c19": "正見方知、周見圓知，中出而見則生高知、卑",
    "T31n1608_001:0777c20": "見下知、齊見正知，種種面見則參差知。見𣰽",
    "T31n1608_001:0777c21": "𣯜錦如如而見，則生彼彼形相等知。彼異",
    "T31n1608_001:0777c22": "異物不得一見，如色差別。",
    "T31n1608_001:0777c23": "若復意謂一切方處一切形相。是義不然，如",
    "T31n1608_001:0777c24": "是形相無有異物。色亦如是，於方處住見長",
    "T31n1608_001:0777c25": "短等，如樹鳥蟻，義成無過。",
    "T31n1608_001:0777c26": "若如是者，云何闇遠而不見色見集形相？云",
    "T31n1608_001:0777c27": "何皆見未見形相如樹行等？見彼行聚不見",
    "T31n1608_001:0777c28": "形相，彼無異物。",
    "T31n1608_001:0777c29": "於聚集中若闇若遠不見二種，雖見不了為",
    "T31n1608_001:0778a01": "是何物，彼見何物？雖見彼色而不明了，應如",
    "T31n1608_001:0778a02": "是知，此意形相義不成就。",
    "T31n1608_001:0778a03": "復有人言：心緣彼生，往故名意。攀緣彼生，",
    "T31n1608_001:0778a04": "為是何義？遮脣等動。何故名往？謂向彼方。",
    "T31n1608_001:0778a05": "是何入攝？謂色入攝。",
    "T31n1608_001:0778a06": "云何知此往彼方去？以不異見。如彼火雪苦",
    "T31n1608_001:0778a07": "酒，日等變熟因緣入已即出，未見變異，然非",
    "T31n1608_001:0778a08": "不異。如然可然，傭草木等不見異焰，焰非不",
    "T31n1608_001:0778a09": "異。初入之時若不變者，後亦不變，以彼因緣",
    "T31n1608_001:0778a10": "不別異故。若薪草等麁細不均，焰量明熱",
    "T31n1608_001:0778a11": "皆異不同。以不同見，向彼方義則不相應。",
    "T31n1608_001:0778a12": "若無滅因，何故不得心心數法？聲燈等滅有",
    "T31n1608_001:0778a13": "何因緣？餘亦如是。彼滅因緣自因緣壞，餘法",
    "T31n1608_001:0778a14": "因緣何故不爾？又如彼法無有因緣，餘亦如",
    "T31n1608_001:0778a15": "是。若初入火草木等色如本不異，後亦如是，",
    "T31n1608_001:0778a16": "不應有異。云何燈明鈴等音聲，風手初觸即",
    "T31n1608_001:0778a17": "滅即止？非此能滅、非此能止，若如火等木等",
    "T31n1608_001:0778a18": "燒等色等滅等，初入出時何故不異？以外因",
    "T31n1608_001:0778a19": "緣不別異故，熟物不應有微中上。初變熟物",
    "T31n1608_001:0778a20": "何因得變？因緣唯一能生能滅，此非道理。非",
    "T31n1608_001:0778a21": "以一因能成二法，如是中間更有滅因，如前",
    "T31n1608_001:0778a22": "取捨異相續轉。應如是知，若滅有因，無法無",
    "T31n1608_001:0778a23": "因，如心等生。",
    "T31n1608_001:0778a24": "滅法不成，以一切法皆有因故，滅則無因。如",
    "T31n1608_001:0778a25": "彼火雪苦酒，日等熟變因緣，若滅有因，滅",
    "T31n1608_001:0778a26": "如色，如是無法有因緣滅。生亦無因，見彼異",
    "T31n1608_001:0778a27": "法謂是此法生實有因，前心後心如心中間",
    "T31n1608_001:0778a28": "熟變熟變，如乳為酪、蒲萄汁酒、酒為苦酒，如",
    "T31n1608_001:0778a29": "是無有少法住相。住物無行，無行則住。若如",
    "T31n1608_001:0778b01": "是見，彼見何物？見此處物。豈非見彼處方新？",
    "T31n1608_001:0778b02": "彼處方新而見，如草然影，非彼方影於此處",
    "T31n1608_001:0778b03": "見。如日所住，如是日者近遠迴轉，如影增減",
    "T31n1608_001:0778b04": "迴轉而見；日在方處，映障不見。",
    "T31n1608_001:0778b05": "若復有人如是難言：此何處物？是彼前物",
    "T31n1608_001:0778b06": "轉向此方。答彼人曰：此何處物，向義今說，",
    "T31n1608_001:0778b07": "如是住物則無有行。若不行物，則是住等外",
    "T31n1608_001:0778b08": "因緣壞，後則異見念念異知。若不異知，彼物",
    "T31n1608_001:0778b09": "不別；知非彼物，何不言異？如是二種俱不可",
    "T31n1608_001:0778b10": "見，如是行往義則不成。",
    "T31n1608_001:0778b11": "實無行往。有為法體念念自壞，方中生因起",
    "T31n1608_001:0778b12": "心為因，手足等動得言行意。日出弟子作如",
    "T31n1608_001:0778b13": "是說：是何入攝？色入所攝。彼何以故？眼所不",
    "T31n1608_001:0778b14": "見如青等色，若他人見可得言意，他人不見",
    "T31n1608_001:0778b15": "云何言意？云何知有？云何身中異處動行心",
    "T31n1608_001:0778b16": "風界生？此風界動，所謂異方因緣而生。云何？",
    "T31n1608_001:0778b17": "草葉隨風界傾，行亦如是。異方處生，行力不",
    "T31n1608_001:0778b18": "成，何用分別。",
    "T31n1608_001:0778b19": "彼如是身方生因者，心生風界，如是名意。云",
    "T31n1608_001:0778b20": "何非意而得言意？釋迦子法觸入非善亦非",
    "T31n1608_001:0778b21": "不善，彼如是心異方身生，此生名意。若如是",
    "T31n1608_001:0778b22": "者，意唯相貌無有實物，身則多分。意亦非意，",
    "T31n1608_001:0778b23": "味等他人。釋迦子法則不如是，味等非善亦",
    "T31n1608_001:0778b24": "非不善，心生色故，彼得言意。非彼心生，自風",
    "T31n1608_001:0778b25": "種生。釋迦子法則不如是，色入非善亦非不",
    "T31n1608_001:0778b26": "善。",
    "T31n1608_001:0778b27": "色彼方生，意不可得。若有彼物供養天得，若",
    "T31n1608_001:0778b28": "彼物無天不能與則不可得。生物無異，誰能",
    "T31n1608_001:0778b29": "成異？彼不可得如是色等，如眼能見，生則不",
    "T31n1608_001:0778c01": "爾。既不可見，云何言意？是先已說，如生不",
    "T31n1608_001:0778c02": "爾，色亦已說。",
    "T31n1608_001:0778c03": "唯有無作是身之業。何名無作？法入所攝怖",
    "T31n1608_001:0778c04": "畏等色。云何無作得言無作？若是欲界與心",
    "T31n1608_001:0778c05": "合轉，則知色界，是則異心。及無心時，怖與不",
    "T31n1608_001:0778c06": "怖共心俱失，若受時勢力後常不失。戒經中",
    "T31n1608_001:0778c07": "說：比丘默然，云何妄語？又無記業則不可成。",
    "T31n1608_001:0778c08": "無作二種，謂善、不善。彼剎那間無作合轉，如",
    "T31n1608_001:0778c09": "彼分別身口業色，若善不善二俱不成。何以",
    "T31n1608_001:0778c10": "故？捨身則斷，於未來世愛不愛果則不可得。",
    "T31n1608_001:0778c11": "復有人言：過去業有，何故不成？若過去業於",
    "T31n1608_001:0778c12": "未來世得愛不愛二種果報，此則癰上復生",
    "T31n1608_001:0778c13": "癤子。過去業有過去者，名前有後無。若如",
    "T31n1608_001:0778c14": "來說：",
    "T31n1608_001:0778c15": "「雖復經百劫，　　而業常不失，",
    "T31n1608_001:0778c16": "得因緣和合，　　爾時果報熟。」",
    "T31n1608_001:0778c17": "此偈云何？能與果報，是不失義。如是已釋初",
    "T31n1608_001:0778c18": "半偈竟，何人不信久遠得果。得果何義？若相",
    "T31n1608_001:0778c19": "續轉如稻種子，若住自相，應如是知。若住自",
    "T31n1608_001:0778c20": "相能與果者，則不失壞，應常與果。彼無自相，",
    "T31n1608_001:0778c21": "故名失壞。又不如是作已不作。云何不作？果",
    "T31n1608_001:0778c22": "不重與。何故不與？以與竟故。不可與已復更",
    "T31n1608_001:0778c23": "重與，如物生已不復更生。彼同類果何不更",
    "T31n1608_001:0778c24": "與？云何果報皆悉與竟，生法因緣無如是力。",
    "T31n1608_001:0778c25": "盡漏之人後念盡漏不與果報，云何後時而",
    "T31n1608_001:0778c26": "得言滅？非如是力能成果報，若種子因於果",
    "T31n1608_001:0778c27": "有力，得言因力能與果報。若何等人有過去",
    "T31n1608_001:0778c28": "者則有未來，何故未來不與果報？一切時有，",
    "T31n1608_001:0778c29": "有何等物？於何時無？彼如是說：若得和合果",
    "T31n1608_001:0779a01": "報則熟。此則不然。若何人力、於何時力、是何",
    "T31n1608_001:0779a02": "物力，此人此果究竟不成？有過去業，於未來",
    "T31n1608_001:0779a03": "世得果報者，如是不成。",
    "T31n1608_001:0779a04": "復有人言：彼善不善身口等業，陰相續中離",
    "T31n1608_001:0779a05": "心法熏，若說名集、若名不失，後世則得愛",
    "T31n1608_001:0779a06": "不愛果。若意業異心生滅轉、若不熏心，云何",
    "T31n1608_001:0779a07": "後世而得果報？若人讀誦，久時憶念。彼見等",
    "T31n1608_001:0779a08": "物，如是習者。以何法熏？若念何物？彼見誦",
    "T31n1608_001:0779a09": "等，後時何處憶念心生？滅盡三昧，初心既滅，",
    "T31n1608_001:0779a10": "後時何處有心生起？以紫鑛汁塗彼摩登隆",
    "T31n1608_001:0779a11": "伽樹華，彼二共滅。如是中間，何物染菓後赤",
    "T31n1608_001:0779a12": "瓤生？法中聞思亦復如是，心相續力熏力",
    "T31n1608_001:0779a13": "轉變，後世得果，應如是知。如紫鑛汁染彼摩",
    "T31n1608_001:0779a14": "登隆伽樹華，果中赤瓤。",
    "T31n1608_001:0779a15": "身業如是相續熏心故，故不得如是彼心與",
    "T31n1608_001:0779a16": "善不善而共相對。若其此人作善不善，彼人",
    "T31n1608_001:0779a17": "如是愛不愛果與力相應非異相應。若復業",
    "T31n1608_001:0779a18": "滅，心相續故後世得果，云何無心、滅盡三昧",
    "T31n1608_001:0779a19": "及無想心相續心斷，前業果報即彼身上於",
    "T31n1608_001:0779a20": "後時生？",
    "T31n1608_001:0779a21": "復有人言：彼熏於心相續而得。彼滅三昧何",
    "T31n1608_001:0779a22": "處相續？三摩跋提初心因緣。云何久滅？云何",
    "T31n1608_001:0779a23": "因緣？我先已說過去得果，何處如是心中間",
    "T31n1608_001:0779a24": "生？復有人言：色根種子，彼種上得。心心數種",
    "T31n1608_001:0779a25": "二處依止，謂心身中、色根身中。如是次第如",
    "T31n1608_001:0779a26": "心緣法而生意識。中間無心，彼云何生？復有",
    "T31n1608_001:0779a27": "種子得言意相，應如是知，說因為果，如飢",
    "T31n1608_001:0779a28": "渴觸。心心數法云何皆有二種種子？一種子",
    "T31n1608_001:0779a29": "中無二種芽。不見如是一因緣中不見多生，",
    "T31n1608_001:0779b01": "彼過亦爾。無心三昧無想心斷，云何業果於",
    "T31n1608_001:0779b02": "後時得？此一箱過。是何物箱？隨何等人",
    "T31n1608_001:0779b03": "無心三昧。復有人言：有心三昧，若毘婆沙五",
    "T31n1608_001:0779b04": "百羅漢和合眾中，婆修蜜多大德說言：若何",
    "T31n1608_001:0779b05": "等人滅定無心，彼得此過，我滅三昧是有心",
    "T31n1608_001:0779b06": "故。引修多羅以為證言：身行則滅，諸根不轉，",
    "T31n1608_001:0779b07": "識不離身。又復彼人信受何識？有人意識。",
    "T31n1608_001:0779b08": "如來說意因緣法而生意識，三種和合故名",
    "T31n1608_001:0779b09": "為觸，觸共受想思等俱生。云何有意識非三",
    "T31n1608_001:0779b10": "事和合？或有和合而非是觸？或復有觸而非",
    "T31n1608_001:0779b11": "受想？若想受滅得言滅盡，云何如來修多羅",
    "T31n1608_001:0779b12": "說：受皆緣愛。非一切受皆因緣愛，觸亦應",
    "T31n1608_001:0779b13": "爾。非一切觸皆因緣受，如來亦於修多羅",
    "T31n1608_001:0779b14": "中別說彼義。無明生觸，觸生於受，受因緣",
    "T31n1608_001:0779b15": "愛，無處說觸離於受想。如是不說，彼過則",
    "T31n1608_001:0779b16": "成，而不可遮三事具足得言和合。無彼三事，",
    "T31n1608_001:0779b17": "想受不生。若不如是，三摩提中尚無彼觸，何",
    "T31n1608_001:0779b18": "處受想？復有人言：唯一意識。彼何者識？為善、",
    "T31n1608_001:0779b19": "為染、穢污無記？此義今說。若是善者，則無貪",
    "T31n1608_001:0779b20": "等善根相應，善無貪等云何無觸？若善即時",
    "T31n1608_001:0779b21": "因緣勢力若是善者，與善等心則不相離，三",
    "T31n1608_001:0779b22": "種心生善等勢力心迴無因。若是染者，云何",
    "T31n1608_001:0779b23": "不與煩惱相應？若染煩惱，云何無觸？又復如",
    "T31n1608_001:0779b24": "來於彼十難修多羅說：若有受陰、想陰、行陰，",
    "T31n1608_001:0779b25": "彼一切陰皆觸因緣。無想三昧猶尚無染，況",
    "T31n1608_001:0779b26": "滅三昧。",
    "T31n1608_001:0779b27": "如其彼是不穢污無記，彼復云何？為是報",
    "T31n1608_001:0779b28": "生、為是威儀、為是工巧、為是變化？今當問",
    "T31n1608_001:0779b29": "彼：若是報生，云何有頂三摩提心下至八地，",
    "T31n1608_001:0779c01": "中間懸絕欲界報識與心相續？如是復有不",
    "T31n1608_001:0779c02": "動心起，云何相續？如摩訶拘絺羅修多羅中",
    "T31n1608_001:0779c03": "問如來言：起滅三昧幾觸所觸？如來答言：慧",
    "T31n1608_001:0779c04": "命拘絺羅！三觸所觸，所謂無動、無相、無所",
    "T31n1608_001:0779c05": "有。前要期力入滅三昧，前心要期不過時起。",
    "T31n1608_001:0779c06": "此義云何？云何皆緣？滅盡三昧有頂心終，前",
    "T31n1608_001:0779c07": "欲界業熏心得報。何故非是前心得報？何以",
    "T31n1608_001:0779c08": "故？若前報色於彼斷絕不相續者，云何後",
    "T31n1608_001:0779c09": "心而復相續？若威儀等，彼處無觸，云何以心",
    "T31n1608_001:0779c10": "緣威儀等？彼有為善九次第定及八解脫則",
    "T31n1608_001:0779c11": "不相應，彼無染心及無記心則不相續。有頂",
    "T31n1608_001:0779c12": "三昧依止滅定憶念攀緣入想受滅，若入滅",
    "T31n1608_001:0779c13": "定有心識者，何所攀緣？若緣滅定，云何非善？",
    "T31n1608_001:0779c14": "若善，則與不貪相應。若相應者，云何不得是",
    "T31n1608_001:0779c15": "觸因緣？若異攀緣入滅三昧，云何中間亂心",
    "T31n1608_001:0779c16": "相應，自心分別謂是無記？如是二種皆不相",
    "T31n1608_001:0779c17": "應，如是不知阿含實義。彼論師者踊躍而言：",
    "T31n1608_001:0779c18": "滅三昧中猶有意識如是分別。",
    "T31n1608_001:0779c19": "云何彼是有心三昧？如修多羅法師信說。修",
    "T31n1608_001:0779c20": "多羅師云何信說？說彼報識一切種子密繫",
    "T31n1608_001:0779c21": "縛業行不斷絕，彼彼處生報識壞相相續而",
    "T31n1608_001:0779c22": "行，乃至涅槃而不斷絕。彼若如是，得言有心",
    "T31n1608_001:0779c23": "異六識身，是故不轉。初入滅定心增上力，彼",
    "T31n1608_001:0779c24": "時種子皆悉隱閉，故名無心。有二種心：一者",
    "T31n1608_001:0779c25": "聚集諸種子心、二者種種攀緣壞心。離第二",
    "T31n1608_001:0779c26": "心故名無心，如一脚床以無餘脚名無脚床。",
    "T31n1608_001:0779c27": "彼種子閉，報識念轉有濡中上，如水如熱、放",
    "T31n1608_001:0779c28": "箭等勢從此到彼，彼種子識期至復生，隨何",
    "T31n1608_001:0779c29": "因緣後時別異。種種種子，報識是藏。彼彼異",
    "T31n1608_001:0780a01": "識對法共生善不善熏，如彼次第種子力熏",
    "T31n1608_001:0780a02": "若相續轉。如彼力熏，於未來身則得彼彼愛",
    "T31n1608_001:0780a03": "不愛果。此識因緣，故如是說：",
    "T31n1608_001:0780a04": "此心識種子，　　無邊相續行，",
    "T31n1608_001:0780a05": "自心中因緣，　　彼彼種力生。",
    "T31n1608_001:0780a06": "彼次第不失，　　時至則得果，",
    "T31n1608_001:0780a07": "如摩登隆伽，　　塗花瓤時現。",
    "T31n1608_001:0780a08": "如是之義，如來於彼深密解脫大乘經中有",
    "T31n1608_001:0780a09": "偈說言：",
    "T31n1608_001:0780a10": "「阿陀那種子，　　深細稠雨行，",
    "T31n1608_001:0780a11": "不為愚夫說，　　畏分別我故。」",
    "T31n1608_001:0780a12": "此偈明何義？彼復有中密縛取身，是故名為",
    "T31n1608_001:0780a13": "阿陀那識；是一切法種子依處，是故名為阿",
    "T31n1608_001:0780a14": "梨耶識；前生業報故名報識。若無彼識，身以",
    "T31n1608_001:0780a15": "何覺？身未盡來，遍身不離，更無異識。若更",
    "T31n1608_001:0780a16": "無對，何物對治煩惱根本？煩惱根合云何對",
    "T31n1608_001:0780a17": "治？無二法故。",
    "T31n1608_001:0780a18": "染行、善行、無漏心行，如是相續無色界生。彼",
    "T31n1608_001:0780a19": "何者行？依何物報？若爾無報亦應得行，彼不",
    "T31n1608_001:0780a20": "相應。",
    "T31n1608_001:0780a21": "如彼修集有頂漏盡阿那含人，無所有處無",
    "T31n1608_001:0780a22": "漏現前，有何我所有頂不退？眾分和合名",
    "T31n1608_001:0780a23": "為命根，更無異物。彼法唯有報陰相似勢",
    "T31n1608_001:0780a24": "力轉行，非有異物。相似勢力猶如稻稈相",
    "T31n1608_001:0780a25": "似勢力，應如是知更有異識，如說有識。",
    "T31n1608_001:0780a26": "彼何所緣？不決定緣。云何識緣言不決定，復",
    "T31n1608_001:0780a27": "說異識如滅三昧？如彼大德銅色弟子說有",
    "T31n1608_001:0780a28": "分識，復有人言是根本識。何取陰攝？如是",
    "T31n1608_001:0780a29": "之義，識取陰攝。此修多羅文字章句云何而",
    "T31n1608_001:0780b01": "說？何識取陰？謂六識身。如行緣識，是何者識？",
    "T31n1608_001:0780b02": "六識身故。憶此法說，如彼行陰。何者行陰？",
    "T31n1608_001:0780b03": "六思身故。不攝異法，復何所憶？深密解脫修",
    "T31n1608_001:0780b04": "多羅等如來皆說：愚凡夫我不為說，畏分別",
    "T31n1608_001:0780b05": "我。",
    "T31n1608_001:0780b06": "復何因緣如是分別？彼有為行處處流轉，恐",
    "T31n1608_001:0780b07": "人不知。若說如是，依止攀緣種種了知，增上",
    "T31n1608_001:0780b08": "勝心。若彼煩惱對治相應，染淨等說彼種子",
    "T31n1608_001:0780b09": "識。若以果比說如是識、不說因識，彼顛倒說。",
    "T31n1608_001:0780b10": "如是意故，此有身識。復有身識如次第說，此",
    "T31n1608_001:0780b11": "義相應，非見一切修多羅說義相應故，如是",
    "T31n1608_001:0780b12": "非諸修多羅說。莫以一切修多羅中皆不說",
    "T31n1608_001:0780b13": "故，便謂無有阿梨耶識。",
    "T31n1608_001:0780b14": "如是二種心識並流一處皆有，所謂報識及",
    "T31n1608_001:0780b15": "以異識。若如是者，有何等過？若有二種識身",
    "T31n1608_001:0780b16": "相續，如是則應有二眾生，如身中識。",
    "T31n1608_001:0780b17": "不得如是彼種子果共相應轉，報識流故能",
    "T31n1608_001:0780b18": "熏異識，身識中間不如是法。若如是者，此則",
    "T31n1608_001:0780b19": "無過。復有種子種子所生異異壞見，如奢盧",
    "T31n1608_001:0780b20": "迦優鉢羅等根根所生，若見不見，如是不爾。",
    "T31n1608_001:0780b21": "若如是說，彼則無過，如是實有阿梨耶識。六",
    "T31n1608_001:0780b22": "識何故不依止我得何者識？若如阿梨耶識",
    "T31n1608_001:0780b23": "相續因緣而轉，彼有何異？彼若是一，畢竟不",
    "T31n1608_001:0780b24": "動，云何識等而得成熏？如紫鑛汁熏彼摩登",
    "T31n1608_001:0780b25": "隆伽樹華。若無熏者，無轉勝法，云何先知如",
    "T31n1608_001:0780b26": "習欲等，久時憶知欲等生長？我中無心，而於",
    "T31n1608_001:0780b27": "何處後時心生？若無我者，心有何力而於彼",
    "T31n1608_001:0780b28": "我依止分別？若有我者，彼心云何次第而生？",
    "T31n1608_001:0780b29": "若共因緣彼異生力，云何可知？若是彼力生",
    "T31n1608_001:0780c01": "住念轉，為是何法？若如是者，不相似物而共",
    "T31n1608_001:0780c02": "依止，則違阿含說一切法皆無我義。如是非",
    "T31n1608_001:0780c03": "理自意分別思量計我，是故思熏阿梨耶識",
    "T31n1608_001:0780c04": "相續不斷，後身得果義則成就，非如說相身",
    "T31n1608_001:0780c05": "口之業。",
    "T31n1608_001:0780c06": "又復如是身口業，無違修多羅有三業說。此",
    "T31n1608_001:0780c07": "義云何？此義不違如來所說，如是無過。如",
    "T31n1608_001:0780c08": "是能說，云何無過？此義今說。以何義故說三",
    "T31n1608_001:0780c09": "種業？何者為身？何者為業？何義名身？何義",
    "T31n1608_001:0780c10": "名業？何者身業？如是口業亦如是說。",
    "T31n1608_001:0780c11": "以何義故說身等業、不說眼業？以何義故說",
    "T31n1608_001:0780c12": "如是義？十善業道三業攝示，多說恐人如毘",
    "T31n1608_001:0780c13": "離支子學三種戒，為說三種是身所作、非口",
    "T31n1608_001:0780c14": "非意，唯分別一。復為餘人說身業相，身復攝",
    "T31n1608_001:0780c15": "根大、大所成集，故名身業者，是思集義，名身",
    "T31n1608_001:0780c16": "大、大所成微塵聚集。",
    "T31n1608_001:0780c17": "復有人言：不淨名身，以不淨物和合集故。彼",
    "T31n1608_001:0780c18": "天人身，不得言身。",
    "T31n1608_001:0780c19": "意所作行是名意業，身動集業是名身業。思",
    "T31n1608_001:0780c20": "有三種，所謂思量、決定、進趣。若以身動，彼身",
    "T31n1608_001:0780c21": "相續方中生因，風界所吹是名身業。除中間",
    "T31n1608_001:0780c22": "句，如娑羅油、或如風塵，說三業道殺盜邪行。",
    "T31n1608_001:0780c23": "彼云何思彼身數攝？彼身業動殺盜邪行，彼",
    "T31n1608_001:0780c24": "身動轉身相續作，彼得言作，如賊燒村薪草",
    "T31n1608_001:0780c25": "熟飯。",
    "T31n1608_001:0780c26": "思復云何得言業道？行惡道業故言業道，或",
    "T31n1608_001:0780c27": "身動轉故名業道。三種思業得說為業，彼思",
    "T31n1608_001:0780c28": "住持則得殺生竊盜邪行。復依世諦而說身",
    "T31n1608_001:0780c29": "業有善不善。復說彼門以彼思故，世間往返",
    "T31n1608_001:0781a01": "相應之義。若思如是善不善業，修多羅中云",
    "T31n1608_001:0781a02": "何說言：身三種作，思、業、集作。不善生苦，得",
    "T31n1608_001:0781a03": "苦報故，彼門住持。彼攀緣者，佛如是意。",
    "T31n1608_001:0781a04": "彼思異故，說思意業，唯意相應身口不轉。何",
    "T31n1608_001:0781a05": "故如來說思思業？如前所說，思有三種。彼二",
    "T31n1608_001:0781a06": "種思，第三進趣。",
    "T31n1608_001:0781a07": "彼思是業，語言是響。響若可解，彼業趣思名",
    "T31n1608_001:0781a08": "字相說故名言語，憶念義說故名言語。業如",
    "T31n1608_001:0781a09": "前說。言語起業故名口業，除中間語。識意名",
    "T31n1608_001:0781a10": "意，意處處生。境界亦心，餘如前說。",
    "T31n1608_001:0781a11": "若身業中要有思者、異心無心。爾時無思，云",
    "T31n1608_001:0781a12": "何而得有怖不怖？思熏不壞得怖不怖，思議",
    "T31n1608_001:0781a13": "最勝。若怖不怖，意起分別。",
    "T31n1608_001:0781a14": "彼意所熏，云何破壞？如自證知遮與不遮。思",
    "T31n1608_001:0781a15": "復無因，彼何者壞？若捨怖畏、捨不怖畏，思是",
    "T31n1608_001:0781a16": "其因，意起分別。復有捨因，眼語等業。",
    "T31n1608_001:0781a17": "已說覺業非造作業。何者覺業？謂作意行。何",
    "T31n1608_001:0781a18": "者造作？眼等何處次第力轉。",
    "T31n1608_001:0781a19": "如來說三業，　　依法義成就；",
    "T31n1608_001:0781a20": "我解業成福，　　願眾生成佛。",
    "T31n1608_001:0781a21": "業成就論"
}