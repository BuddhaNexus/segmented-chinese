{
    "X85n1587_015:0090b09": "正源略集卷第十五",
    "X85n1587_015:0090b11": "天台嗣祖沙門國清　達珍　輯",
    "X85n1587_015:0090b12": "青原下宗鏡第九世",
    "X85n1587_015:0090b13": "鑑堂鏡禪師法嗣",
    "X85n1587_015:0090b14": "潤州焦山碩菴行載禪師吳陵叚氏子。祝髮於州之",
    "X85n1587_015:0090b15": "曲塘清淨菴。受具後。參焦山鑑。一日夜起。見電影過",
    "X85n1587_015:0090b16": "牕前。有省。衝口說偈曰。聽之不聞。視之不見。裂破虗",
    "X85n1587_015:0090b17": "空。無背無面。遂充西堂。受心印。繼住焦山　結制上",
    "X85n1587_015:0090b18": "堂。僧問。烈燄紅爐。光騰徧界。到者裏。還假鉗錘也無。",
    "X85n1587_015:0090b19": "師打曰。少者一槌不得。僧擬開口。師又打曰。莫待冷",
    "X85n1587_015:0090b20": "來看。僧作禮。師乃曰。東弗于逮打皷。西瞿耶尼上堂。",
    "X85n1587_015:0090b21": "今日海門結制。一時把斷封疆。拈將折筯攪滄溟。只",
    "X85n1587_015:0090b22": "要魚龍知性命。鯤鯨赤尾應不待言。祇如鰕蜆泥鰍。",
    "X85n1587_015:0090b23": "總教伊直下翻身。始知焦山心不負人　中秋示眾。",
    "X85n1587_015:0090b24": "拈如意曰。無物可酬佳節。一句報於禪德。各各本有",
    "X85n1587_015:0090c01": "光明。無物堪能比得。雖則如是。若不真實參究。只恐",
    "X85n1587_015:0090c02": "認在清淨境上。以當平生。後來大有事在　示眾。天",
    "X85n1587_015:0090c03": "氣不寒。人力困倦。大事未明。時光易換。要得覿體相",
    "X85n1587_015:0090c04": "應。須是出身白汗。出後又且如何。健則經行。饑則喫",
    "X85n1587_015:0090c05": "飯。",
    "X85n1587_015:0090c06": "道宏南禪師法嗣",
    "X85n1587_015:0090c07": "揚州平山麗杲行昱禪師晚參。祖道荒涼。人根尠",
    "X85n1587_015:0090c08": "劣。佛法二字。置之高閣。山僧今夜。用長虹作竿。新月",
    "X85n1587_015:0090c09": "為鈎。向揚子江心垂釣。莫有搖頭擺尾底赤尾鯉魚",
    "X85n1587_015:0090c10": "麼。有則出來。衝波躍浪看。如無。且聽山僧唱一漁父",
    "X85n1587_015:0090c11": "詞。以供大眾。乃拈拄杖。作搖櫓勢云。鼓抴烟波一釣",
    "X85n1587_015:0090c12": "翁。自南自北自西東。銀絲直釣寒江雪。鐵笛橫吹別",
    "X85n1587_015:0090c13": "浦風。紅蓼岸白蘋叢。水光山色有無中。儂家不管塵",
    "X85n1587_015:0090c14": "寰事。欵乃一聲天地空。",
    "X85n1587_015:0090c15": "浴日能禪師法嗣",
    "X85n1587_015:0090c16": "京都大千佛道權高禪師冬至上堂。渠今正是我。",
    "X85n1587_015:0090c17": "我今不是渠。睡眼瞳人踢玉毬。昔年驢覷井。今朝井",
    "X85n1587_015:0090c18": "覷驢。嚼破舌頭怕合口。千佛不從陰陽而至。脚底生",
    "X85n1587_015:0090c19": "毛長似線。臘八上堂。修行三大阿僧祇劫。成佛作祖。",
    "X85n1587_015:0090c20": "造業於正覺山前。咬盡人間猪狗。赤眼觸碎明星。銜",
    "X85n1587_015:0090c21": "著舌頭打失口。無所從來。猛虎饑鷹爪牙下。何曾唧",
    "X85n1587_015:0090c22": "[口*留]　上堂。通身羅綺皂靴。荊棘林中。安眠有地。赤體",
    "X85n1587_015:0090c23": "不挂寸絲。明月堂前。轉身無門。奪得壁上鍾馗寶劒。",
    "X85n1587_015:0090c24": "一任橫揮豎揮。直得露柱閃爍。瓦礫生光。百億須彌。",
    "X85n1587_015:0091a01": "百億日月。萬象森羅。一時顯現了也。報化佛頭。圓妙",
    "X85n1587_015:0091a02": "等覺。九種十類。都盧是箇自己。恁麼會是有相。不恁",
    "X85n1587_015:0091a03": "麼會是無相。作麼生是實相。眾無語。復曰。明朝後日。",
    "X85n1587_015:0091a04": "切莫違時失候。",
    "X85n1587_015:0091a05": "主峯崑禪師法嗣",
    "X85n1587_015:0091a06": "漢陽歸元且憨拙禪師佛成道日上堂。咄哉黃面",
    "X85n1587_015:0091a07": "老。午夜覩明星。帶累閻浮客。重添眼上塵。山僧。今日",
    "X85n1587_015:0091a08": "向瞿曇頂[寧*頁]上。展演爪牙。眾生眉睫間。掀翻窠臼。將",
    "X85n1587_015:0091a09": "智慧德相。拈向一邊。妄想執著。掃置一壁。威音非始。",
    "X85n1587_015:0091a10": "樓至非終。孤逈逈光吞萬象。峭巍巍雄蓋大方。到者",
    "X85n1587_015:0091a11": "裏。通身是眼覷不及。渾身是口讚莫窮。",
    "X85n1587_015:0091a12": "自明珩禪師法嗣",
    "X85n1587_015:0091a13": "端州月山惺學敏禪師上堂。遇水架金梁。莫讓他",
    "X85n1587_015:0091a14": "人爭作。撥沙填滑路。豈肯袖手傍觀。羅睺羅之密行。",
    "X85n1587_015:0091a15": "釋迦佛讚莫能窮。觀世音之慈心。二乘人空生仰望。",
    "X85n1587_015:0091a16": "興隆梵剎。一肩擔荷莫辭勞。輔弼叢林。全副肝腸歸",
    "X85n1587_015:0091a17": "淨域。勿謂事之難成。總怪力之不足。既為佛子。當報",
    "X85n1587_015:0091a18": "佛恩。擲拄杖云。莫謂清早起。更有夜行人。",
    "X85n1587_015:0091a19": "遠林進禪師法嗣",
    "X85n1587_015:0091a20": "京口五州淨因宗一真禪師上堂。舉拂子云。無偏",
    "X85n1587_015:0091a21": "無正。無主無賓。門外剎竿。一任踢倒扶起。匣中寶劒。",
    "X85n1587_015:0091a22": "何妨竪弄橫拈。葉續花聯於不萌枝上。鳳舞鸞翔於",
    "X85n1587_015:0091a23": "無影林中。不涉功勳。得大自在。且道。是甚麼人。手握",
    "X85n1587_015:0091a24": "金鞭問歸客。夜深誰共御街行　佛誕上堂。未離兜",
    "X85n1587_015:0091b01": "率降王宮。未出母胎度人畢。何必指天更指地。一春",
    "X85n1587_015:0091b02": "紅雨花狼藉。",
    "X85n1587_015:0091b03": "紫琈岠禪師法嗣",
    "X85n1587_015:0091b04": "京口乳山憨如行秀禪師興化卜氏子。幼而頴異。胸",
    "X85n1587_015:0091b05": "次蕭爽。髫年祝髮。秉具後。即瓢囊行脚。至弁山。謁紫",
    "X85n1587_015:0091b06": "琈岠。機契。命掌記室。閱數載。遂承印可。辭去。同蔭乾",
    "X85n1587_015:0091b07": "法兄。道出京口。愛江山之勝。偶過乳山萬壽寺。見峯",
    "X85n1587_015:0091b08": "迴水繞林茂寺荒曰。者箇破落院子。正合我意。乃卓",
    "X85n1587_015:0091b09": "錫焉　上堂。座右烏藤七尺。靠倒虗空。牀頭白拂一",
    "X85n1587_015:0091b10": "枝。挂殘破壁。二六時中。但使一頭牯。長耕八畆田。把",
    "X85n1587_015:0091b11": "空手鋤。耘無根草。灌引曹谿之水。穿雲絡石。成熟廬",
    "X85n1587_015:0091b12": "陵之米。匝地普天。將此供養十方大眾。以及三世諸",
    "X85n1587_015:0091b13": "佛。總向者裏。飽滿一如。山僧恁麼為人。一任諸方檢",
    "X85n1587_015:0091b14": "點。良久云。雙手扶犁雲過膝。泥牛耕破水中天　僧",
    "X85n1587_015:0091b15": "參問。千七百位老凍儂。向甚處去了。師竪起拂子曰。",
    "X85n1587_015:0091b16": "鼻孔總穿在者裏。僧云。千七百則舊公案。都請判斷",
    "X85n1587_015:0091b17": "了。師揮拂子曰。今日郊天大赦。盡情發放去也。乾隆",
    "X85n1587_015:0091b18": "壬午秋。示微疾。偈曰。四十餘年住此峯。了無一法與",
    "X85n1587_015:0091b19": "人通。倒騎石馬嘶風去。葉落霜林滿地紅。擲筆端坐",
    "X85n1587_015:0091b20": "而寂。世壽七十二。僧臘六十二。塔全身於寺左。",
    "X85n1587_015:0091b21": "侶石清禪師法嗣(二人)",
    "X85n1587_015:0091b22": "桐城投子慈濟竺風聖禪師維揚海陵人。七歲於金",
    "X85n1587_015:0091b23": "陵地藏菴。依玉白法師出家。秉戒於雲林諦老和尚。",
    "X85n1587_015:0091b24": "後參誕登。遂承記莂　晦日小參。月當晦兮逢小暑。",
    "X85n1587_015:0091c01": "香不拈兮讚不舉。日落西峯吞火團。露柱通身汗如",
    "X85n1587_015:0091c02": "雨。平田塵鹿忽成羣。阿誰能辯塵中主　晚參。卓拄",
    "X85n1587_015:0091c03": "杖云。拄杖子一往。得箇乾巴見識。不怕風吹。不怕雨",
    "X85n1587_015:0091c04": "打。孤逈逈峭巍巍。正與麼時。忽現神變。[跳兆+孛]跳上三十",
    "X85n1587_015:0091c05": "三天。撞著行雨龍王。攔頭一棒。當下瓦解冰消。主風",
    "X85n1587_015:0091c06": "神忍俊不禁。解開風囊。颼颼飅飅。頃刻間。吹得雲收",
    "X85n1587_015:0091c07": "雨散。依舊日光明照。見種種色。復卓一下云。摘楊花",
    "X85n1587_015:0091c08": "摘楊花。胡盧架上生冬瓜。明朝喫了早粥後。大家努",
    "X85n1587_015:0091c09": "力檢新茶　上堂。崖桂發龍門。折來供投子。滿院散",
    "X85n1587_015:0091c10": "天香。簪向銀瓶裏。賓主方歷然。問答從此始。以我為",
    "X85n1587_015:0091c11": "隱乎。吾無隱乎爾。臨濟四料簡。古今人莫辯。透過金",
    "X85n1587_015:0091c12": "剛圈。與君通一線。卓杖一下云。盞子撲落地。碟子成",
    "X85n1587_015:0091c13": "七片。",
    "X85n1587_015:0091c14": "金陵靈谷道揆守禪師浙江烏程淩氏子　小參。山",
    "X85n1587_015:0091c15": "僧一往口門窄。者也之乎不愛說。若問西來意若何。",
    "X85n1587_015:0091c16": "白棒倒拈頭打裂。不是絕人情。亦非無德澤。肝腸如",
    "X85n1587_015:0091c17": "火臉如冰。從來鍾阜家風別。祇如知音底人到來。又",
    "X85n1587_015:0091c18": "作麼生。相將把手步秋林。笑指霜楓紅似血　小參。",
    "X85n1587_015:0091c19": "日日日東昇。夜夜月西沒。昇沒不停機。又值黃花節。",
    "X85n1587_015:0091c20": "砧敲夜月寒。雁呌霜風洌。楓葉嶺頭紅。蘆花江上白。",
    "X85n1587_015:0091c21": "是聲非聲。是色非色。祖意西來。了然無別。既無別。因",
    "X85n1587_015:0091c22": "甚有會有不會。只為忒分明。翻令人不識　晚參。禪",
    "X85n1587_015:0091c23": "不假參。道不假學。祖師西來。祇堪洗脚。蔣山恁麼說",
    "X85n1587_015:0091c24": "話。自摑一摑云。絡索　晚參。東邊來的。東背西向。巍",
    "X85n1587_015:0092a01": "巍堂堂。西邊來的。西背東向。濟濟鏘鏘。可中有箇漢。",
    "X85n1587_015:0092a02": "不落東西。不存向背。且道。是何面目。良久云。認著依",
    "X85n1587_015:0092a03": "然還不是　師住靈谷三十餘年。三接　翠華召對。",
    "X85n1587_015:0092a04": "　賜紫。乾隆丁亥八月十一日示寂。世壽六十七。僧",
    "X85n1587_015:0092a05": "臘四十六。塔于本山。",
    "X85n1587_015:0092a06": "青原下宗鏡十世",
    "X85n1587_015:0092a07": "碩菴載禪師法嗣",
    "X85n1587_015:0092a08": "潤州焦山敏修福毅禪師湖廣武昌李氏子。年十九。",
    "X85n1587_015:0092a09": "禮荊州承天寺恒印老宿祝髮。抵漢陽歸元受具。志",
    "X85n1587_015:0092a10": "慕宗乘。包挑行脚。至焦山參碩菴。命看無字話。十餘",
    "X85n1587_015:0092a11": "年無所入。乃徧參名宿。大病幾死。忽猛省曰。狗子佛",
    "X85n1587_015:0092a12": "性無。乾坤一火爐。擬議剛半步。徹底盡焦枯。返焦山",
    "X85n1587_015:0092a13": "呈所得。蒙印可。住弁山上堂。僧問。如何是正中偏。師",
    "X85n1587_015:0092a14": "云。金烏夜半海門懸。進云。如何是偏中正。師云。白髮",
    "X85n1587_015:0092a15": "女兒照古鏡。進云。如何是正中來。師云。雲中石女夜",
    "X85n1587_015:0092a16": "懷胎。進云。如何是兼中至。師云。象王跨上泥牛背。進",
    "X85n1587_015:0092a17": "云。如何是兼中到。師云。黑漆濃潑烏紗帽。進云。洞上",
    "X85n1587_015:0092a18": "五位蒙師指。弁嶺家風試展看。師云。明向道破。還來",
    "X85n1587_015:0092a19": "亂統。僧禮拜。師乃曰。問答分明也罔然。莫將知解認",
    "X85n1587_015:0092a20": "為禪。祖師那有西來意。只把空拳立正偏　解制。開",
    "X85n1587_015:0092a21": "爐十月中。罷爐正月半。目前是何物。打皷普請看。竪",
    "X85n1587_015:0092a22": "拂子云。看看。古佛一真燈。十方悉照徧。三世諸如來。",
    "X85n1587_015:0092a23": "皆從影裏現。各各不相借。光明莫可見。大眾。既是古",
    "X85n1587_015:0092a24": "佛。因甚莫可見。無油乾紙撚。不同騰烈燄。我見燈明",
    "X85n1587_015:0092b01": "佛。本光瑞如此。喝一喝　師垂問。洞山門下。永絕滲",
    "X85n1587_015:0092b02": "漏。為甚不波亭外流水滔滔　師六坐道場。乾隆二",
    "X85n1587_015:0092b03": "年。重住焦山。潤州大旱。師至廣陵。募米三萬餘石賑",
    "X85n1587_015:0092b04": "飢。師無疾而終。全身塔於潤之黃山之南。",
    "X85n1587_015:0092b05": "麗杲昱禪師法嗣",
    "X85n1587_015:0092b06": "揚州棲靈善初禪師示眾云。諸仁者。此事。只貴卒",
    "X85n1587_015:0092b07": "地折爆地斷。淨躶躶絕承當。赤洒洒無回互。若是久",
    "X85n1587_015:0092b08": "參先達。纔聞舉著。撩起便行。猶較些子。",
    "X85n1587_015:0092b09": "宗一行真禪師法嗣",
    "X85n1587_015:0092b10": "京口五州淨因運德輪禪師上堂。垂萬里鈎。駐千",
    "X85n1587_015:0092b11": "里馬。布漫天網。打衝霄鶴。固是從上老古錐底作略。",
    "X85n1587_015:0092b12": "祇如有一人。佛祖呼喚不回。三界羅籠不住。古聖不",
    "X85n1587_015:0092b13": "安排。至今無處所。畢竟作麼生授受。震威一喝云。莫",
    "X85n1587_015:0092b14": "謂龍華消息斷。桃花依舊笑春回　示眾。南來三楚",
    "X85n1587_015:0092b15": "客。北至五臺僧。望見五州山。早喫三十棒。踏著迴龍",
    "X85n1587_015:0092b16": "橋。已落第二路。況入淨因門。有甚相見處。樓臺風月。",
    "X85n1587_015:0092b17": "近來幾箇知音。古殿青燈。日下果然失照。將謂老僧",
    "X85n1587_015:0092b18": "空過闍黎。誰知闍黎錯過老僧。",
    "X85n1587_015:0092b19": "惺學敏禪師法嗣",
    "X85n1587_015:0092b20": "洞山普利埜雲徹禪師誕日上堂。世尊臘八成道。",
    "X85n1587_015:0092b21": "徹上座。先世尊三日。世尊眼中著屑。徹上座雪上加",
    "X85n1587_015:0092b22": "霜。休云兩彩一賽。總是熟境難忘。喝一喝云。分付山",
    "X85n1587_015:0092b23": "門頭大漢。切莫笑他坭塑金剛。以拂子打相云。事",
    "X85n1587_015:0092b24": "無一定。理無一向　小參。無明長我志。煩惱助我能。",
    "X85n1587_015:0092c01": "推倒無影樹。更上第一層。良久云。舉頭天外看。誰是",
    "X85n1587_015:0092c02": "我般人。",
    "X85n1587_015:0092c03": "憨如秀禪師法嗣",
    "X85n1587_015:0092c04": "鎮江乳山得一善禪師本郡元氏子。幼失怙恃。投萬",
    "X85n1587_015:0092c05": "壽寺。依憨如秀出家。秉具于寶華文海律師。時念。出",
    "X85n1587_015:0092c06": "沒閻浮。將何敵他生死。即叩夾山翠巖江天海門諸",
    "X85n1587_015:0092c07": "處而返。參拖死屍的是誰話。久無入處。一日定中聞",
    "X85n1587_015:0092c08": "禪板聲。豁然透脫。即呈偈曰。北斗面南看。西江一吸",
    "X85n1587_015:0092c09": "乾。抽開白霜刃。凜凜倚天寒。秀接得。以火燒却再索。",
    "X85n1587_015:0092c10": "師展兩手。秀曰未在。師云。和尚莫瞞人好　中秋上",
    "X85n1587_015:0092c11": "堂。中庭地白樹棲鴉。冷露無聲濕桂花。今夜月明人",
    "X85n1587_015:0092c12": "盡望。不知秋思在誰家。靈山指曹溪話。馬祖翫寒山",
    "X85n1587_015:0092c13": "比。畢竟那箇聻。試檢點看。殊不知貴在自肯承當。不",
    "X85n1587_015:0092c14": "可傍他門戶。打○相云。汝等諸人。切忌錯認定盤星",
    "X85n1587_015:0092c15": "　僧問。如何是逈出黑山鬼窟一句。師云。石壓筍斜",
    "X85n1587_015:0092c16": "出。問如何是不犯化門一句。師云。崖懸花倒生。問如",
    "X85n1587_015:0092c17": "何是衲僧本分一句。師打云。者裏檢點得。",
    "X85n1587_015:0092c18": "竺風慎禪師法嗣",
    "X85n1587_015:0092c19": "桐城慈濟憨幢惺禪師姑孰鳩玆毛氏子。年十六。參",
    "X85n1587_015:0092c20": "金山天濤和尚。問生死事大話。機不契。造夾山。禮麗",
    "X85n1587_015:0092c21": "杜多於首座寮。遂求薙染。是冬受振南和尚具足戒。",
    "X85n1587_015:0092c22": "年二十。參竺風慎於投子。巾瓶九載。方脗合。授受洞",
    "X85n1587_015:0092c23": "上源流。未幾。遂繼住焉　清明。祖堂上供。趙州曾此",
    "X85n1587_015:0092c24": "訪同流。今日何人識賣油。回首夕陽坡下望。荒烟蔓",
    "X85n1587_015:0093a01": "草不勝愁。大同當日謂。趙州只識賣油翁。且不識投",
    "X85n1587_015:0093a02": "子。惺上座則不然。趙州只識投子。究竟不識賣油翁。",
    "X85n1587_015:0093a03": "要見賣油翁麼。柳暗花明風物好。小齋無事足淹留",
    "X85n1587_015:0093a04": "　解夏小參。秋初夏末諸兄弟。足比飛蓬了無繫。投",
    "X85n1587_015:0093a05": "子堂中人不多。規模特與諸方異。以大圓覺為伽藍。",
    "X85n1587_015:0093a06": "以悟為期無改易。即教萬里無寸草。未許脚跟輕點",
    "X85n1587_015:0093a07": "地。雖然如是。須知增上慢人。不在此例。畢竟如何。荊",
    "X85n1587_015:0093a08": "棘林中容不得。無事界中閒位置。",
    "X85n1587_015:0093a09": "道揆守禪師法嗣",
    "X85n1587_015:0093a10": "金陵靈谷玉潛璞禪師浙江烏程沈氏子　解制上",
    "X85n1587_015:0093a11": "堂。九十日期。風不搖草不動。前面案山。後面靠山。石",
    "X85n1587_015:0093a12": "頭大的大小的小。松樹長的長短的短。出大經卷於",
    "X85n1587_015:0093a13": "一微塵。湖海禪流。十方共集。觀音依舊淨瓶。勢至別",
    "X85n1587_015:0093a14": "開生面。靈谷今日解開布袋頭。百城烟水五十三人。",
    "X85n1587_015:0093a15": "一任東南西北。小參。舉一僧問三尊宿云。二龍爭珠。",
    "X85n1587_015:0093a16": "誰是得者。一曰。得即失。一曰。老僧只管看。一曰。誰是",
    "X85n1587_015:0093a17": "不得者。師云。得即失。夜短睡不足。日長飢有餘。老僧",
    "X85n1587_015:0093a18": "只管看。易分雪裏粉。難辨墨中煤。誰是不得者。含元",
    "X85n1587_015:0093a19": "殿裏。更問長安　師住靈谷十載。乾隆丁酉六月初",
    "X85n1587_015:0093a20": "七示寂。世壽五十一。僧臘三十。塔于本山之西麓。",
    "X85n1587_015:0093a21": "青原下宗鏡十一世",
    "X85n1587_015:0093a22": "敏修毅禪師法嗣(五人)",
    "X85n1587_015:0093a23": "潤州焦山碧巖祥潔禪師池州青陽人。自幼喜趺坐。",
    "X85n1587_015:0093a24": "祝髮於金陵清凉。聞弁山法道之盛。往受具焉。至黃",
    "X85n1587_015:0093b01": "山。禮中州和尚。看父母未生以前話。久無所得。過焦",
    "X85n1587_015:0093b02": "山。參敏修和尚。修問。甚處來。師云黃山。修曰。曾到天",
    "X85n1587_015:0093b03": "都峯麼。師云。若不到即不來也。修曰。將得黃山松來",
    "X85n1587_015:0093b04": "否。師云。早已呈似了也。修曰。脫空妄語漢。參堂去。一",
    "X85n1587_015:0093b05": "日放參後。師問。既是萬里不挂片雲。為何青天也須",
    "X85n1587_015:0093b06": "喫棒。修便打。師即豁然。及修赴弁山之請。命師繼席",
    "X85n1587_015:0093b07": "　結制上堂。紅爐大啟。選佛場開。無論是凡是聖。一",
    "X85n1587_015:0093b08": "齊拶入。輥作一團。鎔作一塊。期以九旬為度。果能於",
    "X85n1587_015:0093b09": "威音那畔更那畔。轉得身來。方可向毗盧頂[寧*頁]上。揚",
    "X85n1587_015:0093b10": "眉吐氣。不妨拈烏豆換人眼睛。於赤肉團上。剝人汗",
    "X85n1587_015:0093b11": "衫。事雖恁麼事。人須恁麼人。諸兄弟。還信得及麼。卓",
    "X85n1587_015:0093b12": "拄杖云。選佛若無如是眼。宗風那得到於今　住弁",
    "X85n1587_015:0093b13": "山上堂。佛祖關棙。壁壘精嚴。當機一著。透骨徹髓。不",
    "X85n1587_015:0093b14": "見四祖大師道。百千法門。同歸方寸。河沙妙德。總在",
    "X85n1587_015:0093b15": "心源。若也如此見得。傾湫倒嶽。只在鍼鋒。跨海擎天。",
    "X85n1587_015:0093b16": "不資餘力。今日山僧。略借諸祖威光。敢與諸人。通箇",
    "X85n1587_015:0093b17": "消息。且道。是箇甚麼消息。携得海門一滴水。洒來弁",
    "X85n1587_015:0093b18": "嶽四時春　乾隆三十年。師復主焦山。乙酉八月朔",
    "X85n1587_015:0093b19": "示微疾。至初七日。天未明。聞啼鳥聲。起坐沐浴。索筆",
    "X85n1587_015:0093b20": "書偈曰。去年八月初七來。今年八月初七去。海雲樓",
    "X85n1587_015:0093b21": "外木犀香。林鳥一聲天欲曙。擲筆瞑目而逝。世壽六",
    "X85n1587_015:0093b22": "十三。僧臘三十五。茶毗。建塔於五州山。",
    "X85n1587_015:0093b23": "揚州平山拙樵堅禪師徽州歙縣吳氏子。遂之棲霞",
    "X85n1587_015:0093b24": "落髮。慈應秉戒。首參敏修毅。值庭梅大放。毅曰。汝識",
    "X85n1587_015:0093c01": "此香乎。師曰。味不雷同。毅曰。不同在甚麼處。師隨頌",
    "X85n1587_015:0093c02": "曰。無樹枝頭花正開。靈根透處絕塵埃。無香無色真",
    "X85n1587_015:0093c03": "奇特。者段風流說不來　上堂。山頭翻白浪。海底起",
    "X85n1587_015:0093c04": "紅塵。會得箇中意。鐵船水上行　上堂。至道無難。唯",
    "X85n1587_015:0093c05": "嫌揀擇。把住放行。雲騰雨致。擬議思量。徒增意識。不",
    "X85n1587_015:0093c06": "意識。楊岐驢子脚三隻。",
    "X85n1587_015:0093c07": "潤州焦山鐵機印禪師上堂。僧問。如何是本分事。",
    "X85n1587_015:0093c08": "師曰。巧不如拙。僧曰。謝師答話。師曰。誰教你恁麼。僧",
    "X85n1587_015:0093c09": "擬議。師曰且去。乃曰。盤山道。心月孤圓。光吞萬象。光",
    "X85n1587_015:0093c10": "非照境。境亦非存。光境俱亡。復是何物。洞山道。光境",
    "X85n1587_015:0093c11": "未亡。復是何物。若論如來禪。盤山不道全無。若論祖",
    "X85n1587_015:0093c12": "師禪。洞山亦未夢見。爭如焦山者裏。三詔洞。燒丹井。",
    "X85n1587_015:0093c13": "羲之崖。[序予+(((嘹口)小)日+土)]鶴銘。雙峯閣。不波亭。青玉塢。海棠屏。且道。",
    "X85n1587_015:0093c14": "是心耶境耶。俱亡耶未亡耶。若人檢點得出。始知巧",
    "X85n1587_015:0093c15": "不如拙。",
    "X85n1587_015:0093c16": "揚州平山竹堂祥焸禪師上堂。祖意教意。胡餅呷",
    "X85n1587_015:0093c17": "汁。洞徹元微。眼中著屑。到者裏。直饒三世諸佛。累代",
    "X85n1587_015:0093c18": "祖師。天下老古錐。有口只堪掛壁。何故。水流澗底太",
    "X85n1587_015:0093c19": "忙生。雲在嶺頭閒不徹。",
    "X85n1587_015:0093c20": "潤州焦山祥雲果首座因僧入室。師問。汝是甚處",
    "X85n1587_015:0093c21": "人。僧曰江西。師曰。龐公吸盡。意旨如何。僧曰。當初只",
    "X85n1587_015:0093c22": "嫌茅長短。燒了原來地不平。師曰。上座脚跟未穩。僧",
    "X85n1587_015:0093c23": "曰。謝師證明。師便打。",
    "X85n1587_015:0093c24": "得一善禪師法嗣",
    "X85n1587_015:0094a01": "京口乳山廣仁祥能禪師本郡陳氏子。禮得一善得",
    "X85n1587_015:0094a02": "度。造夾山圓具。遍參諸尊宿。一日隨眾灌禾。登車踏",
    "X85n1587_015:0094a03": "水。驀然打脫桶底。歸呈偈曰。昔年尋劒事徒勞。八字",
    "X85n1587_015:0094a04": "眉分眼上毛。驀地踏翻關棙子。胸中流出自滔滔。善",
    "X85n1587_015:0094a05": "曰。猶欠棒在。師曰。和尚自喫。善拈拄杖。師轉身便出。",
    "X85n1587_015:0094a06": "善頷之　上堂。獨坐幽篁裏。彈琴復長嘯。深林人不",
    "X85n1587_015:0094a07": "知。明月來相照。橫杖於膝。作彈勢云。諸仁者。聞麼。琴",
    "X85n1587_015:0094a08": "上無絃曲。知音自古難。踏破天下人草鞋。足不出戶。",
    "X85n1587_015:0094a09": "截斷天下人舌頭。話不出口。殊不知狹路相逢。豈為",
    "X85n1587_015:0094a10": "知己。從門入者。不是家珍。擊香案一下云。向者裏得",
    "X85n1587_015:0094a11": "箇入處。恰好全收珍藏。異窮子之疾馳。道到寶山。無",
    "X85n1587_015:0094a12": "化城之暫息。能上座恁麼道。且喜沒交涉。顧左右云。",
    "X85n1587_015:0094a13": "丈夫自有冲霄志。莫向他人行處行　師登大殿。僧",
    "X85n1587_015:0094a14": "問。如何是入門一句。師云。磬口仰天。鐘口俯地。僧罔",
    "X85n1587_015:0094a15": "措。師云。大扣聲大。細敲聲細　師生于乾隆丙辰正",
    "X85n1587_015:0094a16": "月十三日。至乙巳三月初一日示疾。全身塔于乳山",
    "X85n1587_015:0094a17": "之陽。",
    "X85n1587_015:0094a18": "玉潛璞禪師法嗣",
    "X85n1587_015:0094a19": "金陵靈谷祇園紹禪師池州銅邑余氏子。母吳氏。年",
    "X85n1587_015:0094a20": "二十五。禮九華之天臺真如菴洪渡師祖出家。復投",
    "X85n1587_015:0094a21": "徽歙黃山雲谷寺介菴和尚圓具。徧參知識。後受玉",
    "X85n1587_015:0094a22": "潛印記。出住六合之長蘆。九江之龍池　小參。紫金",
    "X85n1587_015:0094a23": "山石頭。塊塊是精金美玉。解珍重者。惟有白雲兒。常",
    "X85n1587_015:0094a24": "能守護。庭前八功德水。滴滴是醍醐上味。解吞吐者。",
    "X85n1587_015:0094b01": "惟有竹管子。得些受用。其餘光搖玉帶。嚮音空堦。五",
    "X85n1587_015:0094b02": "月松風。凉生殿角。流觴曲水。玉級五層。諸仁者。日日",
    "X85n1587_015:0094b03": "喫靈谷飯。入靈谷室。切忌眼橫鼻直。自瞞瞞人。良久",
    "X85n1587_015:0094b04": "云。沒機用漢。直饒恁麼去。何日得有恁麼事　貼單。",
    "X85n1587_015:0094b05": "結制藂林古例。貼單諸方舊規。正恁麼時。直饒臨濟",
    "X85n1587_015:0094b06": "德山。且居門外。雲門趙州。拈過一邊。何故。好漢不用",
    "X85n1587_015:0094b07": "多。一箇是一箇。復呈票云。舉起字義炳然。免得當面",
    "X85n1587_015:0094b08": "錯過。",
    "X85n1587_015:0094b09": "青原下宗鏡十二世",
    "X85n1587_015:0094b10": "碧巖潔禪師法嗣",
    "X85n1587_015:0094b11": "潤州焦山濟舟澄洮禪師湖廣武昌梁氏子。號灑然。",
    "X85n1587_015:0094b12": "依報德寺慈雲師脫白。受具歸元寺。杖錫遊方。參碧",
    "X85n1587_015:0094b13": "巖之龍華。作第二座。巖問。堂中事作麼生。師云。太行",
    "X85n1587_015:0094b14": "山下賊。南嶽嶺頭雲。巖云。更別有麼。師云。一段鴛鴦",
    "X85n1587_015:0094b15": "錦。霜刀剪不開。師服膺三年。從巖主焦山。聞江濤聲。",
    "X85n1587_015:0094b16": "徹法源底。偈曰。醉騎白鶴上揚州。夢繞笙歌十二樓。",
    "X85n1587_015:0094b17": "酒醒眼開渾不見。長江今古向東流。巖閱之。方脗合",
    "X85n1587_015:0094b18": "　解制。十五日以前。客帆當檻落。江鳥背人飛。十五",
    "X85n1587_015:0094b19": "日以後。覓火和烟得。擔泉帶月歸。正當十五日。動用",
    "X85n1587_015:0094b20": "揚古路。不墮悄然機。其揑聚也。星馳電捲。海竭山崩。",
    "X85n1587_015:0094b21": "其展演也。光風霽月。海晏河清。若能掀翻鳥道。截斷",
    "X85n1587_015:0094b22": "玄關。逈超階級。不落有無。向此轉得身吐得氣。一任",
    "X85n1587_015:0094b23": "定光招手於金地。智者點頭於江陵。只如二具不涉。",
    "X85n1587_015:0094b24": "又作麼生。青山橫谷口。綠水繞江干。衲子須珍重。春",
    "X85n1587_015:0094c01": "風透骨寒　上堂。摩尼珠人不識。如來藏裏親收得。",
    "X85n1587_015:0094c02": "六般神用空不空。一顆圓光色非色。永嘉此語。大似",
    "X85n1587_015:0094c03": "不會洞宗金針玉線之功。正偏回互之旨。今日焦山。",
    "X85n1587_015:0094c04": "亦有舉似。摩尼珠誰不識。竪窮橫徧無倫匹。六門晝",
    "X85n1587_015:0094c05": "夜放光明。輝古耀今囊空色。設有箇漢出來。索取摩",
    "X85n1587_015:0094c06": "尼珠。焦山如何抵對。遂展兩手。下座　師三主焦山。",
    "X85n1587_015:0094c07": "一住弁山。無不以本分事接人。晚年多[口*敕]。庚戌秋逾",
    "X85n1587_015:0094c08": "甚。八月初十。晨起沐浴更衣。眾請說偈。師笑曰。拄杖",
    "X85n1587_015:0094c09": "子早已分付了也。何必臨行而更饒舌。翌日遂逝。塔",
    "X85n1587_015:0094c10": "於黃山之麓。侍讀學士茅元銘。為銘其塔。",
    "X85n1587_015:0094c11": "拙樵堅禪師法嗣",
    "X85n1587_015:0094c12": "揚州平山秋浦澄朗禪師至平山。參拙樵。久嚮高風。",
    "X85n1587_015:0094c13": "趨師一鑑。山目視之曰。汝猶帶苞苴在。師曰。若有即",
    "X85n1587_015:0094c14": "不來也。山曰。前村烟浪裏。別有好商量。師禮拜而出",
    "X85n1587_015:0094c15": "　解制示眾。從前牢關把住。水泄不通。今後鞭杖放",
    "X85n1587_015:0094c16": "開。重門大啟。其把住也。驅耕奪食。休來瞬目揚眉。其",
    "X85n1587_015:0094c17": "放開也。獎愛憐嬰。饒汝轉身吐氣。正當今日。盡十世",
    "X85n1587_015:0094c18": "古今。統無邊剎海。總是汝諸仁一具舊閣閒田。汝欲",
    "X85n1587_015:0094c19": "往東弗於逮。也在裏許。往西瞿耶尼。也在裏許。乃至",
    "X85n1587_015:0094c20": "兜率內院。色究竟天。也在裏許。自餘烏石嶺。望州亭。",
    "X85n1587_015:0094c21": "廬山五老峯。天台石梁橋。無有不在裏許者。諸昆仲。",
    "X85n1587_015:0094c22": "只如古人吹布毛一事。又作麼生。乃拈拄杖云。扶過",
    "X85n1587_015:0094c23": "斷橋水。伴歸明月村。",
    "X85n1587_015:0094c24": "鐵機印禪師法嗣",
    "X85n1587_015:0095a01": "廣陵大聖允超澄輪禪師上堂。咄咄。金剛腦後三",
    "X85n1587_015:0095a02": "斤鐵。油油。細抹春風滾綉毬。也不咄也不油。一箭落",
    "X85n1587_015:0095a03": "雙鵰。原是柵中鵝。",
    "X85n1587_015:0095a04": "竹堂焸禪師法嗣",
    "X85n1587_015:0095a05": "京口五州山無言澄天禪師據室。三世諸佛。累代",
    "X85n1587_015:0095a06": "祖師。闡大機。顯大用。為法為人。選佛選祖。一段秘密",
    "X85n1587_015:0095a07": "公案。已被過量大人註脚了也。",
    "X85n1587_015:0095a08": "廣仁能禪師法嗣",
    "X85n1587_015:0095a09": "京口乳山萬壽中誠智禪師盱縣梁氏子。過京口乳",
    "X85n1587_015:0095a10": "山。聞梵音有感。依廣仁能禪師得度。往池陽九華圓",
    "X85n1587_015:0095a11": "具。江浙間。歷參宗匠。上弁山。依濟舟洮三載。飄然而",
    "X85n1587_015:0095a12": "返。是夕禪窻閉雨。能問。得箇甚麼。師呈偈曰。撲落虗",
    "X85n1587_015:0095a13": "空碎。平教大地沉。可憐蕉葉雨。滴滴故鄉音。能頷之",
    "X85n1587_015:0095a14": "後命繼席　上堂。片雪輕飛大冶爐。不勞更下死工",
    "X85n1587_015:0095a15": "夫。明明拈出當陽看。原是衣中舊日珠。揮拂子云。者",
    "X85n1587_015:0095a16": "裏覷得。本自圓明。那邊放下。了無障礙。向上一路踏",
    "X85n1587_015:0095a17": "翻。直下一機軒豁。既無四賓主可分。何有五君臣可",
    "X85n1587_015:0095a18": "序。只得驅泥牛而出海。春耕紅破落花谿。跨石馬以",
    "X85n1587_015:0095a19": "朝天。曉踏綠開埀柳陌。三世諸佛。到此進步無從。歷",
    "X85n1587_015:0095a20": "代古錐。只好退身有分。祇如不涉進退一句。作麼生",
    "X85n1587_015:0095a21": "道。震威一喝云。擊碎寒潭月。癡猿何處窺。",
    "X85n1587_015:0095a22": "青原下宗鏡十三世",
    "X85n1587_015:0095a23": "焦山濟舟洮禪師法嗣(二人)",
    "X85n1587_015:0095a24": "潤州焦山擔雲清鏡禪師姓吳氏。嘉興海鹽人。少為",
    "X85n1587_015:0095b01": "諸生。能詩。嘗過金粟。閱大般若經。至如來所說十八",
    "X85n1587_015:0095b02": "空。有省。即捨家室。祝髮於海寧慶善寺。受寶華山渾",
    "X85n1587_015:0095b03": "律師戒。參焦山濟舟洮和尚。見一切殿宇禪堂。皆可",
    "X85n1587_015:0095b04": "記憶。如宿世焉。人亦異之　示眾。舉三祖信心銘云。",
    "X85n1587_015:0095b05": "至道無難。維嫌揀擇。但莫憎愛。洞然明白。又舉五祖",
    "X85n1587_015:0095b06": "先為破頭山中栽松道者。嘗請於四祖曰。法道可得",
    "X85n1587_015:0095b07": "聞乎。祖曰。汝已老。脫有聞。其能廣化耶。倘若再來。吾",
    "X85n1587_015:0095b08": "尚可遲汝。師云。大小祖師恁麼說話。且道。是揀擇耶。",
    "X85n1587_015:0095b09": "非揀擇耶。是憎愛耶。非憎愛耶。今請諸兄弟。批判一",
    "X85n1587_015:0095b10": "上看。倘若未能。山僧即為批判去也。卓拄杖下座",
    "X85n1587_015:0095b11": "　示眾。良醫之門足病人。爐鞴之所多鈍鐵。焦山者裏。",
    "X85n1587_015:0095b12": "無禪可參。無法可說。無金剛圈與人跳。無栗棘蓬與",
    "X85n1587_015:0095b13": "人吞。一任弄無星秤子於不波亭上。兩脚踏翻生死",
    "X85n1587_015:0095b14": "海。唱無生曲於三詔坊前。一身挨過是非關。偶爾磕",
    "X85n1587_015:0095b15": "著。自然粉碎了也。設有箇日午打三更。面南看北斗",
    "X85n1587_015:0095b16": "底人到來。但向他道。參乎吾道一以貫之。即今還有",
    "X85n1587_015:0095b17": "知宣尼落處者麼。",
    "X85n1587_015:0095b18": "潤州焦山巨超清恒禪師桐鄉陸氏子。自幼能詩。投",
    "X85n1587_015:0095b19": "海寧慶善寺脫白。造隆覓岫雯律師圓具。因閱壇經",
    "X85n1587_015:0095b20": "不思善不思惡語。知有宗門中事。即登焦山。參濟舟",
    "X85n1587_015:0095b21": "洮。濟問。何處來。師云浙江。濟云。曾過滸墅關麼。師云",
    "X85n1587_015:0095b22": "曾過。濟云。把將公驗來。師無對。自此親炙數載。得蒙",
    "X85n1587_015:0095b23": "印可。乾隆五十二年。遂繼焉　解制小參。春風漸和。",
    "X85n1587_015:0095b24": "春日漸長。時節若至。其理自彰。龍潭吹滅紙燈。德山",
    "X85n1587_015:0095c01": "隔江招手。雪峯九上洞山。玄沙[祝/土]破指頭。以至鴉鳴",
    "X85n1587_015:0095c02": "鵲噪。無非時節因緣。便可洞明者事。今當九旬期滿。",
    "X85n1587_015:0095c03": "聖制圓成。山門頭布袋阿師。呵呵大笑。且道。笑箇甚",
    "X85n1587_015:0095c04": "麼。人說今年勝舊年。上元定是正月半　佛誕上堂。",
    "X85n1587_015:0095c05": "麻三斤總沒交涉。乾矢橛貨真價實。三十二相殿裏",
    "X85n1587_015:0095c06": "底。橫三竪四。杖林山下竹筋鞭。七長八短。下兜率降",
    "X85n1587_015:0095c07": "皇宮。妄想執著。覩明星成正覺。執著妄想。城東老母",
    "X85n1587_015:0095c08": "不欲見。趙州老漢不喜聞。丹霞燒取舍利。雲門一棒",
    "X85n1587_015:0095c09": "打殺。仔細檢點將來。却是汾陽道的　結夏小參。焦",
    "X85n1587_015:0095c10": "山今年結夏。兩袖清風依舊。心將江水俱清。人與綠",
    "X85n1587_015:0095c11": "楊共瘦。來者湖北湖南。住者山東山右。犀牛扇子。一",
    "X85n1587_015:0095c12": "人一把。梅花紙帳。月明如晝。興來時。竹裏高吟山鳥",
    "X85n1587_015:0095c13": "驚。雲起處。窻前落筆龍蛇走。非仙非佛。亦經亦呪。有",
    "X85n1587_015:0095c14": "人驀地相逢。一時識也難透。若問此中消息。正是楝"
}