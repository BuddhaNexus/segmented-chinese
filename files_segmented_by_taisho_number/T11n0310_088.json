{
    "T11n0310_088:0501b09": "大寶積經卷第八十八",
    "T11n0310_088:0501b11": "元魏優禪尼國王子月婆首那譯",
    "T11n0310_088:0501b12": "23 摩訶迦葉會1摩訶迦葉會第二十三之一",
    "T11n0310_088:0501b13": "如是我聞：一時婆伽婆在舍婆提城祇樹給",
    "T11n0310_088:0501b14": "孤獨園，與大比丘僧五千人俱，菩薩摩訶薩",
    "T11n0310_088:0501b15": "八千人俱。",
    "T11n0310_088:0501b16": "其名曰：文殊師利菩薩、觀世音菩薩、大勢至",
    "T11n0310_088:0501b17": "菩薩、德藏菩薩、彌勒菩薩，如是等菩薩摩",
    "T11n0310_088:0501b18": "訶薩而為上首。",
    "T11n0310_088:0501b19": "爾時世尊與百千大眾恭敬圍遶而為說法。",
    "T11n0310_088:0501b20": "爾時摩訶迦葉在大眾中，從坐而起，偏袒右",
    "T11n0310_088:0501b21": "肩右膝著地，合掌恭敬白佛言：「世尊！我欲",
    "T11n0310_088:0501b22": "少問如來、應、正遍知，若佛聽許乃敢諮問。」佛",
    "T11n0310_088:0501b23": "告迦葉：「恣汝所問。如來悉能為汝分別，斷",
    "T11n0310_088:0501b24": "汝疑心令得歡喜。」",
    "T11n0310_088:0501b25": "爾時摩訶迦葉白佛言：「世尊！若有善男子善",
    "T11n0310_088:0501b26": "女人欲求涅槃，於正法中出家，當云何學？云",
    "T11n0310_088:0501b27": "何行？云何修觀？」爾時世尊告摩訶迦葉：「善",
    "T11n0310_088:0501b28": "哉善哉。迦葉！汝今善能問於如來如是之義。",
    "T11n0310_088:0501b29": "如汝所問，為利一切諸天世人令得安樂。汝",
    "T11n0310_088:0501c01": "今諦聽善思念之，吾當為汝分別解說。」爾時",
    "T11n0310_088:0501c02": "摩訶迦葉白佛言：「世尊！如是。願樂欲聞。」佛",
    "T11n0310_088:0501c03": "告迦葉：「善男子善女人欲求涅槃，於正法中",
    "T11n0310_088:0501c04": "出家，應學淨戒，具律儀戒，具正法教，於清",
    "T11n0310_088:0501c05": "淨戒微細不犯，應如是學。隨順正法離諂曲",
    "T11n0310_088:0501c06": "心，遠離貪欲具足慚愧，常畏生死樂求遠離，",
    "T11n0310_088:0501c07": "厭離生死常念涅槃。若在樹下、若山巖間、若",
    "T11n0310_088:0501c08": "在靜室、若在窟中，初修正意，念於如來、應、",
    "T11n0310_088:0501c09": "正遍知、明行足、善逝、世間解、無上士、調御丈夫、",
    "T11n0310_088:0501c10": "天人師、佛、婆伽婆，生具足種姓、具足善根，",
    "T11n0310_088:0501c11": "具足無量淨戒、無量三昧、無量智慧、無量",
    "T11n0310_088:0501c12": "解脫、無量解脫知見，具足一切無邊佛法不",
    "T11n0310_088:0501c13": "可思議，具足無等無邊功德。實語真語，所言",
    "T11n0310_088:0501c14": "無二不誑眾生。為大醫王能拔毒箭，為不請",
    "T11n0310_088:0501c15": "友具大慈悲，為大導師說甚深法令入甚深，",
    "T11n0310_088:0501c16": "說寂滅法令得寂滅。空無眾生、無相斷相、無",
    "T11n0310_088:0501c17": "願離願、無有戲論離諸戲論，甚深難見難覺。",
    "T11n0310_088:0501c18": "其性遠離，離於有無，無行斷行、無說離說。",
    "T11n0310_088:0501c19": "無相平等，離垢清淨無取無捨，能滅諸苦、能",
    "T11n0310_088:0501c20": "斷渴愛令至涅槃。迦葉！比丘如是一日若過",
    "T11n0310_088:0501c21": "一日，在於靜室心念如來，作是思念：『我得",
    "T11n0310_088:0501c22": "人身，得出家道，得比丘法，親近如來，不應",
    "T11n0310_088:0501c23": "懈怠。所以者何？於此修戒當得道果。以是",
    "T11n0310_088:0501c24": "因緣於未來世，若佛出世當得見佛，佛出世",
    "T11n0310_088:0501c25": "難如優曇花。』迦葉！比丘修行應學慧命須",
    "T11n0310_088:0501c26": "菩提之所修行。「迦葉！如來、應、正遍知難得見",
    "T11n0310_088:0501c27": "聞，於正法中而得出家，具比丘戒甚為希有。",
    "T11n0310_088:0501c28": "善男子善女人於正法中出家者，為二事故。",
    "T11n0310_088:0501c29": "何等為二？一者為現得道果故，二者為見未",
    "T11n0310_088:0502a01": "來佛故。迦葉！有諸癡人，受著袈裟違背如",
    "T11n0310_088:0502a02": "來，自謂我得道果聖人。是人若在靜室、若",
    "T11n0310_088:0502a03": "在窟中，貪心思念：『一切施主施我衣鉢。』作",
    "T11n0310_088:0502a04": "如是念：『如來不知我、不覺我、不見我。』迦葉！",
    "T11n0310_088:0502a05": "比丘若在靜室、若在窟中，若行若坐若臥，若",
    "T11n0310_088:0502a06": "念貪欲、若念瞋恚及餘種種諸惡覺觀。隨",
    "T11n0310_088:0502a07": "所住處，其中諸神知彼比丘，心生愁憂作",
    "T11n0310_088:0502a08": "如是念：『此諸比丘非法非宜。於正法中得出",
    "T11n0310_088:0502a09": "家已，思惟如是不善之法。』迦葉！彼諸神等",
    "T11n0310_088:0502a10": "知彼比丘，各作方便令不安隱。迦葉！彼諸",
    "T11n0310_088:0502a11": "天神以少善根得少智慧尚知他心，況復如",
    "T11n0310_088:0502a12": "來百千萬億阿僧祇劫具行智慧？迦葉！如",
    "T11n0310_088:0502a13": "來無所不知、無所不見、無所不覺、無所不",
    "T11n0310_088:0502a14": "證。迦葉！如來具足無礙智慧，於三世法皆",
    "T11n0310_088:0502a15": "悉了知。是故迦葉！善男子善女人於正法中",
    "T11n0310_088:0502a16": "得出家者，應作是念：『諸佛如來悉知我心，",
    "T11n0310_088:0502a17": "十方世界現在諸佛亦知我心，莫於佛法作",
    "T11n0310_088:0502a18": "沙門賊。』迦葉！云何名沙門賊？沙門賊有四",
    "T11n0310_088:0502a19": "種。何等為四？迦葉！若有比丘整理法服，似",
    "T11n0310_088:0502a20": "像比丘而破禁戒作不善法，是名第一沙門",
    "T11n0310_088:0502a21": "之賊。二者於日暮後其心思惟不善之法，是",
    "T11n0310_088:0502a22": "名第二沙門之賊。三者未得聖果，自知凡夫，",
    "T11n0310_088:0502a23": "為利養故自稱我得阿羅漢果，是名第三沙",
    "T11n0310_088:0502a24": "門之賊。四者自讚毀他，是名第四沙門之賊。",
    "T11n0310_088:0502a25": "迦葉！是名四種沙門之賊。迦葉！譬如有人",
    "T11n0310_088:0502a26": "具大勢力，於閻浮提一切眾生所有珍寶，金",
    "T11n0310_088:0502a27": "銀琉璃真珠珊瑚虎珀等寶，刀杖加害皆悉",
    "T11n0310_088:0502a28": "奪取。迦葉！於汝意云何？此人得罪寧為多",
    "T11n0310_088:0502a29": "不？」迦葉白佛言：「甚多。世尊！」佛告迦葉：「若有",
    "T11n0310_088:0502b01": "凡夫未得聖果，自知凡夫，為利養故自稱",
    "T11n0310_088:0502b02": "我得須陀洹果，若受一食，罪多於彼。」爾時摩",
    "T11n0310_088:0502b03": "訶迦葉白佛言：「希有世尊！如來說此律儀之",
    "T11n0310_088:0502b04": "法，誰聞此法未得聖果自說得道受一盞",
    "T11n0310_088:0502b05": "水。」佛告迦葉：「如是如是，如汝所說。若欲離",
    "T11n0310_088:0502b06": "生死者，應如是行，如救頭燃。迦葉！若復有",
    "T11n0310_088:0502b07": "人身具大力，於四天下眾生資身之具，加以",
    "T11n0310_088:0502b08": "刀杖悉皆奪取。迦葉！於意云何？彼人以此",
    "T11n0310_088:0502b09": "劫奪因緣，得罪多不？」迦葉白佛：「甚多。世尊！",
    "T11n0310_088:0502b10": "甚多。善逝！」佛告迦葉：「若凡夫人未得聖果，為",
    "T11n0310_088:0502b11": "利養故自稱我得斯陀含果，受一食施，罪多",
    "T11n0310_088:0502b12": "於彼。迦葉！若復有人於千世界所有眾生一",
    "T11n0310_088:0502b13": "切資具，金銀琉璃真珠珂貝虎珀珊瑚種種",
    "T11n0310_088:0502b14": "諸寶，無價寶衣騎乘宮殿飲食之具，刀杖",
    "T11n0310_088:0502b15": "加害悉皆劫奪。迦葉！於意云何？彼人以是",
    "T11n0310_088:0502b16": "劫害因緣，得罪多不？」迦葉白佛：「甚多。世尊！",
    "T11n0310_088:0502b17": "甚多。善逝！」佛告迦葉：「若有眾生未得聖果，自",
    "T11n0310_088:0502b18": "知凡夫，為利養故自稱我得阿那含果，受",
    "T11n0310_088:0502b19": "人信施乃至一食，罪多於彼。迦葉！若復有人",
    "T11n0310_088:0502b20": "身具大力，於中千世界一切眾生，若天、龍、夜",
    "T11n0310_088:0502b21": "叉、乾闥婆、阿修羅、迦樓羅、緊那羅、摩睺羅伽、人",
    "T11n0310_088:0502b22": "非人等一切樂具，刀杖加害悉皆劫奪。迦",
    "T11n0310_088:0502b23": "葉！於意云何？彼人以是加害因緣，得罪多",
    "T11n0310_088:0502b24": "不？」迦葉白佛：「甚多。世尊！甚多。善逝！」佛告迦",
    "T11n0310_088:0502b25": "葉：「若有眾生未得聖果，自知凡夫，為利養",
    "T11n0310_088:0502b26": "故自稱我得阿羅漢果，受人信施乃至一食，",
    "T11n0310_088:0502b27": "罪多於彼。迦葉！寧奪三千大千世界眾生一",
    "T11n0310_088:0502b28": "切樂具，不應自稱我得聖果，受人信施乃至",
    "T11n0310_088:0502b29": "一食。迦葉！我觀沙門法中，更無有罪重於",
    "T11n0310_088:0502c01": "妄稱得聖果者。「迦葉！聲聞之人有四惡欲。何",
    "T11n0310_088:0502c02": "等為四？一者求見未來世佛，二者求作轉輪",
    "T11n0310_088:0502c03": "聖王，三者願生剎利大姓，四者願生婆羅門",
    "T11n0310_088:0502c04": "大姓。是名四種惡欲。若有所求乃至涅槃，亦",
    "T11n0310_088:0502c05": "名惡欲，是名如來祕密之說。迦葉！聲聞之",
    "T11n0310_088:0502c06": "人有四種性，於一切時一切事所不應作。何",
    "T11n0310_088:0502c07": "等為四？一者著我，二者著人，三者犯戒，四",
    "T11n0310_088:0502c08": "者求未來佛法。此四種性，聲聞之人於一",
    "T11n0310_088:0502c09": "切時一切事所不應作。迦葉！若有沙門婆",
    "T11n0310_088:0502c10": "羅門持淨戒者，我為彼說阿耨多羅三藐三",
    "T11n0310_088:0502c11": "菩提，終不為彼惡欲人說。為持戒人心不諂",
    "T11n0310_088:0502c12": "曲求涅槃者，令其安隱是故為說。迦葉！我",
    "T11n0310_088:0502c13": "今更說，令諸行者聞已歡喜。迦葉！若復有",
    "T11n0310_088:0502c14": "人以一切樂具供養四天下一切眾生，若一",
    "T11n0310_088:0502c15": "劫若減一劫。迦葉！若復有人以一器水施",
    "T11n0310_088:0502c16": "於持戒正命之人。彼善男子善女人，所得功",
    "T11n0310_088:0502c17": "德勝前布施無量無邊。迦葉！是惡欲人若",
    "T11n0310_088:0502c18": "受人施，傷害於人過於一切惡友怨敵。迦葉！",
    "T11n0310_088:0502c19": "出家之人微細煩惱，復有四種。具彼煩惱，如",
    "T11n0310_088:0502c20": "負重擔入於地獄。何等為四？一者見他得利",
    "T11n0310_088:0502c21": "心生嫉妬，二者聞經禁戒而反毀犯，三者違",
    "T11n0310_088:0502c22": "反佛語覆藏不悔，四者自知犯戒受他信施。",
    "T11n0310_088:0502c23": "迦葉！是名四種微細煩惱。出家之人具此煩",
    "T11n0310_088:0502c24": "惱，如負重擔入於地獄。迦葉！有四種相似",
    "T11n0310_088:0502c25": "沙門。何等為四？一者惡戒，二者我見，三者",
    "T11n0310_088:0502c26": "誹謗正法，四者斷見。是名四種相似沙門。迦",
    "T11n0310_088:0502c27": "葉！出家之人有四放逸，入於地獄。何等為四？",
    "T11n0310_088:0502c28": "一者多聞放逸，自恃多聞而生放逸。二者利",
    "T11n0310_088:0502c29": "養放逸，得利養故而生放逸。三者親友放逸，",
    "T11n0310_088:0503a01": "依恃親友而生放逸。四者頭陀放逸，自恃頭",
    "T11n0310_088:0503a02": "陀自高毀人。是則名曰四種放逸。迦葉！出家",
    "T11n0310_088:0503a03": "之人具四放逸，墮於地獄。」",
    "T11n0310_088:0503a04": "爾時摩訶迦葉白佛言：「世尊！當來末世後五",
    "T11n0310_088:0503a05": "百歲，有相似沙門，身被袈裟，毀滅如來無",
    "T11n0310_088:0503a06": "量阿僧祇劫所修集阿耨多羅三藐三菩提。」",
    "T11n0310_088:0503a07": "爾時世尊告摩訶迦葉：「汝莫以此問於如來。",
    "T11n0310_088:0503a08": "何以故？迦葉！彼愚癡人實有過惡，如來不",
    "T11n0310_088:0503a09": "說。以惡欲故，其心妄執邪行諂曲，一切魔",
    "T11n0310_088:0503a10": "事皆悉信受。彼愚癡人實有過惡，如來不說。」",
    "T11n0310_088:0503a11": "爾時摩訶迦葉白佛言：「世尊！唯願如來久",
    "T11n0310_088:0503a12": "住世間為我說法。」佛告迦葉：「如來不久當般",
    "T11n0310_088:0503a13": "涅槃。」迦葉白佛言：「世尊！唯願世尊住世一",
    "T11n0310_088:0503a14": "劫、若減一劫，守護正法。」爾時世尊告摩訶",
    "T11n0310_088:0503a15": "迦葉：「彼諸癡人，假使千佛出興於世，種種",
    "T11n0310_088:0503a16": "神通說法教化彼愚癡人，於彼惡欲不可令",
    "T11n0310_088:0503a17": "息。迦葉！當來末世後五百歲，有諸眾生具",
    "T11n0310_088:0503a18": "足善根其心清淨，能報佛恩守護我法。」爾時",
    "T11n0310_088:0503a19": "摩訶迦葉白佛言：「世尊！我寧頂戴四大天下",
    "T11n0310_088:0503a20": "一切眾生、山河石壁城邑聚落，滿於一劫若",
    "T11n0310_088:0503a21": "減一劫，不能聞彼愚癡眾生不信之音。世尊！",
    "T11n0310_088:0503a22": "我寧坐於一胡麻上，滿於一劫若減一劫，不",
    "T11n0310_088:0503a23": "能聞彼不信癡人破戒之音。世尊！我寧在於",
    "T11n0310_088:0503a24": "大劫火中，若行若立若坐若臥百千億歲，不",
    "T11n0310_088:0503a25": "能聞彼不信癡人破戒之音。世尊！我寧受於",
    "T11n0310_088:0503a26": "一切眾生瞋恚罵辱撾打加害，不能聞彼不",
    "T11n0310_088:0503a27": "信癡人偷法大賊毀禁之聲。世尊！我修少行",
    "T11n0310_088:0503a28": "智慧微淺，如是重擔我不能堪。世尊！唯有",
    "T11n0310_088:0503a29": "菩薩堪能荷負如斯重擔。世尊！我於此中",
    "T11n0310_088:0503b01": "欲說譬喻。世尊！譬如有人年耆極老年百",
    "T11n0310_088:0503b02": "二十，身癭長病臥在床席不能起止。時有",
    "T11n0310_088:0503b03": "一人巨富饒財，齎持珍寶至病人所，而語之",
    "T11n0310_088:0503b04": "言：『我有緣事當至他方。以寶相寄，為我守護。",
    "T11n0310_088:0503b05": "或十年還、若二十年，待我還時，汝當歸我。』彼",
    "T11n0310_088:0503b06": "老病人臥在床席，無有子息唯獨一身。彼人",
    "T11n0310_088:0503b07": "去已未久之間，時彼病人困至命終，所寄",
    "T11n0310_088:0503b08": "財物悉皆散失，彼人行還求索無所。世尊！聲",
    "T11n0310_088:0503b09": "聞之人亦復如是，智慧微淺修行甚少又無",
    "T11n0310_088:0503b10": "伴侶，不能久住在於世間。若付正法，不久散",
    "T11n0310_088:0503b11": "滅。」爾時世尊讚迦葉言：「善哉善哉。迦葉！我",
    "T11n0310_088:0503b12": "已了知而故付汝，令彼癡人得聞此已，生於",
    "T11n0310_088:0503b13": "悔心。」爾時摩訶迦葉白佛言：「世尊！我今更",
    "T11n0310_088:0503b14": "欲說第二喻。世尊！譬如有人身力盛壯無諸",
    "T11n0310_088:0503b15": "患苦離一切病，壽命無量百千萬歲，生大種",
    "T11n0310_088:0503b16": "姓具足財寶，善持淨戒、有大慈悲、內懷歡",
    "T11n0310_088:0503b17": "喜，能捨一切眾生煩惱。其心勇猛，利益多人",
    "T11n0310_088:0503b18": "令得安樂，利益天人。時有一人齎持寶物",
    "T11n0310_088:0503b19": "來至其所，而語之言：『我有緣事當至他方。以",
    "T11n0310_088:0503b20": "寶相寄，當好守護。若十年還、若二十年，待",
    "T11n0310_088:0503b21": "我來時，當見相還。』其人得寶藏積守護，彼人",
    "T11n0310_088:0503b22": "行還即便歸之。世尊！菩薩摩訶薩亦復如是，",
    "T11n0310_088:0503b23": "若以法寶付諸菩薩，無量千億那由他劫終",
    "T11n0310_088:0503b24": "無失壞，利益無量無邊眾生，不斷佛種、不斷",
    "T11n0310_088:0503b25": "法輪、僧寶具足。世尊！如是之事我不能持，",
    "T11n0310_088:0503b26": "唯有菩薩乃能堪受。世尊！此彌勒菩薩摩訶",
    "T11n0310_088:0503b27": "薩俱在此會，如來付之，於當來世後五百歲",
    "T11n0310_088:0503b28": "法欲滅時，如來無量阿僧祇劫所集阿耨多",
    "T11n0310_088:0503b29": "羅三藐三菩提法，悉能守護流演廣說。何以",
    "T11n0310_088:0503c01": "故？世尊！此彌勒菩薩摩訶薩，於當來世當",
    "T11n0310_088:0503c02": "證如來阿耨多羅三藐三菩提。世尊！譬如國",
    "T11n0310_088:0503c03": "王第一太子灌頂受位，當為王事如法治世，",
    "T11n0310_088:0503c04": "王諸群臣悉皆朝宗。世尊！彌勒菩薩摩訶薩",
    "T11n0310_088:0503c05": "亦復如是，治法王位守護正法。」爾時世尊讚",
    "T11n0310_088:0503c06": "摩訶迦葉：「善哉善哉。如汝所說。」爾時世尊",
    "T11n0310_088:0503c07": "即申右手，猶如金色微妙光明，無量阿僧祇",
    "T11n0310_088:0503c08": "劫善根所集，其指掌色猶如蓮花，以摩彌勒",
    "T11n0310_088:0503c09": "菩薩摩訶薩頂。作如是言：「彌勒！我付囑汝，",
    "T11n0310_088:0503c10": "當來末世後五百歲正法滅時，汝當守護佛",
    "T11n0310_088:0503c11": "法僧寶，莫令斷絕。」爾時如來申金色手摩",
    "T11n0310_088:0503c12": "彌勒菩薩頂時，於此三千大千世界六種震",
    "T11n0310_088:0503c13": "動，光明遍滿三千大千世界。爾時地天及虛",
    "T11n0310_088:0503c14": "空天，上至阿迦膩吒天，悉皆合掌白彌勒",
    "T11n0310_088:0503c15": "菩薩摩訶薩言：「如來以法付囑聖者，唯願聖",
    "T11n0310_088:0503c16": "者為利一切諸天人故受此正法。」爾時彌",
    "T11n0310_088:0503c17": "勒菩薩從坐而起，偏袒右肩右膝著地，合",
    "T11n0310_088:0503c18": "掌恭敬白佛言：「世尊！我為利益一一眾生，尚",
    "T11n0310_088:0503c19": "受無量億劫之苦，況復如來付我正法而當",
    "T11n0310_088:0503c20": "不受？世尊！我今受持，於當來世演說如來",
    "T11n0310_088:0503c21": "無量阿僧祇劫所集阿耨多羅三藐三菩提。」",
    "T11n0310_088:0503c22": "彌勒菩薩說此語時，三千大千世界六種震",
    "T11n0310_088:0503c23": "動。爾時彌勒菩薩摩訶薩復白佛言：「世尊！",
    "T11n0310_088:0503c24": "不應於餘眾生而起諍論及增上慢。何以故？",
    "T11n0310_088:0503c25": "世尊！正事業者，謂護正法。世尊！若聲聞辟",
    "T11n0310_088:0503c26": "支佛，不能荷負菩薩重擔。」爾時世尊讚彌",
    "T11n0310_088:0503c27": "勒菩薩摩訶薩言：「善哉善哉。彌勒！如汝今",
    "T11n0310_088:0503c28": "日至於我前作師子吼，受持守護如來正法。",
    "T11n0310_088:0503c29": "如是恒河沙等過去諸佛前諸大菩薩，亦復",
    "T11n0310_088:0504a01": "如是作師子吼守護正法。」爾時彌勒菩薩摩",
    "T11n0310_088:0504a02": "訶薩白佛言：「世尊！唯願世尊說當來世愚",
    "T11n0310_088:0504a03": "癡人輩，自稱菩薩、自稱沙門，為名利故惱",
    "T11n0310_088:0504a04": "亂施主知識親屬。唯願世尊說其過惡。何以",
    "T11n0310_088:0504a05": "故？若世尊說其過惡，我得聞已自攝心行。",
    "T11n0310_088:0504a06": "彼愚癡人聞如來說，或得信解如來知我、如",
    "T11n0310_088:0504a07": "來覺我。」爾時世尊告彌勒言：「善哉！諦聽，善",
    "T11n0310_088:0504a08": "思念之，當為汝說彼癡人過。彌勒！當來末",
    "T11n0310_088:0504a09": "世後五百歲，有諸眾生自稱說言我是菩薩。",
    "T11n0310_088:0504a10": "彼諸惡欲我今說之。彌勒！具四法者自稱菩",
    "T11n0310_088:0504a11": "薩。何等為四？一者求利養，二者求名聞，三",
    "T11n0310_088:0504a12": "者諂曲，四者邪命。彌勒！具此四法，是故自",
    "T11n0310_088:0504a13": "稱我是菩薩。」佛告彌勒：「當來末世後五百歲，",
    "T11n0310_088:0504a14": "自稱菩薩而行狗法。彌勒！譬如有狗前至",
    "T11n0310_088:0504a15": "他家，見後狗來，心生瞋嫉嘊喍吠之，內心起",
    "T11n0310_088:0504a16": "想謂是我家。」佛告彌勒：「當來末世後五百歲，",
    "T11n0310_088:0504a17": "亦復如是。自稱菩薩行於狗法，至他施主家",
    "T11n0310_088:0504a18": "中生己家想，既起此想便生貪著。前至他",
    "T11n0310_088:0504a19": "家見後比丘，瞋目視之心生嫉恚，而起鬪諍",
    "T11n0310_088:0504a20": "互相誹謗言：『某甲比丘有如是過。某甲比丘",
    "T11n0310_088:0504a21": "有如是過。汝莫親近某甲比丘。汝若親近某",
    "T11n0310_088:0504a22": "甲比丘，則為眾人之所輕賤，增長罪垢。』如",
    "T11n0310_088:0504a23": "是之人心生嫉妬，行餓鬼因貧賤之因。為自",
    "T11n0310_088:0504a24": "活故，妄稱己身以為菩薩。為衣食故，讚歎如",
    "T11n0310_088:0504a25": "來智慧功德，令餘眾生生於信仰，內自犯戒",
    "T11n0310_088:0504a26": "惡欲惡行。」佛告彌勒：「汝觀來世，有如是等",
    "T11n0310_088:0504a27": "大怖畏事。師子之獸應師子吼作師子業，",
    "T11n0310_088:0504a28": "非野干鳴作野干業，讚歎能捨一切財物而",
    "T11n0310_088:0504a29": "自慳悋不能離貪，讚歎慈愍自行瞋恚，讚歎",
    "T11n0310_088:0504b01": "忍辱自行不忍，讚歎四攝自不能行布施愛",
    "T11n0310_088:0504b02": "語利益同事，但有言語而不能學樂精進菩",
    "T11n0310_088:0504b03": "薩之行。「彌勒！往昔過去無量無邊不可稱計",
    "T11n0310_088:0504b04": "不可思議阿僧祇劫，爾時有佛，號曰智上如",
    "T11n0310_088:0504b05": "來、應供、正遍知、明行足、善逝、世間解、無上士、調",
    "T11n0310_088:0504b06": "御丈夫、天人師、佛、婆伽婆。彌勒！彼佛出於五",
    "T11n0310_088:0504b07": "濁惡世。時佛法中有一菩薩比丘名樂精進，",
    "T11n0310_088:0504b08": "具足念慧，少欲知足順如來教，遊諸村邑為",
    "T11n0310_088:0504b09": "人說法，國王大臣一切人民之所知識尊重",
    "T11n0310_088:0504b10": "恭敬。時彼比丘欲入城邑先自觀察，若得",
    "T11n0310_088:0504b11": "尊重愛語讚歎，然後入城。復遊邪見不信之",
    "T11n0310_088:0504b12": "處，於彼不得善語供養，唯得瞋恚罵詈撾打。",
    "T11n0310_088:0504b13": "而彼比丘被忍辱鎧，安住大悲不捨眾生，亦",
    "T11n0310_088:0504b14": "不瞋恚不生悔心。彌勒！樂精進菩薩所化眾",
    "T11n0310_088:0504b15": "生，悉為比丘而作施主，奉施衣食臥具湯藥。」",
    "T11n0310_088:0504b16": "佛告彌勒：「於意云何？時彼比丘不至餘家。有",
    "T11n0310_088:0504b17": "嫉妬不？」彌勒白佛：「不也。世尊！」佛告彌勒：「汝",
    "T11n0310_088:0504b18": "觀樂精進菩薩利益之心，少欲知足大悲觀",
    "T11n0310_088:0504b19": "察，城邑聚落不得食處則止不入。化邪見",
    "T11n0310_088:0504b20": "人，為餘比丘而作檀越，更不重入。化諸邪",
    "T11n0310_088:0504b21": "見不信之處，令其正信，瞋恚打罵心不瞋",
    "T11n0310_088:0504b22": "恨。如是彌勒！過去之世諸大菩薩入於村",
    "T11n0310_088:0504b23": "邑，為化眾生不為自活。彌勒！莫作異觀。爾",
    "T11n0310_088:0504b24": "時樂精進菩薩豈異人乎？我身是也。彌勒！",
    "T11n0310_088:0504b25": "是故菩薩若入村邑欲化眾生，當學樂精進",
    "T11n0310_088:0504b26": "菩薩摩訶薩。復應學餘大菩薩行，莫學狗法。」",
    "T11n0310_088:0504b27": "佛告彌勒：「當來末世後五百歲，有諸比丘自",
    "T11n0310_088:0504b28": "言菩薩，為衣食故入於聚落，不為教化眾生",
    "T11n0310_088:0504b29": "入於聚落，唯為財物遞相誹謗。自得便喜，見",
    "T11n0310_088:0504c01": "他得利愁憂瞋恚。自求不得便生愁憂，見他",
    "T11n0310_088:0504c02": "不得便生歡喜。彌勒！汝觀彼人如是顛倒。為",
    "T11n0310_088:0504c03": "菩薩法，所有樂具應悉捨與一切眾生。何以",
    "T11n0310_088:0504c04": "故？以大悲心故發廣大願，令諸眾生悉得樂",
    "T11n0310_088:0504c05": "故。彌勒！譬如長者居士唯有一子，顏貌端",
    "T11n0310_088:0504c06": "正，敬順父命，愛之甚重。以少因緣繫在牢",
    "T11n0310_088:0504c07": "獄。父時聞之親自入獄。彌勒！於汝意云何？",
    "T11n0310_088:0504c08": "如是長者入於牢獄為何事故？」彌勒菩薩",
    "T11n0310_088:0504c09": "白佛言：「世尊！為見子故入於獄中求出解",
    "T11n0310_088:0504c10": "脫。」佛告彌勒：「言牢獄者，即是生死。長者居",
    "T11n0310_088:0504c11": "士，喻諸菩薩。言一子者，如諸菩薩摩訶薩於",
    "T11n0310_088:0504c12": "諸眾生如一子想。彌勒！如彼長者居士入",
    "T11n0310_088:0504c13": "於牢獄為見其子愍而救之。菩薩摩訶薩亦",
    "T11n0310_088:0504c14": "復如是，入於聚落，不為飲食衣服臥具，為",
    "T11n0310_088:0504c15": "化眾生令得解脫。」佛告彌勒：「當來末世後五",
    "T11n0310_088:0504c16": "百歲，有諸比丘，不修身、不修心、不修戒、不",
    "T11n0310_088:0504c17": "修慧。彼諸比丘入於聚落，持諸香花與人作",
    "T11n0310_088:0504c18": "信，以求衣服臥具飲食。」佛告彌勒：「比丘之",
    "T11n0310_088:0504c19": "法，不應如是作下賤業入於村邑。若入村邑，",
    "T11n0310_088:0504c20": "應為求法、求善知識，莫懷諂曲、莫起憍慢，應",
    "T11n0310_088:0504c21": "作法語，莫說世事、莫說田宅苦樂得失、王",
    "T11n0310_088:0504c22": "事賊事、城邑聚落軍眾之事、莫說男女婚會",
    "T11n0310_088:0504c23": "之事，唯應說法，讚佛功德、歎說正法、歎說聖",
    "T11n0310_088:0504c24": "僧，說於布施持戒忍辱精進禪定智慧之法。」",
    "T11n0310_088:0504c25": "佛告彌勒：「若滿三千大千世界珍寶樂具，若",
    "T11n0310_088:0504c26": "善男子善女人以此珍寶樂具施諸眾生。若",
    "T11n0310_088:0504c27": "有善男子善女人為他人說一四句偈，令其",
    "T11n0310_088:0504c28": "得聞。彼善男子善女人所得功德，勝前功德",
    "T11n0310_088:0504c29": "無量無邊阿僧祇數。」佛告彌勒：「觀此比丘入",
    "T11n0310_088:0505a01": "於村邑有大利益。彌勒！若入城邑，勿得遠",
    "T11n0310_088:0505a02": "離讚歎三寶論說世事。何以故？彌勒！若金",
    "T11n0310_088:0505a03": "銀琉璃真珠馬瑙珊瑚諸寶及諸樂具，不能",
    "T11n0310_088:0505a04": "令人離於生老病死憂悲苦惱。彌勒！唯有正",
    "T11n0310_088:0505a05": "法能大利益，離於生老病死憂悲苦惱，是名",
    "T11n0310_088:0505a06": "如來微密之法。」爾時世尊而說頌曰：",
    "T11n0310_088:0505a07": "「三千大千界，　　珍寶滿其中，",
    "T11n0310_088:0505a08": "以此用布施，　　所得功德少；",
    "T11n0310_088:0505a09": "若說一偈法，　　功德為甚多。",
    "T11n0310_088:0505a10": "三界諸樂具，　　盡持施一人，",
    "T11n0310_088:0505a11": "不如一偈施，　　功德為最勝；",
    "T11n0310_088:0505a12": "此功德勝彼，　　能離諸苦惱。」",
    "T11n0310_088:0505a13": "佛告彌勒：「若有菩薩摩訶薩以滿無邊世界",
    "T11n0310_088:0505a14": "珍寶施諸佛如來。若有菩薩以大悲心為",
    "T11n0310_088:0505a15": "一眾生說四句偈，功德勝彼。」爾時世尊而",
    "T11n0310_088:0505a16": "說頌曰：",
    "T11n0310_088:0505a17": "「若恒沙世界，　　珍寶滿其中，",
    "T11n0310_088:0505a18": "以施諸如來，　　不如一法施。",
    "T11n0310_088:0505a19": "施寶福雖多，　　不及一法施，",
    "T11n0310_088:0505a20": "一偈福尚勝，　　況多難思議。」",
    "T11n0310_088:0505a21": "爾時世尊告彌勒菩薩言：「彌勒！如來有光，",
    "T11n0310_088:0505a22": "名曰一切功德莊嚴，在右掌中。我以此光，能",
    "T11n0310_088:0505a23": "令三千大千世界眾生所須一切樂具悉皆",
    "T11n0310_088:0505a24": "充足，須食與食、須飲與飲、須衣與衣、須乘與",
    "T11n0310_088:0505a25": "乘、須寶與寶，如是等事我悉能與。彌勒！一",
    "T11n0310_088:0505a26": "切眾生雖得此樂，於生死中不能解脫。彌勒！",
    "T11n0310_088:0505a27": "是故如來不施眾生世間樂具，但與出世無",
    "T11n0310_088:0505a28": "上法寶，眾生聞已畢竟離苦。是故彌勒！汝",
    "T11n0310_088:0505a29": "等悉應學於如來無上法施，莫重世間資生",
    "T11n0310_088:0505b01": "施也。彌勒！當來末世後五百歲正法滅時，有",
    "T11n0310_088:0505b02": "諸比丘自稱菩薩，身作不善、口作不善、意",
    "T11n0310_088:0505b03": "作不善，身犯禁戒、口犯禁戒、意犯禁戒，造",
    "T11n0310_088:0505b04": "不善業，無沙門果。彌勒！我為發菩提心善",
    "T11n0310_088:0505b05": "男子善女人說菩薩善根，不墮地獄、畜生、餓",
    "T11n0310_088:0505b06": "鬼及餘難處。善男子善女人應勤精進，具足",
    "T11n0310_088:0505b07": "慚愧，常畏生死，諸有生處常懷怖畏，我當",
    "T11n0310_088:0505b08": "云何令諸三界六道眾生速得解脫？何以故？",
    "T11n0310_088:0505b09": "彌勒！菩薩摩訶薩發願許度三界六道一切",
    "T11n0310_088:0505b10": "眾生令得解脫，不安隱者令得安隱，未涅",
    "T11n0310_088:0505b11": "槃者令得涅槃。彌勒！我觀一切世界，若天",
    "T11n0310_088:0505b12": "若人若魔若梵、若沙門婆羅門中，不見一人",
    "T11n0310_088:0505b13": "有能荷負如是重擔如菩薩者。彌勒！譬如有",
    "T11n0310_088:0505b14": "人頂戴三千大千世界山河石壁。有人告言：",
    "T11n0310_088:0505b15": "『善男子！汝今以此三千大千世界，頂戴一劫、",
    "T11n0310_088:0505b16": "若減一劫、若百千劫，頂戴不息。』彌勒！於汝",
    "T11n0310_088:0505b17": "意云何？如是之人為大力不？」彌勒白佛言：「世",
    "T11n0310_088:0505b18": "尊！甚大。世尊！甚大。善逝！」佛告彌勒：「菩薩摩",
    "T11n0310_088:0505b19": "訶薩精進之力復勝於彼。菩薩發願許度一",
    "T11n0310_088:0505b20": "切眾生，皆令得住涅槃之樂。彌勒！譬如有人",
    "T11n0310_088:0505b21": "於三千大千世界一切眾生所有作業，彼人",
    "T11n0310_088:0505b22": "一時悉能成就。彌勒！於汝意云何？此人所",
    "T11n0310_088:0505b23": "作事業寧為大不？」彌勒白佛：「甚大。世尊！」佛",
    "T11n0310_088:0505b24": "告彌勒：「菩薩所作事業復過於此。菩薩發",
    "T11n0310_088:0505b25": "言：『三界眾生受苦惱者，我令解脫。』彌勒！譬",
    "T11n0310_088:0505b26": "如長者唯有一子，容顏端正，年在幼稚，孝順",
    "T11n0310_088:0505b27": "父母。長者及子妻妾眷屬奴婢財物悉入王",
    "T11n0310_088:0505b28": "獄。爾時大王語長者言：『去此一百由旬，有",
    "T11n0310_088:0505b29": "城名某，汝去七日令至彼城，復行七日還至",
    "T11n0310_088:0505c01": "我所。汝能如是，捨汝妻子眷屬財物悉皆",
    "T11n0310_088:0505c02": "還汝及賜官物。若過七日從於彼城不至此",
    "T11n0310_088:0505c03": "者，當斷汝命及汝一子，親屬財物悉入於官。』」",
    "T11n0310_088:0505c04": "佛告彌勒：「於意云何？如是長者勉力勤進，為",
    "T11n0310_088:0505c05": "愛自身為愛一子，為惜妻妾奴婢財物，而從",
    "T11n0310_088:0505c06": "彼城勤苦至此。」彌勒菩薩白佛言：「世尊！如",
    "T11n0310_088:0505c07": "我解佛所說義者，彼人不念飲食睡眠，唯念",
    "T11n0310_088:0505c08": "速行。何以故？世尊！如是之人自惜命故，是",
    "T11n0310_088:0505c09": "故速行。」佛告彌勒：「若一切眾生勤行精進悉",
    "T11n0310_088:0505c10": "如彼人。一切眾生如是精進，欲比菩薩精進，",
    "T11n0310_088:0505c11": "百分不及一、千分不及一、百千分不及一、億",
    "T11n0310_088:0505c12": "分不及一、百千億分不及一、百千億那由他",
    "T11n0310_088:0505c13": "乃至不可數分不及一。何以故？彌勒！一切",
    "T11n0310_088:0505c14": "眾生順生死流，菩薩逆生死流令其住於不",
    "T11n0310_088:0505c15": "動涅槃。彌勒！譬如有人勇猛大力轉勝於",
    "T11n0310_088:0505c16": "前，取四大海及諸河水悉還置於阿耨大池。",
    "T11n0310_088:0505c17": "彌勒！於意云何？是人所作為希有不？」彌勒",
    "T11n0310_088:0505c18": "菩薩白佛言：「世尊！如是之事甚為希有。」佛",
    "T11n0310_088:0505c19": "告彌勒：「菩薩精進難作希有復過於此。菩",
    "T11n0310_088:0505c20": "薩以大悲心化一切眾生，令住阿耨多羅三",
    "T11n0310_088:0505c21": "藐三菩提，是事為難。若能信有佛法及僧，此",
    "T11n0310_088:0505c22": "事為難。若有能信善惡業果，此事為難。貪",
    "T11n0310_088:0505c23": "瞋癡起能令滅者，是事為難。能捨親屬發少",
    "T11n0310_088:0505c24": "欲心而求出家行至七步，此事為難。身披",
    "T11n0310_088:0505c25": "袈裟，於正法中正信出家離於欲火，此事為",
    "T11n0310_088:0505c26": "難。不犯禁戒，此事為難。能離憒閙修遠離",
    "T11n0310_088:0505c27": "行，此事為難。信諸法空，此事為難。於深法",
    "T11n0310_088:0505c28": "中得柔順忍，此事為難。證三解脫門，此事",
    "T11n0310_088:0505c29": "為難。證須陀洹果乃至阿羅漢果，此事亦難。",
    "T11n0310_088:0506a01": "何以故？彌勒！所謂難者，於正法中以信出",
    "T11n0310_088:0506a02": "家得沙門果。彌勒！當來末世後五百歲，有",
    "T11n0310_088:0506a03": "諸眾生發菩薩心，於正法中出家學道空無",
    "T11n0310_088:0506a04": "所得，捨菩薩業作凡愚行。彌勒！何等是菩",
    "T11n0310_088:0506a05": "薩業？彌勒！菩薩業者有二十法。若有菩薩",
    "T11n0310_088:0506a06": "不成就此二十法者，則不能得坐於道場。何",
    "T11n0310_088:0506a07": "等二十？一者離慳心，二者修布施，三者離",
    "T11n0310_088:0506a08": "熱惱，四者修淨戒，五者離瞋恚，六者修忍辱，",
    "T11n0310_088:0506a09": "七者離懈怠，八者大精進，九者離亂心，十",
    "T11n0310_088:0506a10": "者念慧修無依定，十一者修甚深忍，十二",
    "T11n0310_088:0506a11": "者具足般若波羅蜜，十三者行無相行，十四",
    "T11n0310_088:0506a12": "者行空行，十五者行無願行，十六者成無願",
    "T11n0310_088:0506a13": "境界，十七者不捨一切眾生，十八者修行大",
    "T11n0310_088:0506a14": "悲，十九者不念聲聞緣覺之乘，二十者心樂",
    "T11n0310_088:0506a15": "成就如來智慧。是名菩薩摩訶薩二十種業。",
    "T11n0310_088:0506a16": "菩薩成就此二十業，能坐道場。彌勒！菩薩",
    "T11n0310_088:0506a17": "摩訶薩有四種畢定誓。何等為四？一者畢定",
    "T11n0310_088:0506a18": "成佛轉於法輪，二者生死眾生令得解脫，三",
    "T11n0310_088:0506a19": "者令無量眾生住阿耨多羅三藐三菩提，四",
    "T11n0310_088:0506a20": "者捨自身樂令諸眾生得無漏樂。是名四種",
    "T11n0310_088:0506a21": "畢定之誓。」佛告彌勒：「譬如二人，善解醫方、",
    "T11n0310_088:0506a22": "善解呪術、善別毒藥、善識甘露。爾時一人",
    "T11n0310_088:0506a23": "於大眾中即取毒藥而自食之，現希有相，食",
    "T11n0310_088:0506a24": "已受苦身不安隱，復求甘露呪術望除毒氣。",
    "T11n0310_088:0506a25": "爾時彼人求不能得，毒氣熾盛遂便命終。時",
    "T11n0310_088:0506a26": "第二人作如是言：『我今不能食於毒藥，不食",
    "T11n0310_088:0506a27": "毒藥不須甘露，不欲處眾作希有想令身苦",
    "T11n0310_088:0506a28": "惱。』彌勒！當來末世後五百歲，有諸在家出",
    "T11n0310_088:0506a29": "家菩薩亦復如是，作如是言：『如我說法能",
    "T11n0310_088:0506b01": "除諸罪。』如是語已轉集惡業，復作是言：『我還",
    "T11n0310_088:0506b02": "懺悔。』我說彼人於正法中名為死人。何故",
    "T11n0310_088:0506b03": "名死？謂於正法墮落退沒，是名為死。彌勒！",
    "T11n0310_088:0506b04": "復有菩薩其心清淨，作如是言：『我不作罪",
    "T11n0310_088:0506b05": "不須懺悔。我當懺悔過去未來一切諸罪，現",
    "T11n0310_088:0506b06": "在不作。亦如彼人不食毒藥不須甘露。』彌勒！",
    "T11n0310_088:0506b07": "所言毒者，於正法中犯於戒律，是名為毒。彌",
    "T11n0310_088:0506b08": "勒！汝等莫作食毒之人。」佛告彌勒：「復有四",
    "T11n0310_088:0506b09": "法，能令菩薩離薩婆若離聲聞果，況薩婆若。",
    "T11n0310_088:0506b10": "何等為四？一者不知恩，二者諂曲，三者妄",
    "T11n0310_088:0506b11": "語，四者犯戒。彌勒！此四種法，能令菩薩離",
    "T11n0310_088:0506b12": "薩婆若，亦離聲聞，況薩婆若。彌勒！復有四",
    "T11n0310_088:0506b13": "法，菩薩應急走捨離過百由旬。何等為四？一",
    "T11n0310_088:0506b14": "者利養；二者惡友；三者惡眾；四者同在一",
    "T11n0310_088:0506b15": "處，或作戲笑、或瞋或鬪。當速捨離過百由",
    "T11n0310_088:0506b16": "旬。菩薩於餘菩薩不應惡心。彌勒！若有菩",
    "T11n0310_088:0506b17": "薩打罵割截三千大千世界一切眾生。彌勒！",
    "T11n0310_088:0506b18": "於汝意云何？菩薩以是打罵割截一切眾生，",
    "T11n0310_088:0506b19": "得罪多不？」彌勒菩薩白佛言：「世尊！打一眾生",
    "T11n0310_088:0506b20": "得罪尚多，何況三千大千世界一切眾生。何",
    "T11n0310_088:0506b21": "以故？世尊！一切菩薩於眾生不應起於瞋",
    "T11n0310_088:0506b22": "恚之心。」爾時世尊告彌勒言：「若有菩薩打",
    "T11n0310_088:0506b23": "罵割截三千大千世界一切眾生，得罪尚少。",
    "T11n0310_088:0506b24": "若有菩薩於餘菩薩起瞋恚心，退於菩提復",
    "T11n0310_088:0506b25": "爾所劫。彌勒！譬如木柱，若以草土不能斬",
    "T11n0310_088:0506b26": "截，必以利斧乃能斬之。菩薩善根亦復如是，",
    "T11n0310_088:0506b27": "餘不能盡，若於菩薩起瞋恚心能滅諸善。",
    "T11n0310_088:0506b28": "彌勒！是故菩薩應學恭敬於初發心諸菩薩",
    "T11n0310_088:0506b29": "等，心生尊重如世尊想。」爾時彌勒菩薩摩訶",
    "T11n0310_088:0506c01": "薩白佛言：「世尊！我當修行尊重恭敬一切眾",
    "T11n0310_088:0506c02": "生，何況菩薩。何以故？世尊！應捨瞋恚行於",
    "T11n0310_088:0506c03": "忍辱，離於諂曲行清淨心，遠離有為，行於",
    "T11n0310_088:0506c04": "無我無取之行，不貴財寶當重法行，不求衣",
    "T11n0310_088:0506c05": "食當求法財。捨離嫉妬，見人巨富心助歡喜。",
    "T11n0310_088:0506c06": "非唯求名以為沙門，當學沙門一切功德。我",
    "T11n0310_088:0506c07": "非口說當修實行，捨於利養少欲知足，求",
    "T11n0310_088:0506c08": "佛功德，不為財利入於聚落，念薩婆若入於",
    "T11n0310_088:0506c09": "聚落。不為衣食入於村邑行諂曲行，當行正",
    "T11n0310_088:0506c10": "行讚四聖種。不學凡夫下劣之心，當學佛行",
    "T11n0310_088:0506c11": "不觀他過但自調伏。修奢摩他、毘婆舍那。離",
    "T11n0310_088:0506c12": "三業惡，常修三業清淨之行。離於破戒，當學",
    "T11n0310_088:0506c13": "波羅提木叉。不依佛法僧而自活命，讚歎如",
    "T11n0310_088:0506c14": "來真實功德，不為求施為求法故。常讚正",
    "T11n0310_088:0506c15": "法修如法行，讚歎聖僧。依不退僧，不依世",
    "T11n0310_088:0506c16": "間有為之僧。不求一切世間資身之具，唯",
    "T11n0310_088:0506c17": "求正法不求世事。求出世法離於諂曲，行真",
    "T11n0310_088:0506c18": "實行不樂一處。當如野鹿無所依止，離世間",
    "T11n0310_088:0506c19": "樂求佛功德。當離睡眠，初夜後夜讀誦經典。",
    "T11n0310_088:0506c20": "捨於憒閙當行遠離，於諸功德不生厭想，求",
    "T11n0310_088:0506c21": "諸功德心不暫息。當離狗法，當行師子所吼",
    "T11n0310_088:0506c22": "之法。為究竟友不應暫友，捨無反復當行報",
    "T11n0310_088:0506c23": "恩，不以財利而作親友，當以淨心而作親友。",
    "T11n0310_088:0506c24": "捨虛誑心行真實行，捨下劣法當求成就無",
    "T11n0310_088:0506c25": "上佛身。於如來所當行恭敬，不起憍慢。捨",
    "T11n0310_088:0506c26": "於兩舌心口相違，當行誠實無二之言，不",
    "T11n0310_088:0506c27": "作菩薩而行諂曲。當以淨心行奢摩他毘婆",
    "T11n0310_088:0506c28": "舍那。捨於我慢當行恭敬。離不淨食，當淨持",
    "T11n0310_088:0506c29": "戒。食人之施，當捨邪念念諸佛法。離於人",
    "T11n0310_088:0507a01": "見行於空行，離於妄覺行無相行。離身諂曲，",
    "T11n0310_088:0507a02": "當行三業清淨之行。不求財利而演說法，以",
    "T11n0310_088:0507a03": "大悲心而說正法。不以財物而作親友，以法",
    "T11n0310_088:0507a04": "親友。不為自利，為利他人令不損害。行阿蘭",
    "T11n0310_088:0507a05": "若離於諂曲，不作諂曲而行乞食，不行諂曲",
    "T11n0310_088:0507a06": "著糞掃衣。所以者何？具十二頭陀者，不求",
    "T11n0310_088:0507a07": "一切世間利養。」爾時世尊讚彌勒菩薩摩訶",
    "T11n0310_088:0507a08": "薩言：「善哉善哉。彌勒！汝求佛功德心無厭",
    "T11n0310_088:0507a09": "足，作師子吼。已於過去佛所種諸善根，能",
    "T11n0310_088:0507a10": "說此法、說此功德。」爾時彌勒菩薩摩訶薩說",
    "T11n0310_088:0507a11": "此法時，眾中五百比丘從坐起去。爾時摩訶",
    "T11n0310_088:0507a12": "迦葉問諸比丘：「今聽說法，汝等比丘欲詣何",
    "T11n0310_088:0507a13": "所？」諸比丘言：「大德迦葉！如彌勒菩薩摩訶",
    "T11n0310_088:0507a14": "薩所說之法，甚深難得。我等作如是念：『我",
    "T11n0310_088:0507a15": "等不能修得此法，欲還歸俗。何以故？信施",
    "T11n0310_088:0507a16": "之食難可消故。』」爾時文殊師利菩薩讚諸比",
    "T11n0310_088:0507a17": "丘：「善哉善哉。善男子！是汝所應。若不能消",
    "T11n0310_088:0507a18": "信施之食，寧可一日百數歸俗，不應破戒受",
    "T11n0310_088:0507a19": "人信施。」爾時文殊師利白佛言：「世尊！何等",
    "T11n0310_088:0507a20": "之人應受信施？」爾時世尊告文殊師利菩薩：",
    "T11n0310_088:0507a21": "「善男子！若有修禪解脫者，我聽彼人受信施",
    "T11n0310_088:0507a22": "食。」爾時文殊師利告五百比丘：「汝等今者",
    "T11n0310_088:0507a23": "應速修行。佛世難值，當住佛法。」爾時五百",
    "T11n0310_088:0507a24": "比丘問文殊師利言：「文殊師利！我等云何",
    "T11n0310_088:0507a25": "修行？」文殊師利告諸比丘言：「汝等應如是",
    "T11n0310_088:0507a26": "觀，無一法合、無一法散，無一法生、無一法",
    "T11n0310_088:0507a27": "滅，不受一法、不捨一法，不增一法、不減一",
    "T11n0310_088:0507a28": "法。若如是行於法無得，無得則無去，無去故",
    "T11n0310_088:0507a29": "無來，無來則無去。比丘！是名無來無去、無住",
    "T11n0310_088:0507b01": "無不住。」爾時文殊師利說是法時，五百比丘",
    "T11n0310_088:0507b02": "於諸漏中心得解脫。",
    "T11n0310_088:0507b03": "大寶積經卷第八十八"
}