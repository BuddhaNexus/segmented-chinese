{
    "T44n1846_02b:0259c08": "folio_2b 大乘起信論義記卷中末",
    "T44n1846_02b:0259c10": "京兆府魏國西寺沙門釋法藏撰",
    "T44n1846_02b:0259c11": "第二釋本覺中有二。先明隨染本覺。後",
    "T44n1846_02b:0259c12": "四鏡下明性淨本覺。又亦可上來總明覺",
    "T44n1846_02b:0259c13": "體。此文辨覺相。下四鏡文雙明體相也。初",
    "T44n1846_02b:0259c14": "隨染中文有三。初總標。二列名。三辨相。",
    "T44n1846_02b:0259c15": "復次本覺隨染分別生二種相與彼本覺不相",
    "T44n1846_02b:0259c16": "捨離　初中言生二種者。此二既在隨動門",
    "T44n1846_02b:0259c17": "中。故云生也。生已不離不動覺體。故云",
    "T44n1846_02b:0259c18": "與彼不相離也。",
    "T44n1846_02b:0259c19": "云何為二一者智淨相二者不思議業相",
    "T44n1846_02b:0259c20": "　言智淨相者。明本覺隨染還淨之相。不思",
    "T44n1846_02b:0259c21": "議業相者。明還淨本覺業用之相。此之二相",
    "T44n1846_02b:0259c22": "若離染緣則不得成。故云隨染也○第三",
    "T44n1846_02b:0259c23": "辨相中二。先明智淨。於中有二。初直明淨",
    "T44n1846_02b:0259c24": "相。後此義云何下問答釋成。前中亦二。初因",
    "T44n1846_02b:0259c25": "後果。",
    "T44n1846_02b:0259c26": "智淨相者謂依法力熏習如實修行滿足方",
    "T44n1846_02b:0259c27": "便故　因中依法力熏習者。謂真如內熏之",
    "T44n1846_02b:0259c28": "力。及所流教法外緣熏力。此在地前。依此",
    "T44n1846_02b:0259c29": "熏力修習資糧加行善根。登地已上。行契",
    "T44n1846_02b:0260a01": "證如。故云如實修行。十地行終故云滿足",
    "T44n1846_02b:0260a02": "方便。此在金剛因位極也。",
    "T44n1846_02b:0260a03": "破和合識相滅相續心相顯現法身智淳淨故",
    "T44n1846_02b:0260a04": "　果中二。初斷果。後智果。由前方便能破",
    "T44n1846_02b:0260a05": "和合識內生滅之相。顯其不生滅之性。此根",
    "T44n1846_02b:0260a06": "本無明盡故心無所合。即顯法身本覺義",
    "T44n1846_02b:0260a07": "也。即於此時能滅染心之中業相等相續之",
    "T44n1846_02b:0260a08": "相。不滅相續心體故。令隨染本覺之心遂",
    "T44n1846_02b:0260a09": "即還源。成淳淨圓智。成於應身始覺義也。",
    "T44n1846_02b:0260a10": "然此始覺無別始起。即是本覺隨染作也。今",
    "T44n1846_02b:0260a11": "染緣既息始還同本。故云淳淨也○釋疑",
    "T44n1846_02b:0260a12": "中初問後答。問中執真同妄難。後簡妄異",
    "T44n1846_02b:0260a13": "真答。",
    "T44n1846_02b:0260a14": "此義云何　難意云。如上所說。動彼靜心",
    "T44n1846_02b:0260a15": "成於起滅。今既盡於生滅。應滅靜心。故云",
    "T44n1846_02b:0260a16": "此義云何也○答中法喻合三也。",
    "T44n1846_02b:0260a17": "以一切心識之相皆是無明無明之相不離覺",
    "T44n1846_02b:0260a18": "性非可壞非不可壞　答意云。業等染心名",
    "T44n1846_02b:0260a19": "諸識相。此等皆是不覺之相。故云心識之",
    "T44n1846_02b:0260a20": "相皆是無明。非約心體說也。又更轉難云。",
    "T44n1846_02b:0260a21": "既言識相皆是無明故說滅者。即應別有",
    "T44n1846_02b:0260a22": "體性離於真如。即真妄別體難也。答云。如",
    "T44n1846_02b:0260a23": "此諸識不覺之相不離隨染本覺之性。以",
    "T44n1846_02b:0260a24": "是故云不離覺性。此無明之相與彼本覺之",
    "T44n1846_02b:0260a25": "性非一非異。非異故非可壞。非一故非",
    "T44n1846_02b:0260a26": "不可壞。若依非異非可壞義。說無明即",
    "T44n1846_02b:0260a27": "明。故涅槃經云。明與無明其性不二。不二",
    "T44n1846_02b:0260a28": "之性即是實性。若就非一非不可壞義。",
    "T44n1846_02b:0260a29": "說無明滅覺性不壞。滅惑之義準此知之",
    "T44n1846_02b:0260b01": "○喻中四句。",
    "T44n1846_02b:0260b02": "如大海水因風波動水相風相不相捨離而",
    "T44n1846_02b:0260b03": "水非動性若風止滅動相則滅濕性不壞故",
    "T44n1846_02b:0260b04": "　初句真隨妄轉喻。次水風不相離者。真妄",
    "T44n1846_02b:0260b05": "相依喻。水非動性者。真體不變喻。此顯非",
    "T44n1846_02b:0260b06": "自性動但隨他動也。若風止滅下息妄顯",
    "T44n1846_02b:0260b07": "真喻。此明若自性動者。動相滅時濕性隨",
    "T44n1846_02b:0260b08": "滅。而但隨他動故。動相滅時濕性不壞也",
    "T44n1846_02b:0260b09": "○合中次第合之。",
    "T44n1846_02b:0260b10": "如是眾生自性清淨心因無明風動心與無明",
    "T44n1846_02b:0260b11": "俱無形相不相捨離而心非動性若無明滅相",
    "T44n1846_02b:0260b12": "續則滅智性不壞故　初淨心合海也。因無",
    "T44n1846_02b:0260b13": "明動者。合風起水成於波浪。以水不能",
    "T44n1846_02b:0260b14": "自浪。要因風起波也。風不能自現動相。",
    "T44n1846_02b:0260b15": "要依於水方現動也。故動即水。動無別",
    "T44n1846_02b:0260b16": "體也。所況可知。俱無形相不相離者。合",
    "T44n1846_02b:0260b17": "相依也。以濕全動故。無於水相。以動",
    "T44n1846_02b:0260b18": "全濕故。無於風相。心法亦爾。真心隨熏全",
    "T44n1846_02b:0260b19": "作識浪。故無心相。然彼識浪無非是真。故",
    "T44n1846_02b:0260b20": "無無明相。故攝論云。見此不見彼等。又云。",
    "T44n1846_02b:0260b21": "若見一分。餘分性不異等。又云。即生死故",
    "T44n1846_02b:0260b22": "不見涅槃。即涅槃故不見生死等。如攝",
    "T44n1846_02b:0260b23": "論第二殊勝後廣說。心非動者。合水非動",
    "T44n1846_02b:0260b24": "性也。無明滅者。是根本無明滅。合風滅也。",
    "T44n1846_02b:0260b25": "相續滅者。業識等滅。合動相滅。智性不壞",
    "T44n1846_02b:0260b26": "者。隨染本覺照察之性。是合濕性不壞○第",
    "T44n1846_02b:0260b27": "二不思議業中。初標後釋。釋中二。初依體",
    "T44n1846_02b:0260b28": "總標。",
    "T44n1846_02b:0260b29": "不思議業相者以依智淨相能作一切勝妙境",
    "T44n1846_02b:0260c01": "界　謂與眾生作六根境界故。寶性論云。",
    "T44n1846_02b:0260c02": "諸佛如來身如虛空無相。為諸勝智者作",
    "T44n1846_02b:0260c03": "六根境界。示現微妙色。出於妙音聲。令嗅",
    "T44n1846_02b:0260c04": "佛戒香。與佛妙法味。使覺三昧觸。令知深",
    "T44n1846_02b:0260c05": "妙法。故名妙境界也○二所謂下別辨。",
    "T44n1846_02b:0260c06": "所謂無量功德之相常無斷絕隨眾生根自然",
    "T44n1846_02b:0260c07": "相應種種而現得利益故　於中四句。一橫",
    "T44n1846_02b:0260c08": "顯業德廣多無量。二竪顯業根深窮未來",
    "T44n1846_02b:0260c09": "際。三顯業勝能無功應機。四顯業勝利益",
    "T44n1846_02b:0260c10": "潤不虛。如此則是報化二身真如大用無始",
    "T44n1846_02b:0260c11": "無終相續不絕故。如金光明經云。應身者",
    "T44n1846_02b:0260c12": "從無始生死相續不斷故。一切諸佛不共之",
    "T44n1846_02b:0260c13": "法能攝持故。眾生不盡用亦不盡。故說常",
    "T44n1846_02b:0260c14": "住。寶性論云。何者成就自身利益。謂得解",
    "T44n1846_02b:0260c15": "脫。遠離煩惱障智障。得無障礙清淨法身。",
    "T44n1846_02b:0260c16": "是名成就自身利益。何者成就他身利益。既",
    "T44n1846_02b:0260c17": "得成就自身利已。無始世來自然依彼二",
    "T44n1846_02b:0260c18": "種佛身。示現世間自在力行。是名成就他身",
    "T44n1846_02b:0260c19": "利益。問始得自利已方起利他業。云何利",
    "T44n1846_02b:0260c20": "他說無始耶。答有二釋。一云。如來一念遍",
    "T44n1846_02b:0260c21": "應三世所應無始故。能應則無始。猶如一",
    "T44n1846_02b:0260c22": "念圓智遍達無邊三世之境。境無邊故。智亦",
    "T44n1846_02b:0260c23": "無邊。無邊之智所現之相。故得無始亦能無",
    "T44n1846_02b:0260c24": "終。此非心識思量所測。故名不思議業也。",
    "T44n1846_02b:0260c25": "二云。以無明盡故。始覺即本。然彼本覺無",
    "T44n1846_02b:0260c26": "始世來常起業用益眾生故。始覺同彼。故",
    "T44n1846_02b:0260c27": "亦無始。以一切佛無差別故。無新舊故。皆",
    "T44n1846_02b:0260c28": "無始覺之異故。本覺平等無始無終故。故能",
    "T44n1846_02b:0260c29": "常化眾生。是真如之用故。云不思議業也。",
    "T44n1846_02b:0261a01": "此本覺用與眾生心本來無二。但不覺隨",
    "T44n1846_02b:0261a02": "流用即不現。妄心厭求。用則於彼心中稱",
    "T44n1846_02b:0261a03": "根顯現。而不作意我現差別。故云隨根自",
    "T44n1846_02b:0261a04": "然相應。雖不作意。現無不益。故云種種而",
    "T44n1846_02b:0261a05": "現得利益故也。上來隨染本覺之相竟○自",
    "T44n1846_02b:0261a06": "下第二明性淨本覺。亦可是體相合明。於",
    "T44n1846_02b:0261a07": "中有二。謂總標別釋。",
    "T44n1846_02b:0261a08": "復次覺體相者有四種大義與虛空等猶如",
    "T44n1846_02b:0261a09": "淨鏡　前中以空及鏡皆有四義故。取之",
    "T44n1846_02b:0261a10": "為喻。一空鏡。謂離一切外物之體。二不空",
    "T44n1846_02b:0261a11": "鏡。謂鏡體不無能現萬象。三淨鏡。謂磨治",
    "T44n1846_02b:0261a12": "離垢。四受用鏡。置之高臺須者受用。四中",
    "T44n1846_02b:0261a13": "前二自性淨。後二離垢淨。又初二就因隱時",
    "T44n1846_02b:0261a14": "說。後二就果顯時說。前中約空不空為二。",
    "T44n1846_02b:0261a15": "後中約體用為二。又初二體。後二相。故云",
    "T44n1846_02b:0261a16": "覺體相也。又初一及第三有空義。第二第四",
    "T44n1846_02b:0261a17": "有鏡義。故舉二喻○釋中別解四義。",
    "T44n1846_02b:0261a18": "云何為四一者如實空鏡　初內真如中妄",
    "T44n1846_02b:0261a19": "法本無。非先有後無。故云如實空。",
    "T44n1846_02b:0261a20": "遠離一切心鏡界相無法可現非覺照義故",
    "T44n1846_02b:0261a21": "　下釋空義。倒心妄境本不相應。故云遠離",
    "T44n1846_02b:0261a22": "等。非謂有而不現。但以妄法理無故。無",
    "T44n1846_02b:0261a23": "可現。如鏡非不能現。但以兔角無故。無",
    "T44n1846_02b:0261a24": "可現也。非覺照者有二義。一以妄念望於",
    "T44n1846_02b:0261a25": "真智。無覺照之功。以情執違理故。如鏡非",
    "T44n1846_02b:0261a26": "即外物。以彼外物無照用義故。即顯鏡中",
    "T44n1846_02b:0261a27": "無外物體。二以本覺望於妄法。亦無覺照",
    "T44n1846_02b:0261a28": "功能。以妄本無故。如淨眼望空華。無照矚",
    "T44n1846_02b:0261a29": "之功。亦如鏡望兔角。問若然者。何故下因",
    "T44n1846_02b:0261b01": "熏習中即現一切世間法耶。答彼約依他",
    "T44n1846_02b:0261b02": "似法。是此真心隨熏所作。無自體故。不異",
    "T44n1846_02b:0261b03": "真如。故彼文云。以一切法即真實性故也。",
    "T44n1846_02b:0261b04": "今此約遍計所執實法故。無可現也。問所",
    "T44n1846_02b:0261b05": "現似法。豈不由彼執實有耶。答雖由執",
    "T44n1846_02b:0261b06": "實。然似恒非實。如影由質影恒非質。鏡",
    "T44n1846_02b:0261b07": "中現影。不現於質。不現質故。故云空鏡。",
    "T44n1846_02b:0261b08": "能現影故是因熏也。",
    "T44n1846_02b:0261b09": "二者因熏習鏡謂如實不空　第二因熏中釋",
    "T44n1846_02b:0261b10": "內有二因義。初能作現法之因。二作內熏",
    "T44n1846_02b:0261b11": "之因。亦可初是因義。後是熏習義。故云因",
    "T44n1846_02b:0261b12": "熏習也。言如實不空者。此總出因熏法體。",
    "T44n1846_02b:0261b13": "謂有自體及性功德故○下別釋二因。",
    "T44n1846_02b:0261b14": "一切世間境界悉於中現不出不入不失不壞",
    "T44n1846_02b:0261b15": "常住一心以一切法即真實性故　初中一切",
    "T44n1846_02b:0261b16": "世間境界悉現者。明一切法離此心外無",
    "T44n1846_02b:0261b17": "別體性。猶如鏡中能現影也。不出者。明心",
    "T44n1846_02b:0261b18": "待熏故變現諸法。非不待熏而自出也。不",
    "T44n1846_02b:0261b19": "入者。離心無能熏故。不從外入也。不失",
    "T44n1846_02b:0261b20": "者。雖復不從內出外入。然緣起之法顯現不",
    "T44n1846_02b:0261b21": "無。故云不失也。不壞者。諸法緣集起無所",
    "T44n1846_02b:0261b22": "從。不異真如。故不可壞。如鏡中影非刃",
    "T44n1846_02b:0261b23": "能傷。以同鏡故不可壞也。常住一心者。",
    "T44n1846_02b:0261b24": "會相同體。以一切法下釋成同鏡所由。以",
    "T44n1846_02b:0261b25": "於心中顯現無出入等故。即無體性。無",
    "T44n1846_02b:0261b26": "體性故。本來平等不異真如。故云常住一",
    "T44n1846_02b:0261b27": "心乃至真實性故。",
    "T44n1846_02b:0261b28": "又一切染法所不能染智體不動具足無漏熏",
    "T44n1846_02b:0261b29": "眾生故　又一切染法下釋後因義。染法不",
    "T44n1846_02b:0261c01": "能染者。以性淨故。雖現染法。非染所污。",
    "T44n1846_02b:0261c02": "非直現染之時非染所染。亦乃由現染故",
    "T44n1846_02b:0261c03": "反顯本淨。如鏡明淨能現穢物。穢物現時",
    "T44n1846_02b:0261c04": "反顯鏡淨。豈此穢物能污鏡耶。若不現染。",
    "T44n1846_02b:0261c05": "則無以顯其不染也。智體不動者。以本無",
    "T44n1846_02b:0261c06": "染。今無始淨。是故本覺之智未曾移動。又",
    "T44n1846_02b:0261c07": "雖現染法。不為所染。故云不動。如鏡中",
    "T44n1846_02b:0261c08": "像隨質轉變。然其鏡體未曾動也。具足無",
    "T44n1846_02b:0261c09": "漏等者。此本覺中恒沙性德無所少也。又",
    "T44n1846_02b:0261c10": "與眾生作內熏之因。令厭生死樂求涅",
    "T44n1846_02b:0261c11": "槃。故勝鬘經由有如來藏能厭生死苦",
    "T44n1846_02b:0261c12": "樂求涅槃也。佛性論云。自性清淨心名為",
    "T44n1846_02b:0261c13": "道諦也。又十種佛性中業性也。",
    "T44n1846_02b:0261c14": "三者法出離鏡謂不空法出煩惱礙智礙離和",
    "T44n1846_02b:0261c15": "合相淳淨明故　第三中。初標次釋。言法",
    "T44n1846_02b:0261c16": "出離者。謂真如之法。出於二障離於和",
    "T44n1846_02b:0261c17": "合故。云出離。前明在纏性淨不空如來藏。",
    "T44n1846_02b:0261c18": "今明不空出纏離垢法身。如寶性論云。有",
    "T44n1846_02b:0261c19": "二淨。一自性淨。以同相故。二離垢淨。以勝",
    "T44n1846_02b:0261c20": "相故。不空法者。出法體也。謂即前因熏。出",
    "T44n1846_02b:0261c21": "煩惱等者。麁細染心名煩惱礙。所依無明名",
    "T44n1846_02b:0261c22": "智礙。離和合等者。淨心出障破業識等和",
    "T44n1846_02b:0261c23": "合也。離和合雜相故名淳。無惑染故名",
    "T44n1846_02b:0261c24": "淨。出無明故名明。謂大智慧光明等故",
    "T44n1846_02b:0261c25": "云淳淨明也。",
    "T44n1846_02b:0261c26": "四者緣熏習鏡謂依法出離故遍照眾生之",
    "T44n1846_02b:0261c27": "心令修善根隨念示現故　第四中。初標後",
    "T44n1846_02b:0261c28": "辨。謂即彼本覺出障之時。隨照物機示現",
    "T44n1846_02b:0261c29": "萬化。與彼眾生作外緣熏力。故云依法乃",
    "T44n1846_02b:0262a01": "至示現故。問前隨染中智淨與此法出離",
    "T44n1846_02b:0262a02": "何別。又前業用與此緣熏何別。答前約隨",
    "T44n1846_02b:0262a03": "染故還淨說為智。即明彼智用俱就始覺",
    "T44n1846_02b:0262a04": "說。此約自性故離障顯法體。即明此法用",
    "T44n1846_02b:0262a05": "俱就法體說。是故前云智。此云法。前云",
    "T44n1846_02b:0262a06": "業。此云緣也。然法智雖殊。體無差別。以",
    "T44n1846_02b:0262a07": "始覺即本覺故。但今就義開說。故有境智",
    "T44n1846_02b:0262a08": "不同也。",
    "T44n1846_02b:0262a09": "○第二不覺中有三。初明根本不覺。二生",
    "T44n1846_02b:0262a10": "三種下明枝末不覺。三當知無明下結末歸",
    "T44n1846_02b:0262a11": "本。又亦可初明不覺體。次明不覺相。後結",
    "T44n1846_02b:0262a12": "相同體。前中有二。初依覺成迷。後依迷",
    "T44n1846_02b:0262a13": "顯覺。亦則釋疑也。以彼妄依真起無別體",
    "T44n1846_02b:0262a14": "故。還能返顯於真。即是內熏功能也。由是",
    "T44n1846_02b:0262a15": "義故。經中說言。凡諸有心悉有佛性。以諸",
    "T44n1846_02b:0262a16": "妄念必依於真。由真力故。令此妄念無",
    "T44n1846_02b:0262a17": "不返流故也。初中有三。謂法喻合也。",
    "T44n1846_02b:0262a18": "所言不覺義者謂不如實知真如法一故不覺",
    "T44n1846_02b:0262a19": "心起而有其念念無自相不離本覺　法中。",
    "T44n1846_02b:0262a20": "初不了如理一味故。釋根本不覺義。如迷",
    "T44n1846_02b:0262a21": "正方也。不覺念起者。業等相念。即邪方也。",
    "T44n1846_02b:0262a22": "念無自相下明邪無別體不離正方也。即",
    "T44n1846_02b:0262a23": "明不覺不離覺也。",
    "T44n1846_02b:0262a24": "猶如迷人依方故迷若離於方則無有迷眾生",
    "T44n1846_02b:0262a25": "亦爾依覺故迷若離覺性則無不覺　喻合可",
    "T44n1846_02b:0262a26": "知。",
    "T44n1846_02b:0262a27": "以有不覺妄想心故能知名義為說真覺若",
    "T44n1846_02b:0262a28": "離不覺之心則無真覺自相可說　後文中",
    "T44n1846_02b:0262a29": "二。初明妄有起淨之功。後明真有待妄之",
    "T44n1846_02b:0262b01": "義。良以依真之妄方能顯真。隨妄之真",
    "T44n1846_02b:0262b02": "還待妄顯故也○第二末中略作二種釋。一",
    "T44n1846_02b:0262b03": "約喻說意。二就識釋文。初者本覺真如其",
    "T44n1846_02b:0262b04": "猶淨眼。熱翳之氣如根本無明。翳與眼合",
    "T44n1846_02b:0262b05": "動彼淨眼。業識亦爾。由淨眼動故有病眼",
    "T44n1846_02b:0262b06": "起。能見相亦爾。以有病眼向外觀故。即",
    "T44n1846_02b:0262b07": "有空華妄境界現。境界相亦爾。以有空華",
    "T44n1846_02b:0262b08": "境故。令其起心分別好華惡華等。智相亦",
    "T44n1846_02b:0262b09": "爾。由此分別堅執不改。相續相亦爾。由執",
    "T44n1846_02b:0262b10": "定故於違順境取捨追遣。執取相亦爾。由",
    "T44n1846_02b:0262b11": "取相故於上復立名字。若有相未對時。但",
    "T44n1846_02b:0262b12": "聞名即執。計名字相亦爾。既計名取相發",
    "T44n1846_02b:0262b13": "動身口。攀此空華造善惡業受苦樂報。長",
    "T44n1846_02b:0262b14": "眠生死而不能脫。皆由根本無明力也。第",
    "T44n1846_02b:0262b15": "二釋文中有二。初無明為因生三細。後境",
    "T44n1846_02b:0262b16": "界為緣生六麁。前中亦二。謂總標別解。",
    "T44n1846_02b:0262b17": "復次依不覺故生三種相與彼不覺相應不相",
    "T44n1846_02b:0262b18": "離　標中言與彼不覺不相離者。明相不",
    "T44n1846_02b:0262b19": "離體故。末不離本故。以依無明成妄心。",
    "T44n1846_02b:0262b20": "依忘心起無明故也。",
    "T44n1846_02b:0262b21": "云何為三　前中三細即為三。各有標釋。",
    "T44n1846_02b:0262b22": "一者無明業相以依不覺故心動說名為業覺",
    "T44n1846_02b:0262b23": "則不動動則有苦果不離因故　初中釋內。",
    "T44n1846_02b:0262b24": "以依不覺者。釋標中無明。即根本無明也。心",
    "T44n1846_02b:0262b25": "動名業者。釋標中業也。此中業有二義。",
    "T44n1846_02b:0262b26": "一動作義。是業義故。云依不覺故心動名為",
    "T44n1846_02b:0262b27": "業也。覺則不動者。反舉釋成。既得始覺時",
    "T44n1846_02b:0262b28": "即無動念。是知今動只由不覺也。二為因",
    "T44n1846_02b:0262b29": "義。是業義故。云動則有苦。如得寂靜無念",
    "T44n1846_02b:0262c01": "之時。即是涅槃妙樂。故知今動則有生死苦",
    "T44n1846_02b:0262c02": "患。果不離因者。不動既樂。即知動必有苦。",
    "T44n1846_02b:0262c03": "動因苦果既無別時。故云不相離也。此雖",
    "T44n1846_02b:0262c04": "動念而極微細。緣起一相能所不分。即當",
    "T44n1846_02b:0262c05": "梨耶自體分也。如無相論云。問此識何相",
    "T44n1846_02b:0262c06": "何境界。答相及境界不可分別。一體無異。",
    "T44n1846_02b:0262c07": "當知此約賴耶業相義說也。下二約本識",
    "T44n1846_02b:0262c08": "見相二分為二也。",
    "T44n1846_02b:0262c09": "二者能見相以依動故能見不動則無見",
    "T44n1846_02b:0262c10": "　第二能見相。即是轉相。依前業相轉成能",
    "T44n1846_02b:0262c11": "見。故言以依動故能見。若依性淨門。則無",
    "T44n1846_02b:0262c12": "能見。故云不動則無見。反顯能見必依動",
    "T44n1846_02b:0262c13": "義。如是轉相雖有能緣。以境界微細故猶",
    "T44n1846_02b:0262c14": "未辨之。如攝論云。意識緣三世境及非三",
    "T44n1846_02b:0262c15": "世境。是則可知。此識所緣境不可知故。既云",
    "T44n1846_02b:0262c16": "所緣不可知。即約能緣以明本識轉相義",
    "T44n1846_02b:0262c17": "也。",
    "T44n1846_02b:0262c18": "三者境界相以依能見故境界妄現離見則無",
    "T44n1846_02b:0262c19": "境界　第三境界相。即是現相。依前轉相能",
    "T44n1846_02b:0262c20": "現境界。故云依見故境界妄現。下反舉釋可",
    "T44n1846_02b:0262c21": "知。如楞伽云。譬如明鏡持諸色像。現識處",
    "T44n1846_02b:0262c22": "現亦復如是。又此論下文明現識云。謂能",
    "T44n1846_02b:0262c23": "現一切境界。猶如明鏡現於色像。現識亦",
    "T44n1846_02b:0262c24": "爾。乃至以一切時任運而起常在前故。此",
    "T44n1846_02b:0262c25": "等並約本識現相義說。此之現相常在本",
    "T44n1846_02b:0262c26": "識。何況轉相業相在六七識耶。此三並由",
    "T44n1846_02b:0262c27": "根本無明動本靜心成此三細。即不相應",
    "T44n1846_02b:0262c28": "心。屬賴耶位攝○自下境界為緣生六種",
    "T44n1846_02b:0262c29": "麁相。即分別事識也。如楞伽經云。境界風",
    "T44n1846_02b:0263a01": "所動種種諸識浪等。此之謂也。問三細屬",
    "T44n1846_02b:0263a02": "賴耶。六麁屬意識。何故不說末那識耶。答。",
    "T44n1846_02b:0263a03": "有二義意。一前既說賴耶。末那必執相應。",
    "T44n1846_02b:0263a04": "故不別說。故瑜伽云。賴耶識起必二識相",
    "T44n1846_02b:0263a05": "應故。又由意識緣外境時。必內依末那",
    "T44n1846_02b:0263a06": "為染污根方得生起。是故次說六麁。必",
    "T44n1846_02b:0263a07": "內依末那故。亦不別說。二以義不便故。",
    "T44n1846_02b:0263a08": "略不說之。不便相者。以無明住地動本靜",
    "T44n1846_02b:0263a09": "心。令起和合成梨耶。末那既無此義。故前",
    "T44n1846_02b:0263a10": "三細中略不說。又由外境牽起事識。末那",
    "T44n1846_02b:0263a11": "無緣外境義故。六麁中亦略不說。亦可計",
    "T44n1846_02b:0263a12": "內為我屬前三細。計外為我所屬後六",
    "T44n1846_02b:0263a13": "麁。故略不論也。楞伽中亦同此說。故彼經",
    "T44n1846_02b:0263a14": "云。大慧。略說有三種識。廣說有八相。何等",
    "T44n1846_02b:0263a15": "為三。謂真識。現識。分別事識。乃至廣說。經",
    "T44n1846_02b:0263a16": "中現識。即是三細中現相也。分別事識。即是",
    "T44n1846_02b:0263a17": "下六麁也。所以知者。彼經下釋分別事識",
    "T44n1846_02b:0263a18": "中。乃云攀緣外境界起於事識等。故知事",
    "T44n1846_02b:0263a19": "識非是末那。此論下文並亦同此。宜可記",
    "T44n1846_02b:0263a20": "之。釋文中有二。謂總標別釋。",
    "T44n1846_02b:0263a21": "以有境界緣故復生六種相云何為六　別釋",
    "T44n1846_02b:0263a22": "中六相即為六段。各先標後釋。此六之中。",
    "T44n1846_02b:0263a23": "總有三對。謂初二為一對。謂事識中細惑。",
    "T44n1846_02b:0263a24": "執境法為實故。六染中同是法執。地上菩",
    "T44n1846_02b:0263a25": "薩所斷。亦入下五意內攝。以有依止義故。",
    "T44n1846_02b:0263a26": "次二為一對。謂事識中麁惑。於前實境上",
    "T44n1846_02b:0263a27": "復起貪瞋等惑。即是下入五意後別明意",
    "T44n1846_02b:0263a28": "識。取著轉深計我我所等。六染中二乘等所",
    "T44n1846_02b:0263a29": "斷也。後二為一對。謂依惑造業。苦報長淪",
    "T44n1846_02b:0263b01": "也。",
    "T44n1846_02b:0263b02": "一者智相依於境界心起分別愛與不愛故",
    "T44n1846_02b:0263b03": "　初言智相者。謂於前現識所現相上。不",
    "T44n1846_02b:0263b04": "了自心現故。始起慧數分別染淨執有",
    "T44n1846_02b:0263b05": "定性。故云依於境界乃至不愛故也。",
    "T44n1846_02b:0263b06": "二者相續相依於智故生其苦樂覺心起念",
    "T44n1846_02b:0263b07": "相應不斷故　二相續中依於智者。明起所",
    "T44n1846_02b:0263b08": "依。謂依前分別。愛境起樂覺受。不愛境起",
    "T44n1846_02b:0263b09": "苦受。數數起念相續現前。此明自相續也。",
    "T44n1846_02b:0263b10": "又能起惑潤業。引持生死。即令他相續。故",
    "T44n1846_02b:0263b11": "下文云住持苦樂等也。故云生其乃至不斷",
    "T44n1846_02b:0263b12": "故也。",
    "T44n1846_02b:0263b13": "三者執取相依於相續緣念境界住持苦樂",
    "T44n1846_02b:0263b14": "心起著故　三執取相者。謂於前苦樂等境。",
    "T44n1846_02b:0263b15": "不了虛無。深起取著。故下文云。即此相續",
    "T44n1846_02b:0263b16": "識。依諸凡夫取著轉深。計我我所等也。言",
    "T44n1846_02b:0263b17": "依於相續乃至苦樂者。是前相續相也。心起",
    "T44n1846_02b:0263b18": "著者。是此執取相也。",
    "T44n1846_02b:0263b19": "四者計名字相依於妄執分別假名言相故",
    "T44n1846_02b:0263b20": "　四計名字相者。依前顛倒。所執相上。更",
    "T44n1846_02b:0263b21": "立名言。是分別故。楞伽云。相名常相隨。而",
    "T44n1846_02b:0263b22": "生諸妄想。故云依於妄執等也。上來起惑。",
    "T44n1846_02b:0263b23": "自下造業感報。",
    "T44n1846_02b:0263b24": "五者起業相依於名字尋名取著造種種業故",
    "T44n1846_02b:0263b25": "　五起業者。謂著相計名。依此麁惑。發動",
    "T44n1846_02b:0263b26": "身口造一切業。即苦因也。",
    "T44n1846_02b:0263b27": "六者業繫苦相以依業受報不自在故　六業",
    "T44n1846_02b:0263b28": "繫苦者。業用已成。招果必然。循環諸道",
    "T44n1846_02b:0263b29": "生死長縛。故云依業受果不自在也。上來末",
    "T44n1846_02b:0263c01": "相竟○當知下第三結末歸本。",
    "T44n1846_02b:0263c02": "當知無明能生一切染法　如前三細六麁。",
    "T44n1846_02b:0263c03": "總攝一切染法。皆因根本無明不了真如",
    "T44n1846_02b:0263c04": "而起。故云當知無明能生一切染法也○自",
    "T44n1846_02b:0263c05": "下釋所以。",
    "T44n1846_02b:0263c06": "以一切染法皆是不覺相故　疑云。染法多",
    "T44n1846_02b:0263c07": "種差別不同。如何根本唯一無明。釋云。染法",
    "T44n1846_02b:0263c08": "雖多。皆是無明之氣。悉不覺之差別相。故",
    "T44n1846_02b:0263c09": "不異不覺也。故云以一切染法皆是不覺",
    "T44n1846_02b:0263c10": "相也。上來總釋不覺義。即約染法辨心生",
    "T44n1846_02b:0263c11": "滅竟○自下第三明染淨同異之相。於中",
    "T44n1846_02b:0263c12": "有三。初總標。次列名。後廣辨。",
    "T44n1846_02b:0263c13": "復次覺與不覺有二種相云何為二一者同相",
    "T44n1846_02b:0263c14": "二者異相　辨中初同後異。同中三。初喻次",
    "T44n1846_02b:0263c15": "合後引證。",
    "T44n1846_02b:0263c16": "同相者譬如種種瓦器皆同微塵性相　初",
    "T44n1846_02b:0263c17": "言同相者。染淨二法同以真如為體。真如",
    "T44n1846_02b:0263c18": "以此二法為相。故云同性相。種種瓦器譬",
    "T44n1846_02b:0263c19": "染淨法也。皆同塵性者。器以塵為性也。塵",
    "T44n1846_02b:0263c20": "以器為相。故云微塵性相也。",
    "T44n1846_02b:0263c21": "如是無漏無明種種業幻。皆同真如性相　合",
    "T44n1846_02b:0263c22": "中言無漏者。始本二覺也。無明者。本末不",
    "T44n1846_02b:0263c23": "覺也。此二皆有業用顯現而非實有。故云",
    "T44n1846_02b:0263c24": "業幻。此等合種種器也。皆同真如性相者。",
    "T44n1846_02b:0263c25": "以動真如門作此生滅門中染淨二法。更",
    "T44n1846_02b:0263c26": "無別體故云性也。真如亦以此二法為相。",
    "T44n1846_02b:0263c27": "淨相可知。其染相者。下文云。但以無明而",
    "T44n1846_02b:0263c28": "熏習故即有染相。",
    "T44n1846_02b:0263c29": "是故脩多羅中依於此義說一切眾生本來常",
    "T44n1846_02b:0264a01": "住入於涅槃菩提之法非可修相非可作相畢",
    "T44n1846_02b:0264a02": "竟無得　引證中依於此義乃至涅槃者。依",
    "T44n1846_02b:0264a03": "此同相門。如上本末不覺。本來即真如。",
    "T44n1846_02b:0264a04": "故說一切眾生性自涅槃不更滅度。故經",
    "T44n1846_02b:0264a05": "云。一切眾生即涅槃相不復更滅。言菩提",
    "T44n1846_02b:0264a06": "之法乃至無得者。依此同相門。如上始本",
    "T44n1846_02b:0264a07": "二覺。即是真如。故諸佛菩提非修得也。又",
    "T44n1846_02b:0264a08": "前約不覺即如故。眾生舊來入涅槃。今約",
    "T44n1846_02b:0264a09": "覺亦即真故。諸佛菩提無新得也。言非",
    "T44n1846_02b:0264a10": "可修相者。望前涅槃非是了因修顯故。言",
    "T44n1846_02b:0264a11": "非可作相者。望前菩提非是生因所作故。",
    "T44n1846_02b:0264a12": "畢竟無得者。此之二果即性淨本有故無得",
    "T44n1846_02b:0264a13": "也○自下釋伏疑。疑云。若眾生已入本來涅",
    "T44n1846_02b:0264a14": "槃更無新滅。即已同諸佛。何故不能現報",
    "T44n1846_02b:0264a15": "化等色身耶。",
    "T44n1846_02b:0264a16": "亦無色相可見而有見色相者唯是隨染業幻",
    "T44n1846_02b:0264a17": "所作非是智色不空之性以智相無可見故",
    "T44n1846_02b:0264a18": "　釋云。法性自體本無色相可見。如何使",
    "T44n1846_02b:0264a19": "現色等耶。故云亦無色相可見。又疑云。",
    "T44n1846_02b:0264a20": "若以法性非是色相可見法故不現二色",
    "T44n1846_02b:0264a21": "者。諸佛何故現報化等種種色耶。釋云。彼",
    "T44n1846_02b:0264a22": "見諸佛種種色等者。並是隨眾生染幻。心",
    "T44n1846_02b:0264a23": "中變異顯現。屬後異相門。非此同相門中。",
    "T44n1846_02b:0264a24": "本覺智內有此色礙不空之性也。又亦可本",
    "T44n1846_02b:0264a25": "覺不空恒沙德中亦無此色相故。云而見",
    "T44n1846_02b:0264a26": "色相乃至不空之性也。何以得知彼法體中",
    "T44n1846_02b:0264a27": "無色相者。釋云。以本覺智相非是可見之",
    "T44n1846_02b:0264a28": "法故也○異相中先喻後合。",
    "T44n1846_02b:0264a29": "言異相者如種種瓦器各各不同如是無漏無",
    "T44n1846_02b:0264b01": "明隨染幻差別性染幻差別故　合中隨染幻",
    "T44n1846_02b:0264b02": "差別者。是無漏法也。性染幻差別者。是無",
    "T44n1846_02b:0264b03": "明法也。以彼無明迷平等理。是故其性自",
    "T44n1846_02b:0264b04": "是差別。故下文云。如是無明自性差別故也。",
    "T44n1846_02b:0264b05": "諸無漏法順平等性。直論其性。則無差別。",
    "T44n1846_02b:0264b06": "但隨染法差別相故。說無漏法有差別耳。",
    "T44n1846_02b:0264b07": "如下文中對業識等差別染法故。說本覺",
    "T44n1846_02b:0264b08": "恒沙性德。又由對治彼染法差別故。成始",
    "T44n1846_02b:0264b09": "覺萬德差別也。如是染淨皆是真如隨緣顯",
    "T44n1846_02b:0264b10": "現。似有而無體。故通名幻也。上來染淨不",
    "T44n1846_02b:0264b11": "同。釋心生滅竟○自下第二釋上立義分",
    "T44n1846_02b:0264b12": "中因緣。於中有二。初明生滅因緣義。後",
    "T44n1846_02b:0264b13": "從無明所起識下。顯所依因緣體。前中有",
    "T44n1846_02b:0264b14": "二。初總標。後別釋。",
    "T44n1846_02b:0264b15": "復次生滅因緣者所謂眾生依心意意識轉",
    "T44n1846_02b:0264b16": "故　標中言因緣者。梨耶心體不守自性。",
    "T44n1846_02b:0264b17": "是生滅因。根本無明熏動心體。是生滅緣。又",
    "T44n1846_02b:0264b18": "復無明住地諸染根本。是生滅因。外妄境界",
    "T44n1846_02b:0264b19": "動起識浪。是生滅緣。依是二義以顯因緣。",
    "T44n1846_02b:0264b20": "諸識生滅相集而生。故名眾生。而無別體。",
    "T44n1846_02b:0264b21": "唯依心體。故言依心。即是梨耶自相心也。",
    "T44n1846_02b:0264b22": "能依眾生。是意意識。依心體起故云轉。轉",
    "T44n1846_02b:0264b23": "者起也○下別釋中初問。",
    "T44n1846_02b:0264b24": "此義云何　此心作眾生義云何也○下別",
    "T44n1846_02b:0264b25": "顯示。於中有三。先釋所依心。次釋意轉。後",
    "T44n1846_02b:0264b26": "釋意識轉。",
    "T44n1846_02b:0264b27": "以依阿梨耶識。說有無明　初中言阿梨耶",
    "T44n1846_02b:0264b28": "者。是上所說心。即是生滅之因。有無明者。",
    "T44n1846_02b:0264b29": "於梨耶識二義中。此是不覺義。即生滅之緣。",
    "T44n1846_02b:0264c01": "欲明依此因緣意意識轉故。言以依等",
    "T44n1846_02b:0264c02": "也。上總中略標其因故。但言依心。此別釋",
    "T44n1846_02b:0264c03": "中具顯因緣故。說依心有無明也。問上說",
    "T44n1846_02b:0264c04": "依覺有不覺。由此不覺力故。動彼心體",
    "T44n1846_02b:0264c05": "令起滅和合。方有梨耶業識等。何故此中",
    "T44n1846_02b:0264c06": "說依梨耶有無明乎。答此有三釋。一由",
    "T44n1846_02b:0264c07": "梨耶有二義故。謂由無明動真心成梨耶。",
    "T44n1846_02b:0264c08": "又即此梨耶還與彼無明為依。以不相離",
    "T44n1846_02b:0264c09": "故。何者。謂依迷起似故。即動真心起業",
    "T44n1846_02b:0264c10": "識。迷似為實故。即依梨耶而有無明也。",
    "T44n1846_02b:0264c11": "二云。梨耶有二義。謂覺不覺。前別就其本。",
    "T44n1846_02b:0264c12": "說依覺有不覺。今就末位論。故云依梨",
    "T44n1846_02b:0264c13": "耶有無明也。此即二義中不覺義。在梨耶",
    "T44n1846_02b:0264c14": "中故說依也。三云。此中正意唯取真心隨",
    "T44n1846_02b:0264c15": "緣之義。此隨緣義難名目故。或就未起。說",
    "T44n1846_02b:0264c16": "依真如有無明。或約已起。說依梨耶有",
    "T44n1846_02b:0264c17": "無明。然此二名方盡其義。故文前後綺互言",
    "T44n1846_02b:0264c18": "耳○不覺下次釋意轉。於中有三。初略明。",
    "T44n1846_02b:0264c19": "次廣辨。後結歸心。初中即明五種識相。",
    "T44n1846_02b:0264c20": "不覺而起能見能現能取境界起念相續故",
    "T44n1846_02b:0264c21": "說為意　不覺而起者。所依心體由無明",
    "T44n1846_02b:0264c22": "熏舉體而動。即是業識也。前依梨耶有",
    "T44n1846_02b:0264c23": "無明。即依似起迷。今熏淨心成梨耶。即依",
    "T44n1846_02b:0264c24": "迷起似。此二義一時。說有前後耳。言能",
    "T44n1846_02b:0264c25": "見者。即彼心體轉成能見。是轉識也。能現",
    "T44n1846_02b:0264c26": "者。即彼心體復成能現。即是現識。能取境界",
    "T44n1846_02b:0264c27": "者。能取現識所現境界。是為智識。起念相",
    "T44n1846_02b:0264c28": "續者。於所取境起諸麁念。是相續識。依此",
    "T44n1846_02b:0264c29": "五義次第轉成依止。依止此義而生意識",
    "T44n1846_02b:0265a01": "等。故說為意。故攝論云。意以能生依止為",
    "T44n1846_02b:0265a02": "義也○此意下第二廣釋。於中二。初標次",
    "T44n1846_02b:0265a03": "釋。釋中五意即為五段。各有標釋。",
    "T44n1846_02b:0265a04": "此意復有五種名云何為五一者名為業識謂",
    "T44n1846_02b:0265a05": "無明力不覺心動故　初中言無明力者。謂",
    "T44n1846_02b:0265a06": "根本無明。即所依緣也。明心不自起。起",
    "T44n1846_02b:0265a07": "必由緣。不覺心動者。正明起相釋成業義。",
    "T44n1846_02b:0265a08": "起動義是業義故。",
    "T44n1846_02b:0265a09": "二者名為轉識依於動心能見相故　第二轉",
    "T44n1846_02b:0265a10": "識中。言依動能見者。依前業識之動。轉成",
    "T44n1846_02b:0265a11": "能見之相。轉識有二。若就無明所動轉成",
    "T44n1846_02b:0265a12": "能見者。在本識中。如其境界所動轉成能",
    "T44n1846_02b:0265a13": "見者。在事識中。此中轉相。約初義也。",
    "T44n1846_02b:0265a14": "三者名為現識所謂能現一切境界猶如明",
    "T44n1846_02b:0265a15": "鏡現於色像現識亦爾隨其五塵對至即現",
    "T44n1846_02b:0265a16": "無有前後以一切時任運而起常在前故",
    "T44n1846_02b:0265a17": "　第三現識中。初法次喻後合。言能現一切",
    "T44n1846_02b:0265a18": "境界者。依前轉識之見。起此能現之功。故",
    "T44n1846_02b:0265a19": "現妄境界。以其心體與無明合熏習力故。",
    "T44n1846_02b:0265a20": "現於種種無邊境界故也。合中言五塵者。",
    "T44n1846_02b:0265a21": "且舉麁顯以合色像。而實通現一切境界。",
    "T44n1846_02b:0265a22": "故上法說中云一切也。若依瑜伽論中。則",
    "T44n1846_02b:0265a23": "現五根種子及器世間等。今此論中偏就五",
    "T44n1846_02b:0265a24": "塵者。以此約牽起分別事識義故。作是",
    "T44n1846_02b:0265a25": "說也。任運而起者。非如六七識有時斷滅。",
    "T44n1846_02b:0265a26": "故簡異彼也。常在前者。為諸法本故。明此",
    "T44n1846_02b:0265a27": "識在諸法之先。以是諸法所依故。此揀異",
    "T44n1846_02b:0265a28": "末那識也。",
    "T44n1846_02b:0265a29": "四者名為智識謂分別染淨法故　第四智識",
    "T44n1846_02b:0265b01": "者。是事識內細分別。謂不了前心所現境",
    "T44n1846_02b:0265b02": "故。起染淨微細分別。故云智也。",
    "T44n1846_02b:0265b03": "五者名為相續識以念相應不斷故住持過",
    "T44n1846_02b:0265b04": "去無量世等善惡之業令不失故復能成熟",
    "T44n1846_02b:0265b05": "現在未來苦樂等報無差違故能令現在已",
    "T44n1846_02b:0265b06": "經之事忽然而念未來之事不覺妄慮　第",
    "T44n1846_02b:0265b07": "五相續者。亦是事識中細分。前六相中相續",
    "T44n1846_02b:0265b08": "相也。以念相應不斷者。法執相應得長相",
    "T44n1846_02b:0265b09": "續。此約自體不斷釋相續義也。住持已下",
    "T44n1846_02b:0265b10": "有釋。一但屬此相續識。以約其功能釋",
    "T44n1846_02b:0265b11": "相續義故。以此識能起潤業煩惱。能引持",
    "T44n1846_02b:0265b12": "過去無明所發諸行善惡業種。令成堪任成",
    "T44n1846_02b:0265b13": "果之有。若無惑潤。業種焦亡。故云住持乃",
    "T44n1846_02b:0265b14": "至不失也。此則引生令熟。又復能起潤生",
    "T44n1846_02b:0265b15": "煩惱。能使已熟之業感報相應。故言成熟無",
    "T44n1846_02b:0265b16": "差違也。如是三世因果流轉連持不絕。功",
    "T44n1846_02b:0265b17": "由意識。以是義故名相續識。次言念已逕",
    "T44n1846_02b:0265b18": "乃至妄慮者。顯此識用麁分別相不同智",
    "T44n1846_02b:0265b19": "識微細分別故也。二又總辨前五意功能。初",
    "T44n1846_02b:0265b20": "住持業果。是前三細功能。屬梨耶。後念已",
    "T44n1846_02b:0265b21": "未之境。是後二功能。屬事識細分也○第三",
    "T44n1846_02b:0265b22": "結依心中有二。先正結屬心。後此義云何",
    "T44n1846_02b:0265b23": "下釋疑廣辨。初中先順結三界。後返結六",
    "T44n1846_02b:0265b24": "塵。",
    "T44n1846_02b:0265b25": "是故三界虛偽唯心所作離心則無六塵境",
    "T44n1846_02b:0265b26": "界　前中言是故者。是前一心隨無明動",
    "T44n1846_02b:0265b27": "作五種識故。故說三界唯心轉也。此心隨",
    "T44n1846_02b:0265b28": "熏現似曰虛。隱其虛體詐現實狀曰偽。",
    "T44n1846_02b:0265b29": "虛偽之狀雖有種種。然窮其因緣。唯心作",
    "T44n1846_02b:0265c01": "也。十地經中亦同此說。離彼現識則無塵",
    "T44n1846_02b:0265c02": "境。反驗六塵唯是一心。故云離心則無等",
    "T44n1846_02b:0265c03": "也○釋疑中有三。初問。次答。後當知下結",
    "T44n1846_02b:0265c04": "也。",
    "T44n1846_02b:0265c05": "此義云何　問意云。現有塵境。云何唯心。",
    "T44n1846_02b:0265c06": "以一切法皆從心起妄念而生一切分別即分",
    "T44n1846_02b:0265c07": "別自心心不見心無相可得　答云。以一切",
    "T44n1846_02b:0265c08": "法皆是此心隨熏所起。更無異體故。說",
    "T44n1846_02b:0265c09": "唯心。疑云。何以此心作諸法耶。釋云。由妄",
    "T44n1846_02b:0265c10": "念熏故生起諸法。故云妄念而生也。又亦",
    "T44n1846_02b:0265c11": "可疑云。法既唯心。我何不見。而我所見唯",
    "T44n1846_02b:0265c12": "是異心。釋云。言異心者。是汝妄念分別而",
    "T44n1846_02b:0265c13": "作。故云妄念生也。即分別自心者。既境唯",
    "T44n1846_02b:0265c14": "現識。無外實法。是故分別但分別自心。",
    "T44n1846_02b:0265c15": "即顯無塵唯識義也。心不見心者。既塵無",
    "T44n1846_02b:0265c16": "相。識不自緣。是故無塵。識不生也。攝論云。",
    "T44n1846_02b:0265c17": "無有少法能取少法故也。能所皆寂故。云",
    "T44n1846_02b:0265c18": "無相可得也。中邊論偈云。由依唯識故。境",
    "T44n1846_02b:0265c19": "無體義成。以塵無有故。本識則不生。此中",
    "T44n1846_02b:0265c20": "分別自心者。即依唯識以遣於塵。與中邊",
    "T44n1846_02b:0265c21": "論上半偈同。心不見心者。依無塵以遣識。",
    "T44n1846_02b:0265c22": "與中邊下半偈同。此等約行說。故遣依他",
    "T44n1846_02b:0265c23": "性也。故瑜伽論云。問諸修觀行者見遍計",
    "T44n1846_02b:0265c24": "所執無相時。當言入何等性。答入圓成實",
    "T44n1846_02b:0265c25": "性。問入圓成實性時。當言遣何等性。答",
    "T44n1846_02b:0265c26": "遣依他起性。以此當知。唯識觀成。則無有",
    "T44n1846_02b:0265c27": "識。楞伽亦云。無心之心量。我說為心量。此",
    "T44n1846_02b:0265c28": "之謂也。若依此論。無明動真如。成生滅緣",
    "T44n1846_02b:0265c29": "起。無明風滅。識浪即止。唯是真如平等平等",
    "T44n1846_02b:0266a01": "也○結中有四。初即結相屬心。二是故下",
    "T44n1846_02b:0266a02": "舉喻以說。三唯心下一句。釋外伏疑。四以",
    "T44n1846_02b:0266a03": "心生下反驗唯心。顯境成妄。",
    "T44n1846_02b:0266a04": "當知世間一切境界皆依眾生無明妄心而得",
    "T44n1846_02b:0266a05": "住持　前中無明者。根本無明也。妄心者。業",
    "T44n1846_02b:0266a06": "識等也。以世間一切諸境依此而成。謂即現",
    "T44n1846_02b:0266a07": "識等也。若無明未盡已還。此識住持境界不",
    "T44n1846_02b:0266a08": "息。故云住持等也。",
    "T44n1846_02b:0266a09": "是故一切法如鏡中像無體可得唯心虛妄以",
    "T44n1846_02b:0266a10": "心生則種種法生心滅則種種法滅故　喻中",
    "T44n1846_02b:0266a11": "言無體可得者。示此境界離心之外無體",
    "T44n1846_02b:0266a12": "可得也。又亦即是心故復無體也。如鏡外",
    "T44n1846_02b:0266a13": "無影。鏡內復無體故也。釋疑中疑云。既其",
    "T44n1846_02b:0266a14": "無體。何以宛然顯現。釋云。此並是真心之上",
    "T44n1846_02b:0266a15": "虛妄顯現。何處有體而可得耶。反驗中。疑",
    "T44n1846_02b:0266a16": "云。何以得知心上顯現。釋云。以心生則種",
    "T44n1846_02b:0266a17": "種法生等故知也。此中以無明力不覺心",
    "T44n1846_02b:0266a18": "動。乃至能現一切境等故。言心生則種種",
    "T44n1846_02b:0266a19": "法生也。此則心隨熏動。故云生也。若無明",
    "T44n1846_02b:0266a20": "滅境界隨滅。諸識分別皆滅無餘故。言心",
    "T44n1846_02b:0266a21": "滅則種種法滅。此則心源還淨。故云滅也。既",
    "T44n1846_02b:0266a22": "心隨不覺妄現諸境。即驗諸境唯心無體",
    "T44n1846_02b:0266a23": "也。問上說生滅結過屬無明。此文辨因",
    "T44n1846_02b:0266a24": "緣。云何結屬心。答前以無明動彼靜心令",
    "T44n1846_02b:0266a25": "其生滅故。此生滅功在無明。今此因緣和合",
    "T44n1846_02b:0266a26": "道理。以成辦諸法。無性義顯。不住義彰故。",
    "T44n1846_02b:0266a27": "就和合結屬於心也○釋意識中。初標後",
    "T44n1846_02b:0266a28": "釋。釋中有五。初約人辨麁。二計我下出其",
    "T44n1846_02b:0266a29": "惑體。三隨事下明執所依緣。四名為下制",
    "T44n1846_02b:0266b01": "立其名。五此識下明識起所依。",
    "T44n1846_02b:0266b02": "復次言意識者即此相續識依諸凡夫取著轉",
    "T44n1846_02b:0266b03": "深計我我所種種妄執隨事攀緣分別六塵名",
    "T44n1846_02b:0266b04": "為意識亦名分離識又復說名分別事識此識",
    "T44n1846_02b:0266b05": "依見愛煩惱增長義故　初中言即此相續",
    "T44n1846_02b:0266b06": "識等者。明此生起識麁細雖殊。同是一識",
    "T44n1846_02b:0266b07": "更無別體故。即指前第五識也。但前就細",
    "T44n1846_02b:0266b08": "分法執分別相應依止義門。則說為意。此中",
    "T44n1846_02b:0266b09": "約其能起見愛麁惑相應從前起門。說名",
    "T44n1846_02b:0266b10": "為意識。謂意之識。故名意識也。依諸凡夫",
    "T44n1846_02b:0266b11": "者簡非聖人意識也。以前智識及相續識。",
    "T44n1846_02b:0266b12": "通在二乘及地前等菩薩所起故。故今約",
    "T44n1846_02b:0266b13": "凡顯其麁也。取著轉深者。以無對治故。",
    "T44n1846_02b:0266b14": "追著妄境轉極麁現。故云深也。惑體中。非",
    "T44n1846_02b:0266b15": "直心外計境為麁。亦復於身計我。於塵計",
    "T44n1846_02b:0266b16": "所。或執即蘊。或執離蘊等。種種妄計。此",
    "T44n1846_02b:0266b17": "顯計我之相。所依緣者。謂但攀於倒境之",
    "T44n1846_02b:0266b18": "事。不了正理故。云隨事等也。名意識者。",
    "T44n1846_02b:0266b19": "此論就一意識義。故不別出五識。但說意",
    "T44n1846_02b:0266b20": "識分別六塵。亦名分離者。依於六根別取",
    "T44n1846_02b:0266b21": "六塵。故云分離也。又能分別去來內外種",
    "T44n1846_02b:0266b22": "種事相故。復說為分別事識也。下明識起",
    "T44n1846_02b:0266b23": "所依者。見謂見一處住地。即見道惑也。愛",
    "T44n1846_02b:0266b24": "謂欲色有三愛。即修道惑也。以此見修二惑",
    "T44n1846_02b:0266b25": "熏於本識。令變生此分別事識。故云增長",
    "T44n1846_02b:0266b26": "也。上六麁中。執取計名及起業相。並相從入",
    "T44n1846_02b:0266b27": "此意識中。及後六染中。執相應染亦入此",
    "T44n1846_02b:0266b28": "攝。上來廣明生滅因緣義竟。",
    "T44n1846_02b:0266b29": "大乘起信論義記卷中末終"
}