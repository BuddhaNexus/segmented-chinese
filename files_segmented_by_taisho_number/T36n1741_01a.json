{
    "T36n1741_01a:1012a02": "folio_1a 十門1略釋新華嚴經修行次第決疑論",
    "T36n1741_01a:1012a03": "卷一之上",
    "T36n1741_01a:1012a05": "大唐北京李通玄撰",
    "T36n1741_01a:1012a06": "夫大方廣佛華嚴經者，是一乘圓教佛果之",
    "T36n1741_01a:1012a07": "門。佛果者，體無成壞，以化眾生故，示現自成",
    "T36n1741_01a:1012a08": "正覺佛果之樣。舉自五位因果，及攝化境界、",
    "T36n1741_01a:1012a09": "報得莊嚴，示與後人，令其發志依法倣學，令",
    "T36n1741_01a:1012a10": "修行者所歸不疑。若不曉解發心初因，如何",
    "T36n1741_01a:1012a11": "發意修其成佛之道？設畏罪修福，及息妄住",
    "T36n1741_01a:1012a12": "心，及願生淨土，乃至二乘得果永超三界，且",
    "T36n1741_01a:1012a13": "是求自免苦之心，未有以十方三塗人天苦",
    "T36n1741_01a:1012a14": "道及自心之境便成智境，與一切眾生及以",
    "T36n1741_01a:1012a15": "諸佛同一智海之門。三乘之流，但且說空破",
    "T36n1741_01a:1012a16": "有，說一切眾生有自性清淨，又說三千大千",
    "T36n1741_01a:1012a17": "世界為一佛報境，又云無數劫修菩薩行成",
    "T36n1741_01a:1012a18": "佛，又說他方有淨土、此間是穢土，皆是隨情",
    "T36n1741_01a:1012a19": "接引，皆是化城，非真實說。此一乘智境，皆非",
    "T36n1741_01a:1012a20": "邊量。云十佛剎微塵數身土交參，意明如虛",
    "T36n1741_01a:1012a21": "空無盡無限，智境相入故。化儀利物，皆如是",
    "T36n1741_01a:1012a22": "故。三世劫量，無去無來、無時可遷，不見三",
    "T36n1741_01a:1012a23": "世，不見世間及以眾生，不見成佛及不成",
    "T36n1741_01a:1012a24": "佛，不見有佛處、無佛處，亦無正法、像法、末法，",
    "T36n1741_01a:1012a25": "時分法故。但以自性普光明無作大智、如虛",
    "T36n1741_01a:1012a26": "空平等無作大悲，住眾生見，應根利物而無",
    "T36n1741_01a:1012a27": "失時，無所造作，法如是故。智由三昧觀照迷",
    "T36n1741_01a:1012a28": "解顯得，不是修成；悲由願興，不是自然。以願",
    "T36n1741_01a:1012a29": "興成，功終願廢。五位之中，十住第八、十行第",
    "T36n1741_01a:1012b01": "八、十迴向第八、十地第八，分分無功智悲",
    "T36n1741_01a:1012b02": "任運利物，故皆至等覺方終。智悲道滿，時亦",
    "T36n1741_01a:1012b03": "不改、法亦不移，但為住熟不同，時法元來不",
    "T36n1741_01a:1012b04": "異。如三乘一乘境界殊別，事廣難量，今但略",
    "T36n1741_01a:1012b05": "敘紀綱，廣申難盡，意令行者順轍，不枉其功。",
    "T36n1741_01a:1012b06": "於此一部之經略立十門，以知進修之軌，望",
    "T36n1741_01a:1012b07": "得免其未得識過歸真。約立十門者：",
    "T36n1741_01a:1012b08": "一舉佛自果勸修生信門；二自己發心信解",
    "T36n1741_01a:1012b09": "修行門；三以定該含古今三世門；四入佛果",
    "T36n1741_01a:1012b10": "位現障成位門；五明自行所及至果成佛門；",
    "T36n1741_01a:1012b11": "六明自成佛果普賢恒行門；七明成佛果滿",
    "T36n1741_01a:1012b12": "一切皆成法界門；八以佛果法利益人間俗眾",
    "T36n1741_01a:1012b13": "門；九令世間人及龍勸修入法，信心修行因",
    "T36n1741_01a:1012b14": "果同時門；十至妙峯山入位舉行修行門。",
    "T36n1741_01a:1012b15": "第一舉佛自果勸修生信門者，即初會中六",
    "T36n1741_01a:1012b16": "品經是。六品經者：一〈世主妙嚴品〉，明示成正",
    "T36n1741_01a:1012b17": "覺，表如來覺道及智身周遍。經云「於一切法",
    "T36n1741_01a:1012b18": "成最正覺」，又「十方世界一切人天中俱時出",
    "T36n1741_01a:1012b19": "現」，經自有文。經云始成正覺者，三世長短執",
    "T36n1741_01a:1012b20": "盡，契無古今，名之為始。智現相盡，名之為",
    "T36n1741_01a:1012b21": "成。以理智大悲三法同體，名之為正。達悟心",
    "T36n1741_01a:1012b22": "境一切無明，便成大智。普照十方都無所",
    "T36n1741_01a:1012b23": "得，名之為覺。自成此道，名之為成。餘義論",
    "T36n1741_01a:1012b24": "本具言。第二〈現相品〉，如來口中放光，十方告",
    "T36n1741_01a:1012b25": "眾，知佛成正覺，令眾咸集。此明如來語業，及",
    "T36n1741_01a:1012b26": "音聲周遍。第三〈普賢三昧品〉，明如來體用行",
    "T36n1741_01a:1012b27": "門周遍。第四〈世界成就品〉，明如來身行周遍。",
    "T36n1741_01a:1012b28": "如〈世界成就品〉「一一世界海，有世界微塵數",
    "T36n1741_01a:1012b29": "所依住，或方或圓、或非方或非圓，無量差別。",
    "T36n1741_01a:1012c01": "或如水漩流形、或如山焰形，如是無量無數。",
    "T36n1741_01a:1012c02": "依住形狀差別，皆無量同虛空。如來行皆周",
    "T36n1741_01a:1012c03": "遍，悉有如來轉法輪，一一眾生前而皆遍至，",
    "T36n1741_01a:1012c04": "化無失時。」明如來行業國土，及化生國土，及",
    "T36n1741_01a:1012c05": "同行周遍。第五〈華藏世界品〉，明如來智悲圓",
    "T36n1741_01a:1012c06": "滿，報得功德莊嚴周遍。其此華藏莊嚴世界",
    "T36n1741_01a:1012c07": "海，有須彌山，微塵數風輪所持。其風輪都舉",
    "T36n1741_01a:1012c08": "次第，有十二重所持，其上莊嚴差別。此十二",
    "T36n1741_01a:1012c09": "重風輪，以明十地通等妙二覺，於中所有願",
    "T36n1741_01a:1012c10": "行所成，皆是十地初心，欣求佛果大願力所",
    "T36n1741_01a:1012c11": "起。略言有須彌山微塵數風輪，皆以大願為",
    "T36n1741_01a:1012c12": "風輪體。於中報得莊嚴，以從行生，以行由願",
    "T36n1741_01a:1012c13": "起，還以大願風所持行上功德，以明果不虛",
    "T36n1741_01a:1012c14": "來。是故普賢云：「如是華藏莊嚴世界海，皆由",
    "T36n1741_01a:1012c15": "普賢願力起。」以普賢是差別智上行，以明行",
    "T36n1741_01a:1012c16": "由願生。其實而論，願海無盡，略言須彌山以",
    "T36n1741_01a:1012c17": "為塵體者，以表初地欣修十地及等妙二位，",
    "T36n1741_01a:1012c18": "一終願也，總收無盡之大願，如四弘大願也，",
    "T36n1741_01a:1012c19": "通收無盡大願，以少該多。如經云「如來以親",
    "T36n1741_01a:1012c20": "近不可說世界微塵數佛，一一佛所淨修世",
    "T36n1741_01a:1012c21": "界海微塵數願。」廣如經說。如此風輪上持一",
    "T36n1741_01a:1012c22": "大香水海，大香水海中有大蓮華藏世界海，",
    "T36n1741_01a:1012c23": "此大蓮華藏世界海中有十不可說佛剎微",
    "T36n1741_01a:1012c24": "塵數香水海，一一海中皆有世界種安住其",
    "T36n1741_01a:1012c25": "中，一一世界種復有不可說佛剎微塵數世",
    "T36n1741_01a:1012c26": "界，如天帝網分布而住。此中有香水海名無",
    "T36n1741_01a:1012c27": "邊妙華光，以現一切菩薩形摩尼寶王幢為",
    "T36n1741_01a:1012c28": "底，出大蓮華名一切香摩尼王莊嚴，有世界",
    "T36n1741_01a:1012c29": "種而住其上。此一世界上下安立二十重，從",
    "T36n1741_01a:1013a01": "下向上漸倍增廣，一一重中皆有佛果名號。",
    "T36n1741_01a:1013a02": "具在經說，以明十地昇進。一地中有正有向，",
    "T36n1741_01a:1013a03": "兩位各有因果，報得漸漸廣大殊勝，以此向",
    "T36n1741_01a:1013a04": "上漸漸增廣。重重中皆有佛果名號者，以明",
    "T36n1741_01a:1013a05": "隨位昇進因果佛號也。十地中二十重世界，",
    "T36n1741_01a:1013a06": "二十箇佛果名號，皆是一根本普光明智中",
    "T36n1741_01a:1013a07": "隨位昇進立名，無別體也。如一大蓮華，都含",
    "T36n1741_01a:1013a08": "不可說佛剎微塵數香水海及世界種者，是",
    "T36n1741_01a:1013a09": "一佛之報境，以智境無限、攝化利生無限，還",
    "T36n1741_01a:1013a10": "報境莊嚴亦無限。如近金剛輪圍山邊，四周",
    "T36n1741_01a:1013a11": "有十世界種，上下各有四重世界者，以明四",
    "T36n1741_01a:1013a12": "攝法四無量心攝化眾生之極，盡無限心報",
    "T36n1741_01a:1013a13": "生故。皆明報果，皆有因緣，果不虛來。且如是",
    "T36n1741_01a:1013a14": "略知，廣在經文及大論中。第六〈毘盧遮那品〉，",
    "T36n1741_01a:1013a15": "明舉古佛之果，表今古同法，令生信種。不疑",
    "T36n1741_01a:1013a16": "古無今有者不可信，以此品經法，令發菩提",
    "T36n1741_01a:1013a17": "心者倣而學之。又初〈世主妙嚴品〉中十箇普",
    "T36n1741_01a:1013a18": "賢眾海，月光等十箇別名眾，明以普遍別，方",
    "T36n1741_01a:1013a19": "成普義。通神天等眾有五十眾，是佛以五位",
    "T36n1741_01a:1013a20": "攝生之眾。又示現入法，入即齊佛所知，以明",
    "T36n1741_01a:1013a21": "修行者入佛知見故，不令錯修。如經具明。此",
    "T36n1741_01a:1013a22": "無相法身、根本智、差別智三法，是一根本智",
    "T36n1741_01a:1013a23": "之無相無作神用之源，皆遍周法界虛空界",
    "T36n1741_01a:1013a24": "也。此一部經，以文殊師利，此云妙德，明無相",
    "T36n1741_01a:1013a25": "法身智慧門。毘盧遮那佛，此云種種光明遍",
    "T36n1741_01a:1013a26": "照，以根本智光遍照種種眾生，同行濟生，名",
    "T36n1741_01a:1013a27": "曰普賢。無相法身，明成普賢大悲之行，處世",
    "T36n1741_01a:1013a28": "間而不染也。根本智明、神性光明，自無體性",
    "T36n1741_01a:1013a29": "根本之相，善知一切眾生業也根種悉皆",
    "T36n1741_01a:1013b01": "明了，名之差別智。此三法是一體性，初發心",
    "T36n1741_01a:1013b02": "者皆須以禪定觀照助顯，方便發起令明。以",
    "T36n1741_01a:1013b03": "此信心之後，安立五位之法，進修之行，治此",
    "T36n1741_01a:1013b04": "三法漸漸令明。修行者常以此文殊師利、毘",
    "T36n1741_01a:1013b05": "盧遮那、普賢三法為始終之體。如修道者雖",
    "T36n1741_01a:1013b06": "有擬成佛之意多，有滯一法不知進修之路，",
    "T36n1741_01a:1013b07": "以迷情固守、不求勝道，少得為足。是故此初",
    "T36n1741_01a:1013b08": "會中，有此三法六遍周義，初發心者一一遍",
    "T36n1741_01a:1013b09": "知法則也，立志作意，一似佛所行行之樣。萬",
    "T36n1741_01a:1013b10": "成信心，此是信他佛所行之樣，以成自己信",
    "T36n1741_01a:1013b11": "心。自己信心，如下第二會普光明殿中自明",
    "T36n1741_01a:1013b12": "也。此初會中言神、言八部鬼王、言天王，總有",
    "T36n1741_01a:1013b13": "五十眾，明如來自行五位眾因果行門，覆蔭",
    "T36n1741_01a:1013b14": "遍周，以明智業如虛空無色無形，而大用遍",
    "T36n1741_01a:1013b15": "周，不往而速、不來而至、不作而用，應物而成",
    "T36n1741_01a:1013b16": "功，號之為神。體淨無垢，非質礙所留，隱現自",
    "T36n1741_01a:1013b17": "在，號之為天。以智於生死利物，一念而十方",
    "T36n1741_01a:1013b18": "遍知同異差別無作性，應物而用得自在，號",
    "T36n1741_01a:1013b19": "之為王。王者自在義。以如來身行遍周，同天",
    "T36n1741_01a:1013b20": "同人，乃至十方六道悉皆遍利遍益。而非天",
    "T36n1741_01a:1013b21": "非人、非鬼神之神，以明智之神用覆蔭遍。故",
    "T36n1741_01a:1013b22": "上略明佛五位因果報境行門，令初發志趣",
    "T36n1741_01a:1013b23": "求。擬成佛者，一如佛所行之法，然後以大願",
    "T36n1741_01a:1013b24": "力，起於一切善法，禪定觀照無疲勞心，久住",
    "T36n1741_01a:1013b25": "生死無疲勞心，達取無明癡愛，便為智海",
    "T36n1741_01a:1013b26": "無疲勞心，常於生死大海，便為大智大慈悲",
    "T36n1741_01a:1013b27": "海，不出不沒無疲勞心，一似佛所行之行。當",
    "T36n1741_01a:1013b28": "建是意，方可發菩提心，自信自心。佛果所修",
    "T36n1741_01a:1013b29": "行行之法樣，如下方明。若能於此一乘佛果",
    "T36n1741_01a:1013c01": "起如是趣求，志願力得不退。志願力猶如虛",
    "T36n1741_01a:1013c02": "空，無有退動，當知是人超過聲聞緣覺、淨土",
    "T36n1741_01a:1013c03": "菩薩之地。彼三乘中皆有厭生死之心，不達",
    "T36n1741_01a:1013c04": "生死無明本唯智境，自求樂果，無有大智大",
    "T36n1741_01a:1013c05": "慈悲心，故於一乘法界外，別求小果避生死",
    "T36n1741_01a:1013c06": "苦。二乘且以禪定三昧觀照力，超三界現行",
    "T36n1741_01a:1013c07": "之業，自化其火燒分段身，同太虛空，智悲永",
    "T36n1741_01a:1013c08": "絕。有貪三昧者，經劫不覺頭上打鼓，不復聞",
    "T36n1741_01a:1013c09": "聲。淨土菩薩，厭患生死，往生淨土，見佛聞",
    "T36n1741_01a:1013c10": "法，無大悲心，且受自樂，後當迴向。此皆迷",
    "T36n1741_01a:1013c11": "自無明本是大智，而於小道別有所求。於《維",
    "T36n1741_01a:1013c12": "摩》、《法華經》中，皆迴此果。經中具說，不可再言。",
    "T36n1741_01a:1013c13": "是故能於生死海成大智境，能行大慈悲不",
    "T36n1741_01a:1013c14": "出不沒者，初發心時能超三乘出世之業果。",
    "T36n1741_01a:1013c15": "故如此經下文〈賢首品〉具明，經云「有以三千",
    "T36n1741_01a:1013c16": "大千界，頂戴一劫身不動，彼之所作未為",
    "T36n1741_01a:1013c17": "難，信是法者乃為難。有以手擎十佛剎，盡於",
    "T36n1741_01a:1013c18": "一劫空中住，彼之所作未為難，能信此法乃",
    "T36n1741_01a:1013c19": "為難。十剎塵數眾生所，悉施樂具經一劫，彼",
    "T36n1741_01a:1013c20": "之福德未為勝，信此法者為最勝。十剎塵數",
    "T36n1741_01a:1013c21": "如來所，悉皆承事經一劫，若於此品能誦持，",
    "T36n1741_01a:1013c22": "其福最勝過於彼。」時賢首菩薩說此偈已，十",
    "T36n1741_01a:1013c23": "方世界六返震動，魔宮隱蔽、惡道休息，十方",
    "T36n1741_01a:1013c24": "諸佛普現其前。各以右手而摩賢首菩薩頂，",
    "T36n1741_01a:1013c25": "同聲讚言：「善哉善哉！快說此法。我等一切悉",
    "T36n1741_01a:1013c26": "皆隨喜。」為明賢首菩薩說，能信此法者真實",
    "T36n1741_01a:1013c27": "心相契當故。感應及福德業如是故，如經廣",
    "T36n1741_01a:1013c28": "明。又經頌云「一切世界群生類，尠有欲求聲",
    "T36n1741_01a:1013c29": "聞道，求緣覺者轉復少，趣大乘者甚希有，趣",
    "T36n1741_01a:1014a01": "大乘者猶為易，能信此法為甚難。」大乘者但",
    "T36n1741_01a:1014a02": "觀空破我、行六波羅蜜。但經中說別有淨土",
    "T36n1741_01a:1014a03": "在他方者，總是大乘義。一乘者，毘盧遮那報",
    "T36n1741_01a:1014a04": "佛果德智悲之海，便以無明生死之海成於",
    "T36n1741_01a:1014a05": "大智大慈悲海，無三世古今淨穢之見，是為",
    "T36n1741_01a:1014a06": "法界。一切剎海智凡同止，重重不礙，如光影",
    "T36n1741_01a:1014a07": "像，不說他方別有淨土之名，是為一乘。此為",
    "T36n1741_01a:1014a08": "大心眾生所開示悟入，使入佛知見故。三乘",
    "T36n1741_01a:1014a09": "所說，但說一切空平等，及一切眾生有自性",
    "T36n1741_01a:1014a10": "清淨平等藏。平等佛國，有此土他方淨穢故。",
    "T36n1741_01a:1014a11": "一乘說空，無有自他淨穢平等，三世諸佛自",
    "T36n1741_01a:1014a12": "性清淨，無古今性。一時成佛，無前後際平等、",
    "T36n1741_01a:1014a13": "一切眾生有如來大智慧平等，一微塵中十",
    "T36n1741_01a:1014a14": "方智凡同住平等，一切法無大小中邊如虛",
    "T36n1741_01a:1014a15": "空量平等，又文殊、普賢、毘盧遮那三法體用",
    "T36n1741_01a:1014a16": "平等，名為一乘。初發心者，應如是信解、如是",
    "T36n1741_01a:1014a17": "觀察、如是修學、如是悟入，普觀自他一切智",
    "T36n1741_01a:1014a18": "凡同一智境，不見餘相，皆如如來相無有生",
    "T36n1741_01a:1014a19": "滅，以智自在大悲隨世而安立諸法，解眾迷",
    "T36n1741_01a:1014a20": "心，智自無有一法可得。以如來智慧，觀一切",
    "T36n1741_01a:1014a21": "眾生迷如來智慧，從虛妄業執，以幻生其身。",
    "T36n1741_01a:1014a22": "知業本無所有、知見本是虛空，無作自在明",
    "T36n1741_01a:1014a23": "淨智之知見，名如來知見，普見一切心境無",
    "T36n1741_01a:1014a24": "非佛事。經頌云「欲知諸佛心，當觀佛智慧。佛",
    "T36n1741_01a:1014a25": "智無依處，如空無所依。眾生種種樂，及諸方",
    "T36n1741_01a:1014a26": "便智，皆依佛智起。聲聞及緣覺，及諸佛解脫，",
    "T36n1741_01a:1014a27": "皆依於法界。」當知法界一切無依，如來設教",
    "T36n1741_01a:1014a28": "解迷，總令悟此無依之境，名為解脫。而實言",
    "T36n1741_01a:1014a29": "之，無縛無解。應如是信解佛境、佛心量、佛所",
    "T36n1741_01a:1014b01": "行門。",
    "T36n1741_01a:1014b02": "第二自己發心起信修行法門者，有六品經：",
    "T36n1741_01a:1014b03": "一〈佛名號品〉，信佛名號隨根隨世界，名號不",
    "T36n1741_01a:1014b04": "同周遍。二〈四諦品〉，明四聖諦苦集滅道，隨其",
    "T36n1741_01a:1014b05": "根欲，十方皆悉不同。明法門不同，隨根遍周，",
    "T36n1741_01a:1014b06": "不離四諦。三〈光明覺品〉，明佛足輪下光明，最",
    "T36n1741_01a:1014b07": "初凡夫起信之始觀照之門，令心廣大明淨。",
    "T36n1741_01a:1014b08": "四〈菩薩問明品〉，明文殊師利同目首等九箇",
    "T36n1741_01a:1014b09": "菩薩各說一法，明十信菩薩發生明慧之心。",
    "T36n1741_01a:1014b10": "五〈淨行品〉，明一百四十願以淨信心者心行。",
    "T36n1741_01a:1014b11": "六〈賢首品〉，明如來三昧，名方網三昧，同別自",
    "T36n1741_01a:1014b12": "在，令信心者信之修行，行滿必得此法，同自",
    "T36n1741_01a:1014b13": "在神功大用。以此六法，用成十信心門。又第",
    "T36n1741_01a:1014b14": "二會初，復有「爾時世尊在摩竭提國阿蘭若",
    "T36n1741_01a:1014b15": "法菩提場中始成正覺」，及〈十定品〉初、〈離世間",
    "T36n1741_01a:1014b16": "品〉初總有此言者，以菩提場，第一會普光明",
    "T36n1741_01a:1014b17": "殿、第二會及〈十定品〉、〈離世間品〉此四會經，總",
    "T36n1741_01a:1014b18": "如是重敘意，明此經教以根本普光明智以",
    "T36n1741_01a:1014b19": "為教體。以初會明覺得此智以為菩提體，以",
    "T36n1741_01a:1014b20": "普光明智為初成正覺之體，為智無古今延",
    "T36n1741_01a:1014b21": "促之性。始終教意，即明昇進不同、部分差別，",
    "T36n1741_01a:1014b22": "說教時即不離一念、說教音聲即不離一",
    "T36n1741_01a:1014b23": "聲。明此一部經意，以根本智為體，以無量差",
    "T36n1741_01a:1014b24": "別法不離一法界，一時一念無古今，一音聲",
    "T36n1741_01a:1014b25": "中說也。設昇天諸會，亦云「不離菩提場普光",
    "T36n1741_01a:1014b26": "明殿而昇忉利、夜摩」等天。世間眾生情識妄",
    "T36n1741_01a:1014b27": "立，有古有今、有延有促；迷亡智現，即無此",
    "T36n1741_01a:1014b28": "見也。是故經云「智入三世，而無來往。」如今見",
    "T36n1741_01a:1014b29": "道智，即古今三世諸佛一時成佛，普見一切",
    "T36n1741_01a:1014c01": "眾生無眾生相，皆同一智之境，是故經言「佛",
    "T36n1741_01a:1014c02": "心眾生心，乃至於自心，三心無差別。」大意言",
    "T36n1741_01a:1014c03": "之，以普光明智為所覺之教體，會意雖有昇",
    "T36n1741_01a:1014c04": "進不同，不離普光明智大覺之體，不屬時收。",
    "T36n1741_01a:1014c05": "如是四重敘致，是故一切處文殊師利同聲",
    "T36n1741_01a:1014c06": "說頌曰：「一念普觀無量劫，無去無來亦無住，",
    "T36n1741_01a:1014c07": "如是了知三世法，超諸方便成十力。」此自己",
    "T36n1741_01a:1014c08": "修信心之中，文殊師利及覺首等十首菩薩",
    "T36n1741_01a:1014c09": "是成十信心修行之人。金色世界、妙色世界、",
    "T36n1741_01a:1014c10": "蓮華色世界等十色世界，是信心者能信之",
    "T36n1741_01a:1014c11": "心。以十箇信心，是初凡夫生滅色心生信而",
    "T36n1741_01a:1014c12": "起十勝解，故云色世界。如易中漸卦言「鴻漸",
    "T36n1741_01a:1014c13": "於干」者，亦明初入道信心昇進。為鴻之與白",
    "T36n1741_01a:1014c14": "鶴俱是鶴流，為帶色故，以明初信。亦言白色",
    "T36n1741_01a:1014c15": "純素，故言鴻也。不動智佛、無礙智佛等十箇",
    "T36n1741_01a:1014c16": "智佛，是所信自心之果。一切處文殊師利所",
    "T36n1741_01a:1014c17": "說之頌。及覺首等九箇首菩薩。各說一頌。是",
    "T36n1741_01a:1014c18": "所信之法。如來足輪下光，是信心者作觀，隨",
    "T36n1741_01a:1014c19": "光引心漸令心廣大。其光於初會中，眉間放",
    "T36n1741_01a:1014c20": "出，照十方已，入足下輪中，名一切菩薩智焰",
    "T36n1741_01a:1014c21": "明照耀十方藏，其狀猶如寶色燈雲。作是觀",
    "T36n1741_01a:1014c22": "時，作白淨寶光明想。初照三千大千世界，作",
    "T36n1741_01a:1014c23": "想成已，第二其光至於東方十佛國土，南西",
    "T36n1741_01a:1014c24": "北方四維上下亦復如是悉皆遍觀。第三光",
    "T36n1741_01a:1014c25": "照百佛世界，十方遍觀。第四光照千佛世界，",
    "T36n1741_01a:1014c26": "十方遍觀。第五光照十千佛世界，十方遍觀。",
    "T36n1741_01a:1014c27": "第六光至東方十千佛世界，照百千佛世界。",
    "T36n1741_01a:1014c28": "第七光明過百千世界，照東方百萬世界。第",
    "T36n1741_01a:1014c29": "八光明過百萬世界，遍照東方一億世界。第",
    "T36n1741_01a:1015a01": "九光明過一億世界，遍照十億世界。第十光",
    "T36n1741_01a:1015a02": "明過十億世界，遍照東方百億世界。千億百",
    "T36n1741_01a:1015a03": "千億，乃至不可稱、不可量，盡法界、虛空界",
    "T36n1741_01a:1015a04": "作光明想。如是四維上下如虛空，光照耀成",
    "T36n1741_01a:1015a05": "已，然以此光明一念十方遍周，然後照此",
    "T36n1741_01a:1015a06": "能觀光明之心，無體無相、無身無心、無內",
    "T36n1741_01a:1015a07": "無外、無中無邊、無大無小，一切皆無，名為",
    "T36n1741_01a:1015a08": "法身。於此法身無作性海，體無一物，唯無",
    "T36n1741_01a:1015a09": "依之智，本自虛空、性無古今，體自明白，恒",
    "T36n1741_01a:1015a10": "照十方，無有本末方所可依，名曰根本智，名",
    "T36n1741_01a:1015a11": "為智身。一切眾生同共有之，迷之不了，用作",
    "T36n1741_01a:1015a12": "貪瞋，著我我所，流浪生死諸惡道中。妄想",
    "T36n1741_01a:1015a13": "執固，隨自心所作行業流轉，非他能與。若能",
    "T36n1741_01a:1015a14": "如是觀照力滅，方能顯得，不是修生。如是相",
    "T36n1741_01a:1015a15": "應，名十住初心，初發心住便同善財童子，妙",
    "T36n1741_01a:1015a16": "峯山頂德雲比丘所，得憶念一切諸佛智慧",
    "T36n1741_01a:1015a17": "光明門，與一切諸佛同一正智家生，故言初",
    "T36n1741_01a:1015a18": "發心時便成正覺。與此無依智慧相應已，十",
    "T36n1741_01a:1015a19": "信心滿，入法智流。以十住波羅蜜智行嚴之，",
    "T36n1741_01a:1015a20": "如鍊真金，轉更明淨。以住一位，總收五位因",
    "T36n1741_01a:1015a21": "果，五位行門皆在一位通收。以初發心住，已",
    "T36n1741_01a:1015a22": "契根本智，時不遷、智不異，中間而有昇進，漸",
    "T36n1741_01a:1015a23": "漸微細，至十住第六住心方入通，化身自在，",
    "T36n1741_01a:1015a24": "如善財至海幢比丘是也。此法一向令隨智",
    "T36n1741_01a:1015a25": "見，不取世間情識所知，如隨光引心，令心增",
    "T36n1741_01a:1015a26": "廣。有二義：一入智境界，猶如虛空本無中",
    "T36n1741_01a:1015a27": "邊；二隨智行慈悲度脫眾生，亦如智境無有",
    "T36n1741_01a:1015a28": "限極。如此〈光明覺品〉頌云「見諸眾生在險道，",
    "T36n1741_01a:1015a29": "生老死苦常逼迫，修諸方便無限量，誓當悉",
    "T36n1741_01a:1015b01": "度是其行。聞法信解無疑惑，了法空寂不驚",
    "T36n1741_01a:1015b02": "怖，隨形六道遍十方，普救群迷是其行。」如是",
    "T36n1741_01a:1015b03": "光明引發心境令其稱本，顯智境無邊，如〈淨",
    "T36n1741_01a:1015b04": "行品〉一百四十廣大願，皆緣眾生以成大慈",
    "T36n1741_01a:1015b05": "悲行使令深厚，終不擬獨求自身無苦。以是",
    "T36n1741_01a:1015b06": "義故，從十信中開廓心境皆如虛空，等十方",
    "T36n1741_01a:1015b07": "眾生際，無有一眾生擬有捨離之心。若根堪",
    "T36n1741_01a:1015b08": "不堪，不離其一切世間。一切初發菩提心者，",
    "T36n1741_01a:1015b09": "皆須建如是願如是心，起不退想，然後順其",
    "T36n1741_01a:1015b10": "志願，求一切智心無懈倦，具一切智，常於十",
    "T36n1741_01a:1015b11": "方三界六道眾生前對現色身，各隨根欲而",
    "T36n1741_01a:1015b12": "引接之，令其解脫，無有休息。於信心中常起",
    "T36n1741_01a:1015b13": "如是願：於一切眾生敬之如佛，為一切眾生",
    "T36n1741_01a:1015b14": "以如佛智慧而作生因，總是佛智海中眾生。",
    "T36n1741_01a:1015b15": "若也迷解，不見始成佛、不見眾生滅，以法無",
    "T36n1741_01a:1015b16": "增減故，為法無眾生故、智無成壞故，但為迷",
    "T36n1741_01a:1015b17": "悟不同。若也迷解時，不見新成佛、不見舊眾",
    "T36n1741_01a:1015b18": "生，以智無故新故。觀一切眾生如幻相，體無",
    "T36n1741_01a:1015b19": "本末，猶如幻化人，無有根栽生死等相。但以",
    "T36n1741_01a:1015b20": "無依本智而作分別，令見真體，不見是而與",
    "T36n1741_01a:1015b21": "非，名入佛知見。是故經云「是法住法位，世間",
    "T36n1741_01a:1015b22": "相常住。」諸法住法位，方可於自心境，體會無",
    "T36n1741_01a:1015b23": "塵。若也存是立非，情見紛撓，何時入道？長劫",
    "T36n1741_01a:1015b24": "輪迴。善可思之，益處奉行。如經云「東方過十",
    "T36n1741_01a:1015b25": "佛剎微塵數世界有世界名為金色，佛號不",
    "T36n1741_01a:1015b26": "動智」者，表法中以明初發心者眾，善初生、覺",
    "T36n1741_01a:1015b27": "心始發，是東方義，以明東方是青龍吉慶，春",
    "T36n1741_01a:1015b28": "陽發明、萬物初生之始。佛號不動智，以明東",
    "T36n1741_01a:1015b29": "方是震動，以明正在動中是不動智故。過十",
    "T36n1741_01a:1015c01": "佛剎微塵數世界有金色世界者，以明迷貪",
    "T36n1741_01a:1015c02": "瞋無明慢疑、身邊二見、戒取邪見十無明為",
    "T36n1741_01a:1015c03": "過十佛剎微塵之數，以表煩惱廣多障根本",
    "T36n1741_01a:1015c04": "不動智，妄謂動故，自作沈淪。若論佛剎海，無",
    "T36n1741_01a:1015c05": "有中邊，何有遠近？以情障處立名。達其情塵",
    "T36n1741_01a:1015c06": "本無，即世界名金色。以金為白，光明無垢，以",
    "T36n1741_01a:1015c07": "表根本不動智光法身無垢，故名為金色。問",
    "T36n1741_01a:1015c08": "曰：金位在西方，何為舉東方為金色世界？答",
    "T36n1741_01a:1015c09": "曰：以金受氣於寅、胎於卯，表十信初心如胎",
    "T36n1741_01a:1015c10": "也。上首菩薩名文殊師利者，能了達無明本",
    "T36n1741_01a:1015c11": "無性，顯其智用，故號文殊師利。此云無相法",
    "T36n1741_01a:1015c12": "身虛空妙慧，能顯本智之先導，故號文殊為",
    "T36n1741_01a:1015c13": "一切諸佛之師為母，一切聖智猶如空慧發",
    "T36n1741_01a:1015c14": "生顯起故。一切處金色世界、一切處不動智",
    "T36n1741_01a:1015c15": "佛、一切處文殊師利者，迷亡塵謝、智慧朗然，",
    "T36n1741_01a:1015c16": "十方智境無非法事，唯是智用、起唯法起，名",
    "T36n1741_01a:1015c17": "不動智，故云一切處不動智。以其空慧顯明",
    "T36n1741_01a:1015c18": "此理，號一切處文殊師利。文殊師利與十佛",
    "T36n1741_01a:1015c19": "剎微塵數諸菩薩俱來詣佛所者，以明無邊",
    "T36n1741_01a:1015c20": "妙慧根本智為一體用。云來詣佛所，契會敬",
    "T36n1741_01a:1015c21": "順。以信心初以空妙慧簡擇顯發，根本智現。",
    "T36n1741_01a:1015c22": "既顯智業，慧為智使，故到已作禮。即於東方",
    "T36n1741_01a:1015c23": "化作蓮華藏師子之座，以表明智已生，方可",
    "T36n1741_01a:1015c24": "心境。無垢以為座體，智境無垢，含容萬德，無",
    "T36n1741_01a:1015c25": "可染著，名為蓮華。於一方界常遊，一切眾生",
    "T36n1741_01a:1015c26": "生死畏中得大無畏，名為師子。若於智體清",
    "T36n1741_01a:1015c27": "淨報果上，有無量眾福莊嚴，如光如影，重重",
    "T36n1741_01a:1015c28": "無有障礙，亦有此莊嚴。今言化作者，以引化",
    "T36n1741_01a:1015c29": "十信心眾生；望實報得，不言化作，自爾恒然，",
    "T36n1741_01a:1016a01": "無來無去。此乃令信心者，自信己身心有此",
    "T36n1741_01a:1016a02": "十智十世界，一切處不動智佛、一切處文殊",
    "T36n1741_01a:1016a03": "師利，皆自有之。及以普賢差別智。以此三法",
    "T36n1741_01a:1016a04": "以為教體，令修行者倣之。此初以檀波羅蜜",
    "T36n1741_01a:1016a05": "為主，餘九箇佛為伴。今且略述此一門，自餘",
    "T36n1741_01a:1016a06": "九法在廣論已說，皆隨方義表之昇進。一切",
    "T36n1741_01a:1016a07": "內外經書設教，皆令自身心中以法行之學",
    "T36n1741_01a:1016a08": "之；不可推之與先賢聖者，聖者無教、性自天",
    "T36n1741_01a:1016a09": "然。略述十信門竟。以十箇智佛、文殊師利等",
    "T36n1741_01a:1016a10": "十菩薩眾各說一法門，和會佛果大用妙慧",
    "T36n1741_01a:1016a11": "智慈悲願。六品經，十箇智佛以為信體，名為",
    "T36n1741_01a:1016a12": "十信。此信中方便，起入道觀門，以如來足輪",
    "T36n1741_01a:1016a13": "下光明引心廣大，向十信入聖位之方便。作",
    "T36n1741_01a:1016a14": "意者依法觀之，次第如前。",
    "T36n1741_01a:1016a15": "略釋新華嚴經修行次第決疑論卷一之上"
}