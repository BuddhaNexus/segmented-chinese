{
    "X83n1578_029:0710a19": "指月錄卷之二十九",
    "X83n1578_029:0710a21": "六祖下第十五世",
    "X83n1578_029:0710a22": "▲吉州禾山超宗慧方禪師上堂。舉拂子曰。看看。祗",
    "X83n1578_029:0710a23": "這個在臨濟則照用齊行。在雲門則理事俱備。在曹",
    "X83n1578_029:0710a24": "洞則偏正叶通。在溈山則暗機圓合。在法眼則何止",
    "X83n1578_029:0710b01": "惟心。然五家宗派。門庭施設則不無。直饒辨得倜儻",
    "X83n1578_029:0710b02": "分明去。猶是光影邊事。若要抵敵生死。則霄壞有隔。",
    "X83n1578_029:0710b03": "且超越生死一句作麼生道。良久曰。洎合錯下注脚。",
    "X83n1578_029:0710b04": "▲嘉興府華亭性空妙普菴主漢州人。久依死心獲",
    "X83n1578_029:0710b05": "證。結茅青龍野。吹鐵笛自娛。多賦詠。有警眾偈曰。學",
    "X83n1578_029:0710b06": "道猶如守禁城。晝防六賊夜惺惺。中軍主將能行令。",
    "X83n1578_029:0710b07": "不動干戈致太平。又曰。十二時中莫住工。窮來窮去",
    "X83n1578_029:0710b08": "到無窮。直須洞徹無窮底。踏倒須彌第一峰。又山居",
    "X83n1578_029:0710b09": "偈曰。心法雙忘猶隔妄。色空不二尚餘塵。百鳥不來",
    "X83n1578_029:0710b10": "春又過。不知誰是住菴人　建炎初。徐明叛。道經烏",
    "X83n1578_029:0710b11": "鎮。肆屠戮。師為賊所得。賊怒欲斬之。師曰。大丈夫要",
    "X83n1578_029:0710b12": "頭便斫取。奚以怒為。我死必矣。能一祭我乎。賊奉肉",
    "X83n1578_029:0710b13": "食。師如常出生畢。乃曰。孰為文。賊笑。師索筆大書一",
    "X83n1578_029:0710b14": "文。其詞旨超達。遂舉箸飫餐。餐罷笑曰。劫數既遭離",
    "X83n1578_029:0710b15": "亂。我是快活烈漢。如今正好乘時。便請一刀兩段。乃",
    "X83n1578_029:0710b16": "大呼斬斬。賊大駭羅拜。衛師而出。烏鎮悉免焚掠",
    "X83n1578_029:0710b17": "　有僧見師見佛不拜歌。逆問曰。既見佛。為甚麼不拜。",
    "X83n1578_029:0710b18": "師掌之曰。會麼。云不會。師又掌曰。家無二主　紹興",
    "X83n1578_029:0710b19": "庚申冬。造大盆。穴而塞之。修書寄雪竇持禪師曰。吾",
    "X83n1578_029:0710b20": "將水塟矣。壬戌歲持至。見其尚存。作偈嘲之曰。咄哉",
    "X83n1578_029:0710b21": "老性空。剛要餧魚鼈。去不索性去。祇管向人說。師閱",
    "X83n1578_029:0710b22": "偈笑曰。待兄來證明耳。令徧告四眾。眾集。師為說法",
    "X83n1578_029:0710b23": "要。仍說偈曰。坐脫立亡。不若水塟。一省柴燒。二省開",
    "X83n1578_029:0710b24": "壙。撒手便行。不妨快暢。誰是知音。船子和尚。高風難",
    "X83n1578_029:0710c01": "繼百千年。一曲漁歌少人唱。遂盤坐盆中順流而下。",
    "X83n1578_029:0710c02": "眾皆隨至海濵。望欲斷目。師取塞戽水而回。眾擁觀",
    "X83n1578_029:0710c03": "水無所入。復乘流而往。唱曰。船子當年返故鄉。沒蹤",
    "X83n1578_029:0710c04": "跡處妙難量。真風徧寄知音者。鐵笛橫吹作散場。其",
    "X83n1578_029:0710c05": "笛聲嗚咽。頃於蒼茫間。見以笛擲空而沒。眾號慕圖",
    "X83n1578_029:0710c06": "像事之。後三日於沙上趺坐。顏色如生。道俗爭往迎",
    "X83n1578_029:0710c07": "歸。留五日。闍維。舍利大如菽者莫計。二鶴徘徊空中。",
    "X83n1578_029:0710c08": "火盡始去。塔于青龍。",
    "X83n1578_029:0710c09": "▲空室道人智通者龍圖范珣女也。幼聰慧。長歸丞",
    "X83n1578_029:0710c10": "相蘇頌之孫悌。未幾厭世相。還家求祝髮。父難之。遂",
    "X83n1578_029:0710c11": "清修。因看法界觀有省。乃連作二偈見意。一曰。浩浩",
    "X83n1578_029:0710c12": "塵中體一如。縱橫交互印毗盧。全波是水波非水。全",
    "X83n1578_029:0710c13": "水成波水自殊。二曰。物我元無異。森羅鏡像同。明明",
    "X83n1578_029:0710c14": "超主伴。了了徹真空。一體含多法。交參帝網中。重重",
    "X83n1578_029:0710c15": "無盡處。動靜悉圓通。後父母俱亡。兄涓領分寧尉。通",
    "X83n1578_029:0710c16": "偕行。聞死心名重往謁之。心見知其所得。便問。常啼",
    "X83n1578_029:0710c17": "菩薩賣却心肝。教誰學般若。通曰。你若無心我也休。",
    "X83n1578_029:0710c18": "又問。一雨所滋根苗有異。無陰陽地上生個甚麼。通",
    "X83n1578_029:0710c19": "曰。一華五葉。復問。十二時中向甚麼處安身立命。通",
    "X83n1578_029:0710c20": "曰。和尚惜取眉毛好。心打曰。這婦女亂作次第。通禮",
    "X83n1578_029:0710c21": "拜。心然之　政和間。居金陵。甞設浴於保寧。揭榜於",
    "X83n1578_029:0710c22": "門曰。一物也無。洗個甚麼。纖塵若有。起自何來。道取",
    "X83n1578_029:0710c23": "一句子玄。乃可大家入浴。古靈祇解揩背。開士何曾",
    "X83n1578_029:0710c24": "明心。欲證離垢地時。須是通身汗出。盡道水能洗垢。",
    "X83n1578_029:0711a01": "焉知水亦是塵。直饒水垢頓除。到此亦須洗却。後為",
    "X83n1578_029:0711a02": "尼名惟久。挂錫姑蘇之西竺。示寂時。書偈趺坐而化。",
    "X83n1578_029:0711a03": "有明心錄行世。",
    "X83n1578_029:0711a04": "▲潭州上封佛心才禪師依海印隆禪師。見老宿達",
    "X83n1578_029:0711a05": "道者看經。至一毛頭師子百億毛頭一時現。師指問",
    "X83n1578_029:0711a06": "曰。一毛頭師子。作麼生得百億毛頭一時現。達曰。汝",
    "X83n1578_029:0711a07": "乍入叢林。豈可便理會許事。師因疑之。遂發心領淨",
    "X83n1578_029:0711a08": "頭職。一夕汛掃次。印適夜參。至則遇結座擲拄杖曰。",
    "X83n1578_029:0711a09": "了即毛端吞巨海。始知大地一微塵。師豁然有省。及",
    "X83n1578_029:0711a10": "出閩造豫章黃龍山。與死心機不契。乃參靈源。凡入",
    "X83n1578_029:0711a11": "室。出必揮淚自訟曰。此事我見得甚分明。祇是臨機",
    "X83n1578_029:0711a12": "吐不出。若為奈何。靈源知師誠篤。告以須是大徹方",
    "X83n1578_029:0711a13": "得自在也。未幾因觀鄰案僧讀曹洞廣錄。至藥山採",
    "X83n1578_029:0711a14": "薪歸。有僧問甚麼處來。山曰討柴來。僧指腰下刀曰。",
    "X83n1578_029:0711a15": "鳴剝剝是個甚麼。山拔刀作斫勢。師忽欣然摑鄰案",
    "X83n1578_029:0711a16": "僧一掌。揭簾趨出。衝口說偈曰。徹徹。大海乾枯。虗空",
    "X83n1578_029:0711a17": "迸裂。四方八面絕遮攔。萬象森羅齊漏泄　上堂。一",
    "X83n1578_029:0711a18": "法有形該動植。百川湍激競朝宗。昭琴不鼓雲天淡。",
    "X83n1578_029:0711a19": "想像毗耶老病翁。維摩病則上封病。上封病則拄杖",
    "X83n1578_029:0711a20": "子病。拄杖子病則森羅萬象病。森羅萬象病則凡之",
    "X83n1578_029:0711a21": "與聖病。諸人還覺病本起處麼。若也覺去。情與無情",
    "X83n1578_029:0711a22": "同一體。處處皆同真法界。其或未然。甜瓜徹蒂甜。苦",
    "X83n1578_029:0711a23": "瓠連根苦。",
    "X83n1578_029:0711a24": "▲潭州法輪應端禪師扣靈源。以妙入諸經自負。源",
    "X83n1578_029:0711b01": "甞痛劄之。師乃援馬祖百丈機語。及華嚴宗旨為表。",
    "X83n1578_029:0711b02": "源笑曰。馬祖百丈固錯矣。而華嚴宗旨與個事喜沒",
    "X83n1578_029:0711b03": "交涉。師憤然欲他往。因請辭。及揭簾忽大悟。汗流浹",
    "X83n1578_029:0711b04": "背。源見乃曰。是子識好惡矣。馬祖百丈文殊普賢。幾",
    "X83n1578_029:0711b05": "被汝帶累。",
    "X83n1578_029:0711b06": "▲東京天寧長靈守卓禪師上堂。三千劍客獨許莊",
    "X83n1578_029:0711b07": "周。為甚麼跳不出。良醫之門多病人。因甚麼不消一",
    "X83n1578_029:0711b08": "劄。已透關者更請辨看　宣和五年十二月二十七",
    "X83n1578_029:0711b09": "日。奄然示寂。闍維日。上遣中使賜香。持金盤求設利。",
    "X83n1578_029:0711b10": "爇香罷。盤中鏗然。視之五色者數顆。大如豆。使者持",
    "X83n1578_029:0711b11": "還。上見大悅。",
    "X83n1578_029:0711b12": "▲隆興府黃龍山堂道震禪師初謁丹霞淳禪師。一",
    "X83n1578_029:0711b13": "日與論洞上宗旨。師呈偈曰。白雲深覆古寒巖。異草",
    "X83n1578_029:0711b14": "靈花彩鳳銜。夜半天明日當午。騎牛背面著靴衫。霞",
    "X83n1578_029:0711b15": "器之。師自以為礙。棄依草堂。一見契合。日取藏經讀",
    "X83n1578_029:0711b16": "之。一夕聞晚參鼓。步出經堂。舉頭見月遂大悟。丞趨",
    "X83n1578_029:0711b17": "方丈。堂望見即為印可。",
    "X83n1578_029:0711b18": "▲慶元府天童普交禪師因為檀越修懺摩。有問曰。",
    "X83n1578_029:0711b19": "公之所懺罪。為自懺耶。為他懺耶。若自懺罪。罪性何",
    "X83n1578_029:0711b20": "來。若懺他罪。他罪非汝。烏能懺之。師不能對。遂改服",
    "X83n1578_029:0711b21": "遊方。造泐潭。足纔踵門。潭即呵之。師擬問。潭即曳杖",
    "X83n1578_029:0711b22": "逐之。一日忽呼師至丈室曰。我有古人公案。要與你",
    "X83n1578_029:0711b23": "商量。師擬進語。潭遂喝。師豁然領悟。乃大笑。潭下禪",
    "X83n1578_029:0711b24": "牀執師手曰。汝會佛法耶。師便喝。復拓開。潭大笑。",
    "X83n1578_029:0711c01": "▲江州圓通道旻禪師世稱古佛。興化蔡氏子。母夢",
    "X83n1578_029:0711c02": "吞摩尼寶珠有娠。生五歲。足不履口不言。母抱遊西",
    "X83n1578_029:0711c03": "明寺。見佛像遽履地合爪稱南無佛。人大異之。既出",
    "X83n1578_029:0711c04": "家徧參。後至泐潭。一見器之。師陳列參所得。不蒙印",
    "X83n1578_029:0711c05": "可。潭舉世尊拈花迦葉微笑語以問。復不契。後侍潭",
    "X83n1578_029:0711c06": "行次。潭以拄杖架肩長噓曰。會麼。師擬對。潭便打。有",
    "X83n1578_029:0711c07": "頃復拈草示之曰。是甚麼。師亦擬對。潭遂喝。於是頓",
    "X83n1578_029:0711c08": "明大法。作拈花勢。乃曰。這回瞞旻上座不得也。潭挽",
    "X83n1578_029:0711c09": "曰。更道更道。師曰。南山起雲北山下雨。即禮拜。潭首",
    "X83n1578_029:0711c10": "肯。",
    "X83n1578_029:0711c11": "▲慶元府二靈知和菴主蘇臺玉峰張氏子。兒時甞",
    "X83n1578_029:0711c12": "習坐垂堂。堂傾。父母意其必死。師瞑目自若。因使出",
    "X83n1578_029:0711c13": "家。年滿得度。趨謁泐潭。潭見乃問。作甚麼。師擬對。潭",
    "X83n1578_029:0711c14": "便打。復喝曰。你喚甚麼作禪。師驀領旨。即曰。禪無後",
    "X83n1578_029:0711c15": "無先。波澄大海。月印青天。又問。如何是道。師曰。道紅",
    "X83n1578_029:0711c16": "塵浩浩不用安排。本無欠少。潭然之。",
    "X83n1578_029:0711c17": "幻寄曰。可憐萬劫繫驢橛。",
    "X83n1578_029:0711c18": "棲雪竇之中峰棲雲兩菴。逾二十年。僧至禮拜。師曰。",
    "X83n1578_029:0711c19": "近離甚處。曰天童。師曰。太白峰高多少。僧以手斫額",
    "X83n1578_029:0711c20": "作望勢。師曰。猶有這個在。曰却請菴主道。師却作斫",
    "X83n1578_029:0711c21": "額勢。僧擬議。師便打　住二靈三十年。間居無長物。",
    "X83n1578_029:0711c22": "惟二虎侍其右。一日威於人。以偈遣之。宣和七年四",
    "X83n1578_029:0711c23": "月十二日。趺坐而逝。正言陳公。狀師行實。及示疾異",
    "X83n1578_029:0711c24": "跡甚詳。仍塑其像。二虎侍之。至今存焉。",
    "X83n1578_029:0712a01": "▲紹興府慈氏瑞仙禪師習毗尼。因覩戒性如虗空。",
    "X83n1578_029:0712a02": "持者為迷倒。師謂戒者束身之法也。何自縛乎。遂探",
    "X83n1578_029:0712a03": "台教。又閱諸法不自生。亦不從他生。不共不無因。是",
    "X83n1578_029:0712a04": "故說無生。疑曰。又不自他不共不無因生。畢竟從何",
    "X83n1578_029:0712a05": "而生。即省曰。因緣所生空假三觀。抑揚性海。心佛眾",
    "X83n1578_029:0712a06": "生名異體同。十境十乘。轉識成智。不思議境。智照方",
    "X83n1578_029:0712a07": "明。非言詮所及。棄謁諸方。後至投子。廣鑑問。鄉里甚",
    "X83n1578_029:0712a08": "處。師曰。兩浙東越。鑑曰。東越事作麼生。師曰。秦望峰",
    "X83n1578_029:0712a09": "高。鑑湖水濶。鑑曰。秦望峰與你自己是同是別。師曰。",
    "X83n1578_029:0712a10": "西天梵語。此土唐言。鑑曰。此猶是叢林祇對。畢竟是",
    "X83n1578_029:0712a11": "同是別。師便喝。鑑便打。師曰。恩大難酬。便禮拜。",
    "X83n1578_029:0712a12": "▲丞相張商英居士字天覺。號無盡。年十九應舉入",
    "X83n1578_029:0712a13": "京。道過向氏。向先一夕夢神告云。接相公。公至。向遂",
    "X83n1578_029:0712a14": "約以女女。公既第。遂娶向氏。公一日見藏經裝潢嚴",
    "X83n1578_029:0712a15": "麗。怫然曰。人之崇事。聖人書乃不及此。欲著無佛論。",
    "X83n1578_029:0712a16": "向氏曰。既是無佛。何論之有。須著有佛論始得。公疑",
    "X83n1578_029:0712a17": "其言。遂已。後訪同列。見維摩經適讀。至此病非地大",
    "X83n1578_029:0712a18": "亦不離地大。歎曰。胡人之言亦能爾耶。乃借歸閱次。",
    "X83n1578_029:0712a19": "向氏問讀何書。公曰維摩經。向氏曰。可熟讀此。然後",
    "X83n1578_029:0712a20": "著無佛論。公悚然。因深信佛乘。元祐六年為江西漕。",
    "X83n1578_029:0712a21": "首謁東林總。總詰所見。與己符合。因印可。且令往見",
    "X83n1578_029:0712a22": "其弟子玉溪慈古鏡。公按部分寧。諸禪迓之。首致敬",
    "X83n1578_029:0712a23": "于慈。聞龔德莊甞言兜率悅聰明。因問悅曰。聞公善",
    "X83n1578_029:0712a24": "文章。悅笑曰。從悅臨濟九世孫。對運使論文章。政如",
    "X83n1578_029:0712b01": "運使對從悅論禪也。公不然其語。公強屈指曰。是九",
    "X83n1578_029:0712b02": "世也。問玉谿去此多少。曰三十里。問兜率。曰五里。乃",
    "X83n1578_029:0712b03": "過兜率。先是悅夢手摶日輪。覺語首座曰。日輪運轉",
    "X83n1578_029:0712b04": "之象。張運使且過此。吾當深錐痛劄之。首座曰。士大",
    "X83n1578_029:0712b05": "夫惡拂己者。或起別釁。悅曰。正使煩惱。祇退得我院",
    "X83n1578_029:0712b06": "也。公與悅語次。稱賞東林。悅未肯其說。公乃題詩擬",
    "X83n1578_029:0712b07": "爆軒。有云。不向廬山尋落處。象王鼻孔漫撩天。意譏",
    "X83n1578_029:0712b08": "悅不肻東林也。公與悅語至更深。論及宗門事。悅曰。",
    "X83n1578_029:0712b09": "東林既印可運使。運使於佛祖言教有少疑否。公曰",
    "X83n1578_029:0712b10": "有。悅曰。疑何等語。公曰。疑香嚴獨脚頌。德山托鉢話。",
    "X83n1578_029:0712b11": "悅曰。既於此有疑。其餘安得無耶。祇如巖頭言末後",
    "X83n1578_029:0712b12": "句。是有耶是無耶。公曰有。悅大笑便歸方丈閉却門。",
    "X83n1578_029:0712b13": "公一夜睡不穩。至五更下牀。觸翻溺器。乃大徹猛省",
    "X83n1578_029:0712b14": "前話。遂有頌曰。鼓寂鐘沉托鉢回。巖頭一拶語如雷。",
    "X83n1578_029:0712b15": "果然祇得三年活。莫是遭他授記來。遂扣方丈門曰。",
    "X83n1578_029:0712b16": "某已捉得賊了。悅曰。贓在甚處。公無語。悅曰。都運且",
    "X83n1578_029:0712b17": "去。來日相見。翌日公遂舉前頌。悅乃謂曰。參禪祇為",
    "X83n1578_029:0712b18": "命根不斷。依語生解。如是之說。公已深悟。然至極微",
    "X83n1578_029:0712b19": "細處。使人不覺不知。墮在區宇。乃作頌證之曰。等閑",
    "X83n1578_029:0712b20": "行處。步步皆如。雖居聲色。寧滯有無。一心靡異。萬法",
    "X83n1578_029:0712b21": "非殊。休分體用。莫擇精粗。臨機不礙。應物無拘。是非",
    "X83n1578_029:0712b22": "情盡。凡聖皆除。誰得誰失。何親何疎。拈頭作尾。指實",
    "X83n1578_029:0712b23": "為虗。翻身魔界。轉脚邪塗。了無逆順。不犯工夫。公邀",
    "X83n1578_029:0712b24": "悅至建昌。途中一一伺察。有十頌敘其事。悅亦有十",
    "X83n1578_029:0712c01": "頌酬之。",
    "X83n1578_029:0712c02": "燈錄武庫皆不載其頌。",
    "X83n1578_029:0712c03": "公甞云。先佛所說。於一毛端現寶王剎。坐微塵裏轉",
    "X83n1578_029:0712c04": "大法輪。是真實義。法華會上。多寶如來在寶塔中分",
    "X83n1578_029:0712c05": "半座。與釋迦文佛。過去佛現在佛同坐一處。實有如",
    "X83n1578_029:0712c06": "是事。非謂表法　公於宣和四年十一月黎明。口占",
    "X83n1578_029:0712c07": "遺表。命子弟書之。俄取枕擲門牕上。聲如雷震。眾視",
    "X83n1578_029:0712c08": "之。已薨矣。",
    "X83n1578_029:0712c09": "▲西蜀鑾法師通大小乘。佛照謝事居景德。師問照",
    "X83n1578_029:0712c10": "曰。禪家言多不根何也。照曰。汝習何經論。曰諸經粗",
    "X83n1578_029:0712c11": "知。頗通百法。照曰。祇如昨日雨今日晴。是甚麼法中",
    "X83n1578_029:0712c12": "收。師懵然。照舉癢和子擊曰。莫道禪家所言不根好。",
    "X83n1578_029:0712c13": "師憤曰。昨日雨今日晴。畢竟是甚麼法中收。照曰。第",
    "X83n1578_029:0712c14": "二十四時分不相應法中收。師恍悟即禮謝。後歸蜀",
    "X83n1578_029:0712c15": "居講會。以直道示徒。不泥名相。",
    "X83n1578_029:0712c16": "▲隆興府雲巖天游典牛禪師依湛堂於泐潭。一日",
    "X83n1578_029:0712c17": "潭普說曰。諸人苦苦就準上座覔佛法。遂拊膝曰。會",
    "X83n1578_029:0712c18": "麼。雪上加霜。又拊膝曰。若也不會。豈不見乾峰示眾",
    "X83n1578_029:0712c19": "曰。舉一不得舉二。放過一著。落在第二。師聞脫然頴",
    "X83n1578_029:0712c20": "悟。甞和忠道者牧牛頌曰。兩角指天。四脚踏地。拽斷",
    "X83n1578_029:0712c21": "鼻繩。牧甚屎屁。張無盡見之甚擊節(頴應作頓)。",
    "X83n1578_029:0712c22": "▲隆興府九仙法清祖鑑禪師甞於池之天寧。以伽",
    "X83n1578_029:0712c23": "黎覆頂而坐。侍郎曾公開問曰。上座仙鄉甚處。曰嚴",
    "X83n1578_029:0712c24": "州。曰與此間是同是別。師拽伽黎下地揖曰。官人曾",
    "X83n1578_029:0713a01": "到嚴州否。曾罔措。師曰。待官人到嚴州時。却向官人",
    "X83n1578_029:0713a02": "道。",
    "X83n1578_029:0713a03": "▲眉州中巖慧目蘊能禪師徧謁諸方。後到大溈。溈",
    "X83n1578_029:0713a04": "問。上座桑梓何處。師曰西川。曰我聞西川有普賢菩",
    "X83n1578_029:0713a05": "薩示現是否。師曰。今日得瞻慈相。曰白象何在。師曰。",
    "X83n1578_029:0713a06": "爪牙已具。曰還會轉身麼。師提坐具繞禪牀一帀。溈",
    "X83n1578_029:0713a07": "曰。不是這個道理。師趨出。一日溈為眾入室。問僧。黃",
    "X83n1578_029:0713a08": "巢過後。還有人收得劍麼。僧竪起拳。溈曰。菜刀子。僧",
    "X83n1578_029:0713a09": "曰。爭奈受用不盡。溈喝出。次問師。黃巢過後還有人",
    "X83n1578_029:0713a10": "收得劍麼。師亦竪起拳。溈曰。也祇是菜刀子。師曰。殺",
    "X83n1578_029:0713a11": "得人即休。遂近前攔胷築之。溈曰。三十年弄馬騎。今",
    "X83n1578_029:0713a12": "日被驢子撲。",
    "X83n1578_029:0713a13": "▲懷安軍雲頂寶覺宗印禪師一日普說罷。召眾曰。",
    "X83n1578_029:0713a14": "諸子未要散去。更聽一頌。乃曰。四十九年一場熱閧。",
    "X83n1578_029:0713a15": "八十七春老漢獨弄。誰少誰多一般作夢。歸去來兮",
    "X83n1578_029:0713a16": "梅梢雪重。言訖下座。倚杖而逝。",
    "X83n1578_029:0713a17": "▲成都府信相宗顯正覺禪師少為進士有聲。甞晝",
    "X83n1578_029:0713a18": "掬溪水為戲。至夜思之。遂見水泠然盈室。欲汲之不",
    "X83n1578_029:0713a19": "可。而塵境自空。曰吾世網裂矣。往依昭覺得度。具滿",
    "X83n1578_029:0713a20": "分戒。後隨眾咨參。覺一日問師。高高峰頂立。深深海",
    "X83n1578_029:0713a21": "底行。汝作麼生會。師於言下頓悟。曰釘殺脚跟也。覺",
    "X83n1578_029:0713a22": "拈起拂子曰。這個又作麼生。師一笑而出。服懃七祀。",
    "X83n1578_029:0713a23": "南遊至京師。歷淮浙。晚見五祖演和尚于海會。出問。",
    "X83n1578_029:0713a24": "未知關棙子。難過趙州橋。趙州橋即不問。如何是關",
    "X83n1578_029:0713b01": "棙子。祖曰。汝且在門外立。師進步一踏而退。祖曰。許",
    "X83n1578_029:0713b02": "多時茶飯。元來也有人知滋味。明日入室。祖云。你便",
    "X83n1578_029:0713b03": "是昨日問話底僧否。我固知你見處。祇是未過得白",
    "X83n1578_029:0713b04": "雲關在。師珍重便出。時圜悟為侍者。師以白雲關意",
    "X83n1578_029:0713b05": "扣之。悟曰。你但直下會取。師笑曰。我不是不會。祇是",
    "X83n1578_029:0713b06": "未諳。待見這老漢。共伊理會一上。明日祖往舒城。師",
    "X83n1578_029:0713b07": "與悟繼往。適會於興化。祖問師。記得曾在郡裏相見",
    "X83n1578_029:0713b08": "來。師曰。全火祇候。祖顧悟曰。這漢饒舌。自是機緣相",
    "X83n1578_029:0713b09": "契。遊廬阜回。師以高高峰頂立深深海底行所得之",
    "X83n1578_029:0713b10": "語。告五祖。祖曰。吾甞以此事詰先師。先師云。我曾問",
    "X83n1578_029:0713b11": "遠和尚。遠曰。猫有歃血之功。虎有起屍之德。非素達",
    "X83n1578_029:0713b12": "本源。不能到也。師給侍之久。祖鍾愛之。後辭西歸。為",
    "X83n1578_029:0713b13": "小參。復以頌送曰。離鄉四十餘年。一時忘却蜀語。禪",
    "X83n1578_029:0713b14": "人回到成都。切須記取魯語。時覺尚無恙。師再侍之。",
    "X83n1578_029:0713b15": "名聲藹著。",
    "X83n1578_029:0713b16": "▲成都府昭覺寺克勤佛果禪師彭州駱氏子。世宗",
    "X83n1578_029:0713b17": "儒。師兒時日記千言。偶游妙寂寺。見佛書。三復悵然。",
    "X83n1578_029:0713b18": "如獲舊物。曰予殆過去沙門也。即去家。依自省祝髮。",
    "X83n1578_029:0713b19": "從文照通講說。又從敏行授楞嚴。俄得病瀕死。歎曰。",
    "X83n1578_029:0713b20": "諸佛涅槃正路。不在文句中。吾欲以聲求色見。宜其",
    "X83n1578_029:0713b21": "無以死也。遂棄去。至真覺勝禪師之席。勝方創臂出",
    "X83n1578_029:0713b22": "血。指示師曰。此曹溪一滴也。師矍然良久曰。道固如",
    "X83n1578_029:0713b23": "是乎。即徒步出蜀。首謁玉泉皓。次依金鑾信。大溈喆。",
    "X83n1578_029:0713b24": "黃龍心。東林度。僉指為法器。而晦堂稱。他日臨濟一",
    "X83n1578_029:0713c01": "派屬子矣。最後見五祖。盡其機用。祖皆不諾。乃謂祖",
    "X83n1578_029:0713c02": "強移換人。出不遜語。忿然而去。祖曰。待你著一頓熱",
    "X83n1578_029:0713c03": "病打時。方思量我在。師到金山。染傷寒困極。以平日",
    "X83n1578_029:0713c04": "見處試之。無得力者。追繹五祖之言。乃自誓曰。我病",
    "X83n1578_029:0713c05": "稍間。即歸五祖。病痊尋歸。祖一見而喜。令即參堂。便",
    "X83n1578_029:0713c06": "入侍者寮。方半月。會部使者解印還蜀。詣祖問道。祖",
    "X83n1578_029:0713c07": "曰。提刑少年曾讀小艶詩否。有兩句頗相近。頻呼小",
    "X83n1578_029:0713c08": "玉元無事。祇要檀郎認得聲。提刑應喏喏。祖曰。且仔",
    "X83n1578_029:0713c09": "細。師適歸侍立次。問曰。聞和尚舉小艶詩。提刑會否。",
    "X83n1578_029:0713c10": "祖曰。他祇認得聲。師曰。祇要檀郎認得聲。他既認得",
    "X83n1578_029:0713c11": "聲。為甚麼却不是。祖曰。如何是祖師西來意。庭前柏",
    "X83n1578_029:0713c12": "樹子聻。師忽有省。遽出見雞飛上闌干鼓翅而鳴。復",
    "X83n1578_029:0713c13": "自謂曰。此豈不是聲。遂袖香入室通所得。呈偈曰。金",
    "X83n1578_029:0713c14": "鴨香銷錦繡幃。笙歌叢裏醉扶歸。少年一段風流事。",
    "X83n1578_029:0713c15": "祇許佳人獨自知。祖曰。佛祖大事。非小根劣品所能",
    "X83n1578_029:0713c16": "造詣。吾助汝喜。祖徧謂山中耆舊曰。我侍者參得禪",
    "X83n1578_029:0713c17": "也。由此所至推為上首。",
    "X83n1578_029:0713c18": "宗門武庫云。圓悟和尚甞參蘄州北烏牙方禪師。",
    "X83n1578_029:0713c19": "佛鑒和尚甞參東林宣秘度禪師。皆得昭覺平實",
    "X83n1578_029:0713c20": "之旨。同至五祖室中。平生所得一句用不著。久之",
    "X83n1578_029:0713c21": "無契悟(下載悟緣同上)　圓悟和尚初在溈山。一",
    "X83n1578_029:0713c22": "日真如和尚問曰。如何。悟云起滅不停。如曰。可知",
    "X83n1578_029:0713c23": "是愽地凡夫。老僧三十年在裏許踐履。祇得個相",
    "X83n1578_029:0713c24": "似。次見晦堂。堂曰。我住院十二年不會。如今方會。",
    "X83n1578_029:0714a01": "脚尖頭也踢出個佛。悟後住昭覺。有長老問。劉鐵",
    "X83n1578_029:0714a02": "磨到溈山問答。并雪竇御街行頌。未審此意如何。",
    "X83n1578_029:0714a03": "悟曰。老僧更參四十年。也不到雪竇處。長老歎曰。",
    "X83n1578_029:0714a04": "昭覺和尚猶如此說。況餘人耶　師語錄中。小參",
    "X83n1578_029:0714a05": "有云。山僧頃日問五祖和尚。二祖云覓心了不可",
    "X83n1578_029:0714a06": "得。畢竟如何。他道。汝須自參始得這些好處。別人",
    "X83n1578_029:0714a07": "為汝著力不得。參來參去。忽因聞舉頻呼小玉元",
    "X83n1578_029:0714a08": "無事祇要檀郎認得聲。忽然桶底脫。庭前柏樹子",
    "X83n1578_029:0714a09": "也透。麻三斤也是。玄沙蹉過也是。睦州擔板也是。",
    "X83n1578_029:0714a10": "不落因果也是。不昧因果也是。三乘十二分教二",
    "X83n1578_029:0714a11": "六時中眼裏耳裏。乃至鐘鳴鼓響驢鳴犬吠。無非",
    "X83n1578_029:0714a12": "這個消息。又云。五祖甞云。諸方參得底禪。如琉璃",
    "X83n1578_029:0714a13": "瓶子相似。愛護不捨。第一莫教老僧見將鐵椎一",
    "X83n1578_029:0714a14": "擊定碎也。山僧初見他如此說。便盡心參。他甞問",
    "X83n1578_029:0714a15": "有句無句如藤倚樹。作麼生會。山僧便喝。或下語",
    "X83n1578_029:0714a16": "總不契。他云。須是情識淨盡計較都忘處會。山僧",
    "X83n1578_029:0714a17": "明日便於無計較處。胡道亂道。轉沒交涉。後來徹",
    "X83n1578_029:0714a18": "悟實見實用。如鏡當臺。明珠在掌。又云。老僧往日",
    "X83n1578_029:0714a19": "為熱病所苦。死却一日。觀前路黑漫漫地。都不知",
    "X83n1578_029:0714a20": "何往。獲再甦醒。遂驚駭生死事。便乃發心行脚。尋",
    "X83n1578_029:0714a21": "訪有道知識。體究此事。初到大溈參真如和尚。終",
    "X83n1578_029:0714a22": "日面壁默坐。將古人公案翻覆看。及一年許。忽有",
    "X83n1578_029:0714a23": "個省處。然只認得個昭昭靈靈驢前馬後。只向四",
    "X83n1578_029:0714a24": "大身中作個動用。若被人拶著。一似無見處。只為",
    "X83n1578_029:0714b01": "解脫坑埋却禪道滿肚。於佛法上看即有。於世法",
    "X83n1578_029:0714b02": "上看即無。後到白雲先師處。被他云你總無見處。",
    "X83n1578_029:0714b03": "自此全無齩嚼分(下載悟緣同此)。",
    "X83n1578_029:0714b04": "問古人道。楖[木*栗]橫擔不顧人。直入千峰萬峰去。未審",
    "X83n1578_029:0714b05": "那裏是他住處。師曰。騰蛇纏足路布繞身。曰朝看雲",
    "X83n1578_029:0714b06": "片片。暮聽水潺潺。師曰。却須截斷始得。曰此回不是",
    "X83n1578_029:0714b07": "夢。真個到廬山。師曰。高著眼　僧問。譬如擲劒揮空。",
    "X83n1578_029:0714b08": "有一人劒亦無。虗空亦不揮時如何。師曰。大眾見你",
    "X83n1578_029:0714b09": "敗闕。曰學人只管推出。和尚何不放行。師曰。莫謗崇",
    "X83n1578_029:0714b10": "寧好。曰為甚麼不肻承當。師曰。藏身露影。曰今日捉",
    "X83n1578_029:0714b11": "敗。師曰。果然　僧問。九旬禁足三月護生。只如花猫",
    "X83n1578_029:0714b12": "取斷南泉分身兩段。斑蛇適會赤眼就地一鉏。未審",
    "X83n1578_029:0714b13": "是持是犯。師云。破戒也不知。進云。大用不拘今古楷",
    "X83n1578_029:0714b14": "模。師云。依舊分身兩段。進云。若然者。玉箸撐開虎眼",
    "X83n1578_029:0714b15": "睛。金鞭擊斷那叱臂。師云。你向甚麼處見南泉歸宗。",
    "X83n1578_029:0714b16": "進云。只在目前。師云。重言不當喫　僧問。如何是初",
    "X83n1578_029:0714b17": "日分以恒河沙等身布施。師曰。大海若不納。百川應",
    "X83n1578_029:0714b18": "倒流。如何是中日分以恒河沙等身布施。師曰。現成",
    "X83n1578_029:0714b19": "公案。如何是後日分亦以恒河沙等身布施。師曰。盡",
    "X83n1578_029:0714b20": "未來際一時收。",
    "X83n1578_029:0714b21": "僧問東禪嶽。如何是初日分以恒河沙等身布施。",
    "X83n1578_029:0714b22": "嶽曰。從苗辨地。因語識人。如何是中日分以恒河",
    "X83n1578_029:0714b23": "沙等身布施。曰築著磕著。如何是後日分亦以恒",
    "X83n1578_029:0714b24": "河沙等身布施。曰向下文長。付在來日。",
    "X83n1578_029:0714c01": "僧問。最初威音王。末後樓至佛。未審威音參見甚麼",
    "X83n1578_029:0714c02": "人。師曰。參見無面目底。僧云。只如無面目人。復見阿",
    "X83n1578_029:0714c03": "誰。師云。狂狗趂塊。僧云。爭奈拄杖子在學人手裏。師",
    "X83n1578_029:0714c04": "云。你試用看。僧云。到這裏直得無言可說。無理可伸。",
    "X83n1578_029:0714c05": "師云。只得七成。僧云。可謂師承不立。遞代相傳。師云。",
    "X83n1578_029:0714c06": "一刀截斷。僧云。既然如是。和尚何用更覔白雲。師云。",
    "X83n1578_029:0714c07": "你道威音樓至佛。即今在什麼處。僧云。一串穿却。師",
    "X83n1578_029:0714c08": "云。頂[寧*頁]上更添一隻眼始得　祈雨上堂。僧問。萬里",
    "X83n1578_029:0714c09": "不挂片雲時如何。師曰。老僧也怪伊。曰青天也須喫",
    "X83n1578_029:0714c10": "棒。又作麼生。師曰。行遣早遲也。曰過在甚麼處。師曰。",
    "X83n1578_029:0714c11": "彼此住山人。更不重註破。曰好雨下時却不下。不天",
    "X83n1578_029:0714c12": "晴處却天晴。師曰。適來你向甚麼處去來。曰乍卷乍",
    "X83n1578_029:0714c13": "舒去也。師曰。脚跟下更與一棒。直得雨似盆傾。曰總",
    "X83n1578_029:0714c14": "不與麼時如何。師曰。捩轉鼻孔。曰忽然應時應節又",
    "X83n1578_029:0714c15": "作麼生。師曰。山前禾麥熟。盡唱太平歌　示眾云。通",
    "X83n1578_029:0714c16": "身是眼見不到。通身是耳聞不及。通身是口說不著。",
    "X83n1578_029:0714c17": "通身是心鑑不出。通身即且置。或若無眼作麼生見。",
    "X83n1578_029:0714c18": "無耳作麼生聞。無口作麼生說。無心作麼生鑑。若向",
    "X83n1578_029:0714c19": "這裏撥得一線路。便與古佛同參。且道參甚麼人。",
    "X83n1578_029:0714c20": "徑山杲云。惜乎徑山當時不在。若在。點一把火照",
    "X83n1578_029:0714c21": "看這老漢面皮厚多少。即今莫有旁不甘底出來",
    "X83n1578_029:0714c22": "道。和尚也是普州人又作麼生。即向他道。西天斬",
    "X83n1578_029:0714c23": "頭截臂。這裏自領出去。",
    "X83n1578_029:0714c24": "示吳教授。祖佛以神道設教。惟務明心達本。況人人",
    "X83n1578_029:0715a01": "具足各各圓成。但以迷妄背此本心。流轉諸趣枉受",
    "X83n1578_029:0715a02": "輪迴。而其根本初無增減。諸佛以為一大事因緣而",
    "X83n1578_029:0715a03": "出。盖為此也。祖師以單傳密印而來。亦以此也。若是",
    "X83n1578_029:0715a04": "宿昔韞大根利智。便能於脚跟直下承當。不從他得。",
    "X83n1578_029:0715a05": "了然自悟。廓徹靈明。廣大虗寂。從無始來亦未曾間",
    "X83n1578_029:0715a06": "斷。清淨無為。妙圓真心。不為諸塵作對。不與萬法為",
    "X83n1578_029:0715a07": "侶。常如十日並照。離見超情。截却生死浮幻。如金剛",
    "X83n1578_029:0715a08": "王堅固不動。乃謂之即心即佛。更不外求。惟了自性。",
    "X83n1578_029:0715a09": "頓時與佛祖契合。到無疑之地。把得住作得主。可不",
    "X83n1578_029:0715a10": "是徑截大解脫耶。探究此事。要透生死。豈是小緣。應",
    "X83n1578_029:0715a11": "當猛利誠志信重如救頭然。始有少分相應。多見參",
    "X83n1578_029:0715a12": "問之士。世智聰明。只圖資談柄。廣聲譽。以為高上趨",
    "X83n1578_029:0715a13": "向。務以勝人。但增益我見。如以油救火。其燄益熾。直",
    "X83n1578_029:0715a14": "到臘月三十日。茫然繆亂。殊不得纖毫力。良由最初",
    "X83n1578_029:0715a15": "已無正因。所以末後勞而無功。是故古德教人參涅",
    "X83n1578_029:0715a16": "槃堂裏禪。誠有旨也。生死之際。處之良不易。惟大達",
    "X83n1578_029:0715a17": "超證之士。奮利根勇猛。一徑截斷。則無難。然此段雖",
    "X83n1578_029:0715a18": "由自己根力。亦假方便。於常時些小境界中。轉得行。",
    "X83n1578_029:0715a19": "打得徹。不存解不立見。凜然全體現成。踐履將去。養",
    "X83n1578_029:0715a20": "得純熟。到緣謝之時。自然無怖畏。只有清虗瑩徹。無",
    "X83n1578_029:0715a21": "一法可當情。如懸崖撒手。棄捨得無留戀。一念萬年。",
    "X83n1578_029:0715a22": "萬年一念。覓生了不可得。豈有死也。是故古德坐脫",
    "X83n1578_029:0715a23": "立亡行化倒蛻。能得勇徤。皆是平昔汰淘得淨潔。香",
    "X83n1578_029:0715a24": "林四十年。得成一片。湧泉四十年。尚有走作。石霜勸",
    "X83n1578_029:0715b01": "人休去歇去。古廟香爐去。永嘉云。體即無生。了本無",
    "X83n1578_029:0715b02": "速。業業兢兢念茲在茲。方得無礙自在。既捨生之後。",
    "X83n1578_029:0715b03": "得意生身。隨自意趣。後報悉以理遣。不由業牽。所謂",
    "X83n1578_029:0715b04": "透脫生死耶。報緣未謝。於人間世上。有如許參涉交",
    "X83n1578_029:0715b05": "互。應須處之綽綽然有餘裕始得。人生各隨緣分。不",
    "X83n1578_029:0715b06": "必厭喧求靜。但令中虗外順。雖在閙市沸湯中。亦恬",
    "X83n1578_029:0715b07": "然安穩。纔有纖毫見刺。則打不過也　示張持滿。要",
    "X83n1578_029:0715b08": "須根本明徹。理地精至。純一無雜。纔有是非。紛然失",
    "X83n1578_029:0715b09": "心。若踏正脉。諸天捧花無路。魔外潛覰不見。深深海",
    "X83n1578_029:0715b10": "底行。高高峰頂立。始得不驚羣動眾。謂之平常心。本",
    "X83n1578_029:0715b11": "源天真自性也。雖居千萬人中。如無一人相似。此豈",
    "X83n1578_029:0715b12": "粗浮識想利智聰慧所能測哉。示諭綿密無間。寂照",
    "X83n1578_029:0715b13": "同時。歲月悠久。打成一片。而根本愈牢。密密作用。誠",
    "X83n1578_029:0715b14": "無出此。應當當處全真。則彼我遐邇觸處皆渠。剎剎",
    "X83n1578_029:0715b15": "塵塵皆在自己大圓鏡中。愈綿愈密。能轉換也。故雲",
    "X83n1578_029:0715b16": "門道。直得乾坤大地無纖毫過患。猶為轉句。不見一",
    "X83n1578_029:0715b17": "色。始是半提。直得如此。更須知有向上全提底時節",
    "X83n1578_029:0715b18": "始得。所以德山棒臨濟喝。皆徹證無生。透頂透底。融",
    "X83n1578_029:0715b19": "通自在。到大用現前處。方能出沒。欲人全身擔荷外。",
    "X83n1578_029:0715b20": "退守文殊普賢大人境界。巖頭道。他得底人。只守閑",
    "X83n1578_029:0715b21": "閑地。二六時中無欲無依。自然超諸三昧。德山亦云。",
    "X83n1578_029:0715b22": "汝但無事於心。於心無事。則虗而靈。寂而照。若毫端",
    "X83n1578_029:0715b23": "許言本末者。皆為自欺。此既已明。當須履踐。但只退",
    "X83n1578_029:0715b24": "步愈退愈明。愈不會愈有力量。異念纔起。擬心纔生。",
    "X83n1578_029:0715c01": "即猛自割斷令不相續。則智照洞然。步步踏實地。豈",
    "X83n1578_029:0715c02": "有高低憎愛違順揀擇於其間哉。無明習氣旋起旋",
    "X83n1578_029:0715c03": "消。悠久間自無力能擾人也。古人以牧牛為喻。誠哉。",
    "X83n1578_029:0715c04": "所謂要久長人耳。直截省要。最是先亡我見。使虗靜",
    "X83n1578_029:0715c05": "恬和。任運騰騰。騰騰任運。於一切法皆無取捨。向根",
    "X83n1578_029:0715c06": "根塵塵應時脫然。自處孤運獨照。照體獨立。物我一",
    "X83n1578_029:0715c07": "如。直下徹底無照可立。如斬一綟絲。一斬一切斷。便",
    "X83n1578_029:0715c08": "自會作活計去也。佛見法見尚不令起。則塵勞業識",
    "X83n1578_029:0715c09": "自當冰消瓦解　又云。但逢緣遇境。莫不管帶。何止",
    "X83n1578_029:0715c10": "此生而已。窮未來際。證無量聖身。也未是他泊頭處。",
    "X83n1578_029:0715c11": "但一味退步。莫作限量也　示韓朝議曰。古云。說得",
    "X83n1578_029:0715c12": "一丈。不如行得一尺。盖定慧之力回轉業緣。正要惺",
    "X83n1578_029:0715c13": "惺地勇猛果決。千百生中當受用。其餘古人機緣。不",
    "X83n1578_029:0715c14": "必盡要會。但一著分明。則著著如此。千變萬化豈移",
    "X83n1578_029:0715c15": "變得渠力用哉　示方清老云。胸次空勞勞。不留毫",
    "X83n1578_029:0715c16": "髮。洞然虗凝。言思路絕。直契本源。泯然無際。自得本",
    "X83n1578_029:0715c17": "有無得妙智。方號信及見徹。猶有無量無邊莫測莫",
    "X83n1578_029:0715c18": "量大機大用在。倘留些能所。墮在緣塵。則卒急便未",
    "X83n1578_029:0715c19": "相應　示尼修道者。直下發明從本以來元自具足",
    "X83n1578_029:0715c20": "妙圓真心。觸境遇緣。自知落著。便乃守住患不能出",
    "X83n1578_029:0715c21": "得。遂作窠臼。向機境上立照立用。下咄下拍。努目揚",
    "X83n1578_029:0715c22": "眉。一場特地。更遇本色宗匠。盡與拈却如許知解。直",
    "X83n1578_029:0715c23": "下契證本來無為無事無心境界。然後識羞慚知休",
    "X83n1578_029:0715c24": "歇。一向冥然。諸聖尚覔他起念處不得。況其餘耶",
    "X83n1578_029:0716a01": "　見與佛齊。猶有佛地障在　大宗師為人。雖不立窠",
    "X83n1578_029:0716a02": "臼露布。久之學徒妄認。亦是窠臼。盖以無窠臼為窠",
    "X83n1578_029:0716a03": "臼。無露布作露布。應須及之令盡。無令守株待兔",
    "X83n1578_029:0716a04": "　才毫髮要無事。早是事生　究竟佛亦不立。喚甚作",
    "X83n1578_029:0716a05": "眾生。菩提亦不立。喚甚作煩惱。翛然永脫。應時納祐",
    "X83n1578_029:0716a06": "　欲得親切。第一不用求。求而得之。已落解會　休",
    "X83n1578_029:0716a07": "歇到一念不生處。即是透脫。不墮情塵。不居意想。迥",
    "X83n1578_029:0716a08": "然超絕。則徧界不藏。物物頭頭渾成大用。一一皆從",
    "X83n1578_029:0716a09": "自己胷襟流出。古人謂之運出自己家財。一得永得。",
    "X83n1578_029:0716a10": "受用豈有窮極　似大死人。已絕氣息。到本分地上。",
    "X83n1578_029:0716a11": "大休大歇。口鼻眼耳初無相知。手足項背各不相到。",
    "X83n1578_029:0716a12": "然後向寒灰死火上。頭頭上明。枯水朽株間。物物斯",
    "X83n1578_029:0716a13": "照　示信侍者。百不干懷時。圓融無際。脫體虗凝。一",
    "X83n1578_029:0716a14": "切所為曾無疑間。謂之現成本分事。及至纔起一毫",
    "X83n1578_029:0716a15": "頭見解。欲承當作主宰。便落在陰界裏。被見聞覺知",
    "X83n1578_029:0716a16": "得失是非籠罩。半醉半醒。打疊不辦。約實而論。但於",
    "X83n1578_029:0716a17": "閙閧閧處。管帶得行。如無一事相似。透頂透底。直下",
    "X83n1578_029:0716a18": "圓成。了無形相。不廢功用。不妨作為。語默起倒終不",
    "X83n1578_029:0716a19": "是別人。稍覺纖毫滯礙。悉是妄想。直教灑灑落落。如",
    "X83n1578_029:0716a20": "太虗空。如明鏡當臺。如杲日麗天。一動一靜一去一",
    "X83n1578_029:0716a21": "來。不從外得。放教自由自在。不被法縛。不求法脫。盡",
    "X83n1578_029:0716a22": "始盡終。打成一片。何處離佛法外別有世法。離世法",
    "X83n1578_029:0716a23": "外別有佛法。是故祖師直指人心。金剛般若貴人離",
    "X83n1578_029:0716a24": "相。譬如壯士屈伸臂頃。不借他力。如此省要。好長時",
    "X83n1578_029:0716b01": "自退步體究。令有個落著諦實證悟之地。即是念念",
    "X83n1578_029:0716b02": "徧參無量無邊大善知識也　示良爐頭。但令心念",
    "X83n1578_029:0716b03": "澄靜。紛紛擾擾處。正好作工夫。當作工夫時。透頂透",
    "X83n1578_029:0716b04": "底。無絲毫遺漏。全體現成。更不自他處起。惟此一大",
    "X83n1578_029:0716b05": "機阿轆轆轉。更說甚世諦佛法。一樣平持。日久歲深。",
    "X83n1578_029:0716b06": "自然脚跟下實確確地。只是個良上座。直下契證。如",
    "X83n1578_029:0716b07": "水入水　示蔣待制。每接士大夫。多言塵事縈絆。未",
    "X83n1578_029:0716b08": "暇及此。待稍撥剔了。然後存心體究。此雖誠實之言。",
    "X83n1578_029:0716b09": "只以塵勞為務。頭出頭沒。爛骨董地熟了。只喚作塵",
    "X83n1578_029:0716b10": "事。更待撥却塵緣。方可趣入。其所謂終日行而未甞",
    "X83n1578_029:0716b11": "行。終日用而未甞用。豈是塵勞之外。別有此段大因",
    "X83n1578_029:0716b12": "緣耶。殊不知大寶聚上。放大寶光。輝天焯地。不自省",
    "X83n1578_029:0716b13": "悟承當。更去外求。轉益辛勤。豈為至要。若具大根器。",
    "X83n1578_029:0716b14": "不必看古人言句公案。但只從朝起。正却念靜却心。",
    "X83n1578_029:0716b15": "凡所指呼作為一番。作為一番。更提起審詳看。從何",
    "X83n1578_029:0716b16": "處起。是個甚物。作為得如許多。當塵緣中一透。一切",
    "X83n1578_029:0716b17": "諸緣靡不皆是。何待撥剔。即此便可超宗越格。於三",
    "X83n1578_029:0716b18": "界火宅之中。變化成清淨無為清凉大道場也。法華",
    "X83n1578_029:0716b19": "經云。佛子住此地。即是佛受用。經行及坐臥。常在於",
    "X83n1578_029:0716b20": "其中　此一件事。直饒三世諸佛出興。以無量知見",
    "X83n1578_029:0716b21": "方便接引。亦只有限。歷代祖師天下老和尚。設千百",
    "X83n1578_029:0716b22": "問答提持。亦只有限。不如向自己脚跟下究取。威音",
    "X83n1578_029:0716b23": "王已前。空劫那畔。自己家珍隨處受用。也須是大丈",
    "X83n1578_029:0716b24": "夫漢意氣。方有如是作略。亦不依他言語指示。不受",
    "X83n1578_029:0716c01": "他欺謾。從朝至夜。入息不居陰界。出息不涉萬緣。極",
    "X83n1578_029:0716c02": "是省要。只為各各當人自違背此事。向六根門頭。認",
    "X83n1578_029:0716c03": "光認影。不得快活。却云爭奈某甲疑何。且道疑從什",
    "X83n1578_029:0716c04": "麼處來。又道某甲為甚麼道不得。只你這道不得底。",
    "X83n1578_029:0716c05": "是什麼。為你不能回光直下承當。祖師道。自己分上",
    "X83n1578_029:0716c06": "有如是靈光。有如是自在。一切眾生流浪情塵。不能",
    "X83n1578_029:0716c07": "解脫。假使將此一大事因緣。種種垂示。猶是有機有",
    "X83n1578_029:0716c08": "境。落在情塵。要會麼。直是一念不生。方有少分相應",
    "X83n1578_029:0716c09": "　解制小參。師云。收因結果。慎末護初。一段因緣此",
    "X83n1578_029:0716c10": "時周備。聖賢窠窟生死根株。一鎚擊碎。一刀截斷。若",
    "X83n1578_029:0716c11": "是通方作者。舉著知歸。後進初機。如何湊泊。祇如生",
    "X83n1578_029:0716c12": "佛未分。空劫已前。威音王那邊。還有結制解制也無。",
    "X83n1578_029:0716c13": "雖然。到這裏直饒千聖出頭來。也須目瞪口呿。那邊",
    "X83n1578_029:0716c14": "即且致。只如今燈燭交光。坐立儼然。高者是天。厚者",
    "X83n1578_029:0716c15": "是地。山是山水是水。有是有無是無。長是長短是短。",
    "X83n1578_029:0716c16": "正當恁麼時。與威音王已前空劫那畔。是同是別。若",
    "X83n1578_029:0716c17": "向個裏倜儻分明。目前無法。胸中無心。上不見諸聖。",
    "X83n1578_029:0716c18": "下不見凡夫。外不見一切境界。內不見眼耳鼻舌身",
    "X83n1578_029:0716c19": "意。便能通同一切。說甚麼結制解制。一鎚擊碎聖賢",
    "X83n1578_029:0716c20": "窠窟。一刀截斷生死根株。設使臨濟德山文殊普賢。",
    "X83n1578_029:0716c21": "乃至無量無邊具大解脫。有大威神。無數河沙。浩浩",
    "X83n1578_029:0716c22": "地來。不消一揑。且憑個甚麼。若不藍田射石虎。幾乎",
    "X83n1578_029:0716c23": "誤殺李將軍　示眾。天堂地獄。草芥人畜。六類四生。",
    "X83n1578_029:0716c24": "纖洪近遠。無不皆真。但為未徹根源底。居常生心動",
    "X83n1578_029:0717a01": "念。皆在塵勞業識中流轉。未曾回光返照。所以枉受",
    "X83n1578_029:0717a02": "輪迴。不得受用　示眾。直下如懸崖撒手。放身捨命。",
    "X83n1578_029:0717a03": "捨却見聞覺知。捨却菩提涅槃真如解脫。若淨若穢。",
    "X83n1578_029:0717a04": "一時捨却。令教淨躶躶赤灑灑。自然一聞千悟。從此",
    "X83n1578_029:0717a05": "直下承當。却來反觀佛祖用處。與自己無二無別。乃",
    "X83n1578_029:0717a06": "至閙市之中。四民浩浩。經商貿易。以至於風鳴鳥噪。",
    "X83n1578_029:0717a07": "皆與自己無別。然後佛與眾生為一。煩惱與菩提為",
    "X83n1578_029:0717a08": "一。心與境為一。明與暗為一。是與非為一。乃至千差",
    "X83n1578_029:0717a09": "萬別。悉皆為一。方可攪長河為酥酪。變大地作黃金。",
    "X83n1578_029:0717a10": "都盧渾成一片。而一亦不立。然後行是行坐是坐。著",
    "X83n1578_029:0717a11": "衣是著衣。喫飯是喫飯。如明鏡當臺。胡來胡現。漢來",
    "X83n1578_029:0717a12": "漢現。初不作計較。而隨處現成　示許庭龜。多見聰",
    "X83n1578_029:0717a13": "俊明敏。根浮脚淺。便向言語上認得轉變。即以世間",
    "X83n1578_029:0717a14": "無可過上。遂增長見刺。逞能逞解。逞言語快利。將謂",
    "X83n1578_029:0717a15": "佛法只如此。及至境界緣生。透脫不行。因成進退。良",
    "X83n1578_029:0717a16": "可痛惜。是故古人。直是千魔萬難悉皆甞徧。雖七處",
    "X83n1578_029:0717a17": "割截亦不動念。一往操心猶如鐵石。以至透脫生死。",
    "X83n1578_029:0717a18": "渾不費力。豈不是大丈夫超詣　示隆知藏。有祖以",
    "X83n1578_029:0717a19": "來。惟務單傳直指。不喜帶水拖泥。打露布列窠窟。鈍",
    "X83n1578_029:0717a20": "置人。盖釋迦老子。三百餘會。對機設教。立世垂範。大",
    "X83n1578_029:0717a21": "段周遮。是故最後徑截省要。接最上機。雖自迦葉二",
    "X83n1578_029:0717a22": "十八世。少示機關。多顯理致。至於付授之際。靡不覿",
    "X83n1578_029:0717a23": "面提持。如倒剎竿。盌水投針。示圓光相。執赤幡。把明",
    "X83n1578_029:0717a24": "鑑。說如鐵橛子。傳法偈。達磨破五宗。與外道立義。天",
    "X83n1578_029:0717b01": "下太平。翻轉我天爾狗。皆神機迅捷。非擬議思惟所",
    "X83n1578_029:0717b02": "測　又云。五祖老師。平生孤峻。少許可人。乾嚗嚗地",
    "X83n1578_029:0717b03": "壁立。只靠此一著。常自云。如倚一座須彌山。豈可落",
    "X83n1578_029:0717b04": "虗弄滑頭謾人。把個沒滋味鐵酸餡。劈頭拈似學者",
    "X83n1578_029:0717b05": "令齩嚼。須待渠桶底子脫。喪却如許惡知惡見。胸次",
    "X83n1578_029:0717b06": "不挂絲毫。透得淨盡。始可下手鍛鍊。方禁得拳踢。然",
    "X83n1578_029:0717b07": "後示以金剛王寶劍。度其果能踐履負荷。淨然無一",
    "X83n1578_029:0717b08": "事。山是山水是水。更應轉向那邊。千聖羅籠不肻住",
    "X83n1578_029:0717b09": "處。便契乃祖以來傳持正法眼藏。及至應用為物。仍",
    "X83n1578_029:0717b10": "當驅耕夫牛奪饑人食。證驗得十成無滲漏。即是本",
    "X83n1578_029:0717b11": "家道流也。摩竭提國親行此令。少林面壁全提正宗。",
    "X83n1578_029:0717b12": "而時流錯認。遂尚泯默。以為無縫罅無摸索。壁立萬",
    "X83n1578_029:0717b13": "仞。殊不知本分事。但恣情識摶量。便為高見。此大病",
    "X83n1578_029:0717b14": "也。從上來事。本不如是。嚴頭云。只露目前些子個。如",
    "X83n1578_029:0717b15": "擊石火閃電光。若搆不得。不用疑著。此是向上人行",
    "X83n1578_029:0717b16": "履處。除非知有莫能知之。趙州喫茶去。秘魔巖擎杈。",
    "X83n1578_029:0717b17": "雪峰輥毬。禾山打鼓。俱胝一指。歸宗拽石。玄沙未徹。",
    "X83n1578_029:0717b18": "德山棒。臨濟喝。並是透頂透底。直截剪斷葛藤。大機",
    "X83n1578_029:0717b19": "大用。千差萬別。會歸一源。可以與人解粘去縛。若隨",
    "X83n1578_029:0717b20": "語作解。即須與本分草料。如七斛驢乳。只以一滴師",
    "X83n1578_029:0717b21": "子乳滴。悉皆迸散。要脚下傳持相繼綿遠。直須不狥",
    "X83n1578_029:0717b22": "人情。勿使容易。乃端的也。末後一句始到牢關。誠哉",
    "X83n1578_029:0717b23": "是言。透脫死生提持正令。全是此個時節。惟踏著上",
    "X83n1578_029:0717b24": "頭關棙子底。便諳悉也　示李嘉仲。若能蘊宿根本。",
    "X83n1578_029:0717c01": "從諸佛祖師直截指示處。便倒底脫却炙脂衲襖。赤",
    "X83n1578_029:0717c02": "條條淨躶躶。直下承當。不從外來。不從內出。當下廓",
    "X83n1578_029:0717c03": "然。明證此性。更說甚人佛心。如紅罏上著一點雪。何",
    "X83n1578_029:0717c04": "處更有如許多忉怛也。是故此宗。不立文字語句。惟",
    "X83n1578_029:0717c05": "最許上乘根器。如飄風疾雷電激星飛。脫體契證。截",
    "X83n1578_029:0717c06": "生死根。破無明殻。了無疑惑。直下頓明。二六時中轉",
    "X83n1578_029:0717c07": "一切事緣。皆成無上妙智。豈假厭喧求靜。棄彼取此。",
    "X83n1578_029:0717c08": "一真一切真。一了一切了　示眾。欲知佛性義。當觀",
    "X83n1578_029:0717c09": "時節因緣。時節若至。其理自彰。苟或時節未至。理地",
    "X83n1578_029:0717c10": "未明。便乃業識茫茫。無本可據。敢問諸公。即今是什",
    "X83n1578_029:0717c11": "麼時節。莫是黃昏時節麼。莫是小參時節麼。莫是坐",
    "X83n1578_029:0717c12": "立儼然時節麼。莫是說禪說道時節麼。莫是萬象交",
    "X83n1578_029:0717c13": "參時節麼。莫是心境一如時節麼。若與麼儱侗。且喜",
    "X83n1578_029:0717c14": "沒交涉。今夜諸公在此權立片時。山僧不惜眉毛。確",
    "X83n1578_029:0717c15": "實評論這一段時節去也。只如諸公在此聽山僧鼓",
    "X83n1578_029:0717c16": "兩片皮。用作時節。正墮常情。須知山僧不曾說一字。",
    "X83n1578_029:0717c17": "諸人不曾聞一言。諸人與山僧。各各有一段大事。輝",
    "X83n1578_029:0717c18": "騰今古。迥絕知見。淨躶躶赤灑灑。各不相知。各不相",
    "X83n1578_029:0717c19": "到。透聲透色。超佛超祖。若能退步就己。脫却情塵意",
    "X83n1578_029:0717c20": "想。記持分別。露布言詮。聞見覺知。是非得失。直下豁",
    "X83n1578_029:0717c21": "然瞥地。便與古佛同一知見。同一語言。同一手作。同",
    "X83n1578_029:0717c22": "一體相。非惟與諸聖同。亦乃與歷代宗師天下老和",
    "X83n1578_029:0717c23": "尚同。下至四生六道醯雞蠛蠓。無不皆同。不被前塵",
    "X83n1578_029:0717c24": "所惑。知解所撓。不畏生死。不愛涅槃。放曠平常。隨時",
    "X83n1578_029:0718a01": "任運。動靜施為無非解脫。能轉一切境界。能使一切",
    "X83n1578_029:0718a02": "語言。非惟諸人分上如此。至於古人。無不皆由此個",
    "X83n1578_029:0718a03": "時節得入。豈不見趙州初參南泉。悟平常心是道。後",
    "X83n1578_029:0718a04": "來有問西來意。便對道庭前柏樹子。以至鎮州出大",
    "X83n1578_029:0718a05": "蘿菔頭。我在青州作一領布衫重七斤。非惟趙州。德",
    "X83n1578_029:0718a06": "山得此時節。入門便打。臨濟得此時節。入門便喝。睦",
    "X83n1578_029:0718a07": "州得此時節。便道現成公案放你三十棒。俱胝一指",
    "X83n1578_029:0718a08": "頭上用此時節。鳥窠吹布毛處見此時節。以要言之。",
    "X83n1578_029:0718a09": "古來宗師。無不皆用此個時節。只如法眼曾舉參同",
    "X83n1578_029:0718a10": "契云。竺土大仙心。遂云無過此語也。向下中間。也只",
    "X83n1578_029:0718a11": "是應時應節說話。至最後謹白參玄人光陰莫虗度。",
    "X83n1578_029:0718a12": "乃云。住住。恩大難酬。設使粉骨碎身。亦報此恩不得。",
    "X83n1578_029:0718a13": "豈不是知此節節。方恁麼說。如今若有未發明去處。",
    "X83n1578_029:0718a14": "只虗度光陰。若參得徹底分明去。二六時中管取。無",
    "X83n1578_029:0718a15": "絲毫許落虗。非惟二六時中。至百千億劫盡未來際。",
    "X83n1578_029:0718a16": "悉不落虗。只如山僧說恁麼時節。還得諦當也未。復",
    "X83n1578_029:0718a17": "云。夢也未曾夢見在。且道還有為人處也無。若善參",
    "X83n1578_029:0718a18": "詳。只這一句亦不虗設　示眾。世尊三昧迦葉不知。",
    "X83n1578_029:0718a19": "迦葉三昧阿難不知。阿難三昧商那和修不知。商那",
    "X83n1578_029:0718a20": "和修三昧優波毱多不知。既是各各不知。何故却相",
    "X83n1578_029:0718a21": "傳授。到這裏。不妨誵訛處直是誵訛。綿密處直是綿",
    "X83n1578_029:0718a22": "密　師云。父母未生已前。淨躶躶赤灑灑。不立一絲",
    "X83n1578_029:0718a23": "毫。及乎投胎既生之後。亦淨躶躶赤灑灑。不立一絲",
    "X83n1578_029:0718a24": "毫。然生於世。墮在四大五蘊中。多是情生翳障。以身",
    "X83n1578_029:0718b01": "為礙。迷却自心。若是明眼人。明了四大空寂。五蘊本",
    "X83n1578_029:0718b02": "虗。知四大五蘊中。有個輝騰今古。迥絕知見底一段",
    "X83n1578_029:0718b03": "事。若能返照。無第二人。脚跟下淨躶躶赤灑灑。六根",
    "X83n1578_029:0718b04": "門頭亦淨躶躶赤灑灑。乃至山河大地。窮虗空界。盡",
    "X83n1578_029:0718b05": "無邊香水海。亦淨躶躶赤灑灑。恁麼說話。莫是撥有",
    "X83n1578_029:0718b06": "歸無麼。且喜沒交涉。若撥有歸無。杳杳冥冥。墮在豁",
    "X83n1578_029:0718b07": "達空。撥無因果處。則永劫出他地獄三塗因果不得。",
    "X83n1578_029:0718b08": "若真實徹證。到真淨明妙實際理地。則四聖六凡。三",
    "X83n1578_029:0718b09": "世諸佛。天下祖師。有情無情。悉於是中流出顯現。所",
    "X83n1578_029:0718b10": "以孚上座問。鼓山晏國師道。父母未生前鼻孔。在什",
    "X83n1578_029:0718b11": "麼處。山云。即今生也在什麼處。孚上座不肻云。你問",
    "X83n1578_029:0718b12": "我來。山如前問。孚但搖扇。大凡參請。參須實參。見須",
    "X83n1578_029:0718b13": "實見。用須實用。父母未生前鼻孔在甚麼處。孚上座",
    "X83n1578_029:0718b14": "只搖扇。莫是弄精魂麼。須知有奇特事始得。只如文",
    "X83n1578_029:0718b15": "殊初生見十吉祥異相。須菩提生室現空相。善財初",
    "X83n1578_029:0718b16": "生湧出萬寶藏。皆在此一大寶光中。淨躶躶赤灑灑",
    "X83n1578_029:0718b17": "流出。若只在杳杳冥冥。墮在空空寂寂處。豈有如是",
    "X83n1578_029:0718b18": "奇特。所以古人於生處見大奇特。如世尊分手指於",
    "X83n1578_029:0718b19": "天地。自云天上天下惟吾獨尊。若逢雲門大師。尚不",
    "X83n1578_029:0718b20": "以為奇特。直行衲僧正令。後來老宿云。雲門知恩方",
    "X83n1578_029:0718b21": "解報恩。既知了。方以衲僧本分事。向逆順境界中行。",
    "X83n1578_029:0718b22": "且道還當得麼。若是平展商量。則有向上事。若據衲",
    "X83n1578_029:0718b23": "僧本分事上。不直半文錢。何故。他家自有通霄路",
    "X83n1578_029:0718b24": "　師一日到首座寮。因說。密印長老。四年前見他恁麼",
    "X83n1578_029:0718c01": "地。乃至來金山陞座。也祇恁麼地。打一個回合了。又",
    "X83n1578_029:0718c02": "打一個回合。祇管無收殺。如何為得人。恰如載一車",
    "X83n1578_029:0718c03": "寶劍相似。將一柄出了。又將一柄出。祇要搬盡。若是",
    "X83n1578_029:0718c04": "本分手段。拈得一柄。便殺人去。那裏祇管將出來弄。",
    "X83n1578_029:0718c05": "時有僧聞得謂師曰。某前日因看他小參語錄。便知",
    "X83n1578_029:0718c06": "此人平日做得細膩工夫。所以對眾祇管要吐盡。一",
    "X83n1578_029:0718c07": "段了又一段不肻休。師曰。事不如此。如龍得半盞水。",
    "X83n1578_029:0718c08": "便能興雲起霞。降注大雨。那裏祇管大海裏輥。謂我",
    "X83n1578_029:0718c09": "有許多水也。又如會相殺人。持一條鎗。纔見賊馬。便",
    "X83n1578_029:0718c10": "知那個定是我底。近前一鎗殺了。賊跳上馬背。便殺",
    "X83n1578_029:0718c11": "人去。須是恁麼始得　紹興五年八月己酉。示微恙。",
    "X83n1578_029:0718c12": "趺坐書偈遺眾。投筆而逝。茶毗。舌齒不壞。設利五色",
    "X83n1578_029:0718c13": "無數。塔于昭覺寺之側。",
    "X83n1578_029:0718c14": "▲舒州太平慧懃佛鑑禪師本郡汪氏子。丱歲師廣",
    "X83n1578_029:0718c15": "教圓深。試所習得度。每以惟此一事實餘二則非真",
    "X83n1578_029:0718c16": "味之。有省。乃徧參名宿。往來五祖之門有年。恚祖不",
    "X83n1578_029:0718c17": "為印據。與圓悟相繼而去。及悟還侍五祖得徹證。而",
    "X83n1578_029:0718c18": "師忽至。意欲他邁。悟勉令挂搭。且曰。某與兄相別始",
    "X83n1578_029:0718c19": "月餘。比舊相見時如何。師曰。我所疑者此也。遂參堂。",
    "X83n1578_029:0718c20": "一日聞祖舉僧問趙州如何是和尚家風。州曰老僧",
    "X83n1578_029:0718c21": "耳聾高聲問將來。僧再問。州曰你問我家風。我却識",
    "X83n1578_029:0718c22": "你家風了也。師即大豁所疑曰。乞和尚指示極則。祖",
    "X83n1578_029:0718c23": "曰。森羅及萬象。一法之所印。師展拜。祖令掌翰墨。後",
    "X83n1578_029:0718c24": "同圓悟語話次。舉東寺和尚問仰山。汝是甚處人。仰",
    "X83n1578_029:0719a01": "山曰廣南人。寺曰我聞廣南有鎮海明珠曾收得否。",
    "X83n1578_029:0719a02": "山曰收得。寺曰珠作何色。山曰白月即現黑月即隱。",
    "X83n1578_029:0719a03": "寺曰何不呈似老僧。山叉手近前云。慧寂昨到溈山",
    "X83n1578_029:0719a04": "被索此珠。直得無言可對無理可伸。悟顧師曰。既云",
    "X83n1578_029:0719a05": "收得。逮索此珠又云。無言可對無理可伸。是如何。師",
    "X83n1578_029:0719a06": "無語。忽一日謂悟曰。仰山見東寺因緣。我有語也。東",
    "X83n1578_029:0719a07": "寺當時只索一顆珠。仰山傾出一栲栳。悟深肻之。乃",
    "X83n1578_029:0719a08": "告之曰。老兄更宜親近老和尚去。師一日造方丈。未",
    "X83n1578_029:0719a09": "及語。被祖詬詈懡[怡台+羅]而退。歸寮閉門打睡。恨祖不已。",
    "X83n1578_029:0719a10": "悟已密知。即往扣門。師曰誰。悟曰我。師即開門。悟問。",
    "X83n1578_029:0719a11": "你見老和尚何如。師曰。我本不去。被你賺累我遭這",
    "X83n1578_029:0719a12": "老漢詬罵。悟呵呵大笑曰。你記得前日下的語麼。師",
    "X83n1578_029:0719a13": "曰。是甚麼語。悟曰。你又道東寺祇索一顆。仰山傾出",
    "X83n1578_029:0719a14": "一栲栳。師當下釋然。悟遂領師同上方丈。祖纔見遽",
    "X83n1578_029:0719a15": "曰。懃兄且喜大事了畢　政和七年九月八日。上堂。",
    "X83n1578_029:0719a16": "祖師心印狀似鐵牛之機。去即印住。住即印破。直饒",
    "X83n1578_029:0719a17": "不住不破。亦未是衲僧行履處。且作麼生是衲僧行",
    "X83n1578_029:0719a18": "履處。待十月前後。為諸人注破。至十月八日。沐浴更",
    "X83n1578_029:0719a19": "衣端坐。手寫數書別故舊。停筆而化。闍維。收靈骨設",
    "X83n1578_029:0719a20": "利。塔于本山。",
    "X83n1578_029:0719a21": "▲舒州龍門清遠佛眼禪師讀法華。至是法非思量",
    "X83n1578_029:0719a22": "分別之所能解。質其講師。師不能答。遂徧參。至太平",
    "X83n1578_029:0719a23": "見五祖。旋丐於廬州。偶雨仆地。煩懣間。聞二人交相",
    "X83n1578_029:0719a24": "惡罵。諫者曰。你猶自煩惱在。師於言下有省。及歸。凡",
    "X83n1578_029:0719b01": "有所問。祖即曰。我不如你。你自會得好。或曰。我不會。",
    "X83n1578_029:0719b02": "我不如你。師愈疑。遂咨決於元禮首座。禮乃以手引",
    "X83n1578_029:0719b03": "師之耳。繞圍罏數帀。且行且語曰。你自會得好。師曰。",
    "X83n1578_029:0719b04": "有冀開發。乃爾相戲耶。禮曰。你他後悟去。方知今日",
    "X83n1578_029:0719b05": "曲折耳。太平將遷海會。師慨然曰。吾持鉢方歸復參。",
    "X83n1578_029:0719b06": "隨往一荒院。安能究決己事耶。遂作偈告辭。之蔣山",
    "X83n1578_029:0719b07": "坐夏。邂逅靈源禪師。相與甚善。話次師曰。比見都下",
    "X83n1578_029:0719b08": "一尊宿語句似有緣。源曰。演公天下第一宗師。何故",
    "X83n1578_029:0719b09": "捨而事遠遊耶。所謂有緣者。盖知解之師。與公初心",
    "X83n1578_029:0719b10": "相應耳。師從所勉徑趨海會。後命典謁。適寒夜孤坐。",
    "X83n1578_029:0719b11": "撥罏見火如豆許。恍然自喜曰。深深撥有些子。平生",
    "X83n1578_029:0719b12": "事只如此。遽起閱几上傳燈錄。至破竈墮因緣。忽大",
    "X83n1578_029:0719b13": "悟。作偈曰。刀刀林鳥啼。披衣終夜坐。撥火悟平生。窮",
    "X83n1578_029:0719b14": "神歸破墮。事皎人自迷。曲淡誰能和。念之永不忘。門",
    "X83n1578_029:0719b15": "開少人過。圓悟因詣其寮。舉青林搬柴話驗之。(青林師虔",
    "X83n1578_029:0719b16": "禪師。得法洞山。凡新到令搬柴三轉。然後參堂。有僧不肯問曰。三轉內即不問。三轉外如何。虔曰。鐵輪天子寰",
    "X83n1578_029:0719b17": "中旨。僧無語。虔便打趂出)且謂古今無人出得。你如何會。師曰。也",
    "X83n1578_029:0719b18": "有甚難。悟曰。祇如他道鐵輪天子寰中旨。意作麼生。",
    "X83n1578_029:0719b19": "師曰。我道帝釋宮中放赦書。悟退語人曰。且喜遠兄",
    "X83n1578_029:0719b20": "便有活人句也。",
    "X83n1578_029:0719b21": "宗門武庫云。佛眼禪師在五祖時。圓悟舉臨濟三",
    "X83n1578_029:0719b22": "句語問眼。一日忽謂悟曰。我舉三句向你。以手屈",
    "X83n1578_029:0719b23": "指曰。此是第二句。第三句已說了。便走。悟舉似祖。",
    "X83n1578_029:0719b24": "祖曰。也好[妳女+口]。眼乃辭五祖。參歸宗真淨和尚。去後。",
    "X83n1578_029:0719c01": "祖謂悟曰。歸宗波爛濶弄大旗手段。遠到彼未必",
    "X83n1578_029:0719c02": "相契。未數日有書抵。悟曰。比到歸宗。偶然漏網。聞",
    "X83n1578_029:0719c03": "雲居清首座作晦堂贊曰。聞時富貴。見後貧窮。頗",
    "X83n1578_029:0719c04": "疑著他。及相見果契合。踰年復還祖山。眾請秉拂。",
    "X83n1578_029:0719c05": "却說心性禪。祖曰。遠却如此說禪。莫管他　師語",
    "X83n1578_029:0719c06": "錄云。山僧初參勝和尚。教看如何是佛法大意。楚",
    "X83n1578_029:0719c07": "王城畔汝水東流。又令看風幡話。及至下來參老",
    "X83n1578_029:0719c08": "和尚。乃請問。古人聲色純真。老和尚千說萬說。祇",
    "X83n1578_029:0719c09": "是理會不得。後來又令看如何是奇特事云。你道",
    "X83n1578_029:0719c10": "什麼。遂却歡喜。盖為有個撮摸處。遂常看云。如何",
    "X83n1578_029:0719c11": "是奇特事。云你道什麼。獨自思量云。我道什麼來。",
    "X83n1578_029:0719c12": "我道奇特事。又不見有奇特處。看三年不會。遂去",
    "X83n1578_029:0719c13": "游浙。中途回來。却令看殺父殺母佛前懺悔殺佛",
    "X83n1578_029:0719c14": "殺祖向甚麼處懺悔。雲門云露。這公案。一似熱鐵",
    "X83n1578_029:0719c15": "一團在心中。七年喫盡辛苦。",
    "X83n1578_029:0719c16": "示眾。以迷心故山林中來見善知識。將謂別有一道",
    "X83n1578_029:0719c17": "可令人安樂。不知返究向來迷處功夫最第一　示",
    "X83n1578_029:0719c18": "眾。千說萬說。不若親面一見。縱不說亦自分明。王子",
    "X83n1578_029:0719c19": "寶刀喻。眾盲摸象喻。禪學中隔江招手事。望州亭相",
    "X83n1578_029:0719c20": "見事。迥絕無人處。深山巖崖處事。此皆親面而見之。",
    "X83n1578_029:0719c21": "不在說也　上堂。大眾。或有人喚上座。上座便應。設",
    "X83n1578_029:0719c22": "使不應心中。也須領覽。今時學人便道應底是也。領",
    "X83n1578_029:0719c23": "覧底是也。若如此會。便是入地獄漢子。是即且置。且",
    "X83n1578_029:0719c24": "道面前是阿誰喚你。是有人喚耶。是無人喚耶。還裁",
    "X83n1578_029:0720a01": "斷得麼。若是有人喚。山精鬼魅喚你時。天魔外道喚",
    "X83n1578_029:0720a02": "你時。如何辨白。若道無人喚。你又不聾不騃。如何得",
    "X83n1578_029:0720a03": "無人喚。者個是十二時中生死路頭事。諸人明得麼。",
    "X83n1578_029:0720a04": "有人喚生迷亂。無人喚遭繫絆。若能行生死斷。萬兩",
    "X83n1578_029:0720a05": "金終不換下座　示眾。我且問你。適來因甚麼問訊",
    "X83n1578_029:0720a06": "聖僧。且問訊時。還印證你麼。還肯諾你麼。若道印證",
    "X83n1578_029:0720a07": "你。他是土聖僧。豈解印證你。若道肯諾你。豈解肯諾",
    "X83n1578_029:0720a08": "你。既不解印證肯諾。問迅作麼。莫是仁義道中麼。莫",
    "X83n1578_029:0720a09": "是覩相生善麼。若是仁義道中。衲僧家豈有仁義。豈",
    "X83n1578_029:0720a10": "有覩相生善。莫是事不獲已隨眾問訊麼。又成何道",
    "X83n1578_029:0720a11": "理。到這裏須一一明始得。不見長沙大師一日回頭",
    "X83n1578_029:0720a12": "見聖僧。忽然知歸。便云。回頭忽見本來身。本身非見",
    "X83n1578_029:0720a13": "亦非真。若將本體同真體。歷劫迢迢受苦辛。諸人還",
    "X83n1578_029:0720a14": "會此個道理麼。珍重　上堂。今日七月二十。解夏來",
    "X83n1578_029:0720a15": "又是五日也。你禪僧家盡道我會也。且道今日是七",
    "X83n1578_029:0720a16": "月二十。不是七月二十。或若當此一問。於佛法中如",
    "X83n1578_029:0720a17": "何祗對。有底師僧道。何不問本分事。這個是世間日",
    "X83n1578_029:0720a18": "月。大眾。那個是世間日月。又豈有不管底法。又有師",
    "X83n1578_029:0720a19": "僧道。不動世間一星子。就上便明取恁麼事今日七",
    "X83n1578_029:0720a20": "月二十也。大眾。那裏是不動底一星子。得安樂底人。",
    "X83n1578_029:0720a21": "終不作這般去就。山僧問你。今日是七月二十。不是",
    "X83n1578_029:0720a22": "七月二十。有人明得麼。古人云。世間事明不得。佛法",
    "X83n1578_029:0720a23": "太遠在。這裏若分疎不下。一切處礙塞殺人。還知麼。",
    "X83n1578_029:0720a24": "大火聚中難著手。清凉池內易安身。下座　師作示",
    "X83n1578_029:0720b01": "道三偈。一曰隨流　千聖靈蹤百草頭。卓然放去號",
    "X83n1578_029:0720b02": "隨流。從教萬古無人識。笑殺溈山水牯牛　二曰合",
    "X83n1578_029:0720b03": "轍　水中月是天邊月。南北東西更無別。新羅打鐵",
    "X83n1578_029:0720b04": "火星飛。燒著指頭名合轍　三曰雙唱　坐斷千差",
    "X83n1578_029:0720b05": "古路頭。解開空岸濟人舟。明明一句該羣象。善唱無",
    "X83n1578_029:0720b06": "聲作麼求　問僧。癩狗因甚無毛。代云。已被和尚道",
    "X83n1578_029:0720b07": "了也　問。六祖不識字。為甚墜腰石上。題龍朔三年",
    "X83n1578_029:0720b08": "老盧記。代云。更須子細　宣和二年書雲前一日。飯",
    "X83n1578_029:0720b09": "食訖。趺坐謂其徒曰。諸方老宿。臨終必留偈辭世。世",
    "X83n1578_029:0720b10": "可辭耶。且將安往。乃合掌怡然趨寂。塔於龍門靈光",
    "X83n1578_029:0720b11": "臺側。",
    "X83n1578_029:0720b12": "▲彭州大隨南堂元靜禪師參永安恩。於臨濟三頓",
    "X83n1578_029:0720b13": "棒話發明。次依諸名宿。無有當意者。聞五祖機峻欲",
    "X83n1578_029:0720b14": "抑之。遂謁祖。祖乃曰。我此間不比諸方。凡於室中。不",
    "X83n1578_029:0720b15": "要汝進前退後竪指擎拳繞禪牀作女人拜提起坐",
    "X83n1578_029:0720b16": "具千般伎倆。祇要你一言下諦當。便是汝見處。師茫",
    "X83n1578_029:0720b17": "然退參。歷三載。一日入室罷。祖謂曰。子所下語已得",
    "X83n1578_029:0720b18": "十分。試更與我說看。師即剖而陳之。祖曰。說亦說得",
    "X83n1578_029:0720b19": "十分。更與我斷看。師隨所問而判之。祖曰。好即好。祇",
    "X83n1578_029:0720b20": "是未得老僧說話在。齋後。汝可來祖爺塔所。與汝一",
    "X83n1578_029:0720b21": "一按過始得。及至彼。祖便以即心即佛。非心非佛。睦",
    "X83n1578_029:0720b22": "州擔板漢。南泉斬猫兒。趙州狗子無佛性有佛性之",
    "X83n1578_029:0720b23": "語。編辟之。其所對了無凝滯。至子胡狗話。祖遽轉面",
    "X83n1578_029:0720b24": "曰。不是。師曰。不是却如何。祖曰。此不是。則和前面皆",
    "X83n1578_029:0720c01": "不是。師曰。望和尚慈悲指示。祖曰。看他道。子胡有一",
    "X83n1578_029:0720c02": "狗。上取人頭。中取人腰。下取人脚。入門者好看。纔見",
    "X83n1578_029:0720c03": "僧入門。便道看狗。向子胡道看狗處。下得一轉語。教",
    "X83n1578_029:0720c04": "子胡結舌老僧鈐口。便是你了當處。次日入室。師密",
    "X83n1578_029:0720c05": "啟其說。祖笑曰。不道你不是。千了百當底人。此語祇",
    "X83n1578_029:0720c06": "似先師下底語。師曰。某何人得似端和尚。祖曰不然。",
    "X83n1578_029:0720c07": "老僧雖承嗣他。謂他語拙。盖祇用遠錄公手段接人",
    "X83n1578_029:0720c08": "故也。如老僧。共遠錄公。便與百丈黃檗南泉趙州輩。",
    "X83n1578_029:0720c09": "把手共行。纔見語拙即不堪。師以為不然。乃拽杖渡",
    "X83n1578_029:0720c10": "江。適大水泛漲。因留四祖。儕輩挽其歸。又二年祖方",
    "X83n1578_029:0720c11": "許可。甞商略古今次。執師手曰。得汝說須是吾舉。得",
    "X83n1578_029:0720c12": "汝舉須是吾說。而今而後。佛祖秘要諸方關鍵。無逃",
    "X83n1578_029:0720c13": "子掌握矣　師因五祖垂語云。身之一字也大難說。",
    "X83n1578_029:0720c14": "教中道。地水火風四大假合。據老僧所見。亦未是在。",
    "X83n1578_029:0720c15": "有人道得。老僧大展坐具禮他三拜。師云。某甲道得。",
    "X83n1578_029:0720c16": "請和尚禮拜。祖提起坐具。師便趨退。祖擲下坐具。師",
    "X83n1578_029:0720c17": "揭簾而出云。賊過後張弓　上堂。問答已乃曰。有祖",
    "X83n1578_029:0720c18": "已來。時人錯會。祇將言句以為禪道。殊不知道本無",
    "X83n1578_029:0720c19": "體。因體而立名。道本無名。因名而立號。祇如適來上",
    "X83n1578_029:0720c20": "座纔恁麼出來。便恁麼歸眾。且道具眼不具眼。若道",
    "X83n1578_029:0720c21": "具眼。纔恁麼出來。眼在甚麼處。若道不具眼。爭合便",
    "X83n1578_029:0720c22": "恁麼去。諸仁者於此見得倜儻分明。則知二祖禮拜",
    "X83n1578_029:0720c23": "依位而立。真得其髓。祇這些子。是三世諸佛命根。六",
    "X83n1578_029:0720c24": "代祖師命脉。天下老和尚安身立命處。雖然如是。須",
    "X83n1578_029:0721a01": "是親到始得　有一老宿。垂語云。十字街頭起一間",
    "X83n1578_029:0721a02": "茅廝。祇是不許人屙。僧舉以叩師。師曰。是你先屙了。",
    "X83n1578_029:0721a03": "更教甚麼人屙。宿聞。焚香遙望大隨拜謝　紹興乙",
    "X83n1578_029:0721a04": "卯秋七月。山中大雨雪。有異象。師曰。吾期至矣。十七",
    "X83n1578_029:0721a05": "日別郡守。以次越三日。示少恙于天彭。二十四夜謂",
    "X83n1578_029:0721a06": "侍僧曰。天曉無月時如何。僧無對。師曰。倒教我與汝",
    "X83n1578_029:0721a07": "下火始得。翌日還堋口廨院。留遺誡。蛻然示寂。門弟",
    "X83n1578_029:0721a08": "子奉全身歸。烟霧四合。猿鳥悲鳴。茶毗異香徧野。舌",
    "X83n1578_029:0721a09": "本如故。設利五色者不可計。瘞於定光塔之西。",
    "X83n1578_029:0721a10": "師之法嗣。護聖居靜禪師。甞謂眾曰。參學至要。不",
    "X83n1578_029:0721a11": "出先南堂道最初句。及末後句。逶得過者。一生事",
    "X83n1578_029:0721a12": "畢。倘或未然。更與你分作十門。各各印證自心。還",
    "X83n1578_029:0721a13": "得穩當也未。一須信有教外別傳。二須知有教外",
    "X83n1578_029:0721a14": "別傳。三須會無情說法與有情說法無二。四須見",
    "X83n1578_029:0721a15": "性如觀掌中之物了了分明。一一田地穩密。五須",
    "X83n1578_029:0721a16": "具擇法眼。六須行鳥道玄路。七須文武兼濟。八須",
    "X83n1578_029:0721a17": "摧邪顯正。九須大機大用。十須向異類中行。凡欲",
    "X83n1578_029:0721a18": "紹隆佛種。須盡此綱要。方得坐這曲彔牀子。受得",
    "X83n1578_029:0721a19": "天下人禮拜。敢與佛祖為師。若不到恁麼田地。祇",
    "X83n1578_029:0721a20": "一向虗頭。異日閻老子未放你在。間有學者。各門",
    "X83n1578_029:0721a21": "頌出呈師。師以頌示曰。十門綱要掌中施。機會來",
    "X83n1578_029:0721a22": "時自有為。作者不須排位次。大都首末是根基。人",
    "X83n1578_029:0721a23": "天眼目載此。去先南堂三字。指為南堂語。而以後",
    "X83n1578_029:0721a24": "頌為護聖語。今從燈錄。考定附載于此。",
    "X83n1578_029:0721b01": "▲漢州無為宗泰禪師參五祖。祖舉趙州洗鉢盂話",
    "X83n1578_029:0721b02": "俾參。洎入室。舉此話問師。你道趙州向伊道甚麼。這",
    "X83n1578_029:0721b03": "僧便悟去。師曰。洗鉢盂去聻。祖曰。你祇知路上事。不",
    "X83n1578_029:0721b04": "知路上滋味。師曰。既知路上事。路上有甚滋味。祖曰。",
    "X83n1578_029:0721b05": "你不知耶。又問。你曾游浙否。師曰未也。祖曰。你未悟",
    "X83n1578_029:0721b06": "在。師自此凡五年不能對。祖一日陞堂顧眾曰。八十",
    "X83n1578_029:0721b07": "翁翁輥繡毬。便下座。師欣然出眾曰。和尚試輥一輥",
    "X83n1578_029:0721b08": "看。祖以手作打杖鼓勢。操蜀音唱綿州巴歌曰。豆子",
    "X83n1578_029:0721b09": "山打瓦鼓。楊平山撒白雨。白雨下取龍女。織得絹二",
    "X83n1578_029:0721b10": "丈五。一半屬羅江。一半屬玄武。師聞大悟。掩祖口曰。",
    "X83n1578_029:0721b11": "祇消唱到這裏。祖大笑而歸。",
    "X83n1578_029:0721b12": "▲蘄州五祖表自禪師依五祖最久。未有省。時圓悟",
    "X83n1578_029:0721b13": "為座元。往請益。悟曰。兄有疑處試語我。師遂舉德山",
    "X83n1578_029:0721b14": "小參不答話問話者三十棒。悟曰。禮拜著。我作得你",
    "X83n1578_029:0721b15": "師。舉話尚不會。師作禮竟。悟令再舉前話。師曰。德山",
    "X83n1578_029:0721b16": "小參不答話。悟掩其口曰。但恁麼看。師出揚聲曰。屈",
    "X83n1578_029:0721b17": "屈。豈有公案。祇教人看一句底道理。有僧謂師曰。兄",
    "X83n1578_029:0721b18": "不可如此說。首座須有方便。因靜坐體究及旬。頓釋",
    "X83n1578_029:0721b19": "所疑。詣悟禮謝。悟曰。兄始知吾不汝欺。又詣方丈。祖",
    "X83n1578_029:0721b20": "迎笑。",
    "X83n1578_029:0721b21": "蘿湖野錄載此。又曰。自從圓悟指示。未幾有省。及",
    "X83n1578_029:0721b22": "遷圓悟。監總院務。即舉自為座元。圓悟私告五祖",
    "X83n1578_029:0721b23": "曰。渠只得一橛。大法未明在。須更煅煉。必為法器。",
    "X83n1578_029:0721b24": "居無何。五祖宣言。請自立僧。實欲激其遠到。自聞",
    "X83n1578_029:0721c01": "之深有所待。一日上堂。以目顧自曰。莫妄想。便下",
    "X83n1578_029:0721c02": "座。自氣不平。趨瑯琊啟公法社。久之圓悟往撫存。",
    "X83n1578_029:0721c03": "遂于言下大徹。",
    "X83n1578_029:0721c04": "▲嘉州九頂清素禪師聞五祖舉首山西來意話。焂",
    "X83n1578_029:0721c05": "然契悟。述偈曰。顛倒顛顛倒顛。新婦騎驢阿家牽。便",
    "X83n1578_029:0721c06": "恁麼太無端。回頭不覺布衫穿。祖見乃問。百丈野狐",
    "X83n1578_029:0721c07": "話又作麼生。師曰。來說是非者。便是是非人。祖大悅",
    "X83n1578_029:0721c08": "　太守呂公來瞻大像。問曰。既是大像。因甚肩負兩",
    "X83n1578_029:0721c09": "楹。師曰。船上無散工。至閣下覩觀音像。又問。彌勒化",
    "X83n1578_029:0721c10": "境。觀音何來。師曰。家富小兒嬌。守乃禮敬　勤老宿",
    "X83n1578_029:0721c11": "至。師問。舞劒當咽時如何。曰伏惟尚饗。師詬曰。老賊",
    "X83n1578_029:0721c12": "死去。你問我。勤理前語問之。師叉手揖曰。拽破　紹",
    "X83n1578_029:0721c13": "興乙卯四月二十四日。得微疾。書偈遺眾曰。木人備",
    "X83n1578_029:0721c14": "舟。鐵人備馬。丙丁童子穩穩登。喝散白雲歸去也。竟",
    "X83n1578_029:0721c15": "爾趨寂。",
    "X83n1578_029:0721c16": "▲元禮首座初參五祖。凡入室必謂曰。衲僧家明取",
    "X83n1578_029:0721c17": "緇素好。師疑之不已。一日祖陞堂。舉首山新婦騎驢",
    "X83n1578_029:0721c18": "阿家牽語。乃曰。諸人要會麼。莫問新婦阿家。免煩路",
    "X83n1578_029:0721c19": "上波吒。遇飯即飯。遇茶即茶。同門出入。宿世冤家。師",
    "X83n1578_029:0721c20": "於言下豁然。且曰。今日緇素明矣。",
    "X83n1578_029:0721c21": "▲法閦上座久依五祖。未有所入。一日造室。祖問。不",
    "X83n1578_029:0721c22": "與萬法為侶者是甚麼人。曰法閦即不然。祖以手指",
    "X83n1578_029:0721c23": "曰。住住。法閦即不然作麼生。師於是啟悟　後至東",
    "X83n1578_029:0721c24": "林宣密度禪師席下。(武庫作宣秘度)見其得平實之旨。一日",
    "X83n1578_029:0722a01": "拈花繞度禪牀一帀。背手插香罏中曰。和尚且道意",
    "X83n1578_029:0722a02": "作麼生。度屢下語皆不契。踰兩月。乃令師試說之。師",
    "X83n1578_029:0722a03": "曰。某祗將花插香罏中。和尚自疑。有甚麼事來。",
    "X83n1578_029:0722a04": "▲金陵俞道婆市油餈為業。常隨眾參問瑯琊琊以",
    "X83n1578_029:0722a05": "臨濟無位真人話示之。一日聞丐者唱蓮花落云。不",
    "X83n1578_029:0722a06": "因柳毅傳書信。何緣得到洞庭湖。忽大悟。以油餈投",
    "X83n1578_029:0722a07": "地。夫曰。你顛耶。婆掌曰。非汝境界。往見瑯琊。琊望之",
    "X83n1578_029:0722a08": "知其造詣。問那個是無位真人。婆應聲曰。有一無位",
    "X83n1578_029:0722a09": "真人。六臂三頭努力瞋。一擘華山分兩路。萬年流水",
    "X83n1578_029:0722a10": "不知春　圓悟蔣山開堂。方至法座前。婆於眾中躍",
    "X83n1578_029:0722a11": "出。以身一拶便歸眾。悟曰。見怪不怪。其怪自壞。悟次",
    "X83n1578_029:0722a12": "日至其家。婆不出。厲聲曰。這般黃口小兒。也道出來",
    "X83n1578_029:0722a13": "開堂說法。悟曰。婆子少賣弄。我識得你了也。婆遂大",
    "X83n1578_029:0722a14": "笑出相見　凡有僧至。則曰兒兒。僧擬議。即掩門。佛",
    "X83n1578_029:0722a15": "燈珣禪師往勘之。婆見如前問。珣曰。爺在甚處。婆轉",
    "X83n1578_029:0722a16": "身拜露柱。珣即踏倒曰。將謂有多少奇特。便出。婆蹶",
    "X83n1578_029:0722a17": "起曰。兒兒來。惜你則個。珣竟不顧　安首座至。婆問。",
    "X83n1578_029:0722a18": "甚處來。曰德山。婆曰。德山泰老婆兒子。安曰。婆是甚",
    "X83n1578_029:0722a19": "人兒子。婆曰。被上座一問。直得立地放尿　頌馬祖",
    "X83n1578_029:0722a20": "不安因緣曰。日面月面。虗空閃電。雖然截斷天下人",
    "X83n1578_029:0722a21": "舌頭。分明祇道得一半。",
    "X83n1578_029:0722a22": "▲東京淨因繼成禪師同圓悟法真慈受。并十大法",
    "X83n1578_029:0722a23": "師。禪講千僧。赴大尉陳公良弼府齋。時徽宗私幸觀",
    "X83n1578_029:0722a24": "之。有善華嚴者。賢首宗之義虎也。對眾問曰。吾佛設",
    "X83n1578_029:0722b01": "教。自小乘至於圓頓。掃除空有。獨證真常。然後萬德",
    "X83n1578_029:0722b02": "莊嚴。方名為佛。常聞禪宗一喝能轉凡成聖。與諸經",
    "X83n1578_029:0722b03": "論似相違背。今一喝若能入吾宗五教。是為正說。若",
    "X83n1578_029:0722b04": "不能入。是為邪說。諸禪視師。師曰。如法師所問。不足",
    "X83n1578_029:0722b05": "三大禪師之酬。淨因小長老。可以使法師無惑也。師",
    "X83n1578_029:0722b06": "召善。善應諾。師曰。法師所謂愚法小乘教者。乃有義",
    "X83n1578_029:0722b07": "也。大乘始教者。乃空義也。大乘終教者。乃不有不空",
    "X83n1578_029:0722b08": "義也。大乘頓教者。乃即有即空義也。一乘圓教者。乃",
    "X83n1578_029:0722b09": "不有而有不空而空義也。如我一喝。非惟能入五教。",
    "X83n1578_029:0722b10": "至於工巧伎藝諸子百家。悉皆能入。師震聲喝一喝。",
    "X83n1578_029:0722b11": "問善曰聞麼。曰聞。師曰。汝既聞此一喝是有。能入小",
    "X83n1578_029:0722b12": "乘教。須臾又問善曰。聞麼。曰不聞。師曰。汝既不聞適",
    "X83n1578_029:0722b13": "來一喝是無。能入始教。遂顧善曰。我初一喝。汝既道",
    "X83n1578_029:0722b14": "有。喝久聲消。汝復道無。道無則原初實有。道有則而",
    "X83n1578_029:0722b15": "今實無。不有不無。能入終教。我有一喝之時。有非是",
    "X83n1578_029:0722b16": "有。因無故有。無一喝之時。無非是無。因有故無。即有",
    "X83n1578_029:0722b17": "即無。能入頓教。須知我此一喝不作一喝用。有無不",
    "X83n1578_029:0722b18": "及。情解俱忘。道有之時纖塵不立。道無之時橫徧虗",
    "X83n1578_029:0722b19": "空。即此一喝。入百千萬億喝。百千萬億喝入此一喝。",
    "X83n1578_029:0722b20": "是故能入圓教。善乃起再拜。師復謂曰。非唯一喝為",
    "X83n1578_029:0722b21": "然。乃至一語一默一動一靜。從古至今。十方虗空萬",
    "X83n1578_029:0722b22": "象森羅。六趣四生。三世諸佛。一切聖賢。八萬四千法",
    "X83n1578_029:0722b23": "門。百千三昧。無量妙義。契理契機。與天地萬物一體。",
    "X83n1578_029:0722b24": "謂之法身。三界惟心。萬法惟識。四時八節。陰陽一致。",
    "X83n1578_029:0722c01": "謂之法性。是故華嚴經云。法性徧在一切處。有相無",
    "X83n1578_029:0722c02": "相一聲一色。全在一塵中含四義。事理無邊。周徧無",
    "X83n1578_029:0722c03": "餘。參而不雜。混而不一。於此一喝中皆悉具足。猶是",
    "X83n1578_029:0722c04": "建化門庭隨機方便。謂之小歇場。未至寶所。殊不知",
    "X83n1578_029:0722c05": "吾祖師門下。以心傳心。以法印法。不立文字。見性成",
    "X83n1578_029:0722c06": "佛。有千聖不傳底向上一路在。善又問曰。如何是向",
    "X83n1578_029:0722c07": "上一路。師曰。汝且向下會取。善曰。如何是寶所。師曰。",
    "X83n1578_029:0722c08": "非汝境界。善曰。望禪師慈悲。師曰。任從滄海變。終不",
    "X83n1578_029:0722c09": "為君通。善膠口而出。聞者靡不歎仰。",
    "X83n1578_029:0722c10": "▲建寧府開善道瓊首座分座日。甞舉隻履西歸語",
    "X83n1578_029:0722c11": "謂眾曰。坐脫立亡倒化即不無。要且未有逝而復出",
    "X83n1578_029:0722c12": "遺履者。為復後代兒孫不及祖師。為復祖師剩有這",
    "X83n1578_029:0722c13": "一著子。乃大笑曰。老野狐　紹興庚申冬。信守以超",
    "X83n1578_029:0722c14": "化革律為禪。迎為第一祖。師語專使曰。吾初無意人",
    "X83n1578_029:0722c15": "間。欲為山子。正為宗派耳。然恐多不能往受請。已取",
    "X83n1578_029:0722c16": "所藏泐潭繪像與木庵二字。仍書偈囑清泉亨老。寄",
    "X83n1578_029:0722c17": "得法弟子慧山曰。口嘴不中祥老子。愛向叢林鼓是",
    "X83n1578_029:0722c18": "非。分付雪峰山首座。為吾痛罵莫饒伊。顧專使曰。傳",
    "X83n1578_029:0722c19": "語侍郎。行計迫甚。不及修答。聲絕而化。",
    "X83n1578_029:0722c20": "▲杭州淨慈慧暉禪師初叩真歇。微有所證。後謁宏",
    "X83n1578_029:0722c21": "智。智舉當明中有暗不以暗相遇。當暗中有明不以",
    "X83n1578_029:0722c22": "明相覩問之。語不契。初夜定回往聖僧前燒香。而宏",
    "X83n1578_029:0722c23": "智適至。師見之頓明前話。次日入室。智舉堪嗟去日",
    "X83n1578_029:0722c24": "顏如玉。却歎回時鬢似霜詰之。師曰。其入離其出微。",
    "X83n1578_029:0723a01": "自爾問答無滯。智許為室中真子。",
    "X83n1578_029:0723a02": "▲明州瑞巖法恭禪師一夕誦法華。至父母所生眼",
    "X83n1578_029:0723a03": "悉見三千界。時聞風刺椶櫚葉聲。忽然有省。棄依天",
    "X83n1578_029:0723a04": "童。始明大旨。",
    "X83n1578_029:0723a05": "▲舒州投子道宣禪師久侍天衣。無所契。衣叱之。師",
    "X83n1578_029:0723a06": "忘寢食者月餘。一夕聞巡更鈴聲。忽猛省曰。住住。一",
    "X83n1578_029:0723a07": "聲直透青霄路。寒潭月皎有誰知。泥牛觸折珊瑚樹。",
    "X83n1578_029:0723a08": "衣聞命職藏司。住後凡有所問。以拂子作搖鈴勢。",
    "X83n1578_029:0723a10": "指月錄卷之二十九"
}