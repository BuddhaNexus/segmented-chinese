{
    "X36n0659_008:0442c09": "南本大般涅槃經會疏卷第八",
    "X36n0659_008:0442c11": "涅槃經疏卷第六",
    "X36n0659_008:0442c12": "頂法師　撰",
    "X36n0659_008:0442c13": "天台沙門湛然再治",
    "X36n0659_008:0442c15": "大般涅槃經如來性品第十二(卷第八)",
    "X36n0659_008:0442c16": "北凉　天竺三藏　曇無讖　譯",
    "X36n0659_008:0442c17": "晉　沙門　慧嚴　慧觀",
    "X36n0659_008:0442c18": "　謝靈運　重治",
    "X36n0659_008:0443a01": "如來性品",
    "X36n0659_008:0443a02": "此題不標佛而言如來者允同三世三世諸佛皆",
    "X36n0659_008:0443a03": "初號如來又舉初以標後又如名不異破諸異計",
    "X36n0659_008:0443a04": "又如來即佛佛即如來故言如來性品四悉檀(云",
    "X36n0659_008:0443a05": "云)又如來是極果之勝號性是至理之本名非但",
    "X36n0659_008:0443a06": "極果名曰如來眾生本性亦名如來又如來擬果",
    "X36n0659_008:0443a07": "性擬於因雖因果雙列意在於因故言如來性品",
    "X36n0659_008:0443a08": "又果之本性性隱難辨舉顯以目隱故言如來性",
    "X36n0659_008:0443a09": "品又性理含藏備種種性善惡三乘舉勝棄劣故",
    "X36n0659_008:0443a10": "言如來性品又如來名通夫有心者悉未來如來",
    "X36n0659_008:0443a11": "四依開士猶如如來十方諸佛同稱如來就一佛",
    "X36n0659_008:0443a12": "之上有化應報法皆稱如來今文中正辨如來藏",
    "X36n0659_008:0443a13": "之如來二十五有悉皆有我以我同故故名如以",
    "X36n0659_008:0443a14": "如示人故言來常不可壞名之為性從此立名名",
    "X36n0659_008:0443a15": "如來性品當知此如來藏即佛性也諸師解藏義",
    "X36n0659_008:0443a16": "不同論師言佛果在當即時未有故名為藏又言",
    "X36n0659_008:0443a17": "佛性眾生心神心神自能避苦求樂即是心神開",
    "X36n0659_008:0443a18": "善云六法是佛性義皆不然此品以如來自性不",
    "X36n0659_008:0443a19": "以心神不以六法又如來藏隱心神六法皆顯又",
    "X36n0659_008:0443a20": "如來藏常心神六法遷變無常與如來性全不相",
    "X36n0659_008:0443a21": "關今皆不用地人云惑覆於理名之為藏是義不",
    "X36n0659_008:0443a22": "然私謂非無一邊但不與此品題合彼以惑與理",
    "X36n0659_008:0443a23": "異故惑能覆理今依經一切諸法中悉有安樂性",
    "X36n0659_008:0443a24": "那得無性之惑覆無惑之性不會經旨故不用也",
    "X36n0659_008:0443b01": "私謂非但惑性相即一切何所不收涅槃何法不",
    "X36n0659_008:0443b02": "在一切眾生即涅槃相一切國土即涅槃相(云云)",
    "X36n0659_008:0443b03": "又論人云當果為性此即在外六法為性此即在",
    "X36n0659_008:0443b04": "內地人云惑覆黎耶此亦是內興皇云非內非外",
    "X36n0659_008:0443b05": "偏據正性地人偏據本有論人偏據緣了復據當",
    "X36n0659_008:0443b06": "果果性果果性悉為經呵如盲觸象不會玄旨今",
    "X36n0659_008:0443b07": "明四句平等清淨無諍故名為如以四悉檀巧示",
    "X36n0659_008:0443b08": "眾生故名為來常不變易故名為性豈獨一法為",
    "X36n0659_008:0443b09": "藏性耶又人執云如來藏者不得不有是義不然",
    "X36n0659_008:0443b10": "佛性非有非無非亦有亦無非非有非無那得獨",
    "X36n0659_008:0443b11": "言是有雖非此四有因緣時於一門中作四悉說",
    "X36n0659_008:0443b12": "故言如來藏者不得不有以有接斷以有破常以",
    "X36n0659_008:0443b13": "有令悟悟佛性時佛性非有三門亦爾云何執有",
    "X36n0659_008:0443b14": "而害三門如人問橋多諍何益今明佛性其意若",
    "X36n0659_008:0443b15": "此若得此意亦在本性中間極果亦隱亦顯亦外",
    "X36n0659_008:0443b16": "亦內如經舍內金藏大小不知善能掘出宗仰是",
    "X36n0659_008:0443b17": "人即其義也問藏性理三云何同異答只是一義",
    "X36n0659_008:0443b18": "若欲分別理惑合論名之為藏全不論惑稱之為",
    "X36n0659_008:0443b19": "理不可改變稱之為性(云云)有師生起五譬初問",
    "X36n0659_008:0443b20": "二十五有有我不耶佛舉貧女藏答明其有我但",
    "X36n0659_008:0443b21": "隱而不顯若爾何不早說佛舉毒塗譬之由常病",
    "X36n0659_008:0443b22": "未歇不得洗乳前後兩病就眾生論隱顯塗洗就",
    "X36n0659_008:0443b23": "佛教論若爾眾生等有何故六道區分昇沈碩異",
    "X36n0659_008:0443b24": "佛舉因鬪失珠致有悲喜不等若爾何故鬪耶佛",
    "X36n0659_008:0443c01": "舉甜藥真正停留在山寡德所招流乎醎酢若爾",
    "X36n0659_008:0443c02": "真昧不變誰能毀傷若叵毀傷則無殺罪佛舉利",
    "X36n0659_008:0443c03": "钁能穿石砂不損金剛如佛不可害興心逆罪性",
    "X36n0659_008:0443c04": "不可毀毀陰得罪然一答可解何故聯翩只為佛",
    "X36n0659_008:0443c05": "性難明須萬斧躃樹生起五譬是彼之巧思故今",
    "X36n0659_008:0443c06": "存之(云云)然此一品答上兩問初答云何作善業",
    "X36n0659_008:0443c07": "次答能只難見性此兩相成只由善業能見於性",
    "X36n0659_008:0443c08": "性由善業業始性終從終題品論人解善業義者",
    "X36n0659_008:0443c09": "假名行人能御善惡御善則洮練心神得成正覺",
    "X36n0659_008:0443c10": "中論人問生死中有假人此人是佛性不彼答不",
    "X36n0659_008:0443c11": "得是佛性即竝亦不得是我既其無我誰御善業",
    "X36n0659_008:0443c12": "又汝明假者是不自在我是自在二事相害地人",
    "X36n0659_008:0443c13": "明法界之體有善惡用體用具足在妄惑內如土",
    "X36n0659_008:0443c14": "覆金無能沮壞妄惑若爾此用無用何能作業今",
    "X36n0659_008:0443c15": "明此義如經金藏不可見者是時不能作於善業",
    "X36n0659_008:0443c16": "掘出藏已何須善業耘除草穢小乘運作非是善",
    "X36n0659_008:0443c17": "業異人方便示子金藏於舍掘之正是能作善業",
    "X36n0659_008:0443c18": "之義若約六位初位不能後位不須中間四位是",
    "X36n0659_008:0443c19": "作業位若約四句隱不能顯不須亦隱亦顯正能",
    "X36n0659_008:0443c20": "作業就答善業又二一明佛性為善業作緣二明",
    "X36n0659_008:0443c21": "佛性正起善業初為善業作緣又二一明業緣二",
    "X36n0659_008:0443c22": "論義初業緣中復有問答。",
    "X36n0659_008:0443c23": "迦葉白佛言世尊二十五有有我不邪。",
    "X36n0659_008:0443c24": "問近從四倒品生一切世間雖說有我不名佛性",
    "X36n0659_008:0444a01": "出世真我名為佛性是故興問二十五有若定有",
    "X36n0659_008:0444a02": "我有則非有若定無我誰作善業故言二十五有",
    "X36n0659_008:0444a03": "有我不耶。",
    "X36n0659_008:0444a04": "佛以兩譬答之初譬則明本有不可見次譬不即",
    "X36n0659_008:0444a05": "得說以釋疑初譬中有法譬合法說為兩一本有",
    "X36n0659_008:0444a06": "二不可見。",
    "X36n0659_008:0444a07": "佛言善男子我者即是如來藏義一切眾生悉有佛",
    "X36n0659_008:0444a08": "性即是我義。",
    "X36n0659_008:0444a09": "如是我義從本已來常為無量煩惱所覆是故眾生",
    "X36n0659_008:0444a10": "不能得見。",
    "X36n0659_008:0444a11": "然佛性非本非當為緣說之。",
    "X36n0659_008:0444a12": "次譬文為四一譬本有二譬不可見三譬緣感四",
    "X36n0659_008:0444a13": "譬顯說。",
    "X36n0659_008:0444a14": "善男子如貧女人舍內多有真金之藏。",
    "X36n0659_008:0444a15": "初文意者窘乏緣了故為貧有能生力故言女栖",
    "X36n0659_008:0444a16": "託五陰故言舍有正佛性故言金此性包含故言",
    "X36n0659_008:0444a17": "藏此性廣博故言多。",
    "X36n0659_008:0444a18": "家人大小無有知者。",
    "X36n0659_008:0444a19": "次家人大小不知者舊解四果聖人為大三界凡",
    "X36n0659_008:0444a20": "夫為小此皆不知中論人云但菩薩為大但聲聞",
    "X36n0659_008:0444a21": "為小亦皆不知今明人天為小析空二乘為大析",
    "X36n0659_008:0444a22": "空二乘為小體空二乘為大但空聲聞為小但空",
    "X36n0659_008:0444a23": "菩薩為大但空菩薩為小出假菩薩為大皆亦不",
    "X36n0659_008:0444a24": "知。",
    "X36n0659_008:0444b01": "三時有異人去譬緣感。",
    "X36n0659_008:0444b02": "時有異人善知方便語貧女言我今雇汝汝可為我",
    "X36n0659_008:0444b03": "耘除草穢女人答言我今不能汝若能示我子金藏",
    "X36n0659_008:0444b04": "然後乃當速為汝作是人答言我知方便能云汝子",
    "X36n0659_008:0444b05": "女人復言我家大小尚自不知況汝能知是人答言",
    "X36n0659_008:0444b06": "我今審能女人復言我亦欲見并可示我。",
    "X36n0659_008:0444b07": "於中問答先以小道逗之故言耘除草穢緣不肎",
    "X36n0659_008:0444b08": "受故言不能若示子金緣為化力欲先於人我亦",
    "X36n0659_008:0444b09": "欲見即是後已。",
    "X36n0659_008:0444b10": "四是人即去顯說。",
    "X36n0659_008:0444b11": "是人即於其家掘出金藏女人見已心生歡喜起奇",
    "X36n0659_008:0444b12": "特想宗仰是人。",
    "X36n0659_008:0444b13": "三合譬有二先合次帖合可見。",
    "X36n0659_008:0444b14": "善男子眾生佛性亦復如是。",
    "X36n0659_008:0444b15": "一切眾生不能得見如彼寶藏貧人不知善男子我",
    "X36n0659_008:0444b16": "今普示一切眾生所有佛性為諸煩惱之所覆蔽如",
    "X36n0659_008:0444b17": "彼貧人有真金藏不能得見如來今日普示眾生諸",
    "X36n0659_008:0444b18": "覺寶藏所謂佛性一切眾生見是事已心生歡喜歸",
    "X36n0659_008:0444b19": "仰如來善方便者即是如來貧女人者即是一切無",
    "X36n0659_008:0444b20": "量眾生真金藏者即佛性也。",
    "X36n0659_008:0444b21": "第二譬為二先譬次合初譬為四一明起有我病",
    "X36n0659_008:0444b22": "二說無我藥三邪我病息四真我教興。",
    "X36n0659_008:0444b23": "復次善男子譬如女人生育一子嬰孩得病。",
    "X36n0659_008:0444b24": "意同哀歎彼譬顯此譬隱舊解女人良醫凡四師",
    "X36n0659_008:0444c01": "說一云女譬法身醫譬應身二云女譬實智醫譬",
    "X36n0659_008:0444c02": "權智三云女譬前佛醫譬後佛四云女譬佛智醫",
    "X36n0659_008:0444c03": "譬機緣上文貧女譬眾生身此女既不言貧用譬",
    "X36n0659_008:0444c04": "佛智應勝生育一子譬於眾生稟教生解以解微",
    "X36n0659_008:0444c05": "故故言嬰孩孩著邪常故言得病。",
    "X36n0659_008:0444c06": "次是女愁惱下譬說無我之藥又三一佛智觀機",
    "X36n0659_008:0444c07": "二得機設化三斷邪我初文者。",
    "X36n0659_008:0444c08": "是女愁惱求覓良醫。",
    "X36n0659_008:0444c09": "權智起悲故言愁惱覓無我機故言求醫。",
    "X36n0659_008:0444c10": "次良醫既至即得機施化。",
    "X36n0659_008:0444c11": "良醫既至合三種藥酥乳石蜜與之令服。",
    "X36n0659_008:0444c12": "設三種藥譬無常三修。",
    "X36n0659_008:0444c13": "三因告女人下斷邪我教。",
    "X36n0659_008:0444c14": "因告女人兒服藥已且莫與乳須藥消已爾乃與之",
    "X36n0659_008:0444c15": "是時女人即以苦味用塗其乳語其兒言我乳毒塗",
    "X36n0659_008:0444c16": "不可復觸。",
    "X36n0659_008:0444c17": "此中乳譬真我真我非時故言莫與苦味塗乳者",
    "X36n0659_008:0444c18": "譬以無我覆於真我如苦與甜其性相違前合三",
    "X36n0659_008:0445a01": "藥中何故復有乳此亦是無我苦味與常相違。",
    "X36n0659_008:0445a02": "三其兒渴乏下譬邪我病息。",
    "X36n0659_008:0445a03": "其兒渴之欲得母乳聞乳毒氣便遠捨去至其藥消。",
    "X36n0659_008:0445a04": "先明病息次明藥消真我緣起故言渴乏我無我",
    "X36n0659_008:0445a05": "相違故言毒氣無我治邪邪消藥息故言藥消。",
    "X36n0659_008:0445a06": "四母乃洗乳譬真我教興又四一為說二違情三",
    "X36n0659_008:0445a07": "重說四受行可見。",
    "X36n0659_008:0445a08": "母乃洗乳喚子與之。",
    "X36n0659_008:0445a09": "是時小兒雖復饑渴先聞毒氣是故不來。",
    "X36n0659_008:0445a10": "母復語言為汝服藥故以毒塗汝藥已消我已洗竟",
    "X36n0659_008:0445a11": "汝便可來飲乳無苦。",
    "X36n0659_008:0445a12": "其兒聞已漸漸還飲。",
    "X36n0659_008:0445a13": "次如來亦爾者合譬也。",
    "X36n0659_008:0445a14": "善男子如來亦爾為度一切教諸眾生修無我法如",
    "X36n0659_008:0445a15": "是修已永斷我心入於涅槃為除世間諸妄見故示",
    "X36n0659_008:0445a16": "現出過世間法故復示世間計我虗妄非真實故修",
    "X36n0659_008:0445a17": "無我法清淨身故譬如女人為其子故以苦味塗乳",
    "X36n0659_008:0445a18": "如來亦爾為修空故說言諸法悉無有我。",
    "X36n0659_008:0445a19": "如彼女人淨洗乳已而喚其子欲令還飲我今亦爾",
    "X36n0659_008:0445a20": "說如來藏是故比丘不應生怖如彼小兒聞母喚已",
    "X36n0659_008:0445a21": "漸還飲乳比丘亦爾應自分別如來祕藏不得不有。",
    "X36n0659_008:0445a22": "但合二藥不合二病本意疑於我無我異是故合",
    "X36n0659_008:0445a23": "藥治病是傍是故不合哀歎亦爾問隱名如來藏",
    "X36n0659_008:0445a24": "我是佛性者一切眾生有我性耶答一切眾生皆",
    "X36n0659_008:0445b01": "悉有性未即是佛是故有我未是我德何者人別",
    "X36n0659_008:0445b02": "法通法通故有性有我人別故非佛非德問法是",
    "X36n0659_008:0445b03": "人法昔既無別人法是誰法解云法屬法性(云云)。",
    "X36n0659_008:0445b04": "迦葉白佛下第二論義問答初問者前明二十五",
    "X36n0659_008:0445b05": "有有我今難此義初總唱無。",
    "X36n0659_008:0445b06": "迦葉菩薩白佛言世尊實無有我。",
    "X36n0659_008:0445b07": "次何以故下別作十二難合為四意初四難約果",
    "X36n0659_008:0445b08": "次兩難約因三四難又約果四兩難難處初為兩",
    "X36n0659_008:0445b09": "雙謂始生終沒差別勝負可見。",
    "X36n0659_008:0445b10": "何以故嬰兒生時無所知曉若有我者即生之日尋",
    "X36n0659_008:0445b11": "應有知以是義故定知無我若定有我受生已後應",
    "X36n0659_008:0445b12": "無終沒。",
    "X36n0659_008:0445b13": "若使一切皆有佛性是常住者應無壞相若無壞相",
    "X36n0659_008:0445b14": "云何而有剎利婆羅門毗舍首陀及旃陀羅畜生差",
    "X36n0659_008:0445b15": "別今見業緣種種不同諸趣各異若定有我一切眾",
    "X36n0659_008:0445b16": "生應無勝負以是義故定知佛性非是常法。",
    "X36n0659_008:0445b17": "次因難又兩十惡等是約惡因酒後是約惡緣可",
    "X36n0659_008:0445b18": "見。",
    "X36n0659_008:0445b19": "若言佛性定是常者何緣復說有殺盜淫兩舌惡口",
    "X36n0659_008:0445b20": "妄言綺語貪恚邪見。",
    "X36n0659_008:0445b21": "若我性常何故酒後荒醉迷亂。",
    "X36n0659_008:0445b22": "三重約果四難者一據苦果二據苦緣三據忘失",
    "X36n0659_008:0445b23": "四據憶念。",
    "X36n0659_008:0445b24": "若我性常盲應見色聾應聞聲瘂應能語拘躄能行。",
    "X36n0659_008:0445c01": "若我性常不應避於火坑大水毒藥刀劒惡人禽獸。",
    "X36n0659_008:0445c02": "若我常者本所更事不應忘失若不忘失何緣復言",
    "X36n0659_008:0445c03": "我曾何處見是人耶。",
    "X36n0659_008:0445c04": "若我常者則不應有老少盛衰憶念往事。",
    "X36n0659_008:0445c05": "四責處兩難初難別在何處次難徧在身耶。",
    "X36n0659_008:0445c06": "若我常者止住何處為在涕唾青黃赤白諸色中耶。",
    "X36n0659_008:0445c07": "若我常者應徧身中如胡麻油間無空處若斷身時",
    "X36n0659_008:0445c08": "我亦應斷。",
    "X36n0659_008:0445c09": "或可但作六雙為十二難或可十難難現用二難",
    "X36n0659_008:0445c10": "難處所(云云)。",
    "X36n0659_008:0445c11": "二佛告下答也還酬十二難初舉兩譬答覓現用",
    "X36n0659_008:0445c12": "後利钁譬答覓處所言現用者其難真我若常應",
    "X36n0659_008:0445c13": "無生滅次差別勝負難佛答意實有真我為瞋癡",
    "X36n0659_008:0445c14": "所覆不能得見故有終沒昇沈前譬得而失後譬",
    "X36n0659_008:0445c15": "失而得但此妙解凡夫未得那忽言失此是理數",
    "X36n0659_008:0445c16": "之言應得不得故言得而復失得無別得還得於",
    "X36n0659_008:0445c17": "失失無別失還失於得得無所得失亦無失(云云)",
    "X36n0659_008:0445c18": "於初二譬中初譬三意謂譬合結譬為四一本有",
    "X36n0659_008:0446a01": "性理二遇緣起惑三根緣扣召四聖應破惑。",
    "X36n0659_008:0446a02": "佛告迦葉善男子譬如王家有大力士其人眉間有",
    "X36n0659_008:0446a03": "金剛珠。",
    "X36n0659_008:0446a04": "初文中言王家者佛所統處力士者譬眾生有能",
    "X36n0659_008:0446a05": "降魔制外之用故言力士眉間者中道也金剛珠",
    "X36n0659_008:0446a06": "者或言理或言解或言理解圓淨不可破壞如金",
    "X36n0659_008:0446a07": "剛珠。",
    "X36n0659_008:0446a08": "次與餘力士者即遇緣起惑失本有理又二一起",
    "X36n0659_008:0446a09": "惑二失理。",
    "X36n0659_008:0446a10": "與餘力士角力相撲而彼力士以頭觸之。",
    "X36n0659_008:0446a11": "初文餘力士者天魔外道諸惡知識(云云)捔力相",
    "X36n0659_008:0446a12": "撲者斷常乖於正觀正觀破於斷常故言相撲以",
    "X36n0659_008:0446a13": "頭觸之者乃以身見觸中道解。",
    "X36n0659_008:0446a14": "次其頟上珠下明失正理。",
    "X36n0659_008:0446a15": "其額上珠尋沒膚中都不自知是珠所在。",
    "X36n0659_008:0446a16": "沒在斷常邪見身中。",
    "X36n0659_008:0446a17": "三其處有瘡即是機緣感苦。",
    "X36n0659_008:0446a18": "其處有瘡即命良醫欲自療治時有明醫善知方藥",
    "X36n0659_008:0446a19": "即知是瘡因珠入體是珠入皮即便停住。",
    "X36n0659_008:0446a20": "二見傷正解為瘡舊云感生死苦果為瘡即命良",
    "X36n0659_008:0446a21": "醫機召於佛時有明醫即聖智達知失理招苦即",
    "X36n0659_008:0446a22": "便停住者明失非失。",
    "X36n0659_008:0446a23": "四是時良醫下說法破惑又二初譬偏說次譬圓",
    "X36n0659_008:0446a24": "說初偏說者。",
    "X36n0659_008:0446b01": "是時良醫尋問力士卿額上珠為何所在力士驚答",
    "X36n0659_008:0446b02": "大師醫王我額上珠乃無去耶是珠今者為何所在",
    "X36n0659_008:0446b03": "將非幻化憂愁啼哭。",
    "X36n0659_008:0446b04": "無我撿邪如就覓珠力士驚答譬稟教作於無我",
    "X36n0659_008:0446b05": "之觀從迷得解故言驚答將非幻化即無我觀為",
    "X36n0659_008:0446b06": "何所在即無常觀憂愁啼哭即是苦觀此為說偏",
    "X36n0659_008:0446b07": "教。",
    "X36n0659_008:0446b08": "次是時良醫下譬說圓教又為四一為說二不受",
    "X36n0659_008:0446b09": "三重說四即受譬說佛性一往不受也。",
    "X36n0659_008:0446b10": "是時良醫慰喻力士汝今不應生大愁苦汝因鬬時",
    "X36n0659_008:0446b11": "寶珠入體今在皮裏影現於外汝等鬬時瞋恚毒盛",
    "X36n0659_008:0446b12": "珠陷入體故不自知。",
    "X36n0659_008:0446b13": "初文中言皮裏者隱斷常中影現外者舊云當果",
    "X36n0659_008:0446b14": "在當興皇云佛智默照今明性理虗通徧一切處",
    "X36n0659_008:0446b15": "是影現於外。",
    "X36n0659_008:0446b16": "次是時力士下是眾生不受。",
    "X36n0659_008:0446b17": "是時力士不信醫言若在皮裏膿血不淨何緣不出",
    "X36n0659_008:0446b18": "若在筋裏不應可見汝今云何欺誑於我。",
    "X36n0659_008:0446b19": "舊云皮裏譬現在筋裏譬未來若在現在何不破",
    "X36n0659_008:0446b20": "惑而出若在未來不應可見興皇云惑輕曰皮惑",
    "X36n0659_008:0446b21": "重曰筋。",
    "X36n0659_008:0446b22": "三時醫執鏡去是如來重說。",
    "X36n0659_008:0446b23": "時醫執鏡以照其面珠在鏡中明了顯現。",
    "X36n0659_008:0446b24": "鏡譬圓經照信心面文明理顯信諦明了。",
    "X36n0659_008:0446c01": "四力士見已即是信受。",
    "X36n0659_008:0446c02": "力士見已心懷驚怪生奇特想。",
    "X36n0659_008:0446c03": "次善男子下合譬但合三不合第一初合第二遇",
    "X36n0659_008:0446c04": "緣起惑。",
    "X36n0659_008:0446c05": "善男子一切眾生亦復如是不能親近善知識故雖",
    "X36n0659_008:0446c06": "有佛性皆不能見而為貪淫瞋恚愚癡之所覆蔽。",
    "X36n0659_008:0446c07": "譬中有二今但合一起惑合相撲。",
    "X36n0659_008:0446c08": "次故墮地獄下合第三招苦感召。",
    "X36n0659_008:0446c09": "故墮地獄畜生餓鬼阿脩羅旃陀羅剎利婆羅門毗",
    "X36n0659_008:0446c10": "舍首陀生如是等種種家中因心所起種種業緣雖",
    "X36n0659_008:0446c11": "受人身聾盲瘖瘂拘躄癃跛於二十五有受諸果報",
    "X36n0659_008:0446c12": "貪淫瞋恚愚癡覆心不知佛性。",
    "X36n0659_008:0446c13": "此中併得通答前十難。",
    "X36n0659_008:0446c14": "三如彼力士下合第四聖應說法初合偏說前有",
    "X36n0659_008:0446c15": "佛說眾生作無我觀今但合後意又二先合作觀",
    "X36n0659_008:0446c16": "後明不知。",
    "X36n0659_008:0446c17": "如彼力士寶珠在體謂呼失去眾生亦爾不知親近",
    "X36n0659_008:0446c18": "善知識故不識如來微密寶藏修學無我。",
    "X36n0659_008:0447a01": "中有牒譬正合也。",
    "X36n0659_008:0447a02": "譬如非聖雖說有我亦復不知我之真性我諸弟子",
    "X36n0659_008:0447a03": "亦復如是不知親近善知識故修學無我亦復不知",
    "X36n0659_008:0447a04": "無我之處尚自不知無我真性況復能知有我真性。",
    "X36n0659_008:0447a05": "譬如非聖下是雖觀無我亦不能解何者若解真",
    "X36n0659_008:0447a06": "我方識無我既不解我所以無我不成先牒譬後",
    "X36n0659_008:0447a07": "合也。",
    "X36n0659_008:0447a08": "次如來如是下合為說圓前譬有四但合後二此",
    "X36n0659_008:0447a09": "初合第三如來重說。",
    "X36n0659_008:0447a10": "善男子如來如是說諸眾生皆有佛性譬如良醫示",
    "X36n0659_008:0447a11": "彼力士金剛寶珠。",
    "X36n0659_008:0447a12": "是諸眾生下合第四信受先合後舉譬帖正合中",
    "X36n0659_008:0447a13": "先明有惑時不信。",
    "X36n0659_008:0447a14": "是諸眾生為無量億諸煩惱等之所覆蔽不識佛性。",
    "X36n0659_008:0447a15": "後明除惑時信受。",
    "X36n0659_008:0447a16": "若盡煩惱爾時乃得證知明了。",
    "X36n0659_008:0447a17": "如彼力士於淨鏡中見其寶珠。",
    "X36n0659_008:0447a18": "第三結歎不思議。",
    "X36n0659_008:0447a19": "善男子如來祕藏如是無量不可思議。",
    "X36n0659_008:0447a20": "次復次善男子下雪山甘草譬舊云助答上問觀",
    "X36n0659_008:0447a21": "師云譬失而復得開譬合譬開為四一失二得三",
    "X36n0659_008:0447a22": "重失四重得初明失中二初理性次辨失初文者。",
    "X36n0659_008:0447a23": "復次善男子譬如雪山有一味藥名曰樂味其味極",
    "X36n0659_008:0447a24": "甜。",
    "X36n0659_008:0447b01": "雪山譬眾生身一味藥譬中道不二故云一味此",
    "X36n0659_008:0447b02": "理能除倒惑故名藥名曰樂味其味極甜者教理",
    "X36n0659_008:0447b03": "相稱即是教樂理甜也。",
    "X36n0659_008:0447b04": "在深叢下人無能見。",
    "X36n0659_008:0447b05": "次在深叢下者明煩惱覆所以失理煩惱深邃倒",
    "X36n0659_008:0447b06": "惑交加致使不見。",
    "X36n0659_008:0447b07": "次有人聞香下是第二明得又二先少分得後具",
    "X36n0659_008:0447b08": "足得。",
    "X36n0659_008:0447b09": "有人聞香即知其地當有是藥。",
    "X36n0659_008:0447b10": "初分得中云聞香者一云依經信知故言聞香二",
    "X36n0659_008:0447b11": "云十住菩薩見未明了故言聞香。",
    "X36n0659_008:0447b12": "過去世中下第二明具足得。",
    "X36n0659_008:0447b13": "過去世中有轉輪王於彼雪山為此藥故在在處處",
    "X36n0659_008:0447b14": "造作木筩以接是藥是藥熟時從地流出集木筩中",
    "X36n0659_008:0447b15": "其味真正。",
    "X36n0659_008:0447b16": "即是前佛已證此理造作木筩者即是說教譬十",
    "X36n0659_008:0447b17": "地了因以因承果故言接藥在在處處者過去生",
    "X36n0659_008:0447b18": "生修十地因從地流出集木筩中者因果相應了",
    "X36n0659_008:0447b19": "因尅正故言流出。",
    "X36n0659_008:0447b20": "三王既沒已下重明失。",
    "X36n0659_008:0447b21": "王既沒已其後是藥或酢或鹹或甜或苦或辛或淡",
    "X36n0659_008:0447b22": "如是一味隨其流處有種種異是藥真味停留在山",
    "X36n0659_008:0447b23": "猶如滿月凡人薄福雖以掘鑿加功苦至而不能得。",
    "X36n0659_008:0447b24": "即是前佛去世眾生縱逸搆諸煩惱致使失之六",
    "X36n0659_008:0447c01": "味譬六道本味真正從起惑後流入六道或酢或",
    "X36n0659_008:0447c02": "鹹是藥真味停留在山譬眾生身正性不異隨六",
    "X36n0659_008:0447c03": "道流是故有異凡人薄福加功不得者譬有著心",
    "X36n0659_008:0447c04": "苦行禪慧求覓真理而不可得亦譬種種掘鑿欲",
    "X36n0659_008:0447c05": "覓性理了不相關。",
    "X36n0659_008:0447c06": "四復有聖王下重得。",
    "X36n0659_008:0447c07": "復有聖王出現於世以福因緣即得是藥真性之味。",
    "X36n0659_008:0447c08": "即是今佛復證此理。",
    "X36n0659_008:0447c09": "善男子下第二合譬但合兩失不合兩得此初合",
    "X36n0659_008:0447c10": "有理而失。",
    "X36n0659_008:0447c11": "善男子如來祕藏其味亦爾為諸煩惱叢林所覆無",
    "X36n0659_008:0447c12": "明眾生不能得見一味者譬如佛性。",
    "X36n0659_008:0447c13": "前云在深叢下今合為煩惱叢林所覆前次譬云",
    "X36n0659_008:0447c14": "人無見者今合云無明眾生不見。",
    "X36n0659_008:0447c15": "以煩惱下合第三重明失。",
    "X36n0659_008:0447c16": "以煩惱故出種種味所謂地獄畜生餓鬼天人男女",
    "X36n0659_008:0447c17": "非男非女剎利婆羅門毗舍首陀。",
    "X36n0659_008:0447c18": "即是或酢或鹹正酬前勝負差別之問。",
    "X36n0659_008:0448a01": "佛性雄猛下第二答前十二中後二責覓處所之",
    "X36n0659_008:0448a02": "問也前有別總之責今正答總問雖約五陰論有",
    "X36n0659_008:0448a03": "此性而身可毀性不可毀身是性之住處身家之",
    "X36n0659_008:0448a04": "性即是佛性性家之身無非佛性又二初正說次",
    "X36n0659_008:0448a05": "論義初正說為三初牒不可壞次廣辨三總結。",
    "X36n0659_008:0448a06": "佛性雄猛難可毀壞。",
    "X36n0659_008:0448a07": "是故無有能殺害者若有殺者則斷佛性如是佛性",
    "X36n0659_008:0448a08": "終不可斷性若可斷無有是處如我性者即是如來",
    "X36n0659_008:0448a09": "祕密之藏如是祕藏一切無能毀壞燒滅雖不可壞",
    "X36n0659_008:0448a10": "然不可見若得成就阿耨多羅三藐三菩提爾乃證",
    "X36n0659_008:0448a11": "知。",
    "X36n0659_008:0448a12": "以是因緣無能殺者。",
    "X36n0659_008:0448a13": "迦葉白佛下二論義有問有答問者。",
    "X36n0659_008:0448a14": "迦葉菩薩復白佛言世尊若無殺者應當無有不善",
    "X36n0659_008:0448a15": "之業。",
    "X36n0659_008:0448a16": "前云佛性雄猛不壞應無殺生之罪。",
    "X36n0659_008:0448a17": "次佛答為二先法次譬初法為四一云五陰可殺",
    "X36n0659_008:0448a18": "故成惡事。",
    "X36n0659_008:0448a19": "佛告迦葉實有殺生何以故善男子眾生佛性住五",
    "X36n0659_008:0448a20": "陰中若壞五陰名曰殺生若有殺生即墮惡趣。",
    "X36n0659_008:0448a21": "所言住五陰中者他用六法以為佛性非解此文",
    "X36n0659_008:0448a22": "六法只是五陰何容五陰住五陰中眾生還住眾",
    "X36n0659_008:0448a23": "生之中若用心神為佛性者心是四陰是則心神",
    "X36n0659_008:0448a24": "還住心神他解當果為佛性者當果繼屬眾生故",
    "X36n0659_008:0448b01": "言住五陰中當果若有復非當果當果若無何所",
    "X36n0659_008:0448b02": "繼屬地人以棃耶為佛性為惑所覆釋此乃便復",
    "X36n0659_008:0448b03": "當前難若有佛性即生之日便應有知今用下文",
    "X36n0659_008:0448b04": "釋之佛性不即六法不離六法不即故不如諸師",
    "X36n0659_008:0448b05": "所解不離故言住五陰中實理言之佛性豈應有",
    "X36n0659_008:0448b06": "住不住特是為緣作此異說若定執此妨前後文",
    "X36n0659_008:0448b07": "畢竟清淨寧有內外當之與現住不住耶私謂此",
    "X36n0659_008:0448b08": "說終窮又五陰中者約五陰論得有此性不約草",
    "X36n0659_008:0448b09": "木私云作此說者仍挾方便。",
    "X36n0659_008:0448b10": "次以業因緣下釋疑。",
    "X36n0659_008:0448b11": "以業因緣而有剎利婆羅門等毗舍首陀及旃陀羅",
    "X36n0659_008:0448b12": "若男若女非男非女二十五有差別之相流轉生死。",
    "X36n0659_008:0448b13": "疑云或謂唯應殺墮地獄那復得有二十五有故",
    "X36n0659_008:0448b14": "今釋云業緣不同致諸趣異。",
    "X36n0659_008:0448b15": "三非聖之人下簡諸外道。",
    "X36n0659_008:0448b16": "非聖之人橫計於我大小諸相猶如稗子或如米豆",
    "X36n0659_008:0448b17": "乃至拇指如是種種妄生憶想妄想之相無有真實。",
    "X36n0659_008:0448b18": "自謂得聖計我不同。",
    "X36n0659_008:0448b19": "四出世我相下明正我相。",
    "X36n0659_008:0448b20": "出世我相名為佛性如是計我是名最善。",
    "X36n0659_008:0448b21": "二復次善男子下譬也又二先譬次合初譬為二",
    "X36n0659_008:0448b22": "先為五陰可毀作譬後為佛性不可毀作譬。",
    "X36n0659_008:0448b23": "復次善男子譬如有人善知伏藏即取利钁掘地直",
    "X36n0659_008:0448b24": "下磐石沙礫直過無難。",
    "X36n0659_008:0448c01": "初譬中云善知伏藏者譬能殺人利钁譬殺具多",
    "X36n0659_008:0448c02": "殺於磐石砂鹵等。",
    "X36n0659_008:0448c03": "次唯至金剛下為佛性不可毀作譬可見。",
    "X36n0659_008:0448c04": "唯至金剛不能穿徹夫金剛者所有刀斧不能破壞。",
    "X36n0659_008:0448c05": "次合中唯合不壞。",
    "X36n0659_008:0448c06": "善男子眾生佛性亦復如是一切論者天魔波旬及",
    "X36n0659_008:0448c07": "諸人天所不能壞五陰之相即是起作起作之相猶",
    "X36n0659_008:0448c08": "如石砂可穿可壞佛性真我譬如金剛不可毀壞以",
    "X36n0659_008:0448c09": "是義故壞五陰者名為殺生善男子必定當知佛法",
    "X36n0659_008:0448c10": "如是不可思議。",
    "X36n0659_008:0448c11": "從善男子方等經者下是第二章正明佛性能起",
    "X36n0659_008:0448c12": "善業文為二初明作善業次論義初文者。",
    "X36n0659_008:0448c13": "善男子方等經者猶如甘露亦如毒藥。",
    "X36n0659_008:0448c14": "有人云佛性能起起於正道所作善業今觀前譬",
    "X36n0659_008:0448c15": "佛性但為善業之緣今文明以佛性教作善惡之",
    "X36n0659_008:0448c16": "業故喻喻之。",
    "X36n0659_008:0448c17": "從迦葉復白佛去二論義初雙問甘毒如文。",
    "X36n0659_008:0448c18": "迦葉菩薩復白佛言如來何緣說方等經譬如甘露",
    "X36n0659_008:0449a01": "亦如毒藥。",
    "X36n0659_008:0449a02": "次佛答為三一明愚智二人次明一體三寶三明",
    "X36n0659_008:0449a03": "中道圓觀妙解次第相生由智不惑教識一體三",
    "X36n0659_008:0449a04": "寶妙觀得成能作善業愚者反此善業不成初約",
    "X36n0659_008:0449a05": "愚智中三先佛更徵問。",
    "X36n0659_008:0449a06": "佛言善男子汝今欲知如來祕藏真實義不。",
    "X36n0659_008:0449a07": "次迦葉答。",
    "X36n0659_008:0449a08": "迦葉白言我今實欲得知如來祕藏之義。",
    "X36n0659_008:0449a09": "三佛為釋釋中初有七行半偈又二前四行半雙",
    "X36n0659_008:0449a10": "辨愚智次三行偏明智者初文兩譬兩合前一行",
    "X36n0659_008:0449a11": "同服甘露有夭有壽次半偈同服毒藥有死有生。",
    "X36n0659_008:0449a12": "爾時世尊而說偈言。",
    "X36n0659_008:0449a13": "　或有服甘露　　傷命而早夭　　或復服甘露",
    "X36n0659_008:0449a14": "　壽命得長存",
    "X36n0659_008:0449a15": "　或有服毒生　　有緣服毒死",
    "X36n0659_008:0449a16": "古來三解一云同稟大乘有得有失後譬同稟小",
    "X36n0659_008:0449a17": "乘有得有失二云約師弟師說大乘無得之教弟",
    "X36n0659_008:0449a18": "子解者為壽迷者為夭小乘師說有得之教弟子",
    "X36n0659_008:0449a19": "作大解為生守小教為死三者只是一大乘經於",
    "X36n0659_008:0449a20": "其得者作甘露名於彼失者作毒藥名又只作一",
    "X36n0659_008:0449a21": "甘露名說其稟行者有得有失只作一毒藥名說",
    "X36n0659_008:0449a22": "諸有稟者有生有死反覆相成今明於其失者俱",
    "X36n0659_008:0449a23": "名甘露及以毒藥保愛染著名為甘露傷段破壞",
    "X36n0659_008:0449a24": "故名毒藥於其得者俱名甘露亦名毒藥入理生",
    "X36n0659_008:0449b01": "善故名甘露顯體破惡故名毒藥具此二義名善",
    "X36n0659_008:0449b02": "業教。",
    "X36n0659_008:0449b03": "　無閡智甘露　　所謂大乘典　　如是大乘典",
    "X36n0659_008:0449b04": "　亦名雜毒藥　　如酥醍醐等　　及以諸石蜜",
    "X36n0659_008:0449b05": "　服消則為藥　　不消則為毒　　方等亦如是",
    "X36n0659_008:0449b06": "　智者為甘露　　愚不知佛性　　服之則成毒",
    "X36n0659_008:0449b07": "諸文之下各有合譬尋之可見譬如癩人服鴆病",
    "X36n0659_008:0449b08": "差解藥還醒譬學無常苦空斷惑知是大方便即",
    "X36n0659_008:0449b09": "入摩訶衍。",
    "X36n0659_008:0449b10": "從聲聞及緣覺下偏明智者。",
    "X36n0659_008:0449b11": "　聲聞及緣覺　　大乘為甘露　　猶如諸味中",
    "X36n0659_008:0449b12": "　乳最為第一　　如是勤進者　　依因於大乘",
    "X36n0659_008:0449b13": "　得至於涅槃　　成人中象王　　眾生知佛性",
    "X36n0659_008:0449b14": "　猶如迦葉等　　無上甘露味　　不生亦不死",
    "X36n0659_008:0449b15": "皆約人辨初約二乘次約菩薩後約眾生似約三",
    "X36n0659_008:0449b16": "諦而作善業菩薩即中增進善業二乘即空而中",
    "X36n0659_008:0449b17": "以作善業眾生即假而中便作善業故舉三人意",
    "X36n0659_008:0449b18": "或在此。",
    "X36n0659_008:0449b19": "從迦葉汝今當去第二辨一體三寶然昔初教舉",
    "X36n0659_008:0449b20": "非顯是破邪歸正明別體三寶此義易知前長壽",
    "X36n0659_008:0449b21": "中明護法舉法歸依諸佛已成一體三寶不許歸",
    "X36n0659_008:0449b22": "別歸別體者歸戒不具今文勸歸己身當成一體",
    "X36n0659_008:0449b23": "三寶顯於自體成善業故又免魔縛各有所據就",
    "X36n0659_008:0449b24": "文為三一勸二論義三領解初文中云善分別者",
    "X36n0659_008:0449c01": "勸令分別己身之中一體三寶先勸次釋初如文。",
    "X36n0659_008:0449c02": "　迦葉汝今當　　善分別三歸　　如是三歸性",
    "X36n0659_008:0449c03": "　則是我之性",
    "X36n0659_008:0449c04": "次若能諦觀者釋勸也。",
    "X36n0659_008:0449c05": "　若能諦觀察　　我性有佛性　　當知如是人",
    "X36n0659_008:0449c06": "　得入祕密藏　　知我及我所　　是人已出世",
    "X36n0659_008:0449c07": "　佛法三寶性　　無上第一尊　　如我所說偈",
    "X36n0659_008:0449c08": "　其性義如是",
    "X36n0659_008:0449c09": "得入祕藏者即生理善甘露之義是人已出世者",
    "X36n0659_008:0449c10": "即是破惡毒藥之義二俱有得即此明文又知我",
    "X36n0659_008:0449c11": "者是佛寶我所者是法僧二寶雖無異體義說為",
    "X36n0659_008:0449c12": "三又佛覺法不覺僧和合於一佛性說此三義。",
    "X36n0659_008:0449c13": "二爾時迦葉下論義有二番問答初併不受後併",
    "X36n0659_008:0449c14": "歸依佛皆不許初問有十偈為四前一行半唱不",
    "X36n0659_008:0449c15": "知次兩行問昔別體三四行半問今一體四兩行",
    "X36n0659_008:0449c16": "結問請答就初總云不知。",
    "X36n0659_008:0449c17": "爾時迦葉復說偈言。",
    "X36n0659_008:0449c18": "　我今都不知　　歸依三寶處",
    "X36n0659_008:0450a01": "　云何當歸趣　　無上無所畏　　不知三寶處",
    "X36n0659_008:0450a02": "　云何作無我",
    "X36n0659_008:0450a03": "次無上者別不知歸佛無畏者不知歸僧云何作",
    "X36n0659_008:0450a04": "無我者不知歸法。",
    "X36n0659_008:0450a05": "次云何歸佛者兩偈問昔別體為三此半偈問佛",
    "X36n0659_008:0450a06": "寶。",
    "X36n0659_008:0450a07": "　云何歸佛者　　而得於安慰",
    "X36n0659_008:0450a08": "得安慰者如前四相中說。",
    "X36n0659_008:0450a09": "次一行問法。",
    "X36n0659_008:0450a10": "　云何歸依法　　唯願為我說　　云何得自在",
    "X36n0659_008:0450a11": "　云何不自在",
    "X36n0659_008:0450a12": "三半行問僧。",
    "X36n0659_008:0450a13": "　云何歸依僧　　轉得無上利",
    "X36n0659_008:0450a14": "轉得無上利者如前波闍波提供僧得佛法功德",
    "X36n0659_008:0450a15": "僧是傳法之人故言轉得無上利。",
    "X36n0659_008:0450a16": "三云何真實說下四行半問今一體中又四初一",
    "X36n0659_008:0450a17": "行半法說。",
    "X36n0659_008:0450a18": "　云何真實說　　未來成佛道　　未來若不成",
    "X36n0659_008:0450a19": "　云何歸三寶　　我今無預知　　當行次第依",
    "X36n0659_008:0450a20": "未來若不成去已身中隱三寶未來當成可得歸",
    "X36n0659_008:0450a21": "依若其不成為可依不不如次第依於別體無預",
    "X36n0659_008:0450a22": "知者無預約自照次第約從他。",
    "X36n0659_008:0450a23": "次云何未懷妊一行三句是譬說。",
    "X36n0659_008:0450a24": "　云何未懷妊　　而作生子想　　若必在胎中",
    "X36n0659_008:0450b01": "　則名為有子　　子若在胎中　　定當生不久",
    "X36n0659_008:0450b02": "　是名為子義",
    "X36n0659_008:0450b03": "懷子譬解懷子必十月十月譬十地若有解者十",
    "X36n0659_008:0450b04": "地若滿可得成佛若無解者徒自萬月亦不成佛。",
    "X36n0659_008:0450b05": "三眾生業亦然一句合譬。",
    "X36n0659_008:0450b06": "眾生業亦然。",
    "X36n0659_008:0450b07": "四如佛之所說下一行難佛不定說。",
    "X36n0659_008:0450b08": "　如佛之所說　　愚者不能知　　以其不知故",
    "X36n0659_008:0450b09": "　輪回生死獄",
    "X36n0659_008:0450b10": "或令歸現或令歸當致令愚者輪回墮苦。",
    "X36n0659_008:0450b11": "四假名下二行結問請答初一行明我不知結請",
    "X36n0659_008:0450b12": "次一行明佛知故請答。",
    "X36n0659_008:0450b13": "　假名優婆塞　　不知真實義　　唯願廣分別",
    "X36n0659_008:0450b14": "　除斷我疑網",
    "X36n0659_008:0450b15": "　如來大智慧　　唯垂哀分別　　願說於如來",
    "X36n0659_008:0450b16": "　祕密之寶藏",
    "X36n0659_008:0450b17": "二迦葉汝當知下佛答還酬四問從後為次初一",
    "X36n0659_008:0450b18": "行許斷疑酬其請答如文。",
    "X36n0659_008:0450b19": "　迦葉汝當知　　我今當為汝　　善開微密藏",
    "X36n0659_008:0450b20": "　令汝疑得斷",
    "X36n0659_008:0450b21": "次一偈酬問一體。",
    "X36n0659_008:0450b22": "　今當至心聽　　汝於諸菩薩　　則與第七佛",
    "X36n0659_008:0450b23": "　同其一名號",
    "X36n0659_008:0450b24": "前舉懷妊據了因作問佛以中道正因為答明諸",
    "X36n0659_008:0450c01": "菩薩與佛不異那得云無十地胞胎不可歸依於",
    "X36n0659_008:0450c02": "諸菩薩者舊有三釋一是及字即是汝及諸菩薩",
    "X36n0659_008:0450c03": "等於第七佛偈文迮不安及字二改於為及三不",
    "X36n0659_008:0450c04": "須改明諸菩薩皆同是佛賢劫則第四若七佛數",
    "X36n0659_008:0450c05": "即第七佛佛是覺義能覺佛性與佛義同(云云)。",
    "X36n0659_008:0450c06": "三兩行酬其別體之問。",
    "X36n0659_008:0450c07": "　歸依於佛者　　真名優婆塞　　終不更歸依",
    "X36n0659_008:0450c08": "　其餘諸天神　　歸依於法者　　則離於殺害",
    "X36n0659_008:0450c09": "　歸依聖僧者　　不求於外道",
    "X36n0659_008:0450c10": "翻邪入正故須歸依邪者天神為佛寶殺法呪羊",
    "X36n0659_008:0450c11": "云是婆藪殺汝而得生天即是法寶能殺之人即",
    "X36n0659_008:0450c12": "是僧寶翻此三邪歸於三正問昔以正三翻於邪",
    "X36n0659_008:0450c13": "三何不以正我翻於邪我若以無我翻邪我者何",
    "X36n0659_008:0450c14": "不以無三寶翻邪三寶答對治之法略有二種一",
    "X36n0659_008:0450c15": "用有門為對治者立正破邪二用空門為對治者",
    "X36n0659_008:0450c16": "故用無我破於邪我各有便宜三寶是境歸憑有",
    "X36n0659_008:0450c17": "在宜用有門邪我是內慧宜以無虗之(云云)。",
    "X36n0659_008:0450c18": "四如是下半偈酬前唱不知。",
    "X36n0659_008:0451a01": "　如是歸三寶　　則得無所畏",
    "X36n0659_008:0451a02": "今言能知得無所畏不應不知。",
    "X36n0659_008:0451a03": "迦葉白佛下第二問答初問中意者併欲歸依三",
    "X36n0659_008:0451a04": "種三寶皆是佛說何所取捨初一行欲依昔別體。",
    "X36n0659_008:0451a05": "　迦葉白佛言　　我亦歸三寶　　是名為正路",
    "X36n0659_008:0451a06": "　諸佛之境界",
    "X36n0659_008:0451a07": "別既翻邪即是正路。",
    "X36n0659_008:0451a08": "次兩行欲依自隱時一體。",
    "X36n0659_008:0451a09": "　三寶平等相　　常有大智性　　我性及佛性",
    "X36n0659_008:0451a10": "　無二無差別　　是道佛所讚　　正進安止處",
    "X36n0659_008:0451a11": "　亦名正徧知　　故為佛所稱",
    "X36n0659_008:0451a12": "後一行欲依他顯時一體。",
    "X36n0659_008:0451a13": "　我亦趣善逝　　所讚無上道　　是最為甘露",
    "X36n0659_008:0451a14": "　諸有所無有",
    "X36n0659_008:0451a15": "既出生死已成正覺故言諸有所無有又解諸有",
    "X36n0659_008:0451a16": "有現成佛無有無二十五有。",
    "X36n0659_008:0451a17": "二爾時佛告下佛答佛欲更為分別不得妄依文",
    "X36n0659_008:0451a18": "為三初昔之別體有依不依二顯時一體有依不",
    "X36n0659_008:0451a19": "依三隱時一體正是所勸一向須依初文依不依",
    "X36n0659_008:0451a20": "者為二先明今不須依次明昔則須依初又二初",
    "X36n0659_008:0451a21": "別體既是昔時為緣今不須依。",
    "X36n0659_008:0451a22": "爾時佛告迦葉菩薩善男子汝今不應如諸聲聞凡",
    "X36n0659_008:0451a23": "夫之人分別三寶於此大乘無有三歸分別之相。",
    "X36n0659_008:0451a24": "昔依時翻邪昔日須依。",
    "X36n0659_008:0451b01": "次所以者何去更釋不依之意。",
    "X36n0659_008:0451b02": "所以者何於佛性中即有法僧。",
    "X36n0659_008:0451b03": "於佛性中有法僧二寶者非但已成之佛佛性之",
    "X36n0659_008:0451b04": "中具有法僧只當成佛性亦具二性即佛法法佛",
    "X36n0659_008:0451b05": "不二即是僧寶身已具三何須依於別體三寶。",
    "X36n0659_008:0451b06": "次須依又二初為欲化度下明昔則須依。",
    "X36n0659_008:0451b07": "為欲化度聲聞凡夫故分別說三寶異相。",
    "X36n0659_008:0451b08": "次若欲隨順下更釋須依之意。",
    "X36n0659_008:0451b09": "善男子若欲隨順世間法者則應分別有三歸依。",
    "X36n0659_008:0451b10": "興皇明四假理緣就緣對緣因緣昔即是對邪明",
    "X36n0659_008:0451b11": "正是故須依若依龍樹四悉即對治意(云云)。",
    "X36n0659_008:0451b12": "次從菩薩應作下明顯時一體又二有依不依不",
    "X36n0659_008:0451b13": "依文為二初明不依。",
    "X36n0659_008:0451b14": "善男子菩薩應作如是思惟我今此身歸依於佛若",
    "X36n0659_008:0451b15": "即此身得成佛道既成佛已不當恭敬禮拜供養於",
    "X36n0659_008:0451b16": "諸佛世尊。",
    "X36n0659_008:0451b17": "文云我今此身歸依佛者即自是歸己身佛寶豈",
    "X36n0659_008:0451b18": "敬他佛。",
    "X36n0659_008:0451b19": "次何以故下更釋不依之意。",
    "X36n0659_008:0451b20": "何以故諸佛平等等為眾生作歸依故。",
    "X36n0659_008:0451b21": "然我與他佛既無異何須依他。",
    "X36n0659_008:0451b22": "次若欲尊重去明依者復有依義為相尊重是故",
    "X36n0659_008:0451b23": "須依又二先正明後解釋初正明者。",
    "X36n0659_008:0451b24": "若欲尊重法身舍利便應禮敬諸佛塔廟。",
    "X36n0659_008:0451c01": "法身是本地舍利是應身。",
    "X36n0659_008:0451c02": "所以者何為欲化度諸眾生故。",
    "X36n0659_008:0451c03": "欲令眾生敬我意者為欲化眾生生善。",
    "X36n0659_008:0451c04": "三從亦令眾生去明今之所勸隱時一體一向須",
    "X36n0659_008:0451c05": "依文有三法譬合初法中為五一分別一體有三",
    "X36n0659_008:0451c06": "此初文則自身有佛寶也。",
    "X36n0659_008:0451c07": "亦令眾生於我身中起塔廟想禮拜供養如是眾生",
    "X36n0659_008:0451c08": "以我法身為歸依處。",
    "X36n0659_008:0451c09": "一切眾生皆依下即是自身有於法寶。",
    "X36n0659_008:0451c10": "一切眾生皆依非真邪偽之法我當次第為說真法。",
    "X36n0659_008:0451c11": "又有歸依非真下即自身僧寶。",
    "X36n0659_008:0451c12": "又有歸依非真僧者我當為作依真僧處。",
    "X36n0659_008:0451c13": "問身有法僧可爾何為有佛答身中佛性佛性即",
    "X36n0659_008:0451c14": "是法身佛寶能說此法即是法寶能受持者即是",
    "X36n0659_008:0451c15": "僧寶他尚歸依我身三寶我今豈可不自歸耶問",
    "X36n0659_008:0451c16": "會三乘歸一乘名一乘者亦應會三寶歸一寶名",
    "X36n0659_008:0451c17": "為一寶若會三乘歸一乘無三乘異會三寶歸一",
    "X36n0659_008:0451c18": "寶亦無三寶之異論師數師不敢為例觀師例之",
    "X36n0659_008:0452a01": "會三寶歸一寶上義說佛法僧異亦如會三乘為",
    "X36n0659_008:0452a02": "一乘義說三乘異故法華云真是聲聞真阿羅漢",
    "X36n0659_008:0452a03": "(云云)。",
    "X36n0659_008:0452a04": "從若有分別下次為他作一體三寶。",
    "X36n0659_008:0452a05": "若有分別三歸依者我當為作一歸依處無三差別。",
    "X36n0659_008:0452a06": "舉體是佛佛是覺義舉體是法法是不覺舉體是",
    "X36n0659_008:0452a07": "僧覺與不覺而不相違。",
    "X36n0659_008:0452a08": "從於生盲下三結別體。",
    "X36n0659_008:0452a09": "於生盲眾為作眼目。",
    "X36n0659_008:0452a10": "為生盲凡夫作此分別。",
    "X36n0659_008:0452a11": "復當為諸下四結一體。",
    "X36n0659_008:0452a12": "復當為諸聲聞緣覺作真歸處。",
    "X36n0659_008:0452a13": "為二乘得聖之人說我身有一禮三寶。",
    "X36n0659_008:0452a14": "如是菩薩下五雙結兩義。",
    "X36n0659_008:0452a15": "善男子如是菩薩為無量惡諸眾生等及諸智者而",
    "X36n0659_008:0452a16": "作佛事。",
    "X36n0659_008:0452a17": "為惡眾生而作佛事則結自身說於別體為諸智",
    "X36n0659_008:0452a18": "者而作佛事亦結自身說於一體。",
    "X36n0659_008:0452a19": "次譬說為三一大將二太子三大臣所以舉三譬",
    "X36n0659_008:0452a20": "者大將譬了因太子譬正因大臣譬緣因亦譬三",
    "X36n0659_008:0452a21": "寶太子譬法寶大將譬佛寶大臣譬僧寶。",
    "X36n0659_008:0452a22": "善男子譬如有人臨陣戰時即生心念我於是中最",
    "X36n0659_008:0452a23": "為第一一切兵眾悉依恃我。",
    "X36n0659_008:0452a24": "大將建意有三一臨陣敵制二我最第一三諸兵",
    "X36n0659_008:0452b01": "依我諸兵依我譬緣制勝譬了第一譬正。",
    "X36n0659_008:0452b02": "亦如太子如是思惟我當調伏其餘王子紹繼大王",
    "X36n0659_008:0452b03": "帝王之業而得自在令諸王子悉見歸依是故不應",
    "X36n0659_008:0452b04": "生下劣心。",
    "X36n0659_008:0452b05": "太子亦爾紹繼覇業譬正調伏王子譬了餘王子",
    "X36n0659_008:0452b06": "依譬緣。",
    "X36n0659_008:0452b07": "如王王子大臣亦爾。",
    "X36n0659_008:0452b08": "如王如先王成前譬王子大臣者王子即屬大臣",
    "X36n0659_008:0452b09": "譬也。",
    "X36n0659_008:0452b10": "三菩薩亦爾合譬中二先正合後結勸初合者。",
    "X36n0659_008:0452b11": "善男子菩薩摩訶薩亦復如是作是思惟云何三事",
    "X36n0659_008:0452b12": "與我一體善男子我示三事即是涅槃。",
    "X36n0659_008:0452b13": "所言三事與一體者別說於三即是一體一體之",
    "X36n0659_008:0452b14": "上義說於三如涅槃中具有三點實非別異。",
    "X36n0659_008:0452b15": "次如來下結勸又二先勸捨昔別體之三次勸取",
    "X36n0659_008:0452b16": "今一體之三初捨中又二先出昔三寶後乃勸捨。",
    "X36n0659_008:0452b17": "如來者名無上士譬如人身頭最為上非餘肢節手",
    "X36n0659_008:0452b18": "足等也佛亦如是最為尊上非法僧也為欲化度諸",
    "X36n0659_008:0452b19": "世間故種種示現差別之相如彼梯隥。",
    "X36n0659_008:0452b20": "昔別體中舉頭譬佛寶頭最為上支節手足譬法",
    "X36n0659_008:0452b21": "僧為化眾生示此梯隥。",
    "X36n0659_008:0452b22": "次是故汝今下勸捨。",
    "X36n0659_008:0452b23": "是故汝今不應受持如凡愚人所知三歸差別之相。",
    "X36n0659_008:0452b24": "次汝於大乘下結勸取自身中一體。",
    "X36n0659_008:0452c01": "汝於大乘猛利決斷應如剛刀。",
    "X36n0659_008:0452c02": "如大將大臣於自身中建決定意不取別體及他",
    "X36n0659_008:0452c03": "己成。",
    "X36n0659_008:0452c04": "迦葉白佛下第三領解文為四一領解二佛勸持",
    "X36n0659_008:0452c05": "三稱歎四佛述成初文又三一發迹二自領解三",
    "X36n0659_008:0452c06": "誓化他可尋。",
    "X36n0659_008:0452c07": "迦葉菩薩白佛言世尊我知故問非為不知我為菩",
    "X36n0659_008:0452c08": "薩大勇猛者問於無垢清淨行處欲令如來為諸菩",
    "X36n0659_008:0452c09": "薩廣宣分別奇特之事稱揚大乘方等經典如來大",
    "X36n0659_008:0452c10": "悲今已善說。",
    "X36n0659_008:0452c11": "我亦如是安住其中所說菩薩清淨行處即是宣說",
    "X36n0659_008:0452c12": "大涅槃經。",
    "X36n0659_008:0452c13": "世尊我今亦當廣為眾生顯揚如是如來祕藏亦當",
    "X36n0659_008:0452c14": "證知真三歸處若有眾生能信如是大涅槃經其人",
    "X36n0659_008:0452c15": "則能自然了達三歸依處何以故如來祕藏有佛性",
    "X36n0659_008:0452c16": "故其有宣說是經典者皆言身中盡有佛性如是之",
    "X36n0659_008:0452c17": "人則不遠求三歸依處何以故於未來世我身則當",
    "X36n0659_008:0452c18": "成就三寶是故聲聞緣覺之人及餘眾生皆依於我",
    "X36n0659_008:0453a01": "恭敬禮拜。",
    "X36n0659_008:0453a02": "善男子下第二佛勸持。",
    "X36n0659_008:0453a03": "善男子以是義故應當正學大乘經典。",
    "X36n0659_008:0453a04": "還只勸前自解化他自解即是高昇祕藏化他即",
    "X36n0659_008:0453a05": "是下度愚迷(云云)。",
    "X36n0659_008:0453a06": "迦葉復言下第三稱歎。",
    "X36n0659_008:0453a07": "迦葉復言佛性如是不可思議三十二相八十種好",
    "X36n0659_008:0453a08": "亦不可思議。",
    "X36n0659_008:0453a09": "稱歎佛性即是隱時一體相好等即是顯時一體。",
    "X36n0659_008:0453a10": "爾時佛讚下第四述成。",
    "X36n0659_008:0453a11": "爾時佛讚迦葉菩薩善哉善哉善男子汝已成就深",
    "X36n0659_008:0453a12": "利智慧。",
    "X36n0659_008:0453a13": "從我今當更為汝下是第三明中道圓觀文為三",
    "X36n0659_008:0453a14": "初許說次正說三歎教。",
    "X36n0659_008:0453a15": "我今當更善為汝說入如來藏。",
    "X36n0659_008:0453a16": "初中云入如來藏者入藏由觀非觀不入。",
    "X36n0659_008:0453a17": "次若我住下是正說文為二初略後廣略又為三",
    "X36n0659_008:0453a18": "一標中道二明乖中之惑三辨破惑之觀。",
    "X36n0659_008:0453a19": "若我住者即是常法不離於苦若無我者修行淨行",
    "X36n0659_008:0453a20": "無所利益。",
    "X36n0659_008:0453a21": "初標中道即明非有非無若我住者明非有我住",
    "X36n0659_008:0453a22": "在身中即是常法不離於苦常即是我身即是苦",
    "X36n0659_008:0453a23": "此即是有此有非道若無我者明非無若定是無",
    "X36n0659_008:0453a24": "則無修因趣果亦無父母世間善法此無非道既",
    "X36n0659_008:0453b01": "作有無兩責不得有無即非有無名中道說。",
    "X36n0659_008:0453b02": "次若言諸法下是明乖中之惑又二初明惑次結",
    "X36n0659_008:0453b03": "惑。",
    "X36n0659_008:0453b04": "若言諸法皆無有我是即斷見若言我住即是常見",
    "X36n0659_008:0453b05": "若言一切行無常者即是斷見諸行常者復是常見",
    "X36n0659_008:0453b06": "若言苦者即是斷見若言樂者復是常見。",
    "X36n0659_008:0453b07": "初明惑中有六句三雙相對三句計常三句計斷",
    "X36n0659_008:0453b08": "於生死中自作此計障理不明故名為惑若開善",
    "X36n0659_008:0453b09": "云生死一向是苦無樂光宅云生死之中有定實",
    "X36n0659_008:0453b10": "樂莊嚴云生死之中有虗妄樂虗妄樂乃為行苦",
    "X36n0659_008:0453b11": "所逼故非實樂然三師所說皆為此呵開善云生",
    "X36n0659_008:0453b12": "死是苦即是此中斷見光宅云一向是樂即是此",
    "X36n0659_008:0453b13": "中常見莊嚴云妄樂又為行苦所逼即是此中亦",
    "X36n0659_008:0453b14": "常亦斷亦應有第四句計不知是誰。",
    "X36n0659_008:0453b15": "次從修一切法常下結惑又三謂法譬合。",
    "X36n0659_008:0453b16": "修一切法常者墮於斷見修一切法斷者墮於常見。",
    "X36n0659_008:0453b17": "初法中言修一切法常墮斷見者解有二意一云",
    "X36n0659_008:0453b18": "本自執常他將斷難常義不立便執於斷本自執",
    "X36n0659_008:0453b19": "斷他將常難斷義不立更執於常二云兩見相因",
    "X36n0659_008:0453b20": "見修斷過即自修常見修常過即自修斷。",
    "X36n0659_008:0453b21": "如步屈蟲下譬。",
    "X36n0659_008:0453b22": "如步屈蟲要因前脚得移後足。",
    "X36n0659_008:0453b23": "六卷云折腰蟲周易云尺蠖之屈以求申也時俗",
    "X36n0659_008:0453b24": "云桑枝變作未必全爾桑根為蟬腐草為螢其例",
    "X36n0659_008:0453c01": "亦然此蟲腰折。",
    "X36n0659_008:0453c02": "修常斷者合譬。",
    "X36n0659_008:0453c03": "修常斷者亦復如是要因斷常。",
    "X36n0659_008:0453c04": "明斷因常生常因斷生故有此譬。",
    "X36n0659_008:0453c05": "以是義故下第三明破惑之觀又二初正明次結",
    "X36n0659_008:0453c06": "解。",
    "X36n0659_008:0453c07": "以是義故修餘法苦者皆名不善修餘法樂者則名",
    "X36n0659_008:0453c08": "為善修餘法無我者是諸煩惱分修餘法常者是則",
    "X36n0659_008:0453c09": "名曰如來祕藏所謂涅槃無有窟宅修餘無常法者",
    "X36n0659_008:0453c10": "即是財物修餘常法者謂佛法僧及正解脫。",
    "X36n0659_008:0453c11": "初亦有三雙六句對前無我只應言我而經中言",
    "X36n0659_008:0453c12": "常者有二解一云誤二云常是通名我等是別佛",
    "X36n0659_008:0453c13": "果萬德通得名常言餘法者中道之外皆名餘法",
    "X36n0659_008:0453c14": "常樂我淨即指如來祕藏佛法僧正解脫等當知",
    "X36n0659_008:0453c15": "中道只是真法二邊為餘。",
    "X36n0659_008:0453c16": "當知如是下是結解又二先法後譬。",
    "X36n0659_008:0453c17": "當知如是佛法中道遠雕二邊而說真法凡夫愚人",
    "X36n0659_008:0453c18": "於中無疑。",
    "X36n0659_008:0454a01": "初法中云愚人無疑者有二解疑為解津愚既無",
    "X36n0659_008:0454a02": "解所以不疑二云中道分明顯然易解愚尚不疑",
    "X36n0659_008:0454a03": "何況智者依文似如後解為勝。",
    "X36n0659_008:0454a04": "如羸病人下譬說。",
    "X36n0659_008:0454a05": "如羸病人服食酥已氣力輕便。",
    "X36n0659_008:0454a06": "還喻前二解若依或意則愚人分別而生諸見如",
    "X36n0659_008:0454a07": "服酥輕便若依後解酥是好藥健人服者本來自",
    "X36n0659_008:0454a08": "好羸人服者亦得輕便譬中道法愚人亦解六卷",
    "X36n0659_008:0454a09": "云服已迷悶即是不解迷惑意也。",
    "X36n0659_008:0454a10": "有無之法下第二廣明中道又二初約諸法有無",
    "X36n0659_008:0454a11": "顯中道二約諸法不二顯中道初文者夫有無者",
    "X36n0659_008:0454a12": "不可定邪取說有為無說無為有有是無有無是",
    "X36n0659_008:0454a13": "有無於無上說有有不定有於有上說無無不定",
    "X36n0659_008:0454a14": "無不有不無即是中道次言不二者無二異不二",
    "X36n0659_008:0454a15": "無不二異二二不二不可得乃是非二非不二是",
    "X36n0659_008:0454a16": "名中道初文有無中有法有譬。",
    "X36n0659_008:0454a17": "有無之法體性不定。",
    "X36n0659_008:0454a18": "初法說極略唯此一句直標有無其性不定若他",
    "X36n0659_008:0454a19": "明三無為定無不可為有三聚定有不可為無此",
    "X36n0659_008:0454a20": "非不定不名中道。",
    "X36n0659_008:0454a21": "譬如四大下次舉譬先譬次合。",
    "X36n0659_008:0454a22": "譬如四大其性不同各自違反良醫善知隨其偏發",
    "X36n0659_008:0454a23": "而消息之。",
    "X36n0659_008:0454a24": "初譬中欲明有無不定如佛赴緣若執有者破有",
    "X36n0659_008:0454b01": "說無若執無者破無說有四大亦爾如善醫師別",
    "X36n0659_008:0454b02": "知諸病若水病者以火藥治若火病者以水藥治",
    "X36n0659_008:0454b03": "地風亦爾不善醫師不別病相妄授於藥。",
    "X36n0659_008:0454b04": "次善男子下合譬初總合次別合初可見。",
    "X36n0659_008:0454b05": "善男子如來亦爾於諸眾生猶如良醫知諸煩惱體",
    "X36n0659_008:0454b06": "相差別而為除斷開示如來祕密之藏清淨佛性常",
    "X36n0659_008:0454b07": "住不變。",
    "X36n0659_008:0454b08": "次若言下別合又二先舉有無為合後舉常無常",
    "X36n0659_008:0454b09": "例合初又二先別破有無後總結為誡。",
    "X36n0659_008:0454b10": "若言有者智不應染若言無者即是妄語若言有者",
    "X36n0659_008:0454b11": "不應默然。",
    "X36n0659_008:0454b12": "初文三句初句云智不應染者有二解一云智聞",
    "X36n0659_008:0454b13": "佛說佛性是有不應染著愚便責其現用處所或",
    "X36n0659_008:0454b14": "六根中或徧身中若聞佛性是有應知佛意不定",
    "X36n0659_008:0454b15": "專在於有有即表無無即妄語者是第二句破無",
    "X36n0659_008:0454b16": "亦二意一云道理不無定無乖理故是妄語二云",
    "X36n0659_008:0454b17": "佛性雖有未有現用故言是無汝有智人不應云",
    "X36n0659_008:0454b18": "妄若言有者是第三句為執有情多故更重破不",
    "X36n0659_008:0454b19": "應默然者若有佛性應能現瑞何以默然二云若",
    "X36n0659_008:0454b20": "定有者就汝推撿何以默然。",
    "X36n0659_008:0454b21": "次亦復不應下結不許諍論。",
    "X36n0659_008:0454b22": "亦復不應戲論諍訟但求了知諸法真性凡夫之人",
    "X36n0659_008:0454b23": "戲論諍訟不解如來微密藏故。",
    "X36n0659_008:0454b24": "言有言無乃至四句竝是戲論。",
    "X36n0659_008:0454c01": "若說於苦下第二舉苦無常等例合復有五一約",
    "X36n0659_008:0454c02": "苦二約無常三約我無我四約空寂五約幻化皆",
    "X36n0659_008:0454c03": "解惑對辨可見。",
    "X36n0659_008:0454c04": "若說於苦愚人便謂身是無常說一切苦復不能知",
    "X36n0659_008:0454c05": "身有樂性。",
    "X36n0659_008:0454c06": "說無常者凡夫之人計一切身皆是無常譬如瓦坏",
    "X36n0659_008:0454c07": "有智之人應當分別不應盡言一切無常何以故我",
    "X36n0659_008:0454c08": "身即有佛性種子。",
    "X36n0659_008:0454c09": "若說無我凡夫當謂一切佛法悉無有我智者應當",
    "X36n0659_008:0454c10": "分別無我假名不實如是知已不應生疑。",
    "X36n0659_008:0454c11": "若言如來祕藏空寂凡夫聞之生斷滅見有智之人",
    "X36n0659_008:0454c12": "應當分別如來是常無有變易。",
    "X36n0659_008:0454c13": "若言解脫譬如幻化凡夫當謂得解脫者即是磨滅",
    "X36n0659_008:0454c14": "有智之人應當分別人中師子雖有去來常住無變。",
    "X36n0659_008:0454c15": "文云雖有去來而常住無變者此是即去來不去",
    "X36n0659_008:0454c16": "來即動而寂。",
    "X36n0659_008:0454c17": "從若言無明下是第二約不二不異明中道亦有",
    "X36n0659_008:0454c18": "法譬法說為三一約因緣明不二二約觀行明不",
    "X36n0659_008:0455a01": "二三總結明不二因緣是境觀是智照總結是境",
    "X36n0659_008:0455a02": "智初十二因緣明不二又三先舉無明。",
    "X36n0659_008:0455a03": "若言無明因緣諸行凡夫之人聞已分別生二法想",
    "X36n0659_008:0455a04": "明與無明智者了達其性無二無二之性即是實性。",
    "X36n0659_008:0455a05": "次舉行識。",
    "X36n0659_008:0455a06": "若言諸行因緣識者凡夫謂二行之與識智者了達",
    "X36n0659_008:0455a07": "其性無二無二之性即是實性。",
    "X36n0659_008:0455a08": "三舉善惡。",
    "X36n0659_008:0455a09": "若言十善十惡可作不可作善道惡道白法黑法凡",
    "X36n0659_008:0455a10": "夫謂二智者了達其性無二無二之性即是實性。",
    "X36n0659_008:0455a11": "舊解無明是惑明即是解又云無明行是過去識",
    "X36n0659_008:0455a12": "等是現在三世分別此不會經經呵云明與無明",
    "X36n0659_008:0455a13": "行識等異是愚人法智者了達其性無二。",
    "X36n0659_008:0455a14": "若言應修下第二約觀行明不二又三一苦。",
    "X36n0659_008:0455a15": "若言應修一切法苦凡夫謂二智者了達其性無二",
    "X36n0659_008:0455a16": "無二之性即是實性。",
    "X36n0659_008:0455a17": "二無常。",
    "X36n0659_008:0455a18": "若言一切行無常如來祕藏亦是無常凡夫謂二智",
    "X36n0659_008:0455a19": "者了達其性無二無二之性即是實性。",
    "X36n0659_008:0455a20": "三無我。",
    "X36n0659_008:0455a21": "若言一切法無我如來祕藏亦無有我凡夫謂二智",
    "X36n0659_008:0455a22": "者了達其性無二無二之性即是實性。",
    "X36n0659_008:0455a23": "我與無我下第三總結不二又三一結歎二結勸",
    "X36n0659_008:0455a24": "三結會結歎又二先結佛所歎。",
    "X36n0659_008:0455b01": "我與無我性無有二如來祕藏其義如是不可稱計",
    "X36n0659_008:0455b02": "無量無邊諸佛所讚。",
    "X36n0659_008:0455b03": "後結說已。",
    "X36n0659_008:0455b04": "我今於是一切功德成就經中皆悉說已。",
    "X36n0659_008:0455b05": "結勸又二初勸持不二法。",
    "X36n0659_008:0455b06": "善男子我與無我性相無二汝應如是受持頂戴。",
    "X36n0659_008:0455b07": "二勸持不二經。",
    "X36n0659_008:0455b08": "善男子汝亦應當堅持憶念如是經典。",
    "X36n0659_008:0455b09": "如我下三結會。",
    "X36n0659_008:0455b10": "如我先於摩訶般若波羅蜜經中說我無我無有二",
    "X36n0659_008:0455b11": "相。",
    "X36n0659_008:0455b12": "懸指般若舊云引深奧品中燈炷喻或云大品度",
    "X36n0659_008:0455b13": "不盡外國本經應有此文或言大品雖不的當而",
    "X36n0659_008:0455b14": "不二之義無差又云諸有二者名有所得無有二",
    "X36n0659_008:0455b15": "者名無所得又二是眼識識內了別眼外見色此",
    "X36n0659_008:0455b16": "則是二眼識無二乃是智者了達諸法亦爾。",
    "X36n0659_008:0455b17": "從如因乳生酪下第二譬成因緣不二之義如五",
    "X36n0659_008:0455b18": "味相生無自他性即是因緣因緣即是中道其意",
    "X36n0659_008:0455b19": "顯然文為三初列五味二廣破自他三結因緣義",
    "X36n0659_008:0455b20": "初列五味者。",
    "X36n0659_008:0455b21": "如因乳生酪因酪得生酥因生酥得熟酥因熟酥得",
    "X36n0659_008:0455b22": "醍醐。",
    "X36n0659_008:0455b23": "五味相生成前不二。",
    "X36n0659_008:0455b24": "次如是酪性下廣破自他先立章門後解釋初章",
    "X36n0659_008:0455c01": "門中說酪從乳生為章門次例四味就初又兩初",
    "X36n0659_008:0455c02": "從乳生酪即是章門。",
    "X36n0659_008:0455c03": "如是酪性為從乳生。",
    "X36n0659_008:0455c04": "次從自生他生竝是非門。",
    "X36n0659_008:0455c05": "為從自生從他生邪。",
    "X36n0659_008:0455c06": "乃至醍醐亦復如是。",
    "X36n0659_008:0455c07": "次若從他生下第二釋二章門先釋非門次釋是",
    "X36n0659_008:0455c08": "章門初非門中先釋不從他生次釋不從自生初",
    "X36n0659_008:0455c09": "破他生可見。",
    "X36n0659_008:0455c10": "若從他生即是他作非是乳生若非乳生乳無所為。",
    "X36n0659_008:0455c11": "若自生者不應相似相續而生若相續生則不俱生",
    "X36n0659_008:0455c12": "若不俱生五種之味則不一時。",
    "X36n0659_008:0455c13": "破自生中云不應相似相續自生是一往將誰相",
    "X36n0659_008:0455c14": "似相續而今見續乳後有酪等味故知不從自生",
    "X36n0659_008:0455c15": "自生應五味一時既前後相續豈得一時。",
    "X36n0659_008:0455c16": "雖不一時下釋是章門。",
    "X36n0659_008:0455c17": "雖不一時定復不從餘處來也當知乳中先有酪相",
    "X36n0659_008:0455c18": "甘味多故不能自變乃至醍醐亦復如是。",
    "X36n0659_008:0456a01": "破自他之後因緣假說云酪從乳生而不自不他",
    "X36n0659_008:0456a02": "而言先有者亦是因緣甘味多故不能自變者乳",
    "X36n0659_008:0456a03": "味即甜酪味即酢下論義難此。",
    "X36n0659_008:0456a04": "是牛食噉下第三結是因緣先譬次合。",
    "X36n0659_008:0456a05": "是牛食啖水草因緣血脈轉變而得成乳若食甘草",
    "X36n0659_008:0456a06": "其乳則甜若食苦草乳則苦味雪山有草名曰肥膩",
    "X36n0659_008:0456a07": "牛若食者純得醍醐無有青黃赤白黑色穀草因緣",
    "X36n0659_008:0456a08": "其乳則有色味之異。",
    "X36n0659_008:0456a09": "初譬中食水草譬稟經教血變成乳譬變惡為善",
    "X36n0659_008:0456a10": "若食甘草譬稟大教若食苦草譬稟小教雪山譬",
    "X36n0659_008:0456a11": "此經肥膩譬佛性牛若食者譬眾生醍醐譬佛果",
    "X36n0659_008:0456a12": "能依此經修行得無上佛果無有青黃赤白等色",
    "X36n0659_008:0456a13": "譬依教而修無聲聞人天之果純得醍醐涅槃果",
    "X36n0659_008:0456a14": "也此中六位文義宛然(云云)。",
    "X36n0659_008:0456a15": "是諸眾生下第二合譬中二先合次論義初合中",
    "X36n0659_008:0456a16": "先合二後合不二。",
    "X36n0659_008:0456a17": "是諸眾生以明無明業因緣故生於二相。",
    "X36n0659_008:0456a18": "若無明轉則變為明一切諸法善不善等亦復如是",
    "X36n0659_008:0456a19": "無有二相。",
    "X36n0659_008:0456a20": "不二中云無明轉變為明者他經復云明起斷無",
    "X36n0659_008:0456a21": "明舊三解一云只斷是變變是斷文兩義一二云",
    "X36n0659_008:0456a22": "變語就體斷語就用一心體上有善惡兩義只己",
    "X36n0659_008:0456a23": "心上變善為惡變惡為善心即不變次就用者須",
    "X36n0659_008:0456a24": "斷無明只得於明不斷不得即莊嚴師解開善嫌",
    "X36n0659_008:0456b01": "莊嚴淺近就修習緣了兩緣釋之從迦葉下第二",
    "X36n0659_008:0456b02": "論義從前乳中先有酪性生文為二先難次答難",
    "X36n0659_008:0456b03": "中又二先定。",
    "X36n0659_008:0456b04": "迦葉菩薩白佛言世尊如佛所說乳中有酪是義云",
    "X36n0659_008:0456b05": "何。",
    "X36n0659_008:0456b06": "次難難中二先難定有次難定無難定有為三一",
    "X36n0659_008:0456b07": "正難。",
    "X36n0659_008:0456b08": "世尊若言乳中定有酪相以微細故不可見者云何",
    "X36n0659_008:0456b09": "說言從乳因緣而生於酪。",
    "X36n0659_008:0456b10": "乳中有酪者即是已有云何言生夫生義者先無",
    "X36n0659_008:0456b11": "而有乃名為生。",
    "X36n0659_008:0456b12": "次法若本無下釋難。",
    "X36n0659_008:0456b13": "法若本無則名為生如其已有云何言生。",
    "X36n0659_008:0456b14": "若言乳中下三竝難。",
    "X36n0659_008:0456b15": "若言乳中定有酪相百草之中亦應有乳如是乳中",
    "X36n0659_008:0456b16": "亦應有草。",
    "X36n0659_008:0456b17": "若乳是酪因草亦乳因(云云)又倒竝若草為乳因",
    "X36n0659_008:0456b18": "亦應乳為草果草為乳因草中得有乳者乳為草",
    "X36n0659_008:0456b19": "果乳中亦應有草乳酪因果亦例此竝文中但舉",
    "X36n0659_008:0456b20": "一耳。",
    "X36n0659_008:0456b21": "若言乳中下二難定無者。",
    "X36n0659_008:0456b22": "若言乳中定無酪者云何因乳而得生酪若法本無",
    "X36n0659_008:0456b23": "而後生者何故乳中不生於草。",
    "X36n0659_008:0456b24": "只應難有不應難無恐佛轉計度入無中是故逆",
    "X36n0659_008:0456c01": "遮而難無也。",
    "X36n0659_008:0456c02": "善男子下二佛答文為三初研譬二重為合譬三",
    "X36n0659_008:0456c03": "結譬意初又三一非定執二以理解三結非定執",
    "X36n0659_008:0456c04": "初非執中先作三章門後次第釋破。",
    "X36n0659_008:0456c05": "善男子不可定言乳中有酪乳中無酪亦不可說從",
    "X36n0659_008:0456c06": "他而生。",
    "X36n0659_008:0456c07": "一定有門二定無門三他生門。",
    "X36n0659_008:0456c08": "釋三門者初釋不得定有。",
    "X36n0659_008:0456c09": "若言乳中定有酪者云何而得體味各異是故不可",
    "X36n0659_008:0456c10": "說言乳中定有酪性。",
    "X36n0659_008:0456c11": "云乳中有酪者何乳白酪黃乳甘酪酢色味既異",
    "X36n0659_008:0456c12": "何得定有。",
    "X36n0659_008:0456c13": "次釋乳中不得定無酪者。",
    "X36n0659_008:0456c14": "若言乳中定無酪者乳中何故不生兔角置毒乳中",
    "X36n0659_008:0456c15": "酪則殺人是故不可說言乳中定無酪性。",
    "X36n0659_008:0456c16": "文云置毒乳中酪即殺人先時置毒於乳後時乳",
    "X36n0659_008:0456c17": "變成酪飲此酪者毒猶殺人何得言乳定無酪。",
    "X36n0659_008:0456c18": "若言是酪從他生者何故水中不生於酪是故不可",
    "X36n0659_008:0457a01": "說言酪從他生。",
    "X36n0659_008:0457a02": "是牛食噉下第二以理解釋又二先明乳從草生",
    "X36n0659_008:0457a03": "還因緣假說後明酪從乳生亦是因緣假說兩文",
    "X36n0659_008:0457a04": "各二初二者先云從緣而有後結是因緣。",
    "X36n0659_008:0457a05": "善男子是牛食啖草因緣故血則變白草血滅已眾",
    "X36n0659_008:0457a06": "生福力變而成乳。",
    "X36n0659_008:0457a07": "眾生福力者有三義一牸牛之福欲飲子時血變",
    "X36n0659_008:0457a08": "作乳二犢子之福令母有乳三[愨-心+牛]人之福人若無",
    "X36n0659_008:0457a09": "福子尚不足況得充人。",
    "X36n0659_008:0457a10": "是乳雖從草血而出不得言二唯得名為從因緣生",
    "X36n0659_008:0457a11": "酪至醍醐亦復如是以是義故得名牛味。",
    "X36n0659_008:0457a12": "是乳滅已下二明酪從乳生又二初明緣生從結",
    "X36n0659_008:0457a13": "因緣。",
    "X36n0659_008:0457a14": "是乳滅已因緣成酪何等因緣若醪若煗。",
    "X36n0659_008:0457a15": "醪是以物攪之煗是火氣經本或作酢字而今酉",
    "X36n0659_008:0457a16": "邊著翏者非以物攪字亦非酒名酒名應酉邊作",
    "X36n0659_008:0457a17": "孝蓋書者謬。",
    "X36n0659_008:0457a18": "是故得名從因緣有乃至醍醐亦復如是。",
    "X36n0659_008:0457a19": "是故不得定言下第三結非定執。",
    "X36n0659_008:0457a20": "是故不得定言乳中無有酪相從他生者離乳而有",
    "X36n0659_008:0457a21": "無有是處。",
    "X36n0659_008:0457a22": "善男子明與無明下第二重為合譬。",
    "X36n0659_008:0457a23": "善男子明與無明亦復如是若與煩惱諸結俱者名",
    "X36n0659_008:0457a24": "為無明若與一切善法俱者名之為明是故我言無",
    "X36n0659_008:0457b01": "有二相。",
    "X36n0659_008:0457b02": "此中開轉斷義如前釋(云云)。",
    "X36n0659_008:0457b03": "以是因緣下第三結譬意。",
    "X36n0659_008:0457b04": "以是因緣我上說言雪山有草名曰肥膩牛若食者",
    "X36n0659_008:0457b05": "即成醍醐佛性亦爾。",
    "X36n0659_008:0457b06": "善男子眾生薄福下第三歎教勸持又二先歎佛",
    "X36n0659_008:0457b07": "性理次歎教歎理為二先舉忍草。",
    "X36n0659_008:0457b08": "善男子眾生薄福不見是草佛性亦爾煩惱覆故眾",
    "X36n0659_008:0457b09": "生不見。",
    "X36n0659_008:0457b10": "後牒兩譬於中先牒兩譬。",
    "X36n0659_008:0457b11": "譬如大海雖同一鹹其中亦有上妙之水味同於乳",
    "X36n0659_008:0457b12": "譬如雪山雖復成就種種功德多生諸藥亦有毒草。",
    "X36n0659_008:0457b13": "次諸眾生下總合兩譬。",
    "X36n0659_008:0457b14": "諸眾生身亦復如是雖有四大毒蛇之種其中亦有",
    "X36n0659_008:0457b15": "妙藥大王所謂佛性非是作法但為煩惱客塵所覆",
    "X36n0659_008:0457b16": "若剎利婆羅門毗舍首陀能斷除者即見佛性成無",
    "X36n0659_008:0457b17": "上道。",
    "X36n0659_008:0457b18": "次從譬如虗空下是歎教又二先歎經後勸信初",
    "X36n0659_008:0457b19": "文有譬有合。",
    "X36n0659_008:0457b20": "譬如虗空震雷起雲一切象牙上皆生華若無雷震",
    "X36n0659_008:0457b21": "華則不生亦無名字。",
    "X36n0659_008:0457b22": "虗空譬法身雷震譬說法起雲譬慈悲象牙譬眾",
    "X36n0659_008:0457b23": "生華譬佛性有三解一云別有象牙草聞雷生華",
    "X36n0659_008:0457b24": "二云是象牙生華經云四象優鉢羅等聞天雷時",
    "X36n0659_008:0457c01": "牙上有華三云此象牙非別生華直是牙上有文",
    "X36n0659_008:0457c02": "彩如華。",
    "X36n0659_008:0457c03": "眾生佛性下合譬有三番合之可尋。",
    "X36n0659_008:0457c04": "眾生佛性亦復如是常為一切煩惱所覆不可得見",
    "X36n0659_008:0457c05": "是故我說眾生無我若得聞是大般涅槃微妙經典",
    "X36n0659_008:0457c06": "則見佛性如象牙華雖聞契經一切三昧不聞是經",
    "X36n0659_008:0457c07": "不知如來微妙之相如無雷時象牙上華不可得見",
    "X36n0659_008:0457c08": "聞是經已即知一切如來所說祕藏佛性譬如天雷",
    "X36n0659_008:0457c09": "見象牙華聞是經已即知一切無量眾生皆有佛性",
    "X36n0659_008:0457c10": "以是義故說大涅槃名為如來秘密之藏增長法身",
    "X36n0659_008:0457c11": "猶如雷時象牙上華以能長養如是大義故得名為",
    "X36n0659_008:0457c12": "大般涅槃。",
    "X36n0659_008:0457c13": "若有善男子下是第二結今勸信。",
    "X36n0659_008:0457c14": "若有善男子善女人有能習學是大涅槃微妙經典",
    "X36n0659_008:0457c15": "當知是人能報佛恩真佛弟子。",
    "X36n0659_008:0457c16": "從迦葉白佛下品中第二答能見難見性文有四",
    "X36n0659_008:0457c17": "問答初兩番辨深行證見後兩番明淺行聞見聞",
    "X36n0659_008:0457c18": "見酬其能見證見酬其難見於證見中總有二番",
    "X36n0659_008:0458a01": "初番可見。",
    "X36n0659_008:0458a02": "迦葉菩薩白佛言甚奇世尊所言佛性甚深甚深難",
    "X36n0659_008:0458a03": "見難入聲聞緣覺所不能服。",
    "X36n0659_008:0458a04": "佛言善男子如是如是如汝所歎不違我說。",
    "X36n0659_008:0458a05": "次番中有問有答。",
    "X36n0659_008:0458a06": "迦葉菩薩白佛言世尊佛性者云何甚深難見難入。",
    "X36n0659_008:0458a07": "答中總舉十譬。",
    "X36n0659_008:0458a08": "佛言善男子如百盲人為治目故造詣良醫是時良",
    "X36n0659_008:0458a09": "醫即以金錍決其眼膜以一指示問言見不盲人答",
    "X36n0659_008:0458a10": "言我猶未見復以二指三指示之乃言少見。",
    "X36n0659_008:0458a11": "初以百盲通譬一切眾生百是一數之圓例如世",
    "X36n0659_008:0458a12": "姓甚多而言百姓求解見性譬如治目造詣良醫",
    "X36n0659_008:0458a13": "者根緣感佛是時良醫譬佛垂應金錍四解一云",
    "X36n0659_008:0458a14": "譬此經一指三指譬昔三乘教亦云金錍譬佛方",
    "X36n0659_008:0458a15": "便慧一指三指譬根緣悟道除瞙譬斷無明煩惱",
    "X36n0659_008:0458a16": "二云三指譬三慧三云初教一指般若至法華二",
    "X36n0659_008:0458a17": "指涅槃三指四云譬三忍信順無生解三忍為二",
    "X36n0659_008:0458a18": "一云十信信忍三十心順忍十地無生忍又初地",
    "X36n0659_008:0458a19": "至三地是信忍四地至六地是順忍七地至十地",
    "X36n0659_008:0458a20": "是無生忍今明不然經合佛性豈可餘釋一指示",
    "X36n0659_008:0458a21": "之答云不見者譬入真諦則不見性二指不見者",
    "X36n0659_008:0458a22": "譬空假二諦亦不見性三指示之答言少見此譬",
    "X36n0659_008:0458a23": "一諦三諦即空假中名為佛性初住初地則能分",
    "X36n0659_008:0458a24": "見故言少耳。",
    "X36n0659_008:0458b01": "善男子下合譬又二前正合次況聲聞初文者。",
    "X36n0659_008:0458b02": "善男子是大涅槃微妙經典如來未說亦復如是無",
    "X36n0659_008:0458b03": "量菩薩雖具足行諸波羅蜜乃至十住猶未能見所",
    "X36n0659_008:0458b04": "有佛性如來既說即便少見是菩薩摩訶薩既得見",
    "X36n0659_008:0458b05": "已咸作是言甚奇世尊我等流轉無量生死常為無",
    "X36n0659_008:0458b06": "我之所惑亂。",
    "X36n0659_008:0458b07": "若尋合文金錍譬涅槃教三指譬佛性即是三德",
    "X36n0659_008:0458b08": "三諦等也文云無我惑亂者即是不了昔教惑於",
    "X36n0659_008:0458b09": "無我故不見性今教真我乃見佛性。",
    "X36n0659_008:0458b10": "善男子如是菩薩位階十地尚不明了知見佛性何",
    "X36n0659_008:0458b11": "況聲聞緣覺之人能得見耶。",
    "X36n0659_008:0458b12": "次九譬可尋也。",
    "X36n0659_008:0458b13": "復次善男子譬如遠觀虗空鵝鴈為是虗空為是鵝",
    "X36n0659_008:0458b14": "鴈諦觀不已彷彿見之十住菩薩於如來性知見少",
    "X36n0659_008:0458b15": "分亦復如是況復聲聞緣覺之人而能知見。",
    "X36n0659_008:0458b16": "善男子譬如醉人欲涉遠路朦朧見道十住菩薩於",
    "X36n0659_008:0458b17": "如來性知見少分亦復如是。",
    "X36n0659_008:0458b18": "善男子譬如渴人行於曠野是人渴逼徧行求水見",
    "X36n0659_008:0458b19": "有叢樹樹有白鶴是人迷悶不能分別是樹是水諦",
    "X36n0659_008:0458b20": "觀不已乃見白鶴及以叢樹善男子十住菩薩於如",
    "X36n0659_008:0458b21": "來性知見少分亦復如是。",
    "X36n0659_008:0458b22": "善男子譬如有人在大海中乃至無量百千由旬遠",
    "X36n0659_008:0458b23": "望大舶樓櫓堂閣即作是念彼是樓櫓為是虗空久",
    "X36n0659_008:0458b24": "視乃生必定之心知是樓櫓十住菩薩於自身中見",
    "X36n0659_008:0458c01": "如來性亦復如是。",
    "X36n0659_008:0458c02": "善男子譬如王子身極愞弱通夜遊戲至明清旦目",
    "X36n0659_008:0458c03": "視一切悉不明了十住菩薩雖於己身見如來性亦",
    "X36n0659_008:0458c04": "復如是不大明了。",
    "X36n0659_008:0458c05": "復次善男子譬如臣吏王事所拘逼夜還家電明暫",
    "X36n0659_008:0458c06": "發因見牛聚即作是念為是牛羣為雲為舍是人久",
    "X36n0659_008:0458c07": "視雖生牛想猶不審定十住菩薩雖於己身見如來",
    "X36n0659_008:0458c08": "性未能審定亦復如是。",
    "X36n0659_008:0458c09": "復次善男子如持戒比丘觀無蟲水而見蟲相即作",
    "X36n0659_008:0458c10": "是念此中動者為是蟲耶是塵土耶久視不已雖知",
    "X36n0659_008:0458c11": "是塵亦不明了十住菩薩於己身中見如來性亦復",
    "X36n0659_008:0458c12": "如是不大明了。",
    "X36n0659_008:0458c13": "復次善男子譬如有人於陰闇中遠見小兒即作是",
    "X36n0659_008:0458c14": "念彼為是牛為人為鳥耶久視不已雖見小兒猶不",
    "X36n0659_008:0458c15": "明了十住菩薩於己身中見如來性亦復如是不大",
    "X36n0659_008:0458c16": "明了。",
    "X36n0659_008:0458c17": "復次善男子譬如有人於夜闇中見畫菩薩即作是",
    "X36n0659_008:0458c18": "念是菩薩像自在天像大梵天像成染衣耶是人久",
    "X36n0659_008:0459a01": "觀雖復意謂是菩薩像亦不明了十住菩薩於己身",
    "X36n0659_008:0459a02": "中見如來性亦復如是不大明了善男子所有佛性",
    "X36n0659_008:0459a03": "如是甚深難得知見唯佛能知非聲聞緣覺所及善",
    "X36n0659_008:0459a04": "男子智者應作如是分別知如來性。",
    "X36n0659_008:0459a05": "迦葉白佛下是第二有兩番明淺行聞見初番問",
    "X36n0659_008:0459a06": "可尋。",
    "X36n0659_008:0459a07": "迦葉菩薩白佛言世尊佛性如是微細難知云何肉",
    "X36n0659_008:0459a08": "眼而能得見。",
    "X36n0659_008:0459a09": "佛答有四一譬二合三勸四褒貶。",
    "X36n0659_008:0459a10": "佛告迦葉善男子如非想非非想天亦非二乘所能",
    "X36n0659_008:0459a11": "得知隨順契經以信故知。",
    "X36n0659_008:0459a12": "初譬中云非想非非想天者三有四空之頂無身",
    "X36n0659_008:0459a13": "而有識無相而有想此事難知佛性亦爾非二乘",
    "X36n0659_008:0459a14": "所了。",
    "X36n0659_008:0459a15": "二合等三文可見。",
    "X36n0659_008:0459a16": "善男子聲聞緣覺信順如是大涅槃經自知己身有",
    "X36n0659_008:0459a17": "如來性亦復如是。",
    "X36n0659_008:0459a18": "善男子是故應當精勤修習大涅槃經。",
    "X36n0659_008:0459a19": "善男子如是佛性唯佛能知非諸聲聞緣覺所及。",
    "X36n0659_008:0459a20": "迦葉白佛非聖凡夫下第二番問答。",
    "X36n0659_008:0459a21": "迦葉菩薩白佛言世尊非聖凡夫有眾生性皆說有",
    "X36n0659_008:0459a22": "我。",
    "X36n0659_008:0459a23": "初問中云非聖凡夫者即外道也其自稱聖如來",
    "X36n0659_008:0459a24": "奪之故言非聖若理內凡夫即聖凡夫內道外道",
    "X36n0659_008:0459b01": "俱云有我有我之性兩事云何。",
    "X36n0659_008:0459b02": "佛舉貧富二人譬有三初譬次合三結成譬為三",
    "X36n0659_008:0459b03": "初菩薩施化二聲聞施化三如來施化初菩薩施",
    "X36n0659_008:0459b04": "化又為四一說教二稟受三捨應四起惑。",
    "X36n0659_008:0459b05": "佛言譬如二人共為親友一是王子一是貧賤如是",
    "X36n0659_008:0459b06": "二人互相往反。",
    "X36n0659_008:0459b07": "共為親友者能化所化化道交通義言親友王子",
    "X36n0659_008:0459b08": "富於法財真我顯現故言富眾生邪我在身具足",
    "X36n0659_008:0459b09": "諸見故言貧人互相往反者感應相關。",
    "X36n0659_008:0459b10": "是時貧人下是第二眾生稟受。",
    "X36n0659_008:0459b11": "是時貧人見是王子有一好刀淨妙第一心中貪著。",
    "X36n0659_008:0459b12": "見王子刀者非是證見聞菩薩說真我佛性好刀",
    "X36n0659_008:0459b13": "譬中道佛性真我心中貪著者愛樂此法。",
    "X36n0659_008:0459b14": "王子後時下第三菩薩捨應。",
    "X36n0659_008:0459b15": "王子後時執持是刀逃至他國。",
    "X36n0659_008:0459b16": "持真我去故言持刀機感事密是故言逃更化餘",
    "X36n0659_008:0459b17": "處故言他國。",
    "X36n0659_008:0459b18": "貧人於後是第四凡夫起惑。",
    "X36n0659_008:0459b19": "貧人於後寄宿他家即於眠中寱言刀刀。",
    "X36n0659_008:0459b20": "菩薩捨應眾生流轉受五陰身故言寄宿眠是闇",
    "X36n0659_008:0459b21": "時譬無明昏自號有我故喻囈言古本曰讇言寱",
    "X36n0659_008:0459b22": "者典誥囈字。",
    "X36n0659_008:0459b23": "傍人聞下第二聲聞施化。",
    "X36n0659_008:0459b24": "傍人聞之收至王所時王問言汝言刀者可以示我",
    "X36n0659_008:0459c01": "是人具以上事答王王今設使屠割臣身分裂手足",
    "X36n0659_008:0459c02": "欲得刀者實不可得臣與王子素為親厚先共一處",
    "X36n0659_008:0459c03": "雖曾眼見乃至不敢以手掁觸況當故取王復問言",
    "X36n0659_008:0459c04": "卿所見刀相貌何類答言大王我所見者如羖羊角",
    "X36n0659_008:0459c05": "王聞是已欣然而笑語言汝今隨意所至莫生憂怖",
    "X36n0659_008:0459c06": "我庫藏中都無是刀況汝乃於王子邊見時王即問",
    "X36n0659_008:0459c07": "諸羣臣言汝等曾見如是刀不言已便崩尋立餘子",
    "X36n0659_008:0459c08": "紹繼王位復問羣臣汝等曾於宦庫藏中見是刀不",
    "X36n0659_008:0459c09": "諸臣答言臣等曾見又復問言其狀何似答言大王",
    "X36n0659_008:0459c10": "如羖羊角王言我庫藏中何緣當有如是相刀次第",
    "X36n0659_008:0459c11": "四王皆悉撿挍求索不得。",
    "X36n0659_008:0459c12": "應具論四果文略闕第三王初王是初果私謂餘",
    "X36n0659_008:0459c13": "子之言可兼二三舊即傍人譬機機將是人是感",
    "X36n0659_008:0459c14": "初果故言收之興皇云傍人是五方便似解王是",
    "X36n0659_008:0459c15": "初果真解似伏真斷破彼我見言至王所眾生對",
    "X36n0659_008:0459c16": "初果義言君臣屠割者譬分析五眾求我叵得曾",
    "X36n0659_008:0459c17": "稟此法故言素為親厚能化所化既非異轍故言",
    "X36n0659_008:0459c18": "一處眼見譬聞慧手觸譬思慧取譬修慧竝不得",
    "X36n0659_008:0460a01": "思修故言不敢手觸況當故取羊角者邪曲計我",
    "X36n0659_008:0460a02": "欣笑譬悲怪未欲破此邪計故言隨意去尋立餘",
    "X36n0659_008:0460a03": "子即二果施化次第四王即四果。",
    "X36n0659_008:0460a04": "却後下是第三如來施化。",
    "X36n0659_008:0460a05": "却後數時先逃王子從他國還歸其本土復得為王",
    "X36n0659_008:0460a06": "既登王位復問諸臣汝見刀不答言大王臣等皆見",
    "X36n0659_008:0460a07": "又復問言其狀何似答言大王其色清淨如優鉢羅",
    "X36n0659_008:0460a08": "華復有答言形如羊角復有答言其色紅赤猶如火",
    "X36n0659_008:0460a09": "聚復有答言猶如黑蛇時王大笑卿等皆悉不見我",
    "X36n0659_008:0460a10": "刀真實之相。",
    "X36n0659_008:0460a11": "但是前逃菩薩今還成佛數時者數耳唯明無我",
    "X36n0659_008:0460a12": "不言真我者望下文合中應有說我教也優鉢羅",
    "X36n0659_008:0460a13": "華者婆羅門計神白色羊角者剎利神色黃火聚",
    "X36n0659_008:0460a14": "者毗舍神赤黑蛇者首陀神黑。",
    "X36n0659_008:0460a15": "善男子合譬還合三譬。",
    "X36n0659_008:0460a16": "善男子菩薩摩訶薩亦復如是出現於世說我真相",
    "X36n0659_008:0460a17": "說已捨去譬如王子持淨妙刀逃至他國凡夫愚人",
    "X36n0659_008:0460a18": "說言一切有我有我如彼貧人止宿他舍寱言刀刀。",
    "X36n0659_008:0460a19": "譬云有一好刀合云說我真相譬云持是淨刀逃",
    "X36n0659_008:0460a20": "至他國合云說已捨去。",
    "X36n0659_008:0460a21": "聲聞緣覺下合前第二四果施化。",
    "X36n0659_008:0460a22": "聲聞緣覺問諸眾生我有何相答言我見我相大如",
    "X36n0659_008:0460a23": "拇指或言如米或如稗子有言我相住在心中熾然",
    "X36n0659_008:0460a24": "如日如是眾生不知我相譬如諸臣不知刀相菩薩",
    "X36n0659_008:0460b01": "如是說於我法凡夫不知種種分別妄作我相如問",
    "X36n0659_008:0460b02": "刀相答似羊角是諸凡夫次第相續而起邪見。",
    "X36n0659_008:0460b03": "為斷如是下合第三如來施化又二先明無我教",
    "X36n0659_008:0460b04": "正是合前。",
    "X36n0659_008:0460b05": "為斷如是諸邪見故如來示現說於無我譬如王子",
    "X36n0659_008:0460b06": "語諸臣言我庫藏中無如是刀。",
    "X36n0659_008:0460b07": "善男子下第二更明真我之教。",
    "X36n0659_008:0460b08": "善男子今日如來所說真我名曰佛性如是佛性我",
    "X36n0659_008:0460b09": "佛法中譬如淨刀。",
    "X36n0659_008:0460b10": "前譬中無但有其義。",
    "X36n0659_008:0460b11": "善男子若有凡夫下第三結成答意在文可見(云",
    "X36n0659_008:0460b12": "云)。",
    "X36n0659_008:0460b13": "善男子若有凡夫能善說者即是隨順無上佛法若",
    "X36n0659_008:0460b14": "有善能分別隨順宣說是者當知即是菩薩相貌。",
    "X36n0659_008:0460b15": "大般涅槃經文字品第十三",
    "X36n0659_008:0460b16": "文字品",
    "X36n0659_008:0460b17": "此品意有四一次第者上性品明字下之理此品",
    "X36n0659_008:0460b18": "明理上之字答上問云何解滿字及與半字義前",
    "X36n0659_008:0460b19": "品名字功德正論此經專解出世上上滿字今品",
    "X36n0659_008:0460b20": "通論眾教若半若滿世間出世間上上等文字開",
    "X36n0659_008:0460b21": "密者他解無常為半常為滿興皇彈云如樝棃兩",
    "X36n0659_008:0460b22": "片是半邊之滿他又解昔說無常不名為滿今教",
    "X36n0659_008:0460b23": "具說常與無常是故名滿又彈若以常足無常者",
    "X36n0659_008:0460b24": "一片棃足半片樝應為一果者此是[卄/積]足滿興皇",
    "X36n0659_008:0460c01": "解涅槃佛性之體非常非無常常無常具足故名",
    "X36n0659_008:0460c02": "為滿今明彼家彈舊或為半邊或為[卄/積]足滿自說",
    "X36n0659_008:0460c03": "非常非無常常無常為滿者此亦是樝棃柿栗四",
    "X36n0659_008:0460c04": "片合為一果今依此品開一切字悉是滿字文云",
    "X36n0659_008:0460c05": "如來出世能滅半字是故汝今應離半字隨逐滿",
    "X36n0659_008:0460c06": "字於一切法無礙無著本對半明滿既無有半亦",
    "X36n0659_008:0460c07": "復無滿當知字非字以無字為滿字文云半字是",
    "X36n0659_008:0460c08": "諸經書記論文章根本又半字是煩惱言說根本",
    "X36n0659_008:0460c09": "又云滿字是善法根本一切善法言論根本異論",
    "X36n0659_008:0460c10": "呪術一切文字悉是佛說非外道說當知佛所說",
    "X36n0659_008:0460c11": "者悉是內道正法此以正法而為滿字又云若解",
    "X36n0659_008:0460c12": "文字能令眾生口業清淨佛性不爾不假文字然",
    "X36n0659_008:0460c13": "後清淨佛性自淨當知諸字悉是佛性佛性非字",
    "X36n0659_008:0460c14": "非非字而能字能非字故稱滿字雖有三義勿作",
    "X36n0659_008:0460c15": "三解即字無字無字即字亦即非字非不字具足",
    "X36n0659_008:0460c16": "無缺不縱不橫爾乃名滿譬如金銀種種等寶同",
    "X36n0659_008:0460c17": "入爐冶俱成一器而種種不失亦名種種亦名於",
    "X36n0659_008:0460c18": "一一即種種種種即一亦復非一非種種而一而",
    "X36n0659_008:0460c19": "種種開一一字悉是佛性法性法界亦復如是包",
    "X36n0659_008:0460c20": "一切字不得一字一切字而具一字一切字豈隔",
    "X36n0659_008:0460c21": "半邊而非滿字是則名為開祕說滿從此立名名",
    "X36n0659_008:0460c22": "文字品文中為三一略標字本二廣明字義三領",
    "X36n0659_008:0460c23": "解述成。",
    "X36n0659_008:0460c24": "佛復告迦葉所有種種異論呪術言語文字皆是佛",
    "X36n0659_008:0461a01": "說非外道說。",
    "X36n0659_008:0461a02": "初文先總標異論呪術皆是佛說有二解一云根",
    "X36n0659_008:0461a03": "本皆在佛法之中三寶四諦涅槃四德悉是佛法",
    "X36n0659_008:0461a04": "名教長者去後劫掠羣牛外道偷之安其己典二",
    "X36n0659_008:0461a05": "云是佛方便之說如清淨法行經云迦葉為老子",
    "X36n0659_008:0461a06": "儒童為顏回光淨為孔子若如前解佛則認歸若",
    "X36n0659_008:0461a07": "如後解方便施與若開一切文字皆佛正法則非",
    "X36n0659_008:0461a08": "認非與(云云)。",
    "X36n0659_008:0461a09": "迦葉白下第二廣明字義有二番問答初問如文。",
    "X36n0659_008:0461a10": "迦葉菩薩白佛言世尊云何如來說字根本。",
    "X36n0659_008:0461a11": "佛言下如來重答為三初明文理之本。",
    "X36n0659_008:0461a12": "佛言善男子初說半字以為根本。",
    "X36n0659_008:0461a13": "持諸記論下二別明字本。",
    "X36n0659_008:0461a14": "持諸記論呪術文章諸陰實法。",
    "X36n0659_008:0461a15": "凡夫人下三明學半得悟滿法。",
    "X36n0659_008:0461a16": "凡夫之人學是字本然後能知是法非法。",
    "X36n0659_008:0461a17": "迦葉復白下第二番騰問請答問如文。",
    "X36n0659_008:0461a18": "迦葉菩薩復白佛言世尊所言字者其義云何。",
    "X36n0659_008:0461a19": "善男子十四音下如來答為三一通明諸字二別",
    "X36n0659_008:0461a20": "釋半滿三結得失亦是明無字之義初又四一以",
    "X36n0659_008:0461a21": "音隨字即是明音二以字隨音即是明字三音字",
    "X36n0659_008:0461a22": "所因四音字利益。",
    "X36n0659_008:0461a23": "善男子有十四音名為字義所言字者名曰涅槃常",
    "X36n0659_008:0461a24": "故不流若不流者則為無盡夫無盡者即是如來金",
    "X36n0659_008:0461b01": "剛之身是十四音名曰字本阿(〔短〕)者不破壞故不破",
    "X36n0659_008:0461b02": "壞者名曰三寶譬如金剛又復阿者不流故不流者",
    "X36n0659_008:0461b03": "即是如來如來九孔無所流故是故不流又無九孔",
    "X36n0659_008:0461b04": "是故不流不流即常常即如來如來無作是故不流",
    "X36n0659_008:0461b05": "又復阿者名為功德功德者即是三寶是故名阿次",
    "X36n0659_008:0461b06": "阿(長)者名阿闍黎阿闍黎者義何謂耶於世間中得",
    "X36n0659_008:0461b07": "名聖者何謂為聖聖名無著少欲知足亦名清淨能",
    "X36n0659_008:0461b08": "度眾生於三有流生死大海是名為聖又復阿者名",
    "X36n0659_008:0461b09": "曰制度修持淨戒隨順威儀又復阿者名依聖人應",
    "X36n0659_008:0461b10": "學威儀進止舉動供養恭敬禮拜三尊孝養父母及",
    "X36n0659_008:0461b11": "學大乘善男女等具持禁戒及諸菩薩摩訶薩等是",
    "X36n0659_008:0461b12": "名聖人又復阿者名曰教誨如言汝來如是應作如",
    "X36n0659_008:0461b13": "是莫作若有能遮非威儀法是名聖人是故名阿伊",
    "X36n0659_008:0461b14": "(短)者即是佛法梵行廣大清淨無垢譬如滿月汝等",
    "X36n0659_008:0461b15": "如是應作不作是義非義此是佛說此是魔說是故",
    "X36n0659_008:0461b16": "名伊伊(長)者佛法微妙甚深難得如自在天大梵天",
    "X36n0659_008:0461b17": "王法名自在若能持者則名護法又自在者名四護",
    "X36n0659_008:0461b18": "世是四自在則能攝護大涅槃經亦能自在敷揚宣",
    "X36n0659_008:0461b19": "說又復伊者能為眾生自在說法復次伊者為自在",
    "X36n0659_008:0461b20": "故說何等是耶所謂修習方等經典復次伊者為斷",
    "X36n0659_008:0461b21": "嫉妒如除稗穢皆悉能令變成吉祥是故名伊憂(短)",
    "X36n0659_008:0461b22": "者於諸經中最上最勝增長上上謂大涅槃復次憂",
    "X36n0659_008:0461b23": "者如來之性聲聞緣覺所未曾聞如一切處北鬱單",
    "X36n0659_008:0461b24": "越最為殊勝菩薩若能聽受是經得名最上最勝是",
    "X36n0659_008:0461c01": "故名憂憂(長)者譬如牛乳諸味中上如來之性亦復",
    "X36n0659_008:0461c02": "如是於諸經中最尊最上若有誹謗當知是人與牛",
    "X36n0659_008:0461c03": "無別復次憂者是人名為無慧正念誹謗如來微密",
    "X36n0659_008:0461c04": "祕藏當知是人甚可憐憫遠離如來祕密之藏說無",
    "X36n0659_008:0461c05": "我法是故名憂㖶者即是諸佛法性涅槃是故名㖶",
    "X36n0659_008:0461c06": "黳者謂如來義復次黳者如來進止屈伸舉動無不",
    "X36n0659_008:0461c07": "利益一切眾生是故名黳烏者名煩惱義煩惱者名",
    "X36n0659_008:0461c08": "曰諸漏如來永斷一切煩惱是故名烏炮者謂大乘",
    "X36n0659_008:0461c09": "義於十四音是究竟義大乘經典亦復如是於諸經",
    "X36n0659_008:0461c10": "論最為究竟是故名炮菴者能遮一切諸不淨物於",
    "X36n0659_008:0461c11": "佛法中能捨一切金銀寶物是故名菴痾者名勝乘",
    "X36n0659_008:0461c12": "義何以故此大乘典大涅槃經於諸經中最為殊勝",
    "X36n0659_008:0461c13": "是故名痾(安餓反)。",
    "X36n0659_008:0461c14": "迦者於諸眾生起大慈悲生於子想如羅睺羅作妙",
    "X36n0659_008:0461c15": "善義是故名迦呿者名非善友非善友者名為雜穢",
    "X36n0659_008:0461c16": "不信如來祕密之藏是故名呿伽者名藏藏者即是",
    "X36n0659_008:0461c17": "如來祕藏一切眾生皆有佛性是故名伽伽(重音)者",
    "X36n0659_008:0461c18": "如來常音何等名為如來常音所謂如來常住不變",
    "X36n0659_008:0462a01": "是故名伽俄者一切諸行破壞之相是故名俄遮者",
    "X36n0659_008:0462a02": "即是修義調伏一切諸眾生故名為修義是故名遮",
    "X36n0659_008:0462a03": "車者如來覆蔭一切眾生譬如大蓋是故名車闍者",
    "X36n0659_008:0462a04": "是正解脫無有老相是故名闍闍(重音)者煩惱繁茂",
    "X36n0659_008:0462a05": "譬如稠林是故名闍若者是智慧義知真法性是故",
    "X36n0659_008:0462a06": "名若吒者於閻浮提示現半身而演說法譬如半月",
    "X36n0659_008:0462a07": "是故名吒侘者法身具足譬如滿月是故名侘(土家反)",
    "X36n0659_008:0462a08": "荼者是愚癡僧不知常與無常譬如小兒是故名荼",
    "X36n0659_008:0462a09": "荼(重音)者不知師恩譬如羝羊是故名荼拏者非是",
    "X36n0659_008:0462a10": "聖義譬如外道是故名拏多者如來於彼告諸比丘",
    "X36n0659_008:0462a11": "宜離驚畏當為汝等說微妙法是故名多他者名愚",
    "X36n0659_008:0462a12": "癡義眾生流轉生死自纏如蠶蛣蜣是故名他陀者",
    "X36n0659_008:0462a13": "名曰大施所謂大乘是故名陀陀(重音)者稱讚功德",
    "X36n0659_008:0462a14": "所謂三寶如須彌山高峻廣大無有傾倒是故名陀",
    "X36n0659_008:0462a15": "那者三寶安住無有傾動譬如門閫是故名那波者",
    "X36n0659_008:0462a16": "名顛倒義若言三寶悉皆滅盡當知是人為自疑惑",
    "X36n0659_008:0462a17": "是故名波頗者是世間災若言世間災起之時三寶",
    "X36n0659_008:0462a18": "亦盡當知是人愚癡無智違失聖旨是故名頗婆者",
    "X36n0659_008:0462a19": "名佛十力是故名婆婆(重音)者名為重擔堪任荷負",
    "X36n0659_008:0462a20": "無上正法當知是人是大菩薩是故名婆摩者是諸",
    "X36n0659_008:0462a21": "菩薩嚴峻制度所謂大乘大般涅槃是故名摩耶者",
    "X36n0659_008:0462a22": "是諸菩薩在在處處為諸眾生說大乘法是故名耶",
    "X36n0659_008:0462a23": "囉者能壞貪欲瞋恚愚癡說真實法是故說囉羅輕",
    "X36n0659_008:0462a24": "者名聲聞乘動轉不住大乘安固無有傾動捨聲聞",
    "X36n0659_008:0462b01": "乘精勤修習無上大乘是故名羅和者如來世尊為",
    "X36n0659_008:0462b02": "諸眾生雨大法雨所謂世間呪術經書是故名和賖",
    "X36n0659_008:0462b03": "者遠離三箭是故名賖沙者名具足義若能聽是大",
    "X36n0659_008:0462b04": "涅槃經則為已得聞持一切大乘經典是故名沙娑",
    "X36n0659_008:0462b05": "者為諸眾生演說正法令心歡喜是故名娑訶者名",
    "X36n0659_008:0462b06": "心歡喜奇哉世尊離一切行怪哉如來入般涅槃是",
    "X36n0659_008:0462b07": "故名訶羅者名曰魔義無量諸魔不能毀壞如來祕",
    "X36n0659_008:0462b08": "藏是故名羅(來〔家〕)復次羅者乃至示現隨順世間有父",
    "X36n0659_008:0462b09": "母妻子是故名羅魯流盧樓如是四字說有四義謂",
    "X36n0659_008:0462b10": "佛法僧及以對法言對法者隨順世間如提婆達示",
    "X36n0659_008:0462b11": "現壞僧化作種種形貌色像為制戒故智者了達不",
    "X36n0659_008:0462b12": "應於此而生畏怖是名隨順世間之行以是故名魯",
    "X36n0659_008:0462b13": "流盧樓。",
    "X36n0659_008:0462b14": "初文音隨字者十四音也是十四音去是也古來",
    "X36n0659_008:0462b15": "六解大為二途前四解單後二解複一宗師云書",
    "X36n0659_008:0462b16": "缺二字師不能通故無兩音止有十二二招提足",
    "X36n0659_008:0462b17": "悉曇二字三梁武足涅槃二字引經云所言字者",
    "X36n0659_008:0462b18": "名曰涅槃四開善云於十二字中止取十字除後",
    "X36n0659_008:0462b19": "菴痾謂是餘聲故經釋炮音便云於十四音是究",
    "X36n0659_008:0462b20": "竟義更取下魯留盧樓四音足為十四插著中心",
    "X36n0659_008:0462b21": "謂阿阿伊伊憂憂魯留盧樓㖶黟等五莊嚴複解",
    "X36n0659_008:0462b22": "前十二為六音後五五相隨又取後三三相對中",
    "X36n0659_008:0462b23": "四字耶囉和賖足前五成六足上成十二取羅沙",
    "X36n0659_008:0462b24": "娑呵羅(來家反)為一遲音魯留盧樓為一速音是為",
    "X36n0659_008:0462c01": "十四六冶城云前兩兩相隨有六次五五相隨有",
    "X36n0659_008:0462c02": "五後三三相隨有三合成十四音觀師云古來六",
    "X36n0659_008:0462c03": "解次第彈之初云書缺二字者外道師不解反啟",
    "X36n0659_008:0462c04": "問太子太子自知今說涅槃豈不安二字猶云書",
    "X36n0659_008:0462c05": "缺彈招提者悉曇通是外國十四音之總名豈得",
    "X36n0659_008:0462c06": "將總足別彈梁武者涅槃亦云槃利涅隸槃那此",
    "X36n0659_008:0462c07": "則六字亦云般涅槃那此則四字何故止取兩字",
    "X36n0659_008:0462c08": "足之彈開善者除菴痾兩字足魯留盧樓四字若",
    "X36n0659_008:0462c09": "魯留盧樓是音者何不在音次第而在字後安之",
    "X36n0659_008:0462c10": "彈莊嚴者經文現云十四音何時云以字足音音",
    "X36n0659_008:0462c11": "字兩異何得相渾莊嚴不成冶城亦壞又河西以",
    "X36n0659_008:0462c12": "前十二即是十二音取後四字合為二音古經本",
    "X36n0659_008:0462c13": "云黎樓黎樓即是四字為二音足前為十四又梵",
    "X36n0659_008:0462c14": "本言字不言音今十二字或十六字隨世所用又",
    "X36n0659_008:0462c15": "一解云初十二是音後迦佉下是字又一解云初",
    "X36n0659_008:0462c16": "十二字有三事一字二語三音因此字以為言論",
    "X36n0659_008:0462c17": "端首然後方及餘字故言字本初半字者世法名",
    "X36n0659_008:0462c18": "半字佛性名滿字又以九部為半字大乘為滿字",
    "X36n0659_008:0462c19": "又云梵本無半滿之言但以事未成為半成就為",
    "X36n0659_008:0462c20": "滿興皇有半邊相足無牽申等滿(云云)河西云十",
    "X36n0659_008:0462c21": "二字喻之如飯後二十五字喻之如羮後九字攝",
    "X36n0659_008:0462c22": "持諸句如守門人亦如瓔珞後九字亦字亦音魯",
    "X36n0659_008:0462c23": "留下之二字童朦所不習學。",
    "X36n0659_008:0462c24": "吸氣舌根是第三明諸字所因。",
    "X36n0659_008:0463a01": "吸氣舌根隨鼻之聲長短超聲隨音解義皆因舌齒",
    "X36n0659_008:0463a02": "而有差別。",
    "X36n0659_008:0463a03": "皆有差別故迦佉等是舌本聲多他等是舌上聲",
    "X36n0659_008:0463a04": "吒咤等是舌頭聲波頗等是脣間聲遮車等是齒",
    "X36n0659_008:0463a05": "間聲故言皆因舌齒差別。",
    "X36n0659_008:0463a06": "如是字義下第四明字之利益。",
    "X36n0659_008:0463a07": "如是字義能令眾生口業清淨眾生佛性則不如是",
    "X36n0659_008:0463a08": "假於文字然後清淨何以故性本淨故雖復處在陰",
    "X36n0659_008:0463a09": "界入中而亦不同陰界入也是故眾生悉應歸依諸",
    "X36n0659_008:0463a10": "菩薩等以佛性故等視眾生無有差別是故半字於",
    "X36n0659_008:0463a11": "諸經書記論文章而為根本。",
    "X36n0659_008:0463a12": "前舉字義後明佛性云不如是。",
    "X36n0659_008:0463a13": "又半字下第二別釋半滿為三先法次譬三合。",
    "X36n0659_008:0463a14": "又半字義皆是煩惱言說之本故名半字滿字者乃",
    "X36n0659_008:0463a15": "是一切善法言說之根本也。",
    "X36n0659_008:0463a16": "譬如世間為惡行者名為半人修善行者名為滿人。",
    "X36n0659_008:0463a17": "如是一切經書記論皆因半字而為根本若言如來",
    "X36n0659_008:0463a18": "及正解脫入於半字是事不然何以故離文字故是",
    "X36n0659_008:0463a19": "故如來於一切法無閡無著真得解脫何等名為解",
    "X36n0659_008:0463a20": "了字義有知如來出現於世能滅半字是故名為解",
    "X36n0659_008:0463a21": "了字義若有隨逐半字義者是人不知如來之性。",
    "X36n0659_008:0463a22": "何等名下第三更明無字之義亦是得失。",
    "X36n0659_008:0463a23": "何等名為無字義耶親近修習不善法者是名無字",
    "X36n0659_008:0463a24": "又無字者雖能親近修習善法不知如來常與無常",
    "X36n0659_008:0463b01": "恒與非恒及法僧二寶律與非律經與非經魔說佛",
    "X36n0659_008:0463b02": "說若有不能如是分別是名隨逐無字義也我今已",
    "X36n0659_008:0463b03": "說如是隨逐無字之義善男子是故汝今應離半字",
    "X36n0659_008:0463b04": "善解滿字。",
    "X36n0659_008:0463b05": "後番領解述成如文。",
    "X36n0659_008:0463b06": "迦葉菩薩白佛言世尊我等應當善學字數今我值",
    "X36n0659_008:0463b07": "遇無上之師已受如來殷勤誨敕。",
    "X36n0659_008:0463b08": "佛讚迦葉善哉善哉樂正法者應如是學。",
    "X36n0659_008:0463b09": "大般涅槃經鳥喻品第十四",
    "X36n0659_008:0463b10": "鳥喻品",
    "X36n0659_008:0463b11": "河西云文字鳥月三品同明真應文字半滿只是",
    "X36n0659_008:0463b12": "鳥喻常無常常無常只是月喻隱顯因字識理達",
    "X36n0659_008:0463b13": "常無常能隱能顯今更次之如來常依二諦三諦",
    "X36n0659_008:0463b14": "說法故知文字是佛教即文字達三諦具足一教",
    "X36n0659_008:0463b15": "一切教欲顯圓滿修多羅故題文字品次鳥喻者",
    "X36n0659_008:0463b16": "依教立行即雙流行二行竝觀一行一切行下文",
    "X36n0659_008:0463b17": "云復有一行是如來行次文字之後明二鳥共行",
    "X36n0659_008:0463b18": "故成次第亦是依教生智智望於教教即成境由",
    "X36n0659_008:0463b19": "境發智由智立行教轉成境智轉成行故為次第",
    "X36n0659_008:0463b20": "此品答云何共聖行娑羅迦鄰提此還舉鳥以況",
    "X36n0659_008:0463b21": "於行以為答問能喻是娑羅迦鄰提所喻是雙流",
    "X36n0659_008:0463b22": "共行舊解不同或言娑羅是雙迦鄰是鳥然娑羅",
    "X36n0659_008:0463b23": "翻為堅固何得言雙或言娑羅是一隻鄰提是一",
    "X36n0659_008:0463b24": "隻此乃兩類不得是雙或言娑羅一雙迦鄰提一",
    "X36n0659_008:0463c01": "雙引下文云鳥有二種一名鴛鴦二名鄰提此乃",
    "X36n0659_008:0463c02": "兩類為兩雙或言娑羅翻為鴛鴦問中問娑羅答",
    "X36n0659_008:0463c03": "中答鴛鴦類異義同乃以鴛鴦替於娑羅或言鄰",
    "X36n0659_008:0463c04": "提無翻或翻為天鶴引六卷云鴈鶴舍利然漢不",
    "X36n0659_008:0463c05": "善梵音只增諍競意在況喻取其雌雄共俱飛息",
    "X36n0659_008:0463c06": "不離以況一中無量無量中一非一非無量而一",
    "X36n0659_008:0463c07": "而無量呼為雙流乃名共行問為凡與凡共行聖",
    "X36n0659_008:0463c08": "與聖共行凡與聖共行他解云觀生死無常不識",
    "X36n0659_008:0463c09": "涅槃常觀涅槃常不識生死無常二解不明如但",
    "X36n0659_008:0463c10": "識金不識鍮但識鍮不識金若精識二物乃是雙",
    "X36n0659_008:0463c11": "觀苦樂我無我亦如是聖如是行凡亦如是故言",
    "X36n0659_008:0463c12": "共行此不應爾與譬相違譬明二鳥俱遊如汝所",
    "X36n0659_008:0463c13": "釋一鳥窮下之生死一鳥窮高之涅槃昇沈碩乖",
    "X36n0659_008:0463c14": "雙遊不顯假令二鳥但雙遊下不雙遊高遊高不",
    "X36n0659_008:0463c15": "遊下雙遊不成又一家引半滿約一法雙遊約二",
    "X36n0659_008:0463c16": "法若取生死無常佛果是常共為滿者兩物各異",
    "X36n0659_008:0463c17": "棃柰體別安得是滿夫雙遊者觀生死中有常無",
    "X36n0659_008:0463c18": "常觀佛果中亦常無常取生死涅槃兩常為一雙",
    "X36n0659_008:0463c19": "滿取生死涅槃兩無常為一雙半即是兩法共起",
    "X36n0659_008:0463c20": "乃曰雙遊今明義皆不爾兩常俱起乃是二雄俱",
    "X36n0659_008:0463c21": "飛兩無常起乃是二雌竝飛與譬相背雙遊不成",
    "X36n0659_008:0463c22": "今言雙遊者生死具常無常涅槃亦爾在下在高",
    "X36n0659_008:0463c23": "雙飛雙息即事而理即理而事二諦即中中即二",
    "X36n0659_008:0463c24": "諦非二中而二中是則雙遊義成雌雄亦成事理",
    "X36n0659_008:0464a01": "雙遊其義既成名字觀行乃至究竟雙遊皆成橫",
    "X36n0659_008:0464a02": "豎具足無有缺減此中備有凡凡共行凡聖共行",
    "X36n0659_008:0464a03": "非凡非聖共行約人法分別俱成以是義故故云",
    "X36n0659_008:0464a04": "鳥喻品文為二先總次別總又二初略後論義略",
    "X36n0659_008:0464a05": "中先譬後合。",
    "X36n0659_008:0464a06": "佛復告迦葉善男子鳥有二種一名迦鄰提二名鴛",
    "X36n0659_008:0464a07": "鴦遊止共俱不相捨離。",
    "X36n0659_008:0464a08": "是苦無常無我等法亦復如是不得相離。",
    "X36n0659_008:0464a09": "初譬中舉二鳥譬常無常而合文以苦無我合者",
    "X36n0659_008:0464a10": "但是略耳私謂又顯義同是故互出具論應六。",
    "X36n0659_008:0464a11": "次論義中先問。",
    "X36n0659_008:0464a12": "迦葉菩薩白佛言世尊云何是苦無常無我如彼鴛",
    "X36n0659_008:0464a13": "鴦迦鄰提鳥。",
    "X36n0659_008:0464a14": "後答答中先法後譬。",
    "X36n0659_008:0464a15": "佛言善男子異法是苦異法是樂異法是常異法無",
    "X36n0659_008:0464a16": "常異法是我異法無我。",
    "X36n0659_008:0464a17": "初法中言異法是苦是樂者舊云生死異涅槃涅",
    "X36n0659_008:0464a18": "槃異生死故言苦樂觀師言前多斥倒約豎以論",
    "X36n0659_008:0464a19": "常與無常今品一時明常無常只生死中有異法",
    "X36n0659_008:0464a20": "而說苦有異法而說樂乃至我無我亦如是。",
    "X36n0659_008:0464a21": "譬如稻米異於麻麥麻麥復異豆粟甘蔗。",
    "X36n0659_008:0464a22": "後譬五穀各異成前異意下別譬中云華葉無常",
    "X36n0659_008:0464a23": "而果是常者非常住常言華葉不定故無常果已",
    "X36n0659_008:0464a24": "定故是常借此以顯無常成常。",
    "X36n0659_008:0464b01": "從如是諸種去別說共行又二初別說次論義初",
    "X36n0659_008:0464b02": "別說為三一就生死明無常二就涅槃明無我三",
    "X36n0659_008:0464b03": "雙就生死涅槃以明苦樂然前兩是橫後一是豎",
    "X36n0659_008:0464b04": "理應備論但文互現初文又二初正明二行次結",
    "X36n0659_008:0464b05": "章初正明中舉五譬初譬又二先譬次合譬又三",
    "X36n0659_008:0464b06": "一譬二論義三領解。",
    "X36n0659_008:0464b07": "如是諸種從其萌芽乃至華葉皆是無常果實成熟",
    "X36n0659_008:0464b08": "人受用時乃名為常何以故性真實故。",
    "X36n0659_008:0464b09": "初中萌牙譬生死中無常熟時譬生死中常。",
    "X36n0659_008:0464b10": "次論義二先問次答。",
    "X36n0659_008:0464b11": "迦葉白佛言世尊如是等物若是常者同如來耶。",
    "X36n0659_008:0464b12": "佛言善男子汝今不應作如是說何以故若言如來",
    "X36n0659_008:0464b13": "如須彌山劫壞之時須彌崩倒如來爾時豈同壞耶。",
    "X36n0659_008:0464b14": "善男子汝今不應受持是義善男子一切諸法唯除",
    "X36n0659_008:0464b15": "涅槃更無一法而是常者直以世諦言果實常。",
    "X36n0659_008:0464b16": "答中明生死常與如來常異。",
    "X36n0659_008:0464b17": "三迦葉下領解又二先領解次述成等皆可見(云",
    "X36n0659_008:0464b18": "云)。",
    "X36n0659_008:0464b19": "迦葉菩薩白佛言世尊善哉善哉如佛所說。",
    "X36n0659_008:0464b20": "佛告迦葉如是如是。",
    "X36n0659_008:0464b21": "善男子雖修一切下二合譬。",
    "X36n0659_008:0464b22": "善男子雖修一切契經諸定乃至未聞大般涅槃皆",
    "X36n0659_008:0464b23": "言一切悉是無常聞是經已雖有煩惱如無煩惱即",
    "X36n0659_008:0464b24": "能利益一切人天何以故曉了己身有佛性故是名",
    "X36n0659_008:0464c01": "為常。",
    "X36n0659_008:0464c02": "未聞是經皆言無常聞是經已皆云是常豈非生",
    "X36n0659_008:0464c03": "死中具常無常契經諸定者修多羅翻名為契經",
    "X36n0659_008:0464c04": "又是定藏故言諸定後四譬皆有合。",
    "X36n0659_008:0464c05": "復次善男子如菴羅樹其華始敷名無常相若成果",
    "X36n0659_008:0464c06": "實多所利益乃名為常。",
    "X36n0659_008:0464c07": "如是善男子雖修一切契經諸定未聞如是大涅槃",
    "X36n0659_008:0464c08": "時咸言一切悉是無常聞是經已雖有煩惱如無煩",
    "X36n0659_008:0464c09": "惱即能利益一切人天何以故曉了己身有佛性故",
    "X36n0659_008:0464c10": "是名為常。",
    "X36n0659_008:0464c11": "復次善男子譬如金礦消鎔之時是無常相鎔已成",
    "X36n0659_008:0464c12": "金多所利益乃名為常。",
    "X36n0659_008:0464c13": "次譬云金卝者玉未理者名璞金未理者亦名卄",
    "X36n0659_008:0464c14": "此有木邊王邊之異金未治亦名礦礦者黃金名",
    "X36n0659_008:0464c15": "也(云云)招提呼為朴音觀師呼為礦音然卄字兩",
    "X36n0659_008:0464c16": "喚(云云)。",
    "X36n0659_008:0464c17": "如是善男子雖修一切契經諸定未聞如是大涅槃",
    "X36n0659_008:0464c18": "時咸言一切悉是無常聞是經已雖有煩惱如無煩",
    "X36n0659_008:0465a01": "惱即能利益一切人天何以故曉了己身有佛性故",
    "X36n0659_008:0465a02": "是名為常。",
    "X36n0659_008:0465a03": "復次善男子譬如胡麻未被壓時名曰無常既壓成",
    "X36n0659_008:0465a04": "油多有利益乃名為常。",
    "X36n0659_008:0465a05": "善男子雖修一切契經諸定未聞如是大涅槃時咸",
    "X36n0659_008:0465a06": "言一切悉是無常聞是經已雖有煩惱如無煩惱即",
    "X36n0659_008:0465a07": "能利益一切人天何以故曉了己身有佛性故是名",
    "X36n0659_008:0465a08": "為常。",
    "X36n0659_008:0465a09": "復次善男子譬如眾流皆歸於海。",
    "X36n0659_008:0465a10": "一切契經諸定三昧皆歸大乘大涅槃經何以故究",
    "X36n0659_008:0465a11": "竟善說有佛性故。",
    "X36n0659_008:0465a12": "是故我言下第二結章。",
    "X36n0659_008:0465a13": "善男子是故我言異法是常異法無常乃至無我亦",
    "X36n0659_008:0465a14": "復如是。",
    "X36n0659_008:0465a15": "正應明常無常而復結言無我欲明例爾。",
    "X36n0659_008:0465a16": "迦葉白佛下第二就涅槃以明無我我二行無憂",
    "X36n0659_008:0465a17": "悲即有我有憂悲即無我文為二先問後答問為",
    "X36n0659_008:0465a18": "二正問結問。",
    "X36n0659_008:0465a19": "迦葉菩薩白佛言世尊如來已離憂悲毒箭憂悲者",
    "X36n0659_008:0465a20": "名為天如來非天憂悲者名為人如來非人憂悲者",
    "X36n0659_008:0465a21": "二十五有如來非二十五有。",
    "X36n0659_008:0465a22": "是故如來無有憂悲何故稱言如來憂悲。",
    "X36n0659_008:0465a23": "一往謂是無端之問然佛說涅槃亦有無常無常",
    "X36n0659_008:0465a24": "是有為有為即憂悲今問憂悲是問涅槃有無常",
    "X36n0659_008:0465b01": "不。",
    "X36n0659_008:0465b02": "佛答為四一釋問二歎理三重釋問四重歎理初",
    "X36n0659_008:0465b03": "文二先譬後合譬中三先正作譬次更為譬作譬",
    "X36n0659_008:0465b04": "三還以譬合譬初云無想天者是譬。",
    "X36n0659_008:0465b05": "善男子無想天者名為無想若無想者則無壽命若",
    "X36n0659_008:0465b06": "無壽命云何而有陰界諸入以是義故無想天壽不",
    "X36n0659_008:0465b07": "可說言有所住處。",
    "X36n0659_008:0465b08": "次更舉樹神譬顯無想譬即是為譬作譬。",
    "X36n0659_008:0465b09": "善男子譬如樹神依樹而住不得定言依枝依節依",
    "X36n0659_008:0465b10": "莖依葉雖無定所不得言無。",
    "X36n0659_008:0465b11": "無想天壽亦復如是。",
    "X36n0659_008:0465b12": "佛法亦爾下以譬合譬。",
    "X36n0659_008:0465b13": "善男子佛法亦爾甚深難解如來實無憂悲苦惱而",
    "X36n0659_008:0465b14": "於眾生起大慈悲現有憂悲視諸眾生如羅睺羅。",
    "X36n0659_008:0465b15": "二復次善男子無想天下歎理甚深先譬次合。",
    "X36n0659_008:0465b16": "復次善男子無想天中所有壽命唯佛能知非餘所",
    "X36n0659_008:0465b17": "及乃至非想非非想處亦復如是。",
    "X36n0659_008:0465b18": "迦葉如來之性清淨無染猶如化身云何當有憂悲",
    "X36n0659_008:0465b19": "苦惱若言如來無憂悲者云何能利一切眾生弘廣",
    "X36n0659_008:0465b20": "佛法若言無者云何而言等視眾生如羅睺羅若不",
    "X36n0659_008:0465b21": "等視如羅睺羅如是之言則為虗妄以是義故善男",
    "X36n0659_008:0465b22": "子佛不可思議法不可思議眾生性不可思議無想",
    "X36n0659_008:0465b23": "天壽不可思議如來有憂及以無憂是佛境界非諸",
    "X36n0659_008:0465b24": "聲聞緣覺所知。",
    "X36n0659_008:0465c01": "如來實無憂悲但於無中說有眾生有苦未得脫",
    "X36n0659_008:0465c02": "難見佛有苦既其有苦即有憂悲佛斷苦因受第",
    "X36n0659_008:0465c03": "一樂復無憂悲有憂即無我無憂即有我若應物",
    "X36n0659_008:0465c04": "云如來有憂實理即無今問既示有悲亦應有苦",
    "X36n0659_008:0465c05": "如來心地不念眾生應是無苦問如來實無憂喜",
    "X36n0659_008:0465c06": "汝何以云如來實喜今亦反問佛無憂喜何以定",
    "X36n0659_008:0465c07": "云如來無憂我說如來實非憂喜義說憂悲此是",
    "X36n0659_008:0465c08": "不定之言。",
    "X36n0659_008:0465c09": "三譬如空中下重釋問兩譬先舉舍住譬次舉幻",
    "X36n0659_008:0465c10": "師譬皆先譬次合初譬中有二前為法作譬。",
    "X36n0659_008:0465c11": "善男子譬如空中舍宅微塵不可住立若言舍宅不",
    "X36n0659_008:0465c12": "因空住無有是處以是義故不可說舍住於虗空不",
    "X36n0659_008:0465c13": "住虗空凡夫之人雖復說言舍住虗空而是虗空實",
    "X36n0659_008:0465c14": "無所住何以故性無住故。",
    "X36n0659_008:0465c15": "心亦如是下即為譬作譬。",
    "X36n0659_008:0465c16": "善男子心亦如是不可說言住陰界入及以不住無",
    "X36n0659_008:0465c17": "想天壽亦復如是。",
    "X36n0659_008:0465c18": "後復舉無想天壽亦為譬作譬。",
    "X36n0659_008:0466a01": "如來憂悲下正合。",
    "X36n0659_008:0466a02": "如來憂悲亦復如是若無憂悲云何說言等視眾生",
    "X36n0659_008:0466a03": "如羅睺羅若言有者復云何言性同虗空。",
    "X36n0659_008:0466a04": "譬如幻師下次譬二譬合。",
    "X36n0659_008:0466a05": "善男子譬如幻師雖復化作種種宮殿殺生長養繫",
    "X36n0659_008:0466a06": "縛放捨及作金銀瑠璃寶物叢林樹木都無實性。",
    "X36n0659_008:0466a07": "如來亦爾隨順世間示現憂悲無有真實善男子如",
    "X36n0659_008:0466a08": "來已入大般涅槃云何當有憂悲苦惱若謂如來入",
    "X36n0659_008:0466a09": "於涅槃是無常者當知是人則有憂悲若謂如來不",
    "X36n0659_008:0466a10": "入涅槃常住不變當知是人無有憂悲。",
    "X36n0659_008:0466a11": "四如來有憂及以無憂下重歎理又四一法二譬",
    "X36n0659_008:0466a12": "三合四結此即法說。",
    "X36n0659_008:0466a13": "如來有憂及以無憂無能知者。",
    "X36n0659_008:0466a14": "譬如下人下第二譬說。",
    "X36n0659_008:0466a15": "復次善男子譬如下人能知下法不知中上中者知",
    "X36n0659_008:0466a16": "中不知於上上者知上及知中下。",
    "X36n0659_008:0466a17": "若依毗曇有三種度義一人度二根度三地度下",
    "X36n0659_008:0466a18": "果不知上果上果能知下即是人度鈍根不知中",
    "X36n0659_008:0466a19": "上中上能知下即是根度初禪不知上禪上禪能",
    "X36n0659_008:0466a20": "知下禪即是地度成論不爾互有知義明獼猴尚",
    "X36n0659_008:0466a21": "見佛心豈有鈍根不能知利今亦有少分故知亦",
    "X36n0659_008:0466a22": "得言知不能具足知故亦言不知。",
    "X36n0659_008:0466a23": "三合譬四結可尋。",
    "X36n0659_008:0466a24": "聲聞緣覺亦復如是齊知自地如來不爾悉知自地",
    "X36n0659_008:0466b01": "及以他地是故如來名無閡智示現幻化隨順世間",
    "X36n0659_008:0466b02": "凡夫肉眼謂是真實而欲盡知如來無閡無上智者。",
    "X36n0659_008:0466b03": "無有是處有憂無憂唯佛能知。",
    "X36n0659_008:0466b04": "以是因緣異法有我異法無我是名鴛鴦迦鄰提鳥。",
    "X36n0659_008:0466b05": "復次善男子下第三雙就生死涅槃以明苦樂即",
    "X36n0659_008:0466b06": "是豎論文中有二先釋後論義就初釋中三謂譬",
    "X36n0659_008:0466b07": "合結此即譬說。",
    "X36n0659_008:0466b08": "復次善男子佛法猶如鴛鴦共行是迦鄰提及鴛鴦",
    "X36n0659_008:0466b09": "鳥盛夏水長選擇高原安處其子為長養故然後隨",
    "X36n0659_008:0466b10": "本安隱而遊。",
    "X36n0659_008:0466b11": "二鳥喻法身子譬眾生盛夏水漲譬起倒選擇高",
    "X36n0659_008:0466b12": "原者病無常即須常藥常為高原病常即無常為",
    "X36n0659_008:0466b13": "藥以無常為高原即是非常非無常常無常具足",
    "X36n0659_008:0466b14": "能離諸倒為長養者譬令其解常無常理然後隨",
    "X36n0659_008:0466b15": "本安穩而遊譬如來度訖然後遊諸覺華。",
    "X36n0659_008:0466b16": "如來出世下第二合譬。",
    "X36n0659_008:0466b17": "如來出世亦復如是化無量眾令住正法如彼鴛鴦",
    "X36n0659_008:0466b18": "迦鄰提鳥選擇高原安置其子如來亦爾令諸眾生",
    "X36n0659_008:0466b19": "所作辦已即便入於大般涅槃。",
    "X36n0659_008:0466b20": "是名異法下第三結成。",
    "X36n0659_008:0466b21": "善男子是名異法是苦異法是樂諸行是苦涅槃是",
    "X36n0659_008:0466b22": "樂第一微妙壞諸行故。",
    "X36n0659_008:0466b23": "迦葉白佛下第二論義三番問答具簡六行此初",
    "X36n0659_008:0466b24": "番又二先問次答問可見。",
    "X36n0659_008:0466c01": "迦葉菩薩白佛言世尊云何眾生得涅槃者名第一",
    "X36n0659_008:0466c02": "樂。",
    "X36n0659_008:0466c03": "此中又兼常無常我無我等。",
    "X36n0659_008:0466c04": "佛言下第二如來答又四先舉二偈為答次長行",
    "X36n0659_008:0466c05": "解釋初中又二初偈明生死涅槃二果次偈明生",
    "X36n0659_008:0466c06": "生涅槃二因初偈上半明涅槃果下半明生死果",
    "X36n0659_008:0466c07": "次偈亦爾可見。",
    "X36n0659_008:0466c08": "佛言善男子如我所說諸行和合名為老死。",
    "X36n0659_008:0466c09": "　謹慎無放逸　　是處名甘露　　放逸不謹慎",
    "X36n0659_008:0466c10": "　是名為死句",
    "X36n0659_008:0466c11": "　若不放逸者　　則得不死處　　如其放逸者",
    "X36n0659_008:0466c12": "　常趣於死路",
    "X36n0659_008:0466c13": "次長行從若放逸者下具釋上兩偈如文。",
    "X36n0659_008:0466c14": "若放逸者名有為法是有為法為第一苦不放逸者",
    "X36n0659_008:0466c15": "則名涅槃彼涅槃者名為甘露第一最樂若趣諸行",
    "X36n0659_008:0466c16": "是名死處受第一苦若至涅槃則名不死受最妙樂",
    "X36n0659_008:0466c17": "若不放逸雖習諸行是亦名為常樂不死不破壞身",
    "X36n0659_008:0466c18": "云何放逸云何不放逸非聖凡夫是名放逸常死之",
    "X36n0659_008:0467a01": "法出世聖人是不放逸無有老死何以故入於第一",
    "X36n0659_008:0467a02": "常樂涅槃以是義故異法是苦異法是樂異法是我",
    "X36n0659_008:0467a03": "異法無我。",
    "X36n0659_008:0467a04": "三如人在地下明下不知上以明於苦亦二先譬",
    "X36n0659_008:0467a05": "後合。",
    "X36n0659_008:0467a06": "如人在地仰觀虗空不見鳥迹。",
    "X36n0659_008:0467a07": "初譬中明不見鳥迹者欲明空中鳥飛無行地迹",
    "X36n0659_008:0467a08": "亦有毛羽氣息當其飛處亦有此迹但非地下人",
    "X36n0659_008:0467a09": "之所見。",
    "X36n0659_008:0467a10": "善男子眾生亦爾無有天眼在煩惱中而不自見有",
    "X36n0659_008:0467a11": "如來性是故我說無我密教所以者何無天眼者不",
    "X36n0659_008:0467a12": "知真我橫計我故因諸煩惱所造有為即是無常是",
    "X36n0659_008:0467a13": "故我說異法是常異法無常。",
    "X36n0659_008:0467a14": "合如文。",
    "X36n0659_008:0467a15": "四精勤勇進下明上能知下以明於樂又二初舉",
    "X36n0659_008:0467a16": "兩偈正是解釋此初偈明人。",
    "X36n0659_008:0467a17": "　精勤勇健者　　若處於山頂　　平地及曠野",
    "X36n0659_008:0467a18": "　常見諸凡夫",
    "X36n0659_008:0467a19": "後偈明法。",
    "X36n0659_008:0467a20": "　昇大智慧殿　　無上微妙臺　　既自除憂患",
    "X36n0659_008:0467a21": "　亦見眾生憂",
    "X36n0659_008:0467a22": "次少長行通釋二偈。",
    "X36n0659_008:0467a23": "如來悉斷無量煩惱住智慧山見諸眾生常在無量",
    "X36n0659_008:0467a24": "億煩惱中。",
    "X36n0659_008:0467b01": "迦葉白佛下第二番先問次答問中二先非佛說",
    "X36n0659_008:0467b02": "次則難。",
    "X36n0659_008:0467b03": "迦葉菩薩白佛言世尊如偈所說是義不然。",
    "X36n0659_008:0467b04": "何以故入涅槃者無憂無喜云何得昇智慧臺殿復",
    "X36n0659_008:0467b05": "當云何住在山頂而見眾生。",
    "X36n0659_008:0467b06": "難意既無憂無喜云何復言昇智慧臺。",
    "X36n0659_008:0467b07": "佛言善男子智慧殿者即名涅槃無憂患者謂如來",
    "X36n0659_008:0467b08": "也有憂患者名凡夫人以凡夫憂故如來無憂須彌",
    "X36n0659_008:0467b09": "山頂者謂正解脫勤精進者譬須彌山無有動轉地",
    "X36n0659_008:0467b10": "謂有為行也是諸凡夫安住是地造作諸行其智慧",
    "X36n0659_008:0467b11": "者則名正覺離有常住故名如來如來憫念無量眾",
    "X36n0659_008:0467b12": "生常為諸有毒箭所中是故名為如來有憂。",
    "X36n0659_008:0467b13": "佛答以凡夫有憂故云如來無憂正是對治之義",
    "X36n0659_008:0467b14": "又正念眾生故言有憂如淨名說眾生病故菩薩",
    "X36n0659_008:0467b15": "亦病。",
    "X36n0659_008:0467b16": "第三番亦先問後答皆可尋也。",
    "X36n0659_008:0467b17": "迦葉菩薩白佛言世尊若使如來有憂悲者則不得",
    "X36n0659_008:0467b18": "稱為等正覺。",
    "X36n0659_008:0467b19": "佛告迦葉皆有因緣隨有眾生應受化處如來於中",
    "X36n0659_008:0467b20": "示現受生雖現受生而實無生是故如來名常住法",
    "X36n0659_008:0467b21": "如迦鄰提鴛鴦等鳥。",
    "X36n0659_008:0467b22": "大般涅槃經卷第八",
    "X36n0659_008:0467b23": "日東　天台沙門本純　分會",
    "X36n0659_008:0467b24": "南本大般涅槃經會疏卷第八"
}