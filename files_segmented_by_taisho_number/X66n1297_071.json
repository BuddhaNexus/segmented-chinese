{
    "X66n1297_071:0707a14": "宗鑑法林卷七十一",
    "X66n1297_071:0707a16": "集雲堂　編",
    "X66n1297_071:0707a17": "　　大鑒下三十六世",
    "X66n1297_071:0707a18": "信州博山無異元來禪師(壽昌經嗣)因登廁覩上樹人",
    "X66n1297_071:0707a19": "大悟。見壽昌。昌曰近日如何。師曰有箇活路祇是",
    "X66n1297_071:0707a20": "不許人知。曰因甚不許人知。師曰不知不知。",
    "X66n1297_071:0707a21": "寒松操云。若論者條活路。非但他師資拈弄不出。直",
    "X66n1297_071:0707a22": "饒達磨到來也做手脚不及。",
    "X66n1297_071:0707a23": "古宅門開趁曉行。風飄香帶錦衣輕。高情人話滄洲",
    "X66n1297_071:0707a24": "上。碧海雲空柳絮橫。(全越祖)",
    "X66n1297_071:0707b01": "逼歲不堪殘臘盡。梅花喜見綻枝頭。錦衣公子恣狂",
    "X66n1297_071:0707b02": "態。勒馬翩翩雪徑遊。一歌一曲。故友是投。醉眠村酒",
    "X66n1297_071:0707b03": "樂悠悠。(南菴依)",
    "X66n1297_071:0707b04": "玉帛朝回望帝鄉。烏孫歸去不稱王。天涯靜處無征",
    "X66n1297_071:0707b05": "戰。兵氣銷為日月光。(黑歷智)",
    "X66n1297_071:0707b06": "獨步空堦曙色微。風高卉木露全機。轉身不蹋來時",
    "X66n1297_071:0707b07": "路。贏得清風滿袖歸。(寒松操)",
    "X66n1297_071:0707b08": "山月縞中庭。幽人醉初醒。不是怯春寒。愁蹋梅花影。",
    "X66n1297_071:0707b09": "(誕登清)",
    "X66n1297_071:0707b10": "博山因壽昌以玄則禪師答僧問龍吟霧起虎嘯",
    "X66n1297_071:0707b11": "風生話命頌。師衝口頌曰。殺活爭雄各有奇。糢糊",
    "X66n1297_071:0707b12": "肉眼何能知。吐光不遂時流意依。舊春風逐馬蹏。",
    "X66n1297_071:0707b13": "棲霞成云。掀翻海嶽須還拔地之才。驅走雷霆要有",
    "X66n1297_071:0707b14": "滔天之作。博山此頌拔地之才有矣。滔天之作具矣。",
    "X66n1297_071:0707b15": "要五百年名世。鳳舞岐山。十萬里傳心。龍吟枯木。又",
    "X66n1297_071:0707b16": "須別有話會處始得。",
    "X66n1297_071:0707b17": "轉天關還他作者。掀地軸須是其人。恁麼龍爭蛟鬬。",
    "X66n1297_071:0707b18": "那知鱉苦魚辛。廓情塵。鍛凡煉聖。掃玄路。雷卷雷轟。",
    "X66n1297_071:0707b19": "咦。會見皇風成一片。山青水綠舊乾坤。(慈雲文)",
    "X66n1297_071:0707b20": "龜毛拂上。兔角杖頭。面皮撥轉。自在風流。(興善康)",
    "X66n1297_071:0707b21": "博山因僧問如何是道。師曰紅綃。曰紅綃莫是道",
    "X66n1297_071:0707b22": "麼。曰不是道。曰既不是道因甚麼答以紅綃。師曰",
    "X66n1297_071:0707b23": "因你問道答你紅綃。",
    "X66n1297_071:0707b24": "回雁高飛太液池。新花低發上林枝。年光到處皆堪",
    "X66n1297_071:0707c01": "賞。春色人閒總不知。(南菴依)",
    "X66n1297_071:0707c02": "江南春動雪初消。澹蕩風光夜色饒。遊子貪觀天上",
    "X66n1297_071:0707c03": "月。那知春色在梅梢。(寒松操)",
    "X66n1297_071:0707c04": "一度咨詢一度親。樓臺烟雨釀春溫。無端掩映池塘",
    "X66n1297_071:0707c05": "裏。梳羽鴛鴦入畵屏。(靈燄燭)",
    "X66n1297_071:0707c06": "建陽東苑晦臺元鏡禪師(壽昌經嗣)因有省。以偈呈壽",
    "X66n1297_071:0707c07": "昌曰。識破不值半文錢。可憐摸索幾多年。宗流盡",
    "X66n1297_071:0707c08": "是欺心漢。說甚祖師別有禪。昌曰你且道那裏是",
    "X66n1297_071:0707c09": "趙州勘婆子處。師厲聲曰和尚莫作怪。昌為大笑",
    "X66n1297_071:0707c10": "曰。參禪要到者一著。始不受人牢籠。師禮拜。",
    "X66n1297_071:0707c11": "棲霞成云。東苑被壽昌冷地一錐。若無後語。禍事禍",
    "X66n1297_071:0707c12": "事。",
    "X66n1297_071:0707c13": "自掘深坑自活埋。偷生無計怨誰來。翻身拾得泥團",
    "X66n1297_071:0707c14": "子。錯認驪珠作寶懷。(慈雲文)",
    "X66n1297_071:0707c15": "烏藤七尺趁閒行。打雨敲風過一生。轉過溪橋逢舊",
    "X66n1297_071:0707c16": "友。忽然蹋斷艸鞵筋。",
    "X66n1297_071:0707c17": "東苑見僧來便曰。者漢子失了魂。來者裏作甚麼。",
    "X66n1297_071:0707c18": "僧擬對。即以棒逐去。",
    "X66n1297_071:0707c19": "鼇頭一醉曹山酒。家業渾然不知有。憑將此個奪魂",
    "X66n1297_071:0707c20": "丹。電雷却教顛倒走。休亂走。道道。(梅逢忍)",
    "X66n1297_071:0707c21": "赤骨聿雙窮相手。精光邋遢一藤根。全身坐斷鬼門",
    "X66n1297_071:0707c22": "路。要與閻浮人返魂。(海慧惺)",
    "X66n1297_071:0707c23": "福州鼓山永覺元賢禪師(壽昌經嗣)師讀法華經。至我",
    "X66n1297_071:0707c24": "爾時為現清淨光明身。遂問昌曰。如何是清淨光",
    "X66n1297_071:0708a01": "明身。昌挺身而立。師曰祇此更別有。昌起行。師當",
    "X66n1297_071:0708a02": "下豁然。如釋重負。隨入方丈通所得。昌遽棒之三。",
    "X66n1297_071:0708a03": "曰向後不得艸艸。仍示偈曰。直饒跨上金毛背。也",
    "X66n1297_071:0708a04": "教棒下自翻身。師疑之因甚。更要棒下翻身。越四",
    "X66n1297_071:0708a05": "載因過延津聞僧誦經曰。一時謦欬俱共彈指。是",
    "X66n1297_071:0708a06": "二音聲徧至十方諸佛世界。由是徹見壽昌用處。",
    "X66n1297_071:0708a07": "自從拾得摩尼寶。一到延津徹底傾。赤骨貧來無一",
    "X66n1297_071:0708a08": "物。依然眉下露雙睛。(覺海文)",
    "X66n1297_071:0708a09": "四月新荷香滿池。熏風拂拂透羅帷。黑甜驚起心何",
    "X66n1297_071:0708a10": "快。說向時人幾得知。(葉舟順)",
    "X66n1297_071:0708a11": "懸巖碧落眼生花。吞吐三千曉嶂霞。個裏分明原底",
    "X66n1297_071:0708a12": "事。從他門外駕三車。(真嬾定)",
    "X66n1297_071:0708a13": "一步行來一步高。誰知棒下不相饒。臥龍得水興波",
    "X66n1297_071:0708a14": "浪。舶主輕舠過海潮。(即成見)",
    "X66n1297_071:0708a15": "是二音聲閉口談。清光搖落海門寬。一時彈指全機",
    "X66n1297_071:0708a16": "露。棒下翻身毛骨寒。(子愚哲)",
    "X66n1297_071:0708a17": "大鑒下三十七世",
    "X66n1297_071:0708a18": "苕溪指南明徹禪師(雲門澄嗣)一日同麥浪懷侍雲門",
    "X66n1297_071:0708a19": "次。門曰。老僧四大不調和。汝能療否。師曰蒼天蒼",
    "X66n1297_071:0708a20": "天。浪曰譫語作麼。門曰不如者箇不識字底。",
    "X66n1297_071:0708a21": "誕登清云。瞑眩之藥難瘳不治之疾。雲門結胸之症",
    "X66n1297_071:0708a22": "漫以參苓是投。無怪雲門自用硝黃。",
    "X66n1297_071:0708a23": "青天白日鼓風雷。雲鎖蒼山霧鎖巖。俊鳥[口*官][口*官]啼不",
    "X66n1297_071:0708a24": "徹。分明有眼不曾開。",
    "X66n1297_071:0708b01": "老子一身三雜病。兒童競進三陳湯。料當祇得三年",
    "X66n1297_071:0708b02": "活。淚盡難辭哭彼蒼。",
    "X66n1297_071:0708b03": "夜明符執在機先。深入洪波浪潑天。縱使鯨鯢能變",
    "X66n1297_071:0708b04": "化。一鉤搭上釣魚船。",
    "X66n1297_071:0708b05": "明因寺麥浪明懷禪師(雲門澄嗣)示眾。洛陽牛犢食禾",
    "X66n1297_071:0708b06": "頭。荊益田疇減半收。舜若多神枵腹死。江河淮濟",
    "X66n1297_071:0708b07": "淚長流。",
    "X66n1297_071:0708b08": "誕登清云。明因借別家墳墓。哭自己心事。瞞不干涉",
    "X66n1297_071:0708b09": "者即得。倘遇彼之親眷。未免令人絕倒。",
    "X66n1297_071:0708b10": "一段真風畵不成。明吹暗度送君行。泥牛吼破澄潭",
    "X66n1297_071:0708b11": "月。石馬加鞭不進程。(天寧鴻)",
    "X66n1297_071:0708b12": "佛日石雨明方禪師(雲門澄嗣)住雲門時因黃端伯訪。",
    "X66n1297_071:0708b13": "問明頭來時如何。師曰耶溪不許扁舟宿。曰暗頭",
    "X66n1297_071:0708b14": "來時如何。師曰此去錢塘尚隔津。",
    "X66n1297_071:0708b15": "青門林云。橫抽寶劍不犯鋒鋩。須讓作家居士。發揮",
    "X66n1297_071:0708b16": "偏正。宏闡先宗。還他沒量師翁。諸仁還識二老落處",
    "X66n1297_071:0708b17": "麼。若也識得。正如楊修見幼婦。自然一覽便知妙。設",
    "X66n1297_071:0708b18": "若未委。更聽一頌。",
    "X66n1297_071:0708b19": "一語投機話更長。白蘋紅蓼滿瀟湘。月船夜半乘風",
    "X66n1297_071:0708b20": "去。不犯東西用意良。",
    "X66n1297_071:0708b21": "佛日因僧問如何是主中主。師曰江南不曾帶得",
    "X66n1297_071:0708b22": "來。曰為甚不曾帶來。師曰也虧你。",
    "X66n1297_071:0708b23": "萬花叢裏沽村酒。九曲河邊泊釣船。醉把絲綸隨手",
    "X66n1297_071:0708b24": "擲。蓑衣斜挂夕陽天。",
    "X66n1297_071:0708c01": "佛日初閱楞嚴。至如汝文殊更有文殊處。身心世",
    "X66n1297_071:0708c02": "界打成一片。後因病。值雲門上堂曰放下。著師通",
    "X66n1297_071:0708c03": "身慶快。呈偈有會得竿頭舒卷意。放生原是釣來",
    "X66n1297_071:0708c04": "魚。門痛加呵斥。後聞僧舉大慧剝茘枝話。遽然軒",
    "X66n1297_071:0708c05": "渠一笑。",
    "X66n1297_071:0708c06": "萬仞峰頭擲釣竿。茘枝吞吐逼人寒。烟蓑箸笠斜陽",
    "X66n1297_071:0708c07": "外。狼藉珊瑚碧玉盤。(好木材)",
    "X66n1297_071:0708c08": "蘆灣深處月三更。紅蓼花開江水清。尀耐若耶溪上",
    "X66n1297_071:0708c09": "客。箕裘續得振家聲。(谷雲清)",
    "X66n1297_071:0708c10": "月映澄潭徹底清。金鱗夜靜向光行。忽然一躍翻身",
    "X66n1297_071:0708c11": "轉。便是桃花浪裏鯨。(雨樵愚)",
    "X66n1297_071:0708c12": "因風凝寒。冰結不瀾。玉龍遊泳在深潭。迅雷擊發蒼",
    "X66n1297_071:0708c13": "溟窟。大放鯤鯨吸海乾。(雪筠赤)",
    "X66n1297_071:0708c14": "一聞放下便抽身。罷釣歸來別有春。舒卷竿頭無限",
    "X66n1297_071:0708c15": "意。海天空湛月華新。(輻虗轂)",
    "X66n1297_071:0708c16": "佛日因僧問如何始得不染污去。師曰巡人犯夜。",
    "X66n1297_071:0708c17": "岸眉乳云。白刃橫施鋒鋩不露。須是師翁始得。芝山",
    "X66n1297_071:0708c18": "又且不然。有問如何始得不染污去。但道新荷擎雨",
    "X66n1297_071:0708c19": "蓋。風動遠香生。",
    "X66n1297_071:0708c20": "佛日問白巖甚處來。曰贛州。師曰崆峒和尚即今",
    "X66n1297_071:0708c21": "在甚麼處。巖近前問訊曰恭惟和尚起居萬福。師",
    "X66n1297_071:0708c22": "曰錯了也。曰情知和尚慣壓良為賤。師曰錯錯。",
    "X66n1297_071:0708c23": "相逢圯上敘情餘。納履分明要抑渠。逗到末梢無可",
    "X66n1297_071:0708c24": "奈。殷勤只得授仙書。(獨芳櫟)",
    "X66n1297_071:0709a01": "佛日再住天華。因僧問。石繖已收。天華再布。盡力",
    "X66n1297_071:0709a02": "舉不起底句。乞師指示。師曰班門弄斧。曰。西河震",
    "X66n1297_071:0709a03": "[口*后]未為奇。北斗藏身猶是鈍。師曰賣油娘子水搽",
    "X66n1297_071:0709a04": "頭。曰。恁麼則知恩有地。酬價無涯去也。師曰大眾",
    "X66n1297_071:0709a05": "看取者僧。",
    "X66n1297_071:0709a06": "惟一楫云。者僧雖能看孔著楔。始終要見盡力舉不",
    "X66n1297_071:0709a07": "起底句子。未免錯自承當。寶壽毫力不著。轉轉有出",
    "X66n1297_071:0709a08": "身之路。檢點將來。猶未劋絕。或有問山僧。石城已離。",
    "X66n1297_071:0709a09": "寶泉復到。如何是盡力舉不起底句。但向道試看道",
    "X66n1297_071:0709a10": "人巖畔月。夜來清照飲牛溪。",
    "X66n1297_071:0709a11": "杭州愚菴三宜明盂禪師(雲門澄嗣)因僧問二親俱喪",
    "X66n1297_071:0709a12": "時如何。師曰好箇消息。曰還假保任否。師曰一翳",
    "X66n1297_071:0709a13": "在眼空花亂墜。",
    "X66n1297_071:0709a14": "堂上已無親父母。眼中撥出翳空花。行盡三更明月",
    "X66n1297_071:0709a15": "路。黑漫漫地渡流沙。(海慧惺)",
    "X66n1297_071:0709a16": "愚菴問僧何去。僧曰弁山。師曰吾有一信煩帶得",
    "X66n1297_071:0709a17": "麼。曰得。師震威一喝。僧罔措。師轉身便行。僧至弁",
    "X66n1297_071:0709a18": "山如前舉畢。山曰。者漢若來。可居第一座。",
    "X66n1297_071:0709a19": "維新起云。愚菴師翁太虗空裏著色。弁山伯祖沒絃",
    "X66n1297_071:0709a20": "琴上知音。若是起上座又且不然。待僧云得。便就地",
    "X66n1297_071:0709a21": "畵一圓相而坐。不惟使者僧立身有地。亦且鴻信可",
    "X66n1297_071:0709a22": "通。何故[妳女+口]。回頭盡屬兒孫事。祖父從來不出門。",
    "X66n1297_071:0709a23": "輕財不吝因家富。點額無依窮子哀。徒自竛竮晤親",
    "X66n1297_071:0709a24": "友。訴衷情又被穿顋。(肇暹昇)",
    "X66n1297_071:0709b01": "鼻頭拽脫笑呵呵。俊逸風流有許多。昨夜大蟲遭虎",
    "X66n1297_071:0709b02": "齩。天明不見舊時窠。(正觀哲)",
    "X66n1297_071:0709b03": "愚菴參雲門。進堂約不語戒。正提撕。忽門入堂。高",
    "X66n1297_071:0709b04": "聲曰放下著。師不覺掀眉一笑。門問。懹州牛喫禾。",
    "X66n1297_071:0709b05": "為甚益州馬腹脹。師曰問取露柱。曰。祇如樹倒藤",
    "X66n1297_071:0709b06": "枯。畢竟句歸何處。師曰長江翻白浪。曰尚疑你在。",
    "X66n1297_071:0709b07": "師遂呈偈曰。觸處逢伊識得伊。石繖峰前一帶溪。",
    "X66n1297_071:0709b08": "門遂揄之。師拂袖出曰。落花無限春山暮。就路還",
    "X66n1297_071:0709b09": "家聽鳥嗁。",
    "X66n1297_071:0709b10": "石繖峰高萬木秋。耶溪溪畔毒龍游。落花無限春無",
    "X66n1297_071:0709b11": "限。樹倒藤枯笑未休。(雨樵愚)",
    "X66n1297_071:0709b12": "震法雷兮雨法雨。玻璃盞貯獅王乳。僻愛蘇堤山水",
    "X66n1297_071:0709b13": "閒。風流月夜誰堪語。(乾予裕)",
    "X66n1297_071:0709b14": "掀眉一笑達心空。抹過須彌不露踪。滄海蹋翻藏不",
    "X66n1297_071:0709b15": "得。逆流洞水鎮寰中。(幅虛轂)",
    "X66n1297_071:0709b16": "東山爾密明澓禪師(雲門澄嗣)因探友德清。舟中聞鑼",
    "X66n1297_071:0709b17": "聲有省。舉似雲門。門曰此夙根所致耳。尚須知有",
    "X66n1297_071:0709b18": "向上一著。師唯唯。一日門上堂曰放下著。師忽全",
    "X66n1297_071:0709b19": "身脫落。作偈曰。夜半霜寒月忽低。行人到此盡遲",
    "X66n1297_071:0709b20": "疑。翻身蹋斷來時路。點點星暉斗柄垂。",
    "X66n1297_071:0709b21": "鑼聲驚起碧潭龍。頭角崢嶸宇宙空。作浪雙江無遮",
    "X66n1297_071:0709b22": "覆。琵琶曲裏顯宗風。(雨樵愚)",
    "X66n1297_071:0709b23": "決志參詢寢食忘。銅鑼聲裏證圓常。竿頭月映耶溪",
    "X66n1297_071:0709b24": "水。流出光華滿大唐。(爾卓璨)",
    "X66n1297_071:0709c01": "鑼聲一擊豁心空。古鏡堂前不樹功。直待虗空成粉",
    "X66n1297_071:0709c02": "碎。一毫頭上定綱宗。(崇効玉)",
    "X66n1297_071:0709c03": "爾密示眾。立功勳。存照用。大似緣木求魚。收視聽。",
    "X66n1297_071:0709c04": "除聰明。何異牯牛取乳。又道。道非見聞覺知。不離",
    "X66n1297_071:0709c05": "聲色言語。據如上說。畢竟如何行履。良久曰。路逢",
    "X66n1297_071:0709c06": "死蛇莫打殺。無底籃兒盛將歸。",
    "X66n1297_071:0709c07": "青山疊疊水重重。說與行人路不通。莫若歸來桑柘",
    "X66n1297_071:0709c08": "裏。村歌社舞樂從容。(海慧惺)",
    "X66n1297_071:0709c09": "香雪具足明有禪師(雲門澄嗣)因僧問久滯不通時如",
    "X66n1297_071:0709c10": "何。師曰數珠在手。曰音聲未息時如何。師曰葶藶",
    "X66n1297_071:0709c11": "子。曰六牕未靜時如何。師曰相見了也。",
    "X66n1297_071:0709c12": "等閒攜手入紅塵。步步相隨不是親。終日與渠離不",
    "X66n1297_071:0709c13": "得。有時發笑有時瞋。(界弘量)",
    "X66n1297_071:0709c14": "海客臨淵問路頭。漁翁一一為君酬。可憐不遇弄潮",
    "X66n1297_071:0709c15": "手。直至而今在半途。",
    "X66n1297_071:0709c16": "機輪軋軋暗相投。話到傷心淚欲流。一陣金風吹落",
    "X66n1297_071:0709c17": "葉。天涯何處不驚秋。",
    "X66n1297_071:0709c18": "弁山瑞白明雪禪師(雲門澄嗣)參雲門。門舉斬貓話。師",
    "X66n1297_071:0709c19": "於言下知有。將蒲團拋出曰。一語下徐州。後於過",
    "X66n1297_071:0709c20": "橋次。門曰。谿水潺潺。汝試道看。師曰。敲空有響。擊",
    "X66n1297_071:0709c21": "木無聲。門笑而頷之。越六日。師聞鐘聲乃大徹。",
    "X66n1297_071:0709c22": "耶溪水清清。過於水弁。嶽山高高過於山。敲空有響",
    "X66n1297_071:0709c23": "兮大地咸聞。擊木無聲兮搗碎須彌。相將父子兮越",
    "X66n1297_071:0709c24": "國風流。拋出蒲團兮月照蜃樓。蹋徧天涯路。收回一",
    "X66n1297_071:0710a01": "指頭。(石嵩乾)",
    "X66n1297_071:0710a02": "爐火均調煉鐵錘。重輕分兩不曾虧。等閒拋出青霄",
    "X66n1297_071:0710a03": "去。打落天邊白鳳兒。(拙菴朴)",
    "X66n1297_071:0710a04": "鐘聲吼出迸雲雷。曠劫無明當下灰。跨脚上船便歸",
    "X66n1297_071:0710a05": "去。閻浮在處却春開。(圓鑑達)",
    "X66n1297_071:0710a06": "蒲牢驚落午天星。百丈山頭亂點金。不看花梢流夜",
    "X66n1297_071:0710a07": "月。且張石繖蔭天人。放牛歸馬寰中主。打鳳羅龍化",
    "X66n1297_071:0710a08": "外賓。倒騎虎頭收虎尾。家聲何處不新新。(獅乳器)",
    "X66n1297_071:0710a09": "金鐘一扣透雲門。擊木敲高格外論。水過橫橋流不",
    "X66n1297_071:0710a10": "悉。清聲朗朗古今存。(世調迪)",
    "X66n1297_071:0710a11": "虗空粉碎得無由。却使蒲團笑未休。一擊鐘聲天地",
    "X66n1297_071:0710a12": "淨。花梢明月五湖秋。(超目諳)",
    "X66n1297_071:0710a13": "弁山問萬仞壁。園房下事作麼生。壁曰清明下種。",
    "X66n1297_071:0710a14": "師曰佛法不似者箇道理。曰二年一春。師曰未離",
    "X66n1297_071:0710a15": "聲色在。壁拈起棗子曰者箇喚作色得麼。師曰不",
    "X66n1297_071:0710a16": "喚作色喚作什麼。壁曰青州有。",
    "X66n1297_071:0710a17": "兩刃交鋒勢莫休。旌旗閃爍海山愁。一聲戰罷歸來",
    "X66n1297_071:0710a18": "晚。明月清風滿御樓。(宗楷元)",
    "X66n1297_071:0710a19": "將軍雖有收番志。怎奈番人不肯降。戰罷歸來天未",
    "X66n1297_071:0710a20": "曉。滿庭狼藉盡刀槍。(慈雲文)",
    "X66n1297_071:0710a21": "烟波江上泛輕舟。慣向驚人浪裏遊。但得竿頭逢稱",
    "X66n1297_071:0710a22": "意。不須輪櫂下青州。",
    "X66n1297_071:0710a23": "弁山晚參。一葉扁舟浪裏顛。絲綸拋去看浮錢。鉤",
    "X66n1297_071:0710a24": "頭忽爾金鱗現。不負漁翁冒晚煙。遂以拂子作擲",
    "X66n1297_071:0710b01": "釣勢曰。山僧今夜拋鉤擲釣。莫有負命底鯤鯨麼。",
    "X66n1297_071:0710b02": "出來吞啗看。時有僧出禮拜。師曰元來是箇蝦蟇。",
    "X66n1297_071:0710b03": "樂禪耀云。駕無底船。撒漫天網。老漢固是善為。撿點",
    "X66n1297_071:0710b04": "將來。大似無風起浪。者僧雖是慣入洪波。不合貪他",
    "X66n1297_071:0710b05": "香餌。一釣便上。縱使有金鱗之作。未免甘作蝦蟆。彼",
    "X66n1297_071:0710b06": "時若遇山僧。便好奪却拂子。掀倒禪牀。管取老漢一",
    "X66n1297_071:0710b07": "場懡[怡台+羅]。",
    "X66n1297_071:0710b08": "想見田門鼎食喧。大開東閣待英賢。當時不有雞鳴",
    "X66n1297_071:0710b09": "客。朱履三千也枉然。(慈雲文)",
    "X66n1297_071:0710b10": "弁山晚居崆峒時。以禪版東敲西唱。凡有僧請益。",
    "X66n1297_071:0710b11": "亦敲禪版示之。",
    "X66n1297_071:0710b12": "雲巖祥云。虗靈神會。妙應無方。不知支那國裏有幾",
    "X66n1297_071:0710b13": "許世界。正恁麼時。還有知弁山落處底麼。霜天月落",
    "X66n1297_071:0710b14": "夜將半。誰共澄潭照影寒。復頌。",
    "X66n1297_071:0710b15": "一聲鐘徹曉天星。拜別丹墀不奉君。自此寒光空大",
    "X66n1297_071:0710b16": "野。優曇悉向火中生。",
    "X66n1297_071:0710b17": "弁山因居士問一念未起時如何。師曰石人戴鐵",
    "X66n1297_071:0710b18": "帽。曰渾然忘念時如何。師曰夜半日頭落。",
    "X66n1297_071:0710b19": "雲巖祥云。弁山師翁意欲與伊拈却炙脂帽子。脫下",
    "X66n1297_071:0710b20": "鶻臭汗衫。殊不知。月明山靜夜。空淚子規聲。",
    "X66n1297_071:0710b21": "弁山上堂。飄零黃葉振古佛之家風。遊衍行雲顯",
    "X66n1297_071:0710b22": "當人之面目。快覩戒珠晃燿罏岳。崔嵬一道神光",
    "X66n1297_071:0710b23": "貫穿今古。雖然。更須知有轉身一路。且作麼生是",
    "X66n1297_071:0710b24": "轉身一路。化功歸己琴堂冷。退位朝君古殿寒。",
    "X66n1297_071:0710c01": "雲巖祥云。芳叢俱斂艶。枯木有花開。劫外春風吹散",
    "X66n1297_071:0710c02": "一湖冰月則固是。若論轉身一路。須是讓別人道去",
    "X66n1297_071:0710c03": "始得。",
    "X66n1297_071:0710c04": "弁山參金粟。適上堂次。師出眾便喝。粟便打。師又",
    "X66n1297_071:0710c05": "喝。粟又打。師曰者老漢敗闕了也。便歸位。",
    "X66n1297_071:0710c06": "福善品云。黑豆未生芽。青黃的辨。龍馬忽浮圖。誰分",
    "X66n1297_071:0710c07": "奇偶。果乃寶印當陽。那管千差異致。二大老驀劄相",
    "X66n1297_071:0710c08": "逢。逗到節角交頭。灼然賓主不異。祇如弁山道敗闕",
    "X66n1297_071:0710c09": "了也。且道敗闕在甚麼處。放去直衝金鼓陣。收來卷",
    "X66n1297_071:0710c10": "却萬鋒威。",
    "X66n1297_071:0710c11": "弁山因僧問如何是不思議境界。師曰螺螄吞大",
    "X66n1297_071:0710c12": "象。",
    "X66n1297_071:0710c13": "當頭不顧按龍泉。劈破虗空血濺天。鐵壁銀山俱粉",
    "X66n1297_071:0710c14": "碎。毗藍風起電機旋。(珙堂樹)",
    "X66n1297_071:0710c15": "弁山一日指桃花示眾曰。靈雲見桃花悟道。諸人",
    "X66n1297_071:0710c16": "見桃花因甚不悟。一僧曰和尚見桃花時如何。師",
    "X66n1297_071:0710c17": "曰老僧不曾眼花。曰爭奈即今何。師作咳[口*敕]聲曰。",
    "X66n1297_071:0710c18": "老僧有病。出去。",
    "X66n1297_071:0710c19": "昔日靈雲曾失眼。如今舉起誑兒孫。時來一陣摧花",
    "X66n1297_071:0710c20": "雨。又見飛英落滿村。(雪岸睿)",
    "X66n1297_071:0710c21": "弁山到金粟。值擡船次。問虗空駕鐵船時如何。粟",
    "X66n1297_071:0710c22": "便打。師接住拄杖曰。波浪湧千尋時如何。粟欲打。",
    "X66n1297_071:0710c23": "脫拄杖不得。師曰情知和尚無下手處。粟曰且道",
    "X66n1297_071:0710c24": "承誰恩力。師彈指一下。",
    "X66n1297_071:0711a01": "碧空雲外玉輪懸。萬里銀河浪拍天。兩岸蘆花兩岸",
    "X66n1297_071:0711a02": "雪。扁舟應逐好風還。(雪岸睿)",
    "X66n1297_071:0711a03": "弁山上堂。月鉤雲餌整常拋。湛水澄潭正寂寥。有",
    "X66n1297_071:0711a04": "時浪裏吞鉤去。收卷絲綸喜氣高。大眾。且道收綸",
    "X66n1297_071:0711a05": "卷釣一句作麼生道。良久曰。柳條橫串花籃裏。街",
    "X66n1297_071:0711a06": "坊高叫賣新鮮。",
    "X66n1297_071:0711a07": "香餌閒拋逐浪浮。水深魚密暗吞鉤。老漁得意歌歸",
    "X66n1297_071:0711a08": "去。明月蘆花滿釣舟。(慈度傳)",
    "X66n1297_071:0711a09": "瀛山雪關智誾禪師(博山來嗣)初參博山。事槽廠。因見",
    "X66n1297_071:0711a10": "磨鼻拽脫忽有省。呈偈曰。直下相逢處。由來絕覆",
    "X66n1297_071:0711a11": "藏。舌頭原是肉。嚼碎也無妨。一日山令首眾問。如",
    "X66n1297_071:0711a12": "何是人天眼目。師曰頂門上。曰還假照鑑也無。師",
    "X66n1297_071:0711a13": "曰山不見山。曰不虗參見作家來。師掩耳而出。",
    "X66n1297_071:0711a14": "夕陽斜畔路頭賒。東望鄱湖水似車。蹋碎山前行履",
    "X66n1297_071:0711a15": "處。幾回風月落梅花。(殊音宜)",
    "X66n1297_071:0711a16": "銀山雪夜結冰花。磨鼻呵呵笑作家。昨日藍關無阻",
    "X66n1297_071:0711a17": "礙。朝陽傾刻是天涯。(禪指培)",
    "X66n1297_071:0711a18": "幾度歸家未到家。乾坤推轉轉周遮。自從蹋碎梅花",
    "X66n1297_071:0711a19": "月。青白眼中愛著沙。(崇効玉)",
    "X66n1297_071:0711a20": "方塘細艸夕陽斜。隱隱柳梢歸暮鴉。脚下芒鞵宜緊",
    "X66n1297_071:0711a21": "捎。肯隨明月蹋蘆花。(維新起)",
    "X66n1297_071:0711a22": "磨盤無脚顛倒走。拈得鼻孔失却口。擉瞎人天正眼",
    "X66n1297_071:0711a23": "睛。虗空大作獅子吼。(海慧惺)",
    "X66n1297_071:0711a24": "淮安檀度嵩乳道密禪師(博山來嗣)因采茶次。忽白雲",
    "X66n1297_071:0711b01": "從澗底起。師覩之有省。呈偈博山。山曰。者且置。祇",
    "X66n1297_071:0711b02": "如一口氣不來。向甚麼處安身立命。師曰不向和",
    "X66n1297_071:0711b03": "尚通去處在。山曰莫便是你安身立命處麼。師曰",
    "X66n1297_071:0711b04": "道密終不作此見解。山曰好與三十棒。",
    "X66n1297_071:0711b05": "澗底白雲生嶺上。橋邊樵子過前溪。仙源望去無他",
    "X66n1297_071:0711b06": "樹。萬丈龍湫家最西。分付遊人看路滑。幾多天外著",
    "X66n1297_071:0711b07": "雲迷。笑殺倚門傍戶漢。只將鶴唳當鶯啼。(南菴依)",
    "X66n1297_071:0711b08": "白雲澗起豁雙瞳。謾謂安身不與通。父子機關真險",
    "X66n1297_071:0711b09": "峻。烏藤三十闡宗風。(弘機猷)",
    "X66n1297_071:0711b10": "檀度上堂。枯木寒巖時節至。春風吹起律筒灰。石",
    "X66n1297_071:0711b11": "人撫掌呵呵笑。莫認春牛是土堆。",
    "X66n1297_071:0711b12": "誕登清云。恁麼為人。只有殺人刀且無活人劒。誕登",
    "X66n1297_071:0711b13": "不然。春牛只是土安排。及節逢時亦俊哉。贏得東風",
    "X66n1297_071:0711b14": "生大野。百花香自此中開。",
    "X66n1297_071:0711b15": "浪高巴峽洪波滾。倒卷煙霞帶日傾。兩岸未歸江上",
    "X66n1297_071:0711b16": "客。更聞猿叫斷膓聲。",
    "X66n1297_071:0711b17": "檀度因僧問如何是類墮。師曰靈犀翫月。曰如何",
    "X66n1297_071:0711b18": "是隨墮。師曰木馬遊春。曰如何是尊貴墮。師曰坐",
    "X66n1297_071:0711b19": "不當堂。",
    "X66n1297_071:0711b20": "誕登清云。以折箸攪滄溟。能使魚龍知命。則不無嵩",
    "X66n1297_071:0711b21": "祖。只是未愜曹山之意。顧左右云。者裏具三墮。",
    "X66n1297_071:0711b22": "太平治業元無象。野老家風古至淳。只管邨歌并社",
    "X66n1297_071:0711b23": "飲。那知舜德與堯仁。(天寧鴻)",
    "X66n1297_071:0711b24": "長慶宗寶道獨禪師(博山來嗣)因僧問。一切諸佛皆從",
    "X66n1297_071:0711c01": "此經出。如何是此經。師震聲一喝。",
    "X66n1297_071:0711c02": "一喝當陽誰會得。忙忙宇宙錯商量。秋風昨夜來何",
    "X66n1297_071:0711c03": "處。大地如銀一片霜。(德實信)",
    "X66n1297_071:0711c04": "風掃陣雲清。海嶽龍施膏。雨潤蒼生。枯枝朽石渾無",
    "X66n1297_071:0711c05": "賴。徒費雷公電女情。",
    "X66n1297_071:0711c06": "獨峰竹山道嚴禪師(博山來嗣)嘗牓三問勘驗方來。一",
    "X66n1297_071:0711c07": "曰。獨峰路險。把關令嚴。欲到者試借公驗看。",
    "X66n1297_071:0711c08": "水陸一般到帝京。寒風朔雪不勝情。磨穿脚底何如",
    "X66n1297_071:0711c09": "坐。得意方知手眼精。(正觀哲)",
    "X66n1297_071:0711c10": "青山突屼水長流。翠竹黃花爛熳秋。此景此時人得",
    "X66n1297_071:0711c11": "意。百年公子忽封侯。",
    "X66n1297_071:0711c12": "回龍古航道舟禪師(博山來嗣)因僧問。真覺有言。石卵",
    "X66n1297_071:0711c13": "爆盡。檉枝掃地。吾當再來。師今繼席。莫再來麼。師",
    "X66n1297_071:0711c14": "曰誣人之罪以罪加之。曰恁麼則據款結案也。師",
    "X66n1297_071:0711c15": "曰一狀領過。",
    "X66n1297_071:0711c16": "石卵爆開黃鶴去。檉枝低亞鳳凰來。白蘋紅蓼秋江",
    "X66n1297_071:0711c17": "冷。鐵笛無端奏落梅。(海慧惺)",
    "X66n1297_071:0711c18": "逢場作戲逞英豪。兩陣交鋒志氣高。今遇太平無象",
    "X66n1297_071:0711c19": "日。旌旗不動酒旗搖。(德實信)",
    "X66n1297_071:0711c20": "蕩盡家園赤骨貧。白雲巖下暗移身。蹋翻鳥道虗空",
    "X66n1297_071:0711c21": "轉。錦繡乾坤絕點塵。(崇効玉)",
    "X66n1297_071:0711c22": "古航因博山上堂。師出問。鐘未鳴。鼓未響。還有佛",
    "X66n1297_071:0711c23": "法也無。山曰。木人井底吹。石女溪邊舞。師曰語中",
    "X66n1297_071:0711c24": "玄一句如何道。山曰。夜半正明。天曉不露。",
    "X66n1297_071:0712a01": "德實信云。博山高高山頂立。立不見頂。古航深深海",
    "X66n1297_071:0712a02": "底行。行不溼脚。要問佛法二字。猶欠悟在。",
    "X66n1297_071:0712a03": "春暖相呼出翠微。時行時坐渾忘歸。黃昏一陣東風",
    "X66n1297_071:0712a04": "雨。難免渾身透溼衣。(誕登清)",
    "X66n1297_071:0712a05": "枯木寒巖絕點塵。凍雲深鎖嶺頭春。冰肌梅萼傳音",
    "X66n1297_071:0712a06": "信。隱隱馨香冷醉人。",
    "X66n1297_071:0712a07": "鳳樓高卷曙光寒。太古文明見也難。直入禁闈忘扃",
    "X66n1297_071:0712a08": "鎖。彤雲翻作雪花看。(天寧鴻)",
    "X66n1297_071:0712a09": "博山雪磵道奉禪師(博山來嗣)聞雞鼓翅叫。大悟曰。柏",
    "X66n1297_071:0712a10": "子焚殘燄欲無。鄰雞忽聽一聲呼。昔年錯認驢覰",
    "X66n1297_071:0712a11": "井。今日方知井覰驢。",
    "X66n1297_071:0712a12": "譙樓鼓歇夢初醒。忽聽雞聲報曉鐘。莫道井驢從此",
    "X66n1297_071:0712a13": "悟。井驢拈却始心空。(非臺鏡)",
    "X66n1297_071:0712a14": "冶父星朗道雄禪師(博山來嗣)因僧問。跨虎頭收虎尾",
    "X66n1297_071:0712a15": "猶是時人窠臼。如何得絕斷眾流萬機寢息。師曰",
    "X66n1297_071:0712a16": "如汝所問。",
    "X66n1297_071:0712a17": "云冶父卸却頂上鐵枷。要且無人証盟。",
    "X66n1297_071:0712a18": "勞勞亭上十分春。忍把離情付水濵。唱罷陽關三疊",
    "X66n1297_071:0712a19": "曲。借他官柳送行人。(海慧惺)",
    "X66n1297_071:0712a20": "夾岸桃花紅似火。滿堤柳絮白如銀。天風一陣來何",
    "X66n1297_071:0712a21": "處。狼藉枝頭多少春。",
    "X66n1297_071:0712a22": "朗師機慣得其便。却將貓尾拌貓飯。獲兔蒼鷹早已",
    "X66n1297_071:0712a23": "歸。幾多犬被枯樁賺。(非臺鏡)",
    "X66n1297_071:0712a24": "金陵天界覺浪道盛禪師(東苑鏡嗣)因荊國主請陞座。",
    "X66n1297_071:0712b01": "僧問。今日荊國主設齋。還有受得王者供養也無。",
    "X66n1297_071:0712b02": "師曰。香風吹萎花。更雨新好者。曰恁麼則梵王帝",
    "X66n1297_071:0712b03": "釋皆當稱讚也。師曰莫怪山僧不下牀。",
    "X66n1297_071:0712b04": "紫琈岠云。寧可戴角披毛。斷不肯瞎却一師僧眼。浪",
    "X66n1297_071:0712b05": "老人較些子。者裏則不然。還有受得王者供養也無。",
    "X66n1297_071:0712b06": "有甚饆饠[飢几+追]子快下將來。",
    "X66n1297_071:0712b07": "內使頻添寶鴨香。彤庭月落正當堂。有人借問宮中",
    "X66n1297_071:0712b08": "事。尊貴天然懶下牀。(海慧惺二)",
    "X66n1297_071:0712b09": "出處何如聚處多。各擡身價歎懡[怡台+羅]。風流不在搽[赤*(栗木+土)]",
    "X66n1297_071:0712b10": "粉。只要情真對阿婆。",
    "X66n1297_071:0712b11": "淩雲鳳閣奏簫韶。引出仙姬越[打丁+羕]嬌。細語含情歸洞",
    "X66n1297_071:0712b12": "府。惟聞環珮響飄颻。(金鐸文)",
    "X66n1297_071:0712b13": "天界參東苑。苑問曾聞博山提唱維摩經否。師曰",
    "X66n1297_071:0712b14": "曾聞。苑曰彌勒得一生受記作麼生。師曰大有人",
    "X66n1297_071:0712b15": "疑著。苑曰你又恁麼去。師異之。圍爐次。師舉古德",
    "X66n1297_071:0712b16": "劫火洞然話。有云壞。有云不壞。此意如何。苑曰你",
    "X66n1297_071:0712b17": "又恁麼來。師後呈生平所見。苑然之。",
    "X66n1297_071:0712b18": "黑白分明神妙局。當頭一著似難逢。巖前快遇知音",
    "X66n1297_071:0712b19": "者。斧爛柯銷看不窮。(亭山充)",
    "X66n1297_071:0712b20": "虎嘯巖前興獨誇。驀然枯木產新芽。親承雨露空今",
    "X66n1297_071:0712b21": "古。別轉生涯吹玉笳。(無葉花)",
    "X66n1297_071:0712b22": "悟了還須出見人。武夷山裏喪家珍。誰知一種生涯",
    "X66n1297_071:0712b23": "別。夢筆花開大地春。(智圓鑒)",
    "X66n1297_071:0712b24": "一語機投志可酬。家私蕩盡轉風流。夜來石女呵呵",
    "X66n1297_071:0712c01": "笑。萬里天邊擁玉樓。(子愚哲)",
    "X66n1297_071:0712c02": "天界因僧問。如何是大藏教詮不出底意旨。師曰",
    "X66n1297_071:0712c03": "淚出痛腸。曰末後拈花又作麼生。師曰要頭斫將",
    "X66n1297_071:0712c04": "去。",
    "X66n1297_071:0712c05": "堪嗟認影迷頭人。指出重關又問津。恨殺口門生太",
    "X66n1297_071:0712c06": "窄。只將肝膽一時傾。",
    "X66n1297_071:0712c07": "花冠卸却忘尊貴。輸與傍人坐翠微。大義經詮重剖",
    "X66n1297_071:0712c08": "露。言言見諦不相違。(弘鼎教)",
    "X66n1297_071:0712c09": "天界一日問僧。去年貧未是貧。今年貧始是貧。你",
    "X66n1297_071:0712c10": "道香嚴在那裏安身立命。曰。錐也無。立甚麼命。師",
    "X66n1297_071:0712c11": "曰亡命漢向艸裏輥作麼。曰何處是艸裏輥。師曰",
    "X66n1297_071:0712c12": "黃連作馬鞭。",
    "X66n1297_071:0712c13": "玉管頻吹劫外心。喚回枯骨作龍吟。雲蒸碧海無人",
    "X66n1297_071:0712c14": "會。空引金波貫古今。(普濟龍)",
    "X66n1297_071:0712c15": "蹋碎乾坤絕點塵。無踪跡處莫藏身。蟭螟眼裏翻筋",
    "X66n1297_071:0712c16": "斗。躍馬揚鞭過孟津。(崇効玉)",
    "X66n1297_071:0712c17": "太平無事傳邊將。苜蓿烽前立信旗。喝起陣雲彌海",
    "X66n1297_071:0712c18": "上。一聲鼙鼓挫全師。(海慧惺)",
    "X66n1297_071:0712c19": "太平時節論干戈。萬里沙場艸也無。若是久經行陣",
    "X66n1297_071:0712c20": "者。收兵惟在一聲鑼。(正覺哲)",
    "X66n1297_071:0712c21": "開元為霖道霈禪師(鼓山賢嗣)上堂。無見頂相箇箇圓",
    "X66n1297_071:0712c22": "滿。為什麼我顯汝隱。鐙王座子人人有分。為什麼",
    "X66n1297_071:0712c23": "我坐汝立。知麼。鏌鎁未出匣。游絲千萬丈。等閒拈",
    "X66n1297_071:0712c24": "出來。一斷一切斷。",
    "X66n1297_071:0713a01": "明月清風孤嶼外。白雲流水斷橋西。寒光一片明如",
    "X66n1297_071:0713a02": "鏡。混不得兮類不齊。(崇効玉)",
    "X66n1297_071:0713a03": "子陵深隱富春山。閒把絲綸釣碧灣。蝦蠏寥寥秋水",
    "X66n1297_071:0713a04": "靜。空將明月伴鉤還。(慈雲文)",
    "X66n1297_071:0713a06": "宗鑑法林卷七十一"
}