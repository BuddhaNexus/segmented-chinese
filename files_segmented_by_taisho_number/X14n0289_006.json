{
    "X14n0289_006:0357b18": "大佛頂如來密因修證了義諸菩薩萬行首楞嚴經",
    "X14n0289_006:0357b19": "合轍卷第六",
    "X14n0289_006:0357b20": "明　二楞菴釋　通潤　述",
    "X14n0289_006:0357b21": "爾時觀世音菩薩即從座起頂禮佛足而白佛言世",
    "X14n0289_006:0357b22": "尊憶念我昔無數恒河沙劫於時有佛出現於世名",
    "X14n0289_006:0357b23": "觀世音我於彼佛發菩提心彼佛教我從聞思修入",
    "X14n0289_006:0357b24": "三摩地。",
    "X14n0289_006:0357c01": "此陳耳根圓通也若依次第當次那律由二十四",
    "X14n0289_006:0357c02": "聖總是圓通皆不當此方之機唯此一門機教合",
    "X14n0289_006:0357c03": "宜圓通義廣慶贊相連故此別說言觀音者眼聲",
    "X14n0289_006:0357c04": "耳色之名人以耳聞此以眼觀故所師之佛亦名",
    "X14n0289_006:0357c05": "觀音者證法有所授以源遠流長故從聞思修入",
    "X14n0289_006:0357c06": "三摩地者此方教體唯在音聞從聞根入故此聞",
    "X14n0289_006:0357c07": "字即指擊鐘所騐不生不滅之聞性也思者非徧",
    "X14n0289_006:0357c08": "行思亦非思善思惡之思以思善思惡皆屬邪思",
    "X14n0289_006:0357c09": "故下文云阿難雖強記不免落邪思此即善惡都",
    "X14n0289_006:0357c10": "莫思量之思以百不思是正思者謂行人用此百",
    "X14n0289_006:0357c11": "不思之正思專注聞性專究此根從何所來令彼",
    "X14n0289_006:0357c12": "顛倒聞機脫黏內伏為拔根之利器除結之先鋒",
    "X14n0289_006:0357c13": "向下入流亡所以至寂滅現前皆仗此一思而得",
    "X14n0289_006:0357c14": "深入楞伽所謂唯心直進觀察流注前文所謂若",
    "X14n0289_006:0357c15": "欲除結當於結心皆仗此思之力也羅山云聲前",
    "X14n0289_006:0357c16": "一思大家共知溈山云以思無思之玅反思靈燄",
    "X14n0289_006:0357c17": "之無窮思盡還源性相常住事理不二即如如佛",
    "X14n0289_006:0357c18": "故曰思之思之鬼神將通之修者亦非造作種種",
    "X14n0289_006:0357c19": "功行之謂但達諸法如幻了無根本不生取著則",
    "X14n0289_006:0357c20": "諸微細塵垢自然銷落覺性現前是名正修以思",
    "X14n0289_006:0357c21": "是知修是離故圓覺云知幻即離離幻即覺是也",
    "X14n0289_006:0357c22": "入者和身已到之謂三摩地者即前大陀羅尼門",
    "X14n0289_006:0357c23": "謂拔此一根便得和身入此大陀羅尼門矣問初",
    "X14n0289_006:0357c24": "卷已斥思惟是妄何故此中復用此思答前之所",
    "X14n0289_006:0358a01": "以斥者以阿難一向認此思惟為真不肯放捨是",
    "X14n0289_006:0358a02": "認賊為子故須斥破欲其識賊而求真子也今復",
    "X14n0289_006:0358a03": "用此思者是知其為賊是借賊以殺賊轉禍為功",
    "X14n0289_006:0358a04": "也若認賊為子是自劫家寶若借賊殺賊則賊為",
    "X14n0289_006:0358a05": "功臣且二十四聖所修門雖不同要其用心觀察",
    "X14n0289_006:0358a06": "皆用此思若無此思無下手處故即二十四聖下",
    "X14n0289_006:0358a07": "手功夫皆在觀音一門顯發譬如油蠟作燈燭不",
    "X14n0289_006:0358a08": "以火點終不明若謂不假思惟直下離心意識參",
    "X14n0289_006:0358a09": "究則此一門似是單為上上根說既違古觀音之",
    "X14n0289_006:0358a10": "教復違下文淺深同說法之旨且念佛一門最為",
    "X14n0289_006:0358a11": "簡易猶然簡之者則知此門較念佛為尤易也奈",
    "X14n0289_006:0358a12": "何以最難行之事解之何異招其入門而卒拒之",
    "X14n0289_006:0358a13": "也故知一聞此法直下承當不落思惟者是上上",
    "X14n0289_006:0358a14": "根其或根器稍鈍不免借思而入若下根人既得",
    "X14n0289_006:0358a15": "聞思又必盡力於修方能得入故知上根不用思",
    "X14n0289_006:0358a16": "惟直下便見中下之根必用思修是則聞思修為",
    "X14n0289_006:0358a17": "淺深同說法豈不彰彰明矣但不可用亂思邪思",
    "X14n0289_006:0358a18": "若用邪思亂思決不能入故曰知根雜亂思湛了",
    "X14n0289_006:0358a19": "終無見又云阿難縱強記不免落邪思故用百不",
    "X14n0289_006:0358a20": "思之正思觀察自然得入矣問既參禪可用百不",
    "X14n0289_006:0358a21": "思之正思則念佛亦可用百不念之正念何故下",
    "X14n0289_006:0358a22": "文亦揀之耶答若用百不思之正思思無相之真",
    "X14n0289_006:0358a23": "心與用百不念之正念念無相之真佛則參禪即",
    "X14n0289_006:0358a24": "念佛念佛即參禪正合是心作佛是心是佛之旨",
    "X14n0289_006:0358b01": "惡用簡若口必誦如來之名心必憶如來之像則",
    "X14n0289_006:0358b02": "是有念之念便落參禪一著故揀之也且參禪以",
    "X14n0289_006:0358b03": "心心放下為主念佛以念念提起為宗放下則立",
    "X14n0289_006:0358b04": "地見佛故易提起則心心無間至隔世而來迎故",
    "X14n0289_006:0358b05": "難此則參禪尤易於念佛其簡之也宜矣。",
    "X14n0289_006:0358b06": "初於聞中入流亡所所入既寂動靜二相了然不生",
    "X14n0289_006:0358b07": "如是漸增聞所聞盡盡聞不住覺所覺空空覺極圓",
    "X14n0289_006:0358b08": "空所空滅生滅既滅寂滅現前。",
    "X14n0289_006:0358b09": "此敘入觀始終也初於聞中者即指聞性中也謂",
    "X14n0289_006:0358b10": "我最初以聞性為所觀之境終以聞性為所入之",
    "X14n0289_006:0358b11": "門也入流者隨流曰出返流曰入金剛經云不入",
    "X14n0289_006:0358b12": "色聲香味觸法名為入流行人最初下手工夫仗",
    "X14n0289_006:0358b13": "此入流之力為拔根之具然逆流之法須仗百不",
    "X14n0289_006:0358b14": "思之正思也灌頂經云禪思比丘無他想念唯守",
    "X14n0289_006:0358b15": "一法然後見真良由動靜二塵黏湛發聽聽精暎",
    "X14n0289_006:0358b16": "聲卷聲成根所以根塵交結而不能解今欲解之",
    "X14n0289_006:0358b17": "必先用此百不思之正思觀察此聞從何而有是",
    "X14n0289_006:0358b18": "從動來是從靜出如是觀察則能逆彼顛倒聞機",
    "X14n0289_006:0358b19": "令其不外隨聲塵而內注聞性久之則生處漸熟",
    "X14n0289_006:0358b20": "熟處漸生自然與彼所結之塵不相黏著故曰亡",
    "X14n0289_006:0358b21": "所葢入流是注根亡所是忘塵永嘉所謂念非忘",
    "X14n0289_006:0358b22": "塵而不息塵非息念而不忘塵忘則息念而忘念",
    "X14n0289_006:0358b23": "息則忘塵而息之意所入既寂動靜二相了然不",
    "X14n0289_006:0358b24": "生者能入是根所入是塵以能入之根逆流故所",
    "X14n0289_006:0358c01": "入之塵得寂斯則不唯動相不生即靜相亦不生",
    "X14n0289_006:0358c02": "矣此將聞性與塵分開不令織妄相成是見山不",
    "X14n0289_006:0358c03": "是山見水不是水脫黏內伏時正當起信斷滅相",
    "X14n0289_006:0358c04": "無明以斷分別我執故然有根中積生虗習未盡",
    "X14n0289_006:0358c05": "故復加功行次盡內根也○如是漸增聞所聞盡",
    "X14n0289_006:0358c06": "者聞即聞機由前根塵交結故將顛倒聞機反聞",
    "X14n0289_006:0358c07": "自性不與塵交今外塵雖脫聞機雖伏未得盡淨",
    "X14n0289_006:0358c08": "故次盡內根此當起信斷異相無明以斷俱生我",
    "X14n0289_006:0358c09": "執故所謂此根初解先得人空也人執雖空尚有",
    "X14n0289_006:0358c10": "空執之智在而聞性未圓故次復空其智也○盡",
    "X14n0289_006:0358c11": "聞不住覺所覺空者覺即是智言雖盡聞根空我",
    "X14n0289_006:0358c12": "執若智相不捨即為智礙為法障故併覺所之覺",
    "X14n0289_006:0358c13": "亦空也此當起信斷住相無明即分別俱生二種",
    "X14n0289_006:0358c14": "法執所謂空性圓明成法解脫也智相雖空空相",
    "X14n0289_006:0358c15": "猶在故下復斷空相也○空覺極圓空所空滅者",
    "X14n0289_006:0358c16": "言覺智既空已到空性圓明至極之地然空相未",
    "X14n0289_006:0358c17": "亡猶有空在空即是病故復空其空所謂空病亦",
    "X14n0289_006:0358c18": "空也此當起信斷生相無明即是空二空之空所",
    "X14n0289_006:0358c19": "謂解脫法已俱空不生也○生滅既滅寂滅現前",
    "X14n0289_006:0358c20": "者言初入流亡所塵空矣尚有根在根即是所根",
    "X14n0289_006:0358c21": "空矣有空根之智在智即是所智空矣有空智之",
    "X14n0289_006:0358c22": "空在空即是所塵也根也智也空也皆所也皆不",
    "X14n0289_006:0358c23": "離生滅業識也今二執既除二空亦遣則業識一",
    "X14n0289_006:0358c24": "分動相亦滅而不生不滅清淨本然周遍法界圓",
    "X14n0289_006:0359a01": "融三觀之真體逈然獨露此即觀音一根初拔時",
    "X14n0289_006:0359a02": "入三摩地時以果地覺為因地心時也。",
    "X14n0289_006:0359a03": "忽然超越世出世間十方圓明獲二殊勝一者上合",
    "X14n0289_006:0359a04": "十方諸佛本玅覺心與佛如來同一慈力二者下合",
    "X14n0289_006:0359a05": "十方一切六道眾生與諸眾生同一悲仰。",
    "X14n0289_006:0359a06": "言正當頓斷無明頓證真理時則世出世間忽然",
    "X14n0289_006:0359a07": "超越即得二種殊勝功德故起信云若斷無明證",
    "X14n0289_006:0359a08": "法身自然而有不思議業用是也上合十方諸佛",
    "X14n0289_006:0359a09": "者謂十方如來傳此玅心元一圓融清淨寶覺故",
    "X14n0289_006:0359a10": "證此心者即與如來同一慈力也下合十方眾生",
    "X14n0289_006:0359a11": "者謂此菩薩之所證即是眾生之同秉故證此理",
    "X14n0289_006:0359a12": "者即能與眾生同憂患曲成而不遺也法集經云",
    "X14n0289_006:0359a13": "觀世音白佛言菩薩若受持一法一切諸佛法自",
    "X14n0289_006:0359a14": "然如在掌中何者是一法所謂大悲釋曰此同體",
    "X14n0289_006:0359a15": "大悲也以此大悲性遍一切眾生界故能一雨普",
    "X14n0289_006:0359a16": "滋蘭艾齊榮一念全收邪正俱濟問既能超越世",
    "X14n0289_006:0359a17": "出世間而又上同下合者何故答唯超唯越是以",
    "X14n0289_006:0359a18": "能同能合亦唯非聖非凡是以能聖能凡譬如月",
    "X14n0289_006:0359a19": "處虗空然後能分光散影於江河溝瀆之間郊原",
    "X14n0289_006:0359a20": "林藪之上耳此中若約位次應同初發心住雖曰",
    "X14n0289_006:0359a21": "分斷無明分證真理然一斷一切斷一證一切證",
    "X14n0289_006:0359a22": "而四十二地功德隱然具在故前云有三摩提具",
    "X14n0289_006:0359a23": "足萬行○前由因明立所遂起三種相續此由入",
    "X14n0289_006:0359a24": "流亡所遂獲二種殊勝立所是迷根亡所是悟本",
    "X14n0289_006:0359b01": "立所是約最初一念迷根為最細亡所是約最初",
    "X14n0289_006:0359b02": "下手工夫為最麤以迷時從細至麤悟時從麤入",
    "X14n0289_006:0359b03": "細迷悟轉換之機不出立亡二字然此所字尤為",
    "X14n0289_006:0359b04": "難除故世尊自初卷心目所在為發端其後展轉",
    "X14n0289_006:0359b05": "所破者只一所字至富樓那章因明立所說明所",
    "X14n0289_006:0359b06": "之生起至論修斷則曰亡所曰聞所曰覺所曰空",
    "X14n0289_006:0359b07": "所以出一所即入一所所之一字真貼體難刮之",
    "X14n0289_006:0359b08": "垢實微細我法二執之根也直至圓滿菩提歸無",
    "X14n0289_006:0359b09": "所得而所相方盡故法華經云眾生處處著引之",
    "X14n0289_006:0359b10": "令得出處即所也。",
    "X14n0289_006:0359b11": "世尊由我供養觀音如來蒙彼如來授我如幻聞熏",
    "X14n0289_006:0359b12": "聞修金剛三昧與佛如來同慈力故令我身成三十",
    "X14n0289_006:0359b13": "二應入國土身。",
    "X14n0289_006:0359b14": "此釋成上與諸佛同一慈力也授我者雖是歸功",
    "X14n0289_006:0359b15": "於師亦顯自有德本也如幻聞熏聞修金剛三昧",
    "X14n0289_006:0359b16": "者謂此聞性雖是業識亦由本覺內熏發起清淨",
    "X14n0289_006:0359b17": "種子斷彼無明然後方得金剛堅固不壞之體由",
    "X14n0289_006:0359b18": "得此體故能上合佛心同一慈力隨機感應無剎",
    "X14n0289_006:0359b19": "不現也入諸國土者即十身中國土身也此國土",
    "X14n0289_006:0359b20": "身由轉彼器界成法性土故有不思議業用華嚴",
    "X14n0289_006:0359b21": "云清淨玅法身湛然應一切今言三十二者亦約",
    "X14n0289_006:0359b22": "對機分限量耳若約菩薩現十法界身圓應羣機",
    "X14n0289_006:0359b23": "則無類不入豈止三十二應哉然三十二應亦能",
    "X14n0289_006:0359b24": "攝盡羣類。",
    "X14n0289_006:0359c01": "世尊若諸菩薩入三摩地進修無漏勝解現圓我現",
    "X14n0289_006:0359c02": "佛身而為說法令其解脫若諸有學寂靜玅明勝玅",
    "X14n0289_006:0359c03": "現圓我於彼前現獨覺身而為說法令其解脫若諸",
    "X14n0289_006:0359c04": "有學斷十二緣緣斷勝性勝玅現圓我於彼前現緣",
    "X14n0289_006:0359c05": "覺身而為說法令其解脫若諸有學得四諦空修道",
    "X14n0289_006:0359c06": "入滅勝性現圓我於彼前現聲聞身而為說法令其",
    "X14n0289_006:0359c07": "解脫。",
    "X14n0289_006:0359c08": "此現四聖身也言勝解者若約唯識於決定境印",
    "X14n0289_006:0359c09": "持為性不可引轉為業此中則指所修因行已極",
    "X14n0289_006:0359c10": "所起證悟之智也現圓者即智證將徹未徹將圓",
    "X14n0289_006:0359c11": "未圓菩薩則現身說法亦機教相投啐啄同時也",
    "X14n0289_006:0359c12": "孤山曰指別圓機也若菩薩入相似三摩地進修",
    "X14n0289_006:0359c13": "中道無漏則分真勝解現圓乃至若進修金剛無",
    "X14n0289_006:0359c14": "漏則究竟勝解現圓大士皆現佛身為說頓法令",
    "X14n0289_006:0359c15": "得分真究竟解脫問菩薩何能現佛身耶答心性",
    "X14n0289_006:0359c16": "理顯高下無殊如鏡已明形對像現臣家之鏡王",
    "X14n0289_006:0359c17": "苟臨之豈無王像王家之鏡臣苟臨之豈無臣像",
    "X14n0289_006:0359c18": "當知人有高下鏡無貴賤然亦不妨明有優劣問",
    "X14n0289_006:0359c19": "等覺菩薩豈假初住現身說法耶答聞法得解何",
    "X14n0289_006:0359c20": "必求人復假勝身彌增內慧且天魔現為佛像麴",
    "X14n0289_006:0359c21": "多尚乃致禮況初住菩薩玅理所現等覺雖尊焉",
    "X14n0289_006:0359c22": "敢不仰溫陵曰出無佛世觀物變易自覺無生故",
    "X14n0289_006:0359c23": "名獨覺樂獨善寂求自然慧故曰寂靜玅明稟佛",
    "X14n0289_006:0359c24": "之教觀緣悟道故曰緣覺知迷勝性由十二緣緣",
    "X14n0289_006:0360a01": "斷性顯故曰緣斷勝性勝性即無生性也[橘-矛+隹]李曰",
    "X14n0289_006:0360a02": "三果已前賢位聖位俱屬有學見道一十六心斷",
    "X14n0289_006:0360a03": "四諦下惑證生空理故曰得四諦空初果後進斷",
    "X14n0289_006:0360a04": "三界八十一品俱生品品皆證一分擇滅無為故",
    "X14n0289_006:0360a05": "云修道入滅。",
    "X14n0289_006:0360a06": "若諸眾生欲心明悟不犯欲塵欲身清淨我於彼前",
    "X14n0289_006:0360a07": "現梵王身而為說法令其解脫若諸眾生欲為天主",
    "X14n0289_006:0360a08": "統領諸天我於彼前現帝釋身而為說法令其成就",
    "X14n0289_006:0360a09": "若諸眾生欲身自在遊行十方我於彼前現自在天",
    "X14n0289_006:0360a10": "身而為說法令其成就若諸眾生欲身自在飛行虗",
    "X14n0289_006:0360a11": "空我於彼前現大自在天身而為說法令其成就若",
    "X14n0289_006:0360a12": "諸眾生愛統鬼神救護國土我於彼前現天大將軍",
    "X14n0289_006:0360a13": "身而為說法令其成就若諸眾生愛統世界保護眾",
    "X14n0289_006:0360a14": "生我於彼前現四天王身而為說法令其成就若諸",
    "X14n0289_006:0360a15": "眾生愛生天宮驅使鬼神我於彼前現四天王國太",
    "X14n0289_006:0360a16": "子身而為說法令其成就。",
    "X14n0289_006:0360a17": "此現相天中說法也欲心欲身二欲字皆是樂欲",
    "X14n0289_006:0360a18": "之欲謂樂欲心明悟而身清淨以有欲塵則障塞",
    "X14n0289_006:0360a19": "悟門心不明了身亦穢濁故樂不犯欲塵此欲塵",
    "X14n0289_006:0360a20": "不獨指人間麤弊之色即他化之樂亦所不樂者",
    "X14n0289_006:0360a21": "也梵王即色界天主亦三界主說法者金光明經",
    "X14n0289_006:0360a22": "云大梵天王說出欲論解脫者令其離欲塵而生",
    "X14n0289_006:0360a23": "梵世也帝釋即欲界第二天主彼天橫有三十二",
    "X14n0289_006:0360a24": "天而帝釋統之說法謂十善也金光明云釋提桓",
    "X14n0289_006:0360b01": "因種種善論是也言成就者應其希求而滿其願",
    "X14n0289_006:0360b02": "也自在天是欲界頂天梵語婆舍跋提此云他化",
    "X14n0289_006:0360b03": "自在假他所作以成己樂即魔王天欲界天主也",
    "X14n0289_006:0360b04": "或云第六天上別有魔王居處亦自在天攝大自",
    "X14n0289_006:0360b05": "在即色頂摩醯首羅天大論云三目八臂騎白牛",
    "X14n0289_006:0360b06": "執白拂又云過淨居天有十住菩薩號大自在大",
    "X14n0289_006:0360b07": "千教主是也天大將軍帝釋所管將也分住三十",
    "X14n0289_006:0360b08": "二天各領鬼神鎮護四方四天王者上昇之元首",
    "X14n0289_006:0360b09": "下界之初天於須彌山各居一埵臣於帝釋分統",
    "X14n0289_006:0360b10": "四洲者也四王太子即那吒之類跨握鬼物護世",
    "X14n0289_006:0360b11": "益人者也四王當次帝釋後天將軍似是四天所",
    "X14n0289_006:0360b12": "統。",
    "X14n0289_006:0360b13": "若諸眾生樂為人主我於彼前現人王身而為說法",
    "X14n0289_006:0360b14": "令其成就若諸眾生愛主族姓世間推讓我於彼前",
    "X14n0289_006:0360b15": "現長者身而為說法令其成就若諸眾生愛談名言",
    "X14n0289_006:0360b16": "清淨自居我於彼前現居士身而為說法令其成就",
    "X14n0289_006:0360b17": "若諸眾生愛治國土剖斷邦邑我於彼前現宰官身",
    "X14n0289_006:0360b18": "而為說法令其成就若諸眾生愛諸數術攝衛自居",
    "X14n0289_006:0360b19": "我於彼前現婆羅門身而為說法令其成就若有男",
    "X14n0289_006:0360b20": "子好學出家持諸戒律我於彼前現比丘身而為說",
    "X14n0289_006:0360b21": "法令其成就若有女人好學出家持諸禁戒我於彼",
    "X14n0289_006:0360b22": "前現比丘尼身而為說法令其成就若有男子樂持",
    "X14n0289_006:0360b23": "五戒我於彼前現優婆塞身而為說法令其成就若",
    "X14n0289_006:0360b24": "有女子五戒自居我於彼前現優婆夷身而為說法",
    "X14n0289_006:0360c01": "令其成就若有女人內政立身以修家國我於彼前",
    "X14n0289_006:0360c02": "現女主身及國夫人命婦大家而為說法令其成就",
    "X14n0289_006:0360c03": "若有眾生不壞男根我於彼前現童男身而為說法",
    "X14n0289_006:0360c04": "令其成就若有處女愛樂處身不求侵暴我於彼前",
    "X14n0289_006:0360c05": "現童女身而為說法令其成就。",
    "X14n0289_006:0360c06": "此現相人中說法也所謂在天而天在人而人在",
    "X14n0289_006:0360c07": "在稱尊也王往也人皆歸往故自金輪至粟散皆",
    "X14n0289_006:0360c08": "是人王所攝粟散者如邦國小王散於天下如粟",
    "X14n0289_006:0360c09": "之多故也長者具十德謂姓貴位高大富威猛智",
    "X14n0289_006:0360c10": "深年耆行淨禮備上歎下歸以德位俱隆故世間",
    "X14n0289_006:0360c11": "推讓也居士者不求仕宦不樂名聞博聞強識以",
    "X14n0289_006:0360c12": "道自娛者也愛治國土如立綱常正風化之類剖",
    "X14n0289_006:0360c13": "斷邦邑如片言折獄一語解紛之類三台輔相州",
    "X14n0289_006:0360c14": "牧縣長各有所司皆號宰官愛諸術數者即和合",
    "X14n0289_006:0360c15": "占相推步盈虗之類攝衛自居者如調護自心延",
    "X14n0289_006:0360c16": "年益壽之類婆羅門此云淨行四姓之一也諸律",
    "X14n0289_006:0360c17": "者自十戒進具至二百五十戒諸戒者亦自五戒",
    "X14n0289_006:0360c18": "進具至五百戒也優婆塞云近事男優婆夷云近",
    "X14n0289_006:0360c19": "事女皆以五戒自守堪任近侍比丘比丘尼者也",
    "X14n0289_006:0360c20": "女正位乎內故曰內政如貴而能勤富而能儉情",
    "X14n0289_006:0360c21": "欲之感無介容儀厭昵之私不形動靜故曰立身",
    "X14n0289_006:0360c22": "家通大夫以下國通諸侯以上女主天子之后國",
    "X14n0289_006:0360c23": "夫人邦君之妻命婦妻因夫榮之稱大家者如後",
    "X14n0289_006:0360c24": "漢扶風曹世叔妻同郡班彪之女名昭字惠姬和",
    "X14n0289_006:0361a01": "帝數召入宮令皇后貴人師事焉號曰大家不壞",
    "X14n0289_006:0361a02": "男根即終身不犯女色者處女未嫁之女愛樂處",
    "X14n0289_006:0361a03": "身不求侵暴者願為處女而無慕夫之心即有強",
    "X14n0289_006:0361a04": "施聘幣矢志不從者也此皆菩薩調而應偶而會",
    "X14n0289_006:0361a05": "竿木隨身逢場作戲所謂同事攝也。",
    "X14n0289_006:0361a06": "若有諸天樂出天倫我現天身而為說法令其成就",
    "X14n0289_006:0361a07": "若有諸龍樂出龍倫我現龍身而為說法令其成就",
    "X14n0289_006:0361a08": "若有藥叉樂度本倫我於彼前現藥叉身而為說法",
    "X14n0289_006:0361a09": "令其成就若乾闥婆樂脫其倫我於彼前現乾闥婆",
    "X14n0289_006:0361a10": "身而為說法令其成就若阿修羅樂脫其倫我於彼",
    "X14n0289_006:0361a11": "前現阿修羅身而為說法令其成就若緊那羅樂脫",
    "X14n0289_006:0361a12": "其倫我於彼前現緊那羅身而為說法令其成就若",
    "X14n0289_006:0361a13": "摩呼羅伽樂脫其倫我於彼前現摩呼羅伽身而為",
    "X14n0289_006:0361a14": "說法令其成就若諸眾生樂人修人我現人身而為",
    "X14n0289_006:0361a15": "說法令其成就若諸非人有形無形有想無想樂度",
    "X14n0289_006:0361a16": "其倫我於彼前皆現其身而為說法令其成就。",
    "X14n0289_006:0361a17": "此現八部身相也上樂入故令其成就此樂出故",
    "X14n0289_006:0361a18": "亦令成就也諸天樂出者謂諸天愛樂有不願受",
    "X14n0289_006:0361a19": "天樂欲出天界者即就其所好說法而出之也現",
    "X14n0289_006:0361a20": "龍身者如龍樹化五百龍眾俱受具戒之類藥叉",
    "X14n0289_006:0361a21": "此云輕捷有三種一在地二在虗空三天夜叉也",
    "X14n0289_006:0361a22": "地夜叉但以財施故不能飛空天夜叉以車馬施",
    "X14n0289_006:0361a23": "故能飛行佛轉法輪時地夜叉唱空夜叉聞空夜",
    "X14n0289_006:0361a24": "叉唱四天王聞如是乃至梵天也又云伺察以守",
    "X14n0289_006:0361b01": "護天門城池故菩薩亦現身者以菩薩面夜叉心",
    "X14n0289_006:0361b02": "不隔一線故乾闥婆云香陰亦云尋香行帝釋樂",
    "X14n0289_006:0361b03": "神也帝釋欲作樂燒沉水此神體上有相出即尋",
    "X14n0289_006:0361b04": "香而往故阿修羅云無端正以女美男醜從男彰",
    "X14n0289_006:0361b05": "名亦云非天以詐諂無天行故菩薩亦現身者以",
    "X14n0289_006:0361b06": "瞋化瞋也緊那羅形似人而頭有角人見之言人",
    "X14n0289_006:0361b07": "耶非人耶因呼為疑神天帝絲竹樂神也小劣乾",
    "X14n0289_006:0361b08": "闥婆乾闥婆奏世間樂此奏出世樂也摩呼羅伽",
    "X14n0289_006:0361b09": "云大蟒神如迦毗尊者為蟒受三歸聽訖現老人",
    "X14n0289_006:0361b10": "素服而去足顯菩薩龍蛇混雜無定名亦無定相",
    "X14n0289_006:0361b11": "也樂人修人者謂在人中願世世不脫人身而進",
    "X14n0289_006:0361b12": "修不怠者為說人倫成就之也長水云有形如休",
    "X14n0289_006:0361b13": "咎精明等無形如空散銷沉等有想如神鬼精靈",
    "X14n0289_006:0361b14": "等無想如精神化為土本金石等皆非人也。",
    "X14n0289_006:0361b15": "是名玅淨三十二應入國土身皆以三昧聞熏聞修",
    "X14n0289_006:0361b16": "無作玅力自在成就。",
    "X14n0289_006:0361b17": "此結名也應現即不無染汙即不得曰玅淨若朝",
    "X14n0289_006:0361b18": "曦散彩明鏡現形不勞精力不費心思曰無作玅",
    "X14n0289_006:0361b19": "力逐浪隨波汎應曲當曰自在成就。",
    "X14n0289_006:0361b20": "世尊我復以此聞熏聞修金剛三昧無作玅力與諸",
    "X14n0289_006:0361b21": "十方三世六道一切眾生同悲仰故令諸眾生於我",
    "X14n0289_006:0361b22": "身心獲十四種無畏功德。",
    "X14n0289_006:0361b23": "此釋成下與眾生同一悲仰也由菩薩證得眾生",
    "X14n0289_006:0361b24": "同體大悲故眾生悲苦仰樂而菩薩即拔苦與樂",
    "X14n0289_006:0361c01": "也於我身心者如一人有慶兆民賴之之謂無畏",
    "X14n0289_006:0361c02": "功德者謂眾生遭苦難處怖畏而一稱其名即蒙",
    "X14n0289_006:0361c03": "救脫不生怖畏即獲功德也。",
    "X14n0289_006:0361c04": "一者由我不自觀音以觀觀者令彼十方苦惱眾生",
    "X14n0289_006:0361c05": "觀其音聲即得解脫二者知見旋復令諸眾生設入",
    "X14n0289_006:0361c06": "大火火不能燒三者觀聽旋復令諸眾生大水所漂",
    "X14n0289_006:0361c07": "水不能溺四者斷滅妄想心無殺害令諸眾生入諸",
    "X14n0289_006:0361c08": "鬼國鬼不能害五者熏聞成聞六根銷復同於聲聽",
    "X14n0289_006:0361c09": "能令眾生臨當被害刀段段壞使其兵戈猶如割水",
    "X14n0289_006:0361c10": "亦如吹光性無搖動六者聞熏精明明徧法界則諸",
    "X14n0289_006:0361c11": "幽暗性不能全能令眾生藥叉羅剎鳩槃茶鬼及毗",
    "X14n0289_006:0361c12": "舍遮富單那等雖近其傍目不能視七者音性圓銷",
    "X14n0289_006:0361c13": "觀聽返入離諸塵妄能令眾生禁繫枷鎖所不能著",
    "X14n0289_006:0361c14": "八者滅音圓聞徧生慈力能令眾生經過險路賊不",
    "X14n0289_006:0361c15": "能劫。",
    "X14n0289_006:0361c16": "此令眾生得八難無畏也言我不但自觀音聲自",
    "X14n0289_006:0361c17": "得解脫又能觀能念觀音之人而以慈力加被故",
    "X14n0289_006:0361c18": "令苦惱眾生觀其音聲者即得解脫也葢至人無",
    "X14n0289_006:0361c19": "已靡所不已故眾生悲苦菩薩則拔苦眾生仰樂",
    "X14n0289_006:0361c20": "菩薩則與樂是自己解縛而又解人之縛也若曰",
    "X14n0289_006:0361c21": "眾生自觀其音即得解脫則與菩薩無干而曰於",
    "X14n0289_006:0361c22": "我身心獲無畏功德不亦左乎知見是火因觀聽",
    "X14n0289_006:0361c23": "是水因菩薩二因旋復故令火燒水溺者一稱其",
    "X14n0289_006:0361c24": "名火水皆不能燒溺也問菩薩見聞旋復與眾生",
    "X14n0289_006:0362a01": "何預而令彼稱名者即脫水火何耶答昔蔡順之",
    "X14n0289_006:0362a02": "母嚙指而順心痛豈非母子同體而相通乎且凡",
    "X14n0289_006:0362a03": "夫尚能如此況證同體大悲者疑其不能如是耶",
    "X14n0289_006:0362a04": "若曰不燒由己不溺由己俱無關於菩薩則菩薩",
    "X14n0289_006:0362a05": "何以稱同體大悲乎心無殺害者殺害是鬼因而",
    "X14n0289_006:0362a06": "菩薩斷鬼因故令稱名眾生入鬼國而鬼不能害",
    "X14n0289_006:0362a07": "此亦仗菩薩加被力也熏聞成聞者謂菩薩以本",
    "X14n0289_006:0362a08": "覺內熏顛倒聞機成真聞性故令六根銷復皆同",
    "X14n0289_006:0362a09": "耳根所謂一根反而六根銷也刀段段壞言能斫",
    "X14n0289_006:0362a10": "之刀割水吹光言所斫之體有身可以受刃今六",
    "X14n0289_006:0362a11": "根既銷無受刃處故兵無所措刃也聞熏精明者",
    "X14n0289_006:0362a12": "言菩薩聞熏功極內瑩發光光徧法界故無明性",
    "X14n0289_006:0362a13": "皆不能全也羅剎云可畏鬼鳩槃茶即魘魅鬼毗",
    "X14n0289_006:0362a14": "舍遮即噉精氣鬼富單那即熱病鬼雖近其傍目",
    "X14n0289_006:0362a15": "不能視者如土地不見洞山鬼使不見主事僧則",
    "X14n0289_006:0362a16": "知惡鬼尚不能視況加害乎以明能破暗近自銷",
    "X14n0289_006:0362a17": "殞故音性圓銷者塵空也觀聽反入者根空也由",
    "X14n0289_006:0362a18": "菩薩根塵兩銷則內無所繫外無所縛故離諸塵",
    "X14n0289_006:0362a19": "妄以此玅力加被眾生能令枷鎖不能羈繫若瞥",
    "X14n0289_006:0362a20": "爾生情則萬劫羈鎖惡能脫哉滅音圓聞者謂菩",
    "X14n0289_006:0362a21": "薩音塵已盡聞性已圓內外融通同為一體故一",
    "X14n0289_006:0362a22": "切處徧生慈力以此慈力加被眾生能令磣心毒",
    "X14n0289_006:0362a23": "人化為慈悲眷屬無復惡心相向故令眾生經險",
    "X14n0289_006:0362a24": "路而賊不能劫也。",
    "X14n0289_006:0362b01": "九者熏聞離塵色所不劫能令一切多婬眾生遠離",
    "X14n0289_006:0362b02": "貪欲十者純音無塵根境圓融無對所對能令一切",
    "X14n0289_006:0362b03": "忿恨眾生離諸瞋恚十一者銷塵旋明法界身心猶",
    "X14n0289_006:0362b04": "如瑠璃朗徹無礙能令一切昏鈍性障諸阿顛迦永",
    "X14n0289_006:0362b05": "離痴暗。",
    "X14n0289_006:0362b06": "此令眾生得三毒無畏也旋聞脫塵則不與物交",
    "X14n0289_006:0362b07": "故能隨色現色而色不能劫如水現影如鏡現像",
    "X14n0289_006:0362b08": "影像安能劫水鏡哉以此無貪玅力加被眾生故",
    "X14n0289_006:0362b09": "令多婬眾生離貪欲也瞋恚生於鬪心發於相忤",
    "X14n0289_006:0362b10": "今菩薩純一圓音了無外相既無接搆又絕是非",
    "X14n0289_006:0362b11": "何恚之有以此無瞋玅力加被眾生能令眾生離",
    "X14n0289_006:0362b12": "瞋恚也銷昏翳之妄塵旋精明之玅覺故外而法",
    "X14n0289_006:0362b13": "界內而身心朗徹無礙如淨琉璃以此無痴玅力",
    "X14n0289_006:0362b14": "加被眾生能令具縛諸阿顛迦永離癡暗阿顛迦",
    "X14n0289_006:0362b15": "此云無善心即極癡人也。",
    "X14n0289_006:0362b16": "十二者融形復聞不動道場涉入世間不壞世界能",
    "X14n0289_006:0362b17": "徧十方供養微塵諸佛如來各各佛邊為法王子能",
    "X14n0289_006:0362b18": "令法界無子眾生欲求男者誕生福德智慧之男十",
    "X14n0289_006:0362b19": "三者六根圓通明照無二含十方界立大圓鏡空如",
    "X14n0289_006:0362b20": "來藏承順十方微塵如來秘密法門受領無失能令",
    "X14n0289_006:0362b21": "法界無子眾生欲求女者誕生端正福德柔順眾人",
    "X14n0289_006:0362b22": "愛敬有相之女。",
    "X14n0289_006:0362b23": "此令眾生得二求無畏也融形復聞者形舉一身",
    "X14n0289_006:0362b24": "而言謂渾身成一圓融清淨寶覺若身相不融則",
    "X14n0289_006:0362c01": "此身非彼彼身非此安得不起而昇如月印千江",
    "X14n0289_006:0362c02": "乎由身相既融故能不動道場遍一切處各各佛",
    "X14n0289_006:0362c03": "邊為法王子雖為佛子不失眾生故又為法界無",
    "X14n0289_006:0362c04": "子眾生作子也由菩薩福慧兩足具男子德故能",
    "X14n0289_006:0362c05": "以福慧之男應其求也明照無二者謂眼如耳耳",
    "X14n0289_006:0362c06": "如鼻皆可互用故含十方界者含育如來玅寶王",
    "X14n0289_006:0362c07": "剎故由圓鏡智明照無二故立大圓鏡以顯無像",
    "X14n0289_006:0362c08": "不現由平等空含十方界故立空如來藏以明無",
    "X14n0289_006:0362c09": "物不容唯含故能承順法門唯明照故能受領無",
    "X14n0289_006:0362c10": "失由菩薩含容承順具女子德故能以柔順愛敬",
    "X14n0289_006:0362c11": "之女應其求也。",
    "X14n0289_006:0362c12": "十四者此三千大千世界百億日月現住世間諸法",
    "X14n0289_006:0362c13": "王子有六十二恒河沙數修法垂範教化眾生隨順",
    "X14n0289_006:0362c14": "眾生方便智慧各各不同由我所得圓通本根發玅",
    "X14n0289_006:0362c15": "耳門然後身心微玅含容周遍法界能令眾生持我",
    "X14n0289_006:0362c16": "名號與彼共持六十二億恒河沙諸法王子二人福",
    "X14n0289_006:0362c17": "德正等無異世尊我一名號與彼眾多名號無異由",
    "X14n0289_006:0362c18": "我修習得真圓通是名十四施無畏力福備眾生。",
    "X14n0289_006:0362c19": "此令眾生稱名無畏也六十二億菩薩雖自利利",
    "X14n0289_006:0362c20": "他法門各各差別然我所得圓通本根只在耳根",
    "X14n0289_006:0362c21": "一門發玅能令一身應無量身一心應無量心含",
    "X14n0289_006:0362c22": "容周遍自在無礙則知六十二億恒沙菩薩所證",
    "X14n0289_006:0362c23": "皆不離我法界海慧故持我一名功德與持眾名",
    "X14n0289_006:0362c24": "功德等無有異孤山曰法華亦有此較量及觀此",
    "X14n0289_006:0363a01": "經方知彼意葢此方眾生耳根利故受道者多所",
    "X14n0289_006:0363a02": "以觀音化勝餘根鈍故受道者少所以諸聖化劣",
    "X14n0289_006:0363a03": "是知行位雖齊對機有異總彼河沙菩薩止敵觀",
    "X14n0289_006:0363a04": "音一人故使持名二福正等據此所說已自密簡",
    "X14n0289_006:0363a05": "耳根圓通為未曉者更俟文殊詳擇耳。",
    "X14n0289_006:0363a06": "世尊我又獲是圓通修證無上道故又能善獲四不",
    "X14n0289_006:0363a07": "思議無作玅德。",
    "X14n0289_006:0363a08": "此明四不思議融前二觀也前雖顯明上同下合",
    "X14n0289_006:0363a09": "皆是隨機猶有限量猶可心思言議此更充其圓",
    "X14n0289_006:0363a10": "極之量則不容擬議矣觀修證無上道一語自是",
    "X14n0289_006:0363a11": "等覺所證故溫陵以等覺釋之。",
    "X14n0289_006:0363a12": "一者由我初獲玅玅聞心心精遺聞見聞覺知不能",
    "X14n0289_006:0363a13": "分隔成一圓融清淨寶覺故我能現眾多玅容能說",
    "X14n0289_006:0363a14": "無邊秘密神呪其中或現一首三首五首七首九首",
    "X14n0289_006:0363a15": "十一首如是乃至一百八首千首萬首八萬四千爍",
    "X14n0289_006:0363a16": "迦羅首二臂四臂六臂八臂十臂十二臂十四十六",
    "X14n0289_006:0363a17": "十八二十至二十四如是乃至一百八臂千臂萬臂",
    "X14n0289_006:0363a18": "八萬四千母陀羅臂二目三目四目九目如是乃至",
    "X14n0289_006:0363a19": "一百八目千目萬目八萬四千清淨寶目或慈或威",
    "X14n0289_006:0363a20": "或定或慧救護眾生得大自在。",
    "X14n0289_006:0363a21": "此明一身多身不思議也言二十四聖所證圓通",
    "X14n0289_006:0363a22": "一一皆玅而我所證耳根圓通是一切圓通根本",
    "X14n0289_006:0363a23": "為玅中玅故曰玅玅聞心下復釋云即此聞心知",
    "X14n0289_006:0363a24": "玅玅者由彼一拔聞根令其六根一時俱拔故令",
    "X14n0289_006:0363b01": "見聞覺知不能分隔復還一真法界之體故於一",
    "X14n0289_006:0363b02": "身現眾多身於眾多身說無邊呪也爍迦羅云堅",
    "X14n0289_006:0363b03": "固母陀羅云印清淨寶目即金剛正眼首為六用",
    "X14n0289_006:0363b04": "之總臂表提接之悲目表照了之智對眾生八萬",
    "X14n0289_006:0363b05": "四千塵勞以顯八萬四千手眼但眾生渾身手眼",
    "X14n0289_006:0363b06": "迷而不知俱成業用菩薩得之如春入律如月行",
    "X14n0289_006:0363b07": "空信手拈來俱成玅用或施慈以攝善人之心或",
    "X14n0289_006:0363b08": "彰威以折邪魔之膽定以杜散動之門慧以破無",
    "X14n0289_006:0363b09": "明之窟故能汎應塵勞曲施誘廸無不如心故曰",
    "X14n0289_006:0363b10": "得大自在。",
    "X14n0289_006:0363b11": "二者由我聞思脫出六塵如聲度垣不能為礙故我",
    "X14n0289_006:0363b12": "玅能現一一形誦一一呪其形其呪能以無畏施諸",
    "X14n0289_006:0363b13": "眾生是故十方微塵國土皆名我為施無畏者。",
    "X14n0289_006:0363b14": "此明各身各形不思議也由眾生機器不同故對",
    "X14n0289_006:0363b15": "機現形亦不同由眾生習氣不同故對機說呪亦",
    "X14n0289_006:0363b16": "不同其一一身一一呪皆以無畏施諸眾生而令",
    "X14n0289_006:0363b17": "微塵國土眾生悉皆稱為施無畏者。",
    "X14n0289_006:0363b18": "三者由我修習本玅圓通清淨本根所遊世界皆令",
    "X14n0289_006:0363b19": "眾生捨身珍寶求我哀愍。",
    "X14n0289_006:0363b20": "此明過化不思議也由我已得清淨本根於六塵",
    "X14n0289_006:0363b21": "境毫無戀著悉能捨施故所遊世界皆過化存神",
    "X14n0289_006:0363b22": "亦捨所珍求我哀受故知唯我不取而人則與。",
    "X14n0289_006:0363b23": "四者我得佛心證於究竟能以珍寶種種供養十方",
    "X14n0289_006:0363b24": "如來旁及法界六道眾生求妻得妻求子得子求三",
    "X14n0289_006:0363c01": "昧得三昧求長壽得長壽如是乃至求大涅槃得大",
    "X14n0289_006:0363c02": "涅槃。",
    "X14n0289_006:0363c03": "此明供養不思議也我得佛心者謂初獲如來藏",
    "X14n0289_006:0363c04": "心也證於究竟者畢獲如來藏心也由始終得此",
    "X14n0289_006:0363c05": "如來藏心故能運出家珍廣作佛事既以種種法",
    "X14n0289_006:0363c06": "寶供佛復以種種財法無畏等施眾生以菩薩觀",
    "X14n0289_006:0363c07": "法界眾生全是佛體故妻子長壽是世間樂三昧",
    "X14n0289_006:0363c08": "涅槃是出世樂。",
    "X14n0289_006:0363c09": "佛問圓通我從耳門圓照三昧緣心自在因入流相",
    "X14n0289_006:0363c10": "得三摩提成就菩提斯為第一世尊彼佛如來歎我",
    "X14n0289_006:0363c11": "善得圓通法門於大會中授記我為觀世音號由我",
    "X14n0289_006:0363c12": "觀聽十方圓明故觀音名徧十方界。",
    "X14n0289_006:0363c13": "此結圓通也言我從耳根一門深入彼六知根應",
    "X14n0289_006:0363c14": "拔圓脫故得上同諸佛下合眾生隨緣施設無不",
    "X14n0289_006:0363c15": "自在故法集經云能知一切唯是一心名心自在",
    "X14n0289_006:0363c16": "能於掌中出諸珍寶亦以虗空而為庫藏名物自",
    "X14n0289_006:0363c17": "在一切身口意業以智為本名智自在因入流相",
    "X14n0289_006:0363c18": "得三摩提者結因心也成就菩提者結果覺也世",
    "X14n0289_006:0363c19": "尊下兼明得記得名皆由此門也由菩薩以十方",
    "X14n0289_006:0363c20": "耳目為觀聽故十方觀聽皆是菩薩耳目尚書云",
    "X14n0289_006:0363c21": "天視自我民視天聽自我民聽近之。",
    "X14n0289_006:0363c22": "爾時世尊於師子座從其五體同放寶光遠灌十方",
    "X14n0289_006:0363c23": "微塵如來及法王子諸菩薩頂彼諸如來亦於五體",
    "X14n0289_006:0363c24": "同放寶光從微塵方來灌佛頂并灌會中諸大菩薩",
    "X14n0289_006:0364a01": "及阿羅漢林木池沼皆演法音交光相羅如寶絲網",
    "X14n0289_006:0364a02": "是諸大眾得未曾有一切普獲金剛三昧即時天雨",
    "X14n0289_006:0364a03": "百寶蓮華青黃赤白間錯紛糅十方虗空成七寶色",
    "X14n0289_006:0364a04": "此娑婆界大地山河俱時不現唯見十方微塵國土",
    "X14n0289_006:0364a05": "合成一界梵唄咏歌自然敷奏。",
    "X14n0289_006:0364a06": "此如來圓證諸聖圓通也五體同放寶光者以顯",
    "X14n0289_006:0364a07": "渾身是大光明藏也諸佛交會灌頂者以顯十方",
    "X14n0289_006:0364a08": "如來同證頂法也併灌菩薩羅漢者即其所證圓",
    "X14n0289_006:0364a09": "通本無優劣皆是如來一光所攝也林木演音交",
    "X14n0289_006:0364a10": "光相羅者以顯根塵既銷音光交羅非若織妄相",
    "X14n0289_006:0364a11": "成世界相涉也一切普獲金剛三昧者以顯首楞",
    "X14n0289_006:0364a12": "嚴王即是金剛寶覺平等法界也十方國土合成",
    "X14n0289_006:0364a13": "一界者以顯數量銷滅通為一佛國土也梵唄咏",
    "X14n0289_006:0364a14": "歌自然敷奏者以顯圓通法樂無乎不在也。",
    "X14n0289_006:0364a15": "於是如來告文殊師利法王子汝今觀此二十五無",
    "X14n0289_006:0364a16": "學諸大菩薩及阿羅漢各說最初成道方便皆言修",
    "X14n0289_006:0364a17": "習真實圓通彼等修行實無優劣前後差別我今欲",
    "X14n0289_006:0364a18": "令阿難開悟二十五行誰當其根兼我滅後此界眾",
    "X14n0289_006:0364a19": "生入菩薩乘求無上道何方便門得易成就。",
    "X14n0289_006:0364a20": "此勅文殊選擇圓通也修行實無優劣者正如一",
    "X14n0289_006:0364a21": "火因然得草火木火種種之號一水就用成或羮",
    "X14n0289_006:0364a22": "或酒多多之名非水火有異也誰當其根者雖知",
    "X14n0289_006:0364a23": "諸聖證入皆同不知誰可對阿難之機也何方便",
    "X14n0289_006:0364a24": "門得易成就者言不但當現在一人之機即滅度",
    "X14n0289_006:0364b01": "後諸修行者必從何門而入易得成就也。",
    "X14n0289_006:0364b02": "文殊師利法王子奉佛慈旨即從座起頂禮佛足承",
    "X14n0289_006:0364b03": "佛威神說偈對佛覺海性澄圓圓澄覺元玅元明照",
    "X14n0289_006:0364b04": "生所所立照性亡迷妄有虗空依空立世界想澄成",
    "X14n0289_006:0364b05": "國土知覺乃眾生空生大覺中如海一漚發有漏微",
    "X14n0289_006:0364b06": "塵國皆依空所生漚滅空本無況復諸三有歸元性",
    "X14n0289_006:0364b07": "無二方便有多門聖性無不通順逆皆方便初心入",
    "X14n0289_006:0364b08": "三昧遲速不同倫。",
    "X14n0289_006:0364b09": "此明從真起妄故有返妄歸真由返妄歸真路有",
    "X14n0289_006:0364b10": "遲速故須選根也言玅覺性海本來澄清圓滿而",
    "X14n0289_006:0364b11": "圓澄覺性本來自玅不假作為亦無方所良由元",
    "X14n0289_006:0364b12": "明性體忽起照用遂落方所所既妄立而照用之",
    "X14n0289_006:0364b13": "本性遂亡此即依本覺而成業識也既迷性覺而",
    "X14n0289_006:0364b14": "成業識遂迷性空而成頑空由是空晦暗中結暗",
    "X14n0289_006:0364b15": "為色復立無情有情二種世界以取一分浮虗亂",
    "X14n0289_006:0364b16": "想凝結而無知者成器界一分浮虗妄想凝結而",
    "X14n0289_006:0364b17": "有知者成根身此即依無明業識生起相見二分",
    "X14n0289_006:0364b18": "也殊不知虗空生乎大覺性中不異一漚之發大",
    "X14n0289_006:0364b19": "海空尚如此況有漏微塵國土悉依虗空建立者",
    "X14n0289_006:0364b20": "其眇小可知矣若了漚滅則空亦本無況從虗空",
    "X14n0289_006:0364b21": "所生三有而獨存耶故知若得歸元覺性固無有",
    "X14n0289_006:0364b22": "二但欲入此無二覺性則方便固有多門不止一",
    "X14n0289_006:0364b23": "途若是聖人全證此性則法法圓融事事無礙故",
    "X14n0289_006:0364b24": "或憎或愛或苦或樂無非皆是入理之門不須揀",
    "X14n0289_006:0364c01": "擇若初發心人欲入三昧而得圓根與不圓根日",
    "X14n0289_006:0364c02": "劫相倍則定有遲速故必用選根也言遲速者謂",
    "X14n0289_006:0364c03": "聞法有一念便得無心者有至十地乃得無心者。",
    "X14n0289_006:0364c04": "色想結成塵精了不能徹如何不明徹於是獲圓通",
    "X14n0289_006:0364c05": "音聲雜語言但伊名句味一非含一切云何獲圓通",
    "X14n0289_006:0364c06": "香以合中知離則元無有不恒其所覺云何獲圓通",
    "X14n0289_006:0364c07": "味性非本然要以味時有其覺不恒一云何獲圓通",
    "X14n0289_006:0364c08": "觸以所觸明無所不明觸合離性非定云何獲圓通",
    "X14n0289_006:0364c09": "法稱為內塵憑塵必有所能所非徧涉云何獲圓通。",
    "X14n0289_006:0364c10": "此揀六塵非圓通也前云彼等修行實無優劣但",
    "X14n0289_006:0364c11": "對此方之機有遲有速故令文殊向無優劣處強",
    "X14n0289_006:0364c12": "分優劣無差別處強分差別於是將二十四聖掂",
    "X14n0289_006:0364c13": "斤播兩一一品題皆不當此方圓通之本末後獨",
    "X14n0289_006:0364c14": "選耳根一門為最勝焉沙陀雖觀色性空而悟入",
    "X14n0289_006:0364c15": "但此色性是雜妄想而結成質礙之物既雜妄想",
    "X14n0289_006:0364c16": "而生則精了性不能明徹豈有不明不徹昏昏擾",
    "X14n0289_006:0364c17": "擾之物初心依之而欲證圓通耶陳如雖聞法音",
    "X14n0289_006:0364c18": "而悟入但此聲一落言詮即屬名句以名詮自性",
    "X14n0289_006:0364c19": "句詮差別文即是字為二所依古以文為味者字",
    "X14n0289_006:0364c20": "能顯二如味能顯食中之鹹淡也且理圓言徧一",
    "X14n0289_006:0364c21": "言不能徧攝一切云何依之而欲證圓通耶香嚴",
    "X14n0289_006:0364c22": "雖齅香塵而悟入然香塵合鼻則有知離鼻則無",
    "X14n0289_006:0364c23": "知既此香有合有離則此知亦或有或無是則覺",
    "X14n0289_006:0364c24": "知之性尚不能恒誰曰因此而欲證入圓通耶藥",
    "X14n0289_006:0365a01": "王雖因味塵而悟入但此味性亦非本來常然之",
    "X14n0289_006:0365a02": "體亦因味合而有既不能令味性恒一云何因此",
    "X14n0289_006:0365a03": "而欲證圓通耶跋陀雖因觸塵而悟入然此觸塵",
    "X14n0289_006:0365a04": "必以身為能觸物為所觸能所兩合方有中間冷",
    "X14n0289_006:0365a05": "暖澁滑之觸相若無所觸與能觸合則觸相不顯",
    "X14n0289_006:0365a06": "況此觸相或合或離性非有定云何依此而欲證",
    "X14n0289_006:0365a07": "圓通耶迦葉雖因法塵而悟入然法塵是前五塵",
    "X14n0289_006:0365a08": "落謝影子稱為內塵若此意根既憑內塵而有則",
    "X14n0289_006:0365a09": "此內塵必有方所既有能所則不能徧涉初心之",
    "X14n0289_006:0365a10": "人云何因此而欲證圓通耶。",
    "X14n0289_006:0365a11": "見性雖洞然明前不明後四維虧一半云何獲圓通",
    "X14n0289_006:0365a12": "鼻息出入通現前無交氣支離匪涉入云何獲圓通",
    "X14n0289_006:0365a13": "舌非入無端因味生覺了味亡了無有云何獲圓通",
    "X14n0289_006:0365a14": "身與所觸同各非圓覺觀涯量不冥會云何獲圓通",
    "X14n0289_006:0365a15": "知根雜亂思湛了終無見想念不可脫云何獲圓通。",
    "X14n0289_006:0365a16": "此揀五根非圓通也律陀因見性而悟入然見性",
    "X14n0289_006:0365a17": "雖是洞然明白但能見前三方二隅向後一方二",
    "X14n0289_006:0365a18": "隅即不能見云何依此不圓之根而欲證圓通耶",
    "X14n0289_006:0365a19": "槃特因鼻根悟入但鼻根出則取香入則聞香而",
    "X14n0289_006:0365a20": "缺中交既缺中交則支離間斷不相涉入云何依",
    "X14n0289_006:0365a21": "此支離之物而欲證圓通耶鉢提因舌根而悟入",
    "X14n0289_006:0365a22": "然此舌根不是入於無端而顯必因味及方生覺",
    "X14n0289_006:0365a23": "了若味一亡則此覺了亦不可得云何依此而欲",
    "X14n0289_006:0365a24": "證圓通耶畢陵因身根而悟入然此身根要與所",
    "X14n0289_006:0365b01": "觸相同而後了以觸非身而不知身非觸而不顯",
    "X14n0289_006:0365b02": "既有能所則各有邊際不能冥會云何依此有量",
    "X14n0289_006:0365b03": "之物而欲證圓通耶須菩提因意根而悟入然此",
    "X14n0289_006:0365b04": "知根雜於意識亂思已成渾濁則湛了性終不能",
    "X14n0289_006:0365b05": "見正如非想天人入非想定微細研窮猶不能見",
    "X14n0289_006:0365b06": "報盡還墜是則久修之人尚不能脫想念云何初",
    "X14n0289_006:0365b07": "心乃欲依此證圓通耶。",
    "X14n0289_006:0365b08": "識見雜三和詰本稱非相自體先無定云何獲圓通",
    "X14n0289_006:0365b09": "心聞洞十方生於大因力初心不能入云何獲圓通",
    "X14n0289_006:0365b10": "鼻想本權機秪令攝心住住成心所住云何獲圓通",
    "X14n0289_006:0365b11": "說法弄音文開悟先成者名句非無漏云何獲圓通",
    "X14n0289_006:0365b12": "持犯但束身非身無所束元非徧一切云何獲圓通",
    "X14n0289_006:0365b13": "神通本宿因何關法分別念緣非離物云何獲圓通。",
    "X14n0289_006:0365b14": "此揀六識非圓通也舍利弗因眼識而悟入雖此",
    "X14n0289_006:0365b15": "識因根塵和合而生若詰其本則無定相體既無",
    "X14n0289_006:0365b16": "定云何依此而欲證圓通乎普賢因耳識而悟入",
    "X14n0289_006:0365b17": "雖此心開洞徹十方皆由修普賢大行所致非初",
    "X14n0289_006:0365b18": "心小機所能得入云何於此而欲證圓通耶孫陀",
    "X14n0289_006:0365b19": "羅因鼻識而悟入然此鼻觀元是權機令彼收攝",
    "X14n0289_006:0365b20": "散心而得暫住實非無住真心若使心既有住則",
    "X14n0289_006:0365b21": "定有所住之處云何依有住心而欲證圓通耶富",
    "X14n0289_006:0365b22": "樓那因舌識而悟入然說法者雖由舌識調弄語",
    "X14n0289_006:0365b23": "言文字亦是滿慈曠劫已來宿因成熟具辨才力",
    "X14n0289_006:0365b24": "故得開悟非由一時舌識所能況名句是不相應",
    "X14n0289_006:0365c01": "行元屬有為非無漏法云何於此而欲證圓通耶",
    "X14n0289_006:0365c02": "波離因身識而悟入然此持戒但能檢束身識除",
    "X14n0289_006:0365c03": "身識外更無所束以束此不能束彼既不能徧束",
    "X14n0289_006:0365c04": "一切則所遺尚多云何依此而欲證圓通耶目連",
    "X14n0289_006:0365c05": "因意識而悟入然意識是法塵分別之性神通是",
    "X14n0289_006:0365c06": "曠劫宿因之力了無關涉即使神通因意識有而",
    "X14n0289_006:0365c07": "此意識念念攀緣不能離物云何依此而欲證圓",
    "X14n0289_006:0365c08": "通耶。",
    "X14n0289_006:0365c09": "若以地性觀堅礙非通達有為非聖性云何獲圓通",
    "X14n0289_006:0365c10": "若以水性觀想念非真實如如非覺觀云何獲圓通",
    "X14n0289_006:0365c11": "若以火性觀厭有非真離非初心方便云何獲圓通",
    "X14n0289_006:0365c12": "若以風性觀動寂非無對對非無上覺云何獲圓通",
    "X14n0289_006:0365c13": "若以空性觀昏鈍先非覺無覺異菩提云何獲圓通",
    "X14n0289_006:0365c14": "若以識性觀觀識非常住存心乃虗妄云何獲圓通",
    "X14n0289_006:0365c15": "諸行是無常念性元生滅因果今殊感云何獲圓通。",
    "X14n0289_006:0365c16": "此揀七大非圓通也持地因地大而悟入然此地",
    "X14n0289_006:0365c17": "性是堅固質礙之物不能四通八達抑且平填要",
    "X14n0289_006:0365c18": "物多屬有為功行遇佛平心方得聖性今初心人",
    "X14n0289_006:0365c19": "全涉有為云何依此有為而欲證圓通耶月光因",
    "X14n0289_006:0365c20": "水大而悟入且此水觀正由繫想所成非真實性",
    "X14n0289_006:0365c21": "況如如不動之體非生滅覺觀之心云何依此分",
    "X14n0289_006:0365c22": "別覺觀而欲證圓通耶烏芻因火大而悟入且彼",
    "X14n0289_006:0365c23": "遍觀火性亦是厭而求離非真實本離之法亦非",
    "X14n0289_006:0365c24": "初心一定之方云何於此而欲證圓通耶琉璃光",
    "X14n0289_006:0366a01": "因風大而悟入但彼遍觀四大身心皆是風力所",
    "X14n0289_006:0366a02": "轉則是有動有靜是對待法既有對待非無上覺",
    "X14n0289_006:0366a03": "云何於此而欲證圓通乎虗空藏以空大而悟入",
    "X14n0289_006:0366a04": "且此空性是晦昧所成頑鈍之物非有知覺既無",
    "X14n0289_006:0366a05": "知覺即非靈明智體云何於此而欲證圓通乎彌",
    "X14n0289_006:0366a06": "勒因識大而悟入然此識性念念生滅非常住性",
    "X14n0289_006:0366a07": "元屬虗妄云何於此而欲證圓通耶大勢至以六",
    "X14n0289_006:0366a08": "根念佛而悟入凡有動作皆屬行陰既屬行陰定",
    "X14n0289_006:0366a09": "是無常今念性既屬生滅因必不能證不生滅果",
    "X14n0289_006:0366a10": "云何於此而欲證圓通耶。",
    "X14n0289_006:0366a11": "我今白世尊佛出娑婆界此方真教體清淨在音聞",
    "X14n0289_006:0366a12": "欲取三摩提實以聞中入。",
    "X14n0289_006:0366a13": "此下獨選耳根為圓通也溫陵云聖人設教隨方",
    "X14n0289_006:0366a14": "不同或有佛土以佛光明為佛事或有佛土以佛",
    "X14n0289_006:0366a15": "菩提樹為佛事乃至或以園林臺觀或以虗空或",
    "X14n0289_006:0366a16": "以寂無說示如香積佛國無文字說但以眾香令",
    "X14n0289_006:0366a17": "諸天人得入律行而此方教體全藉音聞欲取正",
    "X14n0289_006:0366a18": "定必由聞入者以各隨機緣故也正脉云此方二",
    "X14n0289_006:0366a19": "句意謂此方耳根偏利皆由聞性徧達無量差別",
    "X14n0289_006:0366a20": "事理故佛對此一方機宜而以音聲施作佛事所",
    "X14n0289_006:0366a21": "以逗彼聞根之利是則合音與聞乃為此方清淨",
    "X14n0289_006:0366a22": "教體雖常途但取音聲為教似不兼聞不知離彼",
    "X14n0289_006:0366a23": "聽者之聞根則音聲泯然無托教體奚得而存耶",
    "X14n0289_006:0366a24": "故知教體雖在音聞而欲入正定者豈可捨教體",
    "X14n0289_006:0366b01": "而別取應從耳根聞性而入也良以聲教但為弄",
    "X14n0289_006:0366b02": "引聞性實為妙心故領悟雖是雙托音聞而修定",
    "X14n0289_006:0366b03": "但宜單取聞性故曰須以聞中入也是則從選根",
    "X14n0289_006:0366b04": "已來惟此一句方是決定分明指出耳根為圓通",
    "X14n0289_006:0366b05": "本根至妙之法門矣。",
    "X14n0289_006:0366b06": "離苦得解脫良哉觀世音於恒沙劫中入微塵佛國",
    "X14n0289_006:0366b07": "得大自在力無畏施眾生妙音觀世音梵音海潮音",
    "X14n0289_006:0366b08": "救世悉安寧出世獲常住。",
    "X14n0289_006:0366b09": "此讚能證人自利利他之德也離苦者離二死苦",
    "X14n0289_006:0366b10": "得解脫者得人法二種解脫言從聞性而得離繫",
    "X14n0289_006:0366b11": "自在者唯觀音為能也舉沙劫則時為極長舉塵",
    "X14n0289_006:0366b12": "剎則處為極廣得大自在力者嘆三十二應隨緣",
    "X14n0289_006:0366b13": "說法也無畏施眾生者嘆十四無畏尋聲救苦也",
    "X14n0289_006:0366b14": "三十二應隨類說法而不失其本音曰妙音三塗",
    "X14n0289_006:0366b15": "八難齊觀並救而以無畏施眾生曰觀世音本根",
    "X14n0289_006:0366b16": "清淨而無染著曰梵音徧赴其求而不失時曰海",
    "X14n0289_006:0366b17": "潮音具此四音故救世間在苦難者悉得安寧復",
    "X14n0289_006:0366b18": "令出世者亦得常住之果也。",
    "X14n0289_006:0366b19": "我今啟如來如觀音所說譬如人靜居十方俱擊鼓",
    "X14n0289_006:0366b20": "十處一時聞此則圓真實目非觀障外口鼻亦復然",
    "X14n0289_006:0366b21": "身以合方知心念紛無緒隔垣聽音響遐邇俱可聞",
    "X14n0289_006:0366b22": "五根所不齊是則通真實音聲性動靜聞中為有無",
    "X14n0289_006:0366b23": "無聲號無聞非實聞無性聲無既無滅聲有亦非生",
    "X14n0289_006:0366b24": "生滅二圓離是則常真實縱令在夢想不為不思無",
    "X14n0289_006:0366c01": "覺觀出思惟身心不能及。",
    "X14n0289_006:0366c02": "此顯耳根功德之勝也俱擊俱聞顯其圓也逈異",
    "X14n0289_006:0366c03": "五根顯其通也生滅遠離寤寐恒一顯其常也以",
    "X14n0289_006:0366c04": "聞性徧一切處十方聲塵應時而有無有前後同",
    "X14n0289_006:0366c05": "時週徧以聲處全聞聞處無法即是本性自具非",
    "X14n0289_006:0366c06": "待證聖方有斯事故高城和尚云應耳時若幽谷",
    "X14n0289_006:0366c07": "大小音聲無不足十方鐘皷一時鳴靈光運運常",
    "X14n0289_006:0366c08": "相續所謂圓真實也目非觀障外者如隔紙膜不",
    "X14n0289_006:0366c09": "見外邊隔皮膚不見五臟是也身以合方知口鼻",
    "X14n0289_006:0366c10": "亦復然者以此三根皆合中知略離尺寸便不知",
    "X14n0289_006:0366c11": "故意根雖通而散亂不常若耳根者隔垣皆聽非",
    "X14n0289_006:0366c12": "若眼根隔紙膚而不見遐邇俱聞非若三根離尺",
    "X14n0289_006:0366c13": "寸而不知無思常靜非若意根之常思而散動此",
    "X14n0289_006:0366c14": "五根之所不齊而耳根為最所謂通真實也且音",
    "X14n0289_006:0366c15": "聲有動靜在聞性中或有或無而顛倒者乃以寂",
    "X14n0289_006:0366c16": "然無聲惑為無聞然非聞性實無以此聞性不隨",
    "X14n0289_006:0366c17": "聲生聲滅故即使在夢想中正當獨頭意識用事",
    "X14n0289_006:0366c18": "之時似乎聞性暫斷然猶聞舂擣聲惑為鼓響則",
    "X14n0289_006:0366c19": "知不為不思而滅是則聞性之體用出於思惟之",
    "X14n0289_006:0366c20": "外此身心之所不及所謂常真實也此三種真實",
    "X14n0289_006:0366c21": "皆是凡夫現具不待證而後有若就此更修是順",
    "X14n0289_006:0366c22": "風行船因風吹火何難之有。",
    "X14n0289_006:0366c23": "今此娑婆國聲論得宣明眾生迷本聞循聲故流轉",
    "X14n0289_006:0366c24": "阿難縱強記不免落邪思豈非隨所淪旋流獲無妄。",
    "X14n0289_006:0367a01": "此明耳根最便初心也言此方之機耳根明利必",
    "X14n0289_006:0367a02": "須語言方得明了故對此方偏利之根廣宣一切",
    "X14n0289_006:0367a03": "經論而經論所詮無非發明圓湛妙性而圓湛妙",
    "X14n0289_006:0367a04": "性不離能聞之根性因當借聲論而反聞自性若",
    "X14n0289_006:0367a05": "因指而見月而眾生不達如來本意反迷自己本",
    "X14n0289_006:0367a06": "有聞性循聲逐響不顧本聞所以便隨語脉流轉",
    "X14n0289_006:0367a07": "何異執指為月哉抑且不獨眾生循聲流轉即阿",
    "X14n0289_006:0367a08": "難縱能強記十方如來十二部經清淨妙理如恒",
    "X14n0289_006:0367a09": "河沙尚不免落於邪思溺於婬舍不得自由豈非",
    "X14n0289_006:0367a10": "隨彼聲塵不能自反而被淪溺者耶若知循聲流",
    "X14n0289_006:0367a11": "轉則知旋流必獲無妄矣是則耳根與此方根機",
    "X14n0289_006:0367a12": "藥病相投一切初心無不可用所謂瘥病不假驢",
    "X14n0289_006:0367a13": "馱藥也。",
    "X14n0289_006:0367a14": "阿難汝諦聽我承佛威力宣說金剛王如幻不思議",
    "X14n0289_006:0367a15": "佛母真三昧汝聞微塵佛一切秘密門欲漏不先除",
    "X14n0289_006:0367a16": "畜聞成過誤將聞持佛佛何不自聞聞。",
    "X14n0289_006:0367a17": "此專囑當機必依此門而修也言我今日選根皆",
    "X14n0289_006:0367a18": "是承佛威力亦非自專自用故為低昂然此所說",
    "X14n0289_006:0367a19": "者即前金剛王寶覺如幻三摩提十方薄伽梵一",
    "X14n0289_006:0367a20": "路涅槃門也汝聞下出其循聲流轉之過言汝記",
    "X14n0289_006:0367a21": "持佛法已為極多然唯樂多聞不除欲漏故所畜",
    "X14n0289_006:0367a22": "愈多而愛根愈深無益於道徒增過誤是以不免",
    "X14n0289_006:0367a23": "摩登之難故先德云祖師言句如破草鞋寧可赤",
    "X14n0289_006:0367a24": "脚不著最好將聞二句正激其反聞也言汝將此",
    "X14n0289_006:0367b01": "聞機以記持佛佛法何不旋此聞機而自聞其聞",
    "X14n0289_006:0367b02": "性乎且如來設教無非欲人自悟本性今乃棄本",
    "X14n0289_006:0367b03": "性而務馳言教豈如來設教之意哉葢多聞則心",
    "X14n0289_006:0367b04": "放而難收反聞則神凝而易入故令其一反聞而",
    "X14n0289_006:0367b05": "即得無妄矣此二句實對多聞之妙藥也昔宋孝",
    "X14n0289_006:0367b06": "宗問天竺僧曰觀音手中持數珠念甚麼曰念觀",
    "X14n0289_006:0367b07": "音又問自念己號作麼曰求人不如求自己正此",
    "X14n0289_006:0367b08": "意也。",
    "X14n0289_006:0367b09": "聞非自然生因聲有名字旋聞與聲脫能脫欲誰名",
    "X14n0289_006:0367b10": "一根既返源六根成解脫見聞如幻翳三界若空華",
    "X14n0289_006:0367b11": "聞復翳根除塵消覺圓淨淨極光通達寂照含虗空",
    "X14n0289_006:0367b12": "却來觀世間猶如夢中事摩登伽在夢誰能留汝形。",
    "X14n0289_006:0367b13": "此下極顯反聞之益也言此顛倒聞機非是自然",
    "X14n0289_006:0367b14": "生起特因聲塵動靜相擊粘湛發聽故聽精映聲",
    "X14n0289_006:0367b15": "遂卷聲而成結於是即有耳根之名既知聲卷而",
    "X14n0289_006:0367b16": "成結應知脫聲而成解故欲解者必旋聞而與聲",
    "X14n0289_006:0367b17": "脫也若所脫之塵既銷能脫之根亦盡豈復有耳",
    "X14n0289_006:0367b18": "根之名乎所謂塵既不緣根無所偶也若此一根",
    "X14n0289_006:0367b19": "既脫彼五根者應時圓脫矣故知見聞猶如幻翳",
    "X14n0289_006:0367b20": "器界亦似空華若見聞一復則幻翳即除器界一",
    "X14n0289_006:0367b21": "銷則覺體圓淨是則根塵結則同結解則同解故",
    "X14n0289_006:0367b22": "根拔而器界自然超越也然至根塵銷到淨極之",
    "X14n0289_006:0367b23": "地即是明相精純之時此常寂光通達法界即虗",
    "X14n0289_006:0367b24": "空雖大而寂照光明周遍含裏不翅如大海之含",
    "X14n0289_006:0367c01": "一漚況依虗空所立器界根身耶若果能到此境",
    "X14n0289_006:0367c02": "界却來反觀世界種種諸事真如在夢以在迷時",
    "X14n0289_006:0367c03": "未曾證此如幻境界認以為實覺而後知為夢也",
    "X14n0289_006:0367c04": "如此即摩登伽當時以邪呪力攝入婬席亦是在",
    "X14n0289_006:0367c05": "夢又安能以夢事而繫汝身由汝見聞未除幻翳",
    "X14n0289_006:0367c06": "故為空華所眩認以為實為彼流轉耳。",
    "X14n0289_006:0367c07": "如世巧幻師幻作諸男女雖見諸根動要以一機抽",
    "X14n0289_006:0367c08": "息機歸寂然諸幻成無性六根亦如是元依一精明",
    "X14n0289_006:0367c09": "分成六和合一處成休復六用皆不成塵垢應念銷",
    "X14n0289_006:0367c10": "成圓明淨妙餘塵尚諸學明極即如來。",
    "X14n0289_006:0367c11": "此喻一根解而六根拔也幻師喻真性有隨緣義",
    "X14n0289_006:0367c12": "故名為巧幻法喻無明真妄和合變成六根正如",
    "X14n0289_006:0367c13": "幻作諸男女也一機抽即幻人手中所提線索喻",
    "X14n0289_006:0367c14": "一精明由幻師手中線索動故幻人口眼亦動故",
    "X14n0289_006:0367c15": "曰雖見諸根動要以一機抽若線索不動則幻人",
    "X14n0289_006:0367c16": "口眼亦不動故曰息機歸寂然諸幻成無性六根",
    "X14n0289_006:0367c17": "下法合一精明即識精元明陀那微細識也六根",
    "X14n0289_006:0367c18": "為能依一精明為所依由一精明而攬塵成結各",
    "X14n0289_006:0367c19": "各不同遂分為六於是在眼名見在耳名聽等故",
    "X14n0289_006:0367c20": "曰元依一精明分成六和合若一根休復則六根",
    "X14n0289_006:0367c21": "應拔圓脫矣塵垢者即前想相為塵識情為垢是",
    "X14n0289_006:0367c22": "指業識中微細無明也良以六解之後聞所聞盡",
    "X14n0289_006:0367c23": "已證人空若從此進而頓空法執則塵垢亦應念",
    "X14n0289_006:0367c24": "皆銷而識精轉為圓融清淨寶覺若塵垢有餘而",
    "X14n0289_006:0368a01": "未盡者尚居學位未得畢功若明相精純到至極",
    "X14n0289_006:0368a02": "處即是如來所證圓成極果是則法門既妙成佛",
    "X14n0289_006:0368a03": "無難固當選此一根為初心入門之路也。",
    "X14n0289_006:0368a04": "大眾及阿難旋汝倒聞機反聞聞自性性成無上道",
    "X14n0289_006:0368a05": "圓通實如是此是微塵佛一路涅槃門過去諸如來",
    "X14n0289_006:0368a06": "斯門已成就現在諸菩薩今各入圓明未來修學人",
    "X14n0289_006:0368a07": "當依如是法我亦從中證非唯觀世音。",
    "X14n0289_006:0368a08": "此復廣舉所證以發其欣慕之心普勸進修也言",
    "X14n0289_006:0368a09": "返聞之功效驗之速如此汝等即當旋汝顛倒聞",
    "X14n0289_006:0368a10": "機不循外而循內若果能反汝聞如來祕密法門",
    "X14n0289_006:0368a11": "之聞而聞自己本有之聞性得此性為因地心立",
    "X14n0289_006:0368a12": "可成無上覺道故圓通之門雖有多種若真實圓",
    "X14n0289_006:0368a13": "通可當此方之機治多聞之病者唯此一門以此",
    "X14n0289_006:0368a14": "一門是微塵佛到菩提家一條大路入涅槃海一",
    "X14n0289_006:0368a15": "重大門所以過去諸佛由此而入現在菩薩亦由",
    "X14n0289_006:0368a16": "此入是則已有許多榜樣在前故未來學人必當",
    "X14n0289_006:0368a17": "依此法門而入也抑且不唯諸佛菩薩從此門入",
    "X14n0289_006:0368a18": "即我亦從此門而入豈特觀音為然哉又若推廣",
    "X14n0289_006:0368a19": "此門不但諸佛菩薩從此門入即二十四聖皆從",
    "X14n0289_006:0368a20": "此門入不唯二十四聖即孔老二氏亦從此門入",
    "X14n0289_006:0368a21": "也故仲尼云朝聞道夕死可矣蒙莊云我所謂聞",
    "X14n0289_006:0368a22": "者非謂其聞彼也自聞而已矣故知反聞二字實",
    "X14n0289_006:0368a23": "此方對病之良藥三教之所共用但所證有淺深",
    "X14n0289_006:0368a24": "不同耳所謂淺深同說法者葢如此問念佛法門",
    "X14n0289_006:0368b01": "三根普被何故亦揀之耶答念佛雖被淺深之根",
    "X14n0289_006:0368b02": "亦須先從耳根流入阿彌陀佛名號然後意根始",
    "X14n0289_006:0368b03": "得念念不忘是則念佛法門亦必因於耳根故即",
    "X14n0289_006:0368b04": "念佛亦揀之也。",
    "X14n0289_006:0368b05": "誠如佛世尊詢我諸方便以救諸末劫求出世間人",
    "X14n0289_006:0368b06": "成就涅槃心觀世音為最自餘諸方便皆是佛威神",
    "X14n0289_006:0368b07": "即事捨塵勞非是長修學淺深同說法。",
    "X14n0289_006:0368b08": "此報復尊勅也誠如佛世尊詢我諸方便牒前所",
    "X14n0289_006:0368b09": "問二十四聖誰當其根也以救諸末劫者牒前兼",
    "X14n0289_006:0368b10": "我滅度後此界眾生也求出世間人者牒前入菩",
    "X14n0289_006:0368b11": "薩乘也成就涅槃心者牒前成無上道也觀世音",
    "X14n0289_006:0368b12": "為最者言前所問四種全順者唯觀音耳根一門",
    "X14n0289_006:0368b13": "為第一也自餘二十四聖所入之門皆是佛之威",
    "X14n0289_006:0368b14": "神加被偶觸一事而捨塵勞非是通長可修亦非",
    "X14n0289_006:0368b15": "上中下根同說之法如那律之失明畢陵之觸刺",
    "X14n0289_006:0368b16": "人不皆然豈尋常一槩可入乎如普賢之大因滿",
    "X14n0289_006:0368b17": "慈之宿辯善吉之解空鶖子之淨見皆局深心豈",
    "X14n0289_006:0368b18": "初機可入乎沙陀之貪婬周利之闕誦但局淺心",
    "X14n0289_006:0368b19": "豈大心之所入乎既各有所局則定有所偏豈淺",
    "X14n0289_006:0368b20": "深同說之法哉反顯通長可修淺深可說者唯觀",
    "X14n0289_006:0368b21": "音反聞一門而已極欲其專修也。",
    "X14n0289_006:0368b22": "頂禮如來藏無漏不思議願加被未來於此門無惑",
    "X14n0289_006:0368b23": "方便易成就堪以教阿難及末劫沉淪但以此根修",
    "X14n0289_006:0368b24": "圓通超餘者真實心如是。",
    "X14n0289_006:0368c01": "此頂禮求加也謂此耳根一門即是前所說三如",
    "X14n0289_006:0368c02": "來藏即前所說無漏業即前所說如幻不思議佛",
    "X14n0289_006:0368c03": "母真三昧也願諸佛以神力加被未來進修者皆",
    "X14n0289_006:0368c04": "從此門單刀直入更不令彼一念生疑若將此法",
    "X14n0289_006:0368c05": "門為最初方便則易成就故堪以此法教阿難亦",
    "X14n0289_006:0368c06": "可以此法度末劫沉淪也然但用此一門而不用",
    "X14n0289_006:0368c07": "餘門者以依此一門進修可超二十四聖之圓通",
    "X14n0289_006:0368c08": "以真實心唯此一事更無他法故也此經文殊凡",
    "X14n0289_006:0368c09": "四見皆有深旨初勅文殊將呪往護者非大智人",
    "X14n0289_006:0368c10": "不堪持此呪心故次問色空是非二義者非大智",
    "X14n0289_006:0368c11": "不能為人排難解紛故三勅揀選圓通者非大智",
    "X14n0289_006:0368c12": "不具正眼非正眼不能選根必鵞王而後能擇水",
    "X14n0289_006:0368c13": "中之乳故四請問經名者以一會之法始終皆歸",
    "X14n0289_006:0368c14": "於本智故。",
    "X14n0289_006:0368c15": "於是阿難及諸大眾身心了然得大開示觀佛菩提",
    "X14n0289_006:0368c16": "及大涅槃猶如有人因事遠遊未得還歸明了其家",
    "X14n0289_006:0368c17": "所歸道路普會大眾天龍八部有學二乘及諸一切",
    "X14n0289_006:0368c18": "新發心菩薩其數凢有十恒河沙皆得本心遠塵離",
    "X14n0289_006:0368c19": "垢獲法眼淨性比丘尼聞說偈已成阿羅漢無量眾",
    "X14n0289_006:0368c20": "生皆發無等等阿耨多羅三藐三菩提心。",
    "X14n0289_006:0368c21": "此敘悟也前五卷云身心皎然者是知身心結解",
    "X14n0289_006:0368c22": "之次第然未知何門得入今已確知從耳門入更",
    "X14n0289_006:0368c23": "無疑惑故身心皆了然也菩提涅槃皆指極果故",
    "X14n0289_006:0368c24": "喻之如家耳根喻如道路意謂久為窮子逃逝他",
    "X14n0289_006:0369a01": "鄉即欲歸家路頭不識今日指出一條還家道路",
    "X14n0289_006:0369a02": "雖未即得還家若使直往向前決不復遭枝岐矣",
    "X14n0289_006:0369a03": "前曰路曰門至此則曰家者謂了悟耳根是到菩",
    "X14n0289_006:0369a04": "提家之路入菩提家之門也最初方便至此方結",
    "X14n0289_006:0369a05": "普會下大眾獲益皆得本心者即初信所得因心",
    "X14n0289_006:0369a06": "也遠離塵垢者即所斷之惑也得法眼淨者即徹",
    "X14n0289_006:0369a07": "證圓通以果地覺為因地心即十住初心也發菩",
    "X14n0289_006:0369a08": "提心者即初入信心也般若云十善菩薩發大心",
    "X14n0289_006:0369a09": "長別三界苦輪海是也。",
    "X14n0289_006:0369a10": "阿難整衣服於大眾中合掌頂禮心迹圓明悲欣交",
    "X14n0289_006:0369a11": "集欲益未來諸眾生故稽首白佛大悲世尊我今已",
    "X14n0289_006:0369a12": "悟成佛法門是中修行得無疑惑常聞如來說如是",
    "X14n0289_006:0369a13": "言自未得度先度人者菩薩發心自覺已圓能覺他",
    "X14n0289_006:0369a14": "者如來應世我雖未度願度末劫一切眾生世尊此",
    "X14n0289_006:0369a15": "諸眾生去佛漸遠邪師說法如恒河沙欲攝其心入",
    "X14n0289_006:0369a16": "三摩地云何令其安立道場遠諸魔事於菩提心得",
    "X14n0289_006:0369a17": "無退屈。",
    "X14n0289_006:0369a18": "此請安立道場為末世攝心之軌則也心跡圓明",
    "X14n0289_006:0369a19": "者謂先悟不生滅心即是大佛頂首楞嚴王心圓",
    "X14n0289_006:0369a20": "明也又悟得耳根是入不生滅之門路跡圓明也",
    "X14n0289_006:0369a21": "悲謂悲曠劫之沉迷欣謂欣今日之頓悟因久迷",
    "X14n0289_006:0369a22": "而忽悟故悲欣交集也欲益未來者是自疾既除",
    "X14n0289_006:0369a23": "復愍他疾也是中修行得無疑惑者已悟成佛法",
    "X14n0289_006:0369a24": "門決定從耳根入而無疑也常聞下引佛言以自",
    "X14n0289_006:0369b01": "勵自未度而思度人者為菩薩自度已畢而專於",
    "X14n0289_006:0369b02": "度生者為如來雖諸佛菩薩皆以度生為事而我",
    "X14n0289_006:0369b03": "所急者則願學菩薩也世尊下正請言我遇佛說",
    "X14n0289_006:0369b04": "法已知修行之路從聞中入但恐末世眾生去佛",
    "X14n0289_006:0369b05": "漸遠而邪師說法岐路復多既邪正混淆令修進",
    "X14n0289_006:0369b06": "者心無適從欲攝其心入三摩提云何令彼安立",
    "X14n0289_006:0369b07": "入道之場地則邪說不得傾動於菩提心方得無",
    "X14n0289_006:0369b08": "退屈乎。",
    "X14n0289_006:0369b09": "爾時世尊於大眾中稱讚阿難善哉善哉如汝所問",
    "X14n0289_006:0369b10": "安立道場救護眾生末劫沉溺汝今諦聽當為汝說",
    "X14n0289_006:0369b11": "阿難大眾唯然奉教佛告阿難汝常聞我毗奈耶中",
    "X14n0289_006:0369b12": "宣說修行三決定義所謂攝心為戒因戒生定因定",
    "X14n0289_006:0369b13": "發慧是則名為三無漏學。",
    "X14n0289_006:0369b14": "此下為說四種清淨明誨而為末世修行之定式",
    "X14n0289_006:0369b15": "也毗奈耶律藏也三決定義者言決定依此三種",
    "X14n0289_006:0369b16": "為修行根本也攝心為戒者言不止束身正不容",
    "X14n0289_006:0369b17": "有毫釐繫念也因戒生定者經云尸羅不清淨三",
    "X14n0289_006:0369b18": "昧不現前因定發慧者經云無礙清淨慧皆依禪",
    "X14n0289_006:0369b19": "定生故知戒為定慧之前茅戒根不淨則定慧無",
    "X14n0289_006:0369b20": "由而生故六祖云心性無非自性戒心性無亂自",
    "X14n0289_006:0369b21": "性定心性無礙自性慧三種具足毫無滲漏名無",
    "X14n0289_006:0369b22": "漏學問何故下文但說四戒而不說定慧答前文",
    "X14n0289_006:0369b23": "忘前塵盡內根等皆是發揮定慧但未曾說戒故",
    "X14n0289_006:0369b24": "特明之耳問前云逆流返流旋流不循不隨等皆",
    "X14n0289_006:0369c01": "是攝心之法豈非是戒答逆流等是令其違現業",
    "X14n0289_006:0369c02": "四戒是令其刳正性若能先刳正性則現業易違",
    "X14n0289_006:0369c03": "故明定慧之後而繼之以戒也以此四戒是斷發",
    "X14n0289_006:0369c04": "潤之基入定慧之本譬如造宅先固其基若無基",
    "X14n0289_006:0369c05": "址徒架虗空必不成就故也。",
    "X14n0289_006:0369c06": "阿難云何攝心我名為戒若諸世界六道眾生其心",
    "X14n0289_006:0369c07": "不婬則不隨其生死相續汝修三昧本出塵勞婬心",
    "X14n0289_006:0369c08": "不除塵不可出縱有多智禪定現前如不斷婬必落",
    "X14n0289_006:0369c09": "魔道上品魔王中品魔民下品魔女彼等諸魔亦有",
    "X14n0289_006:0369c10": "徒眾各各自謂成無上道我滅度後末法之中多此",
    "X14n0289_006:0369c11": "魔民熾盛世間廣行貪婬為善知識令諸眾生落愛",
    "X14n0289_006:0369c12": "見坑失菩提路汝教世人修三摩地先斷心婬是名",
    "X14n0289_006:0369c13": "如來先佛世尊第一決定清淨明誨。",
    "X14n0289_006:0369c14": "此先說婬戒也一切眾生皆以婬欲而正性命故",
    "X14n0289_006:0369c15": "纏縛生死今欲絕其源故以斷婬為首也其心不",
    "X14n0289_006:0369c16": "婬者言不止於身不犯而已但舉一念婬心即名",
    "X14n0289_006:0369c17": "破戒故祖師云內心不出外境不入心如墻壁可",
    "X14n0289_006:0369c18": "以入道則不隨其生死相續者以婬心不起即是",
    "X14n0289_006:0369c19": "逆生死欲流也三昧即指耳根圓通塵勞即指見",
    "X14n0289_006:0369c20": "思二惑若婬心不除則見思決不能斷生死亦不",
    "X14n0289_006:0369c21": "能出縱使定慧現前於禪定中不捨婬根或有思",
    "X14n0289_006:0369c22": "惟則欲境隨現如火遇薪安有不燒者哉故必墮",
    "X14n0289_006:0369c23": "魔道以魔之惑人不越於此故廣行貪婬為善知",
    "X14n0289_006:0369c24": "識者謂以行婬為佛事而婬婬相傳也落愛見坑",
    "X14n0289_006:0370a01": "者即見思也謂欲出見思反墮見思坑中而不能",
    "X14n0289_006:0370a02": "出如鬱頭藍弗得非想定纔觸女手遂生愛心便",
    "X14n0289_006:0370a03": "失神通是也溫陵曰諸經殺戒居首謂設化以慈",
    "X14n0289_006:0370a04": "悲為本此經以婬戒居首謂真修以離欲為本葢",
    "X14n0289_006:0370a05": "欲氣粗濁染汙妙明欲習狂迷易失正受續生死",
    "X14n0289_006:0370a06": "喪真常莫甚於此故須首戒而為清淨第一明誨",
    "X14n0289_006:0370a07": "也觀阿難起教示遭邪染而厥初發心先厭欲濁",
    "X14n0289_006:0370a08": "至於三漸次中一一首懲然後身心圓明得大安",
    "X14n0289_006:0370a09": "隱十信初心由欲愛乾枯而慧性圓明遂階等妙",
    "X14n0289_006:0370a10": "諸世間人由心不流逸而澄瑩生明漸乎六天是",
    "X14n0289_006:0370a11": "故真修內攝必先離欲也。",
    "X14n0289_006:0370a12": "是故阿難若不斷婬修禪定者如蒸砂石欲其成飯",
    "X14n0289_006:0370a13": "經百千劫秪名熱砂何以故此非飯本砂石成故汝",
    "X14n0289_006:0370a14": "以婬身求佛妙果縱得妙悟皆是婬根根本成婬輪",
    "X14n0289_006:0370a15": "轉三塗必不能出如來涅槃何路修證必使婬機身",
    "X14n0289_006:0370a16": "心俱斷斷性亦無於佛菩提斯可希冀如我此說名",
    "X14n0289_006:0370a17": "為佛說不如此說即波旬說。",
    "X14n0289_006:0370a18": "此下斷定不婬方得成菩提也如蒸下喻明汝以",
    "X14n0289_006:0370a19": "下合蒸砂作飯縱得下合經劫名砂所謂苦瓠連",
    "X14n0289_006:0370a20": "根苦也既知婬是生死之根則知不婬為菩提之",
    "X14n0289_006:0370a21": "本矣機者發動之由喻如弩牙婬機者即五徧行",
    "X14n0289_006:0370a22": "作意心所也由彼一作意而婬心始動心一動而",
    "X14n0289_006:0370a23": "身隨動故必杜其幾而身心二婬之根俱斷矣昔",
    "X14n0289_006:0370a24": "五天有僧達磨達者有辯慧師事師子尊者師子",
    "X14n0289_006:0370b01": "尊者知其悟解對眾稱之至傳法嗣祖則以婆舍",
    "X14n0289_006:0370b02": "斯多當之達磨達心恨之曰尊者知我之深至嗣",
    "X14n0289_006:0370b03": "祖位不以見授豈有說乎久之一日獨行渡水有",
    "X14n0289_006:0370b04": "女子浣露其足達磨達念曰此脛乃爾白晳耶師",
    "X14n0289_006:0370b05": "子尊者忽在其旁曰汝每念我不以祖位付汝今",
    "X14n0289_006:0370b06": "日之心可授祖位乎達磨達於是攝念禮足求哀",
    "X14n0289_006:0370b07": "曰微細誤犯如是之難敵乎此所謂婬機也若終",
    "X14n0289_006:0370b08": "極而論雖身心俱斷斷性若存猶存緣影未得勦",
    "X14n0289_006:0370b09": "淨猶是生死根本必使斷性亦無方是菩提根本",
    "X14n0289_006:0370b10": "既得其根則菩提之果可希冀矣如我下結定正",
    "X14n0289_006:0370b11": "邪說法之式良以阿難啟請正為末世邪說混淆",
    "X14n0289_006:0370b12": "人心易惑故求如來說就定式使邪說不能傾動",
    "X14n0289_006:0370b13": "如來說此四根本戒只一不字便是不隨不循逆",
    "X14n0289_006:0370b14": "流旋流之意言末世說法如我所說即是如來正",
    "X14n0289_006:0370b15": "說若不如此說而別言行婬不礙者便是魔說矣。",
    "X14n0289_006:0370b16": "阿難又諸世界六道眾生其心不殺則不隨其生死",
    "X14n0289_006:0370b17": "相續汝修三昧本出塵勞殺心不除塵不可出縱有",
    "X14n0289_006:0370b18": "多智禪定現前如不斷殺必落神道上品之人為大",
    "X14n0289_006:0370b19": "力鬼中品則為飛行夜叉諸鬼帥等下品當為地行",
    "X14n0289_006:0370b20": "羅剎彼諸鬼神亦有徒眾各各自謂成無上道我滅",
    "X14n0289_006:0370b21": "度後末法之中多此鬼神熾盛世間自言食肉得菩",
    "X14n0289_006:0370b22": "提路阿難我令比丘食五淨肉此肉皆我神力化生",
    "X14n0289_006:0370b23": "本無命根汝婆羅門地多蒸溼加以砂石草菜不生",
    "X14n0289_006:0370b24": "我以大悲神力所加因大慈悲假名為肉汝得其味",
    "X14n0289_006:0370c01": "奈何如來滅度之後食眾生肉名為釋子汝等當知",
    "X14n0289_006:0370c02": "是食肉人縱得心開似三摩地皆大羅剎報終必沉",
    "X14n0289_006:0370c03": "生死苦海非佛弟子如是之人相殺相吞相食未已",
    "X14n0289_006:0370c04": "云何是人得出三界汝教世人修三摩地次斷殺生",
    "X14n0289_006:0370c05": "是名如來先佛世尊第二決定清淨明誨。",
    "X14n0289_006:0370c06": "此明殺戒也必落神道者如世間血肉之神大力",
    "X14n0289_006:0370c07": "鬼即天行羅剎今人奉之為帝為天者各各自謂",
    "X14n0289_006:0370c08": "成無上道者認己是而不知其非如鴞虎不知暴",
    "X14n0289_006:0370c09": "也自言食肉得菩提路者如言酒肉不礙菩提路",
    "X14n0289_006:0370c10": "之類五淨肉者不見不聞不疑加自死鳥殘也假",
    "X14n0289_006:0370c11": "名為肉者如魚米肉山之類皆是大悲權化豈真",
    "X14n0289_006:0370c12": "有生命哉奈何食眾生肉名為釋子者經云設得",
    "X14n0289_006:0370c13": "餘食當如饑世食子肉想何況食噉眾生血肉者",
    "X14n0289_006:0370c14": "乃稱釋子耶命終必沉生死苦海者經云為利殺",
    "X14n0289_006:0370c15": "眾生以財網諸肉二俱是惡業死墮呌呼獄是也",
    "X14n0289_006:0370c16": "相殺相吞等者正言惡業俱生詶償冤對無由解",
    "X14n0289_006:0370c17": "脫也。",
    "X14n0289_006:0370c18": "是故阿難若不斷殺修禪定者譬如有人自塞其耳",
    "X14n0289_006:0370c19": "高聲大呌求人不聞此等名為欲隱彌露清淨比丘",
    "X14n0289_006:0370c20": "及諸菩薩於岐路行不蹋生草況以手拔云何大悲",
    "X14n0289_006:0370c21": "取諸眾生血肉充食若諸眾生不服東方絲綿絹帛",
    "X14n0289_006:0370c22": "及是此土靴履裘毳乳酪醍醐如是比丘於世真脫",
    "X14n0289_006:0370c23": "酬還宿債不遊三界何以故服其身分皆為彼緣如",
    "X14n0289_006:0370c24": "人食其地中百穀足不離地必使身心於諸眾生若",
    "X14n0289_006:0371a01": "身身分身心二塗不服不食我說是人真解脫者如",
    "X14n0289_006:0371a02": "我此說名為佛說不如此說即波旬說。",
    "X14n0289_006:0371a03": "此斷定不殺方得真解脫也欲隱彌露者喻欲出",
    "X14n0289_006:0371a04": "生死而反入生死也不蹋不拔是仁及草木況禽",
    "X14n0289_006:0371a05": "獸乎服其身分皆為彼緣者或寢其皮或用其毛",
    "X14n0289_006:0371a06": "皆是彼身有分之物即與成緣況取眾生血肉充",
    "X14n0289_006:0371a07": "食哉語云小人不可與作緣況生死乎足不離地",
    "X14n0289_006:0371a08": "者溫陵云劫初之人體有飛光足若躡雲由食地",
    "X14n0289_006:0371a09": "肥啗香稻故其體堅重而足不離地身謂血肉骨",
    "X14n0289_006:0371a10": "髓等身分謂乳酪裘毳等身心二塗不服食者謂",
    "X14n0289_006:0371a11": "不但身不服食而心亦不許有一毫思念服食故",
    "X14n0289_006:0371a12": "二塗須并斷也。",
    "X14n0289_006:0371a13": "阿難又復世界六道眾生其心不偷則不隨其生死",
    "X14n0289_006:0371a14": "相續汝修三昧本出塵勞偷心不除塵不可出縱有",
    "X14n0289_006:0371a15": "多智禪定現前如不斷偷必落邪道上品精靈中品",
    "X14n0289_006:0371a16": "妖魅下品邪人諸魅所著彼等羣邪亦有徒眾各各",
    "X14n0289_006:0371a17": "自謂成無上道我滅度後末法之中多此妖邪熾盛",
    "X14n0289_006:0371a18": "世間潛匿姦欺稱善知識各自謂己得上人法詃惑",
    "X14n0289_006:0371a19": "無識恐令失心所過之處其家耗散我教比丘循方",
    "X14n0289_006:0371a20": "乞食令其捨貪成菩提道諸比丘等不自熟食寄於",
    "X14n0289_006:0371a21": "殘生旅泊三界示一往還去已無返云何賊人假我",
    "X14n0289_006:0371a22": "衣服裨販如來造種種業皆言佛法却非出家具戒",
    "X14n0289_006:0371a23": "比丘為小乘道由是疑誤無量眾生墮無間獄若我",
    "X14n0289_006:0371a24": "滅後其有比丘發心決定修三摩提能於如來形像",
    "X14n0289_006:0371b01": "之前身然一燈燒一指節及於身上爇一香炷我說",
    "X14n0289_006:0371b02": "是人無始宿債一時酬畢長揖世間永脫諸漏雖未",
    "X14n0289_006:0371b03": "即明無上覺路是人於法已決定心若不為此捨身",
    "X14n0289_006:0371b04": "微因縱成無為必還生人酬其宿債如我馬麥正等",
    "X14n0289_006:0371b05": "無異汝教世人修三摩地後斷偷盜是名如來先佛",
    "X14n0289_006:0371b06": "世尊第三決定清淨明誨。",
    "X14n0289_006:0371b07": "此明盜戒也偷者不惟偷人之財而已謂假設形",
    "X14n0289_006:0371b08": "儀邀人恭敬利養者皆是也其心不偷者謂此貪",
    "X14n0289_006:0371b09": "得之心一念不容生起方得生死永斷反顯偷心",
    "X14n0289_006:0371b10": "不除生死決不能出也必落邪道者謂存心不正",
    "X14n0289_006:0371b11": "大光明假粧模樣誑惑無知故墮邪類精靈如山",
    "X14n0289_006:0371b12": "精水怪具邪通者妖魅現妖通而魅人者邪人謂",
    "X14n0289_006:0371b13": "諸魅所著妖言惑眾之人也各各自謂成無上道",
    "X14n0289_006:0371b14": "者邪魔入其肺腑不自知其過也潛匿奸欺者藏",
    "X14n0289_006:0371b15": "匿瑕疵詐稱得道知識復以妖言恐人令彼改心",
    "X14n0289_006:0371b16": "易志敬如神明於是盡命傾財以奉之故所過之",
    "X14n0289_006:0371b17": "處其家耗散也我教下明其甚違佛語以見是妖",
    "X14n0289_006:0371b18": "也循方乞食者謂我弟子令持應器乞食支身正",
    "X14n0289_006:0371b19": "欲令其捨貪心而成覺道且我尚不許自炊以恣",
    "X14n0289_006:0371b20": "口腹故令日中一食樹下一宿令此殘生如旅泊",
    "X14n0289_006:0371b21": "三界如客舍示此一度往還而已自此一往更不",
    "X14n0289_006:0371b22": "復來豈欲令其戀戀人間作地獄滓耶云何賊人",
    "X14n0289_006:0371b23": "竊我衣服假我僧儀以如來為取利之媒廣行販",
    "X14n0289_006:0371b24": "賣造三塗業因者一例謂之佛法乎彼且不唯不",
    "X14n0289_006:0371c01": "自知其非而反指行正道者為小乘而以己所為",
    "X14n0289_006:0371c02": "者稱大乘是以盲引盲相率而墮於火坑永不復",
    "X14n0289_006:0371c03": "出矣且人之至寶惜者莫如此身故楊子一毛不",
    "X14n0289_006:0371c04": "拔儒者不敢毀傷我教世人修三摩地先於如來",
    "X14n0289_006:0371c05": "像前作捨身微因令彼詶償宿生負債能行此行",
    "X14n0289_006:0371c06": "雖未能即登大菩提路是人決定能信大菩提法",
    "X14n0289_006:0371c07": "矣若不行此行縱得菩提還來人間詶償宿債如",
    "X14n0289_006:0371c08": "我曾於毘蘭邑王馬廐食馬麥三月是也由我先",
    "X14n0289_006:0371c09": "世詬罵比丘可食馬麥故償此報且我出一惡言",
    "X14n0289_006:0371c10": "尚爾詶償況宿生逋負有不償者哉今時顛倒眾",
    "X14n0289_006:0371c11": "生若有利處即龍淵虎窟尚不知顧是愛身不如",
    "X14n0289_006:0371c12": "愛物也即然一指亦恐不能償宿債矣。",
    "X14n0289_006:0371c13": "是故阿難若不斷偷修禪定者譬如有人水灌漏巵",
    "X14n0289_006:0371c14": "欲求其滿縱經塵劫終無平復若諸比丘衣鉢之餘",
    "X14n0289_006:0371c15": "分寸不畜乞食餘分施餓眾生於大集會合掌禮眾",
    "X14n0289_006:0371c16": "有人捶詈同於稱讚必使身心二俱捐捨身肉骨血",
    "X14n0289_006:0371c17": "與眾生共不將如來不了義說迴為己解以誤初學",
    "X14n0289_006:0371c18": "佛印是人得真三昧如我所說名為佛說不如此說",
    "X14n0289_006:0371c19": "即波旬說。",
    "X14n0289_006:0371c20": "此斷定不偷方得真三昧也漏巵言非法器也衣",
    "X14n0289_006:0371c21": "鉢之外不畜者止貪也餘分施餓眾生者止悋也",
    "X14n0289_006:0371c22": "合掌禮眾者不慢也捶罵同讚者無我相也身心",
    "X14n0289_006:0371c23": "俱捨者無繫戀也身肉骨血與眾生共者捨頭目",
    "X14n0289_006:0371c24": "髓腦如棄涕唾也比丘之行如此豈可以偷心曲",
    "X14n0289_006:0372a01": "取以自奉耶不了義教如薩婆多論許百物各可",
    "X14n0289_006:0372a02": "畜一但禁餘二又布施不及身分等迴為己解者",
    "X14n0289_006:0372a03": "謂己不能行大乘事而反曲引權乘所行以為是",
    "X14n0289_006:0372a04": "果能念念清淨心不希求不萌一念利養之心佛",
    "X14n0289_006:0372a05": "許是人必得真三昧矣故晦堂曰今之學者未脫",
    "X14n0289_006:0372a06": "生死在甚麼處在偷心未死耳。",
    "X14n0289_006:0372a07": "阿難如是世界六道眾生雖則身心無殺盜婬三行",
    "X14n0289_006:0372a08": "已圓若大妄語即三摩地不得清淨成愛見魔失如",
    "X14n0289_006:0372a09": "來種所謂未得謂得未證言證或求世間尊勝第一",
    "X14n0289_006:0372a10": "謂前人言我今已得須陀洹果斯陀含果阿那含果",
    "X14n0289_006:0372a11": "阿羅漢道辟支佛乘十地地前諸位菩薩求彼禮懺",
    "X14n0289_006:0372a12": "貪其供養是一顛迦銷滅佛種如人以刀斷多羅木",
    "X14n0289_006:0372a13": "佛記是人永殞善根無復知見沉三苦海不成三昧",
    "X14n0289_006:0372a14": "我滅度後勑諸菩薩及阿難漢應身生彼末法之中",
    "X14n0289_006:0372a15": "作種種形度諸輪轉或作沙門白衣居士人王宰官",
    "X14n0289_006:0372a16": "童男童女如是乃至婬女寡婦姦偷屠販與其同事",
    "X14n0289_006:0372a17": "稱讚佛乘令其身心入三摩地終不自言我真菩薩",
    "X14n0289_006:0372a18": "真阿羅漢洩佛密因輕言未學唯除命終陰有遺付",
    "X14n0289_006:0372a19": "云何是人惑亂眾生成大妄語汝教世人修三摩地",
    "X14n0289_006:0372a20": "後復斷除諸大妄語是名如來先佛世尊第四決定",
    "X14n0289_006:0372a21": "清淨明誨。",
    "X14n0289_006:0372a22": "此明不妄語戒也若言行不相顧君子所恥況佛",
    "X14n0289_006:0372a23": "弟子貪求供養而指空說有者云何得成三昧耶",
    "X14n0289_006:0372a24": "我滅下甚言如來不妄語也言我勑諸菩薩羅漢",
    "X14n0289_006:0372b01": "度生與彼和光同塵為同事攝稱揚佛乘誘彼入",
    "X14n0289_006:0372b02": "道尚不許自稱是真菩薩是真羅漢泄漏密機於",
    "X14n0289_006:0372b03": "初學人前唯除命終時略露消息令人生敬信耳",
    "X14n0289_006:0372b04": "如法華志言和尚將化謂人曰吾從無量劫來成",
    "X14n0289_006:0372b05": "就逝多國土分身揚化今南歸矣以住則不泄泄",
    "X14n0289_006:0372b06": "則不住若泄言仍住決是要求恭敬利養之邪人",
    "X14n0289_006:0372b07": "矣。",
    "X14n0289_006:0372b08": "是故阿難若不斷其大妄語者如刻人冀為栴檀形",
    "X14n0289_006:0372b09": "欲求香氣無有是處我教比丘直心道場於四威儀",
    "X14n0289_006:0372b10": "一切行中尚無虗假云何自稱得上人法譬如窮人",
    "X14n0289_006:0372b11": "妄號帝王自取誅滅況復法王如何妄竊因地不直",
    "X14n0289_006:0372b12": "果招紆曲求佛菩提如噬臍人欲誰成就若諸比丘",
    "X14n0289_006:0372b13": "心如直弦一切真實入三摩地永無魔事我印是人",
    "X14n0289_006:0372b14": "成就菩薩無上知覺如我所說名為佛說不如此說",
    "X14n0289_006:0372b15": "即波旬說。",
    "X14n0289_006:0372b16": "此下斷定不妄語方得成正覺也刻冀求香者聽",
    "X14n0289_006:0372b17": "其言則是考其行則非所謂羊質而虎皮者也經",
    "X14n0289_006:0372b18": "云直心是道場無虗假故我教比丘一行一止皆",
    "X14n0289_006:0372b19": "要直心直言不容一念虗假云何妄稱得上人法",
    "X14n0289_006:0372b20": "是何異一介之人妄號帝王自取喪身失命而已",
    "X14n0289_006:0372b21": "且一國小王尚不容妄竊尊號況巍巍堂堂為出",
    "X14n0289_006:0372b22": "世之極尊而欲竊其名位耶以如是因求如是果",
    "X14n0289_006:0372b23": "如人噬臍決不可及必欲成就菩提當以直心直",
    "X14n0289_006:0372b24": "言為本所以云學道從不妄語始。",
    "X14n0289_006:0372c01": "大佛頂如來密因修證了義諸菩薩萬行首楞嚴經",
    "X14n0289_006:0372c02": "合轍卷第六"
}