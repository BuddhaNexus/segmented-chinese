{
    "X78n1556_011:0705c21": "建中靖國續燈錄卷第十一　　　〔宋銘〕",
    "X78n1556_011:0705c23": "東京法雲禪寺住持傳法佛國禪師(臣)惟白集",
    "X78n1556_011:0705c24": "　　對機門",
    "X78n1556_011:0706a01": "　　　廬山清原山行思禪師第十二世",
    "X78n1556_011:0706a02": "筠州大愚曉舜禪師法嗣",
    "X78n1556_011:0706a03": "蔣山佛慧禪師諱法泉。姓時氏。隨州隨縣人也。少甞",
    "X78n1556_011:0706a04": "業儒。才器明敏。金依龍居山智門院信玘禪師出家。",
    "X78n1556_011:0706a05": "玘預夢法堂泉涌。翌日師至。因而名之。後習經業。比",
    "X78n1556_011:0706a06": "試圓具。遠造雲居舜禪師法席。因示二祖禮拜因緣。",
    "X78n1556_011:0706a07": "擬答次。舜掩師口。從茲頓悟。初住大明．千頃．靈巖．南",
    "X78n1556_011:0706a08": "明．蔣山五剎。左丞蔡卞．承旨蔡京。景仰問道。晚奉詔",
    "X78n1556_011:0706a09": "旨住大相國寺智海禪院。師問眾曰。赴智海。留蔣山。",
    "X78n1556_011:0706a10": "去就孰是。眾皆無對。師乃索筆為偈云。非佛非心徒",
    "X78n1556_011:0706a11": "擬議。得皮得髓謾商量。臨行珍重諸禪侶。門外千山",
    "X78n1556_011:0706a12": "正夕陽。書畢坐逝。問。達磨九年冷坐。未遇智音。和尚",
    "X78n1556_011:0706a13": "今日開堂。當為何事。師云。雲生嶺上。僧曰。學人未曉。",
    "X78n1556_011:0706a14": "師云。杲日當天。問。祖祖相傳傳祖印。師今得法嗣何",
    "X78n1556_011:0706a15": "人。師云。丫角女子戴席帽。僧曰。恁麼則雲居嫡子。韶",
    "X78n1556_011:0706a16": "石兒孫。師云。多將甕響作鐘聲。問。古人道。日面佛．月",
    "X78n1556_011:0706a17": "面佛。意旨如何。師云。馬祖在江西。僧曰。若不上來。焉",
    "X78n1556_011:0706a18": "知如是。師云。麤餐易飽。僧展兩手。師云。弄影藏頭。問。",
    "X78n1556_011:0706a19": "三級浪高。如何一透。師云。莫遭點額。僧曰。恁麼則風",
    "X78n1556_011:0706a20": "雷連四海。師云。浪裏看桃花。問。古人說不到處。請師",
    "X78n1556_011:0706a21": "說。師云。夫子入太廟。僧曰。學人未曉。師云。春暖柳條",
    "X78n1556_011:0706a22": "青。問。如何是和尚家風。師云。山前栢子吾親種。僧曰。",
    "X78n1556_011:0706a23": "恁麼則雲散家家月。春來處處花。師云。嶺上樵人跣",
    "X78n1556_011:0706a24": "足行。問。如何是西來的的意。師云。揭衣過水。僧曰。學",
    "X78n1556_011:0706b01": "人未會。師云。拄扶橫擔。問。如何是學人自己。師云。一",
    "X78n1556_011:0706b02": "倒一起。僧曰。莫秖遮箇便是也無。師云。大眾笑儞。問。",
    "X78n1556_011:0706b03": "祖師未來時如何。師云。月明東嶺上。僧曰。來後如何。",
    "X78n1556_011:0706b04": "師云。黃河輥底流。問。祖師面壁。意旨如何。師云。撑天",
    "X78n1556_011:0706b05": "拄地。僧曰。便恁麼去時如何。師云。落七落八。問。如何",
    "X78n1556_011:0706b06": "是賓中賓。師云。去魏來秦。僧曰。如何是賓中主。師云。",
    "X78n1556_011:0706b07": "更無伴侶。僧曰。如何是主中賓。師云。少喜多嗔。僧曰。",
    "X78n1556_011:0706b08": "如何是主中主。師云。放過一著。問。二祖立雪。意旨如",
    "X78n1556_011:0706b09": "何。師云。三年逢一閏。僧曰。為甚付法傳衣。師云。村酒",
    "X78n1556_011:0706b10": "足人沽。問。停橈罷棹時如何。師云。寒沙翹白鷺。僧曰。",
    "X78n1556_011:0706b11": "到岸後如何。師云。戽水潑鴛鴦。問。如何是道。師云。不",
    "X78n1556_011:0706b12": "道。僧曰。為什麼不道。師云。恐儞會去。僧曰。是何心行。",
    "X78n1556_011:0706b13": "師呵呵大笑。問。如何是諸佛本源。師云。金鞭敲玉鐙。",
    "X78n1556_011:0706b14": "問。如何是佛。師云。眉目分明。問。如何是急切一句。師",
    "X78n1556_011:0706b15": "云。火燒眉毛。問。如何是不犯鋒鋩句。師云。秤鎚落井。",
    "X78n1556_011:0706b16": "師云。諸仁者。問話住得也。相挨相拶。進前退後。口裡",
    "X78n1556_011:0706b17": "喃喃地圖箇甚麼。將謂宗門合有恁麼事。諸人敗闕",
    "X78n1556_011:0706b18": "猶可。帶累山僧亦無分雪處。何故。諸人未發問時。猶",
    "X78n1556_011:0706b19": "較些子。纔始出來。便知勿交涉。不見摩竭國內。土曠",
    "X78n1556_011:0706b20": "人稀。少室巖前。風高月冷。到遮裏。豈假三寸。方解辨",
    "X78n1556_011:0706b21": "明。所以道。諸佛不出世。祖師不西來。龍樹馬鳴不敢",
    "X78n1556_011:0706b22": "論量。海藏龍宮不能詮註。雖然如是。若是明眼漢。一",
    "X78n1556_011:0706b23": "點也瞞他不得。後學初心。卒難摸[打-丁+索]。今日幸因判府",
    "X78n1556_011:0706b24": "侍郎為佛法主。山僧得與諸人相見。大眾。如今忽有",
    "X78n1556_011:0706c01": "人問相見底事。向他道什麼。若有道得底。出來吐露",
    "X78n1556_011:0706c02": "箇消息看。山僧為儞證明。若也未知。今日已是藏隱",
    "X78n1556_011:0706c03": "不得。為諸人一時說破。乃擘開胸云。分明記取。",
    "X78n1556_011:0706c04": "上堂云。春雪晴。春山青。白雲散處。啼鳥數聲。諸禪德",
    "X78n1556_011:0706c05": "還知麼。聽著則塞却儞耳朵。覷著則瞎却儞眼睛。莫",
    "X78n1556_011:0706c06": "怪蔣山無意智。大家林下過餘生。上堂云。來不來。去",
    "X78n1556_011:0706c07": "不去。脚下須彌山。腦后擎天柱。大藏不能宣。佛眼不",
    "X78n1556_011:0706c08": "敢覷。諸高德。漸老逢春解惜春。昨夜飛花落無數。上",
    "X78n1556_011:0706c09": "堂。畫一圓相。以手托起云。諸仁者。還見麼。迢迢從海",
    "X78n1556_011:0706c10": "出。漸漸入雲衢。諸人若也未見。莫道南明長老措大",
    "X78n1556_011:0706c11": "相。却於寶花王座上念中秋月詩。若也見得。此夜一",
    "X78n1556_011:0706c12": "輪滿。清光何處無。上堂。顧左右云。南天台。北五臺。莫",
    "X78n1556_011:0706c13": "錯會。上堂云。要去不得去。要住不得住。打破大散關。",
    "X78n1556_011:0706c14": "脫却孃生袴。諸仁者。若到臘月三十日。旦道用箇什",
    "X78n1556_011:0706c15": "麼。良久。云。柳絮隨風。自西自東。",
    "X78n1556_011:0706c16": "虔州慈雲院修惠圓照禪師問。牛頭未見四祖時如",
    "X78n1556_011:0706c17": "何。師云。青山藏不得。僧曰。見後如何。師云。明月合相",
    "X78n1556_011:0706c18": "容。問。古鏡未磨時如何。師云。分明雖對容。僧曰。磨後",
    "X78n1556_011:0706c19": "如何。師云。好醜不藏人。問。上根人來。師還接否。師云。",
    "X78n1556_011:0706c20": "接。僧曰。未審如何接。師云。教伊為下下根人。僧曰。為",
    "X78n1556_011:0706c21": "什麼如是。師云。量才補職。僧曰。如何是為人一句。師",
    "X78n1556_011:0706c22": "云。無言不當啞。問。如何是和尚接人一句。師云。真金",
    "X78n1556_011:0706c23": "不混水。僧曰。乞師再接。師云。展手即迷源。問。祖意教",
    "X78n1556_011:0706c24": "意。是同是別。師云。海深龍臥穩。僧曰。未審意旨如何。",
    "X78n1556_011:0707a01": "師云。桐長鳳巢高。",
    "X78n1556_011:0707a02": "上堂。良久。云。若論此事。唯佛與佛乃能知之。諸人還",
    "X78n1556_011:0707a03": "知麼。慈雲今日為儞諸人開大智門。入總持藏。示儞",
    "X78n1556_011:0707a04": "諸人無價珍。諸人還識麼。遂拈拄杖云。遮箇豈不是",
    "X78n1556_011:0707a05": "無價珍。一人有一箇。自是諸人不肯承當。若承當得",
    "X78n1556_011:0707a06": "去。頭頭應用。取捨由己。十二時中使之不竭。用之不",
    "X78n1556_011:0707a07": "盡。若也用之不得。一任懷寶迷邦。向外馳求。蹈破草",
    "X78n1556_011:0707a08": "鞋。虗生浪死。卓一下。上堂云。上士一決一切了。中下",
    "X78n1556_011:0707a09": "多聞多不信。大眾。上士一決。決箇什麼。中下不信。不",
    "X78n1556_011:0707a10": "信箇什麼。不須信。不須決。今朝又是季秋月。看看籬",
    "X78n1556_011:0707a11": "下菊花黃。待到重陽與君折。輾山茶。大家啜。何須更",
    "X78n1556_011:0707a12": "要趙州說。久立。上堂。良久。云。大眾會麼。五月十五日",
    "X78n1556_011:0707a13": "即不問儞。且道葫蘆裡走馬一句作麼生道。直饒道",
    "X78n1556_011:0707a14": "得。也是渴鹿逐陽燄。上堂云。菩提達磨。口能招禍。聖",
    "X78n1556_011:0707a15": "諦議中。梁王勘破。皈到少林。九年壁坐。退己讓人。萬",
    "X78n1556_011:0707a16": "無一箇。珍重。上堂云。片月浸寒潭。微雲滿空碧。若於",
    "X78n1556_011:0707a17": "達道人。好箇真消息。還有達道人麼。微雲穿過儞髑",
    "X78n1556_011:0707a18": "髏。片月觸著儞鼻孔。珍重。",
    "X78n1556_011:0707a19": "建州崇梵餘禪師先住郭巖。問。臨濟喝。少遇智音。德",
    "X78n1556_011:0707a20": "山棒。難逢作者。和尚今日作麼生。師云。山僧被儞一",
    "X78n1556_011:0707a21": "問。直得退身三步。脊背汗流。僧曰。作家宗師。今日遭",
    "X78n1556_011:0707a22": "遇。師云。一語傷人。千刀攪腹。僧以手畫一畫。云。爭奈",
    "X78n1556_011:0707a23": "遮箇何。師云。草賊大敗。問。恁麼來底人。師還接否。師",
    "X78n1556_011:0707a24": "云。孤峯無宿客。僧曰。不恁麼底人來。師還接否。師云。",
    "X78n1556_011:0707b01": "灘峻不留船。僧曰。恁麼不恁麼則且致。穿過髑髏一",
    "X78n1556_011:0707b02": "句作麼生。師云。堪笑亦堪悲。問。如何是郭巖家風。師",
    "X78n1556_011:0707b03": "云。密室寂寥無一物。生涯秖在鉢盂中。僧曰。忽遇客",
    "X78n1556_011:0707b04": "來。如何祗待。師云。百味珍羞。無過一飽。僧曰。大眾承",
    "X78n1556_011:0707b05": "師供養也。師云。食飽傷心。師云。老僧尋常與諸人說",
    "X78n1556_011:0707b06": "禪說道。說佛說祖。秖有末後一句。從來不曾動著。今",
    "X78n1556_011:0707b07": "日不惜兩莖眉毛。為諸人舉。良久。云。大眾。鷂子已過",
    "X78n1556_011:0707b08": "新羅。荒草覓甚獃鳩。上堂云。直須向黑豆未生芽時",
    "X78n1556_011:0707b09": "搆取。良久。召大眾云。劒去遠矣。上堂云。煙雲澹蕩。草",
    "X78n1556_011:0707b10": "木蕭踈。白蓮已謝寒塘。紅蓼正開古岸。籬邊黃菊。白",
    "X78n1556_011:0707b11": "露凝珠。巖桂飄香。清風帀地。諸人到遮裡。且作麼生",
    "X78n1556_011:0707b12": "商量。良久。云。高著眼。",
    "X78n1556_011:0707b13": "衡山澄信禪師問。師唱誰家曲。宗風嗣阿誰。師云。甚",
    "X78n1556_011:0707b14": "處得此消息。僧曰。捿賢一箭。直射衡山。師云。飽叢林。",
    "X78n1556_011:0707b15": "杭州南山長耳相子良禪師問。六門休歇時如何。師",
    "X78n1556_011:0707b16": "云。坐家致仕。僧曰。忽遇客來。如何祇待。師云。爛嚼清",
    "X78n1556_011:0707b17": "風。細餐明月。僧曰。學人有分也無。師云。無下口處。師",
    "X78n1556_011:0707b18": "云。鶯啼綠柳。鵲喜花枝。於斯薦得。觸處光輝。更有一",
    "X78n1556_011:0707b19": "般道理。防萠杜漸。居安慮危。咄。是何言歟。",
    "X78n1556_011:0707b20": "建州開元瑩禪師上堂云。有一面鏡。到處懸挂。凡聖",
    "X78n1556_011:0707b21": "不來。誰上誰下。遂拈拄杖云。遮箇是拄杖子。那箇是",
    "X78n1556_011:0707b22": "鏡。良久。云。萬古碧潭空界月。再三撈摝始應知。上堂",
    "X78n1556_011:0707b23": "云。倐倐忽忽。東涌西沒。無害無傷。穿皮透骨。平等應",
    "X78n1556_011:0707b24": "用。非心非佛。拶破面門。箇是何物。古人無端。謂遼天",
    "X78n1556_011:0707c01": "鶻。具眼者看取。力口希咄咄。以拂子擊禪床。下座。",
    "X78n1556_011:0707c02": "越州天衣山在和禪師法嗣",
    "X78n1556_011:0707c03": "杭州護國菩提志專禪師問。遠離嘉禾勝境。已屆海",
    "X78n1556_011:0707c04": "昌道場。如何是不動尊。師云。此去嘉禾不遠。僧曰。恁",
    "X78n1556_011:0707c05": "麼則往復無際。師云。刢利衲僧。僧便喝。師云。捧上不",
    "X78n1556_011:0707c06": "成龍。問。朝蓋已臨於法座。請師直下演吾宗。師云。平",
    "X78n1556_011:0707c07": "田萬頃當春色。僧曰。學人未曉。師云。野老謳歌正好",
    "X78n1556_011:0707c08": "聽。僧曰。聽後如何。師云。領前話。上堂云。說即天地懸",
    "X78n1556_011:0707c09": "殊。不說即眼睫裡藏身。眉毛上[跳-兆+孛]跳。說與不說。拈放",
    "X78n1556_011:0707c10": "一邊。舉起拄杖云。且道遮箇是什麼。良久。云。畫月冷",
    "X78n1556_011:0707c11": "光現。卓地計初成。卓一下。下座。",
    "X78n1556_011:0707c12": "饒州安國倧禪師法嗣",
    "X78n1556_011:0707c13": "彭州慧日堯禪師問。如何是第一義。師云。秖儞問底。",
    "X78n1556_011:0707c14": "僧曰。了了了時無可了。師云。更說什麼。僧曰。不虗此",
    "X78n1556_011:0707c15": "問。師云。師子齩人。問。如何是如來禪。師云。海日輝光。",
    "X78n1556_011:0707c16": "僧曰。如何是和尚禪。師云。且領前話。問。古者道。我有",
    "X78n1556_011:0707c17": "一句。待無舌人來。即向汝道。未審意旨如何。師云。無",
    "X78n1556_011:0707c18": "影樹下好商量。僧禮拜。師云。瓦解氷消。師云。松風颯",
    "X78n1556_011:0707c19": "颯。細雨微微。紅日銜山。冰輪出海。照古照今。未嘗有",
    "X78n1556_011:0707c20": "間。目前無法。日用分明。法爾熾然。絲毫不立。人人具",
    "X78n1556_011:0707c21": "足。各各圓明。向諸人前。更說箇什麼即得。良久云。參。",
    "X78n1556_011:0707c22": "師於元祐七年十二月十七日示眾曰。秖恁麼。秖恁",
    "X78n1556_011:0707c23": "麼。好時節。言畢。趺坐而逝。荼毗。悉聞異香。斂骨得舍",
    "X78n1556_011:0707c24": "利五色。舌根不壞。",
    "X78n1556_011:0708a01": "杭州承天傳宗禪師法嗣",
    "X78n1556_011:0708a02": "饒州崇福禪院了禪師問。大眾雲臻。請師說法。師云。",
    "X78n1556_011:0708a03": "青蓮不惜親分付。罕遇知音會破顏。僧曰。一句無私。",
    "X78n1556_011:0708a04": "群心有賴。師云。箇中端的旨。沙界共流通。僧曰。若不",
    "X78n1556_011:0708a05": "臨滄海。焉知波浪寬。師云。一派曹源水。時人被陸沈。",
    "X78n1556_011:0708a06": "上堂云。遲日和風。柳皴桃綻。萬物發生之際。是般若",
    "X78n1556_011:0708a07": "流運之時。草木芬芳。園林秀媚。且道無影樹子抽條",
    "X78n1556_011:0708a08": "也未。遂拈拄杖云。看看。築著梵王鼻孔。拶破帝釋眼",
    "X78n1556_011:0708a09": "睛。盡大地全是山僧。諸人無分。若也薦得。盡大地全",
    "X78n1556_011:0708a10": "是諸人。山僧無分。如或未然。打鼓普請看。上堂云。雲",
    "X78n1556_011:0708a11": "擁奇峯。水盈巨壑。橫扁舟於古岸。釣皓月於波心。紅",
    "X78n1556_011:0708a12": "尾錦鱗。儂家末事。驪珠荊璞。未足為珍。直饒撮土為",
    "X78n1556_011:0708a13": "金。何似轉凡成聖。大眾。凡聖賢愚。古今條例。作麼生",
    "X78n1556_011:0708a14": "轉。良久。云。瑠璃盞子人皆有。無著當時秖為麤。",
    "X78n1556_011:0708a15": "杭州承天寺守明禪師問。布皷當軒擊。家風略借看",
    "X78n1556_011:0708a16": "師云。眨上眉毛。僧曰。與麼則展陣開旗。師云。伏惟。伏",
    "X78n1556_011:0708a17": "惟。師云。劒輪飛處。好定綱宗。石火電光。眼中著屑。所",
    "X78n1556_011:0708a18": "以曹溪拈拂。已涉痕瑕。雪嶺輥毬。急須著眼。若是行",
    "X78n1556_011:0708a19": "脚上士。本分禪流。縱教喝散白雲。衝開碧落。如斯受",
    "X78n1556_011:0708a20": "用。又屬建化門中。若也正令提綱。任是三頭六臂底",
    "X78n1556_011:0708a21": "出來。也須倒退三千里。參。",
    "X78n1556_011:0708a22": "湖州鳳凰山護國仁王有從禪師問。曇花已現人天",
    "X78n1556_011:0708a23": "仰。願開金口副羣機。師云。白雲垂碧落。無處不為霖。",
    "X78n1556_011:0708a24": "僧曰。便與麼會時如何。師云。裂轉鼻孔。僧曰。不因伸",
    "X78n1556_011:0708b01": "請問。爭辨我師機。師曰。用不著。問。箭鋒相拄。笑殺衲",
    "X78n1556_011:0708b02": "僧。啐啄同時。千山萬水。不涉程途。請師速道。師云。一",
    "X78n1556_011:0708b03": "二三四五。僧曰。便是和尚為人處也。師云。隨坑落壍。",
    "X78n1556_011:0708b04": "僧曰。作家宗師。師云。放儞三十棒。問。師今已受公侯",
    "X78n1556_011:0708b05": "命。知將何法報　君恩。師云。南山雲。北山雨。僧曰。金",
    "X78n1556_011:0708b06": "枝永茂千年葉。寶祚長興萬萬春。師云。買石得雲饒。",
    "X78n1556_011:0708b07": "師云。宗乘一舉。海辯難詮。祖令當行。要津無路。真如",
    "X78n1556_011:0708b08": "凡聖。皆是夢言。佛及涅槃。並為增語。據此誠實之言。",
    "X78n1556_011:0708b09": "還可舉揚也無。既陞此座。不可徒然。方便門中放一",
    "X78n1556_011:0708b10": "線道與諸人商量。且道十二時中如何趣向。若向遮",
    "X78n1556_011:0708b11": "裡薦得。行住坐臥。任運施為。見聞覺知。隨緣應用。塵",
    "X78n1556_011:0708b12": "塵彌勒。剎剎善財。山河大地。自己家風。妙明真心。非",
    "X78n1556_011:0708b13": "增非減。若能如是。方稱丈夫。久立。",
    "X78n1556_011:0708b14": "鼎州大龍山德全禪師問。如何是法身。師云。聲前柏",
    "X78n1556_011:0708b15": "不散。僧曰。學人便恁麼時如何。師云。句後覓無蹤。",
    "X78n1556_011:0708b16": "蘇州崑山慧嚴海印禪師問。柳垂堤畔。花發林間。如",
    "X78n1556_011:0708b17": "何顯道。師云。兩彩一賽。僧曰。自從一見桃花後。直至",
    "X78n1556_011:0708b18": "而今更不疑。師云。儞向什麼處見靈雲。僧曰。花開樹",
    "X78n1556_011:0708b19": "滿。花落枝空。師云。放儞三十棒。",
    "X78n1556_011:0708b20": "真州長蘆智福祖印禪師法嗣",
    "X78n1556_011:0708b21": "金陵清涼廣惠和禪師問。如何是祖師西來意。師云。",
    "X78n1556_011:0708b22": "須彌山北。問。如何是學人自己。師云。鐵圍山南。問。如",
    "X78n1556_011:0708b23": "何是學人親切處。師云。黑處看曆日。問。如何是清淨",
    "X78n1556_011:0708b24": "法身。師云。須彌頂上擊金鎚。問。如何是活人句。師云。",
    "X78n1556_011:0708c01": "馬角換牛角。僧曰。學人不會。師云。牛蹄似馬蹄。問。如",
    "X78n1556_011:0708c02": "何是和尚家風。師云。白玉池邊金色花。問。如何是佛",
    "X78n1556_011:0708c03": "法大意。師云。鏁子兩頭搖。問。祖祖相傳傳祖令。師今",
    "X78n1556_011:0708c04": "得法嗣何人。師云。孔子元來是仲尼。問。一切賢聖皆",
    "X78n1556_011:0708c05": "以無為法而有差別。如何是無為法。師云。今日有風",
    "X78n1556_011:0708c06": "兼有雨。僧曰。如何是有為法。師云。一年還有一年春。",
    "X78n1556_011:0708c07": "問。霜風乍扇。祖令當行。當此之時。合談何事。師云。翠",
    "X78n1556_011:0708c08": "竹竿竿翠。僧曰。一句已分於黑白。祖令如何和得齊。",
    "X78n1556_011:0708c09": "師云。青山點點青。上堂云。達磨大師無端將一杓惡",
    "X78n1556_011:0708c10": "水潑在天下老宿頭上。直得天下老和尚說禪說道。",
    "X78n1556_011:0708c11": "南北紛紜。續燄聯芳。亘今亘古。山僧今日親遭一杓。",
    "X78n1556_011:0708c12": "陞于此座。擺脫無門。揚千古之玄風。振一時之今範。",
    "X78n1556_011:0708c13": "良久。云。看看。山僧將一杓惡水潑向諸人頭上去也。",
    "X78n1556_011:0708c14": "還覺也無。如或不知。更看一杓。祖佛家風孰與知。西",
    "X78n1556_011:0708c15": "來消息若何為。殷勤為報未歸客。月滿秋天霜冷時。",
    "X78n1556_011:0708c16": "參。上堂云。一日復一日。日日催人老。寒則且圍爐。困",
    "X78n1556_011:0708c17": "乃和衣倒。奉報往來人。家中元有寶。家內不曾尋。拄",
    "X78n1556_011:0708c18": "棒緣門討。任使討過年。辛苦生煩惱。不如歸去來。去",
    "X78n1556_011:0708c19": "却門前草。復云。諸禪德。盡十方世界是草。作麼生去。",
    "X78n1556_011:0708c20": "皈堂喫茶。上堂云。多日天晴。今朝下雨。大地山河。無",
    "X78n1556_011:0708c21": "不皆普。三時打鐘。二時打鼓。處處分明。頭頭薦取。復",
    "X78n1556_011:0708c22": "拈拄杖云。諸禪德。還會麼。三世諸佛盡在裡許。拍禪",
    "X78n1556_011:0708c23": "牀一下。",
    "X78n1556_011:0708c24": "湖州報本蘭禪師法嗣",
    "X78n1556_011:0709a01": "福州中際可遵禪師示眾云。禾山普化忽顛狂。打鼓",
    "X78n1556_011:0709a02": "搖鈴戲一場。劫火洞然宜煑茗。嵐風大作好乘凉。四",
    "X78n1556_011:0709a03": "虵同篋看他弄。二鼠侵藤不自量。滄海月明何處去。",
    "X78n1556_011:0709a04": "廣寒金殿白銀牀。咄。下座。上堂云。昨夜依俙春夢中。",
    "X78n1556_011:0709a05": "可遵慧可忽相逢。臂疼脚冷雙眉皺。遂喝云。山僧夢",
    "X78n1556_011:0709a06": "見祖師。過犯彌天。汝等諸人還曾夢見麼。又喝一喝。",
    "X78n1556_011:0709a07": "便下座。上堂云。咄。咄。咄。井底啾啾是何物。直饒三千",
    "X78n1556_011:0709a08": "大千。也秖是箇鬼窟。咄。上堂云。昨夜四更起來。呵呵",
    "X78n1556_011:0709a09": "大笑不歇。幸然好一覺睡。霜鐘撞作兩橛。",
    "X78n1556_011:0709a10": "越州稱心山守明禪師法嗣",
    "X78n1556_011:0709a11": "洪州承天上藍院光寂禪師問。為　國開堂。有何施",
    "X78n1556_011:0709a12": "設。師云。栴檀林秀。薝蔔花香。僧曰。雷音一震。萬物生",
    "X78n1556_011:0709a13": "芽。師云。飽足觀光。上堂。橫按拄杖云。大眾還識上藍",
    "X78n1556_011:0709a14": "老漢麼。眼似木[木*突]。口如匾擔。無問精麤。不知醎澹。與",
    "X78n1556_011:0709a15": "麼住持。百千過犯。諸禪德。眾中還有人為山僧懺悔",
    "X78n1556_011:0709a16": "底麼。良久。云。氣急殺人。卓拄杖。下座。",
    "X78n1556_011:0709a17": "潭州大溈山密印宥禪師法嗣",
    "X78n1556_011:0709a18": "廬山歸宗慧通禪師問。師唱誰家曲。宗風嗣阿誰。師",
    "X78n1556_011:0709a19": "云。今日新授請。僧曰。畢竟如何。師便打。問。如何是函",
    "X78n1556_011:0709a20": "蓋乾坤句。師云。日出東方夜落西。僧曰。如何是截斷",
    "X78n1556_011:0709a21": "眾流句。師云。鐵山橫在路。僧曰。如何是隨波逐浪句。",
    "X78n1556_011:0709a22": "師云。船子下揚州。問。如何是塵塵三昧。師云。灰飛火",
    "X78n1556_011:0709a23": "亂。僧曰。如何是佛法大意。師云。黃河水出崑崙觜。問。",
    "X78n1556_011:0709a24": "十二時中如何履踐。師云。鐵牛步春草。問。隻履西歸。",
    "X78n1556_011:0709b01": "當為何事。師云。為緣生處樂。不是厭他鄉。僧曰。如何",
    "X78n1556_011:0709b02": "是當面事。師云。眼下鼻頭垂。問。如何是祖師西來意。",
    "X78n1556_011:0709b03": "師云。過後思君子。師云。心隨相起。見自塵生。了見本",
    "X78n1556_011:0709b04": "心。知心無相。即十方剎海。念念圓明。無量法門。心心",
    "X78n1556_011:0709b05": "周帀。夫如是者。何假覺城東際。參見文殊。樓閣門開。",
    "X78n1556_011:0709b06": "方親彌勒。所以道。一切法門無盡海。同會一法道場",
    "X78n1556_011:0709b07": "中。拈起拄杖云。遮箇是一法。那箇是道場。遮箇是道",
    "X78n1556_011:0709b08": "場。那箇是一法。良久。云。看看。拄杖子穿過諸人髑髏。",
    "X78n1556_011:0709b09": "須彌山拶破諸人鼻孔。擊香臺一下。云。且向遮裡會",
    "X78n1556_011:0709b10": "取。上堂云。從無入有易。從有入無難。有無俱盡處。且",
    "X78n1556_011:0709b11": "莫自顢頇。不顢頇。舉來看。寒山拾得禮豐干。珍重。上",
    "X78n1556_011:0709b12": "堂云。鐘鼓聲不到。不到聲不知。不知聲不會。不會不",
    "X78n1556_011:0709b13": "思議。上堂云。春雲黯黯。春雨霖霖。沼沚陂池。悉皆盈",
    "X78n1556_011:0709b14": "滿。泝流者少。隨浪者多。萬派千江。奔歸大海。且道作",
    "X78n1556_011:0709b15": "麼生是大海。自云。不讓眾流。為什麼不讓眾流。復云。",
    "X78n1556_011:0709b16": "深。",
    "X78n1556_011:0709b17": "安州大安興教慧憲禪師問。師唱誰家曲。宗風嗣阿",
    "X78n1556_011:0709b18": "誰。師云。雲團石筍峯前。水瀉香嚴溪畔。僧曰。恁麼則",
    "X78n1556_011:0709b19": "溈山嫡子也。師云。湖南一水向西流。問。今日陞堂。願",
    "X78n1556_011:0709b20": "聞舉唱。師云。細柳迎風舞。巖花向日開。僧曰。便恁麼",
    "X78n1556_011:0709b21": "會時如何。師云。十萬八千。上堂云。我有一條拄杖。尋",
    "X78n1556_011:0709b22": "常將何比況。採來不在南山。亦非崑崙西嶂。拈起。滿",
    "X78n1556_011:0709b23": "目光生。放下。驪龍縮項。同徒若也借看。卓出人中之",
    "X78n1556_011:0709b24": "上。擊香臺一下。師臨遷化。辭眾云。衲僧家生死事大。",
    "X78n1556_011:0709c01": "去來是常。去去實不去。途中好善為。來來實不來。路",
    "X78n1556_011:0709c02": "上莫虧危。無縫合子盛將去。無底籃子盛將來。頭不",
    "X78n1556_011:0709c03": "用剃。身不用浴。脚下盤旋二七宿。大唐撒向掌中擎。",
    "X78n1556_011:0709c04": "鐵牛夜透新羅國。杲日當空掣電機。雲愁霧慘是常",
    "X78n1556_011:0709c05": "儀。言畢。趺坐而逝。",
    "X78n1556_011:0709c06": "饒州崇福清雅禪師問。如何是崇福境。師云。磬敲寒",
    "X78n1556_011:0709c07": "月夜。香翥白雲朝。僧曰。如何是境中人。師云。僧是僧。",
    "X78n1556_011:0709c08": "俗是俗。僧曰。向上更有奇特事也無。師云。毗盧頂上",
    "X78n1556_011:0709c09": "金冠子。僧曰。重重蒙指示。千古為流芳。師云。笑殺傍",
    "X78n1556_011:0709c10": "觀。",
    "X78n1556_011:0709c11": "東京十方淨因懷璉大覺禪師法嗣",
    "X78n1556_011:0709c12": "杭州臨安徑山維琳無畏禪師初住大明。問。師唱誰",
    "X78n1556_011:0709c13": "家曲。宗風嗣阿誰。師云。不在然燈前。亦非釋迦後。僧",
    "X78n1556_011:0709c14": "曰。莫便是育王兒孫也無。師云。神岳風高。浘[泳-永+閭]水急。",
    "X78n1556_011:0709c15": "問。如何是大明家風。師云。神鸞頂上軒眉坐。黃鵠岫",
    "X78n1556_011:0709c16": "中昂首行。僧曰。未審意旨如何。師云。會即便會。覓甚",
    "X78n1556_011:0709c17": "意旨。僧珍重便去。師云。聽取一偈。榾拙火殘飛白灰。",
    "X78n1556_011:0709c18": "老僧身上白如雪。地爐冥坐人不知。蒼狖山西呌明",
    "X78n1556_011:0709c19": "月。久立。",
    "X78n1556_011:0709c20": "杭州臨平勝因資禪師問。知師久蘊囊中寶。今日當",
    "X78n1556_011:0709c21": "場略借看。師云。方圓無內外。醜拙任君嫌。僧曰。心月",
    "X78n1556_011:0709c22": "孤圓。光含萬象。師云。莫將黃葉作真金。問。菩提不可",
    "X78n1556_011:0709c23": "以心得。未審和尚從何而得。師云。齪漢。師云。若論此",
    "X78n1556_011:0709c24": "事。譬如日月麗天。八方普照。盲者不見。盆下不知。非",
    "X78n1556_011:0710a01": "日月不明。乃當人障隔。若據祖師正令。擬議千差。直",
    "X78n1556_011:0710a02": "須打透金鏁玄關。一任縱橫妙用。久立。",
    "X78n1556_011:0710a03": "杭州佛日淨惠戒弼禪師問。如何是毗盧印。師云。草",
    "X78n1556_011:0710a04": "鞋踏雪。僧曰。學人不會。師云。步步成蹤。問。如何是清",
    "X78n1556_011:0710a05": "淨法身。師云。疥癩癕疽。僧曰。意旨如何。師云。不可道",
    "X78n1556_011:0710a06": "三身四智。問。師唱誰家曲。宗風嗣阿誰。師云。韶石木",
    "X78n1556_011:0710a07": "分千界月。鄮峯花發一枝春。僧曰。恁麼則大覺嫡子",
    "X78n1556_011:0710a08": "也。師云。千聞不如一見。僧曰。專為流通。師云。一任摸",
    "X78n1556_011:0710a09": "[打-丁+索]。師云。祖宗門下。水泄不通。放去收來。隨機應用。把",
    "X78n1556_011:0710a10": "定則綿綿不漏。放行則雨驟雲奔。若向本分事中。未",
    "X78n1556_011:0710a11": "曾動著絲毫。且問諸人。作麼生是本分事。良久。顧視",
    "X78n1556_011:0710a12": "大眾云。高著眼。",
    "X78n1556_011:0710a13": "福州天宮慎徽禪師問。故歲已去。新歲到來。還有不",
    "X78n1556_011:0710a14": "受歲底也無。師云。有。僧曰。未審是什麼人。師云。門外",
    "X78n1556_011:0710a15": "金剛。問。如何是古佛家風。師云。鐘鳴鼓響。僧曰。便是",
    "X78n1556_011:0710a16": "也。師云。朝三千。暮八百。問。如何是佛。師云。九竅常流。",
    "X78n1556_011:0710a17": "僧曰。未審意旨如何。師云。色香味觸。問。如何是琴臺",
    "X78n1556_011:0710a18": "一曲。師云。木人臺畔立。囉哩不曾聞。師云。五四三二",
    "X78n1556_011:0710a19": "一。胡僧數不出。泥牛笑點頭。木馬生啾唧。何也。桃花",
    "X78n1556_011:0710a20": "紅。李花白。春山疊亂青。春水涵虗碧。相逢休問趙州",
    "X78n1556_011:0710a21": "關。水裏金烏天上日。師云。八萬四千波羅蜜門。門門",
    "X78n1556_011:0710a22": "長開。三千大千微塵諸佛。佛佛說法。不說有。不說無。",
    "X78n1556_011:0710a23": "不說非有非無。不說亦有亦無。何也。離四句。絕百非。",
    "X78n1556_011:0710a24": "相逢舉目少人知。昨夜霜風漏消息。梅花依舊綴寒",
    "X78n1556_011:0710b01": "枝。",
    "X78n1556_011:0710b02": "溫州彌陀庵正彥菴主一日。禮拜雪竇良禪師。師云。",
    "X78n1556_011:0710b03": "儞是有主沙彌。無主沙彌。主云。有無且致。和尚是有",
    "X78n1556_011:0710b04": "主禪師。無主禪師。師云。却被胡蘆倒繞藤。主云。道什",
    "X78n1556_011:0710b05": "麼。師擬議。主拂袖出云。見面不如聞名。師呵呵大笑。",
    "X78n1556_011:0710b06": "至晚入室。師不允。主乃有頌。金刀剃落青絲髮。求佛",
    "X78n1556_011:0710b07": "求法亦非真。黃梅分付盧行者。師今授手與何人。",
    "X78n1556_011:0710b08": "杭州靈隱雲知慈覺禪師法嗣",
    "X78n1556_011:0710b09": "杭州靈隱山正童圓明禪師問。皇風蕩蕩。帝道平平。",
    "X78n1556_011:0710b10": "為　國開堂。將何祝　聖。師云。無出此問。僧曰。學人",
    "X78n1556_011:0710b11": "叉手當胸。退身三步。師云。不知何處謝無私。僧禮拜。",
    "X78n1556_011:0710b12": "師云。知恩者少。問。如何是道。師云。夜行莫蹈白。僧曰。",
    "X78n1556_011:0710b13": "如何是道中人。師云。黃張三。黑李四。",
    "X78n1556_011:0710b14": "婺州寶林顯珠禪師法嗣",
    "X78n1556_011:0710b15": "婺州寶林用明禪師問。世尊三昧。迦葉不知。和尚三",
    "X78n1556_011:0710b16": "昧。什麼人知。師云。泥牛穿海去。木馬透雲歸。僧曰。恁",
    "X78n1556_011:0710b17": "麼則學人請益。師云。未敢相許。僧無語。師云。真箇衲",
    "X78n1556_011:0710b18": "僧。",
    "X78n1556_011:0710b19": "溫州鴈蕩靈峯文吉禪師法嗣",
    "X78n1556_011:0710b20": "溫州淨光為覺禪師問。雲門一曲師親唱。未審西來",
    "X78n1556_011:0710b21": "意若何。師云。道什麼。僧曰。恁麼則便是和尚為人處",
    "X78n1556_011:0710b22": "師云。錯。師云。淨光紺字。古佛祇園。聞名者塵心頓息。",
    "X78n1556_011:0710b23": "目覩者宛若昇天。面臨郛郭。背靠林泉。處處盡歌",
    "X78n1556_011:0710b24": "　皇化。何須演妙談玄。向上一竅。千聖不傳。敢問諸人。",
    "X78n1556_011:0710c01": "作麼生是向上一竅。驀拈拄杖。卓一下云。鴛鴦繡了",
    "X78n1556_011:0710c02": "從君看。莫把金針度與人。",
    "X78n1556_011:0710c03": "婺州承天惟簡禪師法嗣",
    "X78n1556_011:0710c04": "婺州智者山壽聖利元禪師問。如何是佛。師云。三人",
    "X78n1556_011:0710c05": "證龜成龞。僧曰。意旨如何。師云。身貧方覺濟人難。師",
    "X78n1556_011:0710c06": "拈拄杖云。大用現前。不存軌則。東方一指。乾坤肅靜。",
    "X78n1556_011:0710c07": "西方一指。瓦解氷消。南方一指。南斗作竄。北方一指。",
    "X78n1556_011:0710c08": "北斗潛藏。上方一指。築著帝釋鼻孔。下方一指。穿過",
    "X78n1556_011:0710c09": "金剛水際。諸人面前一指。成得什麼邊事。良久。卓一",
    "X78n1556_011:0710c10": "下。云。路上指奔鹿。門前打犬兒。",
    "X78n1556_011:0710c11": "溫州瑞安壽聖僧印禪師問。如何是法身。師云。頭長",
    "X78n1556_011:0710c12": "耳小。僧曰。如何是法身用。師云。南原耕罷者。牽犢負",
    "X78n1556_011:0710c13": "樵歸。僧曰。恁麼則三身不分也。師云。大蟲看水磨。師",
    "X78n1556_011:0710c14": "云。將心問佛如天遠。以佛求心道轉賒。若遇雲門行",
    "X78n1556_011:0710c15": "正令。須教棒下識龍虵。良久。云。具眼者辨取。師於熙",
    "X78n1556_011:0710c16": "寧十年九月十三日沐浴更衣。留偈云。倚空靈劒冷",
    "X78n1556_011:0710c17": "光浮。佛祖魔兵一刃收。帶月吼風歸寶匣。鐵牛驚散",
    "X78n1556_011:0710c18": "曲江頭。言畢。趺坐而逝。茶毗斂骨。獲舍利五色。",
    "X78n1556_011:0710c19": "明州九峯韶禪師法嗣",
    "X78n1556_011:0710c20": "明州大梅山祖鏡禪師諱法英。姓張氏。本州鄞縣人",
    "X78n1556_011:0710c21": "也。投師出家。十三圓具。威儀清雅。性介不群。博究古",
    "X78n1556_011:0710c22": "今。樂乎述作。學問超卓。見量穎悟。參九峰韶禪師。頓",
    "X78n1556_011:0710c23": "悟宗旨。初住襄陽白馬。次居大梅。判宗留後仲爰一",
    "X78n1556_011:0710c24": "見道契。奏賜椹服．師名。開堂日。問。徧知已具今成佛。",
    "X78n1556_011:0711a01": "賢宰殷勤請住持。住持即不問。徧知事若何。師云。舉",
    "X78n1556_011:0711a02": "起分明。僧曰。恁麼則不惜祖燈長夜照。奉酬　明主",
    "X78n1556_011:0711a03": "太平時。師云。賊是小人。僧曰。真師子兒。作師子吼。師",
    "X78n1556_011:0711a04": "云。兩重公案。問。昔日靈山一會。今朝白馬。是同是別。",
    "X78n1556_011:0711a05": "師云。分明更舉。僧拍一拍。師云。作什麼。僧曰。未審意",
    "X78n1556_011:0711a06": "旨如何。師便打。僧曰。如何是和尚家風。師云。猶自口",
    "X78n1556_011:0711a07": "喃喃。師云。至道無在。豈無在也。至言無窮。豈無窮也。",
    "X78n1556_011:0711a08": "得之則皎若目前。失之則毫釐有隔。是故雖一大藏",
    "X78n1556_011:0711a09": "教。不為多言。一默毗耶。豈曰無語。須知佛祖人天殊",
    "X78n1556_011:0711a10": "非本有。好惡長短亦非本無。直下薦得。猶在半途。遮",
    "X78n1556_011:0711a11": "箇事須遇明眼人證據。貧道今日可謂功不浪施。將",
    "X78n1556_011:0711a12": "此舉揚。上祝　皇風。情與無情。得無生忍。上堂云。春",
    "X78n1556_011:0711a13": "山笋蕨正蒙茸。好把黃梁徹曉舂。莫謂西來無此意。",
    "X78n1556_011:0711a14": "祖師渾在鉢盂中。參。上堂云。祖師不會禪。諸佛不會",
    "X78n1556_011:0711a15": "道。學道與學禪。諸方閙浩浩。或以玉為塵。或認石為",
    "X78n1556_011:0711a16": "寶。參得一肚皮。特地生煩惱。不煩惱。解會那如入荒",
    "X78n1556_011:0711a17": "草。寄語參禪學道人。頭邊白髮年年新。何如來與大",
    "X78n1556_011:0711a18": "梅相共開田博飯喫。一生參學事畢。珍重。上堂云。末",
    "X78n1556_011:0711a19": "後一句。如藤倚樹。向上一竅。演若失照。細大法門。是",
    "X78n1556_011:0711a20": "何緊要。為君唱箇菩薩蠻。也是人間閑曲調。參。上堂",
    "X78n1556_011:0711a21": "云。三十六旬之始。七十二候之初。末後句則且致。秖",
    "X78n1556_011:0711a22": "如當頭一句又作麼生道。拈拄杖云。歲朝把筆。萬事",
    "X78n1556_011:0711a23": "皆吉。急急如律令。大眾。山僧恁麼提唱。且道還有祖",
    "X78n1556_011:0711a24": "師意也無。良久。云。記得東村黑李四。年年親寫在門",
    "X78n1556_011:0711b01": "前。卓拄杖。下座。",
    "X78n1556_011:0711b02": "越州東山國慶順宗禪師法嗣",
    "X78n1556_011:0711b03": "建州定峯曉宣禪師問。如何是祖師西來意。師云。雲",
    "X78n1556_011:0711b04": "收千嶽翠。僧曰。如何領會。師云。雨洗百花鮮。問。學人",
    "X78n1556_011:0711b05": "上來。請師垂示。師云。江澄秋夜月。風掃曉天霞。僧曰。",
    "X78n1556_011:0711b06": "一句纔聞。流通萬古。師云。儞作麼生會。僧便喝。師便",
    "X78n1556_011:0711b07": "打。",
    "X78n1556_011:0711b08": "荊門玉泉山景德承皓禪師法嗣",
    "X78n1556_011:0711b09": "郢州林溪興教文慶禪師一日云。六六三十六。東方",
    "X78n1556_011:0711b10": "甲乙木。嘉州大像出關來。陝府鐵牛入西蜀。參。",
    "X78n1556_011:0711b11": "澧州夾山遵禪師法嗣",
    "X78n1556_011:0711b12": "江陵福昌寺信禪師問。一花開五葉。如何是第一葉。",
    "X78n1556_011:0711b13": "師提起坐具。僧曰。雲生片片。雨點霏霏。師云。不痛不",
    "X78n1556_011:0711b14": "知傷。僧曰。遮箇猶是風生雨意。如何是第一葉。師將",
    "X78n1556_011:0711b15": "坐具[打-丁+慼]。一[打-丁+慼]僧拍掌。師云。一任[跳-兆+孛]跳。問。師子未出窟",
    "X78n1556_011:0711b16": "時如何。師云。更問看。僧曰。出窟後如何。師云。[齒*(虎-儿+且)]齖露",
    "X78n1556_011:0711b17": "齒。問。達麼未來時如何。師云。大地盡漫漫。僧曰。來後",
    "X78n1556_011:0711b18": "如何。師云。雲散家家月。問。如何是佛。師云。東家兒郎。",
    "X78n1556_011:0711b19": "西家織女。僧曰。學人不會。師云。擲筆拋梭。問。如何是",
    "X78n1556_011:0711b20": "道。師云。天蓋地載。僧曰。恁麼則盡在裏許也。師云。阿",
    "X78n1556_011:0711b21": "[口*耶][口*耶]。阿[口*耶][口*耶]。問。如何是祖師西來意。師云。在儞腦後。",
    "X78n1556_011:0711b22": "僧曰。某甲不會。師云。好彩汝不會。若教會去。帶累老",
    "X78n1556_011:0711b23": "僧。上堂云。時寒。起動大眾。不爾者。法席有踈。宗風何",
    "X78n1556_011:0711b24": "振。三門草深。往還絕跡。不如且與諸人作箇素筵。宰",
    "X78n1556_011:0711c01": "露地白牛供養諸人。大家圍爐唱無生曲子。良久。云。",
    "X78n1556_011:0711c02": "諦聽。諦聽。上堂云。大眾。大眾舉頭。師云。南山風色緊。",
    "X78n1556_011:0711c03": "便下座。上堂云。朝登猊座。蓋為尋醫。禪人上來。盡被",
    "X78n1556_011:0711c04": "鼓聲吞了也。還有識病者麼。良久。云。豈不是患聾。即",
    "X78n1556_011:0711c05": "今汝各歸堂。聲消病瘥。",
    "X78n1556_011:0711c06": "雲居山佛印了元禪師法嗣",
    "X78n1556_011:0711c07": "杭州百丈山慶善院淨悟禪師問。如何是佛。師云。問",
    "X78n1556_011:0711c08": "誰。僧曰。特問和尚。師云。鷂子過新羅。問。如何是新年",
    "X78n1556_011:0711c09": "朝佛法。師云。問著便知。僧曰。上大人從頭起也。師云。",
    "X78n1556_011:0711c10": "陽氣發時無硬地。僧曰。有信來還去。無私古到今。師",
    "X78n1556_011:0711c11": "云。大家回首謝東君。問。古佛與露柱相交是第幾機",
    "X78n1556_011:0711c12": "師云。韶陽老漢也曾說著。僧曰。學人今日有分也。師",
    "X78n1556_011:0711c13": "云。大似勞而無功。上堂云。說則搖脣。行則動脚。直饒",
    "X78n1556_011:0711c14": "不說不行時。錯。錯。拍禪牀一下。上堂云。因果一言。到",
    "X78n1556_011:0711c15": "處隨緣。若人卜度。十萬八千。參。",
    "X78n1556_011:0711c16": "常州善權山廣教慧泰禪師問。供養百千諸佛。不如",
    "X78n1556_011:0711c17": "供養一無心道人。百千諸佛有甚過。無心道人有何",
    "X78n1556_011:0711c18": "福。師云。花從愛惜落。草逐棄嫌生。僧曰。未審是一是",
    "X78n1556_011:0711c19": "二。師云。一二且致。鼻孔因什麼在老僧手裏。僧擬議。",
    "X78n1556_011:0711c20": "師云。蒼天。蒼天。師云。諸佛出世。廣演三乘。達麼西來。",
    "X78n1556_011:0711c21": "密傳大事。上根之者。言下頓超。中下之流。須當漸次",
    "X78n1556_011:0711c22": "發明心地。或一言唱道。或三句敷揚。或善巧應機。遂",
    "X78n1556_011:0711c23": "成多義。撮其樞要。總是空花。一句窮源。沈埋祖道。敢",
    "X78n1556_011:0711c24": "問諸人。作麼生是依時及節底句。良久。云。微雲澹河",
    "X78n1556_011:0712a01": "漢。踈雨滴梧桐。參。",
    "X78n1556_011:0712a02": "洪州西山翠巖廣化慧空禪師問。如何是道。師云。荒",
    "X78n1556_011:0712a03": "田不揀。僧曰。莫便是和尚為人處麼。師云。量才補職。",
    "X78n1556_011:0712a04": "師云。昨日雨霖霖。今朝日杲杲。文殊與普賢。全身入",
    "X78n1556_011:0712a05": "荒草。賴得王老師。夜來遣出早。拈起拄杖云。來也。來",
    "X78n1556_011:0712a06": "也。不見道。春無三日晴。下座。",
    "X78n1556_011:0712a07": "饒州密巖山淨土德溥禪師問。如何是密巖境。師云。",
    "X78n1556_011:0712a08": "芙蓉頂上清風起。僧曰。如何是境中人。師云。雨露壇",
    "X78n1556_011:0712a09": "前野老歌。問。向上宗乘。如何指示。師云。新聲調古曲。",
    "X78n1556_011:0712a10": "那箇是知音。",
    "X78n1556_011:0712a11": "饒州崇福德基禪師問。向上宗乘。請師舉唱。師云。多",
    "X78n1556_011:0712a12": "少分明。僧曰。更垂方便。師云。來風深辨。僧曰。學人禮",
    "X78n1556_011:0712a13": "謝。師云。不得錯會。師云。若於遮裏會得。便能入一佛",
    "X78n1556_011:0712a14": "國。坐一道場。水鳥樹林共談斯要。樓臺殿閣同演真",
    "X78n1556_011:0712a15": "乘。續千聖不盡之燈。照八面無私之燄。所以道。在天",
    "X78n1556_011:0712a16": "同天。在人同人。還有知音者麼。良久。云。水底金烏天",
    "X78n1556_011:0712a17": "上日。眼中瞳子面前人。",
    "X78n1556_011:0712a18": "雲居山真如院仲和禪師問。如何是佛。師云。問處分",
    "X78n1556_011:0712a19": "明。僧曰。夜來松竹起清風。吹散白雲三兩片。師云。且",
    "X78n1556_011:0712a20": "莫磕著露柱。僧禮拜歸眾。師噓噓。",
    "X78n1556_011:0712a21": "廬山同安崇勝幼宗禪師上堂。拈拄杖。召大眾云。拄",
    "X78n1556_011:0712a22": "杖子是體。擊禪牀云。遮箇是用。直得高低普見。遠近",
    "X78n1556_011:0712a23": "皆聞。正當恁麼時。且道是分不分。良久。云。榔橫橫挑",
    "X78n1556_011:0712a24": "華藏界。維摩掌上未為多。",
    "X78n1556_011:0712b01": "婺州寶林懷吉真覺禪師問。德山棒．臨濟喝。未審是",
    "X78n1556_011:0712b02": "同是別。師云。將諸是衲僧。僧曰。學人未曉。特伸請益。",
    "X78n1556_011:0712b03": "師云。不妨刢利。問。如何是和尚為人句。師云。有問有",
    "X78n1556_011:0712b04": "答。僧曰。得聞於未聞也。師云。聞底事作麼生。僧曰。六",
    "X78n1556_011:0712b05": "耳不同謀。師云。也是。師云。善慧遺風五百年。雲黃山",
    "X78n1556_011:0712b06": "色秖依然。而今祖令重行也。一句流通徧大千。大眾",
    "X78n1556_011:0712b07": "且道是什麼句。莫是函蓋乾坤．截斷眾流．隨波逐浪",
    "X78n1556_011:0712b08": "底麼。吽。有甚交涉。自從有佛祖已來。未曾動著。今日",
    "X78n1556_011:0712b09": "不可漏泄真機去也。顧視大眾云。若到諸方。不得錯",
    "X78n1556_011:0712b10": "舉。",
    "X78n1556_011:0712b11": "信州鵝湖山仁壽德延禪師問。如何是鵝湖境。師云。",
    "X78n1556_011:0712b12": "一泓湖水春來淥。數隻仙鵝天外歸。僧曰。如何是境",
    "X78n1556_011:0712b13": "中人。師云。松聲來客座。山翠上人衣。師云。眾口咸來",
    "X78n1556_011:0712b14": "發問端。當空一點欲詶難。而今大義重宣也。剔起眉",
    "X78n1556_011:0712b15": "毛覿面看。久立。",
    "X78n1556_011:0712b16": "廬山萬杉子章禪師問。道泰不傳天子令。時清盡唱",
    "X78n1556_011:0712b17": "太平歌。如何是太平歌。師云。雲盡日月正。雪消天地",
    "X78n1556_011:0712b18": "春。僧曰。恁麼則雨灑千峯秀。風動萬年枝。師云。星江",
    "X78n1556_011:0712b19": "水闊連天碧。五老山橫宇宙寬。問。師資未相見時如",
    "X78n1556_011:0712b20": "何。師云。定光金地遙招手。智者江陵暗點頭。僧曰。見",
    "X78n1556_011:0712b21": "後如何。師云。父子親其居。尊卑異其位。",
    "X78n1556_011:0712b22": "洪州資福宗誘禪師上堂云。唱彌高。和彌寡。九載少",
    "X78n1556_011:0712b23": "林。有口如啞。眨上眉毛。蹉過了也。山僧今日從空放",
    "X78n1556_011:0712b24": "下。為什麼如此。盡法無民。上堂云。龍泉今日與諸人",
    "X78n1556_011:0712c01": "說些葛藤。良久。云。枝蔓上更生枝蔓。",
    "X78n1556_011:0712c02": "袁州龍興山居岳禪師問。師唱誰家曲。宗風嗣阿誰。",
    "X78n1556_011:0712c03": "師云。自從達磨分流後。萬派都歸是一家。僧曰。學人",
    "X78n1556_011:0712c04": "未曉。請師直指。師云。集雲峯下四藤條。",
    "X78n1556_011:0712c05": "東京智海正覺本逸禪師法嗣",
    "X78n1556_011:0712c06": "筠州黃蘗山志因禪師問。不如坐禪人。一念超佛地。",
    "X78n1556_011:0712c07": "如何是佛地。師云。舍衛國中。僧曰。未審意旨如何。師",
    "X78n1556_011:0712c08": "云。側布黃金。問。如何是得力句。師云。脚。僧曰。學人不",
    "X78n1556_011:0712c09": "會。師云。一步進一步。師云。靈鷲峰前。杉松滴翠。雲霞",
    "X78n1556_011:0712c10": "影裏。水石清虗。盡是古來門館。舊日家風。何故道無",
    "X78n1556_011:0712c11": "避寒暑處。良久。云。爭怪得別人。上堂云。歸根得旨。隨",
    "X78n1556_011:0712c12": "照失宗。東是厨庫。西是僧堂。皆是隨照。歸根得旨一",
    "X78n1556_011:0712c13": "句作麼生道。良久云。參。上堂云。四十九年說。恩潤禽",
    "X78n1556_011:0712c14": "魚。十萬程途來。警悟人天。遮二老漢各人好與三十",
    "X78n1556_011:0712c15": "棒。何故。一箇說長說短。一箇胡言漢語。雖然如是。且",
    "X78n1556_011:0712c16": "放過一著。",
    "X78n1556_011:0712c17": "福州大中寺德隆禪師圓具遊方。參逸禪師。深悟宗",
    "X78n1556_011:0712c18": "趣。溫公左丞堅請師出世。入室摳衣。徒眾八百。開堂",
    "X78n1556_011:0712c19": "日。示眾云。摩竭陀國。水泄不通。毗耶離城。親行此令。",
    "X78n1556_011:0712c20": "竪窮三際。橫亘十方。坐斷報化佛頭。畫斷自佗世界。",
    "X78n1556_011:0712c21": "是以如來大師二千年外。乘悲願力。示現受生。降誕",
    "X78n1556_011:0712c22": "王宮。修行雪嶺。成等正覺。轉大法輪。離文字語言。人",
    "X78n1556_011:0712c23": "心直旨。古今一致。殊途同歸。乃顧左右云。人天交接。",
    "X78n1556_011:0712c24": "賓主歷然。復召大眾。何似生。舉不顧。即差互。擬思量。",
    "X78n1556_011:0713a01": "何劫悟。久立。珍重。",
    "X78n1556_011:0713a02": "福州白鹿山伸豫禪師師初開堂日。上首白槌云。法",
    "X78n1556_011:0713a03": "筵龍象眾。當觀第一義。師云。華嶽三峰。黃河九流。還",
    "X78n1556_011:0713a04": "有人於此觀得麼。若此觀得。何假胷題萬字。足步祥",
    "X78n1556_011:0713a05": "蓮。菩提場中。始成正覺。然此事。莫非知方之者。共相",
    "X78n1556_011:0713a06": "證明。晚進初機。有疑請問。僧問。師登高廣座。乞示少",
    "X78n1556_011:0713a07": "林機。答云。紅霞穿碧漢。白日遶須彌。進云。恁麼則人",
    "X78n1556_011:0713a08": "天盡側聆也。答云。徒勞佇思。進云。誰知遠煙浪。別有",
    "X78n1556_011:0713a09": "好思量。答云。閑言語。僧問。雲馭既登於法席。曇華一",
    "X78n1556_011:0713a10": "句請師宣。答云。金風朝布野。玉露夜垂珠。進云。恁麼",
    "X78n1556_011:0713a11": "則龍吟霧起。虎嘯風生。答云。天高難側耳。進云。若不",
    "X78n1556_011:0713a12": "登樓。焉知海闊。答云。何曾夢見。師乃云。問話且止。設",
    "X78n1556_011:0713a13": "使言中辨的。句裏藏機。意思交馳。並同流浪。何故。吾",
    "X78n1556_011:0713a14": "祖之道。豈其然乎。若是上根作者。獨步丹霄。臨機大",
    "X78n1556_011:0713a15": "用。把住則涓滴不漏。放開乃浪湧千江。踞地全威。壁",
    "X78n1556_011:0713a16": "立千仞。得不英靈自己。荷負宗門。直饒恁麼。未稱衲",
    "X78n1556_011:0713a17": "僧。且道衲僧有甚奇特。良久。云。深秋簾幕千冢雨。落",
    "X78n1556_011:0713a18": "日樓臺一笛風。",
    "X78n1556_011:0713a20": "建中靖國續燈錄卷第十一"
}