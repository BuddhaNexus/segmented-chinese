{
    "T37n1763_019:0453a17": "2大般涅槃經集解卷第十九",
    "T37n1763_019:0453a19": "　雪山一味藥譬",
    "T37n1763_019:0453a20": "　釋佛性五陰中而無失壞",
    "T37n1763_019:0453a21": "　釋方等經如甘露毒藥",
    "T37n1763_019:0453a22": "　廣論三種三歸：一者階梯、二者一體、三",
    "T37n1763_019:0453a23": "者自身未來佛性",
    "T37n1763_019:0453a24": "如來性品之第二",
    "T37n1763_019:0453a25": "復次善男子！譬如雪山。案道生曰：不從佛",
    "T37n1763_019:0453a26": "說而計者，乃更反成其惑也。僧亮曰：上已總",
    "T37n1763_019:0453a27": "答十一難，而佛性不壞其義未顯。又前譬云",
    "T37n1763_019:0453a28": "珠陷入體，似佛性可壞；今以此譬，明失解所",
    "T37n1763_019:0453a29": "由，佛性不可破壞也。雪山譬五陰身也。法瑤",
    "T37n1763_019:0453b01": "曰：譬眾生也。僧宗曰：前譬明起惑乖理，不得",
    "T37n1763_019:0453b02": "現用。此譬明若欲取者，有方則得，乖方則失",
    "T37n1763_019:0453b03": "也。「雪山譬金剛」以下，因地之神明也。",
    "T37n1763_019:0453b04": "有一味藥名曰藥味其味極恬。案僧亮曰：",
    "T37n1763_019:0453b05": "藥譬佛性，甜譬常樂也。僧宗曰：見佛性者，治",
    "T37n1763_019:0453b06": "生死之病，譬之藥也。樂味者，味體非樂，能生",
    "T37n1763_019:0453b07": "人樂；佛性非樂，會之者出苦，故譬之樂味也。",
    "T37n1763_019:0453b08": "極甜者，甜味則為人所嗜；佛性之理，有識所",
    "T37n1763_019:0453b09": "甘，喻之甜味也。智秀曰：一味者，佛性之理，",
    "T37n1763_019:0453b10": "無生滅之異也。",
    "T37n1763_019:0453b11": "在深叢下人無能見。案僧亮曰：九住已下，",
    "T37n1763_019:0453b12": "不能得見也。法瑤曰：以煩惱䨱故，雖有佛",
    "T37n1763_019:0453b13": "性，眾生不見也。僧宗曰：無有十地慧目，所以",
    "T37n1763_019:0453b14": "不能見也。",
    "T37n1763_019:0453b15": "有人聞香即知其地當有是藥。案道生曰：",
    "T37n1763_019:0453b16": "菩薩說無我之教，表如來真我，譬聞香也。僧",
    "T37n1763_019:0453b17": "亮曰：譬十地菩薩聞佛說已，能見少分，明性",
    "T37n1763_019:0453b18": "理幽遠也。法瑤曰：行者聞說，知煩惱之下有",
    "T37n1763_019:0453b19": "佛性也。僧宗曰：有謂得聞慧之解也。雖無十",
    "T37n1763_019:0453b20": "地慧眼能見，然信教生解，必知有也。智秀曰：",
    "T37n1763_019:0453b21": "譬過去佛始時微知，如彼聞香知當有藥，終",
    "T37n1763_019:0453b22": "能修行得成佛果也。",
    "T37n1763_019:0453b23": "過去世中有轉輪王至造作木筩以接是藥。",
    "T37n1763_019:0453b24": "案道生曰：往古諸佛說無我法、無我之理，",
    "T37n1763_019:0453b25": "如彼木筩有外無內也。僧亮曰：王譬佛也，唯",
    "T37n1763_019:0453b26": "佛能見能說者也。筩譬圓教也。法瑤曰：明過",
    "T37n1763_019:0453b27": "去佛教唯復非一，皆表於性，如造木筩以",
    "T37n1763_019:0453b28": "接藥也。僧宗曰：王通譬先佛，若近取者則迦",
    "T37n1763_019:0453b29": "葉佛也。王欲求藥於山，故處處造筩以接之",
    "T37n1763_019:0453c01": "也。譬迦葉世尊，在凡夫之日備修萬行，以求",
    "T37n1763_019:0453c02": "佛果也。寶亮曰：山譬五陰，筩譬經教。處處",
    "T37n1763_019:0453c03": "者，譬十二部也。明先佛欲於眾生五陰得常",
    "T37n1763_019:0453c04": "我性，故說十二部經也。雖說無常，皆為得常",
    "T37n1763_019:0453c05": "中道之理，故云以接是藥也。智秀曰：萬行如",
    "T37n1763_019:0453c06": "筩也。行由身起，譬處處造也。",
    "T37n1763_019:0453c07": "是藥熟時。案僧亮曰：聞說領解，無有差謬，",
    "T37n1763_019:0453c08": "以申眉間珠也。法瑤曰：佛性應流通之時，謂",
    "T37n1763_019:0453c09": "顯著為熟也。僧宗曰：因力滿足，如藥熟也。寶",
    "T37n1763_019:0453c10": "亮曰：謂成佛之時也。",
    "T37n1763_019:0453c11": "從地流出。案法瑤曰：性顯著故，出乎煩惱",
    "T37n1763_019:0453c12": "之表也。僧宗曰：因滿果現，為佛眼所照也。",
    "T37n1763_019:0453c13": "寶亮曰：因果之理不出於身外，而明五陰之",
    "T37n1763_019:0453c14": "中即有者也。",
    "T37n1763_019:0453c15": "集木筩中。案道生曰：常我之理應萬行之",
    "T37n1763_019:0453c16": "時，義味悉在於經文矣。法瑤曰：佛性理味備",
    "T37n1763_019:0453c17": "之經教為集也。僧宗曰：果來應因為集也。寶",
    "T37n1763_019:0453c18": "亮曰：顯在經教之中也。",
    "T37n1763_019:0453c19": "其味真正。案僧宗曰：佛性之理，不與偽物",
    "T37n1763_019:0453c20": "同體也。寶亮曰：常理為圓教所詮，為真正也。",
    "T37n1763_019:0453c21": "王既□已其後是藥至隨其流處有種種異。",
    "T37n1763_019:0453c22": "案道生曰：佛涅槃後，尋研經教，偏執其",
    "T37n1763_019:0453c23": "義，於一味之理隨說成異。取義既偏，受身殊",
    "T37n1763_019:0453c24": "別也。僧亮曰：取解未純，佛滅法離，人生異",
    "T37n1763_019:0453c25": "解，起種種見，受果不同，以申失解之苦也。法",
    "T37n1763_019:0453c26": "瑤曰：佛涅槃後，各師偏見，故說佛性種種不",
    "T37n1763_019:0453c27": "同。隨其偏執，則受身有殊，如藥流處有種種",
    "T37n1763_019:0453c28": "異。僧宗曰：佛性理一，以人執不同，遂有九十",
    "T37n1763_019:0453c29": "五種。既造邪因，受四惡果，如種種味也。",
    "T37n1763_019:0454a01": "是藥真味停留在山猶如滿月。案道生曰：",
    "T37n1763_019:0454a02": "不以取之有偏，正理遂壞；不以受身不同，使",
    "T37n1763_019:0454a03": "真我斷也。",
    "T37n1763_019:0454a04": "凡人薄福雖以掘鑿加功苦至而不能得。",
    "T37n1763_019:0454a05": "案僧亮曰：雖生異見，不能毀真。聖與凡絕，",
    "T37n1763_019:0454a06": "常乃得顯，不壞義也。法瑤曰：見雖異塗，不變",
    "T37n1763_019:0454a07": "佛性；受身不同，佛性不改也。凡夫偏執，雖復",
    "T37n1763_019:0454a08": "竭思，終不能得見正理也。僧宗曰：不與偽雜",
    "T37n1763_019:0454a09": "為真性也。必在於人，不可遷轉，如停留也。圓",
    "T37n1763_019:0454a10": "明不偏，事同月也。凡夫薄福不能得者，無慧",
    "T37n1763_019:0454a11": "以自修，雖加苦行，如持牛戒、自餓等法，去理",
    "T37n1763_019:0454a12": "逾遠。若是伏欲，得無想定及非想定，計為涅",
    "T37n1763_019:0454a13": "槃，亦為乖方。故言雖復加苦，不能見也。六卷",
    "T37n1763_019:0454a14": "云「理筩不深」，言不發無漏也。",
    "T37n1763_019:0454a15": "復有聖王出現於世以福因緣即得是藥真正",
    "T37n1763_019:0454a16": "之味。案僧亮曰：重證不壞之旨也。僧宗曰：",
    "T37n1763_019:0454a17": "即釋迦也。言前佛滅後，取之得方者得也。但",
    "T37n1763_019:0454a18": "眾生薄福，求之乖術，直有違不違異，此理常",
    "T37n1763_019:0454a19": "然也。寶亮曰：後佛出世，即得如是中道之解",
    "T37n1763_019:0454a20": "也。",
    "T37n1763_019:0454a21": "善男子！如來祕藏其味亦爾至無明眾生不能",
    "T37n1763_019:0454a22": "得見。案僧亮曰：合初譬也。僧宗曰：合深叢",
    "T37n1763_019:0454a23": "下無能見者也。",
    "T37n1763_019:0454a24": "一味藥者譬如佛性至剎利婆羅門毘舍首",
    "T37n1763_019:0454a25": "陀。案僧亮曰：合第二譬也。僧宗曰：合種種",
    "T37n1763_019:0454a26": "味也。",
    "T37n1763_019:0454a27": "佛性雄猛難可毀壞至一切無能毀壞燒滅。",
    "T37n1763_019:0454a28": "案僧亮曰：合第三譬也。僧宗曰：此語偏主",
    "T37n1763_019:0454a29": "第十一難。難云若斷身時，我亦隨斷。合答",
    "T37n1763_019:0454b01": "言：不離因地神明而有，故言有耳，豈可責令",
    "T37n1763_019:0454b02": "與陰為一？枝陰滅，我斷也。寶亮曰：明正因之",
    "T37n1763_019:0454b03": "性。體性不可改變，故無能殺害者。生死血肉",
    "T37n1763_019:0454b04": "是偏因所感，可得損傷；正因之性天然，非",
    "T37n1763_019:0454b05": "因所生，故不可壞。",
    "T37n1763_019:0454b06": "雖不可壞然不可見至以是因緣無能殺者。",
    "T37n1763_019:0454b07": "案智秀曰：總結上也。",
    "T37n1763_019:0454b08": "迦葉菩薩復白佛言至應當無有不善之業。",
    "T37n1763_019:0454b09": "案僧亮曰：承上語勢，有此問也。若性不可",
    "T37n1763_019:0454b10": "殺，似應殺生無罪也。僧宗曰：此難意欲令解",
    "T37n1763_019:0454b11": "釋以不離故言有耳，非為已有與陰一也。",
    "T37n1763_019:0454b12": "佛告迦葉：實有殺生至差別之相流轉生死。",
    "T37n1763_019:0454b13": "案道生曰：雖壞五陰，無損佛性。傷五陰故，",
    "T37n1763_019:0454b14": "名曰殺生；不可以佛性無損，謂無不善業也。",
    "T37n1763_019:0454b15": "僧亮曰：因不離果，故言住也。五陰相續，或天",
    "T37n1763_019:0454b16": "或人，人天陰異，此死彼生，故可壞也。皆求樂",
    "T37n1763_019:0454b17": "淨，此二不殊，故不可壞，佛以乳毒為譬也。僧",
    "T37n1763_019:0454b18": "宗曰：釋所以雖有殺生，而佛性無損也。何者？",
    "T37n1763_019:0454b19": "夫因果之道，義實相關，有因則有果、無因則",
    "T37n1763_019:0454b20": "無果。正以佛性不離因地神明，故言住陰中",
    "T37n1763_019:0454b21": "耳。豈得責使已有一法與陰為一，不可傷耶？",
    "T37n1763_019:0454b22": "所以有殺罪者，以五陰是有為相續之法，力",
    "T37n1763_019:0454b23": "為斷緣，具四因緣，故有殺罪，罪從斷陰邊生。",
    "T37n1763_019:0454b24": "不可令陰斷，故性亦俱傷，性是常故，陰亦不",
    "T37n1763_019:0454b25": "可壞也。敬遺記曰：住五陰者，依於此身，修緣",
    "T37n1763_019:0454b26": "因之善也。神明為正因，有發生之義。今斷此",
    "T37n1763_019:0454b27": "相續，則資生之義廢矣，廢則取果之義賒。今",
    "T37n1763_019:0454b28": "以因中說果，故言住也。以斷五陰相續之義",
    "T37n1763_019:0454b29": "隔善不生，故得殺罪，非是直以斷形質故成",
    "T37n1763_019:0454c01": "殺罪也。是以供養闡提無福，殺亦無罪也。言",
    "T37n1763_019:0454c02": "得罪者，直以惡心得耳，非隔陰故也。寶亮曰：",
    "T37n1763_019:0454c03": "若論無常虛偽果報，彼生此死豈當有罪？今",
    "T37n1763_019:0454c04": "得罪之緣，別有以也。若無惡心及傷田者，都",
    "T37n1763_019:0454c05": "無有罪。下文曰「若殺蟻子尚有罪報，殺一闡",
    "T37n1763_019:0454c06": "提則無罪也」，明知得殺罪者，一由惡心、二由",
    "T37n1763_019:0454c07": "傷田。彼人之善應相續生，斷其命故，不得相",
    "T37n1763_019:0454c08": "次而生，所以得罪，非直斷命而招殃也。佛性",
    "T37n1763_019:0454c09": "住五陰中者，此舉緣因佛性也。夫行道成聖",
    "T37n1763_019:0454c10": "因此陰身，既斷彼命已，善不得起也。欲談罪",
    "T37n1763_019:0454c11": "福之相應，就此義論矣。",
    "T37n1763_019:0454c12": "非聖之人橫計於我至妄想之相無有真實。",
    "T37n1763_019:0454c13": "案僧亮曰：凡夫橫見是五陰之因，因虛果",
    "T37n1763_019:0454c14": "偽，所以可壞也。",
    "T37n1763_019:0454c15": "出世我相為名佛性如是計我是名最善。",
    "T37n1763_019:0454c16": "案道生曰：雖復受身萬端，而佛性常存。若能",
    "T37n1763_019:0454c17": "計此得者，實為善也。僧亮曰：佛從性起，性理",
    "T37n1763_019:0454c18": "不變，因實果真，所以不壞。",
    "T37n1763_019:0454c19": "復次善男子！譬如有人善知伏藏。案道生",
    "T37n1763_019:0454c20": "曰：譬橫計於我：自以為善知也。寶亮曰：菩薩",
    "T37n1763_019:0454c21": "知此圓理隱眾惑之下，如伏藏也。",
    "T37n1763_019:0454c22": "即取利钁。案道生曰：以邪智破柝諸陰也。",
    "T37n1763_019:0454c23": "僧宗曰：謂智力也。寶亮曰：修萬行也。",
    "T37n1763_019:0454c24": "掘地直下。案僧亮曰：菩薩以智慧力斷煩",
    "T37n1763_019:0454c25": "惱也。寶亮曰：觀五陰也。",
    "T37n1763_019:0454c26": "磐石沙礫直過無難。案僧宗曰：所受陰果，",
    "T37n1763_019:0454c27": "皆是慧之所除也。寶亮曰：謂斷煩惱也。",
    "T37n1763_019:0454c28": "唯至金剛不能穿徹，夫金剛者所有刀斧不能",
    "T37n1763_019:0454c29": "破壞。案道生曰：佛性不為邪見所穿掘也。",
    "T37n1763_019:0455a01": "僧宗曰：譬佛性也。",
    "T37n1763_019:0455a02": "善男子！眾生佛性亦復如是至是不可思議",
    "T37n1763_019:0455a03": "也。案僧宗曰：今譬明佛性不可壞也。",
    "T37n1763_019:0455a04": "善男子！方等經者猶如甘露亦如毒藥。案",
    "T37n1763_019:0455a05": "道生曰：經教雖以悟物，要當從之者悟也，是",
    "T37n1763_019:0455a06": "以於悟者為甘露、乖之者為毒藥也。",
    "T37n1763_019:0455a07": "迦葉菩薩復白佛言至譬如甘露亦如毒藥。",
    "T37n1763_019:0455a08": "案僧亮曰：請廣其義也。",
    "T37n1763_019:0455a09": "佛言：善男子！汝今欲知如來祕藏真實義不。",
    "T37n1763_019:0455a10": "案僧亮曰：語寄迦葉，以誡眾也。",
    "T37n1763_019:0455a11": "迦葉白言：我今實欲得知如來祕藏之義。",
    "T37n1763_019:0455a12": "案僧亮曰：已說我者即是佛性，自身有之，",
    "T37n1763_019:0455a13": "便應自歸身中三寶，必得常樂，成善業之義",
    "T37n1763_019:0455a14": "也。僧宗曰，第二段也。相生明性有而是常，",
    "T37n1763_019:0455a15": "乖則為隱。長處生死不違，則顯永昇常樂。斯",
    "T37n1763_019:0455a16": "則起信之所由，事在於此經。若欲求詮以入",
    "T37n1763_019:0455a17": "理者，豈不得於常住方等深生信哉前唱善",
    "T37n1763_019:0455a18": "業，已啟其萌；今勸深信，長於前解也。寶亮曰：",
    "T37n1763_019:0455a19": "第二段也，勸信一體三歸也。又開為十章：第",
    "T37n1763_019:0455a20": "一將說三歸，先勸虛壞。若執著者，則乖法",
    "T37n1763_019:0455a21": "相矣。第二明若從四時之教修學，而來聞今",
    "T37n1763_019:0455a22": "所說，成忘懷之人也。第三將說此理，故勸勵",
    "T37n1763_019:0455a23": "時眾，應効此人而用心也。第四正說三歸。第",
    "T37n1763_019:0455a24": "五明時眾於此極說之理未能即信，故迦葉",
    "T37n1763_019:0455a25": "還請也。第六佛還更說如此三歸差別之相。",
    "T37n1763_019:0455a26": "第七迦葉領解未來一體三歸。第八還勸行",
    "T37n1763_019:0455a27": "人，令此時眾發於大志。第九迦葉自勸行人",
    "T37n1763_019:0455a28": "發迹而行。第十佛還讚成所說之理也。甘露",
    "T37n1763_019:0455a29": "譬常住理，若作不有不無虛心而緣，即成甘",
    "T37n1763_019:0455b01": "露；若介然有存，是即斷常，既不稱乎中道，即",
    "T37n1763_019:0455b02": "於此人而成毒也。此中有四翻。第一佛唱此",
    "T37n1763_019:0455b03": "旨。第二迦葉求解釋。第三佛還更問審聞",
    "T37n1763_019:0455b04": "不。第四迦葉重請也。智秀曰：第二段也。上",
    "T37n1763_019:0455b05": "明佛性即我，此既不有善業得與，與善之",
    "T37n1763_019:0455b06": "始莫過歸信，故此一章先勸依自身常住三",
    "T37n1763_019:0455b07": "寶也。開為七章：第一約人以褒貶於經。第二",
    "T37n1763_019:0455b08": "正勸依自身如來之藏。第三說其不解，請求",
    "T37n1763_019:0455b09": "重釋。第四佛為廣說，詶其請意。第五迦葉",
    "T37n1763_019:0455b10": "領解，以立雙歸。第六佛即述其今解，戒其先",
    "T37n1763_019:0455b11": "非。第七迦葉發迹以遣疑，訖不生亦不死也。",
    "T37n1763_019:0455b12": "爾時世尊而說偈言至或有服甘露壽命得長",
    "T37n1763_019:0455b13": "存。案僧亮曰：此明修不得時也。如昔鹿園",
    "T37n1763_019:0455b14": "拘倫聞之，反增常見，夭慧命也；今日修之，則",
    "T37n1763_019:0455b15": "得法身也。法瑤曰：此偈明俱尋常典，得旨則",
    "T37n1763_019:0455b16": "命長，失旨則早夭也。僧宗曰：若依教信行，則",
    "T37n1763_019:0455b17": "得不死，如彼甘露；若違則失旨，成毒藥也。師",
    "T37n1763_019:0455b18": "說不同，解釋亦異。自有一釋云：即以圓教之",
    "T37n1763_019:0455b19": "性為毒藥也。此則不然。非唯勸信義失，乃有",
    "T37n1763_019:0455b20": "貶經之過也。此中先舉外譬，欲顯明經性非",
    "T37n1763_019:0455b21": "是毒也。如世甘露，本非毒藥，直以人不能消，",
    "T37n1763_019:0455b22": "義稱為毒耳。將明圓教，於倒解者則傷夭而",
    "T37n1763_019:0455b23": "失，非經也。智秀曰：將欲顯理，先約愚智褒",
    "T37n1763_019:0455b24": "貶經文。初一行半偈，先出服行之人，有能不",
    "T37n1763_019:0455b25": "能。次一行，顯出藥體。次四行，重舉譬也。明",
    "T37n1763_019:0455b26": "藥雖是一，而有兩異，正由愚智二人得，或",
    "T37n1763_019:0455b27": "成毒成藥之義也。直言甘露未知其旨，次後",
    "T37n1763_019:0455b28": "一行正釋其義，明令人成佛，永畢不死之旨",
    "T37n1763_019:0455b29": "也。慧誕曰：將欲勸人見性以成善業，故先明",
    "T37n1763_019:0455c01": "經旨也。何者？常住之義永盡生死，其猶甘",
    "T37n1763_019:0455c02": "露。以傷謗法四品或人，義如毒藥。若能深識",
    "T37n1763_019:0455c03": "二義，即三歸業成，如服甘露而長生、飲毒藥",
    "T37n1763_019:0455c04": "而不死也；若不識者，三歸不成，如服二藥而",
    "T37n1763_019:0455c05": "致終也。",
    "T37n1763_019:0455c06": "或有服毒生有緣服毒死。案僧亮曰：譬無",
    "T37n1763_019:0455c07": "常之三寶也。昔日歸依，於此則得慧命。今若",
    "T37n1763_019:0455c08": "歸者，謗佛法僧，慧命斷也。此偈明俱尋無常",
    "T37n1763_019:0455c09": "之教，若得旨則慧命生，失旨則慧命斷也。又",
    "T37n1763_019:0455c10": "一義：大乘常典，於智者為甘露，於愚者為毒",
    "T37n1763_019:0455c11": "藥。愚者服智者之甘露而早夭，智者服愚者",
    "T37n1763_019:0455c12": "之毒藥則長生也。僧宗曰：向舉譬以明圓教，",
    "T37n1763_019:0455c13": "今舉毒譬以顯偏教。將明教性是不了，生人",
    "T37n1763_019:0455c14": "倒見，毒義明矣。乃可依經斷結，別是一用，所",
    "T37n1763_019:0455c15": "言是毒，不在此也。寶亮曰：更顯方等成毒不",
    "T37n1763_019:0455c16": "成之意也。有四品人，謂兩師各教二弟子。何",
    "T37n1763_019:0455c17": "者？或服甘露傷命，此第一人，雖復諮受善師",
    "T37n1763_019:0455c18": "之法，不能忘懷取旨，若於此人則成毒也。或",
    "T37n1763_019:0455c19": "服甘露得長存者，此第二人，稱師所教而得",
    "T37n1763_019:0455c20": "旨故，成甘露也。或有服毒生者，此第三人，雖",
    "T37n1763_019:0455c21": "從不善執相之師受學，而能稱理虛解，故雖",
    "T37n1763_019:0455c22": "是毒而不死也。或緣服毒死者，此第四人，已",
    "T37n1763_019:0455c23": "從不善師學，復不忘懷，齊言取故，謂服毒而",
    "T37n1763_019:0455c24": "死。",
    "T37n1763_019:0455c25": "無礙智甘露所謂大乘典如是大乘典亦名雜",
    "T37n1763_019:0455c26": "毒藥。案僧宗曰：前舉譬，此合譬也。亦名毒",
    "T37n1763_019:0455c27": "藥者，於人不消，亦有毒義。能服行者，念由於",
    "T37n1763_019:0455c28": "信，勸信明矣。智秀曰：顯出藥體也。",
    "T37n1763_019:0455c29": "如蘇醍醐等及以諸石蜜至服之則成毒。案",
    "T37n1763_019:0456a01": "僧宗曰：前舉甘露，其旨略顯。更引美譬，彰其",
    "T37n1763_019:0456a02": "非毒。下明愚智兩人，其義頓曉也。寶亮曰：有",
    "T37n1763_019:0456a03": "識甘露者，未幾復引五味喻也。智秀曰：此下",
    "T37n1763_019:0456a04": "四行，第三意重舉譬者，顯藥體是一，而隨",
    "T37n1763_019:0456a05": "愚智為二也。",
    "T37n1763_019:0456a06": "聲聞及緣覺大乘為甘露至成人中象王。案",
    "T37n1763_019:0456a07": "僧亮曰：邪我已斷，應知真我是甘露也。僧宗",
    "T37n1763_019:0456a08": "曰：向舉愚智，未有所蠲，事須分別。今言二乘",
    "T37n1763_019:0456a09": "聖人若聞圓教，必能服行，此人為甘露也。故",
    "T37n1763_019:0456a10": "知凡夫不能信行，皆為毒藥矣。寶亮曰：第二",
    "T37n1763_019:0456a11": "出成甘露之人也。明昔三乘，於今聞說一體",
    "T37n1763_019:0456a12": "三歸，盡成甘露之用也。如是勸進者，明依大",
    "T37n1763_019:0456a13": "乘而修行者，成人中象王也。",
    "T37n1763_019:0456a14": "眾生知佛性猶如迦葉等無上甘露味不生亦",
    "T37n1763_019:0456a15": "不死。案僧亮曰：釋成甘露也。以迦葉所知，",
    "T37n1763_019:0456a16": "與眾生作法，舉所知之事即不生不死也。寶",
    "T37n1763_019:0456a17": "亮曰：第三戒勸也。明迦葉已知，若眾生能如",
    "T37n1763_019:0456a18": "迦葉者，必得不生不死之果也。智秀曰：第四",
    "T37n1763_019:0456a19": "釋義也。明所以令人成佛者，以永畢不生不",
    "T37n1763_019:0456a20": "死故也。",
    "T37n1763_019:0456a21": "迦葉！汝今當善分別三歸如是三歸性則是我",
    "T37n1763_019:0456a22": "之性。案僧亮曰：自在者，是我義。無師自悟",
    "T37n1763_019:0456a23": "者，是覺義。無有非法，是法義。眾法和合，是",
    "T37n1763_019:0456a24": "僧義。此四者，體一而名異也。僧宗曰：第三段",
    "T37n1763_019:0456a25": "也。上雖勸信，要令安心有所，故勸分別善識",
    "T37n1763_019:0456a26": "真偽，捨昔偽三、憑今真一也。此則域情無謬、",
    "T37n1763_019:0456a27": "發軫則趣之要道也。就此辯三歸中，可有五",
    "T37n1763_019:0456a28": "章差別也。第一以三偈半，一往直勸歸真三",
    "T37n1763_019:0456a29": "寶也。第二有十偈，迦葉懷疑，未受今說。第三",
    "T37n1763_019:0456b01": "有四偈半，更為開釋，洗彼二疑。第四有四偈，",
    "T37n1763_019:0456b02": "迦葉更執也。前有三疑滯在有無，而聞釋洗",
    "T37n1763_019:0456b03": "也；今真偽未了，便欲兩歸。第五說長行，更為",
    "T37n1763_019:0456b04": "解釋梯橙之意、虛實之旨也。善分別者，分別",
    "T37n1763_019:0456b05": "昔歸為權、今歸為實也。則我性者，不假捨我",
    "T37n1763_019:0456b06": "自身而歸彼佛也。寶亮曰：下有三偈半，正明",
    "T37n1763_019:0456b07": "三歸相也。一往且令舍昔三歸及釋迦一體",
    "T37n1763_019:0456b08": "三歸，唯勸自歸未來身中一體三寶。若此心",
    "T37n1763_019:0456b09": "一立，則三種三歸悉皆成就也。善分別者，別",
    "T37n1763_019:0456b10": "相三寶與今釋迦一體三歸皆不免過。何者？",
    "T37n1763_019:0456b11": "以丈六為佛、以十二部經為法、以三乘聖眾",
    "T37n1763_019:0456b12": "為僧，而魔所化形、所說邪法、行魔法者，亦可",
    "T37n1763_019:0456b13": "歸依，並是形骸中取，何得免濫耶？若就釋迦",
    "T37n1763_019:0456b14": "一體三歸，亦不免過。何者？以丈六為迹、法身",
    "T37n1763_019:0456b15": "為本，約本取迹，如為小勝。然同是形骸，魔亦",
    "T37n1763_019:0456b16": "能爾，豈容得免？法僧二寶亦復如是也。唯自",
    "T37n1763_019:0456b17": "歸依我未來身一體三寶，此無失謬，非唯免",
    "T37n1763_019:0456b18": "過，乃成三種德也。一者識前兩時所說三歸",
    "T37n1763_019:0456b19": "之失，驗歸未來為是。既安心有在，豈畏魔來",
    "T37n1763_019:0456b20": "亂其正解耶？二者既有正智，心用則曠，審明",
    "T37n1763_019:0456b21": "金剛心後真實一體三歸必是我寶，含識眾",
    "T37n1763_019:0456b22": "生理與我同，莫問成佛近遠，皆可歸憑也。三",
    "T37n1763_019:0456b23": "者既判此寶審屬於我，則明鑒因果，無八倒",
    "T37n1763_019:0456b24": "之惑。何者？此人理然識佛地是常、生死無常，",
    "T37n1763_019:0456b25": "亦何行而不建耶？三心既立、三過又除，所以",
    "T37n1763_019:0456b26": "勸人分別三歸，旨在於此也。",
    "T37n1763_019:0456b27": "若能諦觀察我性有佛性當知如是人得入祕",
    "T37n1763_019:0456b28": "密藏。案僧宗曰：性理不殊，正以隱顯為",
    "T37n1763_019:0456b29": "異。若捨我歸彼，是則棄本從末，非謂真歸，是",
    "T37n1763_019:0456c01": "以勸令深識自身當果之生。此識既審，則無",
    "T37n1763_019:0456c02": "始造之滯、終成之惑也。寶亮曰：我性者，是因",
    "T37n1763_019:0456c03": "性也。有佛性者，謂果性也。必有如此解者，審",
    "T37n1763_019:0456c04": "入祕密藏也。",
    "T37n1763_019:0456c05": "知我及我所是人已出世至其性義如是。案",
    "T37n1763_019:0456c06": "僧亮曰：已歸未來身中三寶，進行趣極，名知",
    "T37n1763_019:0456c07": "我也。我所者，法僧也。此四，體一而義異。佛與",
    "T37n1763_019:0456c08": "我義，義一而名殊也。寶亮曰：知我者，是我未",
    "T37n1763_019:0456c09": "來性也。我所者，謂十地之行，是我所應行也。",
    "T37n1763_019:0456c10": "若能如此知者，已是出世之人也。",
    "T37n1763_019:0456c11": "爾時迦葉復說偈言：我今都不知歸依三寶處。",
    "T37n1763_019:0456c12": "案僧亮曰：已捨次第三歸，欲歸未來三寶。",
    "T37n1763_019:0456c13": "而未來無兆，故不知所歸也。法瑤曰：三寶既",
    "T37n1763_019:0456c14": "有真有偽，今欲歸之而作善業，但不知真者",
    "T37n1763_019:0456c15": "之處也。僧宗曰：昔勸歸別、今勸歸同，二教相",
    "T37n1763_019:0456c16": "乖，云何取信？故言不知所歸之處也。寶亮曰：",
    "T37n1763_019:0456c17": "此下第五段。時眾既聞上說，心尚未解，故迦",
    "T37n1763_019:0456c18": "葉今者一往悉不肯受。何者？我昔所歸別體",
    "T37n1763_019:0456c19": "三寶，佛已不聽；次歸釋迦一體三寶，又言不",
    "T37n1763_019:0456c20": "免有過。且釋迦一體三歸，有而無相也，眾生",
    "T37n1763_019:0456c21": "聞無則執斷、聞有則執常，以是難立。今又令",
    "T37n1763_019:0456c22": "捨歸我未來一體三寶，而未來都無相貌，云",
    "T37n1763_019:0456c23": "何可得立心而歸耶？",
    "T37n1763_019:0456c24": "云何當歸趣無上無所畏。案僧亮曰：即辨",
    "T37n1763_019:0456c25": "三寶也。寶亮曰：問意云若為歸三寶得趣無",
    "T37n1763_019:0456c26": "上無畏之地耶？",
    "T37n1763_019:0456c27": "不知三寶處云何作無我。案僧亮曰：若未",
    "T37n1763_019:0456c28": "來真我，觀三界無我者可以歸也；若不能知",
    "T37n1763_019:0456c29": "未來之我而觀無我，何所歸耶？法瑤曰：三寶",
    "T37n1763_019:0457a01": "即前我也。無我即前我所也。我所即善業也。",
    "T37n1763_019:0457a02": "夫作善以求常住，要須識真我三寶以修其",
    "T37n1763_019:0457a03": "業，則常住可得而就也。既不知者，居然不得",
    "T37n1763_019:0457a04": "所作之善也，故曰云何作無我也。僧宗曰：若",
    "T37n1763_019:0457a05": "既不知真實三寶處者，云何修無我，勸行厭",
    "T37n1763_019:0457a06": "離生死而起之耶？敬遺記曰：既不知真寶三",
    "T37n1763_019:0457a07": "寶，云何昔教乃勸令修無我觀耶？寶亮曰：既",
    "T37n1763_019:0457a08": "不知歸三寶，云何作無我觀而修行也。",
    "T37n1763_019:0457a09": "云何歸佛者而得於安慰至轉得無上利。案",
    "T37n1763_019:0457a10": "僧亮曰：佛能除畏，故言安慰也。法能斷疑，故",
    "T37n1763_019:0457a11": "言自在。僧是福田，故曰無上之利。隨義配之，",
    "T37n1763_019:0457a12": "上總此別也。法瑤曰：前推問三寶之處，今問",
    "T37n1763_019:0457a13": "歸依之義也。歸佛得安慰、歸法得自在、歸僧",
    "T37n1763_019:0457a14": "得上利，各舉一義耳。而歸三寶，皆有此義也。",
    "T37n1763_019:0457a15": "僧宗曰：此二偈者，正是真偽之疑也。今云何",
    "T37n1763_019:0457a16": "歸佛者，為昔歸勝？為今歸勝耶？云何得自在",
    "T37n1763_019:0457a17": "者，昔令歸法，具四非常，是不自在。今曰歸",
    "T37n1763_019:0457a18": "法，具八自在。為何教是實耶？歸僧無上利者，",
    "T37n1763_019:0457a19": "昔令歸僧，取行法之人；今日之僧，取萬德不",
    "T37n1763_019:0457a20": "違之義。定何僧可依，轉我善業，得無上利耶？",
    "T37n1763_019:0457a21": "寶亮曰：云何歸佛者，謂為歸之方法也。歸法",
    "T37n1763_019:0457a22": "歸僧，亦如此也。",
    "T37n1763_019:0457a23": "云何真實說未來成佛道未來若不成云何歸",
    "T37n1763_019:0457a24": "三寶。案僧亮曰：佛是真實說者：今可仰信",
    "T37n1763_019:0457a25": "未來成佛也。然因能成果：具縛凡夫未有其",
    "T37n1763_019:0457a26": "因，未來必不即成，云何歸依未來三寶耶？法",
    "T37n1763_019:0457a27": "瑤曰：此下三偈半，明因時亦有三歸之義。若",
    "T37n1763_019:0457a28": "知身中有三歸之義，歸而修善者，即果地三",
    "T37n1763_019:0457a29": "歸者也。以此引物，修善勸發，及作善業之義，",
    "T37n1763_019:0457b01": "義在於此耶。僧宗曰：此下六偈半，有無疑也。",
    "T37n1763_019:0457b02": "佛上勸我，歸依自身未來佛性，由有性故。事",
    "T37n1763_019:0457b03": "未在我，前兆難知。尋佛向語，為是真實？為非",
    "T37n1763_019:0457b04": "真實也？未來若不成者，雖言成佛，理不必爾，",
    "T37n1763_019:0457b05": "脫當不成，則為徒生歸心也。寶亮曰：云何真",
    "T37n1763_019:0457b06": "實說者，願佛真實說我未來成三寶之相也。",
    "T37n1763_019:0457b07": "未來若不成者，若歸未來成佛心不立時，云",
    "T37n1763_019:0457b08": "何名作歸依三寶耶？",
    "T37n1763_019:0457b09": "我今無預知當行次第依。案僧宗曰：為未",
    "T37n1763_019:0457b10": "在我，難可預知，不及還歸昔教次第依也。寶",
    "T37n1763_019:0457b11": "亮曰：明未來三寶難可預知，今當謹依聖教，",
    "T37n1763_019:0457b12": "是佛之說悉次第而歸也。",
    "T37n1763_019:0457b13": "云何未懷妊而作生子想至眾生業亦然。",
    "T37n1763_019:0457b14": "案僧亮曰：無因而計果，其事如是也。僧宗",
    "T37n1763_019:0457b15": "曰：夫有子在胎，故稱之懷妊，終期必在十",
    "T37n1763_019:0457b16": "月也。若得十地無漏，可譬懷妊。今悠悠凡夫，",
    "T37n1763_019:0457b17": "去果遼邈，未有信善而說有果，事同都未懷",
    "T37n1763_019:0457b18": "妊作生子想也。寶亮曰：下三行，寄譬以結",
    "T37n1763_019:0457b19": "未來三歸之難。後餘二行，更請說真歸也。",
    "T37n1763_019:0457b20": "如佛之所說愚者不能知至祕密之寶藏。",
    "T37n1763_019:0457b21": "案僧亮曰：若不知而歸，則不成歸，故久在生",
    "T37n1763_019:0457b22": "死也。假名優婆塞者，三歸不成，豈是真實",
    "T37n1763_019:0457b23": "也。智秀曰：上來十行偈，第三章明今昔三寶",
    "T37n1763_019:0457b24": "旨深難曉也。迦葉現迷，故陳其不解，請佛重",
    "T37n1763_019:0457b25": "釋也。初有三行半，申其即曰於兩教並迷，謂",
    "T37n1763_019:0457b26": "無我觀行不得成就也。有兩意：初一行半，正",
    "T37n1763_019:0457b27": "申不知歸依之相，及無我觀不成。次二行，舉",
    "T37n1763_019:0457b28": "昔偏教以反質也。云若今說是者，昔日何故",
    "T37n1763_019:0457b29": "作是說耶？第二有五行偈，審佛真實之說，用",
    "T37n1763_019:0457c01": "資未來佛也。有兩意：初半行，正推求實說之",
    "T37n1763_019:0457c02": "相，恐佛不即顯示，以此感佛意也。次四行半，",
    "T37n1763_019:0457c03": "舉四失，以要佛必使示其相也。謂四失者，初",
    "T37n1763_019:0457c04": "一行明若不審佛，則無未來可歸之過。上半",
    "T37n1763_019:0457c05": "明若不審佛，則未來佛不成，云何有三寶可",
    "T37n1763_019:0457c06": "歸耶？既無來佛可歸，即下半行結云：無有來",
    "T37n1763_019:0457c07": "佛為歸心之境，可為次第依也。若無依而說",
    "T37n1763_019:0457c08": "有，理不可然，次三行半廣顯其失也。第三有",
    "T37n1763_019:0457c09": "一行半，請佛說也，始半行直請、次一行稱德",
    "T37n1763_019:0457c10": "而請也。",
    "T37n1763_019:0457c11": "迦葉、汝當知我今當為汝善開微密藏令汝",
    "T37n1763_019:0457c12": "疑得斷。案僧宗曰：第三段也。先釋有無之",
    "T37n1763_019:0457c13": "疑，次釋真偽之疑也。佛性為煩惱所隱稱藏，",
    "T37n1763_019:0457c14": "除惑即見，故稱開也。寶亮曰：此下有四行半",
    "T37n1763_019:0457c15": "偈，第六段佛更重說未來歸依之勝相。初兩",
    "T37n1763_019:0457c16": "偈，且許說而讚歎；次有兩偈，正辯真歸；後半",
    "T37n1763_019:0457c17": "偈，結今歸之真勝也。",
    "T37n1763_019:0457c18": "今當至心聽汝於諸菩薩則與第七佛同其一",
    "T37n1763_019:0457c19": "名號。案僧亮曰：釋迦是第七佛也。謂汝之",
    "T37n1763_019:0457c20": "未來法身與我同號，但時有差別，作如是名",
    "T37n1763_019:0457c21": "耳。僧宗曰：賢劫中之第七佛也。非但名同，",
    "T37n1763_019:0457c22": "十號亦等。若爾，則來果孱然，疑則斷也。慧朗",
    "T37n1763_019:0457c23": "曰：《本起經》注曰「釋迦為能，文為儒。」義言能",
    "T37n1763_019:0457c24": "儒，此美迦葉有弘法之功也。",
    "T37n1763_019:0457c25": "歸依於佛者真名優婆塞終不更歸依其餘諸",
    "T37n1763_019:0457c26": "天神。案僧亮曰：釋歸佛義也。僧宗曰：此下",
    "T37n1763_019:0457c27": "釋真偽之疑也。言昔令汝歸別體三寶者，以",
    "T37n1763_019:0457c28": "代邪歸，豈是實耶？終不更歸天神者，外道殺",
    "T37n1763_019:0457c29": "生祠神，以求心願。令歸丈六，以代祠神之迷，",
    "T37n1763_019:0458a01": "借近以接愚，非謂至極也。歸我來身一體三",
    "T37n1763_019:0458a02": "寶，事無乖謬，豈畏有歸天神之慮耶？",
    "T37n1763_019:0458a03": "歸依於法者則離於殺害。案僧宗曰：外道",
    "T37n1763_019:0458a04": "九十五種，多以殺為事。今使依十二部經，移",
    "T37n1763_019:0458a05": "其心操也。寶亮曰：若金剛心後，體無非法，則",
    "T37n1763_019:0458a06": "無俟於此依也。",
    "T37n1763_019:0458a07": "歸依聖僧者不求於外道如是歸三寶則得無",
    "T37n1763_019:0458a08": "所畏。案僧宗曰：秉正解以示人善道也。為",
    "T37n1763_019:0458a09": "代此三邪，故說三歸，非為理極也。寶亮曰：歸",
    "T37n1763_019:0458a10": "佛果無為之僧，便不畏有謬歸外道之失也。",
    "T37n1763_019:0458a11": "智秀曰：凡四行半偈，詶所請也。有三意：第一",
    "T37n1763_019:0458a12": "一行，許為說也；第二一行，顯今說為美，等迦",
    "T37n1763_019:0458a13": "葉於釋迦也；第三兩偈半，顯推教意也。",
    "T37n1763_019:0458a14": "迦葉白佛言：我亦歸三寶是名為正路諸佛之",
    "T37n1763_019:0458a15": "境界。案僧亮曰：迦葉為眾導之首，受解自",
    "T37n1763_019:0458a16": "歸未來三寶。未來未現，現在成時，則功德亦",
    "T37n1763_019:0458a17": "等，故言亦也。正路者，三歸也，三歸是趣佛正",
    "T37n1763_019:0458a18": "路也。僧宗曰：不但歸今日常住一體，亦歸昔",
    "T37n1763_019:0458a19": "教別體三寶也。此下餘四行，第七段領解也。",
    "T37n1763_019:0458a20": "智秀曰：迦葉自說如理雙歸。初一行，如權而",
    "T37n1763_019:0458a21": "歸。次三行，歸於今說。初一行，出今日可依法",
    "T37n1763_019:0458a22": "體。次二行，以一行歎此法，一行結其歸心也。",
    "T37n1763_019:0458a23": "三寶平等相常有大智性我性及佛性無二無",
    "T37n1763_019:0458a24": "差別。案僧亮曰：釋上亦歸義也。僧宗曰：舉",
    "T37n1763_019:0458a25": "今日一體也。當來圓果，備有三義，無勝負故",
    "T37n1763_019:0458a26": "平等也。大智性者，不同孤滅也。無二者，深領",
    "T37n1763_019:0458a27": "旨也。",
    "T37n1763_019:0458a28": "是道佛所讚正進安止處亦名正遍見故為佛",
    "T37n1763_019:0458a29": "所稱。案僧亮曰：釋上正路也。僧宗曰：舉別",
    "T37n1763_019:0458b01": "體三寶，明我亦不背也。名正遍見，言丈六",
    "T37n1763_019:0458b02": "亦真十號也。",
    "T37n1763_019:0458b03": "我亦趣善逝所讚無上道是最為甘露諸有所",
    "T37n1763_019:0458b04": "無有。案僧亮曰：自說是真歸也。",
    "T37n1763_019:0458b05": "爾時佛告迦葉菩薩至則應分別有三歸依。",
    "T37n1763_019:0458b06": "案僧亮曰：上說自歸未來一體三寶，將廣上",
    "T37n1763_019:0458b07": "所明，先非昔說也。昔日異體依他者，為聲聞",
    "T37n1763_019:0458b08": "耳。僧宗曰：今呵迦葉，乃密斥凡夫也。寶亮",
    "T37n1763_019:0458b09": "曰：此下第八段，佛還勸迦葉行也。迦葉既領",
    "T37n1763_019:0458b10": "解於前佛，今更督厲時眾，故次有此文也。不",
    "T37n1763_019:0458b11": "應如聲聞者，呵其第五段中「我今無預知，當",
    "T37n1763_019:0458b12": "行次第依」語也。若為化生故，可說差別三寶",
    "T37n1763_019:0458b13": "也；不然者，則唯一體耳。",
    "T37n1763_019:0458b14": "善男子；菩薩應作如是思惟至等為眾生作歸",
    "T37n1763_019:0458b15": "依故。案僧亮曰：應立誓言與人作依止也。",
    "T37n1763_019:0458b16": "寶亮曰：釋勸歸依未來自身一體三寶也。",
    "T37n1763_019:0458b17": "若欲尊重法身舍利至起塔廟想禮拜供養。",
    "T37n1763_019:0458b18": "案僧宗曰：佛以智慧為尊也。色身是智所依",
    "T37n1763_019:0458b19": "處，所以得尊也。塔廟與色身不異也。",
    "T37n1763_019:0458b20": "如是眾生以我法身至及諸智者而作佛事。",
    "T37n1763_019:0458b21": "案僧亮曰：生盲者，舉須依者也。寶亮曰：既",
    "T37n1763_019:0458b22": "有慧眼，應悟未解，開盲者之目也。",
    "T37n1763_019:0458b23": "善男子！譬如有人臨陣戰時至如王王子大臣",
    "T37n1763_019:0458b24": "亦爾。案僧亮曰：為菩薩欲破生死，為依止",
    "T37n1763_019:0458b25": "之譬也。僧宗曰：此答前問云何得自在？云何",
    "T37n1763_019:0458b26": "不自在耶？",
    "T37n1763_019:0458b27": "善男子！菩薩摩訶薩至猛利決斷應如剛刀。",
    "T37n1763_019:0458b28": "案僧亮曰：即涅槃者，常樂我淨一也。自悟者",
    "T37n1763_019:0458b29": "佛，為上也。所悟者法，法為次也。歸法者僧，",
    "T37n1763_019:0458c01": "僧居下也。如彼梯橙者，度眾生故，有階級之",
    "T37n1763_019:0458c02": "差別也。法瑤曰：此答難云「我今預知，當行",
    "T37n1763_019:0458c03": "次第依。」",
    "T37n1763_019:0458c04": "迦葉菩薩白佛言：世尊至八十種好亦不可思",
    "T37n1763_019:0458c05": "議。案寶亮曰：第九段發勸時眾，憑己而用",
    "T37n1763_019:0458c06": "心也。",
    "T37n1763_019:0458c07": "大般涅槃經集解卷第十九"
}