{
    "T43n1832_05a:0745a02": "folio_5a 成唯識論了義燈卷第五本論第五",
    "T43n1832_05a:0745a04": "淄洲大雲寺苾芻惠沼撰",
    "T43n1832_05a:0745a05": "第二師釋。末那通四受俱　問云何欲界不",
    "T43n1832_05a:0745a06": "與苦俱。乃至二靜慮云何不與樂受並",
    "T43n1832_05a:0745a07": "　答疏已簡訖　云何與憂．喜俱　答且與喜",
    "T43n1832_05a:0745a08": "俱有其三釋　一云喜與第六俱。第七與",
    "T43n1832_05a:0745a09": "六俱故。云與喜相應。不爾。何以故。云緣",
    "T43n1832_05a:0745a10": "有喜地善業所引果故。不緣第六故此解",
    "T43n1832_05a:0745a11": "非　二云果從因故。或從喜受相應思之",
    "T43n1832_05a:0745a12": "所感此第八識。第七緣此引業果故。名緣",
    "T43n1832_05a:0745a13": "有喜等與喜受俱　三云相順故俱。如說",
    "T43n1832_05a:0745a14": "五識緣前相分。此相從前五識熏成。後五識",
    "T43n1832_05a:0745a15": "緣云緣前相。此義亦爾。此果從喜及相應",
    "T43n1832_05a:0745a16": "思之所招感。雖緣此果順彼因故云與",
    "T43n1832_05a:0745a17": "喜俱。餘受相應三釋。准此　問疏云。若四",
    "T43n1832_05a:0745a18": "受俱則金剛心非頓斷過者。說與捨受俱。",
    "T43n1832_05a:0745a19": "豈不漸斷。以易地捨故　答云若喜等俱。",
    "T43n1832_05a:0745a20": "必隨地別染法俱斷。如六識故。若捨受俱",
    "T43n1832_05a:0745a21": "即可頓斷。如第八識捨俱頓斷。其理極成。",
    "T43n1832_05a:0745a22": "故無有失。",
    "T43n1832_05a:0745a23": "問論云緣內執我。此之我見。為唯見分名",
    "T43n1832_05a:0745a24": "我見。自證分亦我見收　答設俱何過　答",
    "T43n1832_05a:0745a25": "俱有失。若不名我見。貪．嗔亦然。彼自證分",
    "T43n1832_05a:0745a26": "應非貪等。若名我見。應許緣外。何名緣",
    "T43n1832_05a:0745a27": "內。亦應非量攝　答但見分名我見。非自",
    "T43n1832_05a:0745a28": "證分。我見自證但名染惠。何故不同貪等。",
    "T43n1832_05a:0745a29": "　答貪等稱境亦得生貪。如五識俱等。我",
    "T43n1832_05a:0745b01": "見不稱境故。自證非我見　問何故不稱。",
    "T43n1832_05a:0745b02": "即非我見但名染惠　答如緣無為緣他",
    "T43n1832_05a:0745b03": "界等。見分緣時不稱無為．他界。但見分名",
    "T43n1832_05a:0745b04": "無為緣．他界緣。自證不得名無為緣等。我",
    "T43n1832_05a:0745b05": "見亦爾。又若見之自體名我見即得。若緣",
    "T43n1832_05a:0745b06": "我故名我見者。自證即非。貪等亦爾。若緣",
    "T43n1832_05a:0745b07": "色起貪名為貪等。自證即非。不緣色故。貪",
    "T43n1832_05a:0745b08": "自證故名為貪等。自體亦是。",
    "T43n1832_05a:0745b09": "論故此相應唯是捨受者。問第七緣於八。隨",
    "T43n1832_05a:0745b10": "緣唯捨受。第六緣七．八。隨彼唯捨受　答",
    "T43n1832_05a:0745b11": "第七恒內緣。隨境唯捨受。第六緣內外。不",
    "T43n1832_05a:0745b12": "得唯捨受　問六是能引七所引。隨彼能",
    "T43n1832_05a:0745b13": "引成無漏。七是所引六能引。應隨能引通",
    "T43n1832_05a:0745b14": "三受　答無漏起時難。隨他起無漏。緣境",
    "T43n1832_05a:0745b15": "恒任運。故不通三受　問第七無漏他引",
    "T43n1832_05a:0745b16": "生。不隨能引通三受。第七無漏由他引。不",
    "T43n1832_05a:0745b17": "隨能引同一地　答淨法起時難。隨他能",
    "T43n1832_05a:0745b18": "引同一地。捨受任運起。不隨能引通三受",
    "T43n1832_05a:0745b19": "　問第七任運起。不隨能引通三受。五識",
    "T43n1832_05a:0745b20": "任運生。不隨能引通三受　答五識易脫",
    "T43n1832_05a:0745b21": "起。隨他通三受。第七緣一類。不隨他三",
    "T43n1832_05a:0745b22": "受　問五識任運他引生。即隨能引通三",
    "T43n1832_05a:0745b23": "受。第七一類他引起。應隨能引通三受",
    "T43n1832_05a:0745b24": "　質答云五識雖他引。不隨能引尋伺俱。平",
    "T43n1832_05a:0745b25": "等雖他引。不隨能引通三受。",
    "T43n1832_05a:0745b26": "論若與藏識有異等者。要集云。有說．有解三",
    "T43n1832_05a:0745b27": "位無故無恒轉義。亦不應理。未斷滅來恒",
    "T43n1832_05a:0745b28": "續起故。同第八識未入四位恒名賴耶。故",
    "T43n1832_05a:0745b29": "依有釋無故不說。或相同不說　今謂不",
    "T43n1832_05a:0745c01": "爾。賴耶設入四位。未成無漏故說恒轉。",
    "T43n1832_05a:0745c02": "不約名說恒轉如流。末那三位轉成無漏。",
    "T43n1832_05a:0745c03": "轉易非恒故不如流。",
    "T43n1832_05a:0745c04": "論。此意心所何性攝耶。疏有二解。初云雙問",
    "T43n1832_05a:0745c05": "雙答。王由心所成三性故。初舉所顯王。",
    "T43n1832_05a:0745c06": "故論云。此意相應四煩惱是染法故。次顯由",
    "T43n1832_05a:0745c07": "王所成有覆。論云此俱染法所依細故。故雙",
    "T43n1832_05a:0745c08": "問答。",
    "T43n1832_05a:0745c09": "問七緣八為我隨境一界繫。第六緣三界",
    "T43n1832_05a:0745c10": "為我三界繫　答自地互相增。隨自自地",
    "T43n1832_05a:0745c11": "繫。他地不相增。不隨他地繫。",
    "T43n1832_05a:0745c12": "論。此位染意。疏云。通二執說　要集等說。",
    "T43n1832_05a:0745c13": "唯說人執。不說法執。何以故。若說法執。何",
    "T43n1832_05a:0745c14": "故論言三乘聖道有伏．滅義。二乘無學不",
    "T43n1832_05a:0745c15": "應永捨。又護法釋。三位無者依染意說。",
    "T43n1832_05a:0745c16": "故知法執不名染意　令謂。但說於論不",
    "T43n1832_05a:0745c17": "違。是本意故。雖定性二乘不能伏斷。望彼",
    "T43n1832_05a:0745c18": "非染不名染意。對不定性及定大乘。法執",
    "T43n1832_05a:0745c19": "名染。然不定性生空聖道亦不能伏。故論",
    "T43n1832_05a:0745c20": "云三乘聖道有伏．滅義。若唯人執。應言三",
    "T43n1832_05a:0745c21": "乘聖道俱能伏滅。何須得言有。三位無染",
    "T43n1832_05a:0745c22": "亦復無過。法執望二乘定性不名染。三位",
    "T43n1832_05a:0745c23": "中不無。若望菩薩三位中無。文含義隱。餘",
    "T43n1832_05a:0745c24": "者不悉。",
    "T43n1832_05a:0745c25": "論。又如未證補特伽羅。西明量云。未起法",
    "T43n1832_05a:0745c26": "空。應有法執恒行。以未起對治故。猶如",
    "T43n1832_05a:0745c27": "我執位　此量喻中所立不成。樞要云。法",
    "T43n1832_05a:0745c28": "執未證法空位有法。應恒行法。二執隨一攝",
    "T43n1832_05a:0745c29": "故。猶如生執　有妄出過云因有法自相",
    "T43n1832_05a:0746a01": "相違。錯引樞要。解論文中所立宗．因便俱",
    "T43n1832_05a:0746a02": "有過失故。",
    "T43n1832_05a:0746a03": "問住滅定者。世尊入滅定不。答有三解。",
    "T43n1832_05a:0746a04": "一云不入。若爾云何具諸功德。答成就滅",
    "T43n1832_05a:0746a05": "定而不現起　二云入。若爾何故訶菩薩",
    "T43n1832_05a:0746a06": "入。答呵耽樂者。諸經亦有勸菩薩入　問",
    "T43n1832_05a:0746a07": "既入滅定六識不行。何能利生　答由加",
    "T43n1832_05a:0746a08": "行意願力故。不起滅定現威儀化生。佛",
    "T43n1832_05a:0746a09": "即任運不假加行　三云雖似入而實不",
    "T43n1832_05a:0746a10": "入　傳云。思益經說入理滅定識即不行。",
    "T43n1832_05a:0746a11": "入事滅定識即猶起。言似入者即事滅定",
    "T43n1832_05a:0746a12": "　然傳撿文三釋之中第二釋勝。故此論難。",
    "T43n1832_05a:0746a13": "若平等智依第六者應有間斷。許佛恒行",
    "T43n1832_05a:0746a14": "如鏡智故。若不入滅設入不滅。即六恒行",
    "T43n1832_05a:0746a15": "如何成難。",
    "T43n1832_05a:0746a16": "言所立宗因便俱有失。疏云有自法自相相",
    "T43n1832_05a:0746a17": "違決定者。改彼因云。除聖道等意識。無",
    "T43n1832_05a:0746a18": "俱有依。是意識故。如三位意識。因改於前。",
    "T43n1832_05a:0746a19": "前因亦應除三位六識攝故。無不定過。",
    "T43n1832_05a:0746a20": "樞要云。又因有自法自相相違。以無學不",
    "T43n1832_05a:0746a21": "定意為同法故。此量意云。以無學人恒無",
    "T43n1832_05a:0746a22": "第七。言不定者。除在滅定無第六識。取",
    "T43n1832_05a:0746a23": "不入滅時第六意識為同法故。然以理論。",
    "T43n1832_05a:0746a24": "此中宗有二。一總立第六意識。二簡去三",
    "T43n1832_05a:0746a25": "位取餘第六。因亦有二。一總因六識攝故。",
    "T43n1832_05a:0746a26": "二別因亦簡三位非三位。餘六識攝。隨其",
    "T43n1832_05a:0746a27": "所應以二因各成二宗。過思可知。",
    "T43n1832_05a:0746a28": "論。初通一切異生相續。西明兩釋。一明執相",
    "T43n1832_05a:0746a29": "續。二云相續者身。意取此解　要集亦云。",
    "T43n1832_05a:0746b01": "此依五蘊身名相續。非執非心　今謂不",
    "T43n1832_05a:0746b02": "爾。此文意顯三位差別有續有間。初總明",
    "T43n1832_05a:0746b03": "之。後重料簡起．不起時。故前相續。明此俱",
    "T43n1832_05a:0746b04": "意有間有續。不明其身。若以五蘊身為",
    "T43n1832_05a:0746b05": "所依名為相續。且如我執亦依聖身。何故",
    "T43n1832_05a:0746b06": "不云相續。平等性智亦依菩薩。亦何不云",
    "T43n1832_05a:0746b07": "相續。",
    "T43n1832_05a:0746b08": "論。我法二見用雖有別同依一惠。要集等云。",
    "T43n1832_05a:0746b09": "必無別種所知障定。前已略明。今更重顯。若",
    "T43n1832_05a:0746b10": "無別種諸羅漢等起法執時能熏種不。若",
    "T43n1832_05a:0746b11": "言不熏。能熏四義少何不熏。若言許熏",
    "T43n1832_05a:0746b12": "者。豈非別種。能熏唯是所知障故　又復自",
    "T43n1832_05a:0746b13": "言。一惠用分熏成二種。即是別種。何云必",
    "T43n1832_05a:0746b14": "同說為煩惱者。是據根本及多分故。",
    "T43n1832_05a:0746b15": "論。法執俱意於二乘等。等取凡夫。即二乘凡",
    "T43n1832_05a:0746b16": "夫　西明等云。等取菩薩生空智。以不障",
    "T43n1832_05a:0746b17": "彼智亦名不染　要集云。後說為勝。若等",
    "T43n1832_05a:0746b18": "凡夫菩薩亦有。何故不等　今謂前勝。論",
    "T43n1832_05a:0746b19": "云於諸菩薩即通凡．聖。若望菩薩生空不",
    "T43n1832_05a:0746b20": "染。起生空時可非菩薩。又亦應言於諸",
    "T43n1832_05a:0746b21": "菩薩除生空智亦名為染。前句總說。文復",
    "T43n1832_05a:0746b22": "不除。故知總望不等菩薩起生空時。然於",
    "T43n1832_05a:0746b23": "菩薩不言等。諸言攝故。前影後故。俱無有",
    "T43n1832_05a:0746b24": "過。",
    "T43n1832_05a:0746b25": "論是異熟生攝者。且如異熟生心乃至變化。",
    "T43n1832_05a:0746b26": "大小乘別。小乘四心定唯無記。然變化心通",
    "T43n1832_05a:0746b27": "欲．色界。威儀心寬。餘三不攝。並入威儀唯",
    "T43n1832_05a:0746b28": "單非雙　問受戒等發起威儀。豈非是善",
    "T43n1832_05a:0746b29": "　答彼宗意云。欲得受戒此心是善。起禮",
    "T43n1832_05a:0746c01": "拜等即是無記。然立戒體不依發起身．語",
    "T43n1832_05a:0746c02": "業思。依色．聲立。大乘變化唯四靜慮。通",
    "T43n1832_05a:0746c03": "善．無記及漏．無漏。餘三通　性．漏．無漏。如",
    "T43n1832_05a:0746c04": "前已明。然得合起。如行道路歌舞拍鼓。或",
    "T43n1832_05a:0746c05": "前後心發俱時亦得。或業果心不能俱發若",
    "T43n1832_05a:0746c06": "非業果及善惡能四心義說。非多心並。大",
    "T43n1832_05a:0746c07": "論云此世俗有故。云無記者據別說故。",
    "T43n1832_05a:0746c08": "論說心意識。薩婆多云。五門義別。一名門。但",
    "T43n1832_05a:0746c09": "與施名。二義門集起名心。了別名識。思量",
    "T43n1832_05a:0746c10": "名意。三業用門。遠知名心。開導名意。受生",
    "T43n1832_05a:0746c11": "名識。四世門。過去名意。現在名心。未來",
    "T43n1832_05a:0746c12": "名識五施設門。在蘊名識。在處名意。在",
    "T43n1832_05a:0746c13": "界名心。皆通六識。非離六外別有心意。",
    "T43n1832_05a:0746c14": "後撿文注。大乘即別。",
    "T43n1832_05a:0746c15": "解脫經者。有云。因道斷障得解脫故名解",
    "T43n1832_05a:0746c16": "脫經。要集云。如天請問等不名解脫經故",
    "T43n1832_05a:0746c17": "　今謂不爾何經不令修道斷障。不爾何",
    "T43n1832_05a:0746c18": "得云引對治故明是佛說。故前說是。然天",
    "T43n1832_05a:0746c19": "請問是別名。言解脫者。是諸不入阿含",
    "T43n1832_05a:0746c20": "者之總名。",
    "T43n1832_05a:0746c21": "染污意恒時等者。諸部釋異。且有部云。染污",
    "T43n1832_05a:0746c22": "意者。謂第六識。恒時者。非不斷故名為恒",
    "T43n1832_05a:0746c23": "時。如常施食常受樂等。俱生滅者。非謂同",
    "T43n1832_05a:0746c24": "時名俱。生滅俱有故名俱。即是諸或皆有",
    "T43n1832_05a:0746c25": "生滅。若解脫者。對治道起。非曾非當有者。但",
    "T43n1832_05a:0746c26": "捨其得離緣縛故。非無體性　上坐部",
    "T43n1832_05a:0746c27": "云。染意恒時。謂細意識。無間斷故。諸或俱",
    "T43n1832_05a:0746c28": "生云俱生滅。過．未無故非曾．當有　問若",
    "T43n1832_05a:0746c29": "細意識。如受生等恒時相續與四或俱。云",
    "T43n1832_05a:0747a01": "何攝論第二云。依染污故時無斷故。以此",
    "T43n1832_05a:0747a02": "為難又九心輪以有分心是受生心。唯是無",
    "T43n1832_05a:0747a03": "記。又下會瑜伽云。地獄無間有異熟生。是",
    "T43n1832_05a:0747a04": "上坐義。准此非細染意受生。應非彼釋",
    "T43n1832_05a:0747a05": "　答上坐部中有本末計。無覆受生是本計。細",
    "T43n1832_05a:0747a06": "染意生是末計。經部師中亦本末計。釋經",
    "T43n1832_05a:0747a07": "准之。",
    "T43n1832_05a:0747a08": "明不共無明。攝論第五云。此於五識無",
    "T43n1832_05a:0747a09": "容說有。是處無有能對治故。若處有能",
    "T43n1832_05a:0747a10": "治。此處有所治。非五識中有彼能治。於此",
    "T43n1832_05a:0747a11": "見道不生起故　此意五識在見道位未",
    "T43n1832_05a:0747a12": "成無漏。若有不共無明。即在聖位亦名為",
    "T43n1832_05a:0747a13": "醉。與教相違。說異生故。不云聖者亦恒",
    "T43n1832_05a:0747a14": "常起　又約菩薩起見道說。爾時第七亦",
    "T43n1832_05a:0747a15": "無漏故。非謂二乘所起見道。亦非第六立",
    "T43n1832_05a:0747a16": "第七故　問無性之人既無對治。應總不",
    "T43n1832_05a:0747a17": "有　答是異生故。又此難意且據有姓起",
    "T43n1832_05a:0747a18": "見道說。不爾許五有成事智。應有不共",
    "T43n1832_05a:0747a19": "　問攝論復云。亦非染污意識中有。與餘煩",
    "T43n1832_05a:0747a20": "惱共相應時。不共無明名不成故　既爾如",
    "T43n1832_05a:0747a21": "何與四或俱。應初師勝　答彼論敘難",
    "T43n1832_05a:0747a22": "云。不共無明亦不成就。與身見等恒相應",
    "T43n1832_05a:0747a23": "故。自釋云。汝難不平。非我說彼與餘煩惱",
    "T43n1832_05a:0747a24": "不相應故名為不共。然說彼或餘處所無",
    "T43n1832_05a:0747a25": "故名不共。譬如十八不共佛法。前說與餘",
    "T43n1832_05a:0747a26": "煩惱相應名不成者。觀他所立顯彼過故",
    "T43n1832_05a:0747a27": "　此意就他薩婆多等云與餘俱不名不",
    "T43n1832_05a:0747a28": "共。顯彼自違故為此難。非我說與餘或",
    "T43n1832_05a:0747a29": "俱時不名不共。",
    "T43n1832_05a:0747b01": "論。此識若無彼依寧有者。大乘顯小若無第",
    "T43n1832_05a:0747b02": "七經義不成。故難外云。眼等此中攝有俱",
    "T43n1832_05a:0747b03": "起根名二緣。意亦六中收。應依現意名二",
    "T43n1832_05a:0747b04": "緣　外難大乘云。意識二緣生。緣無意得",
    "T43n1832_05a:0747b05": "起。何妨二緣生根無意亦起。經部共大同",
    "T43n1832_05a:0747b06": "許過．未無。緣無亦許起故為此難　答持",
    "T43n1832_05a:0747b07": "自有無俱是法。緣無現相二緣生。過去滅",
    "T43n1832_05a:0747b08": "意現非有。意識根無不應起　若薩婆多",
    "T43n1832_05a:0747b09": "就大乘宗。為前難亦得。經部滅無假立意",
    "T43n1832_05a:0747b10": "名。就大難云。五識六二緣緣實根亦實。意",
    "T43n1832_05a:0747b11": "識六二緣緣假根亦假。然下別破經部。此先",
    "T43n1832_05a:0747b12": "假敘。有部為難。亦就大乘　答云根法是",
    "T43n1832_05a:0747b13": "所依。意俱非得假　又釋親相相是緣生。",
    "T43n1832_05a:0747b14": "質無亦是實。同五六二緣。所依根不假　外",
    "T43n1832_05a:0747b15": "又難云。經說六二緣。根假識不生。識託六",
    "T43n1832_05a:0747b16": "二緣。境假應不起　答所緣勢疎遠。設假",
    "T43n1832_05a:0747b17": "識得生。所依勝增上。勢近假不起。然以親",
    "T43n1832_05a:0747b18": "相分例同根現實應好。",
    "T43n1832_05a:0747b19": "不可說色為被所依。破上坐部云。五識依",
    "T43n1832_05a:0747b20": "色根。五識無分別。意識依色根。意識無分",
    "T43n1832_05a:0747b21": "別。被質難大乘云。第八依意根。第八無",
    "T43n1832_05a:0747b22": "分別。何妨第六依色根。意識有分別　答",
    "T43n1832_05a:0747b23": "色法性是鈍。五依不分別。意法是勝依。要思",
    "T43n1832_05a:0747b24": "方分別　外難六依意根六有分別。八依",
    "T43n1832_05a:0747b25": "意根八有分別　答第八自性無明了。雖",
    "T43n1832_05a:0747b26": "依意根不分別。第六自性有多能。更得意",
    "T43n1832_05a:0747b27": "依故分別。",
    "T43n1832_05a:0747b28": "問現在名為意。已滅依此立意名。現在亦",
    "T43n1832_05a:0747b29": "名識。已滅依現應名識　答意名通二義。",
    "T43n1832_05a:0747c01": "已滅依止得意名。識者唯了別。已滅無能不",
    "T43n1832_05a:0747c02": "名識。",
    "T43n1832_05a:0747c03": "論。由我執故令六識中等者。疏有二解。取",
    "T43n1832_05a:0747c04": "後解正。西明取前。要集亦同。今謂後釋",
    "T43n1832_05a:0747c05": "為勝。由我執故不能亡相云我能行施。",
    "T43n1832_05a:0747c06": "豈第七我緣施等生言我能施。故本疏意。",
    "T43n1832_05a:0747c07": "此第六我。由第七我為所依止行相增明。",
    "T43n1832_05a:0747c08": "非云我施是第七我。若執三輪相是第七",
    "T43n1832_05a:0747c09": "我。七地已前有時未伏。何況地前既不能",
    "T43n1832_05a:0747c10": "伏。施等三輪何能亡相故。",
    "T43n1832_05a:0747c11": "言相縛。有其兩種。一通一切相。由第七我。",
    "T43n1832_05a:0747c12": "二執三輪相。雖亦由第七正說第六。然攝",
    "T43n1832_05a:0747c13": "大乘據所依止故。云自謂我能修行施等。",
    "T43n1832_05a:0747c14": "非離無明我執隨遂。非離依止而有無",
    "T43n1832_05a:0747c15": "明等。若即說是第七我執不能亡相。應",
    "T43n1832_05a:0747c16": "云非離無明我執自性而能執相等。何須",
    "T43n1832_05a:0747c17": "云非離無明我執隨逐。非離依止故說",
    "T43n1832_05a:0747c18": "所由非說即是。然此論引瑜伽為證者。是",
    "T43n1832_05a:0747c19": "通證故。非唯證彼三輪之相。若云由無漏",
    "T43n1832_05a:0747c20": "無分別方能伏此相。即見道前應非波羅",
    "T43n1832_05a:0747c21": "故。地前修有漏加行無分別智能伏第六",
    "T43n1832_05a:0747c22": "故成密多　問言相縛者。為煩惱障。為所",
    "T43n1832_05a:0747c23": "知障　答設爾何失　二俱有過。若由煩惱",
    "T43n1832_05a:0747c24": "障。二乘無學有漏心位應無相縛。我執斷",
    "T43n1832_05a:0747c25": "故。若由所知障。生空後智應有相縛　二",
    "T43n1832_05a:0747c26": "解　一云由所知障　若爾生空後得應縛",
    "T43n1832_05a:0747c27": "　答不相順故。依安惠釋此即為正　二",
    "T43n1832_05a:0747c28": "云以煩惱障為相縛體　若爾二乘無學有",
    "T43n1832_05a:0747c29": "漏善無記心應無相縛　答由此相分體",
    "T43n1832_05a:0748a01": "是有漏。是彼所引熏成種故。今雖斷彼我",
    "T43n1832_05a:0748a02": "執體盡由有相縛。然法執體非正相縛。執",
    "T43n1832_05a:0748a03": "有相故為依助彼我執起故。是助相縛。無",
    "T43n1832_05a:0748a04": "學散善及無記心。亦有此助未離相縛。生",
    "T43n1832_05a:0748a05": "空後得雖有其助。無昔有漏所熏之相正相",
    "T43n1832_05a:0748a06": "縛者。故得云無。此釋為正　然執三輪相",
    "T43n1832_05a:0748a07": "唯第六識。五．八任運。第七內緣故。若有漏相",
    "T43n1832_05a:0748a08": "名為相縛。即通八識　問諸論但云令六",
    "T43n1832_05a:0748a09": "識中不能亡相。如何今說通於八識　答",
    "T43n1832_05a:0748a10": "彼據三輪。令第六識由執我故。令前六識",
    "T43n1832_05a:0748a11": "皆為相拘不了幻故。第七緣八亦為相拘。",
    "T43n1832_05a:0748a12": "相縛本故。皆是相縛。若七執我不名相縛。",
    "T43n1832_05a:0748a13": "六識如何得名相縛　又此論云。言相縛",
    "T43n1832_05a:0748a14": "者。謂於境相不能了達如幻事等。由斯",
    "T43n1832_05a:0748a15": "見分相分所拘不得自在故名相縛。以此",
    "T43n1832_05a:0748a16": "故知通於八識　問若爾二乘無學五．八應",
    "T43n1832_05a:0748a17": "有相縛。不了幻故。答有二解。一云染意",
    "T43n1832_05a:0748a18": "滅故五．八無縛。二云既緣有漏所生相分。是",
    "T43n1832_05a:0748a19": "分別相猶是相縛。如似有漏昔由第七漏俱",
    "T43n1832_05a:0748a20": "成漏。染七無時五．八二識仍有漏攝。相縛應",
    "T43n1832_05a:0748a21": "然　問相縛於見說相名縛。見縛自證",
    "T43n1832_05a:0748a22": "名見縛等　答如樞要解亦許名縛　有",
    "T43n1832_05a:0748a23": "云。同種非縛。別種為縛　要集云。今謂見",
    "T43n1832_05a:0748a24": "有三輪非如幻等故說相縛。餘分不爾故",
    "T43n1832_05a:0748a25": "不說縛。有說違文。但於施等不亡相故。",
    "T43n1832_05a:0748a26": "有云違理。同種生果分能所緣。如何不許",
    "T43n1832_05a:0748a27": "說能所縛　今謂要集前後自違。何者難有",
    "T43n1832_05a:0748a28": "說即云違文。文但說施等不亡相故。即是",
    "T43n1832_05a:0748a29": "不許餘分名縛。難有云即能所緣故。若許",
    "T43n1832_05a:0748b01": "能所緣為縛。前難三輪非。若唯三輪名縛。",
    "T43n1832_05a:0748b02": "即能所俱縛非。若云難有說據相縛說。難",
    "T43n1832_05a:0748b03": "有云據能所緣縛說。若爾能所緣縛可非",
    "T43n1832_05a:0748b04": "縛耶。既自許縛。如何難有說。有說會論說",
    "T43n1832_05a:0748b05": "三輪文據易了說故　又論縛者有其多",
    "T43n1832_05a:0748b06": "種。或說二縛。一相應縛。二所緣縛。又說二",
    "T43n1832_05a:0748b07": "縛。一能緣縛。二所緣縛。又說二縛。一相縛。",
    "T43n1832_05a:0748b08": "二麁重縛　能緣王．所與或俱時不得自",
    "T43n1832_05a:0748b09": "在。為相應法之所縛故。相應即縛持業為",
    "T43n1832_05a:0748b10": "名　能緣王．所為境所拘名所緣縛。通法",
    "T43n1832_05a:0748b11": "執心　能緣縛者。即所縛境為能緣心縛。",
    "T43n1832_05a:0748b12": "如阿賴耶名　相縛者。心為相所拘名為",
    "T43n1832_05a:0748b13": "相縛　相縛有三。一云一切相分皆名為",
    "T43n1832_05a:0748b14": "縛。即安惠師。據法執說。能所取故。雖知",
    "T43n1832_05a:0748b15": "如幻不能無自性故。或同護法但據我",
    "T43n1832_05a:0748b16": "執不了如幻。非據法執。又云此意未滅時",
    "T43n1832_05a:0748b17": "識縛終不脫。三位既無末那即無相縛故",
    "T43n1832_05a:0748b18": "　二云但有漏相即名相縛。唯除無漏通",
    "T43n1832_05a:0748b19": "於八識。一云據法執不了幻故執之為有。",
    "T43n1832_05a:0748b20": "一云據我執但不了幻即為相縛。故通法",
    "T43n1832_05a:0748b21": "執。若幻不了如幻。縛在生死名為相縛。",
    "T43n1832_05a:0748b22": "唯在我執　三云據行六度三輪之相。但",
    "T43n1832_05a:0748b23": "在第六我執相應識所緣相。由此不能成",
    "T43n1832_05a:0748b24": "到彼岸　若爾善心皆無我執。行度是善。",
    "T43n1832_05a:0748b25": "應無相縛　答據間雜說不能亡相",
    "T43n1832_05a:0748b26": "　問若無我雜即名無相。巧便最勝與清淨",
    "T43n1832_05a:0748b27": "最勝二二何有別　答巧便據無執。清淨",
    "T43n1832_05a:0748b28": "據無悔。諸說相縛不過於此　麁重縛",
    "T43n1832_05a:0748b29": "者。總攝諸文麁重有四。一現行有漏諸心",
    "T43n1832_05a:0748c01": "心所。即雜集說二十四麁重。二現行二障。三",
    "T43n1832_05a:0748c02": "二障種子。四二障習氣。或可。現行通說有漏",
    "T43n1832_05a:0748c03": "三性心法。種子應然。以善無記種子。麁重",
    "T43n1832_05a:0748c04": "義稍隱故。諸略不說　今說相縛據我執",
    "T43n1832_05a:0748c05": "引及六度說。依共不共。對小乘故依我",
    "T43n1832_05a:0748c06": "執說。據自義故約六度說。言麁重者此",
    "T43n1832_05a:0748c07": "論不明。引經頌有。隨其所應皆修止．觀方",
    "T43n1832_05a:0748c08": "能除之。通說無爽。",
    "T43n1832_05a:0748c09": "以有漏言表漏俱故。有漏有三。一體是漏",
    "T43n1832_05a:0748c10": "為有所有名為有漏。即三漏中言有漏。是",
    "T43n1832_05a:0748c11": "有者三有。此說上界內身為有。以上二界",
    "T43n1832_05a:0748c12": "緣身起愛離外境貪故。有之漏名有漏。即",
    "T43n1832_05a:0748c13": "二界煩惱名為有漏。漏是所有。二有他漏",
    "T43n1832_05a:0748c14": "故名為有漏。即說能有。三者漏性合故名",
    "T43n1832_05a:0748c15": "為有漏。亦煩惱自體。由此漏在生死中故",
    "T43n1832_05a:0748c16": "即體有用名為有漏　今者此間表漏俱",
    "T43n1832_05a:0748c17": "者。取能有體名為有漏不取煩惱。故前偏",
    "T43n1832_05a:0748c18": "難云。又善．無覆無記心時。若無我執應非",
    "T43n1832_05a:0748c19": "有漏。瑜伽但說有他漏故。雜集通說　問",
    "T43n1832_05a:0748c20": "若與漏俱方成有漏。即與雜集第三．瑜伽",
    "T43n1832_05a:0748c21": "六十五皆悉相違。彼二論文不唯漏俱名有",
    "T43n1832_05a:0748c22": "漏故　二論云何　且對法云。漏自性故。",
    "T43n1832_05a:0748c23": "漏相屬故。漏所縛故。漏所隨故。漏隨順故。",
    "T43n1832_05a:0748c24": "漏種類故　初漏自性故即煩惱體。漏性合",
    "T43n1832_05a:0748c25": "故名為有漏。由此自體漏在生死名漏性",
    "T43n1832_05a:0748c26": "合。餘之五種由此自性名為有漏　漏相",
    "T43n1832_05a:0748c27": "屬者。與漏相應及漏所依。即染污心．心所",
    "T43n1832_05a:0748c28": "名相應。遍行．別境及前七識與或俱者眼",
    "T43n1832_05a:0748c29": "等五根名漏所依　所縛者。謂有漏善法。",
    "T43n1832_05a:0749a01": "由漏勢力招後有故。此中亦攝六外境．無",
    "T43n1832_05a:0749a02": "記心。且據善說　若准瑜伽。過未有漏法",
    "T43n1832_05a:0749a03": "善．無記心皆非所縛。及現外境非現量緣",
    "T43n1832_05a:0749a04": "亦非所縛者。彼據質說。過．未無故。善．無記",
    "T43n1832_05a:0749a05": "心非漏相應。漏心緣時在過．未故。現色若",
    "T43n1832_05a:0749a06": "非現量心緣。不親杖質說非所緣　對法",
    "T43n1832_05a:0749a07": "論據親相分及疎所緣說亦成所緣。同六",
    "T43n1832_05a:0749a08": "十六。斷緣縛說。各據一義故不相違",
    "T43n1832_05a:0749a09": "　漏所隨者。謂餘地法。不互相增故。漏隨",
    "T43n1832_05a:0749a10": "順者。順決擇分。異地不增。同地得增。容",
    "T43n1832_05a:0749a11": "漏俱故。若無漏者非隨順故。有漏之者雖",
    "T43n1832_05a:0749a12": "增背有。然與漏俱。不爾漏俱非漏目",
    "T43n1832_05a:0749a13": "故。或雖漏俱而不增益。稱損力益能轉",
    "T43n1832_05a:0749a14": "故。然成有漏言增益者據餘漏說。漏種",
    "T43n1832_05a:0749a15": "類者。無學諸蘊。前生煩惱之所起故。瑜伽六",
    "T43n1832_05a:0749a16": "十五說有漏差別。由五相故。謂事故．隨眠",
    "T43n1832_05a:0749a17": "故．相應故．所緣故．生起故。事謂清淨諸色三",
    "T43n1832_05a:0749a18": "性心．心所。此是能有諸漏體事。隨其所應",
    "T43n1832_05a:0749a19": "由餘四相說名有漏。謂隨眠故．相應故．所",
    "T43n1832_05a:0749a20": "緣故．生起故。即前諸法煩惱未斷所有種子",
    "T43n1832_05a:0749a21": "說名隨眠。彼由此種說名有漏。諸染心．心",
    "T43n1832_05a:0749a22": "所由相應故說名有漏。若諸有事現量所",
    "T43n1832_05a:0749a23": "行。若有漏所生增上所起。如是一切漏所緣",
    "T43n1832_05a:0749a24": "故名為有漏。現在名有事。若依清淨色識",
    "T43n1832_05a:0749a25": "所行名現量所行　此據貪等能現量緣彼",
    "T43n1832_05a:0749a26": "色等境名漏所緣。餘非所緣。論云但由自",
    "T43n1832_05a:0749a27": "分別所起相起諸煩惱。非彼諸法為此分",
    "T43n1832_05a:0749a28": "明所行境故。故如前會　由生起故成有",
    "T43n1832_05a:0749a29": "漏者。隨眠未斷順煩惱境現在前故。此據",
    "T43n1832_05a:0749b01": "惑引　又云。從一切不善煩惱。諸異熟果。",
    "T43n1832_05a:0749b02": "及異熟果增上所引外事生起。亦生起故說",
    "T43n1832_05a:0749b03": "名有漏。此有漏果為依所生亦名有漏",
    "T43n1832_05a:0749b04": "　五聚之法於有漏位三性之中。依雜集六．瑜",
    "T43n1832_05a:0749b05": "伽五義各具幾義名為有漏。如樞要下卷",
    "T43n1832_05a:0749b06": "解十二支三斷中辨。准此二文。不唯漏俱",
    "T43n1832_05a:0749b07": "名為有漏　答此據正因。被據別義。故",
    "T43n1832_05a:0749b08": "不相違。",
    "T43n1832_05a:0749b09": "言互相增益者。問第七與六為雜染依增",
    "T43n1832_05a:0749b10": "益於六。六識如何增益第七　答有二義。",
    "T43n1832_05a:0749b11": "一者增長。二者不損　若第六識發業感八",
    "T43n1832_05a:0749b12": "為彼依緣。得相續住故名增益　起有漏",
    "T43n1832_05a:0749b13": "時。設雖不能增長第七。而不損害亦名",
    "T43n1832_05a:0749b14": "增益。非如無漏起必損彼不名增長。亦如",
    "T43n1832_05a:0749b15": "眠睡。雖於眼根不能增長。而不損害亦",
    "T43n1832_05a:0749b16": "名長養。此亦應爾。",
    "T43n1832_05a:0749b17": "釋意識得名。問五．八皆依七。何故六稱不",
    "T43n1832_05a:0749b18": "共依。獨得名意識非五．八耶。答若染淨依",
    "T43n1832_05a:0749b19": "及俱有依。七望五．八俱是所依。然近順生",
    "T43n1832_05a:0749b20": "不共依者。即唯第六。今言不共意。顯近而",
    "T43n1832_05a:0749b21": "順生。何者以六種子必隨七種。七種生現",
    "T43n1832_05a:0749b22": "意識隨生。如眼識種依眼根種。此亦如是。",
    "T43n1832_05a:0749b23": "五．八不說依第七種。故此得名無相濫失",
    "T43n1832_05a:0749b24": "　若爾七依八生何不名心。八依七生何",
    "T43n1832_05a:0749b25": "不名意　答論云辨識得名心．意非例。又",
    "T43n1832_05a:0749b26": "七．八自相續。當體得名。六識間斷。從依．緣",
    "T43n1832_05a:0749b27": "目。或准界．處俱名心意。第七名心意。第八",
    "T43n1832_05a:0749b28": "名意心。理亦無失。然無誠文。",
    "T43n1832_05a:0749b29": "論。若得自在諸根互用。樞要二說。於第一師",
    "T43n1832_05a:0749c01": "自有二解。一云五識各各能緣一切諸境皆",
    "T43n1832_05a:0749c02": "得自相。無壞根．境過。言離合者。據因位",
    "T43n1832_05a:0749c03": "說。不障果位。得自在故　又如第八識雖",
    "T43n1832_05a:0749c04": "緣諸境皆得自相。不有壞過。以於果位",
    "T43n1832_05a:0749c05": "體有多能。非體轉變為餘法體故。不得難",
    "T43n1832_05a:0749c06": "云見色名為眼。亦許聞聲等。能造名為",
    "T43n1832_05a:0749c07": "大。色等亦能造。彼體轉異。此是功能。若以",
    "T43n1832_05a:0749c08": "色能見。可例色能造。見色眼功能。非是體",
    "T43n1832_05a:0749c09": "轉變。然法師意存第二解。若第二師各還自",
    "T43n1832_05a:0749c10": "根緣於自相不名互用　要集云。舊相傳",
    "T43n1832_05a:0749c11": "有三師。一云一識通依六根。各取根所得",
    "T43n1832_05a:0749c12": "自境。二云一識通緣六境。各依自根。境是",
    "T43n1832_05a:0749c13": "共故。劣得通餘。一云一識通依六根通緣",
    "T43n1832_05a:0749c14": "六境。未詳決云。根．識不共。境即是共。不欲",
    "T43n1832_05a:0749c15": "壞自根．識所行。若一識通依諸根。即壞根．",
    "T43n1832_05a:0749c16": "識。故用他境不用他根。今存未詳　今謂",
    "T43n1832_05a:0749c17": "有餘。何者境是共取。本自共成　若不欲",
    "T43n1832_05a:0749c18": "壞自根．識所行。通依諸根即壞根．識。故",
    "T43n1832_05a:0749c19": "用他境不用他根者　今依自根取於餘",
    "T43n1832_05a:0749c20": "境。不分離合得假實境。豈不猶有壞根．",
    "T43n1832_05a:0749c21": "境失。以餘識．根取餘境故。既不釋通。應",
    "T43n1832_05a:0749c22": "依樞要。",
    "T43n1832_05a:0749c23": "問佛五識緣五塵之境為定生不。若定所生",
    "T43n1832_05a:0749c24": "應法處攝。五根亦爾　答有二解。准下第",
    "T43n1832_05a:0749c25": "十。一云法處。唯有三界成無漏故。一云夫",
    "T43n1832_05a:0749c26": "定所變。未必定在法處所收。若無色界定",
    "T43n1832_05a:0749c27": "力所起即法處收。以無所依根．境別故。若",
    "T43n1832_05a:0749c28": "在色界定通力生。通自處攝。如天眼．耳",
    "T43n1832_05a:0749c29": "非在法處　或託質變五境所收。若獨影",
    "T43n1832_05a:0750a01": "起即法處攝。或在佛位法爾無漏五塵境收。",
    "T43n1832_05a:0750a02": "新所熏者即法處攝。以其法爾不由定通。",
    "T43n1832_05a:0750a03": "若新熏者由定通起故。",
    "T43n1832_05a:0750a04": "問五識三性許得容俱者。且善眼識至等",
    "T43n1832_05a:0750a05": "流已。不善耳識所緣。緣至起率爾心。爾時",
    "T43n1832_05a:0750a06": "意識亦同聞聲。為是率爾。為等流心。若等",
    "T43n1832_05a:0750a07": "流心當與眼識同是善性。率爾無記。未轉",
    "T43n1832_05a:0750a08": "依位前三無記。不可二性一心並起。若是無",
    "T43n1832_05a:0750a09": "記。眼識爾時如何成善。無善意識為能引",
    "T43n1832_05a:0750a10": "故　答且通初難。五心義說。善等流意與耳",
    "T43n1832_05a:0750a11": "同緣。雖是善性。亦名率爾。以其聲境創墮",
    "T43n1832_05a:0750a12": "心故。不可說是等流之心。前未聞聲故。",
    "T43n1832_05a:0750a13": "不得唯率爾。亦與眼識仍同緣故。故因",
    "T43n1832_05a:0750a14": "通二。然是善性。言前三心未轉依位唯無",
    "T43n1832_05a:0750a15": "記者。或據全未轉依。不得自在別別五",
    "T43n1832_05a:0750a16": "心。多分而說。若已分得轉依之者。得自在",
    "T43n1832_05a:0750a17": "者。五心俱者。可通三性。不爾如何論云非",
    "T43n1832_05a:0750a18": "取聲時即便出定。領受聲已若有希望後",
    "T43n1832_05a:0750a19": "時方出。此言希望即尋求心。不得說言欲",
    "T43n1832_05a:0750a20": "希望時即便出定。論云若有希望後方出",
    "T43n1832_05a:0750a21": "定故。亦不得言定前加行立期願云。若",
    "T43n1832_05a:0750a22": "聞異聲即便出定尋求境事故言希望。非",
    "T43n1832_05a:0750a23": "於定中作尋求。何者希望聲時。為在定",
    "T43n1832_05a:0750a24": "內。為已出定。若在定內。希望之心即是尋",
    "T43n1832_05a:0750a25": "求。尋求之心與欲俱故。若此希望非尋求",
    "T43n1832_05a:0750a26": "者。是何心攝。若云希望即已出定。與論文",
    "T43n1832_05a:0750a27": "違。論云若有希望後時方出故　西明釋",
    "T43n1832_05a:0750a28": "云。若依正本。非即彼定相應意識能取此",
    "T43n1832_05a:0750a29": "聲。由此釋家二釋不同　今謂不爾。違論",
    "T43n1832_05a:0750b01": "文故。所引釋家非經論故不可為證。",
    "T43n1832_05a:0750b02": "釋後難者。論言五識由意識引成善染",
    "T43n1832_05a:0750b03": "者。據初起說。非約相續善染之時恒由意",
    "T43n1832_05a:0750b04": "引。故下論云。諸處但言五俱意識亦緣五",
    "T43n1832_05a:0750b05": "境。不說同性　西明云。唯率爾．染淨．等流",
    "T43n1832_05a:0750b06": "三心與五識俱。尋求．決定唯緣過去比量",
    "T43n1832_05a:0750b07": "之心。不與五俱。問如前第四云遇非勝境。",
    "T43n1832_05a:0750b08": "可許率爾心後五識間斷。遇勝境位率爾",
    "T43n1832_05a:0750b09": "心後五不間斷。豈不中間起尋求已。方起",
    "T43n1832_05a:0750b10": "決定．染淨．等流。若有尋決。云何不與五識",
    "T43n1832_05a:0750b11": "俱耶。解云遇勝境位雖多剎那。率爾不斷。",
    "T43n1832_05a:0750b12": "而無餘心。若爾率爾唯是無記。如忿恚天",
    "T43n1832_05a:0750b13": "既是勝境。可唯無記。不見憤恚成無記故。",
    "T43n1832_05a:0750b14": "解云許此初起率爾無記。從此心後起於",
    "T43n1832_05a:0750b15": "染淨．等流二心。以不善故。若爾五識成善．",
    "T43n1832_05a:0750b16": "染者必意引生。若不尋求云何起憤恚。若",
    "T43n1832_05a:0750b17": "起尋求云何非五俱。解云三藏一解云。許",
    "T43n1832_05a:0750b18": "五俱意通有比量。而集量說五俱現量。不",
    "T43n1832_05a:0750b19": "說唯言。如緣教等有比量故。又解不許。",
    "T43n1832_05a:0750b20": "若爾前難猶未能通。解云五俱率爾。雖同",
    "T43n1832_05a:0750b21": "無記不起尋求。由前勢分力。意成善．染引",
    "T43n1832_05a:0750b22": "五成善．染　此亦不然。若由前力。何不",
    "T43n1832_05a:0750b23": "初遇由前力故。即成善．染。解云可爾。此亦",
    "T43n1832_05a:0750b24": "不然。許率爾心唯無記故云何善．染。若云",
    "T43n1832_05a:0750b25": "除初念比量相違。又若前心已逢不善。可",
    "T43n1832_05a:0750b26": "由前力。前惑無記。強力忽至起於憤恚。豈",
    "T43n1832_05a:0750b27": "前有恚耶　今者解云。率爾．尋求亦許五",
    "T43n1832_05a:0750b28": "俱。言緣過去約間斷說。今言俱者據相",
    "T43n1832_05a:0750b29": "續說。故無緣過去。現．比同時失　問定中",
    "T43n1832_05a:0750c01": "無五識。遇聲耳識生。睡時五識無。喚時睡",
    "T43n1832_05a:0750c02": "內起　答有二解。一云不例。有心定有意",
    "T43n1832_05a:0750c03": "為依耳識生。眠時意或無。無依耳不起",
    "T43n1832_05a:0750c04": "　一云眠中縱有意。昧略耳不生。定中意明",
    "T43n1832_05a:0750c05": "了。聞聲耳識起　西明云。睡起耳識如定",
    "T43n1832_05a:0750c06": "聞聲。亦無文障問定中身識亦得起不",
    "T43n1832_05a:0750c07": "　答有二解。一云不得。准前第三云。謂若在",
    "T43n1832_05a:0750c08": "定等。理有眾多身受生起等。故無身識",
    "T43n1832_05a:0750c09": "　若爾前云諸定皆無五識身故。何故定中",
    "T43n1832_05a:0750c10": "說有耳識　答前據他宗　若爾猶有比",
    "T43n1832_05a:0750c11": "量相違　一云許起無失。若諸菩薩五識皆",
    "T43n1832_05a:0750c12": "起。二乘不定。問在無所有處定意緣聲時。",
    "T43n1832_05a:0750c13": "與耳同熏欲界之聲。為無所有處　答定",
    "T43n1832_05a:0750c14": "心所變屬能緣心。不同耳識。",
    "T43n1832_05a:0750c15": "論。故六轉識三性容俱。本疏不說欲界之中",
    "T43n1832_05a:0750c16": "有通果無記　要集云。俱舍第七從通果",
    "T43n1832_05a:0750c17": "心無間生二。謂自界一即通果心。及色界一",
    "T43n1832_05a:0750c18": "即加行善。此云欲界通果心者。唯是變化。",
    "T43n1832_05a:0750c19": "依六十九云。又從欲界無記心無間色界",
    "T43n1832_05a:0750c20": "善心生。如色界果欲界變化心。乃至又說此",
    "T43n1832_05a:0750c21": "心為欲界者。當知是彼影像類故。非自性",
    "T43n1832_05a:0750c22": "故。要集意云。初言從欲界無記心無間色",
    "T43n1832_05a:0750c23": "界善心生同俱舍論。如色界果下兩說。一",
    "T43n1832_05a:0750c24": "同本疏。一云亦同俱舍　今謂不爾。初文",
    "T43n1832_05a:0750c25": "即與後二文非別。云又從欲界無記心無",
    "T43n1832_05a:0750c26": "間色界善心生者。據似欲界名為欲界。非",
    "T43n1832_05a:0750c27": "自性故。復即此心從於色界善心得生故。",
    "T43n1832_05a:0750c28": "論總釋云又說此心為欲界者。當知是彼",
    "T43n1832_05a:0750c29": "影像類故。非自性故。前文復云諸神境智。",
    "T43n1832_05a:0751a01": "或加行得。或生得。云生得者。謂生色等乃",
    "T43n1832_05a:0751a02": "至云。又有欲界諸天及人一分福果所致。不",
    "T43n1832_05a:0751a03": "說有加行得。若許欲界有從定引變化",
    "T43n1832_05a:0751a04": "心者。即加行得。何故不說有加行得。五十",
    "T43n1832_05a:0751a05": "四云。欲界無覆無記有變化心云。此唯是生",
    "T43n1832_05a:0751a06": "得。謂天龍等。又云然無修果心。然顯揚論但",
    "T43n1832_05a:0751a07": "說欲界有變化。或是業果。或是上界。似欲",
    "T43n1832_05a:0751a08": "界故名為欲界。非許欲界有定所引變化",
    "T43n1832_05a:0751a09": "無記。",
    "T43n1832_05a:0751a10": "受分二中。苦通無漏。憂根不通　西明解",
    "T43n1832_05a:0751a11": "云。五識相應苦受。從後得智大悲力。親所",
    "T43n1832_05a:0751a12": "引生故通無漏。要集斷云。有釋為勝　今",
    "T43n1832_05a:0751a13": "謂此釋與本疏中第二解同。約何為勝。",
    "T43n1832_05a:0751a14": "明三斷中。有解云。苦受中求不斷故亦非",
    "T43n1832_05a:0751a15": "斷。離欲捨故已斷說非所斷。要集斷云。有",
    "T43n1832_05a:0751a16": "解為勝　今為此釋求不斷故。亦非斷者。",
    "T43n1832_05a:0751a17": "即本疏解隨順趣向不斷法故。假名不斷。",
    "T43n1832_05a:0751a18": "如何云勝。餘如此類。披者當知。不能具",
    "T43n1832_05a:0751a19": "指。",
    "T43n1832_05a:0751a20": "又身心受。何故五俱名為身受。第六識俱名",
    "T43n1832_05a:0751a21": "為心受。",
    "T43n1832_05a:0751a22": "答有二解。一云身者積聚義。五種色根皆積",
    "T43n1832_05a:0751a23": "聚。依彼五根皆名身　二云身者唯屬身",
    "T43n1832_05a:0751a24": "根。餘四依身相從名身。故能依受得名身",
    "T43n1832_05a:0751a25": "受　難五識別依根。相應之受得身名。第",
    "T43n1832_05a:0751a26": "六別依意。相應之受標意稱　答五根皆積",
    "T43n1832_05a:0751a27": "聚受。從所依得名身。對色辨於心。第六",
    "T43n1832_05a:0751a28": "相應非意受　問色心以相對六不同。五",
    "T43n1832_05a:0751a29": "名身受。身．眼兩相望。眼不齊身立身受",
    "T43n1832_05a:0751b01": "　答身．眼俱色並得名身。對色．心殊六名心",
    "T43n1832_05a:0751b02": "受　又受依於身即名身受。受依於意應",
    "T43n1832_05a:0751b03": "名意受　且質答云。六受依於意。依意名",
    "T43n1832_05a:0751b04": "意受。五受依眼等。應名眼等受。據門明別。",
    "T43n1832_05a:0751b05": "身．心相對名身心受。不可齊責。",
    "T43n1832_05a:0751b06": "三學分別。集論第二．雜集第四俱說。從求",
    "T43n1832_05a:0751b07": "解脫者等。身中所有有為善法。名學無學。",
    "T43n1832_05a:0751b08": "即簡不為求解脫者。雖有善法不名學",
    "T43n1832_05a:0751b09": "無學法。瑜伽六十六云。謂預流等補特伽",
    "T43n1832_05a:0751b10": "羅出世有為法。若世間善法。是名為學。瑜",
    "T43n1832_05a:0751b11": "伽第十說預流等皆有一分十二有支。是非",
    "T43n1832_05a:0751b12": "學非無學者。據未趣求解脫之時所造善",
    "T43n1832_05a:0751b13": "業。非學無學。若資糧．加行為有支者。可是",
    "T43n1832_05a:0751b14": "學法。故說一分。不爾應言所有有支皆非",
    "T43n1832_05a:0751b15": "學法。何云一分。言資糧等非有支者。據無",
    "T43n1832_05a:0751b16": "漏者說　又解或雖有漏。厭背有故。非有",
    "T43n1832_05a:0751b17": "支攝。言一分者。據預流七返有及一來等",
    "T43n1832_05a:0751b18": "有。名為一分。非學無學。餘如理思。",
    "T43n1832_05a:0751b19": "論。五識俱起任運貪癡等。西明一釋不發業",
    "T43n1832_05a:0751b20": "言不簡五識。但有隨轉。不為轉因能發",
    "T43n1832_05a:0751b21": "業故。此意隨轉不為轉因。明非不善故。不",
    "T43n1832_05a:0751b22": "發業故。第二又解云。亦通不善。由意所引",
    "T43n1832_05a:0751b23": "理應能發。無文遮故。然意取前釋　要集",
    "T43n1832_05a:0751b24": "亦斷。西明前勝　今謂不爾。若以五識但",
    "T43n1832_05a:0751b25": "隨轉因非轉因故非不善者。嗔通五識。亦",
    "T43n1832_05a:0751b26": "應有覆非不善耶。又論本頌云善不善俱",
    "T43n1832_05a:0751b27": "非。若非不善違本論說。故雖隨轉起惡",
    "T43n1832_05a:0751b28": "業者亦是不善。又瑜伽八十九云。當知此中",
    "T43n1832_05a:0751b29": "能起一切不善法貪名貪不善根。嗔．癡亦",
    "T43n1832_05a:0751c01": "爾。三不善根既通五識。明知隨轉。起不善",
    "T43n1832_05a:0751c02": "法亦名不善。又此論第六云。貪．嗔．癡三俱",
    "T43n1832_05a:0751c03": "生分別。一切容與五受相應。明知此三分",
    "T43n1832_05a:0751c04": "別起者通五識有。若唯意俱。但四受俱。無",
    "T43n1832_05a:0751c05": "苦受並。純受苦處意方有苦。以三惡道無",
    "T43n1832_05a:0751c06": "分別故。既論許五有分別惑。下三性門云。",
    "T43n1832_05a:0751c07": "欲界繫分別起者唯不善攝。發惡行故。五識",
    "T43n1832_05a:0751c08": "既非轉因發業。如何得云唯不善攝。發惡",
    "T43n1832_05a:0751c09": "行故。故知五俱任運貪．癡不作隨轉發業",
    "T43n1832_05a:0751c10": "之者。即是有覆。若隨轉發即不善收。又第二",
    "T43n1832_05a:0751c11": "云。異熟習氣謂六識中有漏善等。又等流習",
    "T43n1832_05a:0751c12": "氣言七識中即皆許有。既云六識中。明六",
    "T43n1832_05a:0751c13": "轉識俱有異熟．習氣。雖不能作引業習氣。",
    "T43n1832_05a:0751c14": "而作滿業。不應隨轉能為滿業唯有覆性。",
    "T43n1832_05a:0751c15": "故不發業言。亦簡五識中。本說為勝。然云",
    "T43n1832_05a:0751c16": "六十七．八說。不發業癡等是無記者。或傳",
    "T43n1832_05a:0751c17": "寫誤。應云五十七．八。以彼文說俱生身見",
    "T43n1832_05a:0751c18": "唯是無記。義准邊見及癡．慢．愛修道一分與",
    "T43n1832_05a:0751c19": "身見俱亦是無記。不能發業。",
    "T43n1832_05a:0751c20": "言初二近分名喜悅心者。准瑜伽五十七",
    "T43n1832_05a:0751c21": "有十一根。此論下文初二近分定無樂根。",
    "T43n1832_05a:0751c22": "故但十一。如疏所說。然疏義准既引經",
    "T43n1832_05a:0751c23": "文離生喜樂。以經說喜即證有喜。經既說",
    "T43n1832_05a:0751c24": "樂何不有樂。准此道理合有樂根。但未",
    "T43n1832_05a:0751c25": "明滿說十一根。非於此中許有二解。下",
    "T43n1832_05a:0751c26": "文定判無樂根故。",
    "T43n1832_05a:0751c27": "問苦．樂貫身．心。二受即分兩。捨受身心遍。",
    "T43n1832_05a:0751c28": "何故不分多　答苦．樂通尤．微。是以各分",
    "T43n1832_05a:0751c29": "兩。捨受唯一類。所以不分多　又解捨受",
    "T43n1832_05a:0752a01": "相無別。身．心並名捨。逼．悅相有殊。苦．樂",
    "T43n1832_05a:0752a02": "各分二　問何故不言憂．喜．捨三以攝苦．",
    "T43n1832_05a:0752a03": "樂　答憂．喜有異熟。體非是異熟。苦．樂有",
    "T43n1832_05a:0752a04": "異熟。又體是異熟。又苦．樂通三性。憂非染．",
    "T43n1832_05a:0752a05": "無記。又憂離欲捨。餘非離欲捨。苦．樂體寬。",
    "T43n1832_05a:0752a06": "舉攝憂．喜　問初二根本悅未極。悅於身．",
    "T43n1832_05a:0752a07": "心分喜．樂。極苦中有迫未極。迫於身．心",
    "T43n1832_05a:0752a08": "分憂．苦　答二禪無五識。意喜悅根分",
    "T43n1832_05a:0752a09": "喜．樂。中有六識俱。不於意憂分憂．苦",
    "T43n1832_05a:0752a10": "　若爾初禪既有三識。應不於意分喜．樂",
    "T43n1832_05a:0752a11": "　答亦不遍。二根無識　又解定喜適悅勝。",
    "T43n1832_05a:0752a12": "遍於身．心分喜．樂。中有未極迫非勝。不",
    "T43n1832_05a:0752a13": "於憂受分憂苦。又具五識各迫於根。不",
    "T43n1832_05a:0752a14": "假意憂分苦　問初二意唯喜。從喜分於",
    "T43n1832_05a:0752a15": "樂。雜受意唯憂。從憂離出苦　答喜．樂相",
    "T43n1832_05a:0752a16": "順得同種。故可從喜分於樂。憂．苦相違種",
    "T43n1832_05a:0752a17": "不同。不得於憂分出苦。又二解同前",
    "T43n1832_05a:0752a18": "　問意俱之喜分之為二種或同。別生現是一。",
    "T43n1832_05a:0752a19": "不得二受各別而生。無一心中有二受故。",
    "T43n1832_05a:0752a20": "既於一受分為喜．樂。應當是假　答適悅",
    "T43n1832_05a:0752a21": "身心義有別故。不以悅心邊即名為樂。",
    "T43n1832_05a:0752a22": "適身邊即名為喜。故是實有。猶如二智",
    "T43n1832_05a:0752a23": "　問二執約義分說。為世俗有。二受據義說。",
    "T43n1832_05a:0752a24": "何得體成實　答執依別境惠。說為世俗",
    "T43n1832_05a:0752a25": "有。喜樂不依他。同智為實有　問同從種",
    "T43n1832_05a:0752a26": "生。何故悅根名樂非喜　答意有分別故。",
    "T43n1832_05a:0752a27": "根無分別故　樞要兩釋憂根。一云不通",
    "T43n1832_05a:0752a28": "無記。一云雖無文說。理通無記。悔必憂俱。",
    "T43n1832_05a:0752a29": "彼既無記。憂何妨爾。瑜伽論說非無記者。",
    "T43n1832_05a:0752b01": "隨轉理門　然要集云。樞要云。悔必憂俱。今",
    "T43n1832_05a:0752b02": "有兩釋。應云許必憂俱。何以故。即瑜伽云。",
    "T43n1832_05a:0752b03": "若通一切識身者。遍與一切根相應。若不",
    "T43n1832_05a:0752b04": "通一切識身者。意地一切根相應。說一切",
    "T43n1832_05a:0752b05": "言無簡別故。即許俱生身邊見等亦與憂",
    "T43n1832_05a:0752b06": "俱。彼既無記。憂亦定爾。以悔許字少相近",
    "T43n1832_05a:0752b07": "故。寫者有誤。又解應云悔必憂俱。准第七",
    "T43n1832_05a:0752b08": "論。二師俱云。悔憂受俱。不說身見等與憂",
    "T43n1832_05a:0752b09": "受俱。瑜伽自簡云。皆於三受現行可得。不",
    "T43n1832_05a:0752b10": "說五受。後即釋前。故但三受。然要集云。下",
    "T43n1832_05a:0752b11": "論二師。俱不許悔得與憂俱。斷此說非",
    "T43n1832_05a:0752b12": "　此亦不爾。下第七卷二師俱許悔與憂並。",
    "T43n1832_05a:0752b13": "初師云有義惡作憂．捨相應不說苦受。後",
    "T43n1832_05a:0752b14": "師加苦故。第二師云有義此四亦苦受俱。何",
    "T43n1832_05a:0752b15": "得說云二俱不說悔與憂俱。然准下釋。悔",
    "T43n1832_05a:0752b16": "通淨無記。不通染無記。身．邊見等既染無",
    "T43n1832_05a:0752b17": "記。故不得並。但可苦俱。故知證憂是無記",
    "T43n1832_05a:0752b18": "者取前許俱。不爾相違。然瑜伽論。云若任",
    "T43n1832_05a:0752b19": "運生皆於三受現行可得。亦攝憂．喜。是總",
    "T43n1832_05a:0752b20": "說故。於分別惑有俱．不俱。方別說之。故彼",
    "T43n1832_05a:0752b21": "論云。不任運生。一切煩惱隨其所應諸根",
    "T43n1832_05a:0752b22": "相應。我今當說。貪於一時。樂．喜相應。或於",
    "T43n1832_05a:0752b23": "一時憂．苦相應。若於此中。唯說三受。何故",
    "T43n1832_05a:0752b24": "不任運。即通說憂．喜。故以此義准通無",
    "T43n1832_05a:0752b25": "記。然不定判此解為正　問何故憂受非",
    "T43n1832_05a:0752b26": "染無記　答有云以非報故不通無記",
    "T43n1832_05a:0752b27": "　若爾威儀．工巧亦非是報何通無記　今",
    "T43n1832_05a:0752b28": "解明．昧二相別。故不通無記　問若爾喜",
    "T43n1832_05a:0752b29": "亦明利。何得無記　答上地有喜以定力",
    "T43n1832_05a:0752c01": "故。或雖明顯然皆無記。故得染俱。欲無定",
    "T43n1832_05a:0752c02": "伏。或明利者即非無記。下云恃苦劣蘊憂",
    "T43n1832_05a:0752c03": "相應者。是分別惑。必不善故。於無記事而",
    "T43n1832_05a:0752c04": "起憂者。是淨無記。若不活畏等。雖緣資具",
    "T43n1832_05a:0752c05": "無記事生。由分別我起故不善　問地獄惡",
    "T43n1832_05a:0752c06": "業招。定成眼等令受苦。何不定成二形",
    "T43n1832_05a:0752c07": "令受苦　答形根受欲具。無暇受欲可無",
    "T43n1832_05a:0752c08": "形。五根五識依。無根無識要成就。",
    "T43n1832_05a:0752c09": "論。餘雜受處無異熟樂。西明三釋云。三義。第",
    "T43n1832_05a:0752c10": "三有。雜受處等流．異熟二樂俱有。如二十唯",
    "T43n1832_05a:0752c11": "識云。諸有傍生生天上者。必有能感彼器",
    "T43n1832_05a:0752c12": "樂業。生彼定受器所生樂。又攝論云。諸惡",
    "T43n1832_05a:0752c13": "趣中一向苦處。既說中言容有樂受。瑜伽",
    "T43n1832_05a:0752c14": "等說各據一義故不相違　今謂不爾。違",
    "T43n1832_05a:0752c15": "二論文。大論說為定不成就。此論又言餘",
    "T43n1832_05a:0752c16": "雜受處無異熟樂名純苦故。只許雜受有",
    "T43n1832_05a:0752c17": "等流樂。非是異熟。言惡趣中。簡欲人等。若",
    "T43n1832_05a:0752c18": "依前會是隨轉理。簡餘雜受。非是中言許",
    "T43n1832_05a:0752c19": "異熟樂　若爾二十唯識復如何通　答彼",
    "T43n1832_05a:0752c20": "云業感器所生樂。不云業感所生受樂。若",
    "T43n1832_05a:0752c21": "許有業感異熟樂者。應云彼必定有業感",
    "T43n1832_05a:0752c22": "之樂。何須云器。如緣外境通三性心非",
    "T43n1832_05a:0752c23": "唯異熟。此亦應爾器雖業感。何廢得生等",
    "T43n1832_05a:0752c24": "流之樂。",
    "T43n1832_05a:0752c25": "言未至定有十一根者。謂信等五．三無漏",
    "T43n1832_05a:0752c26": "根．喜．捨．意根。以不生彼無色根．命。云何",
    "T43n1832_05a:0752c27": "有意。意即第七。隨生繫故　答略為二解。",
    "T43n1832_05a:0752c28": "一約三乘通意根說。即次第滅。二據大乘",
    "T43n1832_05a:0752c29": "有第七識起無漏說。",
    "T43n1832_05a:0753a01": "問有漏五識第四定無。無漏言有。有漏喜．樂",
    "T43n1832_05a:0753a02": "第四定無。無漏喜樂第四定有　答有二解。",
    "T43n1832_05a:0753a03": "一云以義齊之亦許得有。如彼五識。若不",
    "T43n1832_05a:0753a04": "許五通四禪者。復無此難。又如大乘見道。",
    "T43n1832_05a:0753a05": "必第四定。初地既言極喜故有喜受。樂准",
    "T43n1832_05a:0753a06": "此誠。二云不齊解。佛成事智不與喜俱。相",
    "T43n1832_05a:0753a07": "麁動故第四定無。起依色根。第四定中有五",
    "T43n1832_05a:0753a08": "色根故有五識。然要集不許無漏五識通",
    "T43n1832_05a:0753a09": "四禪者不爾。無文遮故　問何故明遍行",
    "T43n1832_05a:0753a10": "中。但舉觸等不言作意　答有二解。一云",
    "T43n1832_05a:0753a11": "以順前故。前但言受．想．思等所依為業。不",
    "T43n1832_05a:0753a12": "言作意。二云順經部師立餘心所。以作",
    "T43n1832_05a:0753a13": "意等思之分位。舉思攝末故不盡陳。",
    "T43n1832_05a:0753a14": "言所緣事不同者。略有二解。一云非體及",
    "T43n1832_05a:0753a15": "相。緣無法時彼無體故。無分別智無相狀",
    "T43n1832_05a:0753a16": "故。但緣於境差別義故。此解不當。豈緣境",
    "T43n1832_05a:0753a17": "時不得自相　二云體事　若爾無法何",
    "T43n1832_05a:0753a18": "有體事　答緣無心不起。無法不稱事。緣",
    "T43n1832_05a:0753a19": "無心既生。有無皆體事。俱得名法。各持自",
    "T43n1832_05a:0753a20": "性。何非是事。",
    "T43n1832_05a:0753a21": "論思令心取正因等相。西明云。此令心取正",
    "T43n1832_05a:0753a22": "因等相。豈不心王亦取別相。解云不爾。思",
    "T43n1832_05a:0753a23": "有二用。謂能取自正因等相。亦令心王取",
    "T43n1832_05a:0753a24": "正因等。心唯取自。不能令他取正因等。故",
    "T43n1832_05a:0753a25": "不得言心取別相。又解設許取別。義亦無",
    "T43n1832_05a:0753a26": "失。而言心王唯取總者。約正用說。故不",
    "T43n1832_05a:0753a27": "相違。取前說勝　今謂前說亦少難解。且",
    "T43n1832_05a:0753a28": "正因等相。為是總相。為別相耶。若是別相",
    "T43n1832_05a:0753a29": "心不應取。違諸論故。若是總相違前說",
    "T43n1832_05a:0753a30": "故。前解心所皆云了。此論自釋言。此表心",
    "T43n1832_05a:0753b01": "所亦緣總相。此言單以目總。正因等相明即",
    "T43n1832_05a:0753b02": "是別。不爾應無所了別相。",
    "T43n1832_05a:0753b03": "論求不合離時可忻自體非所厭者。非是唯",
    "T43n1832_05a:0753b04": "忻自身。但彼所厭無處之位名為自體。",
    "T43n1832_05a:0753b05": "問小乘云根及作意能勝發起由彼勝解。難",
    "T43n1832_05a:0753b06": "云應無窮失。彼或難。汝宗作意應亦待餘",
    "T43n1832_05a:0753b07": "亦有無窮失　答以彼救言根及作意為勝",
    "T43n1832_05a:0753b08": "發起。復由勝解。既有兩重。故應更有。故無",
    "T43n1832_05a:0753b09": "窮失。大乘作意。能驚所餘更無能驚。故",
    "T43n1832_05a:0753b10": "不可難應有無窮。若強為難。返例作意",
    "T43n1832_05a:0753b11": "令心趣異境。作意亦應更待餘方能趣異",
    "T43n1832_05a:0753b12": "境。",
    "T43n1832_05a:0753b13": "釋能憶因。廣如前辨。",
    "T43n1832_05a:0753b14": "要集云。正法念經第十七具列十大地。及涅",
    "T43n1832_05a:0753b15": "槃經第二十七云。下定者十大地中心數定",
    "T43n1832_05a:0753b16": "也　會云正法念正量部義。涅槃隨彼轉。",
    "T43n1832_05a:0753b17": "非真實理。故非所依。",
    "T43n1832_05a:0753b18": "論遮等引故者。定有七名。一名三摩呬多。",
    "T43n1832_05a:0753b19": "此云等引。三摩云等。呬多云引。二云三摩",
    "T43n1832_05a:0753b20": "地。此云等持。三云三摩鉢底。此云等至。四",
    "T43n1832_05a:0753b21": "云馱那演那。此云靜慮。五云質多翳迦阿",
    "T43n1832_05a:0753b22": "羯羅多。此云心一境性。質多云心。翳迦云",
    "T43n1832_05a:0753b23": "一。阿羯羅云境。多云性。六奢摩他。此云",
    "T43n1832_05a:0753b24": "心也。七云現法樂住。等引通有無心。唯定",
    "T43n1832_05a:0753b25": "非散　瑜伽十一云。非於欲界心一境性。",
    "T43n1832_05a:0753b26": "等持。有心通定及散。然經論中就勝。且說",
    "T43n1832_05a:0753b27": "空無相願名三摩地　等至。通目有無心",
    "T43n1832_05a:0753b28": "定。然經論中就勝唯說。五現見等相應諸定",
    "T43n1832_05a:0753b29": "名為等至　靜慮。通攝有無心定．漏及無",
    "T43n1832_05a:0753c01": "漏．染與不染。依色四地非餘處有。諸處據",
    "T43n1832_05a:0753c02": "勝多說色地有心清淨功德名為靜慮。",
    "T43n1832_05a:0753c03": "心一境性。即等持也。以心一境性釋等持",
    "T43n1832_05a:0753c04": "故　奢摩他者。唯有心淨定。不通散位。",
    "T43n1832_05a:0753c05": "現法樂住。唯在靜慮。根本非餘。淨不通",
    "T43n1832_05a:0753c06": "散。然等引寬通攝一切有無心位諸功德。",
    "T43n1832_05a:0753c07": "故瑜伽論中偏立地名。等至不爾。",
    "T43n1832_05a:0753c08": "成唯識論了義燈卷第五本終"
}