{
    "T02n0125_009:0587b02": "增壹阿含經卷第九",
    "T02n0125_009:0587b04": "東晉罽賓三藏瞿曇僧伽提婆譯",
    "T02n0125_009:0587b05": "慚愧品第十八",
    "T02n0125_009:0587b06": "（一）聞如是：一時，佛在舍衛國祇樹給孤獨",
    "T02n0125_009:0587b07": "園。爾時，世尊告諸比丘：「有二妙法擁護世",
    "T02n0125_009:0587b08": "間。云何為二法？所謂有慚、有愧也。諸比丘！",
    "T02n0125_009:0587b09": "若無此二法，世間則不別有父、有母、有兄、",
    "T02n0125_009:0587b10": "有弟、有妻子、知識、尊長、大小，便當與猪、雞、",
    "T02n0125_009:0587b11": "狗、牛、羊六畜之類而同一等。以其世間有",
    "T02n0125_009:0587b12": "此二法擁護世間，則別有父母、兄弟、妻子、",
    "T02n0125_009:0587b13": "尊長、大小，亦不與六畜共同。是故，諸比丘！",
    "T02n0125_009:0587b14": "當習有慚、有愧。如是，諸比丘！當作是學。」爾",
    "T02n0125_009:0587b15": "時，諸比丘聞佛所說，歡喜奉行。",
    "T02n0125_009:0587b16": "（二）聞如是：一時，佛在舍衛國祇樹給孤獨",
    "T02n0125_009:0587b17": "園。爾時，世尊告諸比丘：「世有二人，無有厭",
    "T02n0125_009:0587b18": "足而取命終。云何為二人？所謂得財物",
    "T02n0125_009:0587b19": "恒藏舉之；復有得物而喜與人。是謂二人",
    "T02n0125_009:0587b20": "無有厭足而取命終。」爾時，有比丘白世",
    "T02n0125_009:0587b21": "尊曰：「我等，世尊！不解此略說之義。云何得",
    "T02n0125_009:0587b22": "物藏舉？云何得物與人？唯願世尊廣演其",
    "T02n0125_009:0587b23": "義。」世尊告曰：「諦聽！諦聽！善思念之，吾當為",
    "T02n0125_009:0587b24": "汝分別其義。」對曰：「如是。」爾時，佛告諸比丘：",
    "T02n0125_009:0587b25": "「於是，有族姓子學諸技術，或習田作，或",
    "T02n0125_009:0587b26": "習書疏，或習計算，或習天文，或習地理，",
    "T02n0125_009:0587b27": "或習卜相，或學遠使，或作王佐，不避寒",
    "T02n0125_009:0587b28": "暑、飢寒、懃苦，而自營己。彼作是功力而獲",
    "T02n0125_009:0587b29": "財物，彼人不能食噉，亦不與妻子，亦不",
    "T02n0125_009:0587c01": "與奴婢親親之屬，皆悉不與。彼所得財物，",
    "T02n0125_009:0587c02": "或王劫奪，或復被賊，或火燒水漂，分散異",
    "T02n0125_009:0587c03": "處，不獲其利，即於家中有人分散此物，",
    "T02n0125_009:0587c04": "不得停住。是謂，比丘！得財藏舉者也。「彼云",
    "T02n0125_009:0587c05": "何得財分布？有族姓子學諸伎術，或習田",
    "T02n0125_009:0587c06": "作，或習書疏，或習計算，或習天文、地理，",
    "T02n0125_009:0587c07": "或習卜相，或學遠使，或作王佐，不避寒",
    "T02n0125_009:0587c08": "暑、飢寒、懃苦，而自營己。彼作是功力而獲",
    "T02n0125_009:0587c09": "財物，彼人惠施眾生，給與父母、奴婢、妻子，",
    "T02n0125_009:0587c10": "亦復廣及沙門、婆羅門，造諸功德，種天上",
    "T02n0125_009:0587c11": "之福。是謂，比丘！得而惠施。是謂，比丘！二人",
    "T02n0125_009:0587c12": "無厭足。如前一人得財物而舉者，當念捨",
    "T02n0125_009:0587c13": "離；第二人得而廣布，當學此業。如是，諸比",
    "T02n0125_009:0587c14": "丘！當作是學。」爾時，諸比丘聞佛所說，歡喜",
    "T02n0125_009:0587c15": "奉行。",
    "T02n0125_009:0587c16": "（三）聞如是：一時，佛在舍衛國祇樹給孤獨",
    "T02n0125_009:0587c17": "園。爾時，世尊告諸比丘：「常當法施，勿習食",
    "T02n0125_009:0587c18": "施。所以然者，汝等今有果報之祐，使我弟",
    "T02n0125_009:0587c19": "子恭敬於法，不貪利養。設貪利養者，則",
    "T02n0125_009:0587c20": "有大過於如來所。何以故？謂眾生類不分",
    "T02n0125_009:0587c21": "別法，毀世尊教；已毀世尊教，後不復得至",
    "T02n0125_009:0587c22": "涅槃道，我便有恥。所以然者，謂如來弟子",
    "T02n0125_009:0587c23": "貪著利養，不行於法，不分別法，毀世尊",
    "T02n0125_009:0587c24": "教，不順正法；已毀世尊教，復不至涅槃",
    "T02n0125_009:0587c25": "道。汝今，比丘！當念法施，勿思欲施，便得",
    "T02n0125_009:0587c26": "稱譽，多聞四遠，恭敬於法，不貪財物，此",
    "T02n0125_009:0587c27": "則無有羞恥。所以然者，如來弟子以好",
    "T02n0125_009:0587c28": "法施，不貪思欲之施。是謂，比丘！當念法施，",
    "T02n0125_009:0587c29": "勿學財施。汝等比丘，吾說此義，為因何",
    "T02n0125_009:0588a01": "義而說此緣乎？」爾時，諸比丘白世尊曰：「唯",
    "T02n0125_009:0588a02": "願世尊事事分別。」爾時，世尊告諸比丘：「昔",
    "T02n0125_009:0588a03": "有一人請吾供養，然吾爾時有遺餘法而",
    "T02n0125_009:0588a04": "可除棄。有二比丘從遠方來，形體困篤，顏",
    "T02n0125_009:0588a05": "色變易。爾時，我便語彼比丘，作是語：『有遺",
    "T02n0125_009:0588a06": "餘法而可除棄，隨時須者，便可取之而自",
    "T02n0125_009:0588a07": "營己。』時，一比丘便作是念：『世尊今日有遺",
    "T02n0125_009:0588a08": "餘法而可除棄，隨時須者，便可取之。設復",
    "T02n0125_009:0588a09": "我等不取食者，便當以此食捨于淨地。",
    "T02n0125_009:0588a10": "若著水中。然今我等宜取此食，以充虛",
    "T02n0125_009:0588a11": "乏，加得氣力。』爾時，彼比丘復作是學：『佛亦",
    "T02n0125_009:0588a12": "作是說：「當行法施，莫行思欲之施。所以",
    "T02n0125_009:0588a13": "然者，施中之上無過財施，然復法施於中",
    "T02n0125_009:0588a14": "最尊。」我今堪任竟日不食，猶得自濟，不須",
    "T02n0125_009:0588a15": "受彼信施之福。』爾時，彼比丘便自息意，不",
    "T02n0125_009:0588a16": "取彼施，形體困篤，不自顧命。「彼時，第二比丘",
    "T02n0125_009:0588a17": "復作是念：『世尊亦有遺餘之法而可除者，",
    "T02n0125_009:0588a18": "設我等不取食者，便當困篤。今以此食用",
    "T02n0125_009:0588a19": "充虛乏，加得氣力，晝夜安寧。』爾時，彼比丘便",
    "T02n0125_009:0588a20": "取食之，晝夜安隱，氣力充足。」佛告諸比丘：「彼",
    "T02n0125_009:0588a21": "比丘雖復取彼供養，除去虛乏，氣力充足，",
    "T02n0125_009:0588a22": "不如先前比丘可敬，可貴，甚可尊重。彼",
    "T02n0125_009:0588a23": "比丘長夜名稱遠聞，於律知足，易充易滿。",
    "T02n0125_009:0588a24": "諸比丘當學法施，勿學思欲之施。我前所",
    "T02n0125_009:0588a25": "說者，由此因緣。」爾時，世尊說此語已，便從",
    "T02n0125_009:0588a26": "坐起而去。是時，眾多比丘復作是念：「向者，世",
    "T02n0125_009:0588a27": "尊略說其要，竟不廣普，便從坐起，入寂靜",
    "T02n0125_009:0588a28": "室。今此眾中誰能堪任於此略義而廣普演",
    "T02n0125_009:0588a29": "其義者也？」是時，眾多比丘復作是念：「今尊",
    "T02n0125_009:0588b01": "者舍利弗，世尊所譽，我當盡共詣彼舍利",
    "T02n0125_009:0588b02": "弗所。」是時，眾多比丘便往至尊者舍利弗所，",
    "T02n0125_009:0588b03": "共相禮拜，在一面坐。在一面坐已。是時，眾",
    "T02n0125_009:0588b04": "多比丘所可從世尊聞事，盡向舍利弗",
    "T02n0125_009:0588b05": "說之。是時，尊者舍利弗告諸比丘：「云何世尊",
    "T02n0125_009:0588b06": "弟子貪著利養，不修行法？云何世尊弟子",
    "T02n0125_009:0588b07": "貪修行法，不貪利養？」爾時，眾多比丘白舍",
    "T02n0125_009:0588b08": "利弗曰：「我等乃從遠來，請問其義，得修行",
    "T02n0125_009:0588b09": "之。尊者舍利弗堪任者，便與我等廣演其",
    "T02n0125_009:0588b10": "義。」舍利弗告曰：「諦聽！諦聽！善思念之，吾當",
    "T02n0125_009:0588b11": "與汝廣演其義。」爾時，眾多比丘對曰：「如是。」",
    "T02n0125_009:0588b12": "舍利弗告曰：「世尊弟子所學寂靜念安，聲聞",
    "T02n0125_009:0588b13": "弟子不如是學；世尊吐教所應滅法，而諸",
    "T02n0125_009:0588b14": "比丘亦不滅之；於中懈怠起諸亂想，所應",
    "T02n0125_009:0588b15": "為者而不肯行，所不應為者便修行之。爾",
    "T02n0125_009:0588b16": "時，諸賢長老比丘於三處便有羞恥。云何",
    "T02n0125_009:0588b17": "為三？世尊常樂寂靜之處，爾時聲聞不作",
    "T02n0125_009:0588b18": "是學，長老比丘便有羞恥。世尊教人當滅",
    "T02n0125_009:0588b19": "此法，然比丘不滅此法，長老比丘便有羞",
    "T02n0125_009:0588b20": "恥。於中起亂想之念，意不專一，長老比丘",
    "T02n0125_009:0588b21": "便有羞恥。「諸賢當知，中比丘於三處便有",
    "T02n0125_009:0588b22": "羞恥。云何為三？世尊常樂寂靜之處，爾時",
    "T02n0125_009:0588b23": "聲聞不作是學，中比丘便有羞恥。世尊教",
    "T02n0125_009:0588b24": "人當滅此法，然彼比丘不滅此法，中比丘",
    "T02n0125_009:0588b25": "便有羞恥。於中起亂想之念，意不專一，中",
    "T02n0125_009:0588b26": "比丘便有羞恥。「諸賢當知，年少比丘於三",
    "T02n0125_009:0588b27": "處便有羞恥。云何為三？世尊弟子常樂寂",
    "T02n0125_009:0588b28": "靜之處，爾時聲聞不作是學，年少比丘便",
    "T02n0125_009:0588b29": "有羞恥。世尊教人當滅此法，然彼比丘不",
    "T02n0125_009:0588c01": "滅此法，年少比丘便有羞恥。於中復起亂",
    "T02n0125_009:0588c02": "想之念，意不專一，年少比丘便有羞恥。是",
    "T02n0125_009:0588c03": "謂，諸賢！貪著於財，不著於法。」諸比丘白舍",
    "T02n0125_009:0588c04": "利弗曰：「云何比丘貪著於法，不著於財？」舍",
    "T02n0125_009:0588c05": "利弗曰：「於是，比丘！世尊樂寂靜之處，聲聞",
    "T02n0125_009:0588c06": "亦學如來樂寂靜之處；世尊所說當滅此",
    "T02n0125_009:0588c07": "法，諸比丘便滅此法；不懈怠，亦不亂，所",
    "T02n0125_009:0588c08": "應行者便修行之，所不應行者便不行",
    "T02n0125_009:0588c09": "之。諸賢當知，長老比丘於三處便有名稱。",
    "T02n0125_009:0588c10": "云何為三？世尊樂寂靜之處，聲聞亦樂寂靜",
    "T02n0125_009:0588c11": "之處，長老比丘便有名稱。世尊教人當滅",
    "T02n0125_009:0588c12": "此法，爾時比丘便滅此法，長老比丘便有名",
    "T02n0125_009:0588c13": "稱。於中不起亂想之念，意常專一，長老比",
    "T02n0125_009:0588c14": "丘便有名稱。「諸賢當知，中比丘於三處便",
    "T02n0125_009:0588c15": "有名稱。云何為三？世尊樂寂靜之處，聲聞",
    "T02n0125_009:0588c16": "亦樂寂靜之處，中比丘便有名稱。世尊教",
    "T02n0125_009:0588c17": "人當滅此法，爾時比丘便滅此法，中比丘便",
    "T02n0125_009:0588c18": "有名稱。於中不起亂想之念，意常專一，中",
    "T02n0125_009:0588c19": "比丘便得名稱。「諸賢當知，年少比丘於三",
    "T02n0125_009:0588c20": "處便有名稱：云何為三？於是，比丘！世尊樂",
    "T02n0125_009:0588c21": "寂靜之處，年少比丘亦樂寂靜之處，年少比",
    "T02n0125_009:0588c22": "丘便有名稱。世尊教人當滅此法，爾時比",
    "T02n0125_009:0588c23": "丘便滅此法，年少比丘便有名稱。於中不",
    "T02n0125_009:0588c24": "起亂想之念，意常專一，年少比丘便有名",
    "T02n0125_009:0588c25": "稱。「諸賢當知，貪之為病，甚大災患，瞋恚亦",
    "T02n0125_009:0588c26": "然。貪婬、瞋恚滅者，便得處中之道，眼生、智生，",
    "T02n0125_009:0588c27": "諸縛休息，得至涅槃。慳疾為病，亦復極",
    "T02n0125_009:0588c28": "重，煩惱燒煮，憍慢亦深。幻偽不真，無慚、無愧，",
    "T02n0125_009:0588c29": "不能捨離，婬欲敗正，慢、增上慢亦復不捨。",
    "T02n0125_009:0589a01": "此二慢滅，便得處中之道，眼生、智生，諸縛休",
    "T02n0125_009:0589a02": "息，得至涅槃。」比丘白曰：「云何，尊者舍利弗！",
    "T02n0125_009:0589a03": "處中之道，眼生、智生，諸縛休息，得至涅槃？」舍",
    "T02n0125_009:0589a04": "利弗言：「諸賢當知，所謂賢聖八品道是。所",
    "T02n0125_009:0589a05": "謂正見、正治、正語、正行、正命、正方便、正念、正三",
    "T02n0125_009:0589a06": "昧。是謂，諸賢！處中之道，眼生、智生、諸縛休息，",
    "T02n0125_009:0589a07": "得至涅槃。」爾時，眾多比丘聞尊者舍利弗所",
    "T02n0125_009:0589a08": "說，歡喜奉行。",
    "T02n0125_009:0589a09": "（四）聞如是：一時，佛在羅閱城迦蘭陀竹園",
    "T02n0125_009:0589a10": "所，與大比丘眾五百人俱。爾時，世尊到時，",
    "T02n0125_009:0589a11": "著衣持鉢，入羅閱城乞食，在一街巷。爾時，",
    "T02n0125_009:0589a12": "彼巷有一梵志婦，欲飯食婆羅門，即出門，",
    "T02n0125_009:0589a13": "遙見世尊，便往至世尊所，問世尊曰：「頗見",
    "T02n0125_009:0589a14": "婆羅門不？」爾時，尊者大迦葉先在其巷。世尊",
    "T02n0125_009:0589a15": "便舉手指示曰：「此是婆羅門。」是時，梵志婦",
    "T02n0125_009:0589a16": "熟視如來面，默然不語。爾時，世尊便說此",
    "T02n0125_009:0589a17": "偈：",
    "T02n0125_009:0589a18": "「無欲無恚者，　　去愚無有癡；",
    "T02n0125_009:0589a19": "　漏盡阿羅漢，　　是謂名梵志。",
    "T02n0125_009:0589a20": "　無欲無恚者，　　去愚無有癡；",
    "T02n0125_009:0589a21": "　以捨結使聚，　　是謂名梵志。",
    "T02n0125_009:0589a22": "　無欲無恚者，　　去愚無有癡；",
    "T02n0125_009:0589a23": "　以斷吾我慢，　　是謂名梵志。",
    "T02n0125_009:0589a24": "　若欲知法者，　　三佛之所說；",
    "T02n0125_009:0589a25": "　至誠自歸彼，　　最尊無有上。」",
    "T02n0125_009:0589a26": "爾時，世尊告大迦葉曰：「汝可往為此梵志",
    "T02n0125_009:0589a27": "婦，便現身，得免宿罪。」是時，迦葉從佛受",
    "T02n0125_009:0589a28": "教，往至梵志婦舍已，就座而坐。是時，彼婆",
    "T02n0125_009:0589a29": "羅門婦便供辦餚饍種種飲食，以奉迦葉。",
    "T02n0125_009:0589b01": "是時，迦葉即受食飲，欲度人故，而為彼",
    "T02n0125_009:0589b02": "人說此達嚫：",
    "T02n0125_009:0589b03": "「祠祀火為上，　　眾書頌為最；",
    "T02n0125_009:0589b04": "　王為人中尊，　　眾流海為上。",
    "T02n0125_009:0589b05": "　眾星月為首，　　照明日為先；",
    "T02n0125_009:0589b06": "　四維及上下，　　於諸方域境。",
    "T02n0125_009:0589b07": "　天與世間人，　　佛為最尊上；",
    "T02n0125_009:0589b08": "　欲求其福者，　　當歸於三佛。」",
    "T02n0125_009:0589b09": "是時，彼梵志婦聞此語已，即歡喜踊躍，不",
    "T02n0125_009:0589b10": "能自勝，前白大迦葉曰：「唯願梵志恒受",
    "T02n0125_009:0589b11": "我請，在此舍食。」是時，大迦葉即受彼請，在",
    "T02n0125_009:0589b12": "彼處受彼食。是時，婆羅門婦見迦葉食訖，",
    "T02n0125_009:0589b13": "更取一卑座，在迦葉前坐。是時，迦葉以次",
    "T02n0125_009:0589b14": "與說微妙之法。所謂論者：施論、戒論、生天之",
    "T02n0125_009:0589b15": "論，欲為不淨，斷漏為上，出家為要。尊者大",
    "T02n0125_009:0589b16": "迦葉已知彼梵志婦心開意解，甚懷歡喜。",
    "T02n0125_009:0589b17": "諸佛所可常說法者，苦、習、盡、道。是時，尊者",
    "T02n0125_009:0589b18": "大迦葉悉為梵志婦說之時，梵志婦即於",
    "T02n0125_009:0589b19": "座上諸塵垢盡，得法眼淨。猶如新淨白褻，",
    "T02n0125_009:0589b20": "無有塵垢，易染為色。時梵志婦亦復如是，",
    "T02n0125_009:0589b21": "即於座上得法眼淨，彼已得法、見法，分別",
    "T02n0125_009:0589b22": "其法，無有狐疑，已逮無畏，自歸三尊：佛、法、",
    "T02n0125_009:0589b23": "聖眾，受持五戒。是時，尊者大迦葉重為梵",
    "T02n0125_009:0589b24": "志婦說微妙法已，即從坐起而去。迦葉去",
    "T02n0125_009:0589b25": "未久時，婦夫婿來至家。婆羅門見婦顏色",
    "T02n0125_009:0589b26": "甚悅，非復常人。時，婆羅門即問其婦，婦即",
    "T02n0125_009:0589b27": "以此因緣具向夫婿說之。時，婆羅門聞是",
    "T02n0125_009:0589b28": "語已，便將其婦共詣精舍。往至世尊所，時，",
    "T02n0125_009:0589b29": "婆羅門與世尊共相問訊，在一面坐。婆羅",
    "T02n0125_009:0589c01": "門婦頭面禮世尊足，在一面坐。時，婆羅門",
    "T02n0125_009:0589c02": "白世尊曰：「向有婆羅門來至我家，今為所",
    "T02n0125_009:0589c03": "在？」爾時，尊者大迦葉去世尊不遠，結跏趺",
    "T02n0125_009:0589c04": "坐，正身正意，思惟妙法。爾時，世尊遙指示",
    "T02n0125_009:0589c05": "大迦葉曰：「此是尊長婆羅門也。」婆羅門曰：「云",
    "T02n0125_009:0589c06": "何，瞿曇！沙門即是婆羅門耶？沙門與婆羅門",
    "T02n0125_009:0589c07": "豈不異乎？」世尊告曰：「欲言沙門者，即我身",
    "T02n0125_009:0589c08": "是。所以然者，我即是沙門。諸有奉持沙門",
    "T02n0125_009:0589c09": "戒律，我皆已得。如今欲論婆羅門者，亦我身",
    "T02n0125_009:0589c10": "是。所以然者，我即是婆羅門也。諸過去婆",
    "T02n0125_009:0589c11": "羅門，所持法行，吾已悉知。欲論沙門者，即",
    "T02n0125_009:0589c12": "大迦葉是。所以然者，諸有沙門律，迦葉比",
    "T02n0125_009:0589c13": "丘皆悉包攬。欲論婆羅門者，亦是迦葉比",
    "T02n0125_009:0589c14": "丘。所以然者，諸有婆羅門奉持禁戒，迦葉",
    "T02n0125_009:0589c15": "比丘皆悉了知。」爾時，世尊便說此偈：",
    "T02n0125_009:0589c16": "「我不說梵志，　　能知呪術者；",
    "T02n0125_009:0589c17": "　唱言生梵天，　　此則不離縛。",
    "T02n0125_009:0589c18": "　無縛無生趣，　　能脫一切結；",
    "T02n0125_009:0589c19": "　不復稱天福，　　即沙門梵志。」",
    "T02n0125_009:0589c20": "爾時，婆羅門白世尊曰：「言結縛者，何等名",
    "T02n0125_009:0589c21": "為結乎？」世尊告曰：「欲愛是結，瞋恚是結，",
    "T02n0125_009:0589c22": "愚癡是結。如來者無此欲愛，永滅無餘，瞋",
    "T02n0125_009:0589c23": "恚、愚癡亦復如是。如來無復此結。」婆羅門",
    "T02n0125_009:0589c24": "曰：「唯願世尊說深妙法，無復有此諸結縛",
    "T02n0125_009:0589c25": "著。」是時，世尊漸與彼婆羅門說微妙之論。",
    "T02n0125_009:0589c26": "所謂論者：施論、戒論、生天之論，欲為不淨，",
    "T02n0125_009:0589c27": "斷漏為上，出家為要。爾時，世尊知彼婆羅",
    "T02n0125_009:0589c28": "門心開意解，甚懷歡喜，古昔諸佛常所說法：",
    "T02n0125_009:0589c29": "苦、習、盡、道，爾時世尊盡為婆羅門說之。時，",
    "T02n0125_009:0590a01": "婆羅門即於座上諸塵垢盡，得法眼淨。猶",
    "T02n0125_009:0590a02": "如新淨白褻，無有塵垢，易染為色。時婆",
    "T02n0125_009:0590a03": "羅門亦復如是，即於座上得法眼淨，彼已",
    "T02n0125_009:0590a04": "得法、見法，分別其法，無有狐疑，已逮無",
    "T02n0125_009:0590a05": "畏，自歸三尊：佛、法、聖眾，受持五戒，為如來",
    "T02n0125_009:0590a06": "真子，無復退還。爾時，彼婆羅門夫婦聞佛所",
    "T02n0125_009:0590a07": "說，歡喜奉行。",
    "T02n0125_009:0590a08": "（五）聞如是：一時，佛在羅閱城迦蘭陀竹園",
    "T02n0125_009:0590a09": "所，與大比丘眾五百人俱。爾時，王阿闍世",
    "T02n0125_009:0590a10": "有象，名那羅祇梨，極為兇弊暴虐，勇健能",
    "T02n0125_009:0590a11": "降外怨，緣彼象力，使摩竭一國，無不靡",
    "T02n0125_009:0590a12": "伏。爾時，提婆達兜便往至王阿闍世所。到",
    "T02n0125_009:0590a13": "已，而作是說：「大王當知，今此象惡，能降伏",
    "T02n0125_009:0590a14": "眾怨，可以醇酒，飲彼象醉。清旦，沙門瞿",
    "T02n0125_009:0590a15": "曇必來入城乞食，當放此醉象，蹋蹈殺之。」",
    "T02n0125_009:0590a16": "時，王阿闍世聞提婆達兜教，即告令國中：「明",
    "T02n0125_009:0590a17": "日清旦，當放醉象，勿令人民在里巷遊行。」",
    "T02n0125_009:0590a18": "是時，提婆達兜告王阿闍世曰：「若彼沙門瞿",
    "T02n0125_009:0590a19": "曇有一切智，知當來事者，明日必不入城",
    "T02n0125_009:0590a20": "乞食。」王阿闍世曰：「亦如尊教，設有一切智",
    "T02n0125_009:0590a21": "者，明日清旦不入城乞食。」爾時，羅閱城內男",
    "T02n0125_009:0590a22": "女大小事佛之者，聞王阿闍世清旦當放",
    "T02n0125_009:0590a23": "醉象害於如來，聞已，各懷愁憂，便往至世",
    "T02n0125_009:0590a24": "尊所，頭面禮足，在一面住，白世尊曰：「明日",
    "T02n0125_009:0590a25": "清旦，願世尊勿復入城！所以然者，王阿闍",
    "T02n0125_009:0590a26": "世今有教令，勅語城內人民之類：『明日勿",
    "T02n0125_009:0590a27": "復在里巷行來，吾欲放醉象，害沙門瞿曇。",
    "T02n0125_009:0590a28": "設沙門有一切智，明日清旦不入城乞食。』",
    "T02n0125_009:0590a29": "唯願世尊勿復入城，傷害如來，世人喪",
    "T02n0125_009:0590b01": "目，無復救護。」世尊告曰：「止！止！諸優婆塞！勿",
    "T02n0125_009:0590b02": "懷愁惱。所以然者，如來之身非俗數身，然",
    "T02n0125_009:0590b03": "不為他人所害，終無此事。諸優婆塞當",
    "T02n0125_009:0590b04": "知，閻浮里地東西廣七千由旬，南北長二十",
    "T02n0125_009:0590b05": "一千由旬；瞿耶尼縱廣八千由旬，如半月",
    "T02n0125_009:0590b06": "形；弗于逮縱廣九千由旬，土地方正；欝單",
    "T02n0125_009:0590b07": "越縱廣十千由旬，土地圓如滿月。正使此四",
    "T02n0125_009:0590b08": "天下醉象滿其中，如似稻、麻、叢林，其數如",
    "T02n0125_009:0590b09": "是，猶不能得動如來毫毛，況復得害於",
    "T02n0125_009:0590b10": "如來？終無此事！「則捨四天下，復有如千天",
    "T02n0125_009:0590b11": "下、千日月、千須彌山、千四海水、千閻浮提、",
    "T02n0125_009:0590b12": "千瞿耶尼、千弗于逮、千欝單越、千四天",
    "T02n0125_009:0590b13": "王、千三十三天、千兜術天、千豔天、千化",
    "T02n0125_009:0590b14": "自在天、千他化自在天，此名千世界；乃至",
    "T02n0125_009:0590b15": "二千世界，此名中千世界；乃至三千世界，",
    "T02n0125_009:0590b16": "此名三千大千世界；滿其中伊羅鉢龍王，",
    "T02n0125_009:0590b17": "猶不能動如來一毛，況復此象欲害如來",
    "T02n0125_009:0590b18": "哉？終無是處。所以然者，如來神力不可思",
    "T02n0125_009:0590b19": "議，如來出世，終不為人所傷害也。汝等各",
    "T02n0125_009:0590b20": "歸所在，如來自當知此變趣。」爾時，世尊與",
    "T02n0125_009:0590b21": "四部眾廣為說微妙之法。時，優婆塞、優婆斯",
    "T02n0125_009:0590b22": "聞正法已，各從坐起，頭面禮足，便退而去。",
    "T02n0125_009:0590b23": "爾時，世尊清旦著衣持鉢，欲入羅閱城乞",
    "T02n0125_009:0590b24": "食。是時，提頭賴吒天王將乾沓惒等，從東",
    "T02n0125_009:0590b25": "方來，侍從世尊。是時，毘留勒王將拘槃",
    "T02n0125_009:0590b26": "茶眾，侍從如來。西方毘留波叉將諸龍",
    "T02n0125_009:0590b27": "眾，侍從如來。北方天王拘毘羅將羅剎鬼",
    "T02n0125_009:0590b28": "眾，侍從如來。是時，釋提桓因將諸天人數千",
    "T02n0125_009:0590b29": "萬眾，從兜術天沒，來至世尊所，時，梵天王",
    "T02n0125_009:0590c01": "將諸梵天數千萬眾，從梵天上來至世尊",
    "T02n0125_009:0590c02": "所。釋、梵、四天王及二十八天，大鬼神王各各",
    "T02n0125_009:0590c03": "相謂言：「我等今日當觀二神，龍象共鬪，誰",
    "T02n0125_009:0590c04": "者勝負？」時，羅閱城四部之眾遙見世尊將諸",
    "T02n0125_009:0590c05": "比丘入城乞食，時城內人民皆舉聲喚曰。",
    "T02n0125_009:0590c06": "王阿闍世復聞此聲，問左右曰：「此是何等",
    "T02n0125_009:0590c07": "聲響，乃徹此間？」侍臣對曰：「此是如來入城",
    "T02n0125_009:0590c08": "乞食，人民見已，故有此聲。」阿闍世曰：「沙門",
    "T02n0125_009:0590c09": "瞿曇亦無聖道，不知人心來變之驗。」王阿",
    "T02n0125_009:0590c10": "闍世即勅象師：「汝速將象飲以醇酒，鼻帶",
    "T02n0125_009:0590c11": "利劍，即放使走。」爾時，世尊將諸比丘詣城",
    "T02n0125_009:0590c12": "門，適舉足入門。時，天地大動，諸神尊天在",
    "T02n0125_009:0590c13": "虛空中散種種之華。時，五百比丘見醉象",
    "T02n0125_009:0590c14": "來，各各馳走，莫知所如。時，彼暴象遙見如",
    "T02n0125_009:0590c15": "來，便走趣向。侍者阿難見醉象來，在世尊",
    "T02n0125_009:0590c16": "後，不自安處，白世尊曰：「此象暴惡，將恐相",
    "T02n0125_009:0590c17": "害，宜可遠之。」世尊告曰：「勿懼！阿難！吾今",
    "T02n0125_009:0590c18": "當以如來神手降伏此象。」如來觀察暴象",
    "T02n0125_009:0590c19": "不近不遠，便化左右作諸師子王，於彼象",
    "T02n0125_009:0590c20": "後作大火坑。時，彼暴象見左右師子王及",
    "T02n0125_009:0590c21": "見火坑，即失尿放糞，無走突處，便前進",
    "T02n0125_009:0590c22": "向如來。爾時，世尊便說此偈：",
    "T02n0125_009:0590c23": "「汝莫害於龍，　　龍現甚難遇，",
    "T02n0125_009:0590c24": "　不由害龍已，　　而得生善處。」",
    "T02n0125_009:0590c25": "爾時，暴象聞世尊說此偈，如被火燃，即自",
    "T02n0125_009:0590c26": "解劍，向如來跪雙膝，投地以鼻舐如來足。",
    "T02n0125_009:0590c27": "時，世尊伸右手摩象頭，而作是說：",
    "T02n0125_009:0590c28": "「瞋恚生地獄，　　亦作蛇蚖形；",
    "T02n0125_009:0590c29": "　是故當捨恚，　　更莫受此身。」",
    "T02n0125_009:0591a01": "爾時，神尊諸天在虛空中，以若干百千種",
    "T02n0125_009:0591a02": "花散如來上。是時，世尊與四部之眾、天、龍、",
    "T02n0125_009:0591a03": "鬼神說微妙法。爾時，見降象男女六萬餘",
    "T02n0125_009:0591a04": "人諸塵垢盡，得法眼淨，八萬天人亦得法眼",
    "T02n0125_009:0591a05": "淨。時，彼醉象身中刀風起，身壞命終，生四天",
    "T02n0125_009:0591a06": "王宮。爾時，比丘、比丘尼，諸優婆塞、優婆夷，",
    "T02n0125_009:0591a07": "及天、龍、鬼神，聞世尊所說，歡喜奉行。",
    "T02n0125_009:0591a08": "（六）聞如是：一時，佛在舍衛國祇樹給孤獨",
    "T02n0125_009:0591a09": "園。爾時，尊者難陀著極妙之衣，色曜人目，",
    "T02n0125_009:0591a10": "著金廁履屣，復抆飾兩目，手執鉢器，欲",
    "T02n0125_009:0591a11": "入舍衛城。爾時，眾多比丘遙見尊者難陀",
    "T02n0125_009:0591a12": "著極妙之衣，入舍衛城乞食。爾時，眾多比",
    "T02n0125_009:0591a13": "丘便往至世尊所，頭面禮足，在於一面坐，",
    "T02n0125_009:0591a14": "須臾退坐，白世尊曰：「向者，難陀比丘著極",
    "T02n0125_009:0591a15": "妙之衣，色曜人目，入舍衛城乞食。」爾時，世",
    "T02n0125_009:0591a16": "尊告一比丘：「汝速往至難陀比丘所：『如來",
    "T02n0125_009:0591a17": "呼卿！』」對曰：「如是。世尊！」時，彼比丘受世尊教，",
    "T02n0125_009:0591a18": "頭面禮足而去。往至難陀比丘所，到已，語",
    "T02n0125_009:0591a19": "難陀曰：「世尊呼卿。」是時，難陀聞比丘語，即",
    "T02n0125_009:0591a20": "來至世尊所，到已，頭面禮足，在一面坐。是",
    "T02n0125_009:0591a21": "時，世尊告難陀曰：「汝今何故著此極妙之",
    "T02n0125_009:0591a22": "衣，又則著履屣，入舍衛城乞食？」時，尊者難",
    "T02n0125_009:0591a23": "陀默然不語。世尊復重告曰：「云何，難陀！汝",
    "T02n0125_009:0591a24": "豈不以信牢固出家學道乎？」難陀對曰：「如",
    "T02n0125_009:0591a25": "是。世尊！」世尊告曰：「汝今族姓子不應律行，",
    "T02n0125_009:0591a26": "以信牢固出家學道，何由復著極妙之衣，",
    "T02n0125_009:0591a27": "摩治形服，欲入舍衛城乞食？與彼白衣",
    "T02n0125_009:0591a28": "有何差別？」爾時，世尊便說此偈：",
    "T02n0125_009:0591a29": "「何日見難陀，　　能治阿練行；",
    "T02n0125_009:0591b01": "　心樂沙門法，　　頭陀度無極。",
    "T02n0125_009:0591b02": "「汝今，難陀！更莫造此如是之行。」爾時，尊者難",
    "T02n0125_009:0591b03": "陀及四部眾聞佛所說，歡喜奉行。",
    "T02n0125_009:0591b04": "（七）聞如是：一時，佛在舍衛國祇樹給孤獨",
    "T02n0125_009:0591b05": "園。爾時，尊者難陀不堪行梵行，欲脫法",
    "T02n0125_009:0591b06": "衣，習白衣行。爾時，眾多比丘往至世尊所，",
    "T02n0125_009:0591b07": "頭面禮足，在一面坐。爾時，眾多比丘白世",
    "T02n0125_009:0591b08": "尊曰：「難陀比丘不堪行梵行，欲脫法服，",
    "T02n0125_009:0591b09": "習居家行。」爾時，世尊告一比丘：「汝往至難",
    "T02n0125_009:0591b10": "陀所，云：『如來喚卿。』」對曰：「如是。世尊！」時，彼比",
    "T02n0125_009:0591b11": "丘受世尊教，即從坐起，禮世尊足，便退而",
    "T02n0125_009:0591b12": "去。至彼難陀比丘所云：「世尊喚。」難陀對曰：",
    "T02n0125_009:0591b13": "「如是。」爾時難陀比丘尋隨此比丘至世尊",
    "T02n0125_009:0591b14": "所，頭面禮足，在一面坐。是時，世尊告難陀",
    "T02n0125_009:0591b15": "曰：「云何，難陀！不樂修梵行，欲脫法衣，修",
    "T02n0125_009:0591b16": "白衣行乎？」難陀對曰：「如是。世尊！」世尊告曰：",
    "T02n0125_009:0591b17": "「何以故？難陀！」難陀對曰：「欲心熾然，不能自",
    "T02n0125_009:0591b18": "禁。」世尊告曰：「云何，難陀！汝非族姓子出家",
    "T02n0125_009:0591b19": "學道乎？」難陀對曰：「如是。世尊！我是族姓子，",
    "T02n0125_009:0591b20": "以信牢固出家學道。」世尊告曰：「汝族姓子！",
    "T02n0125_009:0591b21": "此非其宜，以捨家學道修清淨行。云何捨",
    "T02n0125_009:0591b22": "於正法欲習穢污？難陀當知，有二法無",
    "T02n0125_009:0591b23": "厭足，若有人習此法者終無厭足。云何為",
    "T02n0125_009:0591b24": "二法？所謂婬欲及飲酒。是謂二法無厭",
    "T02n0125_009:0591b25": "足。若有人習此二法，終無厭足，緣此行果，",
    "T02n0125_009:0591b26": "亦不能得無為之處。是故，難陀！當念捨",
    "T02n0125_009:0591b27": "此二法，後必成無漏之報。汝今，難陀！善修",
    "T02n0125_009:0591b28": "梵行，趣道之果，靡不由之。」爾時，世尊便說",
    "T02n0125_009:0591b29": "此偈：",
    "T02n0125_009:0591c01": "「蓋屋不密，　　天雨則漏；　　人不惟行，",
    "T02n0125_009:0591c02": "　漏婬怒癡。　　蓋屋善密，　　天雨不漏；",
    "T02n0125_009:0591c03": "　人能惟行，　　無婬怒癡。」",
    "T02n0125_009:0591c04": "爾時，世尊復作是念：「此族姓子欲意極多，我",
    "T02n0125_009:0591c05": "今宜可以火滅火。」是時，世尊即以神力手",
    "T02n0125_009:0591c06": "執難陀，猶如力人屈伸臂頃，將難陀至",
    "T02n0125_009:0591c07": "香山上。爾時，山上有一巖穴，復有一瞎獼",
    "T02n0125_009:0591c08": "猴在彼住止。是時，世尊右手執難陀而告",
    "T02n0125_009:0591c09": "之曰：「汝，難陀！頗見此瞎獼猴不？」對曰：「如是。",
    "T02n0125_009:0591c10": "世尊！」世尊告曰：「何者為妙？為孫陀利釋種",
    "T02n0125_009:0591c11": "妙耶？為此瞎獼猴妙乎？」難陀對曰：「猶如有",
    "T02n0125_009:0591c12": "人傷極惡犬鼻，復加毒塗，彼犬倍惡。此亦",
    "T02n0125_009:0591c13": "如是。孫陀利釋女，今以此瞎獼猴相比，不",
    "T02n0125_009:0591c14": "可為喻，猶如大火[卄/積]焚燒山野，加益以",
    "T02n0125_009:0591c15": "乾薪，火轉熾然，此亦如是。我念彼釋女，",
    "T02n0125_009:0591c16": "不去心懷。」爾時，世尊如屈伸臂頃，從彼",
    "T02n0125_009:0591c17": "山不現，便至三十三天。爾時，三十三天上",
    "T02n0125_009:0591c18": "諸天普集善法講堂，去善法講堂不遠，復",
    "T02n0125_009:0591c19": "有宮殿，五百玉女自相娛樂，純有女人，無",
    "T02n0125_009:0591c20": "有男子。爾時，難陀遙見五百天女，作倡伎",
    "T02n0125_009:0591c21": "樂，自相娛樂，見已，問世尊曰：「此是何等，五",
    "T02n0125_009:0591c22": "百天女作倡伎樂，自相娛樂？」世尊告曰：「汝",
    "T02n0125_009:0591c23": "難陀自往問之。」是時，尊者難陀便往至五",
    "T02n0125_009:0591c24": "百天女所，見彼宮舍，敷好坐具若干百種，",
    "T02n0125_009:0591c25": "純是女人，無有男子。是時，尊者難陀問彼天",
    "T02n0125_009:0591c26": "女曰：「汝等是何天女，各相娛樂，快樂如是？」",
    "T02n0125_009:0591c27": "天女報曰：「我等有五百人，悉皆清淨，無有",
    "T02n0125_009:0591c28": "夫主。我等聞有世尊弟子，名曰難陀，是佛",
    "T02n0125_009:0591c29": "姨母兒，彼於如來所，清淨修梵行，命終之後",
    "T02n0125_009:0592a01": "當生此間，與我等作夫主，共相娛樂。」是時，",
    "T02n0125_009:0592a02": "尊者難陀甚懷喜悅，不能自勝，便作是",
    "T02n0125_009:0592a03": "念：「我今是世尊弟子，且又復是姨母兒，此",
    "T02n0125_009:0592a04": "諸天女皆當為我作婦。」是時，難陀便退而去，",
    "T02n0125_009:0592a05": "至世尊所。世尊告曰：「云何，難陀！彼玉女何",
    "T02n0125_009:0592a06": "所言說？」難陀報曰：「彼玉女各作是說：『我",
    "T02n0125_009:0592a07": "等各無夫主，聞有世尊弟子善修梵行，命",
    "T02n0125_009:0592a08": "終之後，當來生此。』」世尊告曰：「難陀，汝意云",
    "T02n0125_009:0592a09": "何？難陀！汝意云何？」難陀報曰：「爾時，即自生",
    "T02n0125_009:0592a10": "念：『我是世尊弟子，又且復是佛姨母兒，此諸",
    "T02n0125_009:0592a11": "天女盡當與我作妻。』」世尊告曰：「快哉，難陀！",
    "T02n0125_009:0592a12": "善修梵行，我當與汝作證，使此五百女人",
    "T02n0125_009:0592a13": "皆為給使。」世尊復告：「云何，難陀！孫陀利釋",
    "T02n0125_009:0592a14": "女妙耶？為是五百天女妙乎？」難陀報曰：「猶",
    "T02n0125_009:0592a15": "如山頂瞎獼猴在孫陀利前，無有光澤，亦",
    "T02n0125_009:0592a16": "無有色。此亦如是。孫陀利在他天女前，",
    "T02n0125_009:0592a17": "亦復如是，無有光澤。」世尊告曰：「汝善修梵",
    "T02n0125_009:0592a18": "行，我當證汝得此五百天人。」爾時，世尊便",
    "T02n0125_009:0592a19": "作是念：「我今當以火滅難陀火。」猶如力",
    "T02n0125_009:0592a20": "人屈伸臂頃，世尊右手執難陀臂將至地",
    "T02n0125_009:0592a21": "獄中。爾時，地獄眾生受若干苦惱。爾時，彼地",
    "T02n0125_009:0592a22": "獄中有一大鑊，空無有人。見已，便生恐懼，",
    "T02n0125_009:0592a23": "衣毛皆竪，前白世尊曰：「此諸眾生皆受苦",
    "T02n0125_009:0592a24": "痛，唯有此釜而獨空無人。」世尊告曰：「此者",
    "T02n0125_009:0592a25": "名為阿毘地獄。」爾時，難陀倍復恐怖，衣毛皆",
    "T02n0125_009:0592a26": "竪，白世尊曰：「此是阿毘地獄，而獨自空，",
    "T02n0125_009:0592a27": "亦無罪人？」世尊告曰：「汝難陀自往問之。」是",
    "T02n0125_009:0592a28": "時，尊者難陀便自問曰：「云何，獄卒！此是何",
    "T02n0125_009:0592a29": "獄？此是何獄空無有人？」獄卒報曰：「比丘當",
    "T02n0125_009:0592b01": "知，釋迦文佛弟子名曰難陀，彼於如來所，",
    "T02n0125_009:0592b02": "淨修梵行，身壞命終，生善處天上，於彼壽",
    "T02n0125_009:0592b03": "千歲，快自娛樂。復於彼終，生此阿毘地獄",
    "T02n0125_009:0592b04": "中，此空鑊者即是其室。」時，尊者難陀聞此",
    "T02n0125_009:0592b05": "語已，便懷怖懅，衣毛皆竪，即生此念：「此",
    "T02n0125_009:0592b06": "之空釜，正為我耳。」來至世尊所，頭面禮足，",
    "T02n0125_009:0592b07": "白世尊曰：「願受懺悔，我自罪緣，不修梵",
    "T02n0125_009:0592b08": "行，觸嬈如來。」爾時，尊者難陀便說此偈：",
    "T02n0125_009:0592b09": "「人生不足貴，　　天壽盡亦喪；",
    "T02n0125_009:0592b10": "　地獄痛酸苦，　　唯有涅槃樂。」",
    "T02n0125_009:0592b11": "爾時，世尊告難陀曰：「善哉！善哉！如汝所言，",
    "T02n0125_009:0592b12": "涅槃者最是快樂。難陀！聽汝懺悔，汝愚、汝",
    "T02n0125_009:0592b13": "癡，自知有咎於如來所。今受汝悔過，後更",
    "T02n0125_009:0592b14": "莫犯。」爾時，世尊屈伸臂頃，手執難陀，從地",
    "T02n0125_009:0592b15": "獄不現，便至舍衛城祇樹給孤獨園。爾時，世",
    "T02n0125_009:0592b16": "尊告難陀曰：「汝今，難陀！當修二法。云何",
    "T02n0125_009:0592b17": "為二法？所謂止與觀也。復當更修二法。云",
    "T02n0125_009:0592b18": "何為二法？生死不可樂，知涅槃為樂，是",
    "T02n0125_009:0592b19": "謂二法。復當更修二法。云何為二法？所謂",
    "T02n0125_009:0592b20": "智與辯也。」爾時，世尊以此種種法向難陀",
    "T02n0125_009:0592b21": "說。是時，尊者難陀從世尊受教已，從坐起，",
    "T02n0125_009:0592b22": "禮世尊足，便退而去，至安陀園。到已，在一",
    "T02n0125_009:0592b23": "樹下結加趺坐，正身正意，繫念在前，思",
    "T02n0125_009:0592b24": "惟如來如此言教。是時，尊者在閑靜處，恒",
    "T02n0125_009:0592b25": "思惟如來教，不去須臾。所以族姓子，以信",
    "T02n0125_009:0592b26": "牢固出家學道，修無上梵行，生死已盡，梵行",
    "T02n0125_009:0592b27": "已立，所作已辦，更不復受有，如實知之。是",
    "T02n0125_009:0592b28": "時，尊者難陀便成阿羅漢。已成阿羅漢，即",
    "T02n0125_009:0592b29": "從坐起，整衣服至世尊所，頭面禮足，在",
    "T02n0125_009:0592c01": "一面坐。是時，尊者難陀白世尊曰：「世尊前",
    "T02n0125_009:0592c02": "許證弟子五百天女者，今盡捨之。」世尊告",
    "T02n0125_009:0592c03": "曰：「汝今生死已盡，梵行已立，吾即捨之。」爾",
    "T02n0125_009:0592c04": "時，便說偈曰：",
    "T02n0125_009:0592c05": "「我今見難陀，　　修行沙門法；",
    "T02n0125_009:0592c06": "　諸惡皆以息，　　頭陀無有失。」",
    "T02n0125_009:0592c07": "爾時，世尊告諸比丘言：「得阿羅漢者，今難",
    "T02n0125_009:0592c08": "陀比丘是。無婬、怒、癡，亦是難陀比丘。」爾時，",
    "T02n0125_009:0592c09": "諸比丘聞佛所說，歡喜奉行。",
    "T02n0125_009:0592c10": "（八）聞如是：一時，佛在釋翅瘦迦毘羅越尼",
    "T02n0125_009:0592c11": "拘留園中，與大比丘五百人俱。爾時，大愛道",
    "T02n0125_009:0592c12": "瞿曇彌便往至世尊所，頭面禮足，白世尊",
    "T02n0125_009:0592c13": "曰：「願世尊長化愚冥，恒護生命。」世尊告曰：",
    "T02n0125_009:0592c14": "「瞿曇彌！不應向如來作是言：『如來延壽",
    "T02n0125_009:0592c15": "無窮，恒護其命。』」是時，大愛道瞿曇彌即說此",
    "T02n0125_009:0592c16": "偈：",
    "T02n0125_009:0592c17": "「云何禮最勝，　　世間無與等，",
    "T02n0125_009:0592c18": "　能斷一切疑，　　由是說此語？」",
    "T02n0125_009:0592c19": "爾時，世尊復以偈報瞿曇彌曰：",
    "T02n0125_009:0592c20": "「精進意難缺，　　恒有勇猛心；",
    "T02n0125_009:0592c21": "　平等視聲聞，　　此則禮如來。」",
    "T02n0125_009:0592c22": "是時，大愛道白世尊曰：「自今以後當禮世",
    "T02n0125_009:0592c23": "尊，如來今勅禮一切眾生，意無增減。天",
    "T02n0125_009:0592c24": "上、人中及阿須倫，如來為最上。」是時，世尊可",
    "T02n0125_009:0592c25": "大愛道所說。即從坐起，頭面禮足，便退而",
    "T02n0125_009:0592c26": "去。爾時，世尊告諸比丘：「我聲聞中第一弟子",
    "T02n0125_009:0592c27": "廣識多知，所謂大愛道是。」是時，諸比丘聞",
    "T02n0125_009:0592c28": "佛所說，歡喜奉行。",
    "T02n0125_009:0592c29": "（九）聞如是：一時，佛在舍衛國祇樹給孤獨",
    "T02n0125_009:0593a01": "園。爾時，世尊告諸比丘：「有此二人，於如來",
    "T02n0125_009:0593a02": "眾而興誹謗。云何為二人？謂非法言是",
    "T02n0125_009:0593a03": "法，謂法是非法，是謂二人，誹謗如來。復有",
    "T02n0125_009:0593a04": "二人不誹謗如來。云何為二？所謂非法即",
    "T02n0125_009:0593a05": "是非法，真法即是真法，是謂二人不誹謗",
    "T02n0125_009:0593a06": "如來。是故，諸比丘！非法當言非法，真法當",
    "T02n0125_009:0593a07": "言真法。如是，諸比丘！當作是學。」爾時，諸比",
    "T02n0125_009:0593a08": "丘聞佛所說，歡喜奉行。",
    "T02n0125_009:0593a09": "（一○）聞如是：一時，佛在舍衛國祇樹給孤獨",
    "T02n0125_009:0593a10": "園。爾時，世尊告諸比丘：「有此二人獲福無",
    "T02n0125_009:0593a11": "量。云何為二？所謂應稱譽者便歎譽之，",
    "T02n0125_009:0593a12": "不應稱者亦不稱歎之，是謂二人獲福無",
    "T02n0125_009:0593a13": "量。復有二人受罪無量。何等為二？所謂可",
    "T02n0125_009:0593a14": "稱歎反更誹謗，不應稱嘆者而更稱嘆。諸",
    "T02n0125_009:0593a15": "比丘！莫作是學。」爾時，諸比丘聞佛所說，歡",
    "T02n0125_009:0593a16": "喜奉行。",
    "T02n0125_009:0593a17": "增壹阿含經卷第九"
}