{
    "T02n0099_012:0079a22": "雜阿含經卷第十二",
    "T02n0099_012:0079a24": "宋天竺三藏求那跋陀羅譯",
    "T02n0099_012:0079a25": "一二283（二八三）如是我聞：一時，佛住舍衛國祇樹給",
    "T02n0099_012:0079a26": "孤獨園。爾時，世尊告諸比丘：「若於結所繫",
    "T02n0099_012:0079a27": "法隨生味著、顧念、心縛，則愛生；愛緣取，取",
    "T02n0099_012:0079a28": "緣有，有緣生，生緣老、病、死、憂、悲、惱、苦。如是如",
    "T02n0099_012:0079a29": "是純大苦聚集，如人種樹，初小軟弱，愛",
    "T02n0099_012:0079b01": "護令安，壅以糞土，隨時溉灌，冷暖調適，以",
    "T02n0099_012:0079b02": "是因緣，然後彼樹得增長大。如是，比丘！",
    "T02n0099_012:0079b03": "結所繫法味著將養，則生恩愛，愛緣取，",
    "T02n0099_012:0079b04": "取緣有，有緣生，生緣老、病、死、憂、悲、惱、苦。如是",
    "T02n0099_012:0079b05": "如是純大苦聚集。「若於結所繫法隨順無",
    "T02n0099_012:0079b06": "常觀，住生滅觀、無欲觀、滅觀、捨觀，不生",
    "T02n0099_012:0079b07": "顧念，心不縛著，則愛滅；愛滅則取滅，取滅",
    "T02n0099_012:0079b08": "則有滅，有滅則生滅，生滅則老、病、死、憂、悲、惱、",
    "T02n0099_012:0079b09": "苦滅，如是如是純大苦聚滅。猶如種樹，",
    "T02n0099_012:0079b10": "初小軟弱，不愛護，不令安隱，不壅糞",
    "T02n0099_012:0079b11": "土，不隨時溉灌，冷暖不適，不得增長；若復",
    "T02n0099_012:0079b12": "斷根、截枝，段段斬截，分分解析，風飄日炙，",
    "T02n0099_012:0079b13": "以火焚燒，燒以成糞，或颺以疾風，或投",
    "T02n0099_012:0079b14": "之流水。比丘！於意云何？非為彼樹斷截",
    "T02n0099_012:0079b15": "其根，乃至焚燒，令其磨滅，於未來世成不",
    "T02n0099_012:0079b16": "生法耶？」答言：「如是，世尊！」「如是，比丘！於",
    "T02n0099_012:0079b17": "結所繫法隨順無常觀，住生滅觀，無欲觀、",
    "T02n0099_012:0079b18": "滅觀、捨觀，不生顧念，心不縛著，則愛滅，",
    "T02n0099_012:0079b19": "愛滅則取滅，取滅則有滅，有滅則生滅，生滅",
    "T02n0099_012:0079b20": "則老、病、死、憂、悲、惱、苦滅，如是如是純大苦",
    "T02n0099_012:0079b21": "聚滅。」佛說此經已，諸比丘聞佛所說，歡喜",
    "T02n0099_012:0079b22": "奉行。",
    "T02n0099_012:0079b23": "284（二八四）如是我聞：一時，佛住舍衛國祇樹給",
    "T02n0099_012:0079b24": "孤獨園。爾時，世尊告諸比丘：「若於所取法",
    "T02n0099_012:0079b25": "隨生味著、顧念、縛心，其心驅馳，追逐名色，",
    "T02n0099_012:0079b26": "名色緣六入處，六入處緣觸，觸緣受，受緣",
    "T02n0099_012:0079b27": "愛，愛緣取，取緣有，有緣生，生緣老、病、死、憂、悲、",
    "T02n0099_012:0079b28": "惱、苦。如是如是純大苦聚集，譬大樹根",
    "T02n0099_012:0079b29": "幹、枝條、柯葉、華果，下根深固，壅以糞土，溉灌",
    "T02n0099_012:0079c01": "以水，彼樹堅固，永世不朽。如是，比丘！",
    "T02n0099_012:0079c02": "於所取法隨生味著、顧念、心縛，其心驅",
    "T02n0099_012:0079c03": "馳，追逐名色，名色緣六入處，六入處緣觸，",
    "T02n0099_012:0079c04": "觸緣受，受緣愛，愛緣取，取緣有，有緣生，生",
    "T02n0099_012:0079c05": "緣老、病、死、憂、悲、惱、苦。如是如是純大苦聚",
    "T02n0099_012:0079c06": "集。「若於所取法隨順無常觀，住生滅觀、無",
    "T02n0099_012:0079c07": "欲觀、滅觀、厭觀，心不顧念，無所縛著，識",
    "T02n0099_012:0079c08": "則不驅馳、追逐名色，則名色滅，名色滅則",
    "T02n0099_012:0079c09": "六入處滅，六入處滅則觸滅，觸滅則受滅，受",
    "T02n0099_012:0079c10": "滅則愛滅，愛滅則取滅，取滅則有滅，有滅則",
    "T02n0099_012:0079c11": "生滅，生滅則老、病、死、憂、悲、惱、苦滅。如是如是",
    "T02n0099_012:0079c12": "則純大苦聚滅，猶如種樹，不隨時愛護令",
    "T02n0099_012:0079c13": "其安隱，不壅糞土，不隨時溉灌，冷暖不",
    "T02n0099_012:0079c14": "適，不得增長；若復斷根、截枝，段段斬截，",
    "T02n0099_012:0079c15": "分分解析，風飄日炙，以火焚燒，燒以成糞，",
    "T02n0099_012:0079c16": "或颺以疾風，或投之流水。比丘！於意云",
    "T02n0099_012:0079c17": "何？非為彼樹斷截其根，乃至焚燒，令其磨",
    "T02n0099_012:0079c18": "滅，於未來世成不生法耶？」答言：「如是，世",
    "T02n0099_012:0079c19": "尊！」「如是，比丘！於所取法隨順無常觀，住生",
    "T02n0099_012:0079c20": "滅觀、無欲觀、滅觀、捨觀，不生顧念，心不",
    "T02n0099_012:0079c21": "縛著，識不驅馳、追逐名色，則名色滅，名色",
    "T02n0099_012:0079c22": "滅則六入處滅，六入處滅則觸滅，觸滅則",
    "T02n0099_012:0079c23": "受滅，受滅則愛滅，愛滅則取滅，取滅則有",
    "T02n0099_012:0079c24": "滅，有滅則生滅，生滅則老、病、死、憂、悲、惱、苦",
    "T02n0099_012:0079c25": "滅，如是純大苦聚滅。」佛說此經已，諸比",
    "T02n0099_012:0079c26": "丘聞佛所說，歡喜奉行。",
    "T02n0099_012:0079c27": "285（二八五）如是我聞：一時，佛住舍衛國祇樹給孤",
    "T02n0099_012:0079c28": "獨園。爾時，世尊告諸比丘：「我憶宿命未成",
    "T02n0099_012:0079c29": "正覺時，獨一靜處，專精禪思，生如是念：",
    "T02n0099_012:0080a01": "『世間難入，所謂若生、若老、若病、若死、若遷、",
    "T02n0099_012:0080a02": "若受生，然諸眾生，生、老、死上及所依不如",
    "T02n0099_012:0080a03": "實知。』「我作是念：『何法有故生有？何法緣",
    "T02n0099_012:0080a04": "故生有？』即正思惟，起無間等知，有有故生",
    "T02n0099_012:0080a05": "有，有緣故生有。「復思惟：『何法有故有有？何",
    "T02n0099_012:0080a06": "法緣故有有？』即正思惟，如實無間等起知，取",
    "T02n0099_012:0080a07": "有故有有，取緣故有有。「又作是念：『取復何",
    "T02n0099_012:0080a08": "緣、何法有故取有？何法緣故取有？』即正思惟，",
    "T02n0099_012:0080a09": "如實無間等起知，取法味著、顧念、心縛，愛欲",
    "T02n0099_012:0080a10": "增長；彼愛有故取有，愛故緣取，取緣有，有緣",
    "T02n0099_012:0080a11": "生，生緣老、病、死、憂、悲、惱、苦。如是如是純大",
    "T02n0099_012:0080a12": "苦聚集。「諸比丘！於意云何？譬如緣膏油及",
    "T02n0099_012:0080a13": "炷，燈明得燒，數增油、炷，彼燈明得久住不？」",
    "T02n0099_012:0080a14": "答言：「如是，世尊！」「如是，諸比丘！於色取味著、",
    "T02n0099_012:0080a15": "顧念、愛縛，增長愛緣故取，取緣有，有緣生，",
    "T02n0099_012:0080a16": "生緣老、病、死、憂、悲、惱、苦。如是如是純大苦",
    "T02n0099_012:0080a17": "聚集。「我時復作是念：『何法無故無此老、病、",
    "T02n0099_012:0080a18": "死？何法滅故老、病、死滅？』即正思惟，起如",
    "T02n0099_012:0080a19": "實無間等，無生則無老、病、死，生滅故，則老、病、",
    "T02n0099_012:0080a20": "死滅。「復作是念：『何法無故無生？何法滅故",
    "T02n0099_012:0080a21": "生滅？』即正思惟，起如實無間等，有無故生",
    "T02n0099_012:0080a22": "無，有滅故生滅。「又復思惟：『何法無故有無？何",
    "T02n0099_012:0080a23": "法滅故有滅？』即正思惟，生如實無間等觀，取",
    "T02n0099_012:0080a24": "無故有無，取滅故有滅。「又作是念：『何法無",
    "T02n0099_012:0080a25": "故取無？何法滅故取滅？』即正思惟，生如實",
    "T02n0099_012:0080a26": "無間等觀，所取法無常、生滅、離欲、滅盡、捨離，",
    "T02n0099_012:0080a27": "心不顧念，心不縛著，愛則滅，彼愛滅故取",
    "T02n0099_012:0080a28": "滅，取滅故有滅，有滅故生滅，生滅故老、病、死、",
    "T02n0099_012:0080a29": "憂、悲、惱、苦滅，如是如是純大苦聚滅。「諸比",
    "T02n0099_012:0080b01": "丘！於意云何？譬如油、炷然燈，若不增油治",
    "T02n0099_012:0080b02": "炷，非彼燈明未來不生、盡、磨滅耶？」比丘白",
    "T02n0099_012:0080b03": "佛：「如是，世尊！」「如是，諸比丘！於所取法",
    "T02n0099_012:0080b04": "觀察無常、生滅、離欲、滅盡、捨離，心不顧念，",
    "T02n0099_012:0080b05": "心不縛著，愛則滅，愛滅則取滅，乃至純大苦",
    "T02n0099_012:0080b06": "聚滅。」佛說此經已，諸比丘聞佛所說，歡喜",
    "T02n0099_012:0080b07": "奉行。",
    "T02n0099_012:0080b08": "286（二八六）如是我聞：一時，佛住舍衛國祇樹給",
    "T02n0099_012:0080b09": "孤獨園。爾時，世尊告諸比丘：「我憶宿命未",
    "T02n0099_012:0080b10": "成正覺時，獨一靜處，專精禪思……」如上廣",
    "T02n0099_012:0080b11": "說。差別者：「譬如載樵十束、二十束、三十束、四",
    "T02n0099_012:0080b12": "十束、五十束、百束、千束、百千束，積聚燒然，作",
    "T02n0099_012:0080b13": "大火聚，若復有人增其乾草樵薪，諸比丘！",
    "T02n0099_012:0080b14": "於意云何？此火相續長夜熾然不？」比丘白",
    "T02n0099_012:0080b15": "佛言：「如是，世尊！」「如是，諸比丘！於所取法",
    "T02n0099_012:0080b16": "味著、顧念、心縛著，增其愛緣取，取緣有，乃",
    "T02n0099_012:0080b17": "至純大苦聚集。諸比丘！若彼火聚熾然，不",
    "T02n0099_012:0080b18": "增樵草。諸比丘！於意云何？彼火當滅不？」",
    "T02n0099_012:0080b19": "答言：「如是，世尊！」「如是，諸比丘！於所取法觀",
    "T02n0099_012:0080b20": "察無常、生滅、離欲、滅盡、捨離，心不顧念、縛",
    "T02n0099_012:0080b21": "著，愛則滅，愛滅則取滅……」如是廣說，乃至「純大",
    "T02n0099_012:0080b22": "苦聚滅。」佛說此經已，諸比丘聞佛所說，歡",
    "T02n0099_012:0080b23": "喜奉行。",
    "T02n0099_012:0080b24": "287（二八七）如是我聞：一時，佛住舍衛國祇樹給孤",
    "T02n0099_012:0080b25": "獨園。爾時，世尊告諸比丘：「我憶宿命未成",
    "T02n0099_012:0080b26": "正覺時，獨一靜處，專精禪思，作是念：『何法有",
    "T02n0099_012:0080b27": "故老死有？何法緣故老死有？』即正思惟，生如",
    "T02n0099_012:0080b28": "實無間等，生有故老死有，生緣故老死有。如",
    "T02n0099_012:0080b29": "是有、取、愛、受、觸、六入處、名色。何法有故名色",
    "T02n0099_012:0080c01": "有？何法緣故名色有？即正思惟，如實無間等",
    "T02n0099_012:0080c02": "生，識有故名色有，識緣故有名色有。我作是",
    "T02n0099_012:0080c03": "思惟時，齊識而還不能過彼，謂緣識名",
    "T02n0099_012:0080c04": "色，緣名色六入處，緣六入處觸，緣觸受，",
    "T02n0099_012:0080c05": "緣受愛，緣愛取，緣取有，緣有生，緣生老、",
    "T02n0099_012:0080c06": "病、死、憂、悲、惱、苦。如是如是純大苦聚集。「我",
    "T02n0099_012:0080c07": "時作是念：『何法無故則老死無？何法滅故老",
    "T02n0099_012:0080c08": "死滅？』即正思惟，生如實無間等，生無故老",
    "T02n0099_012:0080c09": "死無，生滅故老死滅，如是生、有、取、愛、受、觸、",
    "T02n0099_012:0080c10": "六入處、名色、識、行……」廣說。「我復作是思惟：『何法",
    "T02n0099_012:0080c11": "無故行無？何法滅故行滅？』即正思惟，如實無",
    "T02n0099_012:0080c12": "間等，無明無故行無，無明滅故行滅，行滅故",
    "T02n0099_012:0080c13": "識滅，識滅故名色滅，名色滅故六入處滅，六",
    "T02n0099_012:0080c14": "入處滅故觸滅，觸滅故受滅，受滅故愛",
    "T02n0099_012:0080c15": "滅，愛滅故取滅，取滅故有滅，有滅故生滅，",
    "T02n0099_012:0080c16": "生滅故老、病、死、憂、悲、惱、苦滅，如是如是純",
    "T02n0099_012:0080c17": "大苦聚滅。「我時作是念：『我得古仙人道、古",
    "T02n0099_012:0080c18": "仙人逕、古仙人道跡，古仙人從此跡去，我",
    "T02n0099_012:0080c19": "今隨去。』譬如有人遊於曠野，披荒覓路，忽",
    "T02n0099_012:0080c20": "遇故道古人行處，彼則隨行，漸漸前進，見",
    "T02n0099_012:0080c21": "故城邑、故王宮殿、園觀浴池、林木清淨。彼",
    "T02n0099_012:0080c22": "作是念：『我今當往白王令知。』即往白王：",
    "T02n0099_012:0080c23": "『大王當知，我遊曠野，披荒求路，忽見故道",
    "T02n0099_012:0080c24": "古人行處，我即隨行；我隨行已，見故城邑、",
    "T02n0099_012:0080c25": "故王宮殿、園觀浴池、林流清淨，大王可往",
    "T02n0099_012:0080c26": "居止其中。』王即往彼，止住其中，豐樂安",
    "T02n0099_012:0080c27": "隱，人民熾盛。「今我如是，得古仙人道、古仙",
    "T02n0099_012:0080c28": "人逕、古仙人跡，古仙人去處，我得隨去，謂",
    "T02n0099_012:0080c29": "八聖道，正見、正志、正語、正業、正命、正方便、正念、",
    "T02n0099_012:0081a01": "正定。我從彼道見老病死、老病死集、老病",
    "T02n0099_012:0081a02": "死滅、老病死滅道跡，見生、有、取、愛、受、觸、六入",
    "T02n0099_012:0081a03": "處、名色、識、行、行集、行滅、行滅道跡。我於此法",
    "T02n0099_012:0081a04": "自知自覺，成等正覺，為比丘、比丘尼、優婆塞、",
    "T02n0099_012:0081a05": "優婆夷，及餘外道沙門、婆羅門、在家、出家，彼",
    "T02n0099_012:0081a06": "諸四眾聞法正向、信樂，知法善，梵行增廣，",
    "T02n0099_012:0081a07": "多所饒益，開示顯發。」佛說此經已，諸比丘",
    "T02n0099_012:0081a08": "聞佛所說，歡喜奉行。",
    "T02n0099_012:0081a09": "288（二八八）如是我聞：一時，佛住王舍城迦蘭陀竹",
    "T02n0099_012:0081a10": "園。爾時，尊者舍利弗、尊者摩訶拘絺羅在",
    "T02n0099_012:0081a11": "耆闍崛山。爾時，尊者舍利弗晡時從禪覺，",
    "T02n0099_012:0081a12": "詣尊者摩訶拘絺羅，共相問訊慶慰已，於",
    "T02n0099_012:0081a13": "一面坐。語尊者摩訶拘絺羅：「欲有所問，寧",
    "T02n0099_012:0081a14": "有閑暇見答與不？」尊者摩訶拘絺羅語尊",
    "T02n0099_012:0081a15": "者舍利弗言：「仁者且問，知者當答。」尊者舍利",
    "T02n0099_012:0081a16": "弗問尊者摩訶拘絺羅：「云何？尊者摩訶拘絺",
    "T02n0099_012:0081a17": "羅，有老不？」答言：「有。」尊者舍利弗復問：「有死",
    "T02n0099_012:0081a18": "不？」答言：「有。」復問：「云何？老死自作耶？為他作",
    "T02n0099_012:0081a19": "耶？為自他作耶？為非自非他無因作耶？」答",
    "T02n0099_012:0081a20": "言：「尊者舍利弗！老死非自作、非他作、非自",
    "T02n0099_012:0081a21": "他作、亦非非自他作無因作，然彼生緣故",
    "T02n0099_012:0081a22": "有老死。」「如是生、有、取、愛、受、觸、六入處、名色，",
    "T02n0099_012:0081a23": "為自作、為他作、為自他作、為非自他無因",
    "T02n0099_012:0081a24": "作？」答言：「尊者舍利弗！名色非自作、非他作、",
    "T02n0099_012:0081a25": "非自他作、非非自他作無因作，然彼名色緣",
    "T02n0099_012:0081a26": "識生。」復問：「彼識為自作、為他作、為自他",
    "T02n0099_012:0081a27": "作、為非自非他無因作？」答言：「尊者舍利弗！",
    "T02n0099_012:0081a28": "彼識非自作、非他作、非自他作、非非自",
    "T02n0099_012:0081a29": "他作無因作，然彼識緣名色生。」尊者舍利",
    "T02n0099_012:0081b01": "弗復問：「尊者摩訶拘絺羅！先言名色非自作、",
    "T02n0099_012:0081b02": "非他作、非自他作、非非自他作無因作，然",
    "T02n0099_012:0081b03": "彼名色緣識生，而今復言名色緣識，此義",
    "T02n0099_012:0081b04": "云何？」尊者摩訶拘絺羅答言：「今當說譬，如",
    "T02n0099_012:0081b05": "智者因譬得解。譬如三蘆立於空地，展轉",
    "T02n0099_012:0081b06": "相依，而得竪立，若去其一，二亦不立，",
    "T02n0099_012:0081b07": "若去其二，一亦不立，展轉相依，而得竪立，",
    "T02n0099_012:0081b08": "識緣名色亦復如是。展轉相依，而得生長。」",
    "T02n0099_012:0081b09": "尊者舍利弗言：「善哉！善哉！尊者摩訶拘絺羅！",
    "T02n0099_012:0081b10": "世尊聲聞中，智慧明達，善調無畏，見甘露",
    "T02n0099_012:0081b11": "法，以甘露法具足身作證者，謂尊者摩訶拘",
    "T02n0099_012:0081b12": "絺羅，乃有如是甚深義辯，種種難問，皆悉",
    "T02n0099_012:0081b13": "能答，如無價寶珠，世所頂戴，我今頂戴尊",
    "T02n0099_012:0081b14": "者摩訶拘絺羅亦復如是。我今於汝所，快",
    "T02n0099_012:0081b15": "得善利，諸餘梵行數詣其所，亦得善利，以",
    "T02n0099_012:0081b16": "彼尊者善說法故。我今以此尊者摩訶拘絺",
    "T02n0099_012:0081b17": "羅所說法故，當以三十種讚歎稱揚隨喜。」",
    "T02n0099_012:0081b18": "尊者摩訶拘絺羅說：「老死厭患、離欲、滅盡，是",
    "T02n0099_012:0081b19": "名法師；說生、有、取、愛、受、觸、六入處、名色、識，厭",
    "T02n0099_012:0081b20": "患、離欲、滅盡，是名法師；若比丘於老死厭",
    "T02n0099_012:0081b21": "患、離欲、滅盡向，是名法師；乃至識厭患、離欲、",
    "T02n0099_012:0081b22": "滅盡向，是名法師；若比丘於老死厭患、離",
    "T02n0099_012:0081b23": "欲、滅盡，不起諸漏，心善解脫，是名法師；乃",
    "T02n0099_012:0081b24": "至識厭患、離欲、滅盡，不起諸漏，心善解脫，",
    "T02n0099_012:0081b25": "是名法師。」尊者摩訶拘絺羅語尊者舍利",
    "T02n0099_012:0081b26": "弗言：「善哉！善哉！於世尊聲聞中，智慧明達，",
    "T02n0099_012:0081b27": "善調無畏，見甘露法，以甘露法具足身作",
    "T02n0099_012:0081b28": "證者，謂尊者舍利弗，能作如是種種甚深正",
    "T02n0099_012:0081b29": "智之問，猶如世間無價寶珠，人皆頂戴，汝今",
    "T02n0099_012:0081c01": "如是，普為一切諸梵行者之所頂戴、恭敬、奉",
    "T02n0099_012:0081c02": "事。我於今日快得善利，得與尊者共論",
    "T02n0099_012:0081c03": "妙義。」時，二正士更相隨喜，各還所住。",
    "T02n0099_012:0081c04": "289（二八九）如是我聞：一時，佛住王舍城迦蘭陀",
    "T02n0099_012:0081c05": "竹園。爾時，世尊告諸比丘：「愚癡無聞凡夫",
    "T02n0099_012:0081c06": "於四大身厭患、離欲、背捨而非識。所以者",
    "T02n0099_012:0081c07": "何？見四大身有增、有減、有取、有捨，而於心、",
    "T02n0099_012:0081c08": "意、識，愚癡無聞凡夫不能生厭、離欲、解脫。",
    "T02n0099_012:0081c09": "所以者何？彼長夜於此保惜繫我，若得、若取，",
    "T02n0099_012:0081c10": "言：『是我、我所、相在。』是故愚癡無聞凡夫不",
    "T02n0099_012:0081c11": "能於彼生厭、離欲、背捨。愚癡無聞凡夫寧",
    "T02n0099_012:0081c12": "於四大身繫我、我所，不可於識繫我、我",
    "T02n0099_012:0081c13": "所。所以者何？四大色身或見十年住，二十、三",
    "T02n0099_012:0081c14": "十，乃至百年，若善消息或復小過。彼心、意、",
    "T02n0099_012:0081c15": "識日夜時刻，須臾轉變，異生、異滅。猶如獼",
    "T02n0099_012:0081c16": "猴遊林樹間，須臾處處，攀捉枝條，放一取",
    "T02n0099_012:0081c17": "一。彼心、意、識亦復如是，異生、異滅。「多聞聖",
    "T02n0099_012:0081c18": "弟子於諸緣起善思惟觀察，所謂樂觸緣",
    "T02n0099_012:0081c19": "生樂受，樂受覺時，如實知樂受覺；彼樂觸",
    "T02n0099_012:0081c20": "滅，樂觸因緣生受亦滅、止、清涼、息、沒。如樂",
    "T02n0099_012:0081c21": "受，苦觸、喜觸、憂觸、捨觸因緣生捨受，捨受覺",
    "T02n0099_012:0081c22": "時，如實知捨受覺；彼捨觸滅，彼捨觸因緣生",
    "T02n0099_012:0081c23": "捨受亦滅、止、清涼、息、沒。彼如是思惟：『此受觸",
    "T02n0099_012:0081c24": "生、觸樂、觸縛，彼彼觸樂故，彼彼受樂，彼彼觸",
    "T02n0099_012:0081c25": "樂滅，彼彼受樂亦滅、止、清涼、息、沒。』如是，多聞",
    "T02n0099_012:0081c26": "聖弟子於色生厭，於受、想、行、識生厭，厭故",
    "T02n0099_012:0081c27": "不樂，不樂故解脫，解脫知見：『我生已盡，梵",
    "T02n0099_012:0081c28": "行已立，所作已作，自知不受後有。』」佛說此",
    "T02n0099_012:0081c29": "經已，諸比丘聞佛所說，歡喜奉行。",
    "T02n0099_012:0082a01": "290（二九〇）如是我聞：一時，佛住王舍城迦蘭陀",
    "T02n0099_012:0082a02": "竹園。爾時，世尊告諸比丘：「愚癡無聞凡夫",
    "T02n0099_012:0082a03": "於四大色身生厭、離欲、背捨，但非識。所以",
    "T02n0099_012:0082a04": "者何？四大色身現有增減、有取、有捨，若心、",
    "T02n0099_012:0082a05": "若意、若識，彼愚癡無聞凡夫不能於識生",
    "T02n0099_012:0082a06": "厭、離欲、習捨，長夜保惜繫我，若得、若取，言：",
    "T02n0099_012:0082a07": "是我、我所、相在。是故愚癡無聞凡夫不能於",
    "T02n0099_012:0082a08": "彼生厭、離欲、習捨。「愚癡無聞凡夫寧於四",
    "T02n0099_012:0082a09": "大色身繫我、我所，不可於識繫我、我所。所",
    "T02n0099_012:0082a10": "以者何？四大色身或見十年住，二十、三十，",
    "T02n0099_012:0082a11": "乃至百年，若善消息或復少過。彼心、意、識日",
    "T02n0099_012:0082a12": "夜時刻，須臾不停，種種轉變，異生、異滅。",
    "T02n0099_012:0082a13": "譬如獼猴遊林樹間，須臾處處，攀捉枝條，",
    "T02n0099_012:0082a14": "放一取一。彼心、意、識亦復如是，種種變易，",
    "T02n0099_012:0082a15": "異生、異滅。「多聞聖弟子於諸緣起思惟觀",
    "T02n0099_012:0082a16": "察，所謂樂觸緣生樂受，樂受覺時，如實知",
    "T02n0099_012:0082a17": "樂受覺；彼樂觸滅，樂因緣生樂受亦滅、止、清",
    "T02n0099_012:0082a18": "凉、息、沒。如樂受，苦觸、喜觸、憂觸、捨觸因緣",
    "T02n0099_012:0082a19": "生捨受，捨受覺時，如實知捨受覺；彼捨",
    "T02n0099_012:0082a20": "觸滅，捨觸因緣生捨受亦滅、止、清涼、息、沒。譬",
    "T02n0099_012:0082a21": "如兩木相磨，和合生火；若兩木離散，火亦",
    "T02n0099_012:0082a22": "隨滅。如是諸受緣觸集，觸生觸集，若彼彼",
    "T02n0099_012:0082a23": "觸集故，彼彼受亦集；彼彼觸集滅故，彼彼受",
    "T02n0099_012:0082a24": "集亦滅、止、清涼、息、沒。多聞聖弟子如是觀",
    "T02n0099_012:0082a25": "者，於色解脫，於受、想、行、識解脫，於生、老、病、",
    "T02n0099_012:0082a26": "死、憂、悲、惱、苦解脫，我說彼於苦得解脫。」佛",
    "T02n0099_012:0082a27": "說此經已，諸比丘聞佛所說，歡喜奉行。",
    "T02n0099_012:0082a28": "291（二九一）如是我聞：一時，佛住王舍城迦蘭陀",
    "T02n0099_012:0082a29": "竹園。爾時，世尊告諸比丘：「我說內觸法，汝",
    "T02n0099_012:0082b01": "等為取不？」時，有異比丘從座起，整衣服，稽",
    "T02n0099_012:0082b02": "首禮足，合掌白佛言：「世尊！所說內觸法，我",
    "T02n0099_012:0082b03": "已取也。」時，彼比丘於佛前如是如是自記",
    "T02n0099_012:0082b04": "說。如是如是世尊不悅。爾時，尊者阿難在",
    "T02n0099_012:0082b05": "佛後執扇扇佛，佛告阿難：「如聖法、律內觸",
    "T02n0099_012:0082b06": "法，異於此比丘所說。」阿難白佛：「今正是時，",
    "T02n0099_012:0082b07": "唯願世尊為諸比丘說賢聖法、律內觸法，",
    "T02n0099_012:0082b08": "諸比丘聞已，當受奉行。」佛告阿難：「善哉！諦",
    "T02n0099_012:0082b09": "聽，當為汝說。此諸比丘取內觸法，應如是",
    "T02n0099_012:0082b10": "思惟：『若眾生所有種種眾苦生，此苦何因、何",
    "T02n0099_012:0082b11": "集、何生、何觸？』作如是取時，當知此苦億波",
    "T02n0099_012:0082b12": "提因、億波提集、億波提生、億波提轉。「復次，比",
    "T02n0099_012:0082b13": "丘內觸法，又億波提何因、何集、何生、何觸？彼",
    "T02n0099_012:0082b14": "取時當復知億波提愛因、愛集、愛生、愛觸。「復",
    "T02n0099_012:0082b15": "次，比丘取內觸法，當復知愛何因、何集、何",
    "T02n0099_012:0082b16": "生、何觸。如是取時當知世間所念諦正之",
    "T02n0099_012:0082b17": "色，於彼愛生而生、繫而繫、住而住。「若諸沙門、",
    "T02n0099_012:0082b18": "婆羅門於世間所念諦正之色，作常想、恒想、",
    "T02n0099_012:0082b19": "安隱想、無病想、我想、我所想而見，則於此色",
    "T02n0099_012:0082b20": "愛增長；愛增長已，億波提增長，億波提增長",
    "T02n0099_012:0082b21": "已，苦增長；苦增長已，則不解脫生、老、病、死、",
    "T02n0099_012:0082b22": "憂、悲、惱、苦，我說彼不解脫苦。譬如路側清",
    "T02n0099_012:0082b23": "涼池水，香味具足，有人以毒著中，陽春之",
    "T02n0099_012:0082b24": "月，諸行路者風熱渴逼，競來欲飲。有人語",
    "T02n0099_012:0082b25": "言：『士夫！此是清涼，色香味具足，然中有毒，",
    "T02n0099_012:0082b26": "汝等勿飲。若當飲者，或令汝死，或近死",
    "T02n0099_012:0082b27": "苦。而彼渴者不信而飲，雖得美味，須臾或",
    "T02n0099_012:0082b28": "死，或近死苦。』如是，沙門婆羅門見世間可",
    "T02n0099_012:0082b29": "念端政之色，作常見、恒見、安隱見、無病見、我、",
    "T02n0099_012:0082c01": "我所見，乃至不得解脫生、老、病、死、憂、悲、惱、",
    "T02n0099_012:0082c02": "苦。「若諸沙門、婆羅門於世間可念端政之",
    "T02n0099_012:0082c03": "色觀察如病、如癰、如刺、如殺、無常、苦、空、非",
    "T02n0099_012:0082c04": "我，彼愛則離，愛離故億波提離，億波提離故",
    "T02n0099_012:0082c05": "則苦離，苦離故則生、老、病、死、憂、悲、惱、苦離。譬",
    "T02n0099_012:0082c06": "如路側清涼池水，香味具足，有人以毒著",
    "T02n0099_012:0082c07": "中，陽春之月，諸行路者風熱渴逼，競來欲",
    "T02n0099_012:0082c08": "飲，有人語言：『此水有毒！汝等勿飲，若",
    "T02n0099_012:0082c09": "當飲者，或令汝死，或近死苦。』彼則念言：",
    "T02n0099_012:0082c10": "『此水有毒，若當飲者，或令我死，或近死",
    "T02n0099_012:0082c11": "苦，我且忍渴，食乾󰉓飯，不取水飲。』如是，",
    "T02n0099_012:0082c12": "沙門、婆羅門於世間可念之色觀察如病、如",
    "T02n0099_012:0082c13": "癰、如刺、如殺、無常、苦、空、非我，乃至解脫生、",
    "T02n0099_012:0082c14": "老、病、死、憂、悲、惱、苦。是故，阿難！於此法如是",
    "T02n0099_012:0082c15": "見、如是聞、如是覺、如是知，於過去、未來亦",
    "T02n0099_012:0082c16": "如此道。如是觀察。」佛說此經已，諸比丘",
    "T02n0099_012:0082c17": "聞佛所說，歡喜奉行。",
    "T02n0099_012:0082c18": "292（二九二）如是我聞：一時，佛住王舍城迦蘭陀",
    "T02n0099_012:0082c19": "竹園。爾時，世尊告諸比丘：「云何思量觀察",
    "T02n0099_012:0082c20": "正盡苦，究竟苦邊？時，思量眾生所有眾苦，種",
    "T02n0099_012:0082c21": "種差別，此諸苦何因、何集、何生、何觸？思量取",
    "T02n0099_012:0082c22": "因、取集、取生、取觸。若彼取滅無餘，眾苦則滅，",
    "T02n0099_012:0082c23": "彼所乘苦滅道跡如實知，修行彼向次法，",
    "T02n0099_012:0082c24": "是名比丘向正盡苦，究竟苦邊，所謂取滅。「復",
    "T02n0099_012:0082c25": "次，比丘思量觀察正盡苦，究竟苦邊。時，思量",
    "T02n0099_012:0082c26": "彼取何因、何集、何生、何觸？思量彼取愛因、愛",
    "T02n0099_012:0082c27": "集、愛生、愛觸。彼愛永滅無餘，取亦隨滅，彼所",
    "T02n0099_012:0082c28": "乘取滅道跡如實知，修習彼向次法，是名",
    "T02n0099_012:0082c29": "比丘向正盡苦，究竟苦邊，所謂愛滅。「復次，比",
    "T02n0099_012:0083a01": "丘思量觀察正盡苦，究竟苦邊。則思量彼",
    "T02n0099_012:0083a02": "愛何因、何集、何生、何觸？知彼愛受因、受集、受",
    "T02n0099_012:0083a03": "生、受觸。彼受永滅無餘，則愛滅，彼所乘愛滅",
    "T02n0099_012:0083a04": "道跡如實知，修習彼向次法，是名比丘向",
    "T02n0099_012:0083a05": "正盡苦，究竟苦邊，所謂受滅。「復次，比丘思量",
    "T02n0099_012:0083a06": "觀察正盡苦，究竟苦邊。時，思量彼受何因、何",
    "T02n0099_012:0083a07": "集、何生、何觸？知彼受觸因、觸集、觸生、觸緣。彼",
    "T02n0099_012:0083a08": "觸永滅無餘，則受滅，彼所乘觸滅道跡如實",
    "T02n0099_012:0083a09": "知，修習彼向次法，是名比丘向正盡苦，究竟",
    "T02n0099_012:0083a10": "苦邊。「復次，比丘思量觀察正盡苦，究竟苦邊。",
    "T02n0099_012:0083a11": "時，思量彼觸何因、何集、何生、何觸？當知彼",
    "T02n0099_012:0083a12": "觸六入處因、六入處集、六入處生、六入處觸。",
    "T02n0099_012:0083a13": "彼六入處欲滅無餘，則觸滅，彼所乘六入",
    "T02n0099_012:0083a14": "處滅道跡如實知，修習彼向次法，是名",
    "T02n0099_012:0083a15": "比丘向正盡苦，究竟苦邊。「復次，比丘思量觀",
    "T02n0099_012:0083a16": "察正盡苦，究竟苦邊。時，思量彼六入處何因、",
    "T02n0099_012:0083a17": "何集、何生、何觸？知彼六入處名色因、名色",
    "T02n0099_012:0083a18": "集、名色生、名色觸。名色永滅無餘，則六入",
    "T02n0099_012:0083a19": "處滅，彼所乘名色滅道跡如實知，修習彼",
    "T02n0099_012:0083a20": "向次法，是名比丘向正盡苦，究竟苦邊，所",
    "T02n0099_012:0083a21": "謂名色滅。「復次，比丘思量正盡苦，究竟苦邊。",
    "T02n0099_012:0083a22": "時，思量名色何因、何集、何生、何觸，知彼名",
    "T02n0099_012:0083a23": "色識因、識集、識生、識觸。彼識欲滅無餘，則名",
    "T02n0099_012:0083a24": "色滅，彼所乘識滅道跡如實知，修習彼向次",
    "T02n0099_012:0083a25": "法，是名比丘向正盡苦，究竟苦邊，所謂識",
    "T02n0099_012:0083a26": "滅。「復次，比丘思量觀察正盡苦，究竟苦邊。時，",
    "T02n0099_012:0083a27": "思量彼識何因、何集、何生、何觸？知彼識行",
    "T02n0099_012:0083a28": "因、行集、行生、行觸，作諸福行，善識生，作諸",
    "T02n0099_012:0083a29": "不福不善行，不善識生；作無所有行，無所有",
    "T02n0099_012:0083b01": "識生，是為彼識行因、行集、行生、行觸。彼行",
    "T02n0099_012:0083b02": "欲滅無餘，則識滅，彼所乘行滅道跡如實知，",
    "T02n0099_012:0083b03": "修習彼向次法，是名比丘向正盡苦，究竟苦",
    "T02n0099_012:0083b04": "邊，所謂行滅。「復次，比丘思量觀察正盡苦，",
    "T02n0099_012:0083b05": "究竟苦邊。時，思量彼行何因、何集、何生、何",
    "T02n0099_012:0083b06": "觸？知彼行無明因、無明集、無明生、無明觸。彼",
    "T02n0099_012:0083b07": "福行無明緣，非福行亦無明緣，非福不福行",
    "T02n0099_012:0083b08": "亦無明緣。",
    "T02n0099_012:0083b09": "「是故當知，彼行無明因、無明集、無明生、無明",
    "T02n0099_012:0083b10": "觸。彼無明永滅無餘，則行滅，彼所乘無明滅",
    "T02n0099_012:0083b11": "道跡如實知，修習彼向次法，是名比丘向正",
    "T02n0099_012:0083b12": "盡苦，究竟苦邊，所謂無明滅。」佛告比丘：「於",
    "T02n0099_012:0083b13": "意云何？若不樂無明而生明，復緣彼無明",
    "T02n0099_012:0083b14": "作福行、非福行、無所有行不？」比丘白佛：「不",
    "T02n0099_012:0083b15": "也，世尊！所以者何？多聞聖弟子不樂無明",
    "T02n0099_012:0083b16": "而生明，無明滅則行滅，行滅則識滅，如是",
    "T02n0099_012:0083b17": "乃至生、老、病、死、憂、悲、惱、苦滅，如是如是純大",
    "T02n0099_012:0083b18": "苦聚滅。」佛言：「善哉！善哉！比丘！我亦如是說，",
    "T02n0099_012:0083b19": "汝亦知此。於彼彼法起彼彼法，生彼彼法，",
    "T02n0099_012:0083b20": "滅彼彼法，滅、止、清涼、息、沒。若多聞聖弟子",
    "T02n0099_012:0083b21": "無明離欲而生明，身分齊受所覺，身分齊受",
    "T02n0099_012:0083b22": "所覺時如實知；若壽分齊受所覺，壽分齊受",
    "T02n0099_012:0083b23": "所覺時如實知；身壞時壽命欲盡，於此諸受",
    "T02n0099_012:0083b24": "一切所覺滅盡無餘。譬如力士取新熟瓦",
    "T02n0099_012:0083b25": "器，乘熱置地，須臾散壞，熱勢悉滅。如是，比",
    "T02n0099_012:0083b26": "丘無明離欲而生明，身分齊受所覺如實知，",
    "T02n0099_012:0083b27": "壽分齊受所覺如實知，身壞命終，一切受所",
    "T02n0099_012:0083b28": "覺悉滅無餘。」佛說此經已，諸比丘聞佛所",
    "T02n0099_012:0083b29": "說，歡喜奉行。",
    "T02n0099_012:0083c01": "293（二九三）如是我聞：一時，佛住王舍城迦蘭陀竹",
    "T02n0099_012:0083c02": "園。爾時，世尊告異比丘：「我已度疑，離於猶",
    "T02n0099_012:0083c03": "豫，拔邪見刺，不復退轉。心無所著故，何處",
    "T02n0099_012:0083c04": "有我為彼比丘說法？為彼比丘說賢聖",
    "T02n0099_012:0083c05": "出世空相應緣起隨順法，所謂有是故是",
    "T02n0099_012:0083c06": "事有，是事有故是事起。所謂緣無明行，緣",
    "T02n0099_012:0083c07": "行識，緣識名色，緣名色六入處，緣六入",
    "T02n0099_012:0083c08": "處觸，緣觸受，緣受愛，緣愛取，緣取有，",
    "T02n0099_012:0083c09": "緣有生，緣生老、死、憂、悲、惱、苦。如是如是純",
    "T02n0099_012:0083c10": "大苦聚集，乃至如是純大苦聚滅。「如是說",
    "T02n0099_012:0083c11": "法，而彼比丘猶有疑惑猶豫，先不得得想、",
    "T02n0099_012:0083c12": "不獲獲想、不證證想，今聞法已，心生憂苦、",
    "T02n0099_012:0083c13": "悔恨、矇沒、障礙。所以者何？此甚深處，所謂",
    "T02n0099_012:0083c14": "緣起，倍復甚深難見，所謂一切取離、愛盡、無",
    "T02n0099_012:0083c15": "欲、寂滅、涅槃；如此二法，謂有為、無為，有為",
    "T02n0099_012:0083c16": "者若生、若住、若異、若滅，無為者不生、不住、不",
    "T02n0099_012:0083c17": "異、不滅，是名比丘諸行苦寂滅涅槃。因集故",
    "T02n0099_012:0083c18": "苦集，因滅故苦滅，斷諸逕路，滅於相續，相",
    "T02n0099_012:0083c19": "續滅滅，是名苦邊。比丘！彼何所滅？謂有餘",
    "T02n0099_012:0083c20": "苦，彼若滅、止、清涼、息、沒，所謂一切取滅、愛盡、",
    "T02n0099_012:0083c21": "無欲、寂滅、涅槃。」佛說此經已，諸比丘聞佛",
    "T02n0099_012:0083c22": "所說，歡喜奉行。",
    "T02n0099_012:0083c23": "294（二九四）如是我聞：一時，佛住王舍城迦蘭陀",
    "T02n0099_012:0083c24": "竹園。爾時，世尊告諸比丘：「愚癡無聞凡夫",
    "T02n0099_012:0083c25": "無明覆、愛緣繫，得此識身。內有此識身，外",
    "T02n0099_012:0083c26": "有名色，此二因緣生觸。此六觸入所觸，愚",
    "T02n0099_012:0083c27": "癡無聞凡夫苦樂受覺，因起種種。云何為六？",
    "T02n0099_012:0083c28": "眼觸入處，耳、鼻、舌、身、意觸入處。若黠慧者無",
    "T02n0099_012:0083c29": "明覆，愛緣繫得此識身。如是內有識身，外",
    "T02n0099_012:0084a01": "有名色，此二緣生六觸入處，六觸所觸故，",
    "T02n0099_012:0084a02": "智者生苦樂受覺，因起種種。何等為六？眼觸",
    "T02n0099_012:0084a03": "入處，耳、鼻、舌、身、意觸入處。愚夫、黠慧，彼於",
    "T02n0099_012:0084a04": "我所修諸梵者，有何差別？」比丘白佛言：「世",
    "T02n0099_012:0084a05": "尊是法根、法眼、法依。善哉！世尊！唯願演說，",
    "T02n0099_012:0084a06": "諸比丘聞已，當受奉行。」爾時，世尊告諸比",
    "T02n0099_012:0084a07": "丘：「諦聽，善思，當為汝說。諸比丘！彼愚癡無",
    "T02n0099_012:0084a08": "聞凡夫無明所覆，愛緣所繫，得此識身，彼",
    "T02n0099_012:0084a09": "無明不斷，愛緣不盡，身壞命終，還復受身；",
    "T02n0099_012:0084a10": "還受身故，不得解脫生、老、病、死、憂、悲、惱、苦。",
    "T02n0099_012:0084a11": "所以者何？此愚癡凡夫本不修梵行，向正",
    "T02n0099_012:0084a12": "盡苦，究竟苦邊故，是故身壞命終，還復受",
    "T02n0099_012:0084a13": "身；還受身故，不得解脫生、老、病、死、憂、悲、惱、",
    "T02n0099_012:0084a14": "苦。「若黠慧者無明所覆，愛緣所繫，得此",
    "T02n0099_012:0084a15": "識身，彼無明斷，愛緣盡；無明斷，愛緣盡故，身",
    "T02n0099_012:0084a16": "壞命終，更不復受；不更受故，得解脫生、老、",
    "T02n0099_012:0084a17": "病、死、憂、悲、惱、苦。所以者何？彼先修梵行，正向",
    "T02n0099_012:0084a18": "盡苦，究竟苦邊故，是故彼身壞命終，更不復",
    "T02n0099_012:0084a19": "受；更不受故，得解脫生、老、病、死、憂、悲、惱、苦，",
    "T02n0099_012:0084a20": "是名凡夫及黠慧者，彼於我所修諸梵行，種",
    "T02n0099_012:0084a21": "種差別。」佛說此經已，諸比丘聞佛所說，歡",
    "T02n0099_012:0084a22": "喜奉行。",
    "T02n0099_012:0084a23": "295（二九五）如是我聞：一時，佛住王舍城迦蘭陀",
    "T02n0099_012:0084a24": "竹園。爾時，世尊告諸比丘：「此身非汝所有，",
    "T02n0099_012:0084a25": "亦非餘人所有。謂六觸入處，本修行願，受",
    "T02n0099_012:0084a26": "得此身。云何為六？眼觸入處，耳、鼻、舌、身、意觸",
    "T02n0099_012:0084a27": "入處。彼多聞聖弟子於諸緣起善正思惟觀",
    "T02n0099_012:0084a28": "察：『有此六識身、六觸身、六受身、六想身、六",
    "T02n0099_012:0084a29": "思身。所謂此有故，有當來生、老、病、死、憂、悲、惱、",
    "T02n0099_012:0084b01": "苦，如是如是純大苦聚集，是名有因有緣",
    "T02n0099_012:0084b02": "世間集。謂此無故，六識身無，六觸身、六受身、",
    "T02n0099_012:0084b03": "六想身、六思身無，謂此無故，無有當來生、老、",
    "T02n0099_012:0084b04": "病、死、憂、悲、惱、苦，如是如是純大苦聚滅。』若多",
    "T02n0099_012:0084b05": "聞聖弟子於世間集、世間滅如實正知，善",
    "T02n0099_012:0084b06": "見、善覺、善入，是名聖弟子招此善法、得",
    "T02n0099_012:0084b07": "此善法、知此善法、入此善法，覺知、覺見世",
    "T02n0099_012:0084b08": "間生滅，成就賢聖出離、實寂、正盡苦，究竟",
    "T02n0099_012:0084b09": "苦邊。所以者何？謂多聞聖弟子世間集滅如",
    "T02n0099_012:0084b10": "實知，善見、善覺、善入故。」佛說此經已，諸比",
    "T02n0099_012:0084b11": "丘聞佛所說，歡喜奉行。",
    "T02n0099_012:0084b12": "296（二九六）如是我聞：一時，佛住王舍城迦蘭陀",
    "T02n0099_012:0084b13": "竹園。爾時，世尊告諸比丘：「我今當說因緣",
    "T02n0099_012:0084b14": "法及緣生法。「云何為因緣法？謂此有故彼有，",
    "T02n0099_012:0084b15": "謂緣無明行，緣行識，乃至如是如是純大",
    "T02n0099_012:0084b16": "苦聚集。「云何緣生法？謂無明、行。若佛出世，若",
    "T02n0099_012:0084b17": "未出世，此法常住，法住法界，彼如來自所覺",
    "T02n0099_012:0084b18": "知，成等正覺，為人演說，開示顯發，謂緣無",
    "T02n0099_012:0084b19": "明有行，乃至緣生有老死。若佛出世，若未",
    "T02n0099_012:0084b20": "出世，此法常住，法住法界，彼如來自覺知，",
    "T02n0099_012:0084b21": "成等正覺，為人演說，開示顯發，謂緣生故，",
    "T02n0099_012:0084b22": "有老、病、死、憂、悲、惱、苦。此等諸法，法住、法空、法",
    "T02n0099_012:0084b23": "如、法爾，法不離如，法不異如，審諦真實、不",
    "T02n0099_012:0084b24": "顛倒。如是隨順緣起，是名緣生法。謂無明、",
    "T02n0099_012:0084b25": "行、識、名色、六入處、觸、受、愛、取、有、生、老、病、死、憂、悲、",
    "T02n0099_012:0084b26": "惱、苦，是名緣生法。「多聞聖弟子於此因緣",
    "T02n0099_012:0084b27": "法、緣生法正知善見，不求前際，言：『我過去",
    "T02n0099_012:0084b28": "世若有、若無？我過去世何等類？我過去世",
    "T02n0099_012:0084b29": "何如？』不求後際：『我於當來世為有、為",
    "T02n0099_012:0084c01": "無？云何類？何如？』內不猶豫：『此是何等？云何",
    "T02n0099_012:0084c02": "有此為前？誰終當云何之？此眾生從何",
    "T02n0099_012:0084c03": "來？於此沒當何之？』若沙門、婆羅門起凡",
    "T02n0099_012:0084c04": "俗見所繫，謂說我見所繫、說眾生見所繫、",
    "T02n0099_012:0084c05": "說壽命見所繫、忌諱吉慶見所繫，爾時悉",
    "T02n0099_012:0084c06": "斷、悉知，斷其根本，如截多羅樹頭，於未",
    "T02n0099_012:0084c07": "來世，成不生法。是名多聞聖弟子於因",
    "T02n0099_012:0084c08": "緣法、緣生法如實正知，善見、善覺、善修、善",
    "T02n0099_012:0084c09": "入。」佛說此經已，諸比丘聞佛所說，歡喜",
    "T02n0099_012:0084c10": "奉行。",
    "T02n0099_012:0084c11": "297（二九七）如是我聞：一時，佛住拘留搜調牛聚落。",
    "T02n0099_012:0084c12": "爾時，世尊告諸比丘：「我當為汝等說法，",
    "T02n0099_012:0084c13": "初、中、後善，善義善味，純一清淨，梵行清白，",
    "T02n0099_012:0084c14": "所謂大空法經。諦聽，善思，當為汝說。云何",
    "T02n0099_012:0084c15": "為大空法經？所謂此有故彼有，此起故彼起，",
    "T02n0099_012:0084c16": "謂緣無明行，緣行識，乃至純大苦聚集。「緣",
    "T02n0099_012:0084c17": "生老死者，若有問言：『彼誰老死？老死屬誰？』",
    "T02n0099_012:0084c18": "彼則答言：『我即老死，今老死屬我，老死是",
    "T02n0099_012:0084c19": "我。』所言：『命即是身。』或言：『命異身異。』此則一",
    "T02n0099_012:0084c20": "義，而說有種種。若見言：『命即是身。』彼梵",
    "T02n0099_012:0084c21": "行者所無有。若復見言：『命異身異。』梵行者",
    "T02n0099_012:0084c22": "所無有。於此二邊，心所不隨，正向中",
    "T02n0099_012:0084c23": "道。賢聖出世，如實不顛倒正見，謂緣生老",
    "T02n0099_012:0084c24": "死。如是生、有、取、愛、受、觸、六入處、名色、識、行，",
    "T02n0099_012:0084c25": "緣無明故有行。「若復問言：『誰是行？行屬誰？』",
    "T02n0099_012:0084c26": "彼則答言：『行則是我，行是我所。』彼如是：『命",
    "T02n0099_012:0084c27": "即是身。』或言：『命異身異。』彼見命即是身者，",
    "T02n0099_012:0084c28": "梵行者無有；或言命異身異者，梵行者亦",
    "T02n0099_012:0084c29": "無有。離此二邊，正向中道。賢聖出世，如實",
    "T02n0099_012:0085a01": "不顛倒正見所知，所謂緣無明行。「諸比丘！",
    "T02n0099_012:0085a02": "若無明離欲而生明，彼誰老死？老死屬誰",
    "T02n0099_012:0085a03": "者？老死則斷，則知斷其根本，如截多羅樹",
    "T02n0099_012:0085a04": "頭，於未來世成不生法。若比丘無明離欲",
    "T02n0099_012:0085a05": "而生明，彼誰生？生屬誰？乃至誰是行？行",
    "T02n0099_012:0085a06": "屬誰者？行則斷，則知斷其根本，如截多",
    "T02n0099_012:0085a07": "羅樹頭，於未來世成不生法，若比丘無明",
    "T02n0099_012:0085a08": "離欲而生明，彼無明滅則行滅，乃至純大",
    "T02n0099_012:0085a09": "苦聚滅，是名大空法經。」佛說此經已，諸比",
    "T02n0099_012:0085a10": "丘聞佛所說，歡喜奉行。",
    "T02n0099_012:0085a11": "298（二九八）如是我聞：一時，佛住拘留搜調牛聚",
    "T02n0099_012:0085a12": "落。爾時，世尊告諸比丘：「我今當說緣起法",
    "T02n0099_012:0085a13": "法說、義說。諦聽，善思，當為汝說。「云何緣起",
    "T02n0099_012:0085a14": "法法說？謂此有故彼有，此起故彼起，謂緣",
    "T02n0099_012:0085a15": "無明行，乃至純大苦聚集，是名緣起法法",
    "T02n0099_012:0085a16": "說。「云何義說？謂緣無明行者。彼云何無",
    "T02n0099_012:0085a17": "明？若不知前際、不知後際、不知前後際，",
    "T02n0099_012:0085a18": "不知於內、不知於外、不知內外，不知業、",
    "T02n0099_012:0085a19": "不知報、不知業報，不知佛、不知法、不",
    "T02n0099_012:0085a20": "知僧，不知苦、不知集、不知滅、不知道，",
    "T02n0099_012:0085a21": "不知因、不知因所起法，不知善不善、有",
    "T02n0099_012:0085a22": "罪無罪、習不習、若劣若勝、染污清淨，分別",
    "T02n0099_012:0085a23": "緣起，皆悉不知；於六觸入處，不如實覺知，",
    "T02n0099_012:0085a24": "於彼彼不知、不見、無無間等、癡闇、無明、大",
    "T02n0099_012:0085a25": "冥，是名無明。「緣無明行者，云何為行？行",
    "T02n0099_012:0085a26": "有三種——身行、口行、意行。緣行識者，云何",
    "T02n0099_012:0085a27": "為識？謂六識身——眼識身、耳識身、鼻識身、舌識",
    "T02n0099_012:0085a28": "身、身識身、意識身。緣識名色者，云何名？謂四",
    "T02n0099_012:0085a29": "無色陰——受陰、想陰、行陰、識陰。云何色？謂四大、",
    "T02n0099_012:0085b01": "四大所造色，是名為色。此色及前所說名，是",
    "T02n0099_012:0085b02": "為名色。緣名色六入處者，云何為六入處？",
    "T02n0099_012:0085b03": "謂六內入處——眼入處、耳入處、鼻入處、舌入處、",
    "T02n0099_012:0085b04": "身入處、意入處。緣六入處觸者，云何為觸？",
    "T02n0099_012:0085b05": "謂六觸身——眼觸身、耳觸身、鼻觸身、舌觸身、身",
    "T02n0099_012:0085b06": "觸身、意觸身。緣觸受者，云何為受？謂三受——",
    "T02n0099_012:0085b07": "苦受、樂受、不苦不樂受。緣受愛者，彼云何",
    "T02n0099_012:0085b08": "為愛？謂三愛——欲愛、色愛、無色愛。緣愛取者，",
    "T02n0099_012:0085b09": "云何為取？四取——欲取、見取、戒取、我取。緣取",
    "T02n0099_012:0085b10": "有者，云何為有？三有——欲有、色有、無色有。緣",
    "T02n0099_012:0085b11": "有生者，云何為生？若彼彼眾生，彼彼身種",
    "T02n0099_012:0085b12": "類一生，超越和合出生，得陰、得界、得入處、",
    "T02n0099_012:0085b13": "得命根，是名為生。緣生老死者，云何為老？",
    "T02n0099_012:0085b14": "若髮白露頂，皮緩根熟，支弱背僂，垂頭呻吟，",
    "T02n0099_012:0085b15": "短氣前輸，柱杖而行，身體黧黑，四體班駮，",
    "T02n0099_012:0085b16": "闇鈍垂熟，造行艱難羸劣，是名為老。云何",
    "T02n0099_012:0085b17": "為死？彼彼眾生，彼彼種類沒、遷移、身壞、壽",
    "T02n0099_012:0085b18": "盡、火離、命滅，捨陰時到，是名為死。此死及",
    "T02n0099_012:0085b19": "前說老，是名老死。是名緣起義說。」佛說此",
    "T02n0099_012:0085b20": "經已，諸比丘聞佛所說，歡喜奉行。",
    "T02n0099_012:0085b21": "299（二九九）如是我聞：一時，佛住拘留搜調牛聚落。",
    "T02n0099_012:0085b22": "時，有異比丘來詣佛所，稽首禮足，退坐一",
    "T02n0099_012:0085b23": "面，白佛言：「世尊！謂緣起法為世尊作，為餘",
    "T02n0099_012:0085b24": "人作耶？」佛告比丘：「緣起法者，非我所作，",
    "T02n0099_012:0085b25": "亦非餘人作。然彼如來出世及未出世，法界",
    "T02n0099_012:0085b26": "常住，彼如來自覺此法，成等正覺，為諸",
    "T02n0099_012:0085b27": "眾生分別演說，開發顯示。所謂此有故彼",
    "T02n0099_012:0085b28": "有，此起故彼起，謂緣無明行，乃至純大苦",
    "T02n0099_012:0085b29": "聚集，無明滅故行滅，乃至純大苦聚滅。」佛",
    "T02n0099_012:0085c01": "說此經已。時，彼比丘聞佛所說，歡喜奉",
    "T02n0099_012:0085c02": "行。",
    "T02n0099_012:0085c03": "300（三〇〇）如是我聞：一時，佛住拘留搜調牛聚",
    "T02n0099_012:0085c04": "落。時，有異婆羅門來詣佛所，與世尊面",
    "T02n0099_012:0085c05": "相慶慰，慶慰已，退坐一面，白佛言：「云何？瞿",
    "T02n0099_012:0085c06": "曇！為自作自覺耶？」佛告婆羅門：「我說此是",
    "T02n0099_012:0085c07": "無記，自作自覺，此是無記。」「云何？瞿曇！他作",
    "T02n0099_012:0085c08": "他覺耶？」佛告婆羅門：「他作他覺，此是無記。」",
    "T02n0099_012:0085c09": "婆羅門白佛：「云何？我問自作自覺，說言無",
    "T02n0099_012:0085c10": "記；他作他覺，說言無記，此義云何？」佛告婆",
    "T02n0099_012:0085c11": "羅門：「自作自覺則墮常見，他作他覺則墮",
    "T02n0099_012:0085c12": "斷見。義說、法說，離此二邊，處於中道而",
    "T02n0099_012:0085c13": "說法，所謂此有故彼有，此起故彼起，緣無",
    "T02n0099_012:0085c14": "明行，乃至純大苦聚集，無明滅則行滅，乃",
    "T02n0099_012:0085c15": "至純大苦聚滅。」佛說此經已，彼婆羅門歡",
    "T02n0099_012:0085c16": "喜隨喜，從座起去。",
    "T02n0099_012:0085c17": "301（三〇一）如是我聞：一時，佛住那梨聚落深林",
    "T02n0099_012:0085c18": "中待賓舍。爾時，尊者𨅖陀迦旃延詣佛所，",
    "T02n0099_012:0085c19": "稽首佛足，退住一面，白佛言：「世尊！如世尊",
    "T02n0099_012:0085c20": "說正見。云何正見？云何世尊施設正見？」佛",
    "T02n0099_012:0085c21": "告𨅖陀迦旃延：「世間有二種依，若有、若無，",
    "T02n0099_012:0085c22": "為取所觸；取所觸故，或依有、或依無。若",
    "T02n0099_012:0085c23": "無此取者，心境繫著使不取、不住、不計我",
    "T02n0099_012:0085c24": "苦生而生，苦滅而滅，於彼不疑、不惑，不由",
    "T02n0099_012:0085c25": "於他而自知，是名正見，是名如來所施設",
    "T02n0099_012:0085c26": "正見。所以者何？世間集如實正知見，若世間",
    "T02n0099_012:0085c27": "無者不有，世間滅如實正知見，若世間有",
    "T02n0099_012:0085c28": "者無有，是名離於二邊說於中道，所謂此",
    "T02n0099_012:0085c29": "有故彼有，此起故彼起，謂緣無明行，乃至",
    "T02n0099_012:0086a01": "純大苦聚集，無明滅故行滅，乃至純大苦聚",
    "T02n0099_012:0086a02": "滅。」佛說此經已，尊者𨅖陀迦旃延聞佛所",
    "T02n0099_012:0086a03": "說，不起諸漏，心得解脫，成阿羅漢。",
    "T02n0099_012:0086a04": "302（三〇二）如是我聞：一時，佛住王舍城耆闍崛山。",
    "T02n0099_012:0086a05": "爾時，世尊晨朝著衣持鉢，出耆闍崛山，入",
    "T02n0099_012:0086a06": "王舍城乞食。時，有阿支羅迦葉為營小",
    "T02n0099_012:0086a07": "事，出王舍城，向耆闍崛山，遙見世尊。見已，",
    "T02n0099_012:0086a08": "詣佛所，白佛言：「瞿曇！欲有所問，寧有閑",
    "T02n0099_012:0086a09": "暇見答與不？」佛告迦葉：「今非論時，我今",
    "T02n0099_012:0086a10": "入城乞食，來還則是其時，當為汝說。」第二",
    "T02n0099_012:0086a11": "亦如是說，第三復問：「瞿曇！何為我作留難？",
    "T02n0099_012:0086a12": "瞿曇！云何有異？我今欲有所問，為我解說。」",
    "T02n0099_012:0086a13": "佛告阿支羅迦葉：「隨汝所問。」阿支羅迦葉",
    "T02n0099_012:0086a14": "白佛言：「云何？瞿曇！苦自作耶？」佛告迦葉：「苦",
    "T02n0099_012:0086a15": "自作者，此是無記。」迦葉復問：「云何？瞿曇！苦",
    "T02n0099_012:0086a16": "他作耶？」佛告迦葉：「苦他作者，此亦無記。」迦葉",
    "T02n0099_012:0086a17": "復問：「苦自他作耶？」佛告迦葉：「苦自他作，此",
    "T02n0099_012:0086a18": "亦無記。」迦葉復問：「云何？瞿曇！苦非自非他",
    "T02n0099_012:0086a19": "無因作耶？」佛告迦葉：「苦非自非他，此亦",
    "T02n0099_012:0086a20": "無記。」迦葉復問：「云何無因作者？瞿曇！所問",
    "T02n0099_012:0086a21": "苦自作耶？」答言：「無記。」「他作耶？自他作耶？非",
    "T02n0099_012:0086a22": "自非他無因作耶？」答言：「無記。」「今無此苦耶？」",
    "T02n0099_012:0086a23": "佛告迦葉：「非無此苦，然有此苦。」迦葉白佛",
    "T02n0099_012:0086a24": "言：「善哉！瞿曇！說有此苦，為我說法，令我",
    "T02n0099_012:0086a25": "知苦見苦。」佛告迦葉：「若受即自受者，我應",
    "T02n0099_012:0086a26": "說苦自作，若他受他即受者，是則他作，若",
    "T02n0099_012:0086a27": "受自受他受，復與苦者。如是者自他作，我",
    "T02n0099_012:0086a28": "亦不說，若不因自他，無因而生苦者，我亦",
    "T02n0099_012:0086a29": "不說。離此諸邊，說其中道，如來說法，此",
    "T02n0099_012:0086b01": "有故彼有，此起故彼起，謂緣無明行，乃至",
    "T02n0099_012:0086b02": "純大苦聚集，無明滅則行滅，乃至純大苦聚",
    "T02n0099_012:0086b03": "滅。」佛說此經已，阿支羅迦葉遠塵離垢，得",
    "T02n0099_012:0086b04": "法眼淨。時，阿支羅迦葉見法、得法、知法、入",
    "T02n0099_012:0086b05": "法，度諸狐疑，不由他知、不因他度，於正",
    "T02n0099_012:0086b06": "法、律心得無畏，合掌白佛言：「世尊！我今已",
    "T02n0099_012:0086b07": "度，我從今日，歸依佛、歸依法、歸依僧，盡",
    "T02n0099_012:0086b08": "壽作優婆塞，證知我。」阿支羅迦葉聞佛所",
    "T02n0099_012:0086b09": "說，歡喜隨喜，作禮而去。時，阿支羅迦葉辭",
    "T02n0099_012:0086b10": "世尊去不久，為護犢牸牛所觸殺，於命終",
    "T02n0099_012:0086b11": "時，諸根清淨，顏色鮮白。爾時，世尊入城乞",
    "T02n0099_012:0086b12": "食。時，有眾多比丘亦入王舍城乞食，聞有",
    "T02n0099_012:0086b13": "傳說：「阿支羅迦葉從世尊聞法，辭去不久，",
    "T02n0099_012:0086b14": "為牛所觸殺，於命終時，諸根清淨，顏色鮮",
    "T02n0099_012:0086b15": "白。」諸比丘乞食已，還出，舉衣鉢，洗足，詣世",
    "T02n0099_012:0086b16": "尊所，稽首禮足，退坐一面，白佛言：「世尊！我",
    "T02n0099_012:0086b17": "今晨朝眾多比丘入城乞食，聞阿支羅迦葉",
    "T02n0099_012:0086b18": "從世尊聞法、律，辭去不久，為護犢牛所觸",
    "T02n0099_012:0086b19": "殺，於命終時，諸根清淨，顏色鮮白。世尊！彼",
    "T02n0099_012:0086b20": "生何趣？何處受生？彼何所得？」佛告諸比丘：",
    "T02n0099_012:0086b21": "「彼已見法、知法、次法、不受於法，已般涅槃，",
    "T02n0099_012:0086b22": "汝等當往供養其身。」爾時，世尊為阿支羅迦",
    "T02n0099_012:0086b23": "葉受第一記。",
    "T02n0099_012:0086b24": "303（三〇三）如是我聞：一時，佛住王舍城耆闍崛",
    "T02n0099_012:0086b25": "山中。爾時，世尊晨朝著衣持鉢，入王舍城",
    "T02n0099_012:0086b26": "乞食，於路見玷牟留外道出家，少有所營，",
    "T02n0099_012:0086b27": "至耆闍崛山遊行，遙見世尊，往詣其所，共",
    "T02n0099_012:0086b28": "相慶慰，共相慶慰已，於一面住，白佛言：「瞿",
    "T02n0099_012:0086b29": "曇！欲有所問，寧有閑暇為解說不？」佛告",
    "T02n0099_012:0086c01": "玷牟留外道出家：「今非論時，須入城乞食，",
    "T02n0099_012:0086c02": "來還當為汝說。」第二說亦如是。第三復請：",
    "T02n0099_012:0086c03": "「沙門瞿曇！將於我所作留難不？欲有所",
    "T02n0099_012:0086c04": "問，為我解說。」佛告玷牟留外道出家：「隨汝",
    "T02n0099_012:0086c05": "意問，當為汝說。」玷牟留外道出家即問：「沙",
    "T02n0099_012:0086c06": "門瞿曇！苦樂自作耶？」佛告玷牟留外道出家：",
    "T02n0099_012:0086c07": "「說苦樂自作者，此是無記。」復問：「沙門瞿曇！",
    "T02n0099_012:0086c08": "苦樂他作耶？」佛告玷牟留外道出家：「說苦樂",
    "T02n0099_012:0086c09": "他作者，此是無記。」復問：「瞿曇！苦樂為自",
    "T02n0099_012:0086c10": "他作耶？」佛告玷牟留外道出家：「說苦樂自",
    "T02n0099_012:0086c11": "他作者，此是無記。」復問：「瞿曇！苦樂非自非",
    "T02n0099_012:0086c12": "他無因作耶？」佛告玷牟留外道出家：「說苦樂",
    "T02n0099_012:0086c13": "非自非他無因作者，此是無記……」廣說如上",
    "T02n0099_012:0086c14": "阿支羅迦葉經，乃至世尊為玷牟留外道出",
    "T02n0099_012:0086c15": "家受第一記。",
    "T02n0099_012:0086c16": "雜阿含經卷第十二"
}