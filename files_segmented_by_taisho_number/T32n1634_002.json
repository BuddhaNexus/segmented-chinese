{
    "T32n1634_002:0042c07": "入大乘論卷下",
    "T32n1634_002:0042c09": "堅意菩薩造",
    "T32n1634_002:0042c10": "北涼三藏法師道泰等譯",
    "T32n1634_002:0042c11": "譏論空品第二",
    "T32n1634_002:0042c12": "問曰。汝先說調順乘大苦乘。得妙果報。菩薩",
    "T32n1634_002:0042c13": "所得境界。甚難了知。答曰。菩薩行處。微妙甚",
    "T32n1634_002:0042c14": "難。於三阿僧祇劫。乃可成就。無量百千萬億",
    "T32n1634_002:0042c15": "那由他劫。在凡夫中。無有出世之法。如尊者",
    "T32n1634_002:0042c16": "提婆所說偈。",
    "T32n1634_002:0042c17": "　無量億劫中　　常在凡夫地",
    "T32n1634_002:0042c18": "　汝今應當知　　未來亦如是",
    "T32n1634_002:0042c19": "是故菩薩行處甚大。亦復難得。散亂眾生。得",
    "T32n1634_002:0042c20": "聞甚難。能說亦難。況復修行。如尊者提婆所",
    "T32n1634_002:0042c21": "說偈。",
    "T32n1634_002:0042c22": "　生得值法難　　聽說亦復難",
    "T32n1634_002:0042c23": "　生死雖無際　　聽法故有邊",
    "T32n1634_002:0042c24": "問曰。尊者先所說十地。願時為我分別演說。",
    "T32n1634_002:0042c25": "何等為菩薩十地。答曰。初歡喜地。二離垢地。",
    "T32n1634_002:0042c26": "三名明地。四名焰地。五難勝地。六現前地。七",
    "T32n1634_002:0042c27": "深遠地。八不動地。九善慧地。十法雲地。云何",
    "T32n1634_002:0042c28": "名歡喜地。出過凡夫。得不思議出世間道。心",
    "T32n1634_002:0042c29": "生歡喜故。名歡喜地。云何名為離垢地。離破",
    "T32n1634_002:0043a01": "戒垢故。名為離垢地。云何名明地。依十二門",
    "T32n1634_002:0043a02": "禪。得明智慧故。名為明地。云何名焰地。得",
    "T32n1634_002:0043a03": "增上覺意分別道品。燒煩惱薪。功德熾然。故",
    "T32n1634_002:0043a04": "名焰地。云何名難勝地。修習十智。雖伏煩惱。",
    "T32n1634_002:0043a05": "未能勝故。名為難勝地。云何名現前地。能逆",
    "T32n1634_002:0043a06": "順觀十二因緣。得法現前故。名為現前地。云",
    "T32n1634_002:0043a07": "何名深遠地。愛佛功德智慧次第不間餘心",
    "T32n1634_002:0043a08": "深入法相故。名深遠地。云何名不動地。離色",
    "T32n1634_002:0043a09": "等相堅固難動故。名為不動地。云何名善慧",
    "T32n1634_002:0043a10": "地。入四辯才。解一切音聲。隨其所問。於一剎",
    "T32n1634_002:0043a11": "那頃。悉皆能答故。名善慧地。云何名法雲地。",
    "T32n1634_002:0043a12": "能受一切佛法。猶如大雲。能注法雨故。名法",
    "T32n1634_002:0043a13": "雲地。是名菩薩具足十地。如是十地。是菩薩",
    "T32n1634_002:0043a14": "安住行處。亦能滿足一切智慧。如十地經中",
    "T32n1634_002:0043a15": "之所廣說。若能如是知菩薩十地者。是名善",
    "T32n1634_002:0043a16": "知安住行處。亦名善知菩薩廣大功德處所。",
    "T32n1634_002:0043a17": "亦能善知如來無量功德廣大處所。若不能",
    "T32n1634_002:0043a18": "如是知者。我今立決定誓。當知是人於菩薩",
    "T32n1634_002:0043a19": "法。及如來法。皆悉不了。菩薩摩訶薩。從初發",
    "T32n1634_002:0043a20": "意。乃至十地。常修四行。如寶頂經中說。善",
    "T32n1634_002:0043a21": "知無明行。諸波羅蜜行。分別道品行。成熟眾",
    "T32n1634_002:0043a22": "生行。如是四行。總入二輪。所謂福輪。智輪。",
    "T32n1634_002:0043a23": "菩薩諸地。悉具二種智果福果。問曰。云何成",
    "T32n1634_002:0043a24": "就二果。答曰。初地福果。為閻浮提王。第二地",
    "T32n1634_002:0043a25": "福果。為轉輪聖王。主四天下。第三地福果。",
    "T32n1634_002:0043a26": "為天帝釋。第四地福果。為焰魔天王。第五",
    "T32n1634_002:0043a27": "地福果。為兜率陀天王。第六地福果。為化樂",
    "T32n1634_002:0043a28": "天王。第七地福果。為他化自在天王。第八地",
    "T32n1634_002:0043a29": "福果。為千世界梵。第九地福果。為二千世界",
    "T32n1634_002:0043b01": "梵。第十地福果。為三千大千世界淨居天王。",
    "T32n1634_002:0043b02": "如花嚴經廣說。如來出生果報。及攝受世界。",
    "T32n1634_002:0043b03": "是名菩薩福輪。云何名菩薩智輪。初地菩薩。",
    "T32n1634_002:0043b04": "於一剎那頃。得百三昧。見百諸佛神通。能過",
    "T32n1634_002:0043b05": "百佛國土。能動百佛世界。光明遍照百佛世",
    "T32n1634_002:0043b06": "界。能成就百眾生。能知過去百劫未來百劫。",
    "T32n1634_002:0043b07": "能入百法門。能現百身。復為一身。以百菩薩。",
    "T32n1634_002:0043b08": "莊嚴眷屬。若以願力。復過於此。百千萬億。無",
    "T32n1634_002:0043b09": "量無邊。亦非算數譬喻所知。若身力。若光明",
    "T32n1634_002:0043b10": "力。若神通力。若眼力。若聲力。若行力。若莊",
    "T32n1634_002:0043b11": "嚴力。若住持力。若解脫力。造眾善業。是名初",
    "T32n1634_002:0043b12": "住。菩薩於剎那頃。成就如是無量功德。二住",
    "T32n1634_002:0043b13": "菩薩。得千三昧。如是廣說。三住菩薩。得十萬",
    "T32n1634_002:0043b14": "三昧。餘亦如初住廣說。四住菩薩。得億三昧。",
    "T32n1634_002:0043b15": "餘亦如初住廣說。五住菩薩。得千億三昧。餘",
    "T32n1634_002:0043b16": "亦如初住廣說。六住菩薩。得萬億三昧。餘亦",
    "T32n1634_002:0043b17": "如初住廣說。七住菩薩。得億百千那由他三",
    "T32n1634_002:0043b18": "昧。餘亦如初住廣說。八住菩薩。得十三千大",
    "T32n1634_002:0043b19": "千世界微塵數三昧。餘亦如初住廣說。九住",
    "T32n1634_002:0043b20": "菩薩。得十佛世界百千阿僧祇微塵數三昧。",
    "T32n1634_002:0043b21": "諸餘功德。如初住廣說。十住菩薩。得十佛世",
    "T32n1634_002:0043b22": "界不可說不可說億百千那由他微塵數三",
    "T32n1634_002:0043b23": "昧。諸餘功德。如初住廣說。於一剎那頃。乃至",
    "T32n1634_002:0043b24": "見十佛世界不可說不可說億百千那由他微",
    "T32n1634_002:0043b25": "塵數諸佛。如初住菩薩。於一剎那頃。見百佛",
    "T32n1634_002:0043b26": "世界。乃至成就百眾生。十住菩薩亦復如是。",
    "T32n1634_002:0043b27": "問曰。如佛所說。一世界中無二佛出。云何菩",
    "T32n1634_002:0043b28": "薩見十佛世界不可說不可說億百千那由他",
    "T32n1634_002:0043b29": "微塵數諸佛。答曰。諸佛說言一世界中無二",
    "T32n1634_002:0043c01": "佛者。為彼鈍根小心眾生。不為利根大心者",
    "T32n1634_002:0043c02": "說。如汝經中說。一世界無二轉輪聖王。無二",
    "T32n1634_002:0043c03": "佛出。然諸四天下實有眾多轉輪聖王。諸佛",
    "T32n1634_002:0043c04": "出世亦復如是。問曰。釋迦牟尼佛。亦能遍一",
    "T32n1634_002:0043c05": "切佛國。何必餘佛。答曰。若如汝言。但一佛能",
    "T32n1634_002:0043c06": "遍滿一切世界者。不應有過去大釋迦牟尼",
    "T32n1634_002:0043c07": "佛。七佛出世。得成正覺。是以我言多佛無過。",
    "T32n1634_002:0043c08": "假使釋迦牟尼佛神力能遍一切世界。今無",
    "T32n1634_002:0043c09": "量諸菩薩等廣修萬行。功德滿足皆當成佛。",
    "T32n1634_002:0043c10": "無有一人獨成正覺而障諸菩薩使不成佛。",
    "T32n1634_002:0043c11": "無有是處。如阿含枯樹法輪及餘諸經。說是",
    "T32n1634_002:0043c12": "經時。有六十比丘。漏盡意解。俱得阿羅漢果。",
    "T32n1634_002:0043c13": "菩薩亦爾。功行齊等。同時成佛。當知十方有",
    "T32n1634_002:0043c14": "無量諸佛。又金沙阿含二部經說。有佛始",
    "T32n1634_002:0043c15": "成。有佛現在。有佛滅度。復次說偈。",
    "T32n1634_002:0043c16": "　過去無量佛　　未來亦復然",
    "T32n1634_002:0043c17": "　及今成佛者　　皆滅於愁憂",
    "T32n1634_002:0043c18": "　一切尊重法　　今本皆修行",
    "T32n1634_002:0043c19": "　未來亦復然　　正覺法如是",
    "T32n1634_002:0043c20": "曇無毱多亦說是偈。",
    "T32n1634_002:0043c21": "　頂禮一切佛　　漏盡無有上",
    "T32n1634_002:0043c22": "　無量諸佛身　　正覺最勝尊",
    "T32n1634_002:0043c23": "　正覺所生處　　并及得菩提",
    "T32n1634_002:0043c24": "　能轉正法輪　　入無漏涅槃",
    "T32n1634_002:0043c25": "　若住若經行　　如來之所坐",
    "T32n1634_002:0043c26": "　臥如師子王　　我今皆悉禮",
    "T32n1634_002:0043c27": "　上下諸世尊　　方面及四維",
    "T32n1634_002:0043c28": "　法身與舍利　　敬禮諸佛塔",
    "T32n1634_002:0043c29": "　東方及北方　　在世兩足尊",
    "T32n1634_002:0044a01": "　厥名曰難勝　　彼佛所說偈",
    "T32n1634_002:0044a02": "　若以此偈誦　　常讚於世尊",
    "T32n1634_002:0044a03": "　生死百劫中　　終不墮惡道",
    "T32n1634_002:0044a04": "如佛為尊者目連說言。非汝退神足。但是舍",
    "T32n1634_002:0044a05": "利弗。以神通力。用其衣帶。繫難勝坐。如是等",
    "T32n1634_002:0044a06": "佛而汝經中。自作此說。況摩訶衍。辯明諸佛",
    "T32n1634_002:0044a07": "無量無邊。等於法界。同虛空界。諸佛世界。悉",
    "T32n1634_002:0044a08": "有諸佛。初地菩薩。身行清淨。雖有結使。而不",
    "T32n1634_002:0044a09": "能擾。七住菩薩不名斷結。亦不名有結。云何",
    "T32n1634_002:0044a10": "名不有結不斷結以不為結使所擾故。名為",
    "T32n1634_002:0044a11": "無結。愛佛功德故。名為有結。第二阿僧祇劫",
    "T32n1634_002:0044a12": "滿足得於八地。一切行具足無有所作。一切",
    "T32n1634_002:0044a13": "結使盡故得成菩提。空靜住處得滅盡定如",
    "T32n1634_002:0044a14": "阿羅漢。如是得無生法忍。若諸佛不勸請者。",
    "T32n1634_002:0044a15": "即於彼定。入無餘涅槃。如經中說。得無生法",
    "T32n1634_002:0044a16": "忍。離煩惱障。如阿羅漢。得寂滅無餘。離於生",
    "T32n1634_002:0044a17": "死。得十自在。何等為十。壽命自在。得心自",
    "T32n1634_002:0044a18": "在。眾具自在。作業自在。生處自在。解脫自",
    "T32n1634_002:0044a19": "在。神通自在。願自在。法自在。智自在。得如",
    "T32n1634_002:0044a20": "是自在。善修如意足故。降伏四魔。何等為四",
    "T32n1634_002:0044a21": "陰魔。煩惱魔。死魔。天魔。為眾生故皆悉一味",
    "T32n1634_002:0044a22": "得無緣慈。猶如如意藥樹。隨眾生所願。皆",
    "T32n1634_002:0044a23": "使成就。問曰。云何菩薩自身作業能令眾生",
    "T32n1634_002:0044a24": "隨願令得。答曰。菩薩以慈心為體。猶如見毒",
    "T32n1634_002:0044a25": "而能殺人眾生見菩薩故便得利益。問曰。八",
    "T32n1634_002:0044a26": "住菩薩以盡結使。云何最後身菩薩生羅睺",
    "T32n1634_002:0044a27": "羅。答曰。誠如所言。若最後身菩薩有實欲",
    "T32n1634_002:0044a28": "者。乃至無佛可得。況羅睺羅。問曰。云何無",
    "T32n1634_002:0044a29": "佛。答曰。若毀戒無尸波羅蜜。若無尸波羅蜜。",
    "T32n1634_002:0044b01": "則無諸波羅蜜。如佛所說。若無戒則無施。無",
    "T32n1634_002:0044b02": "施則無忍。無忍則無精進。無精進則無禪定。",
    "T32n1634_002:0044b03": "無禪定則無智慧。無智慧則無一切諸功德。",
    "T32n1634_002:0044b04": "無一切諸功德。則無佛。無佛則無羅睺羅。汝",
    "T32n1634_002:0044b05": "何以疑生羅睺羅有結無結八住菩薩無諸煩",
    "T32n1634_002:0044b06": "惱。如阿羅漢以方便力故。現受五欲。作諸過",
    "T32n1634_002:0044b07": "惡。捨四天下轉輪王位。令使眾生得厭離心。",
    "T32n1634_002:0044b08": "猶如娑留枝比丘說佛本行偈。",
    "T32n1634_002:0044b09": "　一身為多身　　作已極為勝",
    "T32n1634_002:0044b10": "　非實亦非虛　　各各令喜悅",
    "T32n1634_002:0044b11": "　放恣生欲意　　盛壯狂所亂",
    "T32n1634_002:0044b12": "　現同行於欲　　引令到彼岸",
    "T32n1634_002:0044b13": "　禪智能燒滅　　欲界諸結使",
    "T32n1634_002:0044b14": "　欲結甚狂逸　　能示現其心",
    "T32n1634_002:0044b15": "菩薩觀欲知如幻夢。是故以此令轉其意。大",
    "T32n1634_002:0044b16": "悲菩薩作諸幻術。而化其心。問曰。云何作此",
    "T32n1634_002:0044b17": "幻術誑惑眾生。答曰。菩薩常以四攝法。方便",
    "T32n1634_002:0044b18": "教化一切眾生。同事利益。為破結使故。如翅",
    "T32n1634_002:0044b19": "燒菩薩本事因緣。以欲狂心擔負死尸走喚歌",
    "T32n1634_002:0044b20": "舞。菩薩方便亦現同彼。為除彼女熾欲憂",
    "T32n1634_002:0044b21": "患故現同事。不名妄語。一切菩薩方便同事。",
    "T32n1634_002:0044b22": "皆非妄語世間幻術。少有利益。菩薩得無量",
    "T32n1634_002:0044b23": "解脫如幻三昧門。諸有所為能大利益成就",
    "T32n1634_002:0044b24": "眾生故無有過。問曰。羅睺羅為是應化。為真",
    "T32n1634_002:0044b25": "實耶。答曰。二俱無過。菩薩身者。即是天身。",
    "T32n1634_002:0044b26": "如本起經說。佛告阿難。如來為眾生故。出現",
    "T32n1634_002:0044b27": "於世。不以天身轉於法輪。何以故。欲令眾生",
    "T32n1634_002:0044b28": "不懈怠故。佛以天身得成正覺非我凡夫之",
    "T32n1634_002:0044b29": "所能成。以是故天中天為憐愍眾生故。示現",
    "T32n1634_002:0044c01": "世間。有其父母妻子眷屬。若是幻化現有羅",
    "T32n1634_002:0044c02": "睺羅此亦無過。若是實人。亦無有過。菩薩方",
    "T32n1634_002:0044c03": "便。得不思議解脫。住於大地。成就眾生。互",
    "T32n1634_002:0044c04": "為化生父母兄弟妻子。",
    "T32n1634_002:0044c05": "問曰。羅睺羅是菩薩耶。答曰。不但羅睺羅獨",
    "T32n1634_002:0044c06": "是菩薩。住迦毘羅衛城諸釋種童子。阿難難",
    "T32n1634_002:0044c07": "陀。提婆達多。阿[少/兔]樓馱等。皆是大力不退轉",
    "T32n1634_002:0044c08": "菩薩。如婆羅樓志於本行經中所說偈。",
    "T32n1634_002:0044c09": "　或是大丈夫　　或是佛所化",
    "T32n1634_002:0044c10": "　提婆達多者　　大仙之同伴",
    "T32n1634_002:0044c11": "　或復為父子　　常作內眷屬",
    "T32n1634_002:0044c12": "　菩薩有大力　　權變能為此",
    "T32n1634_002:0044c13": "　共佛及餘人　　菩薩諸大仙",
    "T32n1634_002:0044c14": "　阿難難陀等　　那律釋摩南",
    "T32n1634_002:0044c15": "　跋陀與桎沙　　憂波桎麗等",
    "T32n1634_002:0044c16": "　作父子眷屬　　咸皆共圍遶",
    "T32n1634_002:0044c17": "問曰。提婆達多。於五百身中。常與菩薩。而作",
    "T32n1634_002:0044c18": "大怨。云何復言名菩薩耶。答曰。提婆達多。非",
    "T32n1634_002:0044c19": "佛怨耶。何以故。若提婆達多是佛怨者。菩薩",
    "T32n1634_002:0044c20": "修善。提婆達多恒造諸惡。云何世世得與菩",
    "T32n1634_002:0044c21": "薩共俱相值以是義故。提婆達多非菩薩怨。",
    "T32n1634_002:0044c22": "譬如二人各行。一人趣東。一人向西步步相遠。",
    "T32n1634_002:0044c23": "而常違背。云何為伴得相值耶。若提婆達多",
    "T32n1634_002:0044c24": "是菩薩怨者。如來世尊應有大過。問曰。有何",
    "T32n1634_002:0044c25": "過耶。答曰。若爾者佛非一切智。亦無神力。是",
    "T32n1634_002:0044c26": "為愚癡。則不能得擁護眾生。非金剛身。如來",
    "T32n1634_002:0044c27": "便應有餘業不能斷盡。云何知佛非一切智。",
    "T32n1634_002:0044c28": "如來在耆闍崛山。為提婆達多推石所壓。而",
    "T32n1634_002:0044c29": "不覺知。是故當知。如來非一切智。云何名為",
    "T32n1634_002:0045a01": "無有神力。提婆達多持杵打害。不能禁制。以",
    "T32n1634_002:0045a02": "是當知。無有神力。云何名為愚癡。現見害至。",
    "T32n1634_002:0045a03": "而不知避。是以當知。為愚癡也。云何名為",
    "T32n1634_002:0045a04": "不能擁護眾生。提婆達多作五逆罪。而不救",
    "T32n1634_002:0045a05": "度。以是當知。不能擁護眾生。云何名非金剛",
    "T32n1634_002:0045a06": "身。轉輪聖王以少福報。而無怨害。何況如來。",
    "T32n1634_002:0045a07": "轉法輪王為石所壓身血流現。當知如來非",
    "T32n1634_002:0045a08": "金剛身。云何名有餘作業不能斷盡。為他所",
    "T32n1634_002:0045a09": "打。當知如來餘業不盡。若欲令佛無是過者。",
    "T32n1634_002:0045a10": "如來便應悉滅怨敵。但以善巧方便。欲令眾",
    "T32n1634_002:0045a11": "生起厭惡心。現作逆害。墮於地獄。欲示業報",
    "T32n1634_002:0045a12": "不可壞故。又復欲為墮地獄者。歸依如來請",
    "T32n1634_002:0045a13": "佛救護。又為來世豪貴之人入佛法中。若有",
    "T32n1634_002:0045a14": "恃其勢力。復以鞭杖加打於人。令此眾生便",
    "T32n1634_002:0045a15": "作是念。如來之身。猶被毀害。況我凡夫薄福",
    "T32n1634_002:0045a16": "德者。汝言逆罪。但是菩薩善權方便。如是逆",
    "T32n1634_002:0045a17": "罪。名雖有五而實有二。破僧害佛。如是等",
    "T32n1634_002:0045a18": "業。世間所無。提婆達多是大賓伽羅菩薩。為",
    "T32n1634_002:0045a19": "遮眾生起逆罪故。現作二業。墮於地獄。菩薩",
    "T32n1634_002:0045a20": "摩訶薩。隨所應作。以化眾生。乃至現同魔業。",
    "T32n1634_002:0045a21": "令魔波旬以三玉女。顯現如來無欲之相又",
    "T32n1634_002:0045a22": "雨刀劍。一切鉾矟顯現如來無瞋恚相。亦無",
    "T32n1634_002:0045a23": "貪愛及愚癡相。問曰。天魔來意。欲壞如來正",
    "T32n1634_002:0045a24": "覺之心。汝云何言欲顯如來無貪瞋耶。答曰。",
    "T32n1634_002:0045a25": "不為遮斷。何以故。若如來出過魔界。猶為魔",
    "T32n1634_002:0045a26": "遮者。大梵天王亦出魔界。云何不遮菩提。是",
    "T32n1634_002:0045a27": "道之妙果。無能奪者。亦無與者。故不可壞。言",
    "T32n1634_002:0045a28": "魔擾亂。凡有二義。何等為二。一者實有惡業。",
    "T32n1634_002:0045a29": "為魔所擾。二者為進新學。令心堅固。為魔逼",
    "T32n1634_002:0045b01": "試。實是菩薩。真善知識。現作魔來增益功德。",
    "T32n1634_002:0045b02": "譬如道路。以恐畏故。疾度嶮難。猶如好牛。以",
    "T32n1634_002:0045b03": "少鞭杖。則得調利。問曰。天魔亦有是菩薩耶。",
    "T32n1634_002:0045b04": "答曰。非但此世界魔是菩薩。十方世界魔王",
    "T32n1634_002:0045b05": "者。多是菩薩。如維摩詰經中所說。十方世界",
    "T32n1634_002:0045b06": "作魔王者。多是住不可思議解脫菩薩。能乞",
    "T32n1634_002:0045b07": "手足頭目髓腦。如是言者。皆是住不可思議",
    "T32n1634_002:0045b08": "解脫菩薩。何以故。若非菩薩者。未堪斯事。譬",
    "T32n1634_002:0045b09": "如香象蹴踏非驢所及。唯諸菩薩乃能行耳。",
    "T32n1634_002:0045b10": "如彼廣說。以是義故當知。菩薩善知眾生種",
    "T32n1634_002:0045b11": "種所行。為欲顯其功德智慧方便力故。或現",
    "T32n1634_002:0045b12": "作殺殺者。作乞乞者。問曰。若羅睺羅實是菩",
    "T32n1634_002:0045b13": "薩者。云何復言聲聞阿羅漢耶。答曰。菩薩亦",
    "T32n1634_002:0045b14": "名聲聞。亦名阿羅漢。何以故。令一切眾生。聞",
    "T32n1634_002:0045b15": "阿耨多羅三藐三菩提故名聲聞。於一切天",
    "T32n1634_002:0045b16": "人阿修羅。應受供故。名為應供。菩薩摩訶薩。",
    "T32n1634_002:0045b17": "為化眾生故。現作聲聞阿羅漢。問曰。諸餘聲",
    "T32n1634_002:0045b18": "聞。亦是菩薩耶。答曰。諸餘聲聞。亦有是菩",
    "T32n1634_002:0045b19": "薩者。如法華經中。舍利弗等五百弟子。悉是",
    "T32n1634_002:0045b20": "菩薩。皆當作佛。一切聲聞。皆是阿鞞跋致菩",
    "T32n1634_002:0045b21": "薩。如不退轉法輪經中廣說。以是故當知。菩",
    "T32n1634_002:0045b22": "薩皆現為聲聞。問曰。一切聲聞。皆成佛不。",
    "T32n1634_002:0045b23": "答曰。聲聞成佛。此亦無過。問曰。云何無過。",
    "T32n1634_002:0045b24": "答曰。先斷結障。後斷智障。淨治諸地。向一切",
    "T32n1634_002:0045b25": "智。是以無過。問曰。燒滅結使。如焦穀芽。云",
    "T32n1634_002:0045b26": "何得佛。答曰。若如汝言。斷滅結使。不得成佛",
    "T32n1634_002:0045b27": "者。汝及一切眾生。皆具諸煩惱。即應是佛。汝",
    "T32n1634_002:0045b28": "意若謂。具煩惱人。非是佛者。離煩惱者。應當",
    "T32n1634_002:0045b29": "得佛。汝言。燒煩惱結。如焦穀芽。而不成佛。",
    "T32n1634_002:0045c01": "亦無是處。我不欲令具煩惱種。生佛法芽。汝",
    "T32n1634_002:0045c02": "癡無智。顛倒解故。謂煩惱為佛法種。阿羅漢",
    "T32n1634_002:0045c03": "初斷煩惱。後除智障。修菩提道。得成正覺。",
    "T32n1634_002:0045c04": "阿羅漢中。有少斷智障者。有不斷者。有得無",
    "T32n1634_002:0045c05": "諍三昧者。有不得無諍三昧者。有得五神通",
    "T32n1634_002:0045c06": "者。有不得五神通者。有得四辯者。有不得四",
    "T32n1634_002:0045c07": "辯者。有得禪出入自在者。有不得禪出入自",
    "T32n1634_002:0045c08": "在者。何以故。不斷一切智障故。問曰。云何名",
    "T32n1634_002:0045c09": "為智障。答曰。出世間無明。名為智障。猶如娑",
    "T32n1634_002:0045c10": "羅留枝本行中說偈。",
    "T32n1634_002:0045c11": "　無明有二種　　世間出世間",
    "T32n1634_002:0045c12": "　世間無明行　　賢聖已遠離",
    "T32n1634_002:0045c13": "　愚癡無妙解　　不能如實知",
    "T32n1634_002:0045c14": "　依止此心識　　法界諸嶮處",
    "T32n1634_002:0045c15": "　未能及本原　　云何決定出",
    "T32n1634_002:0045c16": "　法身證涅槃　　唯佛能了知",
    "T32n1634_002:0045c17": "佛婆伽婆。乃能知其體性智慧。及大悲斷結。",
    "T32n1634_002:0045c18": "是名聲聞所斷智障。聲聞有二種。一者勤修",
    "T32n1634_002:0045c19": "禪定。是鈍根人。二者迴向菩提。能斷智障。是",
    "T32n1634_002:0045c20": "利根人。樂行禪者。如寶良經說。猶如水精終",
    "T32n1634_002:0045c21": "不能成摩尼寶珠。聲聞修禪。亦復如是。終不",
    "T32n1634_002:0045c22": "能成菩提果也。此是諸佛境界。非我所知。一",
    "T32n1634_002:0045c23": "乘多乘。今但略舉其義。以明佛教。不相違背。",
    "T32n1634_002:0045c24": "我未能了。譬如長者遠行疲極。現作化城。此",
    "T32n1634_002:0045c25": "經中說。但有一乘。實無有三。佛亦自說。唯有",
    "T32n1634_002:0045c26": "一乘。更無二三。問曰。如來以何行得斷結使。",
    "T32n1634_002:0045c27": "而成佛耶。答曰。經中說言。佛告阿難。能修四",
    "T32n1634_002:0045c28": "如意足者。若住一劫。若住多劫。乃盡生死。一",
    "T32n1634_002:0045c29": "切諸經皆同是說。若汝言無煩惱者。我亦如",
    "T32n1634_002:0046a01": "是。若有親愛信歸於我。當為汝說。問曰。云何",
    "T32n1634_002:0046a02": "住壽。答曰。阿羅漢無煩惱。與八住菩薩同。善",
    "T32n1634_002:0046a03": "修如意足故。能隨意住世。乃至盡於生死。羅",
    "T32n1634_002:0046a04": "睺羅。賓頭盧等。盡住於世。為以此身住世。為",
    "T32n1634_002:0046a05": "更有餘身住。若以實身而住世者。則無其義。",
    "T32n1634_002:0046a06": "若變化身住壽多劫。斯有是處。亦如僧祇中",
    "T32n1634_002:0046a07": "說青眼如來等。為化菩薩故。在光音天。與",
    "T32n1634_002:0046a08": "諸聲聞眾無量百千億那由他劫住。如彼天",
    "T32n1634_002:0046a09": "中聲聞住壽多劫。當知此界亦有聲聞。能如",
    "T32n1634_002:0046a10": "是住。聲聞無結。能如是住者。當知八地菩薩",
    "T32n1634_002:0046a11": "亦能如是。盡生死住。問曰。佛言。彌勒菩薩一",
    "T32n1634_002:0046a12": "生補處。以是因緣當知菩薩有生耶。云何得",
    "T32n1634_002:0046a13": "名無生乎。答曰。言有生者。是戲論法。菩薩摩",
    "T32n1634_002:0046a14": "訶薩。以方便力。示現受生。非是真實。如維摩",
    "T32n1634_002:0046a15": "詰語彌勒菩薩言無生可得。云何如來授仁",
    "T32n1634_002:0046a16": "者記一生當得阿耨多羅三藐三菩提。為過",
    "T32n1634_002:0046a17": "去生。未來生。現在生。若以過去生。過去生已",
    "T32n1634_002:0046a18": "滅。未來生。未來生未至。現在生。亦無住故。",
    "T32n1634_002:0046a19": "如觀過去未來現在生。皆不可得。是故我說",
    "T32n1634_002:0046a20": "八住菩薩。於第二阿僧祇劫盡有作行。住無",
    "T32n1634_002:0046a21": "作行。如阿羅漢斷結使。而說偈言。",
    "T32n1634_002:0046a22": "　從初發意來　　方便行諸地",
    "T32n1634_002:0046a23": "　得到第八地　　自在盡諸結",
    "T32n1634_002:0046a24": "順修諸行品第三",
    "T32n1634_002:0046a25": "問曰。如向所說。八地菩薩善斷煩惱一切結",
    "T32n1634_002:0046a26": "使。云何成佛。得一切智。答曰。菩薩摩訶薩。",
    "T32n1634_002:0046a27": "除身諸惡。寂滅結使。離於生死遊戲自在。金",
    "T32n1634_002:0046a28": "剛力士常隨護助。獲得清淨金剛之身。如如",
    "T32n1634_002:0046a29": "來藏經中廣說。得四辯智。淨治第九地。於二",
    "T32n1634_002:0046b01": "千梵中。得自在力。能善說法。為大法師。能入",
    "T32n1634_002:0046b02": "如來祕密之藏。淨治第十地。得無量無邊禁",
    "T32n1634_002:0046b03": "呪方術。能令一切自在無礙。作摩醯首羅天",
    "T32n1634_002:0046b04": "子。亦為一切世間依止。問曰。所言摩醯首",
    "T32n1634_002:0046b05": "羅者。為同世間摩醯更有異耶。答曰。是淨居",
    "T32n1634_002:0046b06": "自在。非世間自在。汝言摩醯首羅者。名字雖",
    "T32n1634_002:0046b07": "同。而人非一。有淨居摩醯首羅。有毘舍闍摩",
    "T32n1634_002:0046b08": "醯首羅。其淨居者。如是菩薩隣於佛地猶如",
    "T32n1634_002:0046b09": "羅縠障。於一剎那頃。十方世界微塵數法悉",
    "T32n1634_002:0046b10": "能了知。能以口吹十方世界皆大震動。又以",
    "T32n1634_002:0046b11": "一身遍一切佛國。亦如皇太子初受職時。以",
    "T32n1634_002:0046b12": "己業力故。大寶蓮華自然化出。受一切種智",
    "T32n1634_002:0046b13": "位。坐寶蓮華王座。有無量菩薩。亦坐蓮花上",
    "T32n1634_002:0046b14": "而自圍遶。坐寶蓮花已。十方世界諸佛放大",
    "T32n1634_002:0046b15": "光明照。此菩薩受灌頂位。如轉輪聖王長子",
    "T32n1634_002:0046b16": "受王位時。受灌頂已。即於彼座。斷除智境微",
    "T32n1634_002:0046b17": "細之障。得首楞嚴三昧。毘楞嚴三昧。法華",
    "T32n1634_002:0046b18": "三昧。得一切實法決定三昧。不可思議解",
    "T32n1634_002:0046b19": "脫三昧。甚深無畏海水三昧。微妙清淨離",
    "T32n1634_002:0046b20": "垢三昧。諸法平等無言說三昧。乃至金剛",
    "T32n1634_002:0046b21": "三昧。得如是諸三昧已。悉無障礙。一切行",
    "T32n1634_002:0046b22": "滿足。覺一切智境。成阿耨多羅三藐三菩",
    "T32n1634_002:0046b23": "提。成正覺已。得如來十力。得四辯智十八",
    "T32n1634_002:0046b24": "不共法。能遍至一切佛國。得一切諸佛不",
    "T32n1634_002:0046b25": "壞法身。遍滿一切法界。一切身口意業相。",
    "T32n1634_002:0046b26": "皆悉除滅。得無為寂滅處。登如來地。有二",
    "T32n1634_002:0046b27": "因緣。一於一切世間顯現色身。悉以本願",
    "T32n1634_002:0046b28": "無作業力。二以眾生分別想異。是故能作",
    "T32n1634_002:0046b29": "種種色像。皆悉應之。是名如來無礙法身。",
    "T32n1634_002:0046b30": "問曰。如經中說。從初出家。能住佛法。名",
    "T32n1634_002:0046c01": "為法身。答曰。此事不然。汝若以是名為法身。",
    "T32n1634_002:0046c02": "唯法無佛。則無三歸。若欲令具三歸依者。始",
    "T32n1634_002:0046c03": "從初地。乃至十地在淨居天。成於正覺。自在",
    "T32n1634_002:0046c04": "應化名為法身。具足三寶。問曰。若以如是名",
    "T32n1634_002:0046c05": "法身者。虛誑無實。何以故。如來具足功德捨",
    "T32n1634_002:0046c06": "兜率天。降閻浮提生於王宮。於後邊身。得",
    "T32n1634_002:0046c07": "成菩提。云何而言於淨居天。得成佛道名為",
    "T32n1634_002:0046c08": "法身耶。答曰。非閻浮提成佛。十地功德非欲",
    "T32n1634_002:0046c09": "界法。況於閻浮提得成正覺。我先不言。八住",
    "T32n1634_002:0046c10": "菩薩。盡一切結漏。能作千世界梵王。九住菩",
    "T32n1634_002:0046c11": "薩。作二千世界梵王。十住菩薩。作三千大千",
    "T32n1634_002:0046c12": "世界梵王。以誓願力故。生淨居天。斯有是處。",
    "T32n1634_002:0046c13": "於閻浮提。實身成佛者。則非其義。以是義故。",
    "T32n1634_002:0046c14": "當知淨居天成佛。非閻浮提乎。問曰。假使生",
    "T32n1634_002:0046c15": "於閻浮提。得成佛者。亦能於三千大千世界。",
    "T32n1634_002:0046c16": "而得自在。答曰。此事不然。何以故。福德果",
    "T32n1634_002:0046c17": "報。決定有處。汝不知故。而作是說。若釋迦",
    "T32n1634_002:0046c18": "牟尼佛生閻浮提。於三千大千世界。得自在",
    "T32n1634_002:0046c19": "者。於一切十方世界。亦應自在。問曰。縱令",
    "T32n1634_002:0046c20": "十方皆使自在。復有何過。答曰。若爾者但是",
    "T32n1634_002:0046c21": "一佛世界。十方諸佛。則無依果。復次如諸經",
    "T32n1634_002:0046c22": "說。皆謂釋迦如來王領三千大千世界。不言",
    "T32n1634_002:0046c23": "乃至十方世界。若如汝語則無因果。如經中",
    "T32n1634_002:0046c24": "說。諸佛出世。國土眾生。皆是依報。各有齊限。",
    "T32n1634_002:0046c25": "是故當知。在淨居天。成於正覺。領三千大千",
    "T32n1634_002:0046c26": "世界。非閻浮提。問曰。若佛非閻浮提成正覺",
    "T32n1634_002:0046c27": "者。如來四塔。則無利益。答曰我先不已說耶。",
    "T32n1634_002:0046c28": "若以結使因緣受身則無成道無尸波羅蜜。",
    "T32n1634_002:0046c29": "若無尸波羅蜜。則無諸波羅蜜。若無諸波羅",
    "T32n1634_002:0047a01": "蜜。則無佛。若無佛。則無四塔。問曰汝之所",
    "T32n1634_002:0047a02": "說。皆非義理。何以故。一切諸部論師皆說。一",
    "T32n1634_002:0047a03": "切諸佛皆從閻浮提出。而釋迦如來生於林",
    "T32n1634_002:0047a04": "彌尼園。在伽耶城。坐於道場。成等正覺。於波",
    "T32n1634_002:0047a05": "羅[木*柰]。而轉法輪。拘尸那城。入般涅槃。是故",
    "T32n1634_002:0047a06": "汝言非也。答曰。此事不然。何以故。我意不欲",
    "T32n1634_002:0047a07": "令諸如來。於此而出在首陀會天。而成正覺。",
    "T32n1634_002:0047a08": "若首陀會成正覺者。則無王宮生。亦無出家",
    "T32n1634_002:0047a09": "亦無成道。何以故。若爾如來便無親族。亦無",
    "T32n1634_002:0047a10": "生處。亦無有滅。如法華經。智照經。如來出生",
    "T32n1634_002:0047a11": "經。皆廣說。如來不生不滅。迦葉亦自說言。我",
    "T32n1634_002:0047a12": "依一切種智出家。當知此義。即是示現如來",
    "T32n1634_002:0047a13": "不生於金棺內。而出其脚。迦葉致禮。則明如",
    "T32n1634_002:0047a14": "來不滅。是故當知。如來法身不生不滅。問曰。",
    "T32n1634_002:0047a15": "如來都無少生滅耶。答曰。我今依理正說如",
    "T32n1634_002:0047a16": "來實無生滅非為虛妄。如來但以方便示現",
    "T32n1634_002:0047a17": "生滅。皆是不可思議。為化眾生故。如佛於修",
    "T32n1634_002:0047a18": "賴經中說。我於娑婆世界。若以實身現者。則",
    "T32n1634_002:0047a19": "無一人而受我化。是故此處最為甚深。亦是",
    "T32n1634_002:0047a20": "祕密。亦名顯現皆為下根眾生智慧微淺。不",
    "T32n1634_002:0047a21": "能得知甚深之法。是故方便為現斯事。以偈",
    "T32n1634_002:0047a22": "頌曰。",
    "T32n1634_002:0047a23": "　大乘甚深廣　　顯現易可說",
    "T32n1634_002:0047a24": "　鈍智心狹劣　　聞則懷驚疑",
    "T32n1634_002:0047a25": "　真是佛子者　　能知其甚深",
    "T32n1634_002:0047a26": "　今乃真實說　　但為求佛者",
    "T32n1634_002:0047a27": "　成就於二乘　　人天諸利根",
    "T32n1634_002:0047a28": "　受福乘此乘　　是名大乘道",
    "T32n1634_002:0047a29": "　大乘能出生　　聲聞緣覺道",
    "T32n1634_002:0047b01": "　若遮大乘者　　云何得諸果",
    "T32n1634_002:0047b02": "　猶如諸字本　　離本則無字",
    "T32n1634_002:0047b03": "　若離摩訶衍　　亦無一切乘",
    "T32n1634_002:0047b04": "　鈍根少智者　　不信於大乘",
    "T32n1634_002:0047b05": "　以不能信故　　則無一切乘",
    "T32n1634_002:0047b06": "　自利而兼他　　是名無上乘",
    "T32n1634_002:0047b07": "　是故當親近　　乃至成佛道",
    "T32n1634_002:0047b08": "是義甚深。難可顯現不應處處而為人說。問",
    "T32n1634_002:0047b09": "曰。雖不得一切處說。應為能解者說。若發大",
    "T32n1634_002:0047b10": "心增長智慧。應為是人具足分別如前所說。",
    "T32n1634_002:0047b11": "答曰。有四不思議。所謂佛不思議。禪定不思",
    "T32n1634_002:0047b12": "議。龍神不思議。業報不思議。佛不思議應顯",
    "T32n1634_002:0047b13": "現法。唯有利根眾生。從盧舍那佛以來。所說",
    "T32n1634_002:0047b14": "諸法悉能堪受。問曰。云何得從彼佛以為次",
    "T32n1634_002:0047b15": "第乃至今耶。答曰。如來法身為化眾生有四",
    "T32n1634_002:0047b16": "方便。何等為四。一者多檀多羅波羅比地。",
    "T32n1634_002:0047b17": "二者多檀多羅尼比致。三者阿亶多波羅比",
    "T32n1634_002:0047b18": "致。四者阿亶多羅比致(此四深妙秦言無以譯之故存梵本耳)。問",
    "T32n1634_002:0047b19": "曰。若如來法身常是寂滅無相無為。云何而",
    "T32n1634_002:0047b20": "得隨順有相。答曰。以本願力故。如入滅盡定",
    "T32n1634_002:0047b21": "比丘。雖無心相。以先要心。若打揵搥。聲發",
    "T32n1634_002:0047b22": "至耳。隨其聲發。即得出定。菩薩亦復如是。發",
    "T32n1634_002:0047b23": "菩提心。本誓願力。若使我得寂滅法身爾時",
    "T32n1634_002:0047b24": "心識雖復無相以無作力故。教化眾生。是故",
    "T32n1634_002:0047b25": "如來無相法身。便能普應。隨順有相。如三千",
    "T32n1634_002:0047b26": "大千世界百億兜率天。百億炎摩天。皆悉俱",
    "T32n1634_002:0047b27": "時示現色身。現色身已。或復捨壽。或現入胎。",
    "T32n1634_002:0047b28": "或現初生。或作釋梵四天王等。接事左右。或",
    "T32n1634_002:0047b29": "現行七步或現師子吼。或復自言天上人間",
    "T32n1634_002:0047c01": "最尊最上。最後邊身斷生老病死或現童子。",
    "T32n1634_002:0047c02": "或現入宮。或現出家。或現苦行。或現坐道場。",
    "T32n1634_002:0047c03": "或現降魔。或現初成佛。或現覺悟眾生或現",
    "T32n1634_002:0047c04": "久成佛。或現釋梵請轉法輪。或現成熟不成",
    "T32n1634_002:0047c05": "熟眾生。或現度脫已成熟者。或現當入涅槃。",
    "T32n1634_002:0047c06": "或現已入涅槃。或現閻浮提全身舍利分身",
    "T32n1634_002:0047c07": "舍利。或現兜率下來。乃至現度脫成熟眾生。",
    "T32n1634_002:0047c08": "隨應所見皆為現形。或復數數示現。或復暫",
    "T32n1634_002:0047c09": "時示現。如是說者。名真實義。終不三阿僧祇",
    "T32n1634_002:0047c10": "劫修行諸波羅蜜而成。四十五十年果便滅",
    "T32n1634_002:0047c11": "盡耶。云何當說。因如須彌只羅山等。果如芥",
    "T32n1634_002:0047c12": "子微塵分許。是故汝說即是顛倒。如我法中。",
    "T32n1634_002:0047c13": "乃可令使因如芥子。果如須彌只羅大山。此",
    "T32n1634_002:0047c14": "合斯義。是故三阿僧祇因。得盡一切生死果",
    "T32n1634_002:0047c15": "報。應化眾生法身常存。如法花壽量所明。亦",
    "T32n1634_002:0047c16": "如文殊師利授記品中說也。彼云何名為",
    "T32n1634_002:0047c17": "多但多羅尼比致。如佛所說。我作佛事已竟",
    "T32n1634_002:0047c18": "語諸比丘。我涅槃時到。如是十方諸佛。亦復",
    "T32n1634_002:0047c19": "如是。為化眾生故。作如是語。其實不滅。一",
    "T32n1634_002:0047c20": "切佛國。神通變化。皆與虛空法界齊等。是故",
    "T32n1634_002:0047c21": "當知。法身是常。色身應化故無常。若以色身",
    "T32n1634_002:0047c22": "觀佛者。不名見如來。如佛說偈。",
    "T32n1634_002:0047c23": "　若以色見佛　　音聲求如來",
    "T32n1634_002:0047c24": "　是人行邪道　　不名為見佛",
    "T32n1634_002:0047c25": "以是義故。以法身觀佛。名真見如來。如蓮花",
    "T32n1634_002:0047c26": "比丘尼。見佛色身。便作是念。我最先見佛。佛",
    "T32n1634_002:0047c27": "言。汝不先見我。唯須菩提識於法身。已先見",
    "T32n1634_002:0047c28": "我。是故當知。位階十住。名見法身。若禮法",
    "T32n1634_002:0047c29": "身。即禮一切色身。如佛於法華經中說。若人",
    "T32n1634_002:0048a01": "稱名供養觀世音法身者。勝供養六十二億",
    "T32n1634_002:0048a02": "諸佛色身。何以故。以其位階十地。得佛法身。",
    "T32n1634_002:0048a03": "亦名菩薩。亦名為佛。以是故知。法身為本。無",
    "T32n1634_002:0048a04": "量色身。皆依法身。而現化出。是故佛便假說",
    "T32n1634_002:0048a05": "六十二億恒河沙色身。不如供養一法身乎。",
    "T32n1634_002:0048a06": "如佛於寶積經中所說。",
    "T32n1634_002:0048a07": "如是迦葉。如世間人。月初出時。恭敬禮拜。",
    "T32n1634_002:0048a08": "至其盛滿。而不恭敬。何以故。從初以至滿",
    "T32n1634_002:0048a09": "故。如是迦葉。若善男子。欲恭敬我者。先當",
    "T32n1634_002:0048a10": "敬禮菩薩。何以故。以佛從菩薩地得滿足故。",
    "T32n1634_002:0048a11": "乃至經歷生死變化色像利益眾生。以是義",
    "T32n1634_002:0048a12": "故。彼已得佛果。是佛實說。非虛妄也。問曰。",
    "T32n1634_002:0048a13": "若未入菩薩地者。受具戒比丘得為禮不。答",
    "T32n1634_002:0048a14": "曰。得禮。以初發心菩薩勝於一切聲聞辟支",
    "T32n1634_002:0048a15": "佛故。如尊者羅睺所說偈。",
    "T32n1634_002:0048a16": "　若發深心　　必生菩提　　故為一切",
    "T32n1634_002:0048a17": "　之所恭敬",
    "T32n1634_002:0048a18": "問曰。云何受具足戒比丘。而禮不具足戒未",
    "T32n1634_002:0048a19": "入正位菩薩耶。答曰。應禮菩薩。何以故。聲聞",
    "T32n1634_002:0048a20": "戒要須受得盡壽便捨。菩薩發心成就自性第",
    "T32n1634_002:0048a21": "一義戒。解脫戒。是故聲聞雖受具足戒。猶應",
    "T32n1634_002:0048a22": "禮彼未入正位菩薩。以菩薩體性不殺。遠離",
    "T32n1634_002:0048a23": "刀杖。乃至虫蟻盡無殺心。而有慚愧。如是廣",
    "T32n1634_002:0048a24": "說。體性不盜。乃至體性不邪見。如波羅提木",
    "T32n1634_002:0048a25": "叉戒。命終時捨。罷道時捨。菩薩大士性戒成",
    "T32n1634_002:0048a26": "就。乃至道場。終不中捨。以是義故。雖受具",
    "T32n1634_002:0048a27": "戒。應為作禮。問曰。成就體性戒者。乃可供",
    "T32n1634_002:0048a28": "養。不應禮拜。答曰。不然。以有戒功德故。亦",
    "T32n1634_002:0048a29": "應禮拜。豈但供養。汝言。不受戒菩薩。不應向",
    "T32n1634_002:0048b01": "禮。我今復當為汝廣說。不但以白四羯磨故。",
    "T32n1634_002:0048b02": "而受具足戒。如比尼毘婆沙中說有十種受",
    "T32n1634_002:0048b03": "具足戒。菩薩有種種受戒。何等為十。如佛自",
    "T32n1634_002:0048b04": "言善來比丘。自然已得受具足戒。如摩訶迦",
    "T32n1634_002:0048b05": "葉。自誓因緣受具足戒。如憍陳如。見諦故受",
    "T32n1634_002:0048b06": "具足戒。如波闍波提比丘尼。以八法受具足",
    "T32n1634_002:0048b07": "戒。如達摩提那比丘尼。遣使受具足戒。如須",
    "T32n1634_002:0048b08": "陀尼耶沙彌。論義受具足戒。如耶舍比丘",
    "T32n1634_002:0048b09": "等。善來受具足戒。如拔陀羅波楞伽。三歸",
    "T32n1634_002:0048b10": "受具足戒。如邊地第五律師受具足戒。中國",
    "T32n1634_002:0048b11": "白四羯磨受具足戒。是以菩薩常受具足戒",
    "T32n1634_002:0048b12": "未曾捨離。問曰。若被法服菩薩得禮白衣菩",
    "T32n1634_002:0048b13": "薩不。答曰。菩薩方便具足五通。隨順眾生一",
    "T32n1634_002:0048b14": "切形相。而同其服。亦隨一切眾生。入於諸趣。",
    "T32n1634_002:0048b15": "同其狀類。大菩薩等。隨眾生業報。變化受身",
    "T32n1634_002:0048b16": "如尊者拘摩羅陀所說偈言。",
    "T32n1634_002:0048b17": "　諸趣悉變化　　唯除淨居天",
    "T32n1634_002:0048b18": "　隨業種種轉　　無處不受生",
    "T32n1634_002:0048b19": "以是故知。諸菩薩常同利益。隨其受生。而化",
    "T32n1634_002:0048b20": "導之。以方便力。但為眾生。不隨煩惱業報所",
    "T32n1634_002:0048b21": "繫。如尊者提婆所說偈。",
    "T32n1634_002:0048b22": "　或現作師長　　或復為弟子",
    "T32n1634_002:0048b23": "　以種種方便　　為化諸凡愚",
    "T32n1634_002:0048b24": "　自在於諸趣　　常為眾恭敬",
    "T32n1634_002:0048b25": "　若不恭敬者　　是大憍慢業",
    "T32n1634_002:0048b26": "是以菩薩雖形服在俗。應得禮敬。猶如如來。",
    "T32n1634_002:0048b27": "為化眾生。作若干種形。亦如化弗迦沙王。",
    "T32n1634_002:0048b28": "作老比丘形。作瓦師形。作力士形。作琴瑟伎",
    "T32n1634_002:0048b29": "術師形。亦現種種在家人形。雖為種種無量",
    "T32n1634_002:0048c01": "形狀。一切皆應恭敬禮拜。是故雖同俗服。應",
    "T32n1634_002:0048c02": "加禮敬。如佛所說偈。",
    "T32n1634_002:0048c03": "　嚴飾諸行而寂滅　　調伏決定修梵行",
    "T32n1634_002:0048c04": "　於諸眾生捨刀杖　　是名沙門婆羅門",
    "T32n1634_002:0048c05": "是以於諸菩薩。不應取其形狀相貌。而生分",
    "T32n1634_002:0048c06": "別。菩薩但為三界眾生。作大舍宅。或化為佛。",
    "T32n1634_002:0048c07": "或化為天人。乃至化為種種畜生。一切皆應",
    "T32n1634_002:0048c08": "禮彼菩薩功德妙聚。不應作心禮其狀貌如",
    "T32n1634_002:0048c09": "彼世人。致禮形像。遠敬法身。豈在金石泥",
    "T32n1634_002:0048c10": "團土木而尊事乎。是故菩薩。以諸方便。作內",
    "T32n1634_002:0048c11": "外形。利益眾生。禮無咎耶。是以如來非是",
    "T32n1634_002:0048c12": "涅槃。非不涅槃。如羅睺羅所說偈。",
    "T32n1634_002:0048c13": "　生死苦長遠　　應當入涅槃",
    "T32n1634_002:0048c14": "　以大慈悲力　　久住而不捨",
    "T32n1634_002:0048c15": "是故當知。隨生死久遠。法身常住。色身應現。",
    "T32n1634_002:0048c16": "猶如燈滅是故菩薩法身。勝於諸佛色身。諸",
    "T32n1634_002:0048c17": "佛色身。於欲界而成正覺。菩薩法身。住於淨",
    "T32n1634_002:0048c18": "居。菩薩法身。住於諸佛一切種智。諸佛色",
    "T32n1634_002:0048c19": "身。為化眾生。令諸釋梵。四天王等。皆悉恭",
    "T32n1634_002:0048c20": "敬。是以佛說。供養六十二億恒河沙諸佛色",
    "T32n1634_002:0048c21": "身。不如供養菩薩一法身也。如集一切福德",
    "T32n1634_002:0048c22": "三昧經中所說。喜樂正法。終不說佛入於涅",
    "T32n1634_002:0048c23": "槃。如法華經中說偈。",
    "T32n1634_002:0048c24": "　常在靈鷲山　　及餘諸住處",
    "T32n1634_002:0048c25": "　凡愚無智者　　雖在而不見",
    "T32n1634_002:0048c26": "如入一切世界大莊嚴三昧經中說。告善男",
    "T32n1634_002:0048c27": "子。汝見如來法身不。白言。世尊。唯然已見。",
    "T32n1634_002:0048c28": "於一毛孔。見億百那由他諸佛世界。身口業",
    "T32n1634_002:0048c29": "等遍滿一切諸佛世界。又如來密藏中說持",
    "T32n1634_002:0049a01": "速疾菩薩。觀如來頂上。至無量諸佛世界。猶",
    "T32n1634_002:0049a02": "不能見。如目連尋如來說法音聲。乃至野馬",
    "T32n1634_002:0049a03": "世界。猶不能盡於佛音聲。如首楞嚴經中所",
    "T32n1634_002:0049a04": "說。如來處於宮中。而現無量世界初生轉法",
    "T32n1634_002:0049a05": "輪入涅槃。如密藏經中說。如來法身住於一",
    "T32n1634_002:0049a06": "切眾生身中。光影外現。猶如淨綵裹摩尼珠。",
    "T32n1634_002:0049a07": "無所障蔽亦復如是。是故當知。如來法身遍",
    "T32n1634_002:0049a08": "在一切諸眾生中。如佛所說。乃至枯樹焦木亦",
    "T32n1634_002:0049a09": "悉皆入不應生害。況復餘類。是故不應稱量",
    "T32n1634_002:0049a10": "眾生。除諸如來。無能知者。如維摩詰所說。一",
    "T32n1634_002:0049a11": "切佛土。皆悉嚴淨。此娑婆世界亦是。大心眾",
    "T32n1634_002:0049a12": "生有如來藏故。釋迦如來以善方便。令諸聲",
    "T32n1634_002:0049a13": "聞大弟子等。現五濁世。諸外道等。雖計一異",
    "T32n1634_002:0049a14": "如是人等。一切身中。亦有法身。悉從菩薩善",
    "T32n1634_002:0049a15": "方便生。皆為顯發摩訶衍道。是故當知。菩薩",
    "T32n1634_002:0049a16": "於三千大千世界。教化眾生故。種種不同。若",
    "T32n1634_002:0049a17": "利根眾生。為讚大乘。而無譏嫌。令心易解。若",
    "T32n1634_002:0049a18": "鈍根眾生。入邪見林。著愚癡網。得見諸佛菩",
    "T32n1634_002:0049a19": "薩因緣故。滅諸邪見。乃入大乘。是故摩訶衍。",
    "T32n1634_002:0049a20": "於諸乘中。最為根本。若有眾生。受持信解此",
    "T32n1634_002:0049a21": "大乘者。當知是人業報煩惱皆悉消除如世",
    "T32n1634_002:0049a22": "尊為阿闍世王解諸疑悔經中所說光相。勿",
    "T32n1634_002:0049a23": "作是言。何以故。汝於餘佛世界。十劫修諸禪",
    "T32n1634_002:0049a24": "定。不如於此娑婆世界。能一食頃修行慈心。",
    "T32n1634_002:0049a25": "何以故。於餘世界。斷除煩惱。亦復不如於此",
    "T32n1634_002:0049a26": "娑婆世界。一食頃中修習善業。如與文殊師",
    "T32n1634_002:0049a27": "利授記中說。及餘諸經。皆具分別。若有眾生",
    "T32n1634_002:0049a28": "誹謗正法。如般若經及法花中廣說。其謗法",
    "T32n1634_002:0049a29": "過逆罪。若能受持信解大乘。乃至五無間等。",
    "T32n1634_002:0049b01": "皆悉消盡。如佛所說偈。",
    "T32n1634_002:0049b02": "　所作重惡業　　能深自悔責",
    "T32n1634_002:0049b03": "　敬信大乘法　　拔除諸罪根",
    "T32n1634_002:0049b04": "佛說如是。真實法相。信心次第相續連注。皆",
    "T32n1634_002:0049b05": "悉空寂。先所造惡。即能消滅。如世尊解除疑",
    "T32n1634_002:0049b06": "悔經中說也。大王觀察汝心。以何心殺父。為",
    "T32n1634_002:0049b07": "過去心未來心現在心耶。若過去心。過去心",
    "T32n1634_002:0049b08": "已滅。若心已滅。則無方所。亦無住處。若未",
    "T32n1634_002:0049b09": "來心。未來心未至。若現在心。現在心不住。譬",
    "T32n1634_002:0049b10": "如幻化。非青黃赤白。紫頗梨色。體性純淨。",
    "T32n1634_002:0049b11": "乃至非相非可見。如是廣說。即得勝趣。是故",
    "T32n1634_002:0049b12": "當知。摩訶衍者。是根本乘。如彌勒莊嚴經中",
    "T32n1634_002:0049b13": "說。發菩提心事。解菩提心。住菩提心。得大",
    "T32n1634_002:0049b14": "利益。不墮惡趣。解菩提心。淨菩提心。從地至",
    "T32n1634_002:0049b15": "地。漸漸增益。而得法身。能現神通。如盧舍那",
    "T32n1634_002:0049b16": "佛所作變化。而說偈言。",
    "T32n1634_002:0049b17": "　若得無垢身　　色像則無量",
    "T32n1634_002:0049b18": "　或出於閻浮　　或處於兜率",
    "T32n1634_002:0049b19": "　從於定光佛　　乃盡生死際",
    "T32n1634_002:0049b20": "　知時與非時　　當知定光化",
    "T32n1634_002:0049b21": "　非是形色處　　亦復非無相",
    "T32n1634_002:0049b22": "　悉由於本行　　亦如水中月",
    "T32n1634_002:0049b23": "　身口意皆密　　悉是不共法",
    "T32n1634_002:0049b24": "　一切諸世界　　色身現解脫",
    "T32n1634_002:0049b25": "　持世諸天人　　欲觀見佛頂",
    "T32n1634_002:0049b26": "　無邊不思議　　過於億世界",
    "T32n1634_002:0049b27": "　目連諸弟子　　至心求佛聲",
    "T32n1634_002:0049b28": "　亦過百千界　　尋聲無邊際",
    "T32n1634_002:0049b29": "　法身功德業　　一切無能知",
    "T32n1634_002:0049c01": "　不可以形類　　言辭巧宣說",
    "T32n1634_002:0049c02": "　見聞唯佛力　　非我之境界",
    "T32n1634_002:0049c03": "　念報佛恩者　　頂戴信奉行",
    "T32n1634_002:0049c04": "　今我所說法　　迴施諸眾生",
    "T32n1634_002:0049c05": "　悉滅煩惱結　　得證無上道",
    "T32n1634_002:0049c06": "入大乘論卷下"
}