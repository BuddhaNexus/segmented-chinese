{
    "T04n0194_002:0123c26": "僧伽羅剎所集經卷中",
    "T04n0194_002:0123c28": "符秦罽賓三藏僧伽跋澄等譯",
    "T04n0194_002:0123c29": "爾時世尊云何分別生城？所謂盡生無生，斷",
    "T04n0194_002:0124a01": "塹度血岸及諸木柵，愛欲所由牢固染著愚",
    "T04n0194_002:0124a02": "癡，愚癡為城無慚無愧，圍繞迹無缺漏，五蓋",
    "T04n0194_002:0124a03": "為門覆蔽眾生，種種愛欲充滿瞋恚車，無數",
    "T04n0194_002:0124a04": "種種眾圍繞，竪憍慢幢、吹闇冥螺遊行東西，",
    "T04n0194_002:0124a05": "種種邪見纏絡其身自受持相，作如是諦思",
    "T04n0194_002:0124a06": "惟：「眾生種種園觀極微妙，心娛樂其中樂到",
    "T04n0194_002:0124a07": "彼處，或到飢饉處，是所求樂商人所行，已度",
    "T04n0194_002:0124a08": "境界行到彼處，利養解脫後世有果，盛熱寒",
    "T04n0194_002:0124a09": "暑風雨遭此苦厄，生老病死有是苦惱，當屬",
    "T04n0194_002:0124a10": "死生向一切趣，猶如彼船隨水東西，於彼中",
    "T04n0194_002:0124a11": "而作是意：『狐疑難可入，不與共合亦不可與",
    "T04n0194_002:0124a12": "鬪。』」爾時世尊以三昧觀如是力難可沮壞，到",
    "T04n0194_002:0124a13": "彼境界，彼死處悉滅盡，一切吉利無有為行。",
    "T04n0194_002:0124a14": "於是便說此偈：",
    "T04n0194_002:0124a15": "「生國有眾想，　　已度拔濟河，",
    "T04n0194_002:0124a16": "　彼塹血滿中，　　猶海深無底。",
    "T04n0194_002:0124a17": "　三世聞聲響，　　愚城所圍繞，",
    "T04n0194_002:0124a18": "　世尊觀彼時，　　以權智往壞。」",
    "T04n0194_002:0124a19": "爾時世尊云何降伏魔眾？所謂於八解浴池",
    "T04n0194_002:0124a20": "洗，善行無染著漸至解脫門，善無上言教等",
    "T04n0194_002:0124a21": "與住止宿，名稱遠聞，著慚愧衣，空、無願、無相",
    "T04n0194_002:0124a22": "以為寶冠，忍力具足，顏常和悅面滿充盈，布",
    "T04n0194_002:0124a23": "現賢聖八道，種種香熏著若干種衣。本已覺",
    "T04n0194_002:0124a24": "結使為穢，乘禁戒車，等見導引前，功德圍繞，",
    "T04n0194_002:0124a25": "以智慧力御彼車，專念不移，以善覺悟彼眾",
    "T04n0194_002:0124a26": "生。三界聞其教，皆本行所追逮，以意止為鎧，",
    "T04n0194_002:0124a27": "手執法幢，揮智慧刀，以善想為拂，以十力無",
    "T04n0194_002:0124a28": "畏吹彼法螺，以神足之力於三千世而得自",
    "T04n0194_002:0124a29": "在，善分別七財，四辯才不可窮盡。若結使起",
    "T04n0194_002:0124b01": "即能使滅，惠施財業百千萬倍不可稱計，猶",
    "T04n0194_002:0124b02": "如大象莊嚴其身，攝取眾生安處善業。師子",
    "T04n0194_002:0124b03": "奮迅意無怯弱而開法門，或現驚怖或現剛",
    "T04n0194_002:0124b04": "強。內無瞋恚獲大財寶，猶羅剎鬼露現牙",
    "T04n0194_002:0124b05": "爪，有如是形狀不別眷屬，或現猫狐或現魔",
    "T04n0194_002:0124b06": "眾，或師子頭虎身或七步蛇，或跱立欲相傷",
    "T04n0194_002:0124b07": "害瞋火熾然，或擔山吐火若干種變其中，或",
    "T04n0194_002:0124b08": "有狗犬者懷憍慢，或一身兩頭或弄舌張目，",
    "T04n0194_002:0124b09": "或身長頸短，或金翅鳥形。手執刀杖或執",
    "T04n0194_002:0124b10": "輪杵，或師子吼欲傷害人。作如是變怪，或",
    "T04n0194_002:0124b11": "犛牛形狀者，鳩槃荼形手執大火炎，皆著",
    "T04n0194_002:0124b12": "鎧，眼赤光出擎大火炎，求其方便欲相傷害。",
    "T04n0194_002:0124b13": "彼羅剎者皆有兩翅，種種鳴鼓聲若干種滿",
    "T04n0194_002:0124b14": "虛空中，有如此鈴嬰頸猶如厭鬼，或童子",
    "T04n0194_002:0124b15": "形手執鐵輪，種種惡行若干種狀，猶如海神",
    "T04n0194_002:0124b16": "手執日月，以智慧刀降伏彼怨。於是便說",
    "T04n0194_002:0124b17": "此偈：",
    "T04n0194_002:0124b18": "「結盡無恐畏，　　長夜樂其中，",
    "T04n0194_002:0124b19": "　種種色形變，　　種種色無窮。",
    "T04n0194_002:0124b20": "　起如是之變，　　亦本所造業，",
    "T04n0194_002:0124b21": "　手執智慧刀，　　即能降伏之。」",
    "T04n0194_002:0124b22": "是時世尊云何度灰河？所謂度灰河時除去",
    "T04n0194_002:0124b23": "悕望及瞋恚，思惟彼灰河皆悉不淨，種種之",
    "T04n0194_002:0124b24": "想皆悉除捨，緣彼若干種永盡無餘，所觀察",
    "T04n0194_002:0124b25": "微妙，時不可過渡生死海合會難度，皆是古",
    "T04n0194_002:0124b26": "昔所造行，意所愛樂，伽捨救捨(二種草)順水而",
    "T04n0194_002:0124b27": "流斷其悕望，除去愁樹岸邊饒草。如是身所",
    "T04n0194_002:0124b28": "造行，樹木茂盛種種啼哭，百千種不善行所",
    "T04n0194_002:0124b29": "造手執石，亦是不善行所為，猶彼海中有蟲",
    "T04n0194_002:0124c01": "復往求樂處，為欲所迴轉傷害場界。瞋恚熾",
    "T04n0194_002:0124c02": "盛眼如赤銅，心修清淨欲想盈滿，而成灰河",
    "T04n0194_002:0124c03": "及諸坑渠峻難。色聲香味細滑，皆是有漏劍",
    "T04n0194_002:0124c04": "戟悉布彼地，有大幽冥亦無光澤，依彼隨流",
    "T04n0194_002:0124c05": "上下如是之河。爾時世尊菩薩無量生死中，",
    "T04n0194_002:0124c06": "皆欲遠離，便起是心：「此灰河甚為嶮難，刺布",
    "T04n0194_002:0124c07": "其地，極幽冥無有光明，如此人眾順流於彼，",
    "T04n0194_002:0124c08": "我今當斷其流。」作如是誓願已而求方便，以",
    "T04n0194_002:0124c09": "法忍為世作軌，倍復作方便等度禁戒地以",
    "T04n0194_002:0124c10": "此安處，以四賢聖諦觀察四方分別決了，以",
    "T04n0194_002:0124c11": "無漏等見山踞生死岸。已踞彼生死岸，至善",
    "T04n0194_002:0124c12": "業、等業、等方便、娛樂三昧、八賢聖道皆悉分",
    "T04n0194_002:0124c13": "別已，欲至彼岸以神足之力，五根亦無所畏，",
    "T04n0194_002:0124c14": "以涅槃之處於彼止住解脫禪三昧，眾華茂",
    "T04n0194_002:0124c15": "盛不出無為者覺知分別。是時世尊為契經",
    "T04n0194_002:0124c16": "者錠光佛之印一切華無上(佛名)毘婆施(隨葉佛)生",
    "T04n0194_002:0124c17": "彼種姓家堪任說法。於是便說此偈：",
    "T04n0194_002:0124c18": "「有力無有限，　　當懷恐懼心，",
    "T04n0194_002:0124c19": "　灰河深無底，　　愚者樂遊彼。",
    "T04n0194_002:0124c20": "　爾時世尊力，　　度彼沒溺者，",
    "T04n0194_002:0124c21": "　已到安隱處，　　為人說其要。」",
    "T04n0194_002:0124c22": "大商人本誓願成就，志性柔和，依種種功德",
    "T04n0194_002:0124c23": "而自嚴身，隨時適化，為眾生類觀結使根本，",
    "T04n0194_002:0124c24": "獲智慧降伏彼惡使就善，隨時智成就，善觀",
    "T04n0194_002:0124c25": "諸根法常微妙，善依彼智善問智，成就恭敬",
    "T04n0194_002:0124c26": "忍，善說第一法彼義，說法義辯善成就，賢聖",
    "T04n0194_002:0124c27": "究竟智成就，法辯成就。所謂義辯者，名身句",
    "T04n0194_002:0124c28": "身味身，皆悉分別若干種聲，彼辯才義善，猶",
    "T04n0194_002:0124c29": "如此名身句身味身，皆使趣善。音嚮辯才善，",
    "T04n0194_002:0125a01": "於此三辯才與共相應解脫三昧，於道迴轉",
    "T04n0194_002:0125a02": "善知他心，智成就彼，有所授決亦不移動，先",
    "T04n0194_002:0125a03": "問其義說無礙法，使趣一智慧道，彼皆成就",
    "T04n0194_002:0125a04": "授決成就，無處智成就，善趣一切諸法。於",
    "T04n0194_002:0125a05": "是便說此偈：",
    "T04n0194_002:0125a06": "「有現智慧寶，　　亦說諸義辯，",
    "T04n0194_002:0125a07": "　淡泊無佛等，　　功德亦無雙。",
    "T04n0194_002:0125a08": "　本去心無來，　　安使作淨慧，",
    "T04n0194_002:0125a09": "　以救世俗業，　　為世開甘露。」",
    "T04n0194_002:0125a10": "爾時世尊云何說法？所謂隨前所求皆悉充",
    "T04n0194_002:0125a11": "足，為說解脫德義，如實不虛味盡具足。隨其",
    "T04n0194_002:0125a12": "時節漸漸與相應義，中間皆悉分別，前後與",
    "T04n0194_002:0125a13": "共相應，種種若干界隨如意說應前人器。諸",
    "T04n0194_002:0125a14": "法義有勇猛意，有諸智變化有果實，分別法",
    "T04n0194_002:0125a15": "界無有限量。一切智所為起如是法亦無所",
    "T04n0194_002:0125a16": "猗，除去悕望覺法行業，亦不自稱譽，與眾",
    "T04n0194_002:0125a17": "生說法解諸病本末，三意止成就不懷悕望，",
    "T04n0194_002:0125a18": "攝取彼眾嘆未曾有，天人所供恭敬，善住彼",
    "T04n0194_002:0125a19": "處。於是便說此偈：",
    "T04n0194_002:0125a20": "「如彼永滅法，　　最勝口所宣，",
    "T04n0194_002:0125a21": "　善說牢固行，　　智慧等無量。",
    "T04n0194_002:0125a22": "　彼是甘露味，　　外不受塵垢，",
    "T04n0194_002:0125a23": "　已練諸瑕穢，　　亦無雜惡患。」",
    "T04n0194_002:0125a24": "彼無有穢惡，除去愚癡意性清淨，以捨外事",
    "T04n0194_002:0125a25": "當成佛眼，意無所著亦無瘡痍，以過心意不",
    "T04n0194_002:0125a26": "造過去彼以休息，皆悉平正心不移動得第",
    "T04n0194_002:0125a27": "一義。一身苦行，彼行造若于身亦無眾想，",
    "T04n0194_002:0125a28": "於聲聞中或以天耳聞聲。彼無所持，於世俗",
    "T04n0194_002:0125a29": "中起知他人心智，種種有為行不以為勞，以",
    "T04n0194_002:0125b01": "眾生故自識無數宿命之事，如今娛樂一切",
    "T04n0194_002:0125b02": "色行。或以天眼觀色，眾想亦不移動，諸結已",
    "T04n0194_002:0125b03": "滅已現非義，以苦誓願故亦不造悕望，休息",
    "T04n0194_002:0125b04": "清淨。彼智不堅住，識處欲已盡，彼以般涅槃",
    "T04n0194_002:0125b05": "義流布世間，內自依猗。於是便說此偈：",
    "T04n0194_002:0125b06": "「意無有愚癡，　　寂然無眾行，",
    "T04n0194_002:0125b07": "　佛所覺意業，　　是故我歸命。",
    "T04n0194_002:0125b08": "　為彼人說法，　　清淨無瑕穢，",
    "T04n0194_002:0125b09": "　遊彼園觀間，　　及諸隱學處。」",
    "T04n0194_002:0125b10": "爾時世尊謂是福田，依彼福田有所悕望，猶",
    "T04n0194_002:0125b11": "如依麥謂麥田稻田，彼佛世尊亦復如是，依",
    "T04n0194_002:0125b12": "福田故故曰福田，以是故號曰福。若干百千",
    "T04n0194_002:0125b13": "行成就此福田，智慧根所生思惟等業已度",
    "T04n0194_002:0125b14": "到彼岸，依彼而說法，無起滅之想亦無彼此",
    "T04n0194_002:0125b15": "心，除去斷滅，等見等志，無彼等見想，等志吐",
    "T04n0194_002:0125b16": "妙言，身等善無惡，嚮亦無有染污，等成就身",
    "T04n0194_002:0125b17": "亦無疾患，等見生，等語成就命成就，以歡喜",
    "T04n0194_002:0125b18": "果故，彼一切時盡微妙無有上，於眾會上最",
    "T04n0194_002:0125b19": "為第一。於是便說此偈：",
    "T04n0194_002:0125b20": "「福為第一田，　　無數劫清淨，",
    "T04n0194_002:0125b21": "　愚者不觀察，　　彼則墮盲冥。",
    "T04n0194_002:0125b22": "　諸有好信者，　　受施能消滅，",
    "T04n0194_002:0125b23": "　今以安處住，　　必還安隱處。」",
    "T04n0194_002:0125b24": "說世最希有出現，猶如優曇鉢甚奇甚特，荷",
    "T04n0194_002:0125b25": "負眾勞嘆未曾有，出現於世中間，有如此勤",
    "T04n0194_002:0125b26": "勞，有此未曾有出現於世，甚奇無與等。有大",
    "T04n0194_002:0125b27": "道生亦不依辟支佛，等不等處有如是生，猶",
    "T04n0194_002:0125b28": "如日出不擇坑渠悉照。有如是大智慧而照，",
    "T04n0194_002:0125b29": "極淨福田生，如是增益天眾，善行所致如是",
    "T04n0194_002:0125c01": "出世，益眾生類布現教誡，無明闇蔽永盡無",
    "T04n0194_002:0125c02": "餘。欲布現道，解脫生死各各相依倚，猶彼眾",
    "T04n0194_002:0125c03": "生有形之類皆悉莊嚴。是時眾生極被潤澤，",
    "T04n0194_002:0125c04": "第一眾得成與解脫相應，因道迹諸惡已息，",
    "T04n0194_002:0125c05": "思眾生類與說法味，作諸橋梁度彼人民。於",
    "T04n0194_002:0125c06": "是便說此偈：",
    "T04n0194_002:0125c07": "「其有眾生類，　　觀察如來者，",
    "T04n0194_002:0125c08": "　皆發歡喜心，　　即得離世患。",
    "T04n0194_002:0125c09": "　第一微妙福，　　娛樂親屬眾，",
    "T04n0194_002:0125c10": "　發趣涅槃道，　　寂然得解脫。」",
    "T04n0194_002:0125c11": "爾時世尊有此解脫，於彼愛欲諸蓋心不與",
    "T04n0194_002:0125c12": "相應，故曰解脫也。彼精進亦不懈怠，所生根",
    "T04n0194_002:0125c13": "本數數修習，清淨無瑕，功德不可限量，不斷",
    "T04n0194_002:0125c14": "解脫境分別因緣亦不起法想，所願充滿亦",
    "T04n0194_002:0125c15": "無有嫉妬心。諸垢永盡度諸塵結，以智不處",
    "T04n0194_002:0125c16": "生死，亦不捨之，智慧解脫分別，猶秋月照",
    "T04n0194_002:0125c17": "明，幽冥處皆使有光；猶如流水，樹木皆悉潤",
    "T04n0194_002:0125c18": "澤，隨時敷華；猶彼水駛流，沫隨水迴轉，所生",
    "T04n0194_002:0125c19": "至到處皆悉充滿。世尊亦復如是，無餘涅槃",
    "T04n0194_002:0125c20": "解脫駛流。於是便說此偈：",
    "T04n0194_002:0125c21": "「佛能滅眾惡，　　解脫最為妙，",
    "T04n0194_002:0125c22": "　除闇現照曜，　　如月星中明，",
    "T04n0194_002:0125c23": "　晝與夜無異，　　常住不移動，",
    "T04n0194_002:0125c24": "　既得解脫法，　　智慧照現彼。」",
    "T04n0194_002:0125c25": "爾時世尊有是盡智，分別盡智我已知，苦習",
    "T04n0194_002:0125c26": "已除，以盡為證而修行道，作如歎說，本所",
    "T04n0194_002:0125c27": "造行療治彼疾，婬怒憍慢究盡其原，以等",
    "T04n0194_002:0125c28": "智滅婬欲，此是涅槃之智如實不虛。譬如有",
    "T04n0194_002:0125c29": "人受眾苦惱無能度，彼人亦不可療治現病",
    "T04n0194_002:0126a01": "原本，便作是念境界微妙，如是所生皆悉修",
    "T04n0194_002:0126a02": "行，除去陰蓋斷諸結使。譬如有力之士種諸",
    "T04n0194_002:0126a03": "病根無能當者，未起方便意彼亦不可療治，",
    "T04n0194_002:0126a04": "有如是患婬怒癡，以盡智使得歡喜。猶如有",
    "T04n0194_002:0126a05": "人常畏嶮難之處，彼有種種苦惱疹疾，彼若",
    "T04n0194_002:0126a06": "見一浴池清淨無有塵垢，挾池兩邊有清涼",
    "T04n0194_002:0126a07": "風起，魚龍遊戲視水見底，虛空清淨亦無雲",
    "T04n0194_002:0126a08": "曀，優鉢拘文陀華悉滿其中，枝葉華實皆悉",
    "T04n0194_002:0126a09": "在水中生，有是種種微妙樹生其中，若有見",
    "T04n0194_002:0126a10": "者皆懷歡喜心。然此人於彼浴池，除去苦惱",
    "T04n0194_002:0126a11": "亦無飢渴，得是歡樂所為已辦，於彼浴池底",
    "T04n0194_002:0126a12": "有微風起，觀察是時，若於彼若坐若臥。彼世",
    "T04n0194_002:0126a13": "尊亦復如是，本所造婬怒癡皆悉除盡，於生",
    "T04n0194_002:0126a14": "死原現如是浴池。何者？於三界所生眾生，拔",
    "T04n0194_002:0126a15": "濟苦惱皆悉成就，以為橋梁；復以等見猶彼",
    "T04n0194_002:0126a16": "清涼浴池等三昧清淨，未曾有移動；等志，猶",
    "T04n0194_002:0126a17": "彼魚龍；等解脫，顏色無比；等方便，猶彼優鉢",
    "T04n0194_002:0126a18": "拘文陀華觀無有厭；等念智慧猶彼重雲，世",
    "T04n0194_002:0126a19": "俗三昧不以經心，大眾圍繞，若得彼浴池甚愛",
    "T04n0194_002:0126a20": "歡喜，彼於法浴池中洗浴若飲，所有婬怒癡",
    "T04n0194_002:0126a21": "永無有餘，亦無眾患亦無飢渴，成就如此法。",
    "T04n0194_002:0126a22": "復以斯法惠施眾生至涅槃所，所作已辦亦",
    "T04n0194_002:0126a23": "無恐畏，到安隱解脫處念樂至無餘涅槃界，",
    "T04n0194_002:0126a24": "復以善法使眾生共。是時佛世尊坐不移動。",
    "T04n0194_002:0126a25": "於是便說此偈：",
    "T04n0194_002:0126a26": "「日夜所造行，　　欲使眾生安，",
    "T04n0194_002:0126a27": "　究竟懷歡喜，　　無有若干苦。",
    "T04n0194_002:0126a28": "　況當長在世，　　眾患常逼己，",
    "T04n0194_002:0126a29": "　不以苦盡智，　　離俗至彼道？」",
    "T04n0194_002:0126b01": "爾時世尊有無生智，所謂彼無生智者，我以",
    "T04n0194_002:0126b02": "知苦更不復盡，苦以盡習更不復除，習",
    "T04n0194_002:0126b03": "以盡為證更不復作證，以行修道更不復",
    "T04n0194_002:0126b04": "修道，以是之故名曰無生智也。是故無生智，",
    "T04n0194_002:0126b05": "彼智大功德大事興滅本末，猶如種穀子隨",
    "T04n0194_002:0126b06": "時溉灌，與共相應稍稍長大，隨時茂盛或時",
    "T04n0194_002:0126b07": "不生。世尊亦復如是，識子為智火所燒，各各",
    "T04n0194_002:0126b08": "與相應除生死原。識處無欲亦不常住，諸行",
    "T04n0194_002:0126b09": "已盡，於其中間所起心垢不可思議，心所造",
    "T04n0194_002:0126b10": "更亦不造。於是便說此偈：",
    "T04n0194_002:0126b11": "「諸起無生智，　　諸佛所擁護，",
    "T04n0194_002:0126b12": "　覺知苦原本，　　起諸苦惱患。",
    "T04n0194_002:0126b13": "　彼智無怯弱，　　清淨而無瑕，",
    "T04n0194_002:0126b14": "　於彼坐道場，　　無起無滅意。」",
    "T04n0194_002:0126b15": "爾時世尊布現於戒，起諸村落城郭人民，皆",
    "T04n0194_002:0126b16": "使奉持禁戒具足，其有犯者不與彼相應，消",
    "T04n0194_002:0126b17": "滅惡心與彼相應，與十善行相應，使淨眾生",
    "T04n0194_002:0126b18": "盡同功德。如是眾德成就，在眾有是功德無",
    "T04n0194_002:0126b19": "眾亂想，於中力勤行，前所誓願皆使獲果，不",
    "T04n0194_002:0126b20": "歡喜者皆使歡喜，前於諸佛所造功德，得歡",
    "T04n0194_002:0126b21": "喜者重令修行。未曾有出世降伏外道，解",
    "T04n0194_002:0126b22": "脫功德為慚愧者皆安隱之，已威儀禮節故",
    "T04n0194_002:0126b23": "於現法中而盡有漏斷其根本，更盡餘漏而",
    "T04n0194_002:0126b24": "不復生，與道相應，作如是說：「使梵行久住，天",
    "T04n0194_002:0126b25": "人得安隱。」彼教誡語皆悉受誦，諸比丘隨其",
    "T04n0194_002:0126b26": "所犯皆悉避之。作如是語已盡擁護，猶如孔",
    "T04n0194_002:0126b27": "雀擁毛、犛牛護尾。於是便說此偈：",
    "T04n0194_002:0126b28": "「如來結禁戒，　　為法而布現，",
    "T04n0194_002:0126b29": "　第一樂奉行，　　猶好戴天冠。",
    "T04n0194_002:0126c01": "　設有住彼者，　　得此三昧意，",
    "T04n0194_002:0126c02": "　無有犯此者，　　如海不過際。」",
    "T04n0194_002:0126c03": "是時世尊有如是微妙之首，牢堅無缺漏，視",
    "T04n0194_002:0126c04": "之無厭，不可沮壞猶如團蓋，觀肉髻相無比，",
    "T04n0194_002:0126c05": "無有能見其頂者，無有能攝其相。彼有微妙",
    "T04n0194_002:0126c06": "眉髮，善生善分別者，髮細青色極微妙。於是",
    "T04n0194_002:0126c07": "便說此偈：",
    "T04n0194_002:0126c08": "「釋梵及世人，　　盡集觀生時，",
    "T04n0194_002:0126c09": "　皆悉在其上，　　無能見其頂。",
    "T04n0194_002:0126c10": "　本不起輕慢，　　得為釋師子，",
    "T04n0194_002:0126c11": "　由此行報故，　　得是頂上相。」",
    "T04n0194_002:0126c12": "爾時世尊有是微妙之髮，善生在頂上，各各",
    "T04n0194_002:0126c13": "軟細而生，無有參差亦不亂錯，各各齊等螺",
    "T04n0194_002:0126c14": "文右旋，諸相具足善住。如是色相極軟細韑",
    "T04n0194_002:0126c15": "耀光生，其光徹照無與彼等者，猶如藕莖絲",
    "T04n0194_002:0126c16": "極軟細，無能度其上者，亦不可沮壞。其有眼",
    "T04n0194_002:0126c17": "見者皆獲安隱福最為第一，善香種種熏，皆",
    "T04n0194_002:0126c18": "是眾行具足，有如是相滿行所行，成無上等",
    "T04n0194_002:0126c19": "正覺。於是便說此偈：",
    "T04n0194_002:0126c20": "「軟細無長短，　　髮如紺青色，",
    "T04n0194_002:0126c21": "　如來顏清淨，　　如夜清月現。",
    "T04n0194_002:0126c22": "　種種香遠布，　　聞香悉分別，",
    "T04n0194_002:0126c23": "　細軟風吹香，　　猶彼羅栴檀。」",
    "T04n0194_002:0126c24": "爾時世尊有如是額，牢固如金剛，極平正亦",
    "T04n0194_002:0126c25": "無有皺，方正，其有覩者，皆懷歡喜而無厭足，",
    "T04n0194_002:0126c26": "亦不點污亦無白黑處所，充滿所行業不缺",
    "T04n0194_002:0126c27": "漏，見者歡喜無害意。眼淨無瑕，眾人見者一",
    "T04n0194_002:0126c28": "切吉祥，無數百千行所成辦，然後得如來額。",
    "T04n0194_002:0126c29": "爾時即說此偈：",
    "T04n0194_002:0127a01": "「微妙極清淨，　　盡脫諸惡行，",
    "T04n0194_002:0127a02": "　佛額不思議，　　如象牙在水。",
    "T04n0194_002:0127a03": "　彼所說言教，　　如來額無比，",
    "T04n0194_002:0127a04": "　如虛空清淨，　　人見皆歡喜。」",
    "T04n0194_002:0127a05": "是時如來有眉間相，最明曜，處面門中，猶牛",
    "T04n0194_002:0127a06": "乳色極軟細，猶如白縞練、白雪色，如日初出、",
    "T04n0194_002:0127a07": "如拘文陀花，色極白無比，如秋時月極清明",
    "T04n0194_002:0127a08": "淨，右旋亦不太高亦不太下，一切無罣礙。其",
    "T04n0194_002:0127a09": "有覩相無有眾病。長與肘等，極微妙色不思",
    "T04n0194_002:0127a10": "議，放光已還復其處。皆是本行所造，猶如此",
    "T04n0194_002:0127a11": "面微妙，於大眾中而說法教。於是便說此偈：",
    "T04n0194_002:0127a12": "「種種百行造，　　如來眉間相，",
    "T04n0194_002:0127a13": "　此是福良田，　　亦是本行報。",
    "T04n0194_002:0127a14": "　不麤亦不細，　　右旋色微妙，",
    "T04n0194_002:0127a15": "　出相與肘等，　　三世無不見。",
    "T04n0194_002:0127a16": "　如來眉間相，　　清淨無眾瑕，",
    "T04n0194_002:0127a17": "　猶如安明山，　　於眾山第一。",
    "T04n0194_002:0127a18": "　於諸法自在，　　能淨眾生類，",
    "T04n0194_002:0127a19": "　如是面滿相，　　無過眉間相。",
    "T04n0194_002:0127a20": "　彼色行所造，　　解脫無有比，",
    "T04n0194_002:0127a21": "　已滅意垢火，　　眾生同其淨。」",
    "T04n0194_002:0127a22": "爾時世尊有如是微妙清淨之眼，猶如彼百",
    "T04n0194_002:0127a23": "葉華色，華葉各離無幽不照，猶如虛空優鉢",
    "T04n0194_002:0127a24": "青文陀羅花色，眼睫極白，猶如鴈王而無有",
    "T04n0194_002:0127a25": "異，極白無比最為第一。觀四方剎皆悉見之，",
    "T04n0194_002:0127a26": "於其中間皆悉見彼剎有形之類，皆悉分別，",
    "T04n0194_002:0127a27": "彼無有欲亦不卒暴，無有瞋恚亦不與瞋恚",
    "T04n0194_002:0127a28": "相應。觀彼剎土善惡之行，所有微妙之事亦",
    "T04n0194_002:0127a29": "能觀察，亦無恐懼驚怖之心，修行慈得悲不",
    "T04n0194_002:0127b01": "邪視，於一切眾生亦修喜無有厭足，以守護",
    "T04n0194_002:0127b02": "諸善法，一一分別法，遍滿一切剎。彼作如是",
    "T04n0194_002:0127b03": "知觀無有惡、無懈怠。於是便說此偈：",
    "T04n0194_002:0127b04": "「眼淨極微妙，　　一切不可沮，",
    "T04n0194_002:0127b05": "　百福之所造，　　然後成如來。",
    "T04n0194_002:0127b06": "　善法極清淨，　　亦無有眾惱，",
    "T04n0194_002:0127b07": "　面色如天王，　　是甘露出現。",
    "T04n0194_002:0127b08": "　法相亦具足，　　亦無眾惱患，",
    "T04n0194_002:0127b09": "　亦如彼明鏡，　　面像於中現。",
    "T04n0194_002:0127b10": "　觀彼眾生處，　　視之無厭足，",
    "T04n0194_002:0127b11": "　然後成正覺，　　演說甘露法。」",
    "T04n0194_002:0127b12": "是時世尊有如是微妙鼻，本無數百千劫生",
    "T04n0194_002:0127b13": "中，起是種種智慧皆悉分別，於生死處拔情",
    "T04n0194_002:0127b14": "愛刺，欲度到彼岸，欲拔一切愛刺，為世人民",
    "T04n0194_002:0127b15": "勤行如是苦行以惠施人，或以戒而度脫人，",
    "T04n0194_002:0127b16": "皆是本所造，一切義具足、無雜穢，療治瘡痍。",
    "T04n0194_002:0127b17": "猶如金聚色最第一明，欲得到彼處者，心所",
    "T04n0194_002:0127b18": "愛樂亦無欺詐，於彼布現一切取要行所造。",
    "T04n0194_002:0127b19": "於是便說此偈：",
    "T04n0194_002:0127b20": "「微妙無雜穢，　　如來鼻第一，",
    "T04n0194_002:0127b21": "　猶如鸚鵡[口*(隹/乃)]，　　是故歸命之。",
    "T04n0194_002:0127b22": "　當在面門中，　　眾生所宗仰，",
    "T04n0194_002:0127b23": "　彼鼻如是妙，　　如賴頻陀花(似鸚鵡)。」",
    "T04n0194_002:0127b24": "是時世尊有如是齒，無缺漏、平正無高下，猶",
    "T04n0194_002:0127b25": "如白雪螺色，亦如彼拘文陀羅花色。有此微",
    "T04n0194_002:0127b26": "妙色極清淨行具足，有光明，悉脫諸惡行，猶",
    "T04n0194_002:0127b27": "如金剛不可沮壞牢固，如來齒四十，上下各",
    "T04n0194_002:0127b28": "四牙，齒上有千輻輪相。於是便說此偈：",
    "T04n0194_002:0127b29": "「如來齒平正，　　說法極微妙，",
    "T04n0194_002:0127c01": "　無缺無落墮，　　猶彼提勒華。",
    "T04n0194_002:0127c02": "　眼淨極微妙，　　善色無變易，",
    "T04n0194_002:0127c03": "　釋種種此德，　　方齒四十具。」",
    "T04n0194_002:0127c04": "是時世尊有如是廣長舌，未曾有虛，善色不",
    "T04n0194_002:0127c05": "可壞，如阿舒伽樹華(無憂)，猶蓮華葉極軟細",
    "T04n0194_002:0127c06": "滑，亦無麤言獷語，除去婬怒癡患生安詳處，",
    "T04n0194_002:0127c07": "歡喜愛樂禁戒成就。有所宣說無不得度者，",
    "T04n0194_002:0127c08": "以法智濟拔貧窮，於想味婬怒癡得解脫，皆",
    "T04n0194_002:0127c09": "是本行所造，如來舌相皆悉覆面，甚奇甚特。",
    "T04n0194_002:0127c10": "於是便說此偈：",
    "T04n0194_002:0127c11": "「百福所造行，　　如來舌第一，",
    "T04n0194_002:0127c12": "　齒脣悉平正，　　常吐甘露法。",
    "T04n0194_002:0127c13": "　若得若干味，　　妙色及不妙，",
    "T04n0194_002:0127c14": "　悉能分別味，　　次第不失序。」",
    "T04n0194_002:0127c15": "如來是時有如是言教，說有漏行善，音響無",
    "T04n0194_002:0127c16": "麤獷，言辭功德等具足功德無量，有常無常",
    "T04n0194_002:0127c17": "行，志性無怯弱，甚深無底色最第一，所說言",
    "T04n0194_002:0127c18": "教終無有煩，義義相應現本緣起，善分別法，",
    "T04n0194_002:0127c19": "方便隨時教化眾生，無有瞋恚，自莊嚴身息",
    "T04n0194_002:0127c20": "意為樂。供養智者、嘆譽名稱各與相類，猶如",
    "T04n0194_002:0127c21": "鴻鳥樂彼淵池，諸有遭百千苦惱者皆救濟",
    "T04n0194_002:0127c22": "之，使眾生類悉得歡喜。於生老病死度到彼",
    "T04n0194_002:0127c23": "岸，無悕望想得最勝行，心無眾結現諸善行，",
    "T04n0194_002:0127c24": "得未曾有行，以船渡水無有恐怖，度一切生",
    "T04n0194_002:0127c25": "死嘆譽禪德，功德微妙壽命，滅心意至涅槃",
    "T04n0194_002:0127c26": "界，得甘露法滅一切生死原，指授善惡，聞者",
    "T04n0194_002:0127c27": "不懷怖，如光不可蔽。於是便說此偈：",
    "T04n0194_002:0127c28": "「以法御示現，　　供養佛所行，",
    "T04n0194_002:0127c29": "　以忍之力勢，　　如彼華開敷，",
    "T04n0194_002:0128a01": "　飽食甘露味，　　盲冥不度彼，",
    "T04n0194_002:0128a02": "　能食此甘露，　　得度生死地。」",
    "T04n0194_002:0128a03": "爾時世尊有如是響，所說功德亦無麤獷，猶",
    "T04n0194_002:0128a04": "鶡鞞鳥音極微妙，聲徹四方展轉聞教，於眾",
    "T04n0194_002:0128a05": "生類有是力勢，亦不出眾外皆悉聞淨聲，悉",
    "T04n0194_002:0128a06": "是本行所作，如梵音、如哀鸞。爾時聞有五種",
    "T04n0194_002:0128a07": "聲甚深無底，所有言教降伏外眾，猶如彼龍",
    "T04n0194_002:0128a08": "改本所習，往古有如是色極妙無怯弱，若以",
    "T04n0194_002:0128a09": "眼觀察而知之，無所染著，息心與味相應，數",
    "T04n0194_002:0128a10": "數息心無厭足亦不相違，不與瞋恚相應，此",
    "T04n0194_002:0128a11": "皆行報功德所致，故曰樂沙門。有如是心，依",
    "T04n0194_002:0128a12": "彼心有如是五種，曾聞水流聲聞已歡喜，況",
    "T04n0194_002:0128a13": "當今聞如來言教長益善根，聞音響歡喜長",
    "T04n0194_002:0128a14": "益解脫？於是便說此偈：",
    "T04n0194_002:0128a15": "「聲響柔和好，　　佛音息心樂，",
    "T04n0194_002:0128a16": "　善勝來聽教，　　功德無有量。",
    "T04n0194_002:0128a17": "　諸有聞音響，　　本行之所生，",
    "T04n0194_002:0128a18": "　已能覺知彼，　　降五百孔雀。」",
    "T04n0194_002:0128a19": "爾時世尊有如是面，甚清淨無瑕穢，極端正",
    "T04n0194_002:0128a20": "無比，善眼觀無厭，耳垂睡，脣如朱火，色如天",
    "T04n0194_002:0128a21": "真金，齒極白微妙無極，平滿無點污，亦無瘡",
    "T04n0194_002:0128a22": "瘢亦無愁憂，無有眾惱，覩者皆歡喜，其功德",
    "T04n0194_002:0128a23": "不可稱量，有第一香，本所造行，猶如月滿極",
    "T04n0194_002:0128a24": "淨無瑕穢，最尊第一。若結加趺坐，與大眾說",
    "T04n0194_002:0128a25": "法，前後坐者皆見其面，若從禪起，先與眾說",
    "T04n0194_002:0128a26": "法。於是便說此偈：",
    "T04n0194_002:0128a27": "「一切歡喜樂，　　欲覩如來色，",
    "T04n0194_002:0128a28": "　以得見如來，　　猶彼月盛滿，",
    "T04n0194_002:0128a29": "　得利第一樂，　　無過如來眾，",
    "T04n0194_002:0128b01": "　三五月盛滿，　　等說如來樂。」",
    "T04n0194_002:0128b02": "是時世尊有如是頭，善生牢固極端政無",
    "T04n0194_002:0128b03": "比，無有高下，與自身相相稱，色最第一，猶彼",
    "T04n0194_002:0128b04": "那羅延天八臂力不可盡滅，彼處所與金色",
    "T04n0194_002:0128b05": "相類，彼相最微妙善色極妙，一切無罣礙。於",
    "T04n0194_002:0128b06": "是便說此偈：",
    "T04n0194_002:0128b07": "「滿足最微妙，　　漸漸緣彼行，",
    "T04n0194_002:0128b08": "　如來有此頭，　　釋種幢無比。",
    "T04n0194_002:0128b09": "　一切無能害，　　發意於如來，",
    "T04n0194_002:0128b10": "　三界眾生類，　　歎彼如來德。」",
    "T04n0194_002:0128b11": "爾時世尊有如是臂，善生無比如彼須彌山，",
    "T04n0194_002:0128b12": "肩亦微妙無與等者，無高無下極軟細，猶彼",
    "T04n0194_002:0128b13": "娑盧樹王軟細不可害，如瞻匐華軟細不麤，",
    "T04n0194_002:0128b14": "所生軟毛色極青，各各右旋極軟細，一切觀",
    "T04n0194_002:0128b15": "者皆獲歡喜，極微妙申手降伏魔地證知我。",
    "T04n0194_002:0128b16": "於是便說此偈：",
    "T04n0194_002:0128b17": "「猶世伽鳩樹，　　降伏諸魔眾，",
    "T04n0194_002:0128b18": "　譬如金剛杵，　　是故歸命佛。",
    "T04n0194_002:0128b19": "　為三界唱導，　　為法所光照，",
    "T04n0194_002:0128b20": "　彼意無有量，　　歸命最勝前。」",
    "T04n0194_002:0128b21": "是時世尊有如是手，極自柔軟善生無比，亦",
    "T04n0194_002:0128b22": "不壞敗無缺漏泄，具足滿猶高山峻。手有千",
    "T04n0194_002:0128b23": "輪相，指間連膜，爪極白淨如日放光，如優鉢",
    "T04n0194_002:0128b24": "華皆悉敷華葉軟細。若說法時，眾生聞者無",
    "T04n0194_002:0128b25": "不得度，言常隨時。於本所造，生處光明徹照",
    "T04n0194_002:0128b26": "手掌解脫，若得慈悲，尋光明來皆悉得度。善",
    "T04n0194_002:0128b27": "分別眾生遠惡就善，與眾生說法，於本生處",
    "T04n0194_002:0128b28": "得慈悲喜護，欲除不善行修諸善行，告眾生",
    "T04n0194_002:0128b29": "曰：「一切皆苦，莫受彼塵垢，厭患生死。」眾生清",
    "T04n0194_002:0128c01": "淨使得悕望，欲除彼幻惑。若彼坐禪時，一切",
    "T04n0194_002:0128c02": "魔眾皆趣彼所，種種車乘騾驢駱駝象馬犛",
    "T04n0194_002:0128c03": "牛、禽獸師子狗猪羊，或作馬頭種種形狀，帶",
    "T04n0194_002:0128c04": "刀張弓執箭，或撞鐘鳴鼓盡作魔眾形，欲來",
    "T04n0194_002:0128c05": "害三佛。是時世尊以指按地，此地太好山林",
    "T04n0194_002:0128c06": "城郭泉源浴池種種泉源，皆有珍寶滿彼浴",
    "T04n0194_002:0128c07": "池，或盛金鉢中，有力人扣彼鉢，便有聲出，手",
    "T04n0194_002:0128c08": "撫法輪極妙無比，於是拜手。佛便說此偈：",
    "T04n0194_002:0128c09": "「第一清淨業，　　轉無上法輪，",
    "T04n0194_002:0128c10": "　如來手微妙，　　極妙無有上。",
    "T04n0194_002:0128c11": "　彼手應撫轉，　　法輪處在一，",
    "T04n0194_002:0128c12": "　不見彼住處，　　不見有試者。",
    "T04n0194_002:0128c13": "　若轉法輪時，　　隨彼眾生義，",
    "T04n0194_002:0128c14": "　以轉此法輪，　　眾生得安隱。」",
    "T04n0194_002:0128c15": "爾時世尊有如是身，極方正無缺漏，禁戒成",
    "T04n0194_002:0128c16": "就，如師子臆功德纏絡上下相稱，如優鉢華",
    "T04n0194_002:0128c17": "色亦不壞敗。甚深行時右旋不高不下，極軟",
    "T04n0194_002:0128c18": "微妙皮毛皆右旋，倍微妙無比，猶瞻匐迦極",
    "T04n0194_002:0128c19": "香，亦不少亦不老，無有不與彼相應，不與瞋",
    "T04n0194_002:0128c20": "恚相應，諸根具足世未曾有，漸牢固極微妙，",
    "T04n0194_002:0128c21": "不緩不急金剛之體，善分別眾生。其有見者，",
    "T04n0194_002:0128c22": "皆發歡喜心，觀無厭足。圓光七尺猶安明山，",
    "T04n0194_002:0128c23": "在大眾中猶若象王於象眾中，最為第一，猶",
    "T04n0194_002:0128c24": "那羅延王一切無能害者。於是便說此偈：",
    "T04n0194_002:0128c25": "「於百劫造行，　　得為人中上，",
    "T04n0194_002:0128c26": "　今得此色身，　　今亦無與等。",
    "T04n0194_002:0128c27": "　以滅婬怒癡，　　諸惡永以息，",
    "T04n0194_002:0128c28": "　是故今稽首，　　使我後亦爾。",
    "T04n0194_002:0128c29": "　設起婬怒癡，　　尋時能使滅，",
    "T04n0194_002:0129a01": "　今觀佛顏色，　　身無眾惱患。」",
    "T04n0194_002:0129a02": "爾時世尊有是傭髀，上下俱等善生，微妙無",
    "T04n0194_002:0129a03": "比無不平處，使人歡喜與身相應。於是便說",
    "T04n0194_002:0129a04": "此偈：",
    "T04n0194_002:0129a05": "「傭髀清淨妙，　　第一無有比，",
    "T04n0194_002:0129a06": "　其有覩見者，　　無有諸瑕穢。",
    "T04n0194_002:0129a07": "　微妙生軟毛，　　善住如金色，",
    "T04n0194_002:0129a08": "　更不受餘趣，　　觀此最妙色。」",
    "T04n0194_002:0129a09": "爾時世尊有此[蹲-酋+(十/田/ㄙ)]腸，如是生圓漸漸傭細與",
    "T04n0194_002:0129a10": "身相稱，如鹿[蹲-酋+(十/田/ㄙ)]腸，善光清淨無與等者。於是",
    "T04n0194_002:0129a11": "便說此偈：",
    "T04n0194_002:0129a12": "「如來[蹲-酋+(十/田/ㄙ)]微妙，　　色亦無有比，",
    "T04n0194_002:0129a13": "　當觀一切相，　　一一難稱量。",
    "T04n0194_002:0129a14": "　當覺彼如是，　　一切世所稱，",
    "T04n0194_002:0129a15": "　設當滅度後，　　是故歸命[跳-兆+專]。」",
    "T04n0194_002:0129a16": "爾時世尊有如是足，行步安詳善住不移，亦",
    "T04n0194_002:0129a17": "不搖動極微妙，細足指長百福相具，作如是",
    "T04n0194_002:0129a18": "苦行然後得之。往詣道場為世人故欲度脫",
    "T04n0194_002:0129a19": "之，其有聞音者猶彼龍王善眼不移動，於彼",
    "T04n0194_002:0129a20": "三耶三佛所行功德，功德百千倍，瓔珞微妙",
    "T04n0194_002:0129a21": "光影無比，從此以來有如是功德故，拜手",
    "T04n0194_002:0129a22": "說偈：",
    "T04n0194_002:0129a23": "「愛念不可害，　　今禮世尊足，",
    "T04n0194_002:0129a24": "　亦禮如來頂，　　如來解脫眾，",
    "T04n0194_002:0129a25": "　其有得此信，　　於彼最勝前，",
    "T04n0194_002:0129a26": "　白分極細滑，　　是故歸命尊。」",
    "T04n0194_002:0129a27": "爾時世尊有如是輪，極圓亦無雜穢亦無麤",
    "T04n0194_002:0129a28": "獷，甚深有千輻輪，其嚮柔和，身具足滿諸根",
    "T04n0194_002:0129a29": "不缺，造大行業以四方事聖轉輪相，境界",
    "T04n0194_002:0129b01": "具足，(二)無怯弱心，(三)猶如須輪以手障月而",
    "T04n0194_002:0129b02": "無有光，(四)設放輪便有大光，猶如春時無有",
    "T04n0194_002:0129b03": "塵埃，虛空之中亦無雲塵。爾時於夜半無有",
    "T04n0194_002:0129b04": "結使(月病)，月放大光，此亦如是，轉輪聖王本無",
    "T04n0194_002:0129b05": "如來之相。於是便說此偈：",
    "T04n0194_002:0129b06": "「人生壽百年，　　常滅其時節，",
    "T04n0194_002:0129b07": "　有是聖輪相，　　猶彼蓮花敷，",
    "T04n0194_002:0129b08": "　亦如安明山，　　第一無有比，",
    "T04n0194_002:0129b09": "　種福之所致，　　如來所修行。",
    "T04n0194_002:0129b10": "　於彼釋宮殿，　　來告今已至，",
    "T04n0194_002:0129b11": "　諸天所嗟嘆，　　如來應轉輪。",
    "T04n0194_002:0129b12": "　若能覺知此，　　觀彼少處所，",
    "T04n0194_002:0129b13": "　各各有一心，　　無有能過佛，",
    "T04n0194_002:0129b14": "　志性甚牢固，　　放光悉徹照，",
    "T04n0194_002:0129b15": "　日輪所照處，　　普度眾生類。」",
    "T04n0194_002:0129b16": "爾時世尊作如是遊步，先舉右足蹈地不遲不",
    "T04n0194_002:0129b17": "疾，行步平正亦不卒暴，猶彼象王而無有異，",
    "T04n0194_002:0129b18": "行步堅固，世尊身不搖動，猶那羅延天。是時",
    "T04n0194_002:0129b19": "世尊諸有高者為下，下者為高，諸有小戶自",
    "T04n0194_002:0129b20": "然廣大，如來身體未曾屈申，皆是前世無憍",
    "T04n0194_002:0129b21": "慢心；諸有樂器不鼓自鳴，諸有蠕動之類皆",
    "T04n0194_002:0129b22": "獲安隱，皆是前世修行慈心。於是便說此偈：",
    "T04n0194_002:0129b23": "「彼有大神妙，　　無畏有此德，",
    "T04n0194_002:0129b24": "　住處受善色，　　破壞剛強者，",
    "T04n0194_002:0129b25": "　彼已捨憍慢，　　最覺自所覺。",
    "T04n0194_002:0129b26": "　無愛欲微妙，　　住處受行報。」◎",
    "T04n0194_002:0129b27": "◎爾時世尊有如是迹，千輻相輪現極微妙，",
    "T04n0194_002:0129b28": "諸根具足色甚奇無比，於人中最第一，生諸",
    "T04n0194_002:0129b29": "歡喜，百千劫所作行福所致。無麤獷，除去婬",
    "T04n0194_002:0129c01": "怒癡，本所作行無有偽諂無有眾惡，不與癡",
    "T04n0194_002:0129c02": "相應、不造癡行，有如是名稱。志性質直，所作",
    "T04n0194_002:0129c03": "無悕望，不懷狐疑，意有所滅，除去悕望行無",
    "T04n0194_002:0129c04": "缺漏，心無彼此，功德遍具足，十力成就除一",
    "T04n0194_002:0129c05": "切患。於是便說此偈：",
    "T04n0194_002:0129c06": "「最勝有此德，　　種種行所作，",
    "T04n0194_002:0129c07": "　分別行地業，　　如日出照明。",
    "T04n0194_002:0129c08": "　彼輪隱地現，　　心意所觀察，",
    "T04n0194_002:0129c09": "　當自歸命佛，　　如是以印地。」",
    "T04n0194_002:0129c10": "爾時世尊如是笑，作如是因緣，本行所造愍",
    "T04n0194_002:0129c11": "彼眾生故便現如是笑。是時世尊笑時，有是",
    "T04n0194_002:0129c12": "第一柔軟極淨微妙所聞經耳，見佛笑無塵",
    "T04n0194_002:0129c13": "垢清淨無瑕，本所修行亦無虛言，猶如優鉢",
    "T04n0194_002:0129c14": "瞻伏華有種種香，布現甘露語種種光，第一",
    "T04n0194_002:0129c15": "微妙心能分別。爾時世尊身作黃金色，猶高",
    "T04n0194_002:0129c16": "山峻繞彼三匝生阿迦膩吒所，於彼天宮諸",
    "T04n0194_002:0129c17": "得信者，承受如來教誡無所違失，展轉相告",
    "T04n0194_002:0129c18": "便歡喜於如來，爾時世尊本所造行。於是便",
    "T04n0194_002:0129c19": "說此偈：",
    "T04n0194_002:0129c20": "「青黃種種色，　　口演禁戒光，",
    "T04n0194_002:0129c21": "　出要如來身，　　天人所供養。",
    "T04n0194_002:0129c22": "　如來眉間相，　　三因緣無比，",
    "T04n0194_002:0129c23": "　至阿迦膩吒，　　來至如來所。」",
    "T04n0194_002:0129c24": "爾時世尊有如是光，皆是本行所造。身後有",
    "T04n0194_002:0129c25": "是光，極妙善解脫光最第一。身體有光，見者",
    "T04n0194_002:0129c26": "歡喜，種種光明瓔珞其身，諸有塵煙、羅睺阿",
    "T04n0194_002:0129c27": "須倫所不能障，五結解脫除去愚癡。爾時世",
    "T04n0194_002:0129c28": "尊現甘露，使彼眾生得遇此味，自然神足不",
    "T04n0194_002:0129c29": "可思議。於是便說此偈：",
    "T04n0194_002:0130a01": "「身體善解脫，　　無有能沮壞，",
    "T04n0194_002:0130a02": "　十力有此光，　　愚者所不見。",
    "T04n0194_002:0130a03": "　如來有神足，　　示現眾生等，",
    "T04n0194_002:0130a04": "　大光蔽日明，　　是故歸命光。」",
    "T04n0194_002:0130a05": "爾時世尊有如是衣，不高不下隨時著衣，滅",
    "T04n0194_002:0130a06": "生死原，草穢不著，衣服境和悅，所至到處皆",
    "T04n0194_002:0130a07": "悉歡喜，有如是果實，是故尊者難陀，衣常",
    "T04n0194_002:0130a08": "鮮明，及諸比丘在世尊側著僧伽梨，無有能",
    "T04n0194_002:0130a09": "污如來衣者。是時尊者難陀嘆未曾有，往白",
    "T04n0194_002:0130a10": "世尊欲知著衣之法。世尊告曰：「云何難陀，本",
    "T04n0194_002:0130a11": "無如來長夜出世？云何除眾生婬怒癡垢永",
    "T04n0194_002:0130a12": "盡無餘？」便隨彼教設當作是成就者，隨藍風",
    "T04n0194_002:0130a13": "不能動此衣、塵垢不染。於是便說此偈：",
    "T04n0194_002:0130a14": "「如來所著衣，　　自覆身形體，",
    "T04n0194_002:0130a15": "　蓮華不著垢，　　此衣亦如是。",
    "T04n0194_002:0130a16": "　若隨藍風起，　　力勢難可制，",
    "T04n0194_002:0130a17": "　欲動如來衣，　　誰勝十力者？」",
    "T04n0194_002:0130a18": "爾時世尊如是乞求諸豪尊家，不擇卑賤皆",
    "T04n0194_002:0130a19": "悉周遍，無有邪命，不俯食，不瞻星宿卜問仰",
    "T04n0194_002:0130a20": "食，不受信使往彼食，不觀四方食，不呪術幻",
    "T04n0194_002:0130a21": "惑食，不田業依倚食；所以乞者救濟彼故，",
    "T04n0194_002:0130a22": "無希望意、不染著食。爾時世尊食無有更樂、",
    "T04n0194_002:0130a23": "所有染著，觀如是業而受彼食亦不貪著，無",
    "T04n0194_002:0130a24": "婬怒癡亦無迷惑，除迷惑心，皆捨離染著心，",
    "T04n0194_002:0130a25": "不與共俱，以捨彼欲愛不可沮，常愛樂彼以",
    "T04n0194_002:0130a26": "禪為食，亦無我想，苦皆悉捨，離現非義。此身",
    "T04n0194_002:0130a27": "必盡，以知捨離三事，清淨無婬怒癡，今云何",
    "T04n0194_002:0130a28": "食？欲現此身無牢固故長養其病，使火不起，",
    "T04n0194_002:0130a29": "皆悉除棄不生亂想，布現甘露修梵行，故痛",
    "T04n0194_002:0130b01": "壞敗不造新痛。以是故世尊受彼信施食彼",
    "T04n0194_002:0130b02": "果，身所造報欲使安隱擁護世人。於是便說",
    "T04n0194_002:0130b03": "此偈：",
    "T04n0194_002:0130b04": "「處處家家乞，　　欲使得正法，",
    "T04n0194_002:0130b05": "　於彼園觀處，　　如六足(蜂也)食味。",
    "T04n0194_002:0130b06": "　不擇食好醜，　　不生善惡意，",
    "T04n0194_002:0130b07": "　彼不可沮壞，　　心欲味解脫。」",
    "T04n0194_002:0130b08": "爾時世尊有如是臥床，山巖穴處露坐，園觀",
    "T04n0194_002:0130b09": "水側泉源，種種華果茂盛處，快樂無比，無人",
    "T04n0194_002:0130b10": "之處欲求解脫。於彼止住，解脫諸惡亦無陰",
    "T04n0194_002:0130b11": "蓋，人所不到處無恐畏，去離色著常樂寂靜，",
    "T04n0194_002:0130b12": "與眾生說法，廣說如契經。於是便說此偈：",
    "T04n0194_002:0130b13": "「樹木生花果，　　漫那花園觀，",
    "T04n0194_002:0130b14": "　分別樂閑靜，　　青青花皆敷，",
    "T04n0194_002:0130b15": "　於彼求解脫，　　是以依彼處，",
    "T04n0194_002:0130b16": "　若詣閑居時，　　無聲無亂想。」",
    "T04n0194_002:0130b17": "是時世尊以草布地，無有塵垢不著裝飾，極",
    "T04n0194_002:0130b18": "細軟滑善生微妙，若見彼影觀無厭足，皆悉",
    "T04n0194_002:0130b19": "觀察不高不下。作是思惟展轉相依，名色六",
    "T04n0194_002:0130b20": "入現彼無有盡。或以草布地，有數降伏彼故，",
    "T04n0194_002:0130b21": "布草而坐無有欲想，以草為蓐亦無結使皆",
    "T04n0194_002:0130b22": "悉清淨。古昔諸佛所造功德亦無所攝，無貪",
    "T04n0194_002:0130b23": "著得證通，多所迴轉，亦無眾惱生諸結使，草",
    "T04n0194_002:0130b24": "齊整亦不錯亂，依彼眾生亦無陰蓋，得三昧",
    "T04n0194_002:0130b25": "證通。以右脇著地不久睡眠，尋起經行而修",
    "T04n0194_002:0130b26": "行道，以無覺三昧故右脇著地，欲降怨敵故",
    "T04n0194_002:0130b27": "昇師子座，著五細綵現色非真，沙門色形無",
    "T04n0194_002:0130b28": "所染著而修梵行，依彼眾生求解脫心。於是",
    "T04n0194_002:0130b29": "便說此偈：",
    "T04n0194_002:0130c01": "「無根善眾生，　　釋種之功德，",
    "T04n0194_002:0130c02": "　心所造善行，　　心皆自覺知。",
    "T04n0194_002:0130c03": "　善哉大法義，　　無能得勝者，",
    "T04n0194_002:0130c04": "　今於如來眾，　　以草除欲愛。」",
    "T04n0194_002:0130c05": "爾時世尊云何覺知諸根，所謂曩昔作如是",
    "T04n0194_002:0130c06": "根氣味與相應，以道故生此根，降伏顛倒欲",
    "T04n0194_002:0130c07": "使諸根順流與生死相應。此諸根起不淨行",
    "T04n0194_002:0130c08": "而依餘緣，此諸根貪著世間亦深著於樂，此",
    "T04n0194_002:0130c09": "諸根起諸力勢一切結使熾盛，此諸根驅逐",
    "T04n0194_002:0130c10": "身流轉不息，此諸根不成就大義，此諸根迷",
    "T04n0194_002:0130c11": "惑經歷諸境界，此諸根猶彼劍刺傷害，此諸",
    "T04n0194_002:0130c12": "根苦惱，此諸根猶彼瘡痍漏諸結使，此諸根",
    "T04n0194_002:0130c13": "猶如疾病無有力勢，此無有厭足恒求不止，",
    "T04n0194_002:0130c14": "此諸根不休息數數起結使，此諸根猶如毒",
    "T04n0194_002:0130c15": "藥不斷苦本，此諸根不被訓誨與諸惡相應，",
    "T04n0194_002:0130c16": "此諸根不藏匿境界劍刺所縛，此諸根無所",
    "T04n0194_002:0130c17": "護氣味不具足，此諸根無有心，流馳境界。斯",
    "T04n0194_002:0130c18": "諸根不修行，欲火所然境界長益，此諸根有",
    "T04n0194_002:0130c19": "諸苦惱遊他境界，一切身心有苦。於是便說",
    "T04n0194_002:0130c20": "此偈：",
    "T04n0194_002:0130c21": "「根滿境界中，　　為惡所將御，",
    "T04n0194_002:0130c22": "　彼心常熾然，　　猶如熱鐵丸。",
    "T04n0194_002:0130c23": "　如來教善哉，　　將至安隱處，",
    "T04n0194_002:0130c24": "　無有諸根患，　　況當有境界？」",
    "T04n0194_002:0130c25": "爾時世尊云何覺知心？所謂依境界生便長",
    "T04n0194_002:0130c26": "益，此心亂想不定，此心猶如疾風，此心不疲",
    "T04n0194_002:0130c27": "厭緣惡招致殃，此心遠馳猶如夢想，此心貪",
    "T04n0194_002:0130c28": "著境界猶彼獼猴，此心自然行種種貪著，猶",
    "T04n0194_002:0130c29": "彼孔雀翅常自顧影，此心馳走遠思惟財業，",
    "T04n0194_002:0131a01": "此心起諸陰蓋，亦如野馬疲厭不得，此心難",
    "T04n0194_002:0131a02": "制御於境界不住，此心猶如王常得自在。於",
    "T04n0194_002:0131a03": "是便說此偈：",
    "T04n0194_002:0131a04": "「第一甚深妙，　　心知無有根，",
    "T04n0194_002:0131a05": "　夜叉須揵沓，　　三世不能覺。",
    "T04n0194_002:0131a06": "　彼得是自在，　　自然有是念，",
    "T04n0194_002:0131a07": "　世間無有明，　　我為作法光。」",
    "T04n0194_002:0131a08": "爾時世尊云何希現覺悟世間？所謂世間無",
    "T04n0194_002:0131a09": "所恃怙貪著己身，此世心無所依貪著境界，",
    "T04n0194_002:0131a10": "此世惡業依種種邪見如是，此世自然所造，",
    "T04n0194_002:0131a11": "此世墮邪道流轉趣惡，此世處惡趣猶如獼",
    "T04n0194_002:0131a12": "猴，此世無有照明為五陰蓋所覆，此世盲冥",
    "T04n0194_002:0131a13": "不起智慧眼，此世飢渴渴愛無厭，此世熾然",
    "T04n0194_002:0131a14": "種種結所縛，此世少味猶蜂採華，此世無所",
    "T04n0194_002:0131a15": "依便當壞敗，此世遠遊乘輪而行，此世繫縛",
    "T04n0194_002:0131a16": "而處生死，此世眾惱生老病死至，此世非妙",
    "T04n0194_002:0131a17": "必當壞敗，此世無救護為痛所逼，此世非己",
    "T04n0194_002:0131a18": "所作必捨之去，此世機關展轉相依，此世種",
    "T04n0194_002:0131a19": "種行將引惡處，此世如幻化而現色像，此世",
    "T04n0194_002:0131a20": "無益生彼壞敗器，此世輕舉所依不成，此世",
    "T04n0194_002:0131a21": "難覺悟無有境界。於是便說此偈：",
    "T04n0194_002:0131a22": "「眾生遭苦惱，　　觀世無有世，",
    "T04n0194_002:0131a23": "　以智慧求道，　　當親近彼處，",
    "T04n0194_002:0131a24": "　漸漸從小益，　　欲得愛其命，",
    "T04n0194_002:0131a25": "　此必當壞敗，　　是故滅為樂。」",
    "T04n0194_002:0131a26": "云何於此生度泥塗？猶彼池水蓮華子，於其",
    "T04n0194_002:0131a27": "中間萌芽生漸漸長益。此亦如是，五味皆死",
    "T04n0194_002:0131a28": "以識處往生，有為行所造圍繞，為風火所成，",
    "T04n0194_002:0131a29": "為憍慢水所溉，受死於其中間生萌芽。猶如",
    "T04n0194_002:0131b01": "彼萌芽生，此亦如是，萌芽生是故非斷滅常",
    "T04n0194_002:0131b02": "住。猶如彼先觀萌芽，此亦如是，彼眾生縛著，",
    "T04n0194_002:0131b03": "是故非斷滅有常。猶如彼地為風所吹，此亦",
    "T04n0194_002:0131b04": "如是，四大牢固受諸苦惱，此亦如是，是故一",
    "T04n0194_002:0131b05": "切自然。猶如自然不壞蓮華生萌芽，是故一",
    "T04n0194_002:0131b06": "切非自然，一義所習。猶如彼外四大，為風所",
    "T04n0194_002:0131b07": "吹，更不復造此四大。此亦如是，是故一切當",
    "T04n0194_002:0131b08": "捨。猶如於彼有生眾行，此亦如是，是故彼法",
    "T04n0194_002:0131b09": "猶如彼萌芽。與子相似，此亦如是，大人之相",
    "T04n0194_002:0131b10": "不可毀壞，如是性所造。猶如蓮華子生萌芽，",
    "T04n0194_002:0131b11": "是故此無數亦不有生者。猶如彼萌芽生時",
    "T04n0194_002:0131b12": "無有來處，此亦如是，是故無來無去。猶如彼",
    "T04n0194_002:0131b13": "去時無有住止處，此亦如是，是故無住處。猶",
    "T04n0194_002:0131b14": "如彼萌芽俱長益漸漸敷花，此亦如是，無高",
    "T04n0194_002:0131b15": "無下。猶如彼蓮華萌芽必當長益。此亦如是，",
    "T04n0194_002:0131b16": "本所造萌芽於胞胎中漸漸長益。猶如彼蓮",
    "T04n0194_002:0131b17": "花茂葉甚可愛欲，此亦如是，所造眾行甚可",
    "T04n0194_002:0131b18": "愛敬。猶彼當熟時，此亦如是，子欲熟時髮毛",
    "T04n0194_002:0131b19": "爪齒及五根皆當捨離，六情衰耗意根解散捨",
    "T04n0194_002:0131b20": "此身。猶如彼華必當大熟，猶如日光色香甚",
    "T04n0194_002:0131b21": "微妙，蜂王所遊行甚可愛敬，此亦如是，初生",
    "T04n0194_002:0131b22": "之時四大日光所照，勇猛胎所覺與彼德相",
    "T04n0194_002:0131b23": "類，是故憍慢皆共相依甚可愛敬。飢渴生死",
    "T04n0194_002:0131b24": "謂欲為樂，彼愚癡者有如是顛倒之想，此亦",
    "T04n0194_002:0131b25": "如是，一切時節不脫老死。猶彼時節無有力",
    "T04n0194_002:0131b26": "勢，為熱風所炙，盡捨離之，華實各離亦無",
    "T04n0194_002:0131b27": "所緣，亦復無蜂亦無鮮色無樂彼者，此亦如",
    "T04n0194_002:0131b28": "是，漸漸耗減於此生中無有力勢，誰有命存？",
    "T04n0194_002:0131b29": "內外皆損減，無少壯力皆當喪逝，無有莖節",
    "T04n0194_002:0131c01": "無齒髮，無見無聞無味無香，無細滑亦無更",
    "T04n0194_002:0131c02": "樂，身體壞敗所有憍慢皆除盡，亦無味著無",
    "T04n0194_002:0131c03": "熾盛意已越色，皮緩面皺無少壯力，已有是",
    "T04n0194_002:0131c04": "老不愛種種色壞敗，男女眾所害而愛著彼。",
    "T04n0194_002:0131c05": "猶彼枯朽亦無有香，各當散離，此亦如是，命",
    "T04n0194_002:0131c06": "根已盡當載向塜間。猶如彼蓮華子熟後復",
    "T04n0194_002:0131c07": "生萌芽，此相亦如是，數數受有，猶彼壞敗",
    "T04n0194_002:0131c08": "花莖想眾生類。於是便說此偈：",
    "T04n0194_002:0131c09": "「是故當棄有，　　亦當觀此華，",
    "T04n0194_002:0131c10": "　猶彼生胞胎，　　慇懃當求滅。",
    "T04n0194_002:0131c11": "　欲求生萌芽，　　知樂空無有，",
    "T04n0194_002:0131c12": "　欲得到彼處，　　當從自意求。」",
    "T04n0194_002:0131c13": "世尊海者其義云何？所謂第一度眾生到彼",
    "T04n0194_002:0131c14": "岸，思惟無量增益功德，清淨無瑕有大智慧，",
    "T04n0194_002:0131c15": "解脫無怨恨心。第一得解脫，以善覺觀不離",
    "T04n0194_002:0131c16": "善根，名聞遠布智慧普至，種種香遠布猶樹",
    "T04n0194_002:0131c17": "茂盛，七覺意寶分別無常苦空無我，已度智",
    "T04n0194_002:0131c18": "慧百福具足，常入三昧無有亂志，勸助眾生",
    "T04n0194_002:0131c19": "使發善心，能成辦一切種種三昧，於學無學",
    "T04n0194_002:0131c20": "中最為第一。悕現於法未曾懈惓，等度平正",
    "T04n0194_002:0131c21": "語言柔和，清淨無瑕無婬怒癡，於大眾中功",
    "T04n0194_002:0131c22": "德第一。普慈一切安樂休息，教授境界常念",
    "T04n0194_002:0131c23": "恭敬，功德無窮極。當於爾時世尊九十一劫",
    "T04n0194_002:0131c24": "中漸成此德，覺知一切甚深之業，欲使一切",
    "T04n0194_002:0131c25": "群生同其一味，說法不失時節，常與彼相應，",
    "T04n0194_002:0131c26": "十力珍寶具足一切眾寶，依四無所畏止宿",
    "T04n0194_002:0131c27": "四大，為彼眾生故不選擇尊卑，已度世八法，",
    "T04n0194_002:0131c28": "無增損之心。於是便說此偈：",
    "T04n0194_002:0131c29": "「是故當求度，　　慇懃於道船，",
    "T04n0194_002:0132a01": "　如來海無量，　　是故拜手佛，",
    "T04n0194_002:0132a02": "　已度到彼處，　　功德福無量，",
    "T04n0194_002:0132a03": "　已有此苦樂，　　當求安隱處。」",
    "T04n0194_002:0132a04": "如來船者何者是？所謂善造牢固果報，習眾",
    "T04n0194_002:0132a05": "無所違失亦不缺漏，眾行具足諸惡永盡，第",
    "T04n0194_002:0132a06": "一甘露禁戒用纏絡身，無斷滅有常想，已住",
    "T04n0194_002:0132a07": "休息得住彼道，常愛樂忍不起瞋恚，分別五",
    "T04n0194_002:0132a08": "根等見無異想，種種清淨解脫，空無願無相",
    "T04n0194_002:0132a09": "三三昧具足。常懷慚愧度彼猶豫，禪四等無",
    "T04n0194_002:0132a10": "色三昧種種行，悉分別無有限量，觀污露不",
    "T04n0194_002:0132a11": "淨第一忍智常現在前，婬有覺想皆悉不淨",
    "T04n0194_002:0132a12": "常念遠離，金剛三昧而布現之。無量方便欲",
    "T04n0194_002:0132a13": "度眾生，覺意珍寶與智相應，修行出要道無",
    "T04n0194_002:0132a14": "生老病死患，更受胎欲度眾生，於三世行具",
    "T04n0194_002:0132a15": "足不可沮壞，不樂一切世俗，觀一切相欲得",
    "T04n0194_002:0132a16": "捨離。如是無增減心，能度一切眾生，以十力",
    "T04n0194_002:0132a17": "之船長夜度眾生使度彼岸，常有此觀不為",
    "T04n0194_002:0132a18": "己身第一聲聞。入遍觀三昧作種種觀，承事",
    "T04n0194_002:0132a19": "供養繒幡花蓋，以三三昧為佛印，以冷栴檀",
    "T04n0194_002:0132a20": "塗身，五通徹視種種香遠布，以四無所畏為",
    "T04n0194_002:0132a21": "螺，鐘皷具足無缺漏，無常苦空無我欲得離",
    "T04n0194_002:0132a22": "生死海，降伏魔眾皆使碎壞。盡無為處，分別",
    "T04n0194_002:0132a23": "法想一切不受，不度者度。得滅識處無苦樂",
    "T04n0194_002:0132a24": "至涅槃，乘福車為四部眾，皆使歡喜踊躍不",
    "T04n0194_002:0132a25": "自勝，以善身口意十力船載眾生，皆得至一",
    "T04n0194_002:0132a26": "切甘露涅槃處。於是便說此偈：",
    "T04n0194_002:0132a27": "「無數劫苦行，　　而造福德船，",
    "T04n0194_002:0132a28": "　善趣安隱處，　　為三世救護。",
    "T04n0194_002:0132a29": "　彼歡喜之心，　　疾度生死岸，",
    "T04n0194_002:0132b01": "　一切悉當終，　　盡當有是樂。」",
    "T04n0194_002:0132b02": "爾時如來有如是日，所謂禪四等具足之行，",
    "T04n0194_002:0132b03": "無缺漏無穢行，善將護為一切戒名稱遠布，",
    "T04n0194_002:0132b04": "種種眾生類皆悉敬仰，使得樂止處心得歡",
    "T04n0194_002:0132b05": "樂。無數百千劫修行苦習盡道現第一義，以",
    "T04n0194_002:0132b06": "智慧照明除愚癡冥，消滅諸苦遊彼眾中，皆",
    "T04n0194_002:0132b07": "悉成就十力無畏勇猛意，於三千世皆悉破",
    "T04n0194_002:0132b08": "壞，愍護不度者智不破壞。爾時世尊於彼現",
    "T04n0194_002:0132b09": "日明，無漏行具足，乘大乘車等御無畏如風",
    "T04n0194_002:0132b10": "吹帆，以念車皆與彼相應而現在前，以等志",
    "T04n0194_002:0132b11": "於彼所有皆悉具足，等三昧思惟一切眾生類，",
    "T04n0194_002:0132b12": "彼於三世具足翼從，悉承受其教意，無欲怒癡",
    "T04n0194_002:0132b13": "憍慢，捨諸結使，天人眾以花供養無有五蓋，",
    "T04n0194_002:0132b14": "以信財布現一切眾皆使覺知，無有塵埃，諸結",
    "T04n0194_002:0132b15": "使無礙，如是世尊為日光明。於是便說此偈：",
    "T04n0194_002:0132b16": "「百智已具足，　　於彼眾無缺，",
    "T04n0194_002:0132b17": "　已現三世光，　　是故拜手光，",
    "T04n0194_002:0132b18": "　無數百劫行，　　滅愚盲冥癡，",
    "T04n0194_002:0132b19": "　已能度此岸，　　當拜手慧日。」",
    "T04n0194_002:0132b20": "如來蓮花者為何像貌？所謂第一功德所成，",
    "T04n0194_002:0132b21": "於三有得度，有信於眾生，清淨等智普悉周",
    "T04n0194_002:0132b22": "遍，以精進力得度彼岸，消滅雲霧禪悅皆悉",
    "T04n0194_002:0132b23": "得度，念解脫無眾想。以觀息彼種種穢患亦",
    "T04n0194_002:0132b24": "無異意，等見滿足悉成辦之皆悉覺知，以戒",
    "T04n0194_002:0132b25": "之香香聞四遠，以清淨光壞眾生類，猶彼蜂",
    "T04n0194_002:0132b26": "眾嚮若干種悉分別，了於三有等得解脫，眾",
    "T04n0194_002:0132b27": "生皆得悕望，種種方便欲安隱之，甚妙觀無",
    "T04n0194_002:0132b28": "厭足，一切根無缺漏，於息心眾中婬怒癡憍",
    "T04n0194_002:0132b29": "慢之患更不熾盛，極清淨柔軟而得度脫。於",
    "T04n0194_002:0132c01": "是便說此偈：",
    "T04n0194_002:0132c02": "「清淨之所生，　　供養花無比，",
    "T04n0194_002:0132c03": "　無數功德具，　　微妙最第一。",
    "T04n0194_002:0132c04": "　欲得休息樂，　　眾生得清淨，",
    "T04n0194_002:0132c05": "　已能覺知彼，　　謂呼常有聲。",
    "T04n0194_002:0132c06": "　己之所嘆譽，　　與世而相應，",
    "T04n0194_002:0132c07": "　微妙第一色，　　善香最為妙。",
    "T04n0194_002:0132c08": "　人中為最上，　　世人所嘆譽，",
    "T04n0194_002:0132c09": "　我今拜手禮，　　無著大神仙。」",
    "T04n0194_002:0132c10": "爾時一切智有如是雲，所謂九十一劫所造",
    "T04n0194_002:0132c11": "行，思惟不淨，神力所制所說無有異，盡諸欲",
    "T04n0194_002:0132c12": "愛無有愁憂，於諸三昧得到彼處，以大慈悲",
    "T04n0194_002:0132c13": "為一切眾生，使得功德百福具足，使彼得休",
    "T04n0194_002:0132c14": "息心觀而觀彼，於人民須輪鬼神之眾，於",
    "T04n0194_002:0132c15": "三世而行慈，皆使得清淨蔭涼得解脫門至",
    "T04n0194_002:0132c16": "要之處。復以智慧光洗彼清淨人民之眾，下",
    "T04n0194_002:0132c17": "至男女皆使得善，於彼遊行得諸忍業，得甚",
    "T04n0194_002:0132c18": "深法、善眾生法而種善根，眾生飢虛甘露之",
    "T04n0194_002:0132c19": "味，憂彼不得度脫者，以修行之法使彼覺一",
    "T04n0194_002:0132c20": "切有為行皆悉無常苦空，一切法無我，涅槃",
    "T04n0194_002:0132c21": "為第一樂，等度此苦樂，善悉分別言語具足，",
    "T04n0194_002:0132c22": "於種種眾中稱揚善法種解脫根，婬怒癡憍",
    "T04n0194_002:0132c23": "慢之法盡捨離之。以無畏金剛之志，度彼勤",
    "T04n0194_002:0132c24": "苦之患，於他眾中使受正法，有恐怖者一切",
    "T04n0194_002:0132c25": "智皆使愍一切，一切惠施無所著，是故拜",
    "T04n0194_002:0132c26": "手禮雨甘露。於是說此偈：",
    "T04n0194_002:0132c27": "「功德出照明，　　十力雲無比，",
    "T04n0194_002:0132c28": "　當發歡喜心，　　說甘露除渴。",
    "T04n0194_002:0132c29": "　已得無所畏，　　是一切智雲，",
    "T04n0194_002:0133a01": "　已有降伏外，　　是故食甘露。」",
    "T04n0194_002:0133a02": "爾時世尊有如是火，所謂彼求行人民之類",
    "T04n0194_002:0133a03": "皆求喜樂，解脫得四等心所求已度，第一義",
    "T04n0194_002:0133a04": "具足與智相應，一切遍三昧有是神力，種種",
    "T04n0194_002:0133a05": "名聞諸根力具足，等至甚深已有此力，無數",
    "T04n0194_002:0133a06": "百千種，此根戒一切法得自在，三世最尊以",
    "T04n0194_002:0133a07": "十力威神得無所畏，是第一解脫，得第一光",
    "T04n0194_002:0133a08": "明、第一空寂。有如是之德布現深法，於彼眾",
    "T04n0194_002:0133a09": "生類訓誨使行忍度諸瞋恚，言語柔和無所",
    "T04n0194_002:0133a10": "傷損滅一切結使，於學無學於四部眾善已",
    "T04n0194_002:0133a11": "修行，指授苦報如是。彼功德極無量，智成就",
    "T04n0194_002:0133a12": "發趣於涅槃門，而得供養第一尊重，潤及眾",
    "T04n0194_002:0133a13": "生，是故拜手禮佛火。於是便說此偈：",
    "T04n0194_002:0133a14": "「能焚燒草木，　　火最無有崖，",
    "T04n0194_002:0133a15": "　佛火第一妙，　　是故當拜手。",
    "T04n0194_002:0133a16": "　佛火以滅盡，　　苦樂不復起，",
    "T04n0194_002:0133a17": "　猶有遺功德，　　流布於世間。」",
    "T04n0194_002:0133a18": "爾時世尊有是園觀，極柔軟禁戒成就，於彼",
    "T04n0194_002:0133a19": "處所無有五蓋，亦無石沙穢惡，亦無屺山，一",
    "T04n0194_002:0133a20": "切諸法根本皆悉得自在，大慈悲清淨無有",
    "T04n0194_002:0133a21": "垢穢，極自娛樂等度到彼。有如是思惟功德，",
    "T04n0194_002:0133a22": "諸行淳淑，力勢所為成善根本，亦不移動於",
    "T04n0194_002:0133a23": "法忍，無狐疑等見，八賢聖道悉具足，得諸供",
    "T04n0194_002:0133a24": "養無數百行不可稱計戒三昧，具足十力悉",
    "T04n0194_002:0133a25": "無有疑。諸陰蓋解脫清淨，誓願已果，枝葉繁",
    "T04n0194_002:0133a26": "茂於彼生花實，生若干百三昧林悉皆茂盛，",
    "T04n0194_002:0133a27": "等見無邪見，禪無色而自樂身，慈悲喜護常",
    "T04n0194_002:0133a28": "加眾生，於其中間分別七覺意，息心第一果，",
    "T04n0194_002:0133a29": "慚愧圍繞常念惠施，求出要故有是清涼雲，",
    "T04n0194_002:0133b01": "以力拔諸結使，有此勇猛欲得解脫，功德不",
    "T04n0194_002:0133b02": "可壞，善覺集在彼，除彼眾生婬怒癡得無所",
    "T04n0194_002:0133b03": "畏。猶彼阿若拘隣、舍利弗、大目揵連、迦葉、迦",
    "T04n0194_002:0133b04": "栴延子、阿那律、難提、金鞞羅難陀、離越，於彼",
    "T04n0194_002:0133b05": "聲聞園中為聲聞王功德無比，浴池清淨一",
    "T04n0194_002:0133b06": "切布善三世所嘆，是故拜手禮頂。於是便",
    "T04n0194_002:0133b07": "說此偈：",
    "T04n0194_002:0133b08": "「善興三世護，　　為彼萌類故，",
    "T04n0194_002:0133b09": "　覺意花飾身，　　解脫果成就。",
    "T04n0194_002:0133b10": "　聲聞眾中王，　　生功德無穢，",
    "T04n0194_002:0133b11": "　當求彼樂處，　　必獲安樂處。」",
    "T04n0194_002:0133b12": "爾時世尊有如是空，意同一色廣布無邊故",
    "T04n0194_002:0133b13": "曰為空，斷諸欲愛一切無所住，以智果報一",
    "T04n0194_002:0133b14": "切潤澤，無有諸結亦無諸蓋。以三昧愛度諸",
    "T04n0194_002:0133b15": "塵垢，善出要以解脫，清淨月善光，以功德無",
    "T04n0194_002:0133b16": "量意專一生業，修一生梵常懷歡喜，智慧眼",
    "T04n0194_002:0133b17": "清淨而境界淨，斷諸結使故無所著，已得大",
    "T04n0194_002:0133b18": "慈故一切無處所，分別意故種種得成就，得",
    "T04n0194_002:0133b19": "供養故不染於結使。依彼心故不以淨不淨",
    "T04n0194_002:0133b20": "染污其心，依彼聲聞眾種種鳥圍繞，止觀具",
    "T04n0194_002:0133b21": "足故極微妙不盡，三昧林故星宿眾圍繞，以",
    "T04n0194_002:0133b22": "正法降伏外敵故難以為疇匹。當作是觀，",
    "T04n0194_002:0133b23": "猶如有人得歡喜究竟其業，必不有疑退轉本",
    "T04n0194_002:0133b24": "處。於是便說此偈：",
    "T04n0194_002:0133b25": "「歡喜念愛樂，　　無有結塵垢，",
    "T04n0194_002:0133b26": "　此有若干色，　　復能悉分別。",
    "T04n0194_002:0133b27": "　一切得等意，　　欲作是稱譽，",
    "T04n0194_002:0133b28": "　已到越彼岸，　　無有喜樂心。」",
    "T04n0194_002:0133b29": "是時世尊有如是輪，意止具足根力覺意無",
    "T04n0194_002:0133c01": "有缺漏皆自莊嚴，四神足最第一，四意斷善",
    "T04n0194_002:0133c02": "莊嚴身，善口說教遠布，七覺意等見而得解",
    "T04n0194_002:0133c03": "脫。以止觀無有癡愛，已度彼三昧得無所畏，",
    "T04n0194_002:0133c04": "為師子吼無有恐畏，辯才無礙得信歡喜，精",
    "T04n0194_002:0133c05": "進無懈怠念，境界得度彼智慧解脫。遊彼",
    "T04n0194_002:0133c06": "魔境界無有欲愛，功德具足消滅諸惡趣，三",
    "T04n0194_002:0133c07": "乘果微妙，第一善成就，滅彼魔眾三欲永",
    "T04n0194_002:0133c08": "盡，諸有愁憂苦惱永盡無餘，亦無有愛亦無",
    "T04n0194_002:0133c09": "五蓋亦無瑕穢，依彼身盡捨離，除去狐疑無",
    "T04n0194_002:0133c10": "有愚癡，有覺有觀亦無憍慢，隨時興起亦無",
    "T04n0194_002:0133c11": "顛倒，永除邪見有威力，歡喜滅結使降伏魔",
    "T04n0194_002:0133c12": "眾。於是便說此偈：",
    "T04n0194_002:0133c13": "「一切人供養，　　救度眾生類，",
    "T04n0194_002:0133c14": "　無護為作護，　　魔前轉法輪。",
    "T04n0194_002:0133c15": "　彼輪無有等，　　天人所嘆譽，",
    "T04n0194_002:0133c16": "　已有此名稱，　　彼最為第一。」",
    "T04n0194_002:0133c17": "是時世尊因何金剛降伏彼魔？所謂爾時世",
    "T04n0194_002:0133c18": "尊乘禁戒車被弘誓鎧有諸忍力，以大雲為",
    "T04n0194_002:0133c19": "清淨幢蓋，以無結使執無欲擁執持等見，緣",
    "T04n0194_002:0133c20": "四禪愛慢得解脫清淨，等志等語皆悉清淨。",
    "T04n0194_002:0133c21": "以辯才智神足莊嚴，自專其意解脫牢固無",
    "T04n0194_002:0133c22": "婬怒癡，以覺意解脫明熾然，一切具足無有",
    "T04n0194_002:0133c23": "三愛，度一切結力勢不可壞，至涅槃海無世",
    "T04n0194_002:0133c24": "俗患。以智慧金剛復以智業滅諸惡趣，十力",
    "T04n0194_002:0133c25": "解脫四無所畏降伏，本所修習行無敗壞，一",
    "T04n0194_002:0133c26": "切種種色像皆悉成就，滅諸魔眾亦無所著。",
    "T04n0194_002:0133c27": "於是便說此偈：",
    "T04n0194_002:0133c28": "「種種來恐畏，　　金剛精進意，",
    "T04n0194_002:0133c29": "　降伏彼魔眾，　　及餘諸塵結。",
    "T04n0194_002:0134a01": "　諸有生有想，　　結使皆永盡，",
    "T04n0194_002:0134a02": "　由是三昧行，　　故歸牟尼士。」",
    "T04n0194_002:0134a03": "爾時世尊云何以法雨而雨之？所謂轉不死",
    "T04n0194_002:0134a04": "法輪，於八部眾中而嘆譽此法，百劫所求善行",
    "T04n0194_002:0134a05": "修行，於慈轉牢固，清淨法如是，賢聖牢固，住",
    "T04n0194_002:0134a06": "於出家之觀，大威神無著。復以忍智之力，",
    "T04n0194_002:0134a07": "皆悉牢固解脫門，若干種珍寶瓔珞本願所",
    "T04n0194_002:0134a08": "追還，有其方便住其東方微妙之處，於彼貝",
    "T04n0194_002:0134a09": "多樹下極端政，諸天塞虛空，向東方坐觀",
    "T04n0194_002:0134a10": "察。是時佛為妙，亦有中間作如是歡喜之散",
    "T04n0194_002:0134a11": "花而嘆，觀察是時若須倫之眾聞如是之德，",
    "T04n0194_002:0134a12": "及諸神仙，昔佛所造最勝幢蓮花稱佛、錠光",
    "T04n0194_002:0134a13": "佛、隨葉佛，於彼大眾心得第一自在。爾時世尊",
    "T04n0194_002:0134a14": "釋迦文一切智，諸天眾歡喜，皆是本佛所造，",
    "T04n0194_002:0134a15": "彼猶如轉輪聖王於境界而得自在，世尊亦",
    "T04n0194_002:0134a16": "復如是，於己無漏法中而得自在。猶轉輪聖",
    "T04n0194_002:0134a17": "王自在境界，眾生之類共鬪諍者悉能斷絕，",
    "T04n0194_002:0134a18": "佛世尊亦復如是，於聲聞中其有眾生之類，",
    "T04n0194_002:0134a19": "有狐疑於法者皆悉能斷。猶如彼轉輪聖王，",
    "T04n0194_002:0134a20": "無財寶者皆悉能施，佛亦如是，諸乏賢聖寶",
    "T04n0194_002:0134a21": "者，便以七財而惠施之。猶如轉輪聖王外道",
    "T04n0194_002:0134a22": "眾生以示正法，佛世尊亦復如是，指授眾生",
    "T04n0194_002:0134a23": "至涅槃道。猶如轉輪聖王出現於世，諸閉在",
    "T04n0194_002:0134a24": "牢獄者皆悉脫之，佛世尊亦復如是，出現於",
    "T04n0194_002:0134a25": "世時，於生死牢獄便悉脫之。於是便說此偈：",
    "T04n0194_002:0134a26": "「法王為第一，　　眾尊無過佛，",
    "T04n0194_002:0134a27": "　愍彼眾生類，　　三界佛覆護。",
    "T04n0194_002:0134a28": "　可事可恭敬，　　欲度不度者，",
    "T04n0194_002:0134a29": "　如是功德者，　　佛覺不覺者。」",
    "T04n0194_002:0134b01": "爾時世尊有何城？所謂四賢聖智慧正觀，於",
    "T04n0194_002:0134b02": "彼戒定地善相無為行，以智慧為城郭，以三",
    "T04n0194_002:0134b03": "三昧為却敵，以解脫門為閨，以等見為街",
    "T04n0194_002:0134b04": "巷，以念為牆，以意止為壍，以五根為堂，以禪",
    "T04n0194_002:0134b05": "為室，以慚愧自障屏，指授彼道，以神足遊行",
    "T04n0194_002:0134b06": "不可障蔽，以覺意華自嚴飾，以諦果為行，以",
    "T04n0194_002:0134b07": "賢聖第一而自娛樂，極安隱教授彼眾皆悉",
    "T04n0194_002:0134b08": "濟度。舍利弗、目揵連有無數眾善想，常遊教",
    "T04n0194_002:0134b09": "化善滿具足所覺皆成就，於彼浴池洗，以戒",
    "T04n0194_002:0134b10": "為塗香，辯才黠慧以為法服嚴莊其身，以三",
    "T04n0194_002:0134b11": "三昧為食，以法味為漿，七寶具足。時世尊為",
    "T04n0194_002:0134b12": "大眾學無學皆悉圍繞，欲使彼眾到涅槃至",
    "T04n0194_002:0134b13": "無畏處亦不退轉，無欲於眾生，得無所畏，法",
    "T04n0194_002:0134b14": "力具足，諸陰入成就，不著於塵垢。於是便說",
    "T04n0194_002:0134b15": "此偈：",
    "T04n0194_002:0134b16": "「諸惡已休息，　　大神仙所制，",
    "T04n0194_002:0134b17": "　使彼得清淨，　　十力之所說。",
    "T04n0194_002:0134b18": "　於彼釋城郭，　　常畏生老病，",
    "T04n0194_002:0134b19": "　不至涅槃處，　　皆由眾生苦。」",
    "T04n0194_002:0134b20": "僧伽羅剎所集經卷中"
}