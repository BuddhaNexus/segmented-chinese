{
    "T03n0158_002:0242a02": "大乘悲分陀利經卷第二",
    "T03n0158_002:0242a04": "失三藏名今附秦錄",
    "T03n0158_002:0242a05": "勸施品第四",
    "T03n0158_002:0242a06": "爾時寂意菩薩摩訶薩承佛威神白佛言：「世",
    "T03n0158_002:0242a07": "尊！以何因何緣，其餘諸佛國土清淨，無諸",
    "T03n0158_002:0242a08": "穢惡亦無五濁，種種奇妙莊嚴佛土；彼諸菩",
    "T03n0158_002:0242a09": "薩摩訶薩種種威德而皆悉備，種種歡樂而",
    "T03n0158_002:0242a10": "皆滿足，亦無聲聞、辟支佛名，何況其餘？世",
    "T03n0158_002:0242a11": "尊！以何因緣，於此穢惡命濁、劫濁、眾生濁、見",
    "T03n0158_002:0242a12": "濁、煩惱濁世，成阿耨多羅三藐三菩提，而有",
    "T03n0158_002:0242a13": "四眾三乘說法？世尊！何故不取清淨佛土",
    "T03n0158_002:0242a14": "無五濁者？」佛言：「善男子！以本願故菩薩取淨",
    "T03n0158_002:0242a15": "佛土，亦以本願故取不淨土。善男子！有菩薩",
    "T03n0158_002:0242a16": "摩訶薩，大悲具足取不淨佛土。所以者何？以",
    "T03n0158_002:0242a17": "本願故，令我於此惡世成佛。汝一心善聽，當",
    "T03n0158_002:0242a18": "為汝說。」時寂意菩薩聽佛所說。佛言：「善男",
    "T03n0158_002:0242a19": "子！乃往古昔，過一恒河沙數阿僧祇劫，於此",
    "T03n0158_002:0242a20": "佛剎，爾時有大劫名持，是大劫中，在此佛剎",
    "T03n0158_002:0242a21": "是四天下。時轉輪王名曰離諍，主四天下。",
    "T03n0158_002:0242a22": "離諍王時，有國大師婆羅門，名曰海濟，生一",
    "T03n0158_002:0242a23": "子有三十二相、八十種好，百福莊嚴皆悉具",
    "T03n0158_002:0242a24": "足，身有圓光，如若瞿盧樹紫磨金色。當生之",
    "T03n0158_002:0242a25": "時，百千諸天來供養已，即為立字名曰海藏。",
    "T03n0158_002:0242a26": "彼於餘時出家學道，剃除鬚髮而被法服，得",
    "T03n0158_002:0242a27": "成阿耨多羅三藐三菩提，號曰寶藏。彼佛轉",
    "T03n0158_002:0242a28": "法輪時，令多億那由他百千眾生，有得天道",
    "T03n0158_002:0242a29": "及解脫果。彼於餘時，與多億那由他百千聲",
    "T03n0158_002:0242b01": "聞眾圍遶侍從，村城、聚落、王舍遊行，漸漸至",
    "T03n0158_002:0242b02": "安詶羅城。離諍轉輪王所治之處去城不遠，",
    "T03n0158_002:0242b03": "有閻披羅園，寶藏如來、應供、正遍知，與多",
    "T03n0158_002:0242b04": "億那由他百千聲聞眾俱，於中止住。時離諍",
    "T03n0158_002:0242b05": "王，聞寶藏如來、應供、正遍知與無數億那由",
    "T03n0158_002:0242b06": "他百千聲聞眾俱入其街里，住閻披羅園，",
    "T03n0158_002:0242b07": "王即生念：『今我應至如來，應供養、恭敬、尊重、",
    "T03n0158_002:0242b08": "讚歎。』時離諍王，以大神德無量王威，咸與無",
    "T03n0158_002:0242b09": "數億百千臣民前後圍遶導從出城，詣閻披",
    "T03n0158_002:0242b10": "羅園。以其所乘盡所乘地下乘步進，向寶藏",
    "T03n0158_002:0242b11": "如來所，至已頭面禮足，遶佛三匝，却坐一面。",
    "T03n0158_002:0242b12": "「善男子！爾時寶藏如來、應供、正遍知，見離諍",
    "T03n0158_002:0242b13": "王正法喜悅，要語勸化離諍王，令踊躍歡喜；",
    "T03n0158_002:0242b14": "以無數言辭，正法喜悅，要語勸化令踊躍已，",
    "T03n0158_002:0242b15": "默而住。時離諍王叉手合掌，白寶藏如來、應",
    "T03n0158_002:0242b16": "供、正遍知言：『唯願世尊，與比丘僧受我三月",
    "T03n0158_002:0242b17": "請，供養衣服、飲食、床[木*翕]、臥具，病瘦醫藥隨其",
    "T03n0158_002:0242b18": "所須。』「善男子！寶藏如來默然受請。彼離諍王",
    "T03n0158_002:0242b19": "知佛受請，禮畢遶佛三匝而去。時離諍王，還",
    "T03n0158_002:0242b20": "告諸小王群臣人民，作如是言：『汝等當知！我",
    "T03n0158_002:0242b21": "請寶藏如來、應供、正遍知及比丘僧三月，供",
    "T03n0158_002:0242b22": "養一切所須；我有財寶供養之具，所可愛重",
    "T03n0158_002:0242b23": "盡迴施佛及比丘僧。汝等所有己物供養之",
    "T03n0158_002:0242b24": "具，盡迴施佛及比丘僧。』彼諸人等皆亦迴施。",
    "T03n0158_002:0242b25": "時主藏寶臣，盡以金為閻披羅園地，尋時",
    "T03n0158_002:0242b26": "以竟，即為世尊造七寶臺——周匝四邊七寶為",
    "T03n0158_002:0242b27": "戶，遍於園中置七寶樹，彼諸樹上種種衣服",
    "T03n0158_002:0242b28": "而以莊嚴，種種幡蓋，種種真珠、瓔珞，種種",
    "T03n0158_002:0242b29": "房舍，種種嚴飾，種種寶器，種種雜香，種種",
    "T03n0158_002:0242c01": "七寶華果以莊嚴；散種種華，種種繒綵，種",
    "T03n0158_002:0242c02": "種茵褥，種種氍氀毾[毯炎+登]，種種衣服，以用敷",
    "T03n0158_002:0242c03": "座——又置寶輪在於臺外，當世尊前，去地一",
    "T03n0158_002:0242c04": "仞虛空中住，光[火*僉]甚明。純白象寶七支平",
    "T03n0158_002:0242c05": "滿，住世尊後，擎持寶樹覆世尊上。彼樹莊",
    "T03n0158_002:0242c06": "嚴，以七寶瓔珞種種莊嚴。以七寶瓔珞種種",
    "T03n0158_002:0242c07": "嚴具，種種鬘飾，種種繒綵，種種妙衣，種種房",
    "T03n0158_002:0242c08": "舍，樹上有蓋七寶莊嚴。離諍王第一正后，",
    "T03n0158_002:0242c09": "在佛前住，以海此岸牛頭栴檀末香，以散",
    "T03n0158_002:0242c10": "佛上。離諍王，親自執持摩尼寶珠，光耀極",
    "T03n0158_002:0242c11": "明，置如來前，彼輪光珠，光照於園中，其明充",
    "T03n0158_002:0242c12": "滿，其佛光照三千大千世界，微妙普遍一",
    "T03n0158_002:0242c13": "一聲聞。以牛頭栴檀為座，亦以為机而承",
    "T03n0158_002:0242c14": "其足。諸聲聞後皆有白象，擎持寶樹，嚴飾麗",
    "T03n0158_002:0242c15": "妙，如前所說以覆其上。諸聲聞前皆有婇",
    "T03n0158_002:0242c16": "女，眾寶瓔珞以為嚴飾，皆以海此岸牛頭",
    "T03n0158_002:0242c17": "栴檀末香，用散佛上。其一一聲聞前置琉",
    "T03n0158_002:0242c18": "璃珠，種種音樂周遍園中。聖道寶臣將四",
    "T03n0158_002:0242c19": "種兵，列住園外周匝侍衛。「善男子！爾時離",
    "T03n0158_002:0242c20": "諍王，於晨朝時出城詣佛，乘其所乘盡所乘",
    "T03n0158_002:0242c21": "地，下乘步進向世尊所。至已，頭面禮寶藏如",
    "T03n0158_002:0242c22": "來足及禮眾僧，遶三匝已，王親以水灌如",
    "T03n0158_002:0242c23": "來手，躬自斟酌百味飲食，種種餚饍皆悉備",
    "T03n0158_002:0242c24": "足。王知食訖收鉢，手執寶拂敬拂如來。其",
    "T03n0158_002:0242c25": "王千子及八萬四千諸小國王，如是供養聲",
    "T03n0158_002:0242c26": "聞僧已，皆各執拂而拂大眾。飯訖少時，無數",
    "T03n0158_002:0242c27": "億那由他百千眾生，皆來入園，為聽法故。無",
    "T03n0158_002:0242c28": "數億那由他百千諸天，於虛空中，雨眾天華",
    "T03n0158_002:0242c29": "作諸伎樂，種種天繒幡蓋柔軟衣服，及諸",
    "T03n0158_002:0243a01": "瓔珞懸虛空中。四萬青夜叉，於栴檀林中，",
    "T03n0158_002:0243a02": "常取海此岸牛頭栴檀為薪，為佛比丘僧供",
    "T03n0158_002:0243a03": "設飯食。時離諍王即是夜於佛大眾前，然多",
    "T03n0158_002:0243a04": "億那由他百千燈明。「善男子！時離諍王，夜",
    "T03n0158_002:0243a05": "分於世尊前，頂上、兩肩、手、膝、兩足竟夜擎燈，",
    "T03n0158_002:0243a06": "佛威神故，形無疲懈，其身受樂，譬如比丘入",
    "T03n0158_002:0243a07": "第三禪，身不傾倚，心無勞惓。如是供養終竟",
    "T03n0158_002:0243a08": "三月。如是千子八萬四千諸小國王，并餘多",
    "T03n0158_002:0243a09": "億那由他百千眾生，以王供養一一聲聞終",
    "T03n0158_002:0243a10": "於三月，如離諍王供養寶藏如來等無有異。",
    "T03n0158_002:0243a11": "時王正后，於三月中華香供養；餘多億那由",
    "T03n0158_002:0243a12": "他百千婇女，於三月中以華香供養諸聲聞",
    "T03n0158_002:0243a13": "眾，亦復如是。「善男子！爾時離諍王竟三月",
    "T03n0158_002:0243a14": "已，以八萬四千紫磨寶臺，迴施世尊。八萬",
    "T03n0158_002:0243a15": "四千金輪輪寶為首，亦用施佛。八萬四千白",
    "T03n0158_002:0243a16": "象，象寶為首，八萬四千馬，馬寶為首，八萬四",
    "T03n0158_002:0243a17": "千日明珠，珠寶為首，盡以施佛。八萬四千諸",
    "T03n0158_002:0243a18": "小國王，主藏寶為首，迴施世尊，供給所須。",
    "T03n0158_002:0243a19": "八萬四千小王，聖導寶為首，迴施世尊，給侍",
    "T03n0158_002:0243a20": "左右。八萬四千城，安詶羅城為首，施佛及僧",
    "T03n0158_002:0243a21": "隨意所用。八萬四千七寶行樹，八萬四千眾",
    "T03n0158_002:0243a22": "寶華聚，八萬四千七寶蓋，八萬四千王妙",
    "T03n0158_002:0243a23": "衣服，八萬四千雜寶鬘飾，略說：車乘、床座",
    "T03n0158_002:0243a24": "及承足机，臥具、屣器、頭服、冠幘，瓔珞、金瓔、真",
    "T03n0158_002:0243a25": "珠、瓔珞，伎樂、鍾鈴、螺鼓、幢麾及拂，鐙鑪、",
    "T03n0158_002:0243a26": "澡盥、園林、鳥獸，皆是眾寶并及妙味，各八",
    "T03n0158_002:0243a27": "萬四千，盡迴施寶藏如來、應供、正遍知已，而",
    "T03n0158_002:0243a28": "白佛言：『我國事殷并懺悔世尊，唯願如來，樂",
    "T03n0158_002:0243a29": "住此園比更奉覲。』彼離諍王千子於佛前住，",
    "T03n0158_002:0243b01": "一一王子請佛及僧，三月供養一切所須；世",
    "T03n0158_002:0243b02": "尊默然，受王子請。爾時離諍王，知佛受諸子",
    "T03n0158_002:0243b03": "請已，頭面禮足及比丘僧，右繞三匝，辭退還",
    "T03n0158_002:0243b04": "宮。彼時諸王子中，第一王子名曰不眴，於",
    "T03n0158_002:0243b05": "三月中，供養世尊及比丘僧，如離諍王。王子",
    "T03n0158_002:0243b06": "間日一來奉覲世尊及比丘僧，聽微妙法。「善",
    "T03n0158_002:0243b07": "男子！時國大師婆羅門，是寶藏如來父，名曰",
    "T03n0158_002:0243b08": "海濟，遍閻浮提男女大小而從乞求，未便即",
    "T03n0158_002:0243b09": "受，先令施主受三歸依，住阿耨多羅三藐三菩",
    "T03n0158_002:0243b10": "提，然後受施。閻浮提內一切老少有智，海",
    "T03n0158_002:0243b11": "濟婆羅門無不受其施，勸以三歸，令住阿耨",
    "T03n0158_002:0243b12": "多羅三藐三菩提者。如是勸多億那由他百",
    "T03n0158_002:0243b13": "千眾生，令修三福地，住阿耨多羅三藐三菩",
    "T03n0158_002:0243b14": "提。不眴王子於三月中如是供養世尊及比",
    "T03n0158_002:0243b15": "丘僧，如離諍王，竟三月已；唯除城郭、自然",
    "T03n0158_002:0243b16": "輪、自然象、自然馬、自然摩尼寶、玉女寶、主藏",
    "T03n0158_002:0243b17": "寶、聖道寶；除是已，以八萬四千金輪，八萬",
    "T03n0158_002:0243b18": "四千象，八萬四千馬，盡迴施佛，略說：日明",
    "T03n0158_002:0243b19": "珠、婇女、童子、如意之樹，華聚、衣蓋、瓔珞、車乘、",
    "T03n0158_002:0243b20": "床座，及承足机、臥具、屣器、頭服、冠幘、真珠、",
    "T03n0158_002:0243b21": "瓔珞，伎樂、鍾鈴、螺皷、幢麾及拂，鐙鑪、澡盥、",
    "T03n0158_002:0243b22": "園林、鳥獸，皆是眾寶，并及妙味各八萬四",
    "T03n0158_002:0243b23": "千。盡迴施已，懺悔世尊及比丘僧。尼摸王",
    "T03n0158_002:0243b24": "子，亦以如是供養之具，於三月中供養世尊",
    "T03n0158_002:0243b25": "并比丘僧，如不眴，供養已，如是寶物施與",
    "T03n0158_002:0243b26": "達嚫，亦如不眴。帝眾王子，於三月中供養",
    "T03n0158_002:0243b27": "世尊并比丘僧，達嚫亦然。「今當略說彼眾",
    "T03n0158_002:0243b28": "王子：無畏王子、虛空王子、支象王子、民陀",
    "T03n0158_002:0243b29": "羅王子、蜜蘇王子、魔陀步王子、土眾王子、",
    "T03n0158_002:0243c01": "知義王子、童子王子、解愚王子、解人王子、",
    "T03n0158_002:0243c02": "阿羅步王子、遣使王子、安佉慕王子、義語",
    "T03n0158_002:0243c03": "王子、阿隣度路王子、將願王子、將象王子、",
    "T03n0158_002:0243c04": "月將王子、日將王子、主將王子、金剛將王",
    "T03n0158_002:0243c05": "子、忍將王子、處將王子、疾將王子、賀邏尼",
    "T03n0158_002:0243c06": "慕王子、曀障王子、障力王子、障雜王子、樂",
    "T03n0158_002:0243c07": "雜王子、王財王子、欲悶王子、賀邏陀附",
    "T03n0158_002:0243c08": "王子、擁護王子、王稱王子、鹽摩野披羅步",
    "T03n0158_002:0243c09": "王子、野闍路王子、野度披樹王子、野頗奴王",
    "T03n0158_002:0243c10": "子、野象奴王子、禮月王子、不退王子，乃至",
    "T03n0158_002:0243c11": "離諍王千子，一一亦皆如是，以一切所須，供",
    "T03n0158_002:0243c12": "養寶藏如來、應供、正遍知，及無量比丘僧，衣",
    "T03n0158_002:0243c13": "被、飲食、臥具、隨病醫藥，并餘所須各於三月，",
    "T03n0158_002:0243c14": "如王太子不眴，一一以八萬四千金輪，乃至",
    "T03n0158_002:0243c15": "八萬四千味，皆迴施佛及比丘僧。以是大",
    "T03n0158_002:0243c16": "施，有求天帝，有求梵王，有求魔王，有求轉",
    "T03n0158_002:0243c17": "輪聖王，有求大富，有求聲聞，乃無一人求",
    "T03n0158_002:0243c18": "辟支佛乘，況求大乘。爾時離諍王以此大",
    "T03n0158_002:0243c19": "施，還求轉輪聖王，如是滿二百五十歲，皆亦",
    "T03n0158_002:0243c20": "各各懺悔世尊并比丘僧。「爾時國大師海濟",
    "T03n0158_002:0243c21": "婆羅門，詣寶藏如來比丘僧所，請供七年，以",
    "T03n0158_002:0243c22": "一切所須衣被、飲食、臥具，隨病醫藥并餘所",
    "T03n0158_002:0243c23": "須。爾時世尊默然受之國大師請。是時海",
    "T03n0158_002:0243c24": "濟婆羅門，以一切所須供養寶藏如來，如王",
    "T03n0158_002:0243c25": "離諍亦無有異。「善男子！海濟婆羅門，於餘時",
    "T03n0158_002:0243c26": "心生念：『我已勸多億那由他百千眾生，令發",
    "T03n0158_002:0243c27": "阿耨多羅三藐三菩提心，不知是離諍王所",
    "T03n0158_002:0243c28": "可志願，為求天王，為求人王，為求聲聞乘，為",
    "T03n0158_002:0243c29": "求辟支佛乘，為求阿耨多羅三藐三菩提？設",
    "T03n0158_002:0244a01": "我當得成阿耨多羅三藐三菩提，未度眾生",
    "T03n0158_002:0244a02": "令皆得度，未得解眾生令皆得解，諸老、病、",
    "T03n0158_002:0244a03": "死、憂悲苦惱眾生令得解脫，未涅槃者令得",
    "T03n0158_002:0244a04": "涅槃。若龍、若夜叉、若佛、若聲聞、若梵王，願",
    "T03n0158_002:0244a05": "示我夢，是王為求天福，為求人福，為求聲",
    "T03n0158_002:0244a06": "聞辟支佛地，為求阿耨多羅三藐三菩提耶？』",
    "T03n0158_002:0244a07": "「善男子！爾時國王大師海濟婆羅門，即於夢",
    "T03n0158_002:0244a08": "中見如是光明，見十方恒河沙數世界諸佛",
    "T03n0158_002:0244a09": "如來。彼諸佛世尊，皆遣蓮華與婆羅門，白",
    "T03n0158_002:0244a10": "銀為莖，黃金為葉，馬瑙為臺，琉璃為鬚，一",
    "T03n0158_002:0244a11": "一華上皆有日現；彼諸日上有七寶蓋，一一",
    "T03n0158_002:0244a12": "日出六十億光，彼一切光皆入婆羅門口；自",
    "T03n0158_002:0244a13": "見己身，高千由旬清淨如鏡；自見身中，六",
    "T03n0158_002:0244a14": "十億那由他百千菩薩，皆於蓮華臺上結加",
    "T03n0158_002:0244a15": "趺座入於三昧。見彼諸日遶身周匝，又見諸",
    "T03n0158_002:0244a16": "蓋虛空中住乃至梵天。彼諸蓮華遶身住者，",
    "T03n0158_002:0244a17": "聞出柔軟之音，過天五樂。於中見離諍王，猪",
    "T03n0158_002:0244a18": "頭人身以血自塗，東西馳走，多諸雜虫競來",
    "T03n0158_002:0244a19": "食之。於卑賤伊蘭樹下坐，多諸雜虫競共食",
    "T03n0158_002:0244a20": "之，乃至白骨已，數數還復。猪頭人身以血自",
    "T03n0158_002:0244a21": "塗，多諸雜虫競來食之。於卑賤伊蘭樹下",
    "T03n0158_002:0244a22": "坐，多諸雜虫競來食之，乃至白骨。於中見諸",
    "T03n0158_002:0244a23": "王子，有猪頭者、有象頭者、有水牛頭者、有狼",
    "T03n0158_002:0244a24": "頭者、有豺頭者、有狗頭者、有獼猴頭者，以",
    "T03n0158_002:0244a25": "血塗身，多諸雜虫競來食之，皆依卑賤伊蘭",
    "T03n0158_002:0244a26": "樹下坐，多諸雜虫競來食之，乃至白骨其身",
    "T03n0158_002:0244a27": "還復，虫尋食之。復見餘王子乘水牛車，須曼",
    "T03n0158_002:0244a28": "那華以自莊嚴，隨不正道而南遊行。梵王帝",
    "T03n0158_002:0244a29": "釋并及護世來語之言：『咄！婆羅門！汝與蓮",
    "T03n0158_002:0244b01": "華周匝住者，於中先以一華持與國王，其諸",
    "T03n0158_002:0244b02": "王子各與一華。然後與諸小王，自與汝子并",
    "T03n0158_002:0244b03": "及餘人。』時婆羅門聞彼諸天使分布已，即分",
    "T03n0158_002:0244b04": "諸華。「眠覺起坐憶所見夢，於坐生念：『是轉",
    "T03n0158_002:0244b05": "輪王，願樂下賤生死，悕望安樂而願卑賤；諸",
    "T03n0158_002:0244b06": "王子等亦復如是。又我所見王子乘水牛車，",
    "T03n0158_002:0244b07": "須曼那華以自莊嚴，而南遊行，是求聲聞乘",
    "T03n0158_002:0244b08": "者。又，我所見光明於十方諸佛世尊，緣我遍",
    "T03n0158_002:0244b09": "至閻浮提，勸化多億那由他百千眾生，以三",
    "T03n0158_002:0244b10": "福地使得成就令住其中。以是故，我夢見大",
    "T03n0158_002:0244b11": "光明，見於十方諸佛世尊，以我遍至閻浮提",
    "T03n0158_002:0244b12": "勸化過數眾生，令住阿耨多羅三藐三菩提。",
    "T03n0158_002:0244b13": "又我今請如來、應供、正遍知及比丘僧，於七",
    "T03n0158_002:0244b14": "年中以一切所須，以是十方諸餘世界諸佛",
    "T03n0158_002:0244b15": "世尊，今遣此華而來與我，令發阿耨多羅三",
    "T03n0158_002:0244b16": "藐三菩提，願以是諸佛世尊為我遣華。我",
    "T03n0158_002:0244b17": "所見華上日，有諸光明入我口中，見己身極",
    "T03n0158_002:0244b18": "為高廣。見日周身，自見身中，有六十億那由",
    "T03n0158_002:0244b19": "他百千菩薩，蓮華臺上結加趺坐入於三昧，",
    "T03n0158_002:0244b20": "如是諸夢我所不解。又見梵釋護世勸我分",
    "T03n0158_002:0244b21": "布諸華，尋時自見分此華。如是諸夢唯佛明",
    "T03n0158_002:0244b22": "焉！我以何因緣見此大夢？我今應至佛所問",
    "T03n0158_002:0244b23": "此夢意。』「爾時海濟婆羅門，即於夜時具辦餚",
    "T03n0158_002:0244b24": "饍，明至佛所自行澡水。佛及比丘，從上至",
    "T03n0158_002:0244b25": "下行水畢已，手自斟酌種種餚饍，隨意所須",
    "T03n0158_002:0244b26": "飯佛及僧，食訖收鉢還坐說法。爾時離諍王",
    "T03n0158_002:0244b27": "與其千子、無數百千大眾俱，圍遶侍從往詣",
    "T03n0158_002:0244b28": "佛所，乘其所乘盡所乘地，下乘恭肅步進入",
    "T03n0158_002:0244b29": "園；至如來所，頭面禮足及比丘僧，坐於佛",
    "T03n0158_002:0244c01": "所聽說妙法。爾時海濟婆羅門，如前所見夢",
    "T03n0158_002:0244c02": "前問佛已。世尊告大婆羅門：『汝所見大光",
    "T03n0158_002:0244c03": "明，見於十方恒河沙數世界諸佛世尊，彼為",
    "T03n0158_002:0244c04": "汝遣華；上見日皆放光明，彼諸光明盡入汝",
    "T03n0158_002:0244c05": "口。以汝婆羅門，於二百五十歲，遍行閻浮",
    "T03n0158_002:0244c06": "提，勸化過數眾生，以三福地令住其中。又勸",
    "T03n0158_002:0244c07": "化過數眾生，以阿耨多羅三藐三菩提令",
    "T03n0158_002:0244c08": "住其中。以是大施故，婆羅門！彼諸佛世尊，",
    "T03n0158_002:0244c09": "皆授汝阿耨多羅三藐三菩提記，於十方恒",
    "T03n0158_002:0244c10": "河沙數世界中，現在住世說法。諸佛遣華與",
    "T03n0158_002:0244c11": "汝，以白銀為莖，黃金為葉，馬瑙為臺，琉璃",
    "T03n0158_002:0244c12": "為鬚，一切華上所可見日。婆羅門！彼所現夢",
    "T03n0158_002:0244c13": "是先瑞應。汝婆羅門！夢見十方恒河沙數世",
    "T03n0158_002:0244c14": "界中諸佛世尊，現在住世說法。彼諸佛世尊",
    "T03n0158_002:0244c15": "為汝遣七寶蓋，彼諸寶蓋於空中住乃至梵",
    "T03n0158_002:0244c16": "天。婆羅門！汝可成阿耨多羅三藐三菩提夜",
    "T03n0158_002:0244c17": "時，即是夜名稱流布聞於十方恒河沙數世",
    "T03n0158_002:0244c18": "界乃至梵天，無其過上見汝頂者。婆羅門！",
    "T03n0158_002:0244c19": "彼所現夢是先瑞應。婆羅門！汝夢見己身極",
    "T03n0158_002:0244c20": "自高廣，乃至梵天日周身住。婆羅門！汝所可",
    "T03n0158_002:0244c21": "勸化過數眾生發菩提心，是汝成菩提時，一",
    "T03n0158_002:0244c22": "佛世界微塵數十方國土，彼亦成阿耨多羅",
    "T03n0158_002:0244c23": "三藐三菩提。是汝本所勸化於菩提者，彼皆",
    "T03n0158_002:0244c24": "稱譽汝而作是言：「彼如來、應供、正遍知，初勸",
    "T03n0158_002:0244c25": "化我等於阿耨多羅三藐三菩提，是故我今",
    "T03n0158_002:0244c26": "得成阿耨多羅三藐三菩提，彼是我等善知",
    "T03n0158_002:0244c27": "識。」彼諸佛皆遣菩薩，恭敬供養讚歎於汝。",
    "T03n0158_002:0244c28": "彼諸菩薩摩訶薩各捨己佛土而來，皆以種",
    "T03n0158_002:0244c29": "種菩薩神通，供養於汝，而聽法已，得種種若",
    "T03n0158_002:0245a01": "干三昧忍辱陀羅尼門；彼諸菩薩摩訶薩各",
    "T03n0158_002:0245a02": "還本土，稱譽讚歎汝之名稱。婆羅門！彼所現",
    "T03n0158_002:0245a03": "夢是先瑞應。婆羅門！汝自見身中多億菩薩",
    "T03n0158_002:0245a04": "於蓮華上結加趺坐入於三昧者。婆羅門！",
    "T03n0158_002:0245a05": "汝成菩提時，勸化多億那由他百千眾生，得",
    "T03n0158_002:0245a06": "不退轉住阿耨多羅三藐三菩提。婆羅門！汝",
    "T03n0158_002:0245a07": "以無上般涅槃般涅槃已，於後一佛世界微",
    "T03n0158_002:0245a08": "塵數大劫中，十方國土諸佛世尊，以正法王",
    "T03n0158_002:0245a09": "治，皆讚歎稱譽汝，如過無量無邊阿僧祇",
    "T03n0158_002:0245a10": "劫，有如來、應供、正遍知，名號如是。「彼如來、應",
    "T03n0158_002:0245a11": "供、正遍知，勸化我等令住阿耨多羅三藐三",
    "T03n0158_002:0245a12": "菩提；以是故，我等今得成阿耨多羅三藐三",
    "T03n0158_002:0245a13": "菩提，得正法王位。」婆羅門！彼所現夢是先瑞",
    "T03n0158_002:0245a14": "應。「『婆羅門！汝夢見餘人猪頭人身象頭，乃至",
    "T03n0158_002:0245a15": "狗頭以血塗身，多諸雜虫競來食之；卑賤伊",
    "T03n0158_002:0245a16": "蘭樹下坐，多諸雜虫競來食之，乃至白骨",
    "T03n0158_002:0245a17": "其身還復。猪頭人身乃至狗頭，以血自塗，多",
    "T03n0158_002:0245a18": "諸雜虫競來食之，是彼愚癡男子，住三福地",
    "T03n0158_002:0245a19": "布施、持戒、修定者，有求魔界苦；樂求天上，福",
    "T03n0158_002:0245a20": "盡命終之苦；人中老病死苦，怨憎會苦，愛",
    "T03n0158_002:0245a21": "別離苦；餓鬼中飢渴苦；畜生中癡冥屠割",
    "T03n0158_002:0245a22": "苦；樂在地獄中受種種苦。住三福地者，求天",
    "T03n0158_002:0245a23": "上天王；求人中一天下王、求二天下王、求三",
    "T03n0158_002:0245a24": "天下王、求四天下王；彼愚癡男子食一切眾",
    "T03n0158_002:0245a25": "生，一切眾生亦食彼愚癡男子，如是經久沈",
    "T03n0158_002:0245a26": "溺生死。婆羅門！彼所現夢是先瑞應。「『婆羅",
    "T03n0158_002:0245a27": "門！汝夢見餘人以須曼那華而自莊嚴，乘水",
    "T03n0158_002:0245a28": "牛車隨不正道而南遊行者。婆羅門！彼善男",
    "T03n0158_002:0245a29": "子，亦住三福地布施、持戒、修定，為自度故，",
    "T03n0158_002:0245b01": "是求聲聞乘者，彼所現夢求聲聞乘人，是先",
    "T03n0158_002:0245b02": "瑞應。』",
    "T03n0158_002:0245b03": "大乘悲分陀利經勸發品第五",
    "T03n0158_002:0245b04": "「善男子！爾時國大師海濟婆羅門，語離諍",
    "T03n0158_002:0245b05": "王，作如是言：『大王！人身難得，閑靜時難，如來、",
    "T03n0158_002:0245b06": "應供、正遍知出世甚難，譬如優曇鉢華時一",
    "T03n0158_002:0245b07": "現耳，樂求善根難，正願亦難。大王！王位眾",
    "T03n0158_002:0245b08": "苦之本，人中一天下王位、二天下王位、三天",
    "T03n0158_002:0245b09": "下王位、四天下王位，皆苦之本。大王！此是久",
    "T03n0158_002:0245b10": "受生死苦器。大王！人天福報，譬如疾風無有",
    "T03n0158_002:0245b11": "住時，如水中月；凡夫五欲無足，醉於境界，樂",
    "T03n0158_002:0245b12": "求人天福報；凡夫人數受地獄苦、畜生苦、餓",
    "T03n0158_002:0245b13": "鬼苦、人中愛別離苦、天上退還苦、數數入",
    "T03n0158_002:0245b14": "胎苦、更相殘害苦。凡夫如是展轉受苦，所以",
    "T03n0158_002:0245b15": "者何？無善知識，不發正願故，亦不能求；未及",
    "T03n0158_002:0245b16": "謂及，未得謂得，未證謂證，如是無明凡夫不",
    "T03n0158_002:0245b17": "知厭足，不肯發菩提心，所可滅眾苦，於生死",
    "T03n0158_002:0245b18": "中不厭不憂，於中數數受苦。大王！思惟生死",
    "T03n0158_002:0245b19": "苦器，是故大王！汝今於佛法中，已種善根作",
    "T03n0158_002:0245b20": "諸福德，於三寶中已得信喜；施與世尊，大富",
    "T03n0158_002:0245b21": "果報，奉持戒者生天果報，有所聞法大智慧",
    "T03n0158_002:0245b22": "果報。大王！汝設邪見若已竟，汝今可發",
    "T03n0158_002:0245b23": "阿耨多羅三藐三菩提心。』王曰：『止！婆羅門！我",
    "T03n0158_002:0245b24": "不求菩提樂住生死。婆羅門！我已布施、持戒、",
    "T03n0158_002:0245b25": "聽法。婆羅門！阿耨多羅三藐三菩提甚為難",
    "T03n0158_002:0245b26": "得。』「海濟婆羅門復作是言：『大王！菩提道淨，",
    "T03n0158_002:0245b27": "應至意發願，淨心滿足，是道清淨故，意淨故；",
    "T03n0158_002:0245b28": "是道正直，以不諂故；是道極淨，諸結盡故；是",
    "T03n0158_002:0245b29": "道寬博，無障礙故；是道等度，以等心故；是道",
    "T03n0158_002:0245c01": "無畏，以不作諸惡故；是道大富，以檀波羅蜜",
    "T03n0158_002:0245c02": "故；是道最尊，以尸波羅蜜故；是道無辱，以羼",
    "T03n0158_002:0245c03": "提波羅蜜故；是道無住，以毘梨耶波羅蜜故；",
    "T03n0158_002:0245c04": "是道閑靜，以禪波羅蜜故；是道善釋，以般若",
    "T03n0158_002:0245c05": "波羅蜜故；是道得實智，以大慈故；是道得不",
    "T03n0158_002:0245c06": "退轉，以大悲故；是道得踊躍，以大喜故；是道",
    "T03n0158_002:0245c07": "堅固，以大捨故；是道無坑坎刺棘，無喜欲誑",
    "T03n0158_002:0245c08": "想故；是道至安隱，心無壞故；是道無劫奪，",
    "T03n0158_002:0245c09": "善解色、聲、香、味、觸故；是道除魔怨敵，善解陰、",
    "T03n0158_002:0245c10": "界、入故；是道無魔，滅諸結故；是道得妙心，",
    "T03n0158_002:0245c11": "無聲聞、辟支佛念故；是道興盛，受諸佛力",
    "T03n0158_002:0245c12": "故；是道至大寶，應一切種智寶故；是道一切",
    "T03n0158_002:0245c13": "露現，阿僧祇智明故；是道明導師，所行不離",
    "T03n0158_002:0245c14": "善知識故；是道無高下，無憎愛故；是道無塵",
    "T03n0158_002:0245c15": "穢，不喜瞋濁故；是道善逝，無諸不善故。大",
    "T03n0158_002:0245c16": "王！彼菩提道趣安隱盡涅槃際。大王！可發菩",
    "T03n0158_002:0245c17": "提心。』王曰：『婆羅門！是八萬歲世人中如來出",
    "T03n0158_002:0245c18": "現，猶尚不能滅諸惡趣。其有眾生善根熟者，",
    "T03n0158_002:0245c19": "彼眾生皆住於果，有得三昧陀羅尼忍辱者，",
    "T03n0158_002:0245c20": "菩薩善根純熟，彼授菩提記；有少種善根",
    "T03n0158_002:0245c21": "者，彼受人天福；眾生各各輪轉隨善惡行有",
    "T03n0158_002:0245c22": "處。佛說：「若一切眾生不種善根，苦不滅；唯",
    "T03n0158_002:0245c23": "佛身是福田，然不能度脫未種善根者。我當",
    "T03n0158_002:0245c24": "發菩提心，我行菩薩行時，以大智入不可思",
    "T03n0158_002:0245c25": "議陀羅尼法門，度眾生佛事，然不以此不淨",
    "T03n0158_002:0245c26": "土迴向菩提心。設我得如意佛土，我當發菩",
    "T03n0158_002:0245c27": "提心，乃至證阿耨多羅三藐三菩提時，我爾",
    "T03n0158_002:0245c28": "所時行菩薩行，滅佛土中一切眾生苦。」』「善男",
    "T03n0158_002:0245c29": "子！爾時寶藏如來、應供、正遍知，入見莊嚴",
    "T03n0158_002:0246a01": "三昧，現如是神通。寶藏如來入現莊嚴三昧",
    "T03n0158_002:0246a02": "已，應時現如是光明，於十方各千佛土微塵",
    "T03n0158_002:0246a03": "數世界現一切莊嚴——有諸佛世尊已入涅槃，",
    "T03n0158_002:0246a04": "有欲入涅槃；有菩薩摩訶薩，菩提樹下坐降",
    "T03n0158_002:0246a05": "魔官屬，有成佛未久而轉法輪，有久成佛說",
    "T03n0158_002:0246a06": "法，有純菩薩充滿佛土；有國土乃至無聲聞、",
    "T03n0158_002:0246a07": "辟支佛名，有處有聲聞、辟支佛；有國土空無",
    "T03n0158_002:0246a08": "佛菩薩，亦無聲聞、辟支佛；有不淨佛土五濁",
    "T03n0158_002:0246a09": "出時，有淨佛土無有五濁；有尊有卑，有長壽",
    "T03n0158_002:0246a10": "有短壽；有佛土火災起，有水災起，有風災",
    "T03n0158_002:0246a11": "起；有處已壞，有處始成；妙光照彼一切悉現。",
    "T03n0158_002:0246a12": "爾時大眾，普見彼諸佛土國界莊嚴。「爾時海",
    "T03n0158_002:0246a13": "濟婆羅門語王言：『汝今但觀佛土莊嚴。大",
    "T03n0158_002:0246a14": "王！可發阿耨多羅三藐三菩提心。大王！可取",
    "T03n0158_002:0246a15": "隨意佛土。』「善男子！爾時離諍王，向寶藏如",
    "T03n0158_002:0246a16": "來叉手合掌而白佛：『唯！世尊！菩薩摩訶薩",
    "T03n0158_002:0246a17": "以何行業取淨佛土？以何不淨意眾生？以何",
    "T03n0158_002:0246a18": "取長壽？』佛言：『大王！菩薩摩訶薩以願取淨佛",
    "T03n0158_002:0246a19": "土無五濁，亦以願取不淨。』王曰：『唯！世尊！我還",
    "T03n0158_002:0246a20": "入城一處靜坐思惟所願，如我所應佛土無",
    "T03n0158_002:0246a21": "有五濁，淨行迴向。』佛言：『大王！今正是時。』「善男",
    "T03n0158_002:0246a22": "子！爾時離諍王頂禮世尊足并比丘僧，遶佛",
    "T03n0158_002:0246a23": "三匝而去，還來入城至其宮殿，獨坐一處三",
    "T03n0158_002:0246a24": "昧思惟佛土莊嚴誓願。「善男子！爾時海濟婆",
    "T03n0158_002:0246a25": "羅門，語太子不眴言：『善男子！汝亦可發阿耨",
    "T03n0158_002:0246a26": "多羅三藐三菩提心，汝所有三福地布施、持",
    "T03n0158_002:0246a27": "戒、修定，所修善行，一切迴向菩提。』彼曰：『我亦",
    "T03n0158_002:0246a28": "還家獨坐一處，思惟莊嚴佛土願，我若發菩",
    "T03n0158_002:0246a29": "提心，更來如來所，迴向菩提心，取莊嚴佛土。』",
    "T03n0158_002:0246b01": "時彼王子，頂禮佛足并比丘僧，遶佛三匝，",
    "T03n0158_002:0246b02": "還於己舍，獨坐一處，如是思惟莊嚴佛土願。",
    "T03n0158_002:0246b03": "「善男子！爾時國大師海濟婆羅門，語第二子",
    "T03n0158_002:0246b04": "尼摸，作如是言：『汝童子，亦可發菩提心，乃",
    "T03n0158_002:0246b05": "至王諸子勸發菩提，八萬四千諸小王，并餘",
    "T03n0158_002:0246b06": "九十二億人，勸發菩提心。』彼一切皆作是言：",
    "T03n0158_002:0246b07": "『我等亦各各歸家，獨坐一處，思惟莊嚴佛土",
    "T03n0158_002:0246b08": "願。』彼一切如是七年中，各坐三昧無惱亂心，",
    "T03n0158_002:0246b09": "思惟莊嚴佛土願。「善男子！海濟婆羅門，於餘",
    "T03n0158_002:0246b10": "時心生是念：『我勸多億那由他百千眾生，於",
    "T03n0158_002:0246b11": "阿耨多羅三藐三菩提；又我請佛及無量比",
    "T03n0158_002:0246b12": "丘僧，七年供養一切所須；設我阿耨多羅三",
    "T03n0158_002:0246b13": "藐三菩提意滿如願必成，我當勸化天、阿修",
    "T03n0158_002:0246b14": "羅、乾闥婆、龍、夜叉、羅剎、鳩槃茶等以大施會。』",
    "T03n0158_002:0246b15": "「善男子！爾時國大師海濟婆羅門，思見毘沙",
    "T03n0158_002:0246b16": "門大王。善男子！爾時毘沙門大王，與多百千",
    "T03n0158_002:0246b17": "夜叉圍遶侍從，俱夜詣海濟婆羅門所。於其",
    "T03n0158_002:0246b18": "前住作如是言：『婆羅門！何故思我耶？』婆羅門",
    "T03n0158_002:0246b19": "言：『汝為是誰？』彼曰：『婆羅門！汝不聞乎，有夜",
    "T03n0158_002:0246b20": "叉主名毘沙門，我身是也。婆羅門！欲使我作",
    "T03n0158_002:0246b21": "何等？』婆羅門曰：『大王！汝亦應助是大施會。』彼",
    "T03n0158_002:0246b22": "曰：『唯然！婆羅門！如汝所思。』『大王！汝以我語",
    "T03n0158_002:0246b23": "勸諸夜叉，令發阿耨多羅三藐三菩提。又化",
    "T03n0158_002:0246b24": "汝等夜叉樂求福德者、樂求菩提者，可日日",
    "T03n0158_002:0246b25": "往海彼岸取此岸牛頭栴檀香來，復取種",
    "T03n0158_002:0246b26": "種塗香，種種雜華，日日給我供養世尊。』『唯然！",
    "T03n0158_002:0246b27": "婆羅門！』毘沙門大王聞婆羅門語已，還本住",
    "T03n0158_002:0246b28": "處，擊鼓集諸夜叉羅剎。作如是言：『汝等當",
    "T03n0158_002:0246b29": "知！是閻浮提有婆羅門，名曰海濟，是離諍王",
    "T03n0158_002:0246c01": "國之大師，彼請寶藏如來、應供、正遍知及比",
    "T03n0158_002:0246c02": "丘僧俱，七年供養一切所須。汝等於彼善根",
    "T03n0158_002:0246c03": "隨喜，以是善根發阿耨多羅三藐三菩提心。』",
    "T03n0158_002:0246c04": "即於爾時多億那由他百千夜叉、羅剎叉手合",
    "T03n0158_002:0246c05": "掌作如是言：『如海濟婆羅門福德善業，請寶",
    "T03n0158_002:0246c06": "藏如來、應供、正遍知及無量比丘僧，七年供",
    "T03n0158_002:0246c07": "養一切所須。如是彼福德業我等隨喜，以是",
    "T03n0158_002:0246c08": "善根，願我成阿耨多羅三藐三菩提。』毘沙門",
    "T03n0158_002:0246c09": "大王曰：『諸賢善聽！汝等樂求菩提者、樂求",
    "T03n0158_002:0246c10": "福德者，日日可往海彼岸，取海此岸牛頭栴",
    "T03n0158_002:0246c11": "檀香來，給海濟婆羅門，為如來設食，并比丘",
    "T03n0158_002:0246c12": "僧。』九萬二千夜叉同聲唱言：『我等大士，於此",
    "T03n0158_002:0246c13": "七年，當取海此岸牛頭栴檀香來，以給海濟",
    "T03n0158_002:0246c14": "婆羅門，為如來設供，并比丘僧。』四萬六千夜",
    "T03n0158_002:0246c15": "叉作如是言：『我等取種種香來。』五萬二千夜",
    "T03n0158_002:0246c16": "叉作如是言：『我取種種華來。』二萬夜叉作如",
    "T03n0158_002:0246c17": "是言：『我等當取種種諸味之精來，著如來比",
    "T03n0158_002:0246c18": "丘僧眾食飲之中。』七萬夜叉作如是言：『我等，",
    "T03n0158_002:0246c19": "大士！為世尊造作飯食并比丘僧。』「善男子！爾",
    "T03n0158_002:0246c20": "時海濟婆羅門，思念欲見毘留勒迦大王。即",
    "T03n0158_002:0246c21": "時毘留勒迦大王詣海濟婆羅門所，乃至多",
    "T03n0158_002:0246c22": "億那由他百千鳩槃茶，勤勸發阿耨多羅",
    "T03n0158_002:0246c23": "三藐三菩提心。如是毘留波叉，提陀羅吒，與",
    "T03n0158_002:0246c24": "多億那由他百千龍乾闥婆，勸發阿耨多羅",
    "T03n0158_002:0246c25": "三藐三菩提心。「善男子！爾時海濟婆羅門，思",
    "T03n0158_002:0246c26": "念二四天下護世，彼以佛威神，至婆羅門所。",
    "T03n0158_002:0246c27": "婆羅門，亦以如是勸化已，各還本處勸其眷",
    "T03n0158_002:0246c28": "屬，以阿耨多羅三藐三菩提。乃至一切三千",
    "T03n0158_002:0246c29": "大千佛土百億毘沙門，與其眷屬勸化阿耨",
    "T03n0158_002:0247a01": "多羅三藐三菩提。百億毘留勒迦，百億毘留",
    "T03n0158_002:0247a02": "波叉，百億提陀羅吒，與其眷屬，俱勸以阿耨",
    "T03n0158_002:0247a03": "多羅三藐三菩提。「善男子！爾時海濟婆羅門",
    "T03n0158_002:0247a04": "心生是念：『若我阿耨多羅三藐三菩提意必",
    "T03n0158_002:0247a05": "成所願心果，我當分此大耶？若福與彼欲",
    "T03n0158_002:0247a06": "界諸天，勸以阿耨多羅三藐三菩提。我以是",
    "T03n0158_002:0247a07": "善根，審得阿耨多羅三藐三菩提者，天帝釋",
    "T03n0158_002:0247a08": "今應來現；須夜摩天子、刪兜率陀天子、化樂",
    "T03n0158_002:0247a09": "天子、他化自在天子，悉應來現。』「善男子！海濟",
    "T03n0158_002:0247a10": "婆羅門適發念已，釋提桓因來現在前，及",
    "T03n0158_002:0247a11": "須夜摩天子，刪兜率陀天子，化樂天子，他化",
    "T03n0158_002:0247a12": "自在天子，來現在前。婆羅門問曰：『汝等是",
    "T03n0158_002:0247a13": "誰？』彼五天王，各各自說名字已，作如是言：『汝",
    "T03n0158_002:0247a14": "婆羅門！欲使我等何所施作？欲使我等於此",
    "T03n0158_002:0247a15": "大施何所供給？』婆羅門曰：『汝等天上所有最",
    "T03n0158_002:0247a16": "妙寶臺寶樹，若劫波樹，若香樹，若華樹，若",
    "T03n0158_002:0247a17": "果樹，天衣、天座、天眾敷具，天諸寶器，天莊",
    "T03n0158_002:0247a18": "挍天蓋、幢幡、瓔珞、伎樂，如是等一切盡為",
    "T03n0158_002:0247a19": "佛及僧，嚴飾此閻披羅園。』『唯然大士。』彼五",
    "T03n0158_002:0247a20": "天王從婆羅門所聞是語已各還天上，告鞞",
    "T03n0158_002:0247a21": "宅居天子、曠野天子、畢天子，居藍披天子、",
    "T03n0158_002:0247a22": "難陀天子，作如是言：『汝等大士，至閻浮提",
    "T03n0158_002:0247a23": "閻披羅園，以如是莊挍，以如是嚴飾，以如",
    "T03n0158_002:0247a24": "是瓔珞、以如是座、以如是敷具以為莊嚴，如",
    "T03n0158_002:0247a25": "天嚴飾等無有異；又為世尊造立寶臺，如眾",
    "T03n0158_002:0247a26": "寶嚴臺。』對曰：『唯然！』彼五天子於五天王所聞",
    "T03n0158_002:0247a27": "已，至閻浮提竟夜，如是一切莊嚴閻披羅",
    "T03n0158_002:0247a28": "園，從寶樹乃至幢幡以為莊嚴；又為世尊",
    "T03n0158_002:0247a29": "造立寶臺，如釋提桓因眾寶嚴臺，一切莊挍",
    "T03n0158_002:0247b01": "閻披羅園，如天莊嚴，作已還至天上，白諸",
    "T03n0158_002:0247b02": "天王：『大士當知！如此天上莊挍，閻浮提閻",
    "T03n0158_002:0247b03": "披羅園莊挍，一切瓔珞亦如是；又為世尊",
    "T03n0158_002:0247b04": "造立寶臺，如釋提桓因眾寶嚴臺，天上閻浮",
    "T03n0158_002:0247b05": "提閻披羅園等無有異。』「彼時五天王，帝釋、須",
    "T03n0158_002:0247b06": "夜摩、刪兜率陀、化樂、他化天王，來至閻浮提，",
    "T03n0158_002:0247b07": "語海濟婆羅門言：『為世尊及比丘僧，莊挍園",
    "T03n0158_002:0247b08": "已，復何所為？』爾時海濟婆羅門語諸天王，作",
    "T03n0158_002:0247b09": "如是言：『汝等天王！所主領處普集天眾，以我",
    "T03n0158_002:0247b10": "語而告之言：「閻浮提有婆羅門名海濟，彼請",
    "T03n0158_002:0247b11": "寶藏如來、應供、正遍知并無量比丘僧，七年",
    "T03n0158_002:0247b12": "供養一切所須，汝等於彼福業應當隨喜發",
    "T03n0158_002:0247b13": "阿耨多羅三藐三菩提心，汝應下閻浮提，奉",
    "T03n0158_002:0247b14": "覲世尊恭敬親近并比丘僧，於世尊所聽微",
    "T03n0158_002:0247b15": "妙法。」』彼五天王聞婆羅門語已，各還本處。「時",
    "T03n0158_002:0247b16": "釋提桓因集三十三天，以海濟婆羅門語，勸",
    "T03n0158_002:0247b17": "化而告之言：『汝等大士當知！閻浮提離諍王，",
    "T03n0158_002:0247b18": "有大師婆羅門名曰海濟，請寶藏如來及無",
    "T03n0158_002:0247b19": "量比丘僧，七年供養一切所須；我等為佛僧",
    "T03n0158_002:0247b20": "莊挍園已，汝等於彼善根應當隨喜發阿耨",
    "T03n0158_002:0247b21": "多羅三藐三菩提心。』即於爾時多億那由他",
    "T03n0158_002:0247b22": "百千三十三天，叉手合掌，而說是言：『我等於",
    "T03n0158_002:0247b23": "福業隨喜，以隨喜福業，盡迴向阿耨多羅三",
    "T03n0158_002:0247b24": "藐三菩提。』如是須夜摩天子集須夜天，略說……",
    "T03n0158_002:0247b25": "刪兜率陀、化自在、他化自在天子，集他化自",
    "T03n0158_002:0247b26": "在天，乃至多無數億那由他百千天子，叉手",
    "T03n0158_002:0247b27": "合掌，而說是言：『我等於彼善根隨喜，以是善",
    "T03n0158_002:0247b28": "根我等得阿耨多羅三藐三菩提。』是故汝等",
    "T03n0158_002:0247b29": "大士，應下閻浮提奉覲世尊，恭敬親近聽受",
    "T03n0158_002:0247c01": "妙法，并比丘僧。時五天王，即夜一一天王與",
    "T03n0158_002:0247c02": "天子、天女及童男、女多億那由他百千圍遶，",
    "T03n0158_002:0247c03": "俱下閻浮提，頭面禮世尊足并比丘僧，於世",
    "T03n0158_002:0247c04": "尊所聽受法。晝則空中雨眾天華，優鉢羅、",
    "T03n0158_002:0247c05": "鉢曇摩、俱物頭、分陀利伽、須摩那、波利師迦、",
    "T03n0158_002:0247c06": "阿提目多伽、瞻匐伽華、曼陀羅華、摩訶曼陀",
    "T03n0158_002:0247c07": "羅華，并作天樂。復次，善男子！海濟婆羅門心",
    "T03n0158_002:0247c08": "生是念：『若我阿耨多羅三藐三菩提意滿所",
    "T03n0158_002:0247c09": "願必成，我當以菩提勸阿修羅。』善男子！適發",
    "T03n0158_002:0247c10": "心已，五阿修羅王來詣海濟婆羅門所，乃",
    "T03n0158_002:0247c11": "至多億那由他百千阿修羅男女、大小，以婆",
    "T03n0158_002:0247c12": "羅門語勸令發阿耨多羅三藐三菩提心，來",
    "T03n0158_002:0247c13": "至佛所而聽受法。略說……婆羅門！如是思念魔",
    "T03n0158_002:0247c14": "王，即時魔王名佛樓那，來至婆羅門所，乃至",
    "T03n0158_002:0247c15": "無數億那由他百千魔子魔女大小，勸發阿",
    "T03n0158_002:0247c16": "耨多羅三藐三菩提心，乃至聽法。善男子！爾",
    "T03n0158_002:0247c17": "時海濟婆羅門，思念螺髻大梵，螺髻大梵亦",
    "T03n0158_002:0247c18": "來至婆羅門所，聞已還梵天上，乃至多億那",
    "T03n0158_002:0247c19": "由他百千梵天，勸發阿耨多羅三藐三菩提",
    "T03n0158_002:0247c20": "心，從上來下至世尊所，恭敬親近比丘僧，",
    "T03n0158_002:0247c21": "而聽受法。善男子！爾時海濟婆羅門，思念二",
    "T03n0158_002:0247c22": "四天下帝釋，思念須夜摩、刪兜率陀、化樂、他",
    "T03n0158_002:0247c23": "化天子，彼五天王亦以佛威神來至婆羅門",
    "T03n0158_002:0247c24": "所，婆羅門如是約勅，彼各還去，以婆羅門語，",
    "T03n0158_002:0247c25": "勸眷屬以菩提；如是多億那由他百千三十",
    "T03n0158_002:0247c26": "三天子、天女，勸發阿耨多羅三藐三菩提",
    "T03n0158_002:0247c27": "心，及帝釋來此四天下，恭敬親近世尊并比",
    "T03n0158_002:0247c28": "丘僧，而聽受法。如是須夜摩、刪兜率陀、化自",
    "T03n0158_002:0247c29": "在，如是他化天子，勸發他化自在天以菩提。",
    "T03n0158_002:0248a01": "多億那由他百千他化自在天子、天女、大小，",
    "T03n0158_002:0248a02": "勸發阿耨多羅三藐三菩提心，來此四天下，",
    "T03n0158_002:0248a03": "恭敬親近世尊并比丘僧，而聽受法。如是二",
    "T03n0158_002:0248a04": "四天下，阿修羅魔及大梵；如是三四天下，",
    "T03n0158_002:0248a05": "如是四四天下，如是五四天下，帝釋、須夜摩、",
    "T03n0158_002:0248a06": "刪兜率陀、他化，阿修羅魔及大梵，以佛威",
    "T03n0158_002:0248a07": "神故，與眷屬俱來此四天下，而聽受法。乃至",
    "T03n0158_002:0248a08": "三千大千佛土，百億帝釋，百億須夜摩，百億",
    "T03n0158_002:0248a09": "刪兜率陀，百億化自在，百億他化自在天子，",
    "T03n0158_002:0248a10": "百億阿修羅王，百億魔，百億大梵，一一大",
    "T03n0158_002:0248a11": "梵，勸無數億那由他百千梵天，發阿耨多羅",
    "T03n0158_002:0248a12": "三藐三菩提心；彼以世尊威神，一切來此四",
    "T03n0158_002:0248a13": "天下，恭敬親近世尊并比丘僧，而聽受法。爾",
    "T03n0158_002:0248a14": "時三千大千世界，地無如毫髮空不周者。善",
    "T03n0158_002:0248a15": "男子！爾時海濟婆羅門而生是念：『若我阿耨",
    "T03n0158_002:0248a16": "多羅三藐三菩提意得滿者，如百億毘沙門，",
    "T03n0158_002:0248a17": "乃至百億大梵悉皆隨我者，應現如是大神",
    "T03n0158_002:0248a18": "通，令遍三千大千世界人及畜生、餓鬼、地獄，",
    "T03n0158_002:0248a19": "一切苦受得息，樂受得生，一一眾生化佛在",
    "T03n0158_002:0248a20": "前，勸發阿耨多羅三藐三菩提。』「善男子！爾時",
    "T03n0158_002:0248a21": "寶藏如來、應供、正遍知，知海濟婆羅門心所",
    "T03n0158_002:0248a22": "念，即入三昧名鉢羅名婆，入已一一毛孔放",
    "T03n0158_002:0248a23": "過數光明，照此三千大千世界，妙光普遍；其",
    "T03n0158_002:0248a24": "光明至地獄者，令寒地獄眾生煖風來吹，有",
    "T03n0158_002:0248a25": "眾生舉身火然冷風來吹，彼諸地獄眾生，飢",
    "T03n0158_002:0248a26": "渴困乏，苦受即滅極得樂受；一一地獄眾生",
    "T03n0158_002:0248a27": "化佛在前，具三十二大人之相，八十種好莊",
    "T03n0158_002:0248a28": "嚴其身，彼地獄眾生受喜樂已，而生是念：",
    "T03n0158_002:0248a29": "『以何因緣，我等苦滅樂受得生？』彼見世尊三",
    "T03n0158_002:0248b01": "十二大人之相、八十種好莊嚴其身，見已作",
    "T03n0158_002:0248b02": "是言：『蒙是具足大悲之恩得受樂受。』倍極歡",
    "T03n0158_002:0248b03": "喜善心生焉，瞻仰世尊。世尊告曰：『咄！汝眾生！",
    "T03n0158_002:0248b04": "當作是言：「南無佛陀。」發阿耨多羅三藐三菩",
    "T03n0158_002:0248b05": "提心，汝等眾生更不受苦常得受樂。』彼作是",
    "T03n0158_002:0248b06": "言：『南無佛陀！我等發阿耨多羅三藐三菩提",
    "T03n0158_002:0248b07": "心，以是善根願罪業永滅。』於中有命終者，",
    "T03n0158_002:0248b08": "生此人間；於地獄眾生火所燒者，光明至",
    "T03n0158_002:0248b09": "已，冷風來吹，彼一切飢渴困乏苦痛即滅，乃",
    "T03n0158_002:0248b10": "至於中命終，來生人間；畜生、餓鬼及人亦如",
    "T03n0158_002:0248b11": "是說。彼光還來，繞佛三匝從頂上入。過數天",
    "T03n0158_002:0248b12": "人、夜叉、羅剎、龍、阿修羅，得不退轉住阿耨多",
    "T03n0158_002:0248b13": "羅三藐三菩提，於彼過數眾生得三昧忍辱",
    "T03n0158_002:0248b14": "陀羅尼。於此閻浮提人間安詶羅城王之住",
    "T03n0158_002:0248b15": "處閻披羅園，諸天為佛及僧，以天莊嚴已，",
    "T03n0158_002:0248b16": "彼生是念：『我等宜應往觀奉覲寶藏如來、應",
    "T03n0158_002:0248b17": "供、正遍知，敬瞻聖眾，於如來所聽受正法。』當",
    "T03n0158_002:0248b18": "於爾時，無數億那由他百千男女長幼，日往",
    "T03n0158_002:0248b19": "見世尊恭敬親近，并比丘僧，周遍觀園；彼園",
    "T03n0158_002:0248b20": "有二萬七寶門，一一門側敷五百寶床，五百",
    "T03n0158_002:0248b21": "童子各坐其上。來入園者，彼諸童子誨以三",
    "T03n0158_002:0248b22": "歸依佛、法、聖眾，勸發阿耨多羅三藐三菩提",
    "T03n0158_002:0248b23": "心令住其中，然後乃聽入園，見佛及僧恭敬",
    "T03n0158_002:0248b24": "親近周遍觀園。「善男子！爾時國大師海濟婆",
    "T03n0158_002:0248b25": "羅門，於七年中勸過數諸天發阿耨多羅三",
    "T03n0158_002:0248b26": "藐三菩提令住其中，過數龍、阿修羅、夜叉、",
    "T03n0158_002:0248b27": "羅剎、鳩槃茶、乾闥婆、飢鬼、毘舍遮及地獄；過",
    "T03n0158_002:0248b28": "數人，盡勸發阿耨多羅三藐三菩提，令住其",
    "T03n0158_002:0248b29": "中；過數眾生勸發阿耨多羅三藐三菩提，令",
    "T03n0158_002:0248c01": "住其中。彼七年將欲盡時，海濟婆羅門，具八",
    "T03n0158_002:0248c02": "萬四千金輪，除自然輪寶，八萬四千象挍以",
    "T03n0158_002:0248c03": "七寶，除自然象寶，乃至八萬四千味，欲以廻",
    "T03n0158_002:0248c04": "向，於彼七年離諍王曾無欲想、瞋恚、愚癡及",
    "T03n0158_002:0248c05": "吾我想，悉皆無有，又無王想，無施想，無妻息",
    "T03n0158_002:0248c06": "想，無食飲想，無香花、衣服想，無車乘想，無睡",
    "T03n0158_002:0248c07": "眠想，無樂想，無彼我想；於七年中未曾倚",
    "T03n0158_002:0248c08": "臥，無晝夜想，無有色、聲、香、味、觸想；於七年",
    "T03n0158_002:0248c09": "中未曾疲懈，常觀見十方各千佛土微塵數",
    "T03n0158_002:0248c10": "世界佛土莊嚴，諸須彌山不障於眼，其餘諸",
    "T03n0158_002:0248c11": "山、鐵圍、大鐵圍山障，日、月障，天宮殿悉無",
    "T03n0158_002:0248c12": "障礙，如彼所見莊嚴佛土。彼思惟莊嚴淨佛",
    "T03n0158_002:0248c13": "土願，如離諍王，以如是德樂住七年，如是見",
    "T03n0158_002:0248c14": "莊嚴佛土，彼坐思惟莊嚴淨佛土願。王子不",
    "T03n0158_002:0248c15": "眴、尼摸、因陀羅伽盧，乃至彼王千子，八萬",
    "T03n0158_002:0248c16": "四千諸小國王，并餘九十二億眾生，亦復如",
    "T03n0158_002:0248c17": "是。彼一切於七年中獨坐一處而入三昧，見",
    "T03n0158_002:0248c18": "十方各千佛土微塵數世界，彼亦於七年中，",
    "T03n0158_002:0248c19": "不生欲想、無瞋恚想，乃至無疲懈處，常普見",
    "T03n0158_002:0248c20": "十方各千佛土微塵數佛國莊嚴，彼須彌山",
    "T03n0158_002:0248c21": "不障於眼，其餘諸山鐵圍、大鐵圍山障，日、月",
    "T03n0158_002:0248c22": "天諸宮殿悉無所礙，如彼所見莊嚴佛土，思",
    "T03n0158_002:0248c23": "惟莊嚴淨佛土願。彼一切以如是功德快樂",
    "T03n0158_002:0248c24": "於七年住，有思惟莊嚴淨佛土願，有取不淨",
    "T03n0158_002:0248c25": "佛土。「爾時海濟婆羅門知七年竟，欲以七寶",
    "T03n0158_002:0248c26": "迴施寶藏如來、應供、正遍知，叉手合掌白言：",
    "T03n0158_002:0248c27": "『世尊！我勸離諍王於阿耨多羅三藐三菩提。",
    "T03n0158_002:0248c28": "彼自還家，獨坐一處而入三昧，無敢入者，無",
    "T03n0158_002:0248c29": "人能覺。如是彼王千子，我勸以阿耨多羅三",
    "T03n0158_002:0249a01": "藐三菩提，彼亦如是，各各還家，獨在一處",
    "T03n0158_002:0249a02": "而入三昧，無敢入者，無人能覺。我亦如是，",
    "T03n0158_002:0249a03": "勸八萬四千諸小國王，并餘九十二億眾生，",
    "T03n0158_002:0249a04": "已發阿耨多羅三藐三菩提，於彼一切各各",
    "T03n0158_002:0249a05": "還家，皆在一處而入三昧，無能入者。唯願世",
    "T03n0158_002:0249a06": "尊覺離諍王，令三昧起來至於此；彼一切",
    "T03n0158_002:0249a07": "我所勸化菩提者皆亦使來，彼獨坐三昧者",
    "T03n0158_002:0249a08": "一切使來，取阿耨多羅三藐三菩提意不動，",
    "T03n0158_002:0249a09": "於世尊所，得受名號國土之記。』「善男子！爾時",
    "T03n0158_002:0249a10": "寶藏如來、應供、正遍知，入於三昧，名涅邏訶",
    "T03n0158_002:0249a11": "邏波帝，口出青、黃、赤、白、紅、紫色光，於彼住三",
    "T03n0158_002:0249a12": "昧者，一切化婆羅門在前立，作是言：『起！大",
    "T03n0158_002:0249a13": "士！往見世尊并比丘僧，恭敬親近。』大士海濟",
    "T03n0158_002:0249a14": "婆羅門，槃遮于色已竟七年，世尊復欲遊",
    "T03n0158_002:0249a15": "諸聚落，彼聞婆羅門語已，一切皆起。離諍王",
    "T03n0158_002:0249a16": "聞是語即從座起，天於空中，搥鍾擊鼓作天",
    "T03n0158_002:0249a17": "伎樂。時離諍王躬自乘車與千子俱，及八",
    "T03n0158_002:0249a18": "萬四千諸小國王，餘九十二億眾生俱，圍遶",
    "T03n0158_002:0249a19": "出城，詣世尊所。至已頭面禮足并比丘僧，却",
    "T03n0158_002:0249a20": "坐一面；離諍王與無數億眾生俱。時海濟婆",
    "T03n0158_002:0249a21": "羅門語離諍王曰：『大王！於此達嚫應發隨喜。",
    "T03n0158_002:0249a22": "大王！汝於三月供養世尊以一切所須，及無",
    "T03n0158_002:0249a23": "數比丘僧，種種雜寶迴施，及八萬四千城迴",
    "T03n0158_002:0249a24": "施已，以此隨喜福業，是一切可迴向阿耨多",
    "T03n0158_002:0249a25": "羅三藐三菩提。』亦如是勸王千子、八萬四千",
    "T03n0158_002:0249a26": "諸小國王并餘多億眾生，以此隨喜福業，勸",
    "T03n0158_002:0249a27": "於阿耨多羅三藐三菩提令住其中，是達嚫",
    "T03n0158_002:0249a28": "應隨喜應迴向。而說偈言：",
    "T03n0158_002:0249a29": "「『我以是施不求釋，　　亦復不求梵天果；",
    "T03n0158_002:0249b01": "　　危脆不堅如疾風，　　況求世間人王福。",
    "T03n0158_002:0249b02": "　　心得自在妙菩提，　　度諸眾生無有量；",
    "T03n0158_002:0249b03": "　　此施果報極寬廣，　　我所願求畢令獲。』",
    "T03n0158_002:0249b04": "大乘悲分陀利經卷第二"
}