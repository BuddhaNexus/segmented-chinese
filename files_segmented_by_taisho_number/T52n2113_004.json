{
    "T52n2113_004:0594b09": "北山錄卷第四",
    "T52n2113_004:0594b11": "宗師議第七(議經律論禪各有師承宗祖之道)",
    "T52n2113_004:0594b12": "柰苑餘波。永平肇流(波羅奈國之苑也。亦云婆羅痆斯國。此云注遶城。以江遶城",
    "T52n2113_004:0594b13": "種於花木。有苑號鹿野。如來常於此說法。後漢明帝永平十年。佛法始流於此。故云肇也)蔥嶺之",
    "T52n2113_004:0594b14": "東暨于流沙。風光漸遠(震旦之西山最高者曰窓嶺。以其窓翠故也)被于",
    "T52n2113_004:0594b15": "中夏。在於漢世。微有經學。禪律未融(融明也。自竺法蘭",
    "T52n2113_004:0594b16": "等創齎四十二章經至。又安清等持經像到。然未曉禪律)人雖落髮。事猶類俗。",
    "T52n2113_004:0594b17": "衣無條葉。食通餚胾。供會齋懺。頗均祠祀",
    "T52n2113_004:0594b18": "(僧無戒律。與俗不異。衣謂袈裟。此云壞色。有三種衣。一僧伽梨。此云合成。割之重合。三長一短也。二鬱多羅僧。",
    "T52n2113_004:0594b19": "此云上著衣。最在上者。兩長一短。今七條也。三安陀會。此云中宿衣。謂近身。即五條也。亦謂執作衣。此乃三衣",
    "T52n2113_004:0594b20": "也。如來皆令割載以為條葉。取象稻田。蓋取出生福慧義。餚胾肉也。均同也)朱士衡為出",
    "T52n2113_004:0594b21": "家首焉(士衡。頴川人。出家後以大法為已任。於洛陽講小品。往往不通。每歎此經大乘之要而譯理",
    "T52n2113_004:0594b22": "不盡。遂往至于闐。果獲正品梵本。遣弟子送歸洛陽。于闐小乘白王云。漢地僧以婆羅門書一亂正典。因焚之不",
    "T52n2113_004:0594b23": "損即今放光般若是也)魏初曇柯羅創傳戒法。金牒玉檢五",
    "T52n2113_004:0594b24": "篇七聚(元魏也。佛法入漢。戒律自柯羅始也。波羅夷．謂殘．波逸提．提舍尼．突吉羅五篇也。加偷",
    "T52n2113_004:0594b25": "蘭遮。惡作惡說。是為七聚)繩口體之愆違(繩正也。口過有四。妄言．綺語．兩舌．惡口．",
    "T52n2113_004:0594b26": "身有三種。殺．盜．婬。持戒律能正之使無過也)節服饌之慢易。烈烈乎",
    "T52n2113_004:0594b27": "商飈。淒淒乎寒霜。秩秩乎科條(烈烈威也。凄凄嚴也。秩秩",
    "T52n2113_004:0594b28": "清也。言戒法嚴峻也)不威而肅。不刑而治。神州有沙門。",
    "T52n2113_004:0594b29": "自柯羅始也(漢雖有沙門。而戒律未備)昔漢末安世高。吳",
    "T52n2113_004:0594c01": "康僧會。並遐域之畸人也(世高。安息國王太子。僧會。康居國王太子。所謂",
    "T52n2113_004:0594c02": "方外而不偶人俗者也。莊子云。畸人者畸於人而侔於天也)學究天人之奧。德動",
    "T52n2113_004:0594c03": "鬼神之契(孫皓將禁淫祀及欲毀廢。令張昱詰難會。盡日不能屈也。世高遊至[邱-丘+共]亭。湖神乃見",
    "T52n2113_004:0594c04": "因化之而捨惡趣也)至若智參幽運。會如不及(世高知有宿債而兩來酬之也)",
    "T52n2113_004:0594c05": "制作垂文。會或過之(會才辯立言成典也)自是已前師訓",
    "T52n2113_004:0594c06": "未彰(自漢永平至吳赤烏。雖有飜譯未甚流美也)會之牆仞莫有得其門",
    "T52n2113_004:0594c07": "者(子貢云。夫子之牆數仞。得其門者寡)魏世有月支人支謙。受業",
    "T52n2113_004:0594c08": "於支亮。亮受業於支讖。語曰。天下博知不出",
    "T52n2113_004:0594c09": "三支(本月支國優婆塞漢末遊洛。精究成藝。遍通異書。曉六國語。多所探習也)謙為人",
    "T52n2113_004:0594c10": "細長黑瘦。眼白而睛黃。語云支郎。支郎眼中",
    "T52n2113_004:0594c11": "黃。形軀雖細是智囊。漢末避難歸吳。孫權拜",
    "T52n2113_004:0594c12": "為博士。輔東宮與韋曜同列。而吳誌不載。史",
    "T52n2113_004:0594c13": "臣之不直也(東宮即太子和也。遭讚而廢。韋曜。字弘嗣好學善屬文。遷太子中庶。後累",
    "T52n2113_004:0594c14": "遷至侍中。脩吳史未就。為孫皓所誅)蜀有普曜經。莫究孰為譯者",
    "T52n2113_004:0594c15": "(一卷。入藏見行)夫草昧至言。於忿慾之俗則必鑿枘",
    "T52n2113_004:0594c16": "鉏鋙(柄鑿柄也。鉏鋙不齊貌。楚詞云。不量鑿而正抦而木破矣如以善而投惡)疑謗紛糺。",
    "T52n2113_004:0594c17": "非神德尊威之賢則無崇功被物。而蜀志不",
    "T52n2113_004:0594c18": "記傳其人者。蓋劉氏將欲反漢。舊物興戎于",
    "T52n2113_004:0594c19": "魏。遊玄之教雖弘。元匠之勳未顯。遂使後世",
    "T52n2113_004:0594c20": "集錄者耿然追恨(劉備。承漢獻之末。三分據蜀。北有霸魏之讐。東有孫吳之敵。積穀訓",
    "T52n2113_004:0594c21": "兵。干戈日阻。豈暇弘闡於空寂之教哉。又陳壽蜀志云。諸葛相失在不置史官。是以無文而載矣)晉初",
    "T52n2113_004:0594c22": "竺法護時號焞煌菩薩(高僧竺法護。焞煌人。八歲出家。後往西國。篤志好學。",
    "T52n2113_004:0594c23": "萬里尋師。孫綽方之山巨源。譯正法華等經。晉惠時卒於繩池也)門下有作者七人。",
    "T52n2113_004:0594c24": "其始譯正法華。既定詁訓命康那律講授。諷",
    "T52n2113_004:0594c25": "誦者翕然為美。至羅什世重譯為妙法蓮華。",
    "T52n2113_004:0594c26": "而護所譯稍潛其耀(羅什弘始年於逍遙園重譯。於世盛行正法華稍歇。今在藏內)",
    "T52n2113_004:0594c27": "蓋覩大輅者。不以椎輪為貴也(文選云。椎輪為大輅之始。大輅寧有",
    "T52n2113_004:0595a01": "於椎輪之質。增氷為積水所成。積水增微於曾氷之凜。椎輪古棧車也。大輅玉輅也。得華忘樸之義)護門",
    "T52n2113_004:0595a02": "法乘(竺法乘。依法護為沙彌。幼而神悟玄鑒過人。有詐投護。急求錢二十萬。護未苔。乘年十三在師側。即",
    "T52n2113_004:0595a03": "語云。和尚已相許前人。果非求財者。將觀護之道德也)才慧俊拔。孫綽方",
    "T52n2113_004:0595a04": "諸王濬沖。以皆少有機悟之鑒也(王戎。字濬沖。太源人。渾之",
    "T52n2113_004:0595a05": "子。與阮籍友少之二十歲。相得如時輩。每至某家輒之戎室。謂其父曰。濬中清尚非鄉倫也。與鄉語不如阿戎矣)",
    "T52n2113_004:0595a06": "竺法雅(河間人。擬正有庶少善外學。長達佛經。才思俊贍。時賢企慕。兼善著述)康法朗",
    "T52n2113_004:0595a07": "(中山人。善戒節西遊諸國還)以經中義類擬議儒書。為生解之",
    "T52n2113_004:0595a08": "例。謂之格義以訓門學。甞與道安法汏講談",
    "T52n2113_004:0595a09": "諸經。皆妙盡其要。朗門人令韶每入定。數日",
    "T52n2113_004:0595a10": "不起。朗終刻木為像。如事生之禮。帛法祖風",
    "T52n2113_004:0595a11": "神之秀也。於王導則以簡率於下望之則莊敬",
    "T52n2113_004:0595a12": "以為王公風道斯言卞令軌度格物故也(帛遠。字法",
    "T52n2113_004:0595a13": "祖。本姓萬。河內人。才思俊徹敏朗絕倫。日誦萬言。值晉亂將遁隴右。秦州刺史張輔重之。欲令反服不從遂殺",
    "T52n2113_004:0595a14": "之。蕃漢追悼。孫綽道賢論方之稽康也)祖弟法祚。德行沖允。實祖之",
    "T52n2113_004:0595a15": "季也(祚亦有少譽被博士徵不就。二十五出家。洞明佛理梁州刺史張光。以祚兄不肯反服輔殺之。光又",
    "T52n2113_004:0595a16": "逼之祚。亦堅志不從。亦為光所害)帛高座卓朗之傑也(帛尸梨蜜多羅。吉交。國",
    "T52n2113_004:0595a17": "人時呼為高座。以其善說法故。本國王之子讓位出家。於東晉譯藥師等經)王導謂之曰。",
    "T52n2113_004:0595a18": "外國有君一人而已。尸梨蜜笑曰。若使貧道",
    "T52n2113_004:0595a19": "只如檀越為今日。豈得遊歷至此(晉咸康中卒。春秋八十餘。",
    "T52n2113_004:0595a20": "葬石子岡。岡在吳後起寺焉)支遁常遣人就竺潛買剡[山*卬]山側",
    "T52n2113_004:0595a21": "沃洲小嶺(支遁。字道林。姓關氏。陳留人。幼有神俊聰明秀徹。王濛甚重之。後於沃州小嶺立寺。",
    "T52n2113_004:0595a22": "晚出山陰講維摩經。許詢為都講也)潛曰。欲來輒給。豈聞巢許",
    "T52n2113_004:0595a23": "買山而隱(竺潛。字法深。姓王。晉大將軍敦之弟。事忠州劉元真為師。元真有才譽。後隱剡山當世",
    "T52n2113_004:0595a24": "追蹤問道者也)遁後與高麗道人書曰。上座竺法深。忠",
    "T52n2113_004:0595a25": "州劉公之弟子。體性貞峙。道俗綸綜。往在京",
    "T52n2113_004:0595a26": "邑。維持法網。內外具瞻。弘道之匠也。頃以道",
    "T52n2113_004:0595a27": "業靖濟不耐塵俗。考室山澤。修德就閑。今在",
    "T52n2113_004:0595b01": "縣之[山*卬]山。率合同遊。論道說義。高棲浩然。遐",
    "T52n2113_004:0595b02": "邇有。詠孫綽以潛比劉伯倫。謂曠大之體同",
    "T52n2113_004:0595b03": "焉。時[山*卬]山竺法友從深受阿毘曇(一百卷)一宿便",
    "T52n2113_004:0595b04": "誦。深曰。經目則誦見稱昔人。若能仁更興大",
    "T52n2113_004:0595b05": "晉者。必取汝為五百之一人矣(法友年二十四。便能講說。後立剡縣",
    "T52n2113_004:0595b06": "城南臺寺焉)晉成世康僧淵．康法暢．支敏度俱過江",
    "T52n2113_004:0595b07": "(僧淵。本西國人。生長安為僧。常乞食自資。德逾暢度。與殷浩對問內外典籍。浩詞屈不能對)暢常執",
    "T52n2113_004:0595b08": "麾尾行。每值名賓。輒清談盡日。庾元規曰。",
    "T52n2113_004:0595b09": "此麈尾何以常在。暢曰。廉者不求。貪者不與。",
    "T52n2113_004:0595b10": "故常在耳。著人物始義論(支畝度著譯經錄。今行於世)支遁初",
    "T52n2113_004:0595b11": "至京。王濛器重之。謂人曰。精微之功不減輔",
    "T52n2113_004:0595b12": "嗣。殷融與衛玠交時。謂其神情俊徹後進莫",
    "T52n2113_004:0595b13": "有繼之者。及見遁歎息以為重見若人(若人如此人謂",
    "T52n2113_004:0595b14": "珍也)遁每講善標宗會。而章句或有所遺。時為",
    "T52n2113_004:0595b15": "宗文者所陋。謝安聞之曰。此乃九方堙相馬。",
    "T52n2113_004:0595b16": "略其玄黃而取其駿逸(莊子云。九方堙善相者。淮南子。秦穆公召伯樂使求",
    "T52n2113_004:0595b17": "馬。三月而反曰。已得矣在沙丘。公曰。何馬也。曰牡而黃及至驪而牝。公怒曰。子之所求毛色牝牡不知之。伯樂喟",
    "T52n2113_004:0595b18": "然曰。一至此乎。所觀者天機也。得其精而忘其麄。在其內而忘其外。見其所見而忘其所不見。馬至而果天下之",
    "T52n2113_004:0595b19": "馬也)後出沃州。於山陰講維摩經。許詢為都講。",
    "T52n2113_004:0595b20": "遁通一義。眾謂詢無所措難。詢設一難。亦",
    "T52n2113_004:0595b21": "謂遁不能通(世說。許詢。字玄度。好遊山水。而便登涉隱永興幽穴。每致四方諸候之遺。山陰縣",
    "T52n2113_004:0595b22": "在越州。即王右軍蘭亭曲水在此。有越王勾踐小城猶在)哀帝徵出京。王濛宿",
    "T52n2113_004:0595b23": "構數百語。謂遁莫能抗。遁徐曰。貧道與君別",
    "T52n2113_004:0595b24": "來多年。君語了不長進。郗超問謝安。林公談",
    "T52n2113_004:0595b25": "何如嵆中散(郗超。字嘉賓。桓溫記室參軍形質短小多機辯。嵆康為中散大夫)安曰。",
    "T52n2113_004:0595b26": "嵆努力裁得去耳。又問。於殷浩何如。曰亹",
    "T52n2113_004:0595b27": "亹論辯。恐殷制支超拔直上。殷有慚德。後超",
    "T52n2113_004:0595b28": "與親友書云。林法師神理所通玄拔獨悟。數",
    "T52n2113_004:0595c01": "百年來紹明大法。令真理不絕一人而已。遁",
    "T52n2113_004:0595c02": "幼以雞子無命。其師與爭辯且不勝。死後見",
    "T52n2113_004:0595c03": "形。投卵於地。殼破鶵行。遁乃感而蔬食(遁與師論",
    "T52n2113_004:0595c04": "卵生用未足殺之無罪。以其慧辯師不能勝。乃死之現形。擲卵以悟之也)禮云。國君春",
    "T52n2113_004:0595c05": "不圍澤。大夫不掩群士不取麛卵。遁若始乃",
    "T52n2113_004:0595c06": "未知。既知矣則不違仁。何俟師之誨焉(蓋師見其",
    "T52n2113_004:0595c07": "前猶未悟爾)有遺馬者養之曰。吾愛其神駿。聊復畜",
    "T52n2113_004:0595c08": "之耳。有餉鶴者放之曰。爾沖天之物。寧為",
    "T52n2113_004:0595c09": "耳目之翫乎。先經營餘姚塢山。至於名辰獨",
    "T52n2113_004:0595c10": "還塢中。或問其意曰。謝安在昔數來相見。",
    "T52n2113_004:0595c11": "輒移旬日。今觸情舉目莫不興想。孫綽比諸",
    "T52n2113_004:0595c12": "向子期(向秀字子期)以雅尚莊老風好同焉。于法",
    "T52n2113_004:0595c13": "蘭(高陽人。少有異操)隱居巖壑。時氷雪甚。有一虎入房。",
    "T52n2113_004:0595c14": "蘭神色無忤。後往江東。將適西域至交州。終",
    "T52n2113_004:0595c15": "於象林。遁為贊曰。于氏超世綜體玄旨。嘉遁",
    "T52n2113_004:0595c16": "山澤。明馴虎兇。孫綽方於阮嗣宗。俱以高尚",
    "T52n2113_004:0595c17": "不群也。蘭之門于法開于道邃。開之門于法",
    "T52n2113_004:0595c18": "威。凡三世負盛譽。開每與支遁爭即色空義。",
    "T52n2113_004:0595c19": "蓋龍虎之勍敵也(廬間何默申明開難高平郗超宣述林解並傳於出也)孫綽",
    "T52n2113_004:0595c20": "為威贊曰。易曰白馬(賁卦文也)詩員蘋藻。班如在",
    "T52n2113_004:0595c21": "場。芬若渟潦。于威明發。介然遐討。有潔其",
    "T52n2113_004:0595c22": "名。無愧懷抱。開甞使威出都。途經山陰。算",
    "T52n2113_004:0595c23": "支遁講般若其辰所至處示其攻難。威至郡",
    "T52n2113_004:0595c24": "果不出其計。乃往復數番。遁引退因厲聲曰。",
    "T52n2113_004:0595c25": "君何足復受人寄載來耶。後詔徵講放光經。",
    "T52n2113_004:0595c26": "邃從蘭過江。沒於交趾(南激之地。通典云。彼國人立足拇相交也)郗",
    "T52n2113_004:0595c27": "超圖像支遁贊曰。英英上人。識通理清。朗質",
    "T52n2113_004:0595c28": "王瑩。德音蘭馨。孫綽比於阮威(咸字仲容。家貧七月七日皆",
    "T52n2113_004:0595c29": "曬好衣。咸於庭曬犢鼻&#;。或問之曰。焉能免俗也)以其高風一致也。剡",
    "T52n2113_004:0596a01": "山竺法崇(不詳何許人。少入道唯專法華一經。後著義疏四卷行之)曾遊湘州麓",
    "T52n2113_004:0596a02": "山(今潭州也)山神化為大人。詣崇請戒。乃捨山為寺",
    "T52n2113_004:0596a03": "(居之少時。治湘士。後還剡之葛峴山。茅庵泉飲而已)潛門人竺法義。忽患",
    "T52n2113_004:0596a04": "心疾。至念觀音。夢被人破腸。其疾乃愈(義年十二",
    "T52n2113_004:0596a05": "遇潛。異之勸出家。遊刃眾典。九善法華。卒東晉太元五年)傅亮云。吾先君與",
    "T52n2113_004:0596a06": "義公遊處。每聞觀音神異。莫不大小肅然。孝",
    "T52n2113_004:0596a07": "武徵出京就講(孝武。晉簡文帝子。名昌明。立二十四年崩)古者出家從",
    "T52n2113_004:0596a08": "師命氏(取師之姓)道安受業佛圖澄。澄姓帛。安以",
    "T52n2113_004:0596a09": "師莫過佛。遂通以釋氏為姓。中夏沙門呼釋",
    "T52n2113_004:0596a10": "氏。自安始也。語曰。學不師安義不中難習鑿",
    "T52n2113_004:0596a11": "齒與謝安書曰。比見釋道安。固是非常勝士。",
    "T52n2113_004:0596a12": "師徒數百。齋講不倦。無變化伎術可以惑常",
    "T52n2113_004:0596a13": "人之耳目。無重威篤罰可以整群小之參差。",
    "T52n2113_004:0596a14": "而師徒肅肅自相尊敬。洋洋濟濟由來未見。",
    "T52n2113_004:0596a15": "其人內外群書皆略遍觀。陰陽計數亦皆通",
    "T52n2113_004:0596a16": "會。佛經妙義固所遊刃。翻覆籌算無可比肩。",
    "T52n2113_004:0596a17": "恨足下不同日而見也。慧遠初為儒。年過乎",
    "T52n2113_004:0596a18": "弱冠。遇道安於太行恒山。喜曰。以為真吾",
    "T52n2113_004:0596a19": "師也。常欲總攝綱維。以大法為己任。以夜續",
    "T52n2113_004:0596a20": "晝。貧旅多闕。曇翼每給以燈燭之費。安聞之",
    "T52n2113_004:0596a21": "曰。道士誠知人矣。甞他日安歎曰。使道流東",
    "T52n2113_004:0596a22": "土其在遠乎。遠後盛德既彰。聲華洽聞。外國",
    "T52n2113_004:0596a23": "咸稱漢有大乘道士。每東向廬山稽首焚香",
    "T52n2113_004:0596a24": "遐誠展敬。羅什入關。遠致書通好。什答書其",
    "T52n2113_004:0596a25": "卒章曰。經云末後東方有護法菩薩。勗哉仁",
    "T52n2113_004:0596a26": "者善弘其事。殷仲堪之荊州至山。與遠臨北",
    "T52n2113_004:0596a27": "澗談易移景不倦。盧循初據江州。以父嘏同",
    "T52n2113_004:0596a28": "為書生。歡然篤舊。有諫者曰。循為國冠。與之",
    "T52n2113_004:0596a29": "厚得不疑乎。遠曰。我佛法中情無取捨。豈不",
    "T52n2113_004:0596b01": "為識者所察。洎宋武討循。左右曰。遠公素",
    "T52n2113_004:0596b02": "篤循交。裕曰。遠公世表之人。心無彼此。乃",
    "T52n2113_004:0596b03": "齎書遺錢米。遠講喪服記。宗雷並執卷(宗炳雷次",
    "T52n2113_004:0596b04": "宗)。雷後著義疏。首稱雷氏宗炳嘲之曰。昔與",
    "T52n2113_004:0596b05": "足下共。於釋和尚間面受此義。今便題卷首",
    "T52n2113_004:0596b06": "稱雷氏乎。慧持形長八尺。常躡屣衲衣半脛。",
    "T52n2113_004:0596b07": "將入蜀。兄止之曰。人生愛聚。汝獨樂離如何。",
    "T52n2113_004:0596b08": "持曰。若滯情愛聚本不應出家。今既割欲求",
    "T52n2113_004:0596b09": "道。正以西方為期耳。同學慧永於西林嶺上",
    "T52n2113_004:0596b10": "別立一室欲禪。輒往居焉。常有一虎在屋。",
    "T52n2113_004:0596b11": "賓至則使去。於一日會何無忌於虎溪。遠從",
    "T52n2113_004:0596b12": "徒百餘莊而肅。永獨衲衣草屨荷鍚提鉢。松",
    "T52n2113_004:0596b13": "下飄然而來。時以清散之風多於遠也。其門",
    "T52n2113_004:0596b14": "德行有道祖僧迁道流。富有才思。遠每謂祖",
    "T52n2113_004:0596b15": "等曰。夫易悟盡如汝輩。則吾不復憂後生矣。",
    "T52n2113_004:0596b16": "(孔子曰。聞義不能徙是吾憂也)其後迁流夭世。遠曰。此子並才",
    "T52n2113_004:0596b17": "義英茂清悟日新。使此長往一何痛哉。有慧",
    "T52n2113_004:0596b18": "要者。患山中無刻漏。乃於水上立十二葉芙",
    "T52n2113_004:0596b19": "蓉。因波轉以定十二時。晷景無差耳(又甞作木鵡。令飛",
    "T52n2113_004:0596b20": "數百步。有張山人者。廣政中於蜀主殿前立渾儀樓。注以水銀。令木人執二時牌子。隨水銀轉對殿報時。晷刻不",
    "T52n2113_004:0596b21": "差。張山人。名思訓。本遂州人。後入京。係司天監)有僧澈者。善篇牘。甞",
    "T52n2113_004:0596b22": "至山南攀松而嘯(盧山南也)於是和風遠集。眾鳥",
    "T52n2113_004:0596b23": "悲嗚。超然有勝氣。退而諮於遠曰。律禁管絃",
    "T52n2113_004:0596b24": "歌舞。一吟一嘯可得為乎。遠曰。以亂意言之",
    "T52n2113_004:0596b25": "皆為違法。澈聞唯而止。其姑道儀見於高尼",
    "T52n2113_004:0596b26": "傳也(尼傳四卷)議者以為佛圖澄之門豫樟杞梓也",
    "T52n2113_004:0596b27": "(即安公是)道安之門崐藍琮璧也(琮璧美王出於崐山藍田　遠公是也)羅",
    "T52n2113_004:0596b28": "什之門瑚璉簠簋也(生肇等也。殷瑚夏璉周簠簋也)慧遠之門",
    "T52n2113_004:0596c01": "犀象齒革也(道祖等。象之是犀之革也)慧光之門孔翠羽毛",
    "T52n2113_004:0596c02": "也(光姓楊。定州人。師佛陀出家。俊異朗悟。所習諸經便為人說。師為出家更多頴俊。時俗呼為聖沙彌。尤攻",
    "T52n2113_004:0596c03": "律部。造疏注經甚多。門學如林。入室九人。道暉為首。儒生馮袞也)玄奘之門沈檀",
    "T52n2113_004:0596c04": "蘭蕙(窺基。字洪道。造百本疏)去聖逾遠。道德降矣。藝行",
    "T52n2113_004:0596c05": "美矣(晉宋之代。多脩禪觀。得道者多。隋唐已降。慧學者多。藝解美矣。得道者少)將非泉涸",
    "T52n2113_004:0596c06": "之魚失江湖之所在多其昫沫耶(逐聲教而依蕩。隨慧解以澆漓)",
    "T52n2113_004:0596c07": "宋人魏人南北兩都(宋劉氏都江南。魏元氏都洛邑)宋風尚華。",
    "T52n2113_004:0596c08": "魏風猶淳。淳則寡不據道。華則多遊於藝",
    "T52n2113_004:0596c09": "(晉宋高僧。藝解光時。弘闡法教。故曰華也。元魏高僧以禪觀行業據道。故曰渟然在人不在他也)夫何",
    "T52n2113_004:0596c10": "以知觀乎。北則枝葉。生於德教。南則枝葉生",
    "T52n2113_004:0596c11": "辭行。昔臧氏宰漆雕氏。以大蔡繁簡知臧氏",
    "T52n2113_004:0596c12": "之優劣(臧氏魯大夫。漆雕開魯賢人。宰家宰也。臧氏世貯大蔡之龜。文仲賢三年一十。武仲二年一卜。",
    "T52n2113_004:0596c13": "已下一年一卜。簡少也。繁多也。知其優勝劣弱也)今奚獨不若於憑乎其",
    "T52n2113_004:0596c14": "象(奚何也。臧氏以蔡龜之象而知優劣。何不以淳華而知其師訓也)文章之家屈宋",
    "T52n2113_004:0596c15": "楊馬遞相祖迷(屈平。宋玉。楊子雲。馬長鄉。皆祖述文章之士)雖欲速鞭",
    "T52n2113_004:0596c16": "難其齊足。故道德言行古今殊世。厥若坡陀",
    "T52n2113_004:0596c17": "矣(不齊貌)浸微矣(漸次貌)夫琢奇璞為美器。良工之",
    "T52n2113_004:0596c18": "能也。構貞材為廣廈。哲匠之力也。授專門以",
    "T52n2113_004:0596c19": "成德。仁師之訓也。故鳥可以擇木。魚可以擇",
    "T52n2113_004:0596c20": "泉。臣可以擇君。弟子可以擇師。夫不能為臣",
    "T52n2113_004:0596c21": "而求能為君。不能為子而求能為父。不能為",
    "T52n2113_004:0596c22": "弟子而求能為師者難矣(忖己度事可矣)故為人在恕",
    "T52n2113_004:0596c23": "己也。然父子天屬也。其有不象者(父子之道天性也。若禹",
    "T52n2113_004:0596c24": "鮌不象者也)君臣國體也。故有象不象者(澆之元凱為象也。四兇為不",
    "T52n2113_004:0596c25": "象也)師資義會也。安得有不象者乎。如舜生均。",
    "T52n2113_004:0596c26": "文王生武王。父子象不象也(舜大聖。生商均不肖。為父子不象也。文王",
    "T52n2113_004:0596c27": "聖。生武王亦聖。為父子之象也)庭堅為虞臣。飛廉為紂臣。驩兜",
    "T52n2113_004:0597a01": "為堯臣。龍逢為桀臣。君臣象不象也(庭堅皐陶也。與虞",
    "T52n2113_004:0597a02": "舜為象。飛廉與紂為象也。驩兜與堯。龍逢與桀。為君臣不象者也)仲尼之門。顏閔尚",
    "T52n2113_004:0597a03": "於仁義。鬼谷之門。蘇張尚於譎詐。克象也",
    "T52n2113_004:0597a04": "(蘇秦張儀並師鬼谷子。學縱橫[椑-(白-日)]闔之術也)故仲尼之門。三尺童子猶",
    "T52n2113_004:0597a05": "恥言其霸。昔釋公道行乎關右。廬山化被於",
    "T52n2113_004:0597a06": "江左。法汏亮直於晉世(法汏與道安同行。道安往襄陽。汏至荊州。桓溫迎之。身",
    "T52n2113_004:0597a07": "長八尺。風恣可觀。與道恒法師論議而破之。興瓦官寺。王珣謝安常禮焉)道生果斷於宋",
    "T52n2113_004:0597a08": "年(謂定言一切眾生皆得成佛於宋代)夫何象也歷觀前往。孰能",
    "T52n2113_004:0597a09": "不由道德之室而至於大名乎(楊雄云。師者人之摸範也。不摸不範。",
    "T52n2113_004:0597a10": "不可以為師也)禮云。善歌者使人繼其聲。善教者使人",
    "T52n2113_004:0597a11": "繼其志也。故不能繼釋氏聖人而能繼釋氏",
    "T52n2113_004:0597a12": "之君子。何莫由師之道焉。夫澄至安。安至",
    "T52n2113_004:0597a13": "遠。遠至曇順。順至僧慧。凡五世。價重帝王。",
    "T52n2113_004:0597a14": "風動四方。事標史冊(書曰四方風動唯乃之休)其或立德也(謂禪",
    "T52n2113_004:0597a15": "觀之行者)立功也(翻譯流傳)立言也(講說著述)為天下之人也。",
    "T52n2113_004:0597a16": "僧會支遁為天下之人。而一會一遁其後篾",
    "T52n2113_004:0597a17": "聞也。然有至乎累世者。或青出於藍。或氷出",
    "T52n2113_004:0597a18": "於水。但為一方之賢。未果為天下之賢者也。",
    "T52n2113_004:0597a19": "故為弟子者患師不得於安遠。為師者亦患",
    "T52n2113_004:0597a20": "弟子不至於安遠。夫鼓鍾于宮。聲聞于外。懸",
    "T52n2113_004:0597a21": "象在天。光流于下。琴瑟在御。知音難閟。氷雪",
    "T52n2113_004:0597a22": "載駕。遺躅寧隱(此上喻好事匿于內光華彰干外必有跡也)如彼德行",
    "T52n2113_004:0597a23": "秉躬語默信時(既蘊德行不言。人自信。若桃李之自蹊也)雖高岸已谷。",
    "T52n2113_004:0597a24": "松柏已朽。而徽華弗蔽。洋洋乎盈耳哉(洋洋美譽",
    "T52n2113_004:0597a25": "也)曹馬之年(魏晉之代也)經論權輿。源流混淆(教法初來。若",
    "T52n2113_004:0597a26": "混淆之濁水流泛未廣)宣唱者但包括大義翫味玄旨。至",
    "T52n2113_004:0597a27": "於剖析名相罔有攸據(罔無。攸所也。教文多闕)豈非聲教",
    "T52n2113_004:0597a28": "所覃未備者歟。安公初見譯諸部小論。蹈詠",
    "T52n2113_004:0597b01": "稱慶。以為幸覩三藏全矣。而未知但滄溟畎",
    "T52n2113_004:0597b02": "澮耳(畎澮田畔。溝渠喻所覩者也。滄溟喻未覩者也)雖上士假微詮以悟",
    "T52n2113_004:0597b03": "旨。而中則實未多也。北涼浮陀跋摩譯阿毘",
    "T52n2113_004:0597b04": "曇毘婆沙(此云覺鎧。西國人。蒙遜子茂處請譯於姑臧。凡一百卷)學者挹其波",
    "T52n2113_004:0597b05": "瀾浩若無涯涘矣。後秦佛陀耶舍善大毘婆",
    "T52n2113_004:0597b06": "沙。時號赤髭也(此云覺明。罽賔國人。婆羅門族。年十三隨師日誦三萬言。誦大小乘經數百",
    "T52n2113_004:0597b07": "萬。性度簡慠。不為諸僧所遇。羅什於沙勒甚相隆厚。自龜茲至長安。譯十住經大毘婆沙等。姚爽疑其所誦。令誦",
    "T52n2113_004:0597b08": "於羌籍藥方可五萬言。二日誦。就覆之不誤一字)卑摩羅叉善十誦。時號",
    "T52n2113_004:0597b09": "青眼也(此云無垢眼。罽賔國人。苦節律藏。與羅什相遇。什禮為師。譯十誦律為六十卷。卒壽春石澗",
    "T52n2113_004:0597b10": "寺。時號青眼律師也)魏曇始足白。於時呼白足阿練若",
    "T52n2113_004:0597b11": "也(始行不履地。練若即僧也。無爭寂靜義)耶舍在沙勒。為羅什師。",
    "T52n2113_004:0597b12": "後至姑臧。聞什為秦污戒曰。羅什如好綿纊。",
    "T52n2113_004:0597b13": "何可使入棘林中乎(姚興嘗謂什曰。大師聰明超悟。天下莫二。一旦後世。何可使法",
    "T52n2113_004:0597b14": "種無嗣。遂以妓女十人逼令受之。自爾已來不住僧坊。別立廨舍。每至講說。常先譬喻如臭泥中生蓮花。但採蓮花",
    "T52n2113_004:0597b15": "勿取臭泥)什啟秦主曰。夫欲宣通無上法教。宜令文",
    "T52n2113_004:0597b16": "義理趣圓通。貧道雖復讀誦其文。未善其理。",
    "T52n2113_004:0597b17": "唯有耶舍。深達經教。今在姑臧。願詔徵之。一",
    "T52n2113_004:0597b18": "言三詳。然後著筆。使微言不墜取信千載。興",
    "T52n2113_004:0597b19": "乃聘耶舍。耶舍笑曰。明旨既降。便應載馳。檀",
    "T52n2113_004:0597b20": "越待士既厚。脫如羅什見處則未敢聞命。興",
    "T52n2113_004:0597b21": "歎其機慎。重詔教喻。乃至悲夫晉殺竇犢。仲",
    "T52n2113_004:0597b22": "尼不濟于河(孔子自衛將之晉至河。聞趙簡子殺竇鳴犢及舜華。乃臨河而歎曰。美哉水。洋洋",
    "T52n2113_004:0597b23": "乎。丘之不濟此命也夫。子貢問何謂也。竇犢舜華簡子未得志須之晉趙之賢大夫也。簡子今殺之。刳胎焚林則麒",
    "T52n2113_004:0597b24": "麟不至。覆巢破卵則鳳凰不翔云云。遂迴車不渡也)秦蠱羅什。耶舍辭於入",
    "T52n2113_004:0597b25": "國。豈非害一賢而群賢不塈(塈至也)翫一德而眾",
    "T52n2113_004:0597b26": "德將離乎。當弘始初童壽譯三論(中百中觀十二門也)尚",
    "T52n2113_004:0597b27": "空門者輻湊。後譯成實。善法相者雲委。其時",
    "T52n2113_004:0597b28": "以為究暢名數靡有過於此論。什首命僧叡",
    "T52n2113_004:0597c01": "講傳。謂之曰。此爭論中。有七處破阿毘曇宗。",
    "T52n2113_004:0597c02": "而在言小隱。若能不問而解可謂英才。叡啟",
    "T52n2113_004:0597c03": "發幽微果不諮什。什歎曰。吾傳譯經論。得與",
    "T52n2113_004:0597c04": "子相值。無所恨矣(叡魏郡長樂人。依僧賢法師為弟子。謙虛內敏。佐羅什譯經。善攝",
    "T52n2113_004:0597c05": "威儀。弘贊經法。常迴此業願生安養。坐不背西。臨終洗浴燒香向西合掌。嚴然而卒)或謂什門",
    "T52n2113_004:0597c06": "四聖生肇融叡上首。精難則觀肇第一。或謂十",
    "T52n2113_004:0597c07": "哲。道恒道標加焉(道生。僧肇。道融。僧叡。曇影。慧嚴。慧觀。本傳無名。憑者有南齊道",
    "T52n2113_004:0597c08": "憑。非什門下。有僧[契-大+石]者。甚俊恐是字誤)而恒標降于八人。猶負翼",
    "T52n2113_004:0597c09": "亮之才(道恒京兆人。九歲出家。為隱士張忠嗟曰。此小兒有出人之相。在俗有輔政之功。在道有光顯",
    "T52n2113_004:0597c10": "之德。事後母甚孝。博綜經書。佐羅什譯經。道標亦雅有才力。皆有佐助之功也)可居王佐。",
    "T52n2113_004:0597c11": "姚興務其經綸。以金紫巖廊之位強之二賢。",
    "T52n2113_004:0597c12": "雖逼霸威而終不為其臣也。是知賢達背向",
    "T52n2113_004:0597c13": "各有所得。務軒榮者以籍莾食杼為飛走(譬之鳥獸",
    "T52n2113_004:0597c14": "不可與同群)味虛玄者以黼衣食豢為桎梏(猶入廟之犧牲)而",
    "T52n2113_004:0597c15": "伊尹呂望求為人臣(伊尹湯相。呂望太公也。武王臣)卞隨務光",
    "T52n2113_004:0597c16": "俱為讓主(堯禪位而不受者也)豈不各反其好惡異其榮",
    "T52n2113_004:0597c17": "悴哉。如恒標者。尚能以形骸為逆旅。而豈",
    "T52n2113_004:0597c18": "顧其名器。是以。接風雲之遇。割君親之愛。",
    "T52n2113_004:0597c19": "泛五湖而不為難(范蠡辭越王勾踐。乘扁舟泛五湖。王以金鑄招之而不返)",
    "T52n2113_004:0597c20": "蹈滄海而不為遙(魯連云寧蹈滄海死不事無道主)彼區區之秦",
    "T52n2113_004:0597c21": "何所致哉。使唐虞之際與元愷相齒(八元八愷堯之賢臣相齒",
    "T52n2113_004:0597c22": "齊年也)殷周之始與伊尹齊足。猶慮失之矧乎",
    "T52n2113_004:0597c23": "此時爵祿曷云重矣(此時謂偏霸偽秦)昔支林慧遠致譽",
    "T52n2113_004:0597c24": "望者多嬰此難(為王臣所逼也)而振去若輕埃。揮絕",
    "T52n2113_004:0597c25": "若腐纏(腐纏朽索也)不足難也。故巢由可為皇臣。",
    "T52n2113_004:0597c26": "非帝力所能起也。夷叔可為帝臣。非王力所",
    "T52n2113_004:0597c27": "能起之也。綺李可為王臣。非霸力所能起之",
    "T52n2113_004:0597c28": "也(靜民則法曰皇。謂炎昊之主也。德象天地曰帝。謂堯舜也。仁義所往曰王。夏殷周也。秦漢皆曰覇也)",
    "T52n2113_004:0598a01": "夫居俗外而為俗內。所起不亦難哉。宋文帝",
    "T52n2113_004:0598a02": "甞述生公頓悟義。群僧構難。帝以麈尾扣机",
    "T52n2113_004:0598a03": "曰。若使逝者可興。豈為諸公所屈(竺道生。鉅鹿人。幼而",
    "T52n2113_004:0598a04": "頴悟。聰哲若神。鑽仰群經。斟酌雜論。止青園寺。初見泥洹經。乃說頓悟成佛義。籠罩舊說。時以為邪說。被遷擯",
    "T52n2113_004:0598a05": "於廬山。及後分經至。果稱闡提悉有佛性。乃升座論義數番。麈尾紛然而墜隱几乃卒。言忍死以待經也。故宋文重",
    "T52n2113_004:0598a06": "舉之)顏延之著離識論。帝令慧嚴辯同異。往復",
    "T52n2113_004:0598a07": "終日。帝笑曰。公等今日無媿支許之譚也。支",
    "T52n2113_004:0598a08": "遁才章茂逸。得僧會之風。僧肇筆削奇邁。",
    "T52n2113_004:0598a09": "又得支林之風。安遠生叡之徒。各擅其美。自",
    "T52n2113_004:0598a10": "後緇列。寡有紹其音徽者。齊梁之後。世尚",
    "T52n2113_004:0598a11": "紆麗。詞虧體要。致使求其雅言立意曾不及",
    "T52n2113_004:0598a12": "於漢魏之間箴論(若楊子雲之續虞箴等)而況於聖人經籍",
    "T52n2113_004:0598a13": "乎。故懸象嶽瀆不以妍華為天地之文章。以",
    "T52n2113_004:0598a14": "其能綱紀覆載為文章(懸象經天也。嶽瀆締地也)。人文安不",
    "T52n2113_004:0598a15": "然乎。甞讀殷之盤銘曰。苟日新日日新又日",
    "T52n2113_004:0598a16": "新。孔丘誄曰。旻天不憖遺耆老。莫相子位焉。",
    "T52n2113_004:0598a17": "嗚呼哀哉(孔丘卒。魯哀公誄之曰。旻天不弔不憖遺一老俾屏余一人以在位煢煢余在疚嗚呼哀",
    "T52n2113_004:0598a18": "哉。尼父無自律文。在左傳三十。與今小異)斯文也天之將喪久矣。不",
    "T52n2113_004:0598a19": "有盛德大業。其孰能興之者焉(仲尼以天縱多能故哀誄之)肇",
    "T52n2113_004:0598a20": "著般若無知論(僧肇。京兆人。家貧傭書為業。因得歷觀經史善莊老。後見古維摩經云。方",
    "T52n2113_004:0598a21": "知所歸矣。羅什至從之翻譯。著不遷等四論。義熙十年卒於長安。年三十一)劉遺民見而",
    "T52n2113_004:0598a22": "歎曰。不意方袍復有平叔。融講新法華經。開",
    "T52n2113_004:0598a23": "為九轍號九轍法師。什曰。佛法之興融其人",
    "T52n2113_004:0598a24": "也(道融。汲郡林慮人。師愛其聰明。先令外學。令往林中。借論語竟不齎歸。於彼已誦。師更以本覆之。",
    "T52n2113_004:0598a25": "不遺一字。至立年才解冠絕。聞什至往諮稟。什見而奇之。卒於彭城。年七十四矣)。什譯中論",
    "T52n2113_004:0598a26": "始二卷。融更剖扸。預貫始終。時師子國有一",
    "T52n2113_004:0598a27": "婆羅門。乘駝負書而來。請求捔試優劣。優則",
    "T52n2113_004:0598a28": "行之。秦人覩其口眼便辟。將改吾觀(有迴敬之心也)",
    "T52n2113_004:0598b01": "什告融曰。此外道聰慧殊人。捔言必勝。豈可",
    "T52n2113_004:0598b02": "使無上大道在吾徒為彼而屈。如吾所觀。在",
    "T52n2113_004:0598b03": "君一人而已。融自顧才力可濟(濟成也)但患外道",
    "T52n2113_004:0598b04": "書籍未盡披讀。乃密寫其目。一覽而誦既刻",
    "T52n2113_004:0598b05": "日。爰整其徒。對敡于王庭。彼外道恃其博知。",
    "T52n2113_004:0598b06": "倍意攻融。融出其所知。討其所不知。彼遽",
    "T52n2113_004:0598b07": "保其強誦。而融列其所誦。并諸夏群書。編目",
    "T52n2113_004:0598b08": "尤廣。其所誦梵志蹇而肆(肆放也。蹇吃情放也)羅什濟詞",
    "T52n2113_004:0598b09": "而嘲之。彼殞越而亡也(濟益也。云逃也)昔符師征晉。",
    "T52n2113_004:0598b10": "大事將去。謝安知玄而舉之。爰致大勳。天下",
    "T52n2113_004:0598b11": "服其遠鑒。而什之知融。何莫安之儔歟。故質",
    "T52n2113_004:0598b12": "斯興廢。同在一舉耳(質形對也。以什舉融。可對安舉玄)融性不",
    "T52n2113_004:0598b13": "狎喧。常登樓披翫。僧叡初為僧賢弟子。賢友",
    "T52n2113_004:0598b14": "僧朗。講放光經。亟遭叡譏難。朗謂賢曰。叡比",
    "T52n2113_004:0598b15": "格難。吾累思不能通。可謂賢賢弟子也。叡魏",
    "T52n2113_004:0598b16": "郡人。秦主問姚嵩曰。叡公何如。曰鄴衛之松",
    "T52n2113_004:0598b17": "柏。興召見大賞悅。勅給俸吏力車轝。後謂嵩",
    "T52n2113_004:0598b18": "曰。此乃四海之標領。何獨鄴衛之松柏乎。叡",
    "T52n2113_004:0598b19": "平生素不背西(願生西方也)曇影初從什。什謂姚",
    "T52n2113_004:0598b20": "主曰。昨見影公。亦是此國風流標望之僧也。",
    "T52n2113_004:0598b21": "宋僧導(京兆人。十歲出家。後著成實論疏。起壽春光山寺)止壽春。孝武",
    "T52n2113_004:0598b22": "詔于京鑾輿降蹕。導以孝建之初三綱更始。",
    "T52n2113_004:0598b23": "悲不自勝(元嘉三十年。太子劭弑文帝自立。三月為武陵王駿與諸王殺之即帝位。改元建武。號孝",
    "T52n2113_004:0598b24": "武皇帝)帝亦哽噎勅開講。帝及公卿會焉。導曰。",
    "T52n2113_004:0598b25": "昔王宮託生。雙林見滅。自爾已來歲逾于載。",
    "T52n2113_004:0598b26": "淳源永謝。澆風不追。給苑丘墟。鹿園蕪穢。九",
    "T52n2113_004:0598b27": "十五種(外道之類。或云九十六)以趣下為升高。三界群生",
    "T52n2113_004:0598b28": "以火宅為淨土(法華經云。三界無安猶如火宅)豈知上聖流涕",
    "T52n2113_004:0598b29": "大士悽惶者哉。因則涕泗。四眾為之改容",
    "T52n2113_004:0598c01": "(導卒壽春石磵寺年九十六也)時石磵寺僧因亦當世名匠。或",
    "T52n2113_004:0598c02": "問之與導孰愈。因曰。吾與導同師什公。方孔",
    "T52n2113_004:0598c03": "門則。導入室。吾升堂矣。道猷述頓悟義。孝武",
    "T52n2113_004:0598c04": "曰。生公孤情絕照。猷公直轡獨上。可謂克明",
    "T52n2113_004:0598c05": "師匠無忝微旨(道猷吳人。生公弟子。師云後見勝鬘經披卷歎曰。先師昔義與此經闇合。",
    "T52n2113_004:0598c06": "因注之五卷。後孝武詔講頓悟義。競辯之徒聞奏互起。猶皆破之。帝乃撫几稱快)晉慧遠慧持",
    "T52n2113_004:0598c07": "兄弟也。宋法愛法瑗遠持也。愛為芮國師。俸",
    "T52n2113_004:0598c08": "三千戶。瑗文帝使述生公頓悟義。何尚之聞",
    "T52n2113_004:0598c09": "乃歎曰。常謂生公歿後微言永絕。今日復聞",
    "T52n2113_004:0598c10": "象外之談。可謂天之未喪斯文也。僧遠隱上",
    "T52n2113_004:0598c11": "定林寺。齊太祖鑾駕詣遠。遠門狹不容輿。",
    "T52n2113_004:0598c12": "蓋太祖欲見遠。遠稱老足不垂床。太祖遣問",
    "T52n2113_004:0598c13": "興臥轉蹕而去。文慧太子竟陵王(蕭子良也)崇為師",
    "T52n2113_004:0598c14": "範。何默周顒吳苞張融稟戒受道焉。昔沙門",
    "T52n2113_004:0598c15": "稱貧道於帝王。南齊法獻玄暢俱為僧正。武",
    "T52n2113_004:0598c16": "帝與語皆名不坐。後僧鍾稱貧道。帝嫌之問",
    "T52n2113_004:0598c17": "王儉曰。先輩沙門於帝王何所稱正殿坐不。",
    "T52n2113_004:0598c18": "儉曰。漢魏佛法未興不記傳。自偽國稱貧道",
    "T52n2113_004:0598c19": "亦預坐。及晉初亦然。中世有庾氷桓玄等。",
    "T52n2113_004:0598c20": "皆欲使沙門盡敬。朝議紛紜。事皆休寢。宋之",
    "T52n2113_004:0598c21": "中朝。亦頗令致禮。而尋見不行。自邇迄今。多",
    "T52n2113_004:0598c22": "預坐稱貧道。帝曰。獻暢二僧道業如此。尚自",
    "T52n2113_004:0598c23": "稱名。況復餘者揖拜太甚稱名亦無嫌。自後",
    "T52n2113_004:0598c24": "稱名獻暢始也。梁寶亮性率直。每對武帝稱",
    "T52n2113_004:0598c25": "貧道上。雖有間然而挹其神志。亮青州人。",
    "T52n2113_004:0598c26": "初至京。袁璨異之曰。珠生合浦。魏人取以照",
    "T52n2113_004:0598c27": "乘。璧在邯鄲。秦人請以華國。天下之寶當與",
    "T52n2113_004:0598c28": "天下共之。非復上人貴州所宜專也。僧旻七",
    "T52n2113_004:0598c29": "歲出家居虎丘。或問曰。沙彌何姓。家在何",
    "T52n2113_004:0599a01": "處。對曰。貧道姓釋。家于此山。張融謝眺少相",
    "T52n2113_004:0599a02": "厚善。陸倕甞與賓從造旻。旻稱疾不見。倕欣",
    "T52n2113_004:0599a03": "然曰。法師不趨於世。此誠弟子所望也。蕭昂",
    "T52n2113_004:0599a04": "出守吳興(吳興郡漢置也。古防風氏之國。至隋廢郡改為湖州。即烏程縣也)將謁旻。",
    "T52n2113_004:0599a05": "旻曰。吾山藪病人。無事見貴二千石。昔戴顒",
    "T52n2113_004:0599a06": "居北嶺。宋江夏王入山。顒高臥牖下不與相",
    "T52n2113_004:0599a07": "見。吾雖德薄。請附戴公之事矣。及蕭至後戶",
    "T52n2113_004:0599a08": "而遁。夫擯世者祿干之不及。尚利者干祿之",
    "T52n2113_004:0599a09": "不及。既得祿狎侮為志。於其賢雖始降禮。",
    "T52n2113_004:0599a10": "若欣遇而無恒其心。卒能以權勢而卑之(既有祿相",
    "T52n2113_004:0599a11": "及。則親狎而侮慢。雖有賢者而能下禮相接。然見遇之道其心不恒。則恃其權勢而以踞傲終之也。則今貴門皆然",
    "T52n2113_004:0599a12": "也)然能病其終卑而兆其始遇則高。見之昭昭",
    "T52n2113_004:0599a13": "不貽己慼矣(顧其始而知其終。則免其自貽伊慼也)智藏事師。以孝",
    "T52n2113_004:0599a14": "敬聞。師疾絕食。藏亦絕食。師進飲。藏乃飲。",
    "T52n2113_004:0599a15": "但性傷乎許直(訐舉人私也)而以譽行為干櫓故不",
    "T52n2113_004:0599a16": "至於危殆也。甞捨財大懺。謝幾卿指挂衣竹",
    "T52n2113_004:0599a17": "戲之曰。猶留此物。尚有意耶。藏曰。身猶未",
    "T52n2113_004:0599a18": "滅。意何由可盡。道安之門人法遇領徒四百。",
    "T52n2113_004:0599a19": "時有一僧。飲酒廢夕燒香。遇罰而不遣。安",
    "T52n2113_004:0599a20": "聞之。以筒緘杖寄遇。遇曰。此由飲酒者也。我",
    "T52n2113_004:0599a21": "訓不勤。遠貽憂賜。乃集眾命維那行杖至三。",
    "T52n2113_004:0599a22": "因泣下自咎。魏道辯門人亡名。負才傲世。辯",
    "T52n2113_004:0599a23": "撻而徙黃龍。其初無恨想。晨夕向辯遙禮。唐",
    "T52n2113_004:0599a24": "智正之門人。智見師所著述。必侍立而書累",
    "T52n2113_004:0599a25": "載。初不貽坐。或久而仆。正責曰。翹足七日",
    "T52n2113_004:0599a26": "匪勞。今爾心輕何不然也(釋迦因地。七日翹一足。讚底沙如來)北遠",
    "T52n2113_004:0599a27": "之門智微每講析幽微。皆云。大法師意如此。",
    "T52n2113_004:0599a28": "因則聲淚俱發(廬山慧遠。姓賈。雁門人。謂之南遠。澤州硤石寺慧遠。姓李。燉煌人。著涅",
    "T52n2113_004:0599a29": "槃經疏者。謂之北遠也)禮云。凡學之道。嚴師為難。師嚴",
    "T52n2113_004:0599b01": "然後道尊。道尊然後民知敬學。然良家子在",
    "T52n2113_004:0599b02": "家。家有訓從師。師有教故能克意。盡所敬",
    "T52n2113_004:0599b03": "而行敬。盡所信而行信。是以大聖皆命族姓",
    "T52n2113_004:0599b04": "子而勉之(不貌卑賤律禁出家)非繩樞甕牖者之能也(貧家以繩",
    "T52n2113_004:0599b05": "繫樞。以甕作牖也)哀今弟子罕有不聞言於師範者。彼",
    "T52n2113_004:0599b06": "以禮疏而來。此以恩薄而往(弟子既於師疏師遂顧之恩薄故不住而去也)",
    "T52n2113_004:0599b07": "然牽牛蹊田而奪之牛(春秋有牽牛以蹊田為過也。而奪之牛罪之太甚矣。今喻",
    "T52n2113_004:0599b08": "師之恩薄已非而便捨之不事若奪牛之甚也)本輕而末重也(師之恩薄本輕而不敬為末重)",
    "T52n2113_004:0599b09": "如尊雖義不至卑則欲據其事歟(父縱不父子不可不子也)禮",
    "T52n2113_004:0599b10": "曰。父母愛之。喜而不忘。父母惡之。懼而無怨",
    "T52n2113_004:0599b11": "(為人子者。不患無所立而患不孝。敬恭父命何常之有)夫能移此於其師者。",
    "T52n2113_004:0599b12": "豈使過及其身乎(移事父不忘不怨之道。而事於師則固無其過矣)故有假",
    "T52n2113_004:0599b13": "師而為名侮師之涼德(涼薄也。假借也。以其師之德薄殊無敬順之儀。但假",
    "T52n2113_004:0599b14": "借師名而已)將升堂則筋骨捷解。俾侍坐則手足窳",
    "T52n2113_004:0599b15": "憜(窳苽在穴也。臥而不起。懶人慵憜。如苽在穴臥而不起也)斯或尾大而難掉",
    "T52n2113_004:0599b16": "(左傳。尾大不掉。今或弟子勝師故相輕傲也)故訓罰之不至。或螟蛉",
    "T52n2113_004:0599b17": "之有似物類之相召(螟蛉者蜂取蟲而呪之似我。似我不日而蟲化為蜂也。今弟子",
    "T52n2113_004:0599b18": "乃他人所生取以教之。令作其資)其威尚不謹其容。而德豈能服",
    "T52n2113_004:0599b19": "其心歟(官有威刑事公尚不懼其容。今師以德如何能伏其心也)今澆季之風。",
    "T52n2113_004:0599b20": "師求弟子。匪弟子求師。師以此始。弟子以此",
    "T52n2113_004:0599b21": "終。嗟乎何日不由之矣。夫魯國先師以冉有",
    "T52n2113_004:0599b22": "僕樊遲御。子貢糴顏回爨(冉求字子有。樊須字子遲。端木賜字子貢。顏回",
    "T52n2113_004:0599b23": "字子淵。昔夫子在陳。則賜糴同爨也)其何至於此哉。彼德厚可慕",
    "T52n2113_004:0599b24": "而弟子實慕德故也。梁惠布三果至人也。妙",
    "T52n2113_004:0599b25": "窮三論。時號得意布也。見樂生淨土者告云。",
    "T52n2113_004:0599b26": "方土乃淨非吾願也。如何在蓮華中十劫受",
    "T52n2113_004:0599b27": "樂。未若三塗救苦者也(生西方下品中生在花中六劫。下品下生在蓮華中十",
    "T52n2113_004:0599b28": "二劫。開花方得見佛。不如三塗救苦眾生。此乃悲增菩薩也)凡法集先眾往而默",
    "T52n2113_004:0599c01": "彼譁者憚若銜枚德之至也(升堂先往。後生懼之。而默靜也)卒後",
    "T52n2113_004:0599c02": "手屈三指地動七日。史奏得道人星滅矣(高僧傳慧",
    "T52n2113_004:0599c03": "布誓生三塗救苦眾生)昔魏玄高有願生三惡道。齊僧景",
    "T52n2113_004:0599c04": "亦如之。唯聖人與聖人而能至於此也。陳衡",
    "T52n2113_004:0599c05": "岳慧思(衡岳南岳也。在湖南。今岳州也)證法華三昧。能知前",
    "T52n2113_004:0599c06": "生事。頂有肉髻。知達人心。毒不能害。怨不能",
    "T52n2113_004:0599c07": "動。初智顗悅其風而造焉。思曰。昔靈山同聽",
    "T52n2113_004:0599c08": "法華。宿緣所追。今復來矣。遂示普賢道場四",
    "T52n2113_004:0599c09": "安樂行。顗行道經三七夕誦至藥王品心緣",
    "T52n2113_004:0599c10": "苦行至是真精進句。見與慧思同在靈山聽",
    "T52n2113_004:0599c11": "佛說法。思云。此之靈相非爾不感。非我莫識。",
    "T52n2113_004:0599c12": "此法華三昧前方便也。思以三觀義傳顗。顗",
    "T52n2113_004:0599c13": "以四教義裨之。三觀四教之宗旨自衡岳天",
    "T52n2113_004:0599c14": "台始也。梁策草堂約為智者(慧約法師也)陳隋以顗",
    "T52n2113_004:0599c15": "為智者(即今江陵玉泉寺關將軍起寺者也)惟有道之賢。聽虛名",
    "T52n2113_004:0599c16": "非美。視虛器非重。心若浮雲。跡猶過羽(唯器與名",
    "T52n2113_004:0599c17": "不可以假人。而有道之高士視浮名亦不以為貴)而帝天下者。師其聖。友",
    "T52n2113_004:0599c18": "其賢。固其然也(以梁陳隋貴有天下不可不尊聖而友賢乎)或問岳位。",
    "T52n2113_004:0599c19": "告云。吾鐵輪王位中人耳(四加行位菩薩為四州王。鐵輪王則合是煖位",
    "T52n2113_004:0599c20": "也)或問天台位。告云。吾不領徒眾。當淨六根",
    "T52n2113_004:0599c21": "(一云八地已上六根清淨。二云初地已上。三云資加亦清淨。今顗與思。恐俱是地前資加也)為他損",
    "T52n2113_004:0599c22": "己。只是五品內人耳。嘉祥初聞天台頗輕於",
    "T52n2113_004:0599c23": "耳(高僧慧皎住嘉祥寺)亦既目覿乃伏膺為徒。又以三輪",
    "T52n2113_004:0599c24": "剖斷經例制勝之論。而特聞於天下者也。弟",
    "T52n2113_004:0599c25": "子智愷專門之業雖不盡於師。而於死則有",
    "T52n2113_004:0599c26": "稱焉。南土四朝克尚玄理(宋齊梁陳)資於龍樹提婆",
    "T52n2113_004:0599c27": "為不拔之論。真諦雖譯對法唯識等部(真諦三藏陳朝",
    "T52n2113_004:0599c28": "至)會王室多虞。天步孔艱(孔甚艱難也。後主變亂也)承業學",
    "T52n2113_004:0599c29": "徒所究未弘。有法遇鑽研講記殆乎過半。惜",
    "T52n2113_004:0600a01": "哉短命不極其志。將死之日勒焚遺草。聞者",
    "T52n2113_004:0600a02": "為之涕零。自後其徒沒沒焉(遇法師所討唯識未盡其旨。而至唐慈恩著",
    "T52n2113_004:0600a03": "唯識疏十卷)洎真諦南迴綜習無聞。故色心之學終",
    "T52n2113_004:0600a04": "少聞於盡善。章疏之家必先意於空理(自真諦去後。",
    "T52n2113_004:0600a05": "少傳法相。多弘空性也)國初玄奘(貞觀年)譯唯識授門下基(窺某姓尉",
    "T52n2113_004:0600a06": "遲。字洪道。鄂公敬德之猶子也。造百本疏。慈恩和尚也)兼之瑜伽也(並大乘論)譯俱",
    "T52n2113_004:0600a07": "舍授門下光(未詳)兼之婆沙也(並小乘論)可謂法相光",
    "T52n2113_004:0600a08": "華。名數淵弘。精搜真俗。通乎大道。彼空宗之",
    "T52n2113_004:0600a09": "學悄若乎不紓其志也(奘三藏。自貞觀年往西國。學經論法相。至貞觀迴。大弘",
    "T52n2113_004:0600a10": "法相。空性之徒覩之。若風恬而波偃)太宗高宗製聖教序(今見冠經首也)",
    "T52n2113_004:0600a11": "華藻耀乎天文。真風翔乎海隅。洎玄宗注般",
    "T52n2113_004:0600a12": "若。蓋二聖鴻基之積潤也(玄宗注金剛經。見行于世)但世",
    "T52n2113_004:0600a13": "以譯經則易。譯論則難。而傳者亦如之(傳經者。",
    "T52n2113_004:0600a14": "止於尋文刻旨敘意連環故為易也。傳論者。循環性相洞達幽微故為難也)寔由經但斷疑",
    "T52n2113_004:0600a15": "生信。旨遠而文近。論則殫窮性相。訓暢精微。",
    "T52n2113_004:0600a16": "為義必典。為文尚華。錯綜音律。鏗鏘彬蔚",
    "T52n2113_004:0600a17": "(彬蔚文彩興盛貌也)賓主相由。鉤賾為美。自非上智不能",
    "T52n2113_004:0600a18": "見往復之意。故學之者鮮不功倍為山(淺近之者聞而",
    "T52n2113_004:0600a19": "輕侮。蓋非其境也。為山九仞起於累土也)辯參神化。以教行中夏始",
    "T52n2113_004:0600a20": "不譯論。求其師資輔會之道難矣(至今學經之徒。其侶若",
    "T52n2113_004:0600a21": "林。究論之士。若披沙見寶也)夫法學之侶。知經律而不知論",
    "T52n2113_004:0600a22": "者。但直讚述其文而已。至於攀援大義。則不",
    "T52n2113_004:0600a23": "謂之洞達者也(故今蜀中凡善傳經者皆兼習論。然後傳演方為美也)其羅什",
    "T52n2113_004:0600a24": "譯經則齷齪。譯論則舒緩。玄奘反之。故什世",
    "T52n2113_004:0600a25": "經學則優(優勝也)奘世論學則倍矣。昔慧休者",
    "T52n2113_004:0600a26": "一鞋三十年。遇泥則跣曰。泥軟易蹈。吾不欲",
    "T52n2113_004:0600a27": "損信施故也。每告眾曰。吾所聽經律皆三二",
    "T52n2113_004:0600a28": "十遍。猶恨少功。欲兼異部。未遑多涉。今之學",
    "T52n2113_004:0600b01": "者罕有備通。文句薄知則預師範。致有窮括。",
    "T52n2113_004:0600b02": "莫知由緒。此法滅在人矣。所以終夜長想有",
    "T52n2113_004:0600b03": "慨于懷爾。",
    "T52n2113_004:0600b04": "北山錄卷第四"
}