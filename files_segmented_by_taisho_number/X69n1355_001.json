{
    "X69n1355_001:0354a07": "無門老子早修杜多行。繼參臨濟禪。一十五處道場",
    "X69n1355_001:0354a08": "隨緣赴感。八萬四千偈頌信口入玄。籠罩古今。犇趨",
    "X69n1355_001:0354a09": "緇白。雄辯徹",
    "X69n1355_001:0354a10": "九重之聽。神機感三日之霖。雖禪衲半涉於信疑。然",
    "X69n1355_001:0354a11": "朝紳競為之稱替。爭知這老漢一似太虗空。兩忘是",
    "X69n1355_001:0354a12": "非。何有慍喜。遊戲如幻三昧。撈摝有緣眾生。參徒口",
    "X69n1355_001:0354a13": "傳。侍者筆授。未待涅槃時至。已同結集功成。不慕伊",
    "X69n1355_001:0354a14": "化金地於竹林園。不重伊掛草鞋於龍床角。不賞伊",
    "X69n1355_001:0354a15": "學牛頭融入定於石室。不羨伊似法華言見禮於槐",
    "X69n1355_001:0354a16": "庭。叵耐四面闊無門。會使八風吹不動。滄洲居士久",
    "X69n1355_001:0354a17": "嚮聲價。阻接笑談有來函書。貽我方冊。須知道信手",
    "X69n1355_001:0354a18": "拈來的。為得人解黏釋縛麼。十字街頭竿木隨身。且",
    "X69n1355_001:0354a19": "與逢場作戲。三十年後珠玉同價。會須有箇知音。淳",
    "X69n1355_001:0354a20": "祐己酉季春中澣　眉山程　公許序",
    "X69n1355_001:0354b07": "無門開和尚語錄卷上",
    "X69n1355_001:0354b09": "無門開和尚住湖州報因禪寺語錄(月林和尚開山師為",
    "X69n1355_001:0354b10": "第二代)",
    "X69n1355_001:0354b11": "侍者　普敬　錄",
    "X69n1355_001:0354b12": "師於嘉定十一年五月初九日入院。指三門云。父子",
    "X69n1355_001:0354b13": "不傳。百無一有。狹路相逢。推門落臼。",
    "X69n1355_001:0354b14": "佛殿。禮拜即是。不禮即是。黃面瞿曇在我脚底。",
    "X69n1355_001:0354b15": "底帖。山圍仙壠。水遶佳城。言中有響。句下分明。",
    "X69n1355_001:0354b16": "法座。一著高一著。一步闊一步。撥轉上頭關。乾坤全",
    "X69n1355_001:0354b17": "體露。遂陞座。拈香祝　聖罷。次拈香云。此香覷著則",
    "X69n1355_001:0354b18": "眼睛枯。嗅著則腦門裂。分明拈出。爇向爐中。奉為",
    "X69n1355_001:0354b19": "兩住平江萬壽。後住烏回先師月林和尚。非圖報德",
    "X69n1355_001:0354b20": "酬恩。且要遞相鈍置。遂趺座(問答不錄)。乃云。昔年曾向山",
    "X69n1355_001:0354b21": "中去。千手大悲攔不住。今朝又向山中來。優曇華向",
    "X69n1355_001:0354b22": "半天開。一來一去歷歷分明。今日昔年頭頭合轍。所",
    "X69n1355_001:0354b23": "以道。只解舊時人。不解舊時行履處。正與麼時。且道",
    "X69n1355_001:0354b24": "不涉去來一句如何話會。盤陀石上坐深夜。一炷清",
    "X69n1355_001:0354c01": "香散月林。　復云。茅菴艸舍住山深。無奈檀那錯訪",
    "X69n1355_001:0354c02": "尋。了却先師未了底。惡聲從此滿叢林。",
    "X69n1355_001:0354c03": "上堂。舉僧問雲門樹凋葉落時如何。門云體露金風。",
    "X69n1355_001:0354c04": "師云。者僧開口見膽。雲門露出心肝。山僧亦有一偈",
    "X69n1355_001:0354c05": "舉似諸人。樹凋葉落。體露金風。更問如何。眼瞎耳聾。",
    "X69n1355_001:0354c06": "上堂。靜中消息閙中觀。閙中消息靜中看。靜閙掀翻",
    "X69n1355_001:0354c07": "行正令。倚天長劒逼人寒。",
    "X69n1355_001:0354c08": "上堂。舉五祖演和尚示眾云。秋雲秋水兩依依。塞鴈",
    "X69n1355_001:0354c09": "聲聲度翠微。多向洞庭青艸岸。楚天空闊不知歸。師",
    "X69n1355_001:0354c10": "云。大眾。演師祖恁麼說話意在於何。且道今日報因",
    "X69n1355_001:0354c11": "與水雲相會。聲聲相應一句又作麼生。畢竟水須朝",
    "X69n1355_001:0354c12": "海去。到頭雲定覔山歸。",
    "X69n1355_001:0354c13": "隆興府天寧禪寺語錄",
    "X69n1355_001:0354c14": "侍者　普通　錄",
    "X69n1355_001:0354c15": "三門。閙市門頭。有一句子。擺手出漳江。全身在裏許。",
    "X69n1355_001:0354c16": "佛殿。稽首老瞿曇。擔頭入閙藍。炷香三拜了。天上與",
    "X69n1355_001:0354c17": "人間。",
    "X69n1355_001:0354c18": "土地。靈從何來。聖從何起。五通六通。不是不是。今日",
    "X69n1355_001:0354c19": "天寧如何指示。燒香云。齊之以禮。",
    "X69n1355_001:0354c20": "方丈。拈拄杖云。閙市紅塵。入廛垂手。纔涉思惟。劈脊",
    "X69n1355_001:0354c21": "便摟。",
    "X69n1355_001:0354c22": "拈帖。夫子眼睛。瞿曇巴鼻。不是四六文章。亦非仁義",
    "X69n1355_001:0354c23": "禮智。普請大家齊側耳。",
    "X69n1355_001:0354c24": "法座。平沈大地。高出虗空。釋迦彌勒。齊立下風。遂陞",
    "X69n1355_001:0355a01": "座。祝　聖罷(問答不錄)。乃云。十字街頭。三家村裏。閙中求",
    "X69n1355_001:0355a02": "靜。忙裏偷閑。列岫亭前翠竹引清風。滕王閣下長江",
    "X69n1355_001:0355a03": "浸明月。恁麼會得。佛法世法盡在目前。其或未然。堪",
    "X69n1355_001:0355a04": "咲當年亮座主。西山一去杳無聞。　復舉侍郎吳狀",
    "X69n1355_001:0355a05": "元見示頌云。手中拍板袖中槌。贏得逢場弄一回。寄",
    "X69n1355_001:0355a06": "語無門開道者。挑包便好出山來。山僧僭和一首。眼",
    "X69n1355_001:0355a07": "如鼻孔口如槌。業識忙忙喚不回。南浦西山耕未遍。",
    "X69n1355_001:0355a08": "披毛戴角又重來。",
    "X69n1355_001:0355a09": "上堂。舉臨濟示眾云。四大色身不解說法聽法。脾胃",
    "X69n1355_001:0355a10": "肝膽不解說法聽法。虗空不解說法聽法。師云。臨濟",
    "X69n1355_001:0355a11": "和尚恁麼說話。大似嚼飯餧嬰兒。然雖如是。且道是",
    "X69n1355_001:0355a12": "誰解說法聽法。於斯薦得。參學事畢。其或未然。直待",
    "X69n1355_001:0355a13": "當來問彌勒。",
    "X69n1355_001:0355a14": "中秋上堂。靈山話月。曹溪指月。寒山比月。從上佛祖",
    "X69n1355_001:0355a15": "納盡敗闕。天寧即不然。有箇頌子舉似大眾。地黑天",
    "X69n1355_001:0355a16": "昏見得親。肯隨光影弄精魂。老僧拳下死中活。佛與",
    "X69n1355_001:0355a17": "眾生一口吞。",
    "X69n1355_001:0355a18": "受黃龍請辭眾上堂。休分廛市與山間。靜閙閑忙著",
    "X69n1355_001:0355a19": "眼看。靜閙二途俱泯絕。如珠轆轆走金盤。",
    "X69n1355_001:0355a20": "隆興府黃龍崇恩禪寺語錄",
    "X69n1355_001:0355a21": "侍者　普通　錄",
    "X69n1355_001:0355a22": "三門。一鏃破三關。坐斷江西路。佛祖到頭俱罔措。至",
    "X69n1355_001:0355a23": "竟全憑這一步。",
    "X69n1355_001:0355a24": "佛殿。殿裏底是什麼。千百化身無處討。禮拜燒香。不",
    "X69n1355_001:0355b01": "勘自破。",
    "X69n1355_001:0355b02": "拈帖。狀元筆下鼓風雷。未放游鱗久曝腮。激起硯池",
    "X69n1355_001:0355b03": "些子水。洗光幕阜翠崔嵬。",
    "X69n1355_001:0355b04": "陞座。祝　聖罷(問答不錄)乃云。遇緣即宗雲從龍。隨處作",
    "X69n1355_001:0355b05": "主風從虎。大地撮來無寸土。倒嶽傾湫興雲致雨。直",
    "X69n1355_001:0355b06": "得三艸二木同霑一雨。正與麼時。且道功歸何所。一",
    "X69n1355_001:0355b07": "氣不言含有象。萬靈何處謝無私。　復舉誌公和尚",
    "X69n1355_001:0355b08": "令人傳語南嶽思大和尚何不下山教化眾生公案。",
    "X69n1355_001:0355b09": "師云。思大被誌公一問。直得分踈不下。今日忽有人",
    "X69n1355_001:0355b10": "問山僧何不下山教化眾生。山僧拈拄杖劈脊便摟。",
    "X69n1355_001:0355b11": "且道與古人是同是別。",
    "X69n1355_001:0355b12": "謝兩班上堂。有箇不施寸刃殺人遍野底大將軍。向",
    "X69n1355_001:0355b13": "黃龍山下劄箇硬寨。前頭把斷三關。後面重開陷穽。",
    "X69n1355_001:0355b14": "差臨濟為先鋒。德山為殿後。祕魔為左軍。石鞏為右",
    "X69n1355_001:0355b15": "將。既是前後左右得人。說甚長蛇偃月。休誇三略六",
    "X69n1355_001:0355b16": "韜。談咲間狂賊煙飛。彈指頃魔軍殄滅。然雖如是。且",
    "X69n1355_001:0355b17": "坐致太平一句又作麼生。不煩弓矢力。斜漢月初生。",
    "X69n1355_001:0355b18": "上堂。釋迦頂[寧*頁]一機達磨單傳一著崇恩不惜眉毛",
    "X69n1355_001:0355b19": "只作一句道却。",
    "X69n1355_001:0355b20": "上堂。今朝十月念五。黃龍有一轉語。分明更不囊藏。",
    "X69n1355_001:0355b21": "直截當陽為舉。[囗@力]。甜瓜徹蔕甜。苦瓠連根苦。",
    "X69n1355_001:0355b22": "上堂。若人識得心。大地無寸土。古人恁麼道。黃龍即",
    "X69n1355_001:0355b23": "不然。若人識得心。大地盡是土。",
    "X69n1355_001:0355b24": "建壽塔歸寺上堂。舉唐肅宗問忠國師。百年後所需",
    "X69n1355_001:0355c01": "何物。國師良久云會麼。肅宗云不會。國師云。吾有付",
    "X69n1355_001:0355c02": "法弟子耽源却諳此事。可召問之。國師遷化後。肅宗",
    "X69n1355_001:0355c03": "召問耽源。源云。湘之南。潭之北。中有黃金充一國。無",
    "X69n1355_001:0355c04": "影樹下合同船。琉璃殿上無知識。師云。肅宗不忘付",
    "X69n1355_001:0355c05": "囑。國師付囑不忘。耽源起模畫樣。漏逗不少。山僧効",
    "X69n1355_001:0355c06": "顰輙成一頌。湘南潭北影團團。面面簷楹風雨寒。突",
    "X69n1355_001:0355c07": "出虗空無縫罅。從教千古與人看。",
    "X69n1355_001:0355c08": "建　聖節上堂。金佛不度爐。木佛不度火。泥佛不度",
    "X69n1355_001:0355c09": "水。真佛屋裏坐。趙州和尚恁麼說話。當頭道著美則",
    "X69n1355_001:0355c10": "美矣。要且未有末後句。今日黃龍建　聖節。且道末",
    "X69n1355_001:0355c11": "後一句又作麼生。大千沙界歸　皇化。億萬斯年祝",
    "X69n1355_001:0355c12": "聖躬。",
    "X69n1355_001:0355c13": "上堂。舉佛性泰和尚道。五日一番。赴箇程限。無道可",
    "X69n1355_001:0355c14": "談。無法可演。寧可碎身如微塵。莫教瞎却眾生眼。師",
    "X69n1355_001:0355c15": "云。泰和尚恁麼說話。大似作賊人心虗。黃龍又且不",
    "X69n1355_001:0355c16": "然。五日一番。赴箇程限。有道可談。有法可演。不顧碎",
    "X69n1355_001:0355c17": "身如微塵。只要瞎却眾生眼。",
    "X69n1355_001:0355c18": "上堂。舉乳源和尚示眾云。西來的的意。也不易舉唱。",
    "X69n1355_001:0355c19": "時有僧出云如何是西來的的意。源便打云如今是",
    "X69n1355_001:0355c20": "什麼時節你出頭來。師云。乳源和尚老婆心切。只知",
    "X69n1355_001:0355c21": "重賞之下必有勇夫。殊不知將明珠作荳粜却。若是",
    "X69n1355_001:0355c22": "黃龍。蒿枝也不到他喫。何故。千鈞之弩不為鼷鼠而",
    "X69n1355_001:0355c23": "發機。",
    "X69n1355_001:0355c24": "上堂。日月循環成底事。衲僧切忌眼麻迷。直饒透徹",
    "X69n1355_001:0356a01": "威音外。也落儂家第二機。急薦取。莫遲疑。坐看東君",
    "X69n1355_001:0356a02": "行正令。大鵬一舉到天池。",
    "X69n1355_001:0356a03": "上藍五湖長老到上堂。獨弄單提向上機。機前薦得",
    "X69n1355_001:0356a04": "早遲疑。相逢覿面憑誰委。父子雖親各不知。卓拄杖",
    "X69n1355_001:0356a05": "云。父子既親。為什麼不知。又卓一下云。鳳林吒枝。",
    "X69n1355_001:0356a06": "謝上藍長老煎點上堂。格外一機萬靈莫測。向上一",
    "X69n1355_001:0356a07": "著千眼難窺。青山白雲父。白雲青山兒。春風二三月。",
    "X69n1355_001:0356a08": "桃李自成蹊。咲殺靈雲道不疑。",
    "X69n1355_001:0356a09": "上堂。舉嵩山安國師因僧問。如何是祖師西來意。國",
    "X69n1355_001:0356a10": "師云何不問取自己意。僧曰如何是自己意。國師云",
    "X69n1355_001:0356a11": "當觀密作用。僧曰如何是密作用。國師以目開合示",
    "X69n1355_001:0356a12": "之。其僧有省。師拈云。大小國師引人落艸。其僧有省",
    "X69n1355_001:0356a13": "未夢見在。今日忽有人問黃龍。如何是祖師西來意。",
    "X69n1355_001:0356a14": "劈脊便棒。說甚自己。說甚作用。",
    "X69n1355_001:0356a15": "上堂。掀翻大地。打破虗空。口吞佛祖。凌蔑宗風。莫咲",
    "X69n1355_001:0356a16": "黃龍無伎倆。熨斗煎茶銚不同。",
    "X69n1355_001:0356a17": "上堂。參禪莫滯靜工夫。閙處相逢在半途。靜閙兩關",
    "X69n1355_001:0356a18": "俱不涉。趙州東壁掛葫蘆。",
    "X69n1355_001:0356a19": "上堂。叮嚀損君德。無言真有功。任從滄海變。終不為",
    "X69n1355_001:0356a20": "君通。古人恁麼道。大似掩耳偷鈴。黃龍不惜眉毛。重",
    "X69n1355_001:0356a21": "為諸人下箇注脚。便下座。",
    "X69n1355_001:0356a22": "謝兜率和尚上堂。舉舍利弗問須菩提。夢中說六波",
    "X69n1355_001:0356a23": "羅蜜。與覺時是同是別。須菩提云。此義幽深吾不能",
    "X69n1355_001:0356a24": "說。上方兜率宮有彌勒大士却諳此義。汝往彼問。師",
    "X69n1355_001:0356b01": "云。大眾。今朝大士親從兜率而來。黃龍遂舉前話問",
    "X69n1355_001:0356b02": "之。大士答曰。三世諸佛說夢。六代祖師說夢。天下老",
    "X69n1355_001:0356b03": "和尚說夢。乃至塵沙諸佛四聖六凡盡在夢中說夢。",
    "X69n1355_001:0356b04": "又說偈言。修習空華梵行。宴坐水月道場。降伏鏡裏",
    "X69n1355_001:0356b05": "魔軍。成就夢中佛事。然雖如是。黃龍却有一味白石",
    "X69n1355_001:0356b06": "茶。三世諸佛若得霑唇。三世諸佛眼開。六代祖師若",
    "X69n1355_001:0356b07": "得霑唇。六代祖師眼開。乃至天下老和尚塵沙諸佛",
    "X69n1355_001:0356b08": "四聖六凡若得霑唇。悉皆眼開。非但眼開。迸却你髑",
    "X69n1355_001:0356b09": "髏。爛却你肚腸。突出你眼睛。豈不慶快。",
    "X69n1355_001:0356b10": "上堂。目前無法。意在目前。目前薦得。正好喫拳。",
    "X69n1355_001:0356b11": "結制上堂。天下法窟叢林。四月初一結制。無門逐惡",
    "X69n1355_001:0356b12": "隨邪。要俲死心舊例。普請諸人腦門著地。",
    "X69n1355_001:0356b13": "佛生日上堂。兜率未離塵滿面。王宮纔降垢通身。兒",
    "X69n1355_001:0356b14": "孫縱有滄浪水。洗到驢年也不清。",
    "X69n1355_001:0356b15": "月林和尚忌拈香。儂家沒興眼無筋。錯中南方蠱毒",
    "X69n1355_001:0356b16": "深。一掬肝膓俱裂破。年年此日痛傷心。",
    "X69n1355_001:0356b17": "謝新舊兩班上堂。欲建大廈須假眾材。欲駕巨舟必",
    "X69n1355_001:0356b18": "資眾手。眾材既辨大廈可成。眾手能為巨舟必濟。山",
    "X69n1355_001:0356b19": "野濫尸祖席。曲荷諸人相成。老慧超法令如存。南禪",
    "X69n1355_001:0356b20": "師愿力猶在。到這裏。其進也獰龍得水。其退也猛虎",
    "X69n1355_001:0356b21": "靠山。何親何踈。無新無舊。萬事頭頭合轍。一門和氣",
    "X69n1355_001:0356b22": "藹然。前三後三。日面月面。然雖如是。且道不動干戈",
    "X69n1355_001:0356b23": "坐致太平一句又作麼生。一朝權在手。看取令行時。",
    "X69n1355_001:0356b24": "因事上堂。是非長短耳邊風。切莫於中覔異同。要得",
    "X69n1355_001:0356c01": "八風吹不動。放教心地等虗空。慈受老人只解順水",
    "X69n1355_001:0356c02": "張帆。不能逆風把柂。黃龍又且不然。是非都去了。是",
    "X69n1355_001:0356c03": "非裏薦取。何故聻。幾度黑風翻大浪。未曾聞道釣舟",
    "X69n1355_001:0356c04": "傾。",
    "X69n1355_001:0356c05": "上堂。舉雲門示眾云。十五日已前即不問。十五日已",
    "X69n1355_001:0356c06": "後道將一句來。自代云。日日是好日。師云。這跛脚阿",
    "X69n1355_001:0356c07": "師。始者與麼告報。將謂將謂。及乎末後露出尾巴。元",
    "X69n1355_001:0356c08": "來元來。黃龍即不然。十五日已前即不問。十五日已",
    "X69n1355_001:0356c09": "後道將一句來。以拂子擊繩牀云。劒去久矣。",
    "X69n1355_001:0356c10": "莊所行道上堂。黃龍有一所莊。曾到者未舉先知落",
    "X69n1355_001:0356c11": "處。未曾到者今朝說箇樣子也要大家委悉。東至東",
    "X69n1355_001:0356c12": "弗于逮。西至西瞿耶尼。南至南瞻部洲。北至北鬱單",
    "X69n1355_001:0356c13": "越。於其中間有無價珠山堆嶽積。春耕夏種秋收冬",
    "X69n1355_001:0356c14": "藏。盡大地收拾歸來。八字打開如法布施。諸人各各",
    "X69n1355_001:0356c15": "滿足無令欠少。然雖如是。千粒萬粒萬萬粒。皆從這",
    "X69n1355_001:0356c16": "一粒出。若知這一粒出處。不妨慶快平生。其或未然。",
    "X69n1355_001:0356c17": "也須親到地頭始得。",
    "X69n1355_001:0356c18": "重背藏經上堂。瞿曇遺下葛藤窠。翻覆看來脫處多。",
    "X69n1355_001:0356c19": "不是兒孫重檢點。古今爭得絕誵訛。",
    "X69n1355_001:0356c20": "上堂。參禪要真實。直造無疑地。聞非未必非。說是未",
    "X69n1355_001:0356c21": "必是。黃龍設三關。曹洞列五位。坐斷主人公。且不落",
    "X69n1355_001:0356c22": "第二。",
    "X69n1355_001:0356c23": "上堂。循規守短無繩自縛。縱橫無礙外道魔軍。存心",
    "X69n1355_001:0356c24": "澄寂默照邪禪。恣意忘緣解脫深坑。惺惺不昧帶鎻",
    "X69n1355_001:0357a01": "擔枷。思善思惡地獄天堂。佛見法見二鐵圍山。念起",
    "X69n1355_001:0357a02": "即覺弄精魂漢。兀然習定鬼家活計。進則迷理退則",
    "X69n1355_001:0357a03": "乖宗。不進不退有氣死人。且道畢竟如何履踐。努力",
    "X69n1355_001:0357a04": "今生須了却。莫教永劫受沈淪。",
    "X69n1355_001:0357a05": "平江府靈巖顯親崇報禪寺語錄",
    "X69n1355_001:0357a06": "侍者　了心　錄",
    "X69n1355_001:0357a07": "方丈。烈焰亘天。洪濤輥底。貶上眉毛。劒去久矣。",
    "X69n1355_001:0357a08": "陞座。祝　聖罷(問答不錄)乃云。諸佛出世。見成公案。祖師",
    "X69n1355_001:0357a09": "西來。無風起浪。四七二三。說黃道黑。轉見沒交涉。開",
    "X69n1355_001:0357a10": "上座今日試與盡情掃除看。良久云。任大也須從地",
    "X69n1355_001:0357a11": "起。更高爭奈有天何。　復舉法燈禪師示眾有先師",
    "X69n1355_001:0357a12": "未了公案。師云。眼觀東南。意在西北。即不無法燈。者",
    "X69n1355_001:0357a13": "僧爛泥有棘。恩返成冤。未免二俱不了。今日忽有人",
    "X69n1355_001:0357a14": "問靈巖。先師有未了公案作麼生了。只向他道無者",
    "X69n1355_001:0357a15": "閑工夫。",
    "X69n1355_001:0357a16": "上堂。舉嵩山極禪師因僧問如何是大修行底人。擔",
    "X69n1355_001:0357a17": "枷帶鎻。如何是大作業底人。修禪入定。師云。極禪師",
    "X69n1355_001:0357a18": "如是誇好手。不覺陷重圍。這僧白日飛昇不妨慶快。",
    "X69n1355_001:0357a19": "今日忽有人問靈巖。如何是大修行底人。只向他道",
    "X69n1355_001:0357a20": "成人不自在。如何是大作業底人。自在不成人。忽問",
    "X69n1355_001:0357a21": "去此二途如何話會。只向他道蘇嚧蘇嚧。",
    "X69n1355_001:0357a22": "上堂。舉僧問白兆如何是萬行。兆云今年桃核也無",
    "X69n1355_001:0357a23": "說甚爛杏。又問如何是玅覺。兆云若是玅藥見示一",
    "X69n1355_001:0357a24": "服。僧云不問這箇。兆云你問什麼。僧云玅覺。兆云若",
    "X69n1355_001:0357b01": "是皂角分付浴頭。師云且道白兆意在什麼處。",
    "X69n1355_001:0357b02": "上堂。春山疊亂青。春水漾虗碧。春光漏泄盡。誰識春",
    "X69n1355_001:0357b03": "消息。多年枯木再抽枝。撼動春風生八極。卓杖一下。",
    "X69n1355_001:0357b04": "上堂。三分光陰二早過。懷州牛喫禾。靈臺一點不揩",
    "X69n1355_001:0357b05": "磨。益州馬腹脹。貪生逐日區區去。天下覔毉人。喚不",
    "X69n1355_001:0357b06": "回頭爭奈何。灸猪左膊上。於斯薦得。參學事畢。其或",
    "X69n1355_001:0357b07": "未然。拈拄杖云。請木上座與汝諸人說破。卓拄杖一",
    "X69n1355_001:0357b08": "下。",
    "X69n1355_001:0357b09": "隆興府翠巖廣化禪寺語錄",
    "X69n1355_001:0357b10": "侍者　普禮　錄",
    "X69n1355_001:0357b11": "三門。撥轉玄關。一彈指頃。看看平地起風雲。門近洪",
    "X69n1355_001:0357b12": "崖千尺井。",
    "X69n1355_001:0357b13": "齊安王廟燒香云。死心室內。移身移步。日日香燈。朝",
    "X69n1355_001:0357b14": "朝話墮。稽首齊安王。鐵蛇橫大道。",
    "X69n1355_001:0357b15": "陞座。祝　聖罷(問答不錄)乃云。心不是佛。智不是道。突兀",
    "X69n1355_001:0357b16": "西山。渺瀰南浦。與麼與麼。翠巖已是不惜眉毛。不與",
    "X69n1355_001:0357b17": "麼不與麼。莫來攔我毬門路。拈拄。杖看看亮座主。只",
    "X69n1355_001:0357b18": "今在拄杖頭上說大法要。卓一下云。汝諸人還聞麼。",
    "X69n1355_001:0357b19": "其或未然。卓一下。楖[木*栗]橫擔不顧人。直入千峰萬峰",
    "X69n1355_001:0357b20": "去。　復舉大相國無盡居士張公一日到山。問機道",
    "X69n1355_001:0357b21": "者云。如何是翠巖境。機云門近洪崖千尺井。石橋分",
    "X69n1355_001:0357b22": "水遶松杉。無盡居士遂成頌云。野僧迎客下烟巒。借",
    "X69n1355_001:0357b23": "問如何是翠巖。門近洪崖千尺井。石橋分水遶松杉。",
    "X69n1355_001:0357b24": "師云。機道者將境示人。張相國作境話會。千古之下",
    "X69n1355_001:0357c01": "二俱不了。今日忽有人問開道者。如何是翠巖境。只",
    "X69n1355_001:0357c02": "向他道門近洪崖千尺井。石橋分水遶松杉。具眼者",
    "X69n1355_001:0357c03": "辨取。",
    "X69n1355_001:0357c04": "上堂。座斷千差。勾賊破家。壁立萬仞。老婆心切。山僧",
    "X69n1355_001:0357c05": "淈[泳-永+盾]時太煞淈[泳-永+盾]。分曉處極是分曉。大眾。且道淈[泳-永+盾]",
    "X69n1355_001:0357c06": "底是分曉底是。心不負人。面無慙色。",
    "X69n1355_001:0357c07": "上堂。三分光陰二早過。春水滿四澤。靈臺一點不揩",
    "X69n1355_001:0357c08": "磨。夏雲多奇峰。貪生逐日區區去。秋月揚明輝。喚不",
    "X69n1355_001:0357c09": "回頭爭奈何。冬嶺秀孤松。大眾。雪竇和尚三百六十",
    "X69n1355_001:0357c10": "骨節今日被翠巖一時抖出了也。於斯明得。山僧手",
    "X69n1355_001:0357c11": "中棒未到你喫在。何故。啼得血流無用處。不如緘口",
    "X69n1355_001:0357c12": "過殘春。",
    "X69n1355_001:0357c13": "涅槃上堂。諸行無常。是生滅法。生滅滅已。寂滅為樂。",
    "X69n1355_001:0357c14": "黃面老子四十九年三百餘會末後供出死欵。後代",
    "X69n1355_001:0357c15": "兒孫隨邪逐惡無一箇與他出氣。今日翠巖遠孫番",
    "X69n1355_001:0357c16": "欵去也。卓拄杖一下。吽吽。",
    "X69n1355_001:0357c17": "謝九溪和尚上堂。春山疊亂青。春水漾虗碧。不知天",
    "X69n1355_001:0357c18": "地間。更有誰相識。師云。大眾。大小雪竇祖師孤陋寡",
    "X69n1355_001:0357c19": "聞。只知有己。翠巖又且不然。春山疊亂青。春水漾虗",
    "X69n1355_001:0357c20": "碧。寥寥天地間。滿眼皆相識。且道知心是什麼人。堪",
    "X69n1355_001:0357c21": "咲九溪留不住。却來洪井涌波濤。",
    "X69n1355_001:0357c22": "謝秉拂上堂。一切佛世尊。皆說一乘道。今此一眾皆",
    "X69n1355_001:0357c23": "應除疑惑。釋迦老子二千年前全機獨露。可惜無人。",
    "X69n1355_001:0357c24": "以至五千退席。後代兒孫雖則不眾。多是當面蹉過。",
    "X69n1355_001:0358a01": "所以道要明恁麼事。須是恁麼人。大眾。要明恁麼事。",
    "X69n1355_001:0358a02": "麼問取堂中第一座。",
    "X69n1355_001:0358a03": "清明上堂。三月清明節禁烟。桃華帶雨倍鮮妍。皆言",
    "X69n1355_001:0358a04": "當日靈雲悟。咲破禪和口半邊。眾中莫有為靈雲作",
    "X69n1355_001:0358a05": "主底麼。我且問你。那裏是他不疑處。",
    "X69n1355_001:0358a06": "上堂。今朝三月初十。擊鼓禪徒畢集。欲知時節因緣。",
    "X69n1355_001:0358a07": "雨落堦頭便濕。會即各自歸堂。不會何勞久立。",
    "X69n1355_001:0358a08": "上堂。舉僧問風穴和尚。語默涉離微如何通不犯。穴",
    "X69n1355_001:0358a09": "云。常憶江南三月裏。鷓鴣啼處百華香。師云。大眾。風",
    "X69n1355_001:0358a10": "穴和尚只知開口。不覺話墮。今日忽有人問翠巖。語",
    "X69n1355_001:0358a11": "默涉離微如何通不犯。卓拄杖一下。",
    "X69n1355_001:0358a12": "上堂。百丈有三訣。喫茶珍重歇。翠巖不學百丈畫蛇",
    "X69n1355_001:0358a13": "添足。擊拂子。",
    "X69n1355_001:0358a14": "上堂。舉資福示眾云。隔江望見剎竿便回去。脚跟下",
    "X69n1355_001:0358a15": "好與三十棒。何況過江來。纔有僧出眾。福云不堪共",
    "X69n1355_001:0358a16": "語。便歸方丈。師云。資福放處較危。収來太速。若是翠",
    "X69n1355_001:0358a17": "巖又且不然。望見剎竿便回去。有棒不打這般鈍漢。",
    "X69n1355_001:0358a18": "縱然過江來者。棒亦不打這般鈍漢。眾中忽有人道。",
    "X69n1355_001:0358a19": "望見剎竿便回去則且從。過江來為甚麼也不打。這",
    "X69n1355_001:0358a20": "般鈍漢。但向他道却許你具一隻眼。",
    "X69n1355_001:0358a21": "赴黃龍辭眾上堂。舉大愚和尚示眾云。翠巖路嶮巇。",
    "X69n1355_001:0358a22": "舉步涉階梯。更有洪源水。滔滔在嶺西。師云。大眾。大",
    "X69n1355_001:0358a23": "小祖師坐在這裏。無門即不然。翠巖絕嶮巇。元不涉",
    "X69n1355_001:0358a24": "階梯。去來無窒礙。彼此更何疑。珍重洪源湖海眾。箇",
    "X69n1355_001:0358b01": "中不隔一毫釐。",
    "X69n1355_001:0358b02": "再住黃龍禪寺語錄",
    "X69n1355_001:0358b03": "侍者　法孜　錄",
    "X69n1355_001:0358b04": "三門。無門為法門。三關何用立。熟處既難忘。又從這",
    "X69n1355_001:0358b05": "裏入。",
    "X69n1355_001:0358b06": "佛殿。靈山一會。泥團土塊。問訊燒香。和贜捉敗。",
    "X69n1355_001:0358b07": "方丈。熱喝麤拳。佛來也打。臨濟德山。一時擒下。",
    "X69n1355_001:0358b08": "拈帖。不是護身符。亦非斷貫索。直饒鼻孔遼天。也被",
    "X69n1355_001:0358b09": "這箇穿却。無門老漢還免得麼。却請維那下箇注脚。",
    "X69n1355_001:0358b10": "拈疏。讚嘆無門。也是這箇。罵詈無門。也是這箇。文彩",
    "X69n1355_001:0358b11": "未彰誰辨。得却煩首座通消息。",
    "X69n1355_001:0358b12": "法座。不動脚頭。青雲獨步。箇是尋常行履處。須知更",
    "X69n1355_001:0358b13": "有通霄路。遂陞座。拈香祝　聖罷(問答不錄)乃云。八字打",
    "X69n1355_001:0358b14": "開。十方坐斷。去時無蹤。來時無跡。所以道法輪三轉",
    "X69n1355_001:0358b15": "於大千。其輪本來常清淨。豎拂云。看看。黃龍今日再",
    "X69n1355_001:0358b16": "轉法輪了也。有般漢不識好惡。便道再來不直半文",
    "X69n1355_001:0358b17": "錢。黃龍却許他具一隻眼。何故。萬古碧潭空界月。再",
    "X69n1355_001:0358b18": "三撈摝始應知。　復云。掣斷繩頭欲自由。那知定業",
    "X69n1355_001:0358b19": "未容休。再償拽杷拖犁債。鼓得西江水逆流。",
    "X69n1355_001:0358b20": "謝兩班上堂。八兩還他是半斤。陳年桃核舊時仁。大",
    "X69n1355_001:0358b21": "家出手共提掇。行看叢林氣象新。",
    "X69n1355_001:0358b22": "預結夏上堂。黃龍結制沒規繩。超過諸方半月程。莫",
    "X69n1355_001:0358b23": "怪七顛并八倒。大家日午打三更。且道以何為驗。揭",
    "X69n1355_001:0358b24": "翻釋迦腦盖。擉瞎達磨眼睛。",
    "X69n1355_001:0358c01": "上堂。薰風自南來。殿閣生微凉。百年渾似醉。三萬六",
    "X69n1355_001:0358c02": "千場。休擬議。莫思量。錦鱗一躍化龍去。無限癡人戽",
    "X69n1355_001:0358c03": "夜塘。",
    "X69n1355_001:0358c04": "上堂。歸來一月餘日。內外人事已畢。恣意飽飯噇眠。",
    "X69n1355_001:0358c05": "說甚金圈栗棘。分明告報諸禪。直下便須委悉。更若",
    "X69n1355_001:0358c06": "擬議躊躇。照顧腦門霹靂。",
    "X69n1355_001:0358c07": "中夏上堂。六月炎炎如火聚。寂然不動於中住。炎炎",
    "X69n1355_001:0358c08": "火聚却清凉。清凉却是炎炎處。等閑坐斷兩頭關。撞",
    "X69n1355_001:0358c09": "墻撞壁通霄路。",
    "X69n1355_001:0358c10": "上堂。舉僧問曹山清稅孤貧乞師賑濟。山云稅闍梨。",
    "X69n1355_001:0358c11": "僧應諾。山云。青原白家三盞酒。喫了尤道未沾唇。師",
    "X69n1355_001:0358c12": "云。稅闍梨兵行詭道。賴遇曹山具透關眼深辨來機。",
    "X69n1355_001:0358c13": "要知稅闍梨落處麼。向道莫行山下路。果然猿呌斷",
    "X69n1355_001:0358c14": "腸聲。",
    "X69n1355_001:0358c15": "祈雨上堂。石跟常有千年潤。海眼曾無一日乾。天下",
    "X69n1355_001:0358c16": "蒼生待霖雨。不知龍向此間蟠。卓拄杖一下。霹靂一",
    "X69n1355_001:0358c17": "聲頭角露。傾湫倒嶽鼓波瀾。",
    "X69n1355_001:0358c18": "謝雨上堂。舉馬祖問僧甚處來。僧云湖南來。祖云東",
    "X69n1355_001:0358c19": "湖水滿也未。僧云未滿。祖云許多時雨水尚未滿在。",
    "X69n1355_001:0358c20": "後來道吾云滿也。雲巖云湛湛地。洞山云什麼劫中",
    "X69n1355_001:0358c21": "曾欠少。師拈云。馬祖好好借問。這僧詣實供通。可憐",
    "X69n1355_001:0358c22": "道吾雲巖洞山三大老納盡敗闕。未免性命落在他",
    "X69n1355_001:0358c23": "人手裏。今日忽有人問黃龍。東湖水滿也未。只向他",
    "X69n1355_001:0358c24": "道聊施一滴湫池水。漲起江西十八灘。",
    "X69n1355_001:0359a01": "鎮江府焦山普濟禪寺語錄",
    "X69n1355_001:0359a02": "侍者　普巖　錄",
    "X69n1355_001:0359a03": "三門。圖列千山開畫嶂。帶圍一水遶蓬瀛。脚頭未舉",
    "X69n1355_001:0359a04": "已先入。不用門前彈指聲。",
    "X69n1355_001:0359a05": "陞座。祝　聖罷(問答不錄)乃云。釋迦不前。彌勒不後。正當",
    "X69n1355_001:0359a06": "此日。佛法委在山僧手裏。放行則十聖三賢遞相慶",
    "X69n1355_001:0359a07": "賀。把住則二三四七仰望無門。八面玲瓏了無回互。",
    "X69n1355_001:0359a08": "遇緣即宗。隨處作主。然雖如是。只如不放行不把住",
    "X69n1355_001:0359a09": "又作麼生。四海五湖龍世界。十洲三嶋鶴乾坤。　復",
    "X69n1355_001:0359a10": "舉南泉示眾云王老師自小牧一頭水牯牛公案。師",
    "X69n1355_001:0359a11": "云。王老師恁麼說話不是好心。千古之下遭人檢點。",
    "X69n1355_001:0359a12": "若是無門水牯牛。向溪東放也得。向溪西放也得。何",
    "X69n1355_001:0359a13": "故。流水下山非有意。白雲出岫本無心。",
    "X69n1355_001:0359a14": "上堂。毫釐繫念。三塗業因。瞥爾情生。萬劫覊鎻。恁麼",
    "X69n1355_001:0359a15": "說話。事因叮囑起。",
    "X69n1355_001:0359a16": "端午上堂。舉文殊令善財採藥因緣。師云。善財能採。",
    "X69n1355_001:0359a17": "文殊解用。雖然眼辨手親。檢點將來漏逗不少。焦山",
    "X69n1355_001:0359a18": "今日終不効他先聖。只是各人喫一盃菖蒲茶。任是",
    "X69n1355_001:0359a19": "貪病嗔病癡病身病心病佛病祖病。一時頓愈。雖然",
    "X69n1355_001:0359a20": "如是。知恩者少。負恩者多。",
    "X69n1355_001:0359a21": "謝般若和尚上堂。舉僧問智門如何是般若體。門云",
    "X69n1355_001:0359a22": "蚌含明月。又問如何是般若用。門云兔子懷胎。師云。",
    "X69n1355_001:0359a23": "大眾。智門美則美矣。善則未善。今日忽有人問焦山",
    "X69n1355_001:0359a24": "如何是般若體。只向他道烈焰亘天。又問如何是般",
    "X69n1355_001:0359b01": "若用。向他道一味蠱毒。近之者燎却面門。甞之者喪",
    "X69n1355_001:0359b02": "却性命。大眾各自照顧。",
    "X69n1355_001:0359b03": "上堂。舉趙州和尚示眾云。南來者與他下載。北來者",
    "X69n1355_001:0359b04": "與他上載。大似世情看冷暖。人義逐高低。又慈受和",
    "X69n1355_001:0359b05": "尚云。南來者與他一面咲。北來者與他一面咲。大似",
    "X69n1355_001:0359b06": "歡喜廝算咲裏有刀。若是焦山又且不然。南來者以",
    "X69n1355_001:0359b07": "平常待之。北來者以平常待之。也不嗔也不咲。也無",
    "X69n1355_001:0359b08": "下也無高。何故。清平世界。不用干戈。",
    "X69n1355_001:0359b09": "上堂。人情濃厚道情微。道用人情世豈知。空有人情",
    "X69n1355_001:0359b10": "無道用。人情能得幾多時。龍牙和尚恁麼告報。太煞",
    "X69n1355_001:0359b11": "老婆心切。雖然如是。人情即不問。如何是道用。山僧",
    "X69n1355_001:0359b12": "口門窄。煩木上座為諸人說破。卓拄杖一下。",
    "X69n1355_001:0359b13": "平江府開元禪寺語錄",
    "X69n1355_001:0359b14": "侍者　普覺　錄",
    "X69n1355_001:0359b15": "陞座。祝　聖罷(問答不錄)乃云。大道只在目前。要且目前",
    "X69n1355_001:0359b16": "難覩。欲識大道真體。不離聲色言語。拂子擊禪牀云。",
    "X69n1355_001:0359b17": "這箇是聲。豎拂子云。這箇是色。喚什麼作大道。長將",
    "X69n1355_001:0359b18": "日月為天眼。指出須彌作壽山。　復舉三聖道逢人",
    "X69n1355_001:0359b19": "則出出則不為人。興化道逢人則不出出則便為人。",
    "X69n1355_001:0359b20": "師云。且道開元為人即是不為人即是。大事管你不",
    "X69n1355_001:0359b21": "得。小事各自擔當。",
    "X69n1355_001:0359b22": "上堂。動絃別曲。葉落知秋。禾山打鼓。雪峰輥毬。睦州",
    "X69n1355_001:0359b23": "擔板。投子提油。趙州狗子。溈山牯牛。青原垂足。俱胝",
    "X69n1355_001:0359b24": "指頭。一隊破落戶。各自逞風流。若到開元門下。打教",
    "X69n1355_001:0359c01": "棒折未休。何故。豈不見道重賞之下必有勇夫。",
    "X69n1355_001:0359c02": "解夏上堂。布袋頭開今日始。滿目江山秋色裏。驀然",
    "X69n1355_001:0359c03": "踏斷艸鞋跟。元來却是自家底。",
    "X69n1355_001:0359c04": "上堂。信脚行去絕埃塵。信手拈來用得親。信口道出",
    "X69n1355_001:0359c05": "驚天地。信心悟入獨超羣。直饒恁麼。正好來山僧處",
    "X69n1355_001:0359c06": "喫痛棒。何故。要識真金火裏看。",
    "X69n1355_001:0359c07": "冬至上堂。陰極陽生。日添一線。拈拄杖。獨有山僧拄",
    "X69n1355_001:0359c08": "杖子。不屬陰陽遷變。卓杖一下。",
    "X69n1355_001:0359c09": "上堂。舉僧問香林如何是衲衣下事。林云臘月火燒",
    "X69n1355_001:0359c10": "山。今日忽有人問開元如何是衲衣下事。只向他道",
    "X69n1355_001:0359c11": "但得雪消去。自然春到來。",
    "X69n1355_001:0359c12": "元正上堂。昨日去年去。今朝今歲來。去年去不去。今",
    "X69n1355_001:0359c13": "歲來不來。且道不涉去來一句又作麼生。樓上已吹",
    "X69n1355_001:0359c14": "新歲角。堂前猶點舊年燈。",
    "X69n1355_001:0359c15": "觀音生日上堂。現種種形。說種種法。形法皆非。假名",
    "X69n1355_001:0359c16": "菩薩。更於諸相覔圓通。當人正眼俱戳瞎。",
    "X69n1355_001:0359c17": "四月八上堂。咄這乾屎橛。生來太妖孽。堪咲老雲門。",
    "X69n1355_001:0359c18": "一棒打不殺。開元雖是賊過後張弓。要將惡水驀頭",
    "X69n1355_001:0359c19": "潑。",
    "X69n1355_001:0359c20": "上堂。衲僧今日路頭通。拄杖生雲興已濃。要探江湖",
    "X69n1355_001:0359c21": "深與淺。前途更有玅高峰。",
    "X69n1355_001:0359c22": "謝靈巖和尚上堂。開爐半月。火種全無。冷灰豆爆。驚",
    "X69n1355_001:0359c23": "動江湖。且道以何為驗。銅像大士低頭問訊。智積菩",
    "X69n1355_001:0359c24": "薩稽首擎拳。",
    "X69n1355_001:0360a01": "燕國夫人忌上堂。燕國當年植福田。身如水月印三",
    "X69n1355_001:0360a02": "千。渠無生死歸何處。春早梅華放曉烟。",
    "X69n1355_001:0360a03": "建康府保寧禪寺語錄",
    "X69n1355_001:0360a04": "侍者　光祖　錄",
    "X69n1355_001:0360a05": "方丈。是聖是凡。過這邊立。擬議不來。青天霹靂。",
    "X69n1355_001:0360a06": "拈帖。摧邪顯正。一印印定。盡大地人。諦聽諦聽。",
    "X69n1355_001:0360a07": "府疏。獨角之麟步驟。九包之鳳翱翔。未舉已前會得。",
    "X69n1355_001:0360a08": "十分文彩全彰。",
    "X69n1355_001:0360a09": "山門疏。遇家裏人。說家裏事。一句無私。龍翔鳳翥。",
    "X69n1355_001:0360a10": "諸山疏。諸方浩浩。舉古明今。送人上樹。不是好心。",
    "X69n1355_001:0360a11": "陞座。祝　聖罷(問答不錄)乃云。逢人不出。鳳凰不是凡間",
    "X69n1355_001:0360a12": "物。出便為人。不得梧桐誓不棲。所以法隨法行。法幢",
    "X69n1355_001:0360a13": "隨處建立。直得森羅萬象交相慶贊共樂昇平。正恁",
    "X69n1355_001:0360a14": "麼時。且道是何宗旨。慣從五鳳樓前過。手握金鞭賀",
    "X69n1355_001:0360a15": "太平。　復舉僧問巖頭和尚浩浩塵中如何辨主。巖",
    "X69n1355_001:0360a16": "云銅沙鑼裏滿盛油。師云。若向這裏薦得。不妨慶快",
    "X69n1355_001:0360a17": "平生。其或未然。更聽一偈。銅沙鑼裏滿盛油。故國山",
    "X69n1355_001:0360a18": "河在眼頭。試向鳳凰臺上望。長江無日不東流。",
    "X69n1355_001:0360a19": "小參。(問答不錄)乃云。老來無日不思閑。深隱西湖第一山。",
    "X69n1355_001:0360a20": "無奈退菴賢制置。遠移公帖入松關。不免倒擕席帽",
    "X69n1355_001:0360a21": "飜著襴衫。向金陵閙市大開鋪席賣興買底。卓拄杖",
    "X69n1355_001:0360a22": "云。這裏薦得。對　九重至尊說第一義諦。也只是這",
    "X69n1355_001:0360a23": "箇。一十八處住山拈槌豎拂說有道無。也只是者箇。",
    "X69n1355_001:0360a24": "而今撒向諸人懷裏。伶俐漢一提提得。一生受用不",
    "X69n1355_001:0360b01": "盡。其或未然。黃金自有黃金價。終不和沙賣與人。",
    "X69n1355_001:0360b02": "復舉昔日保寧勇禪師頌云。鍊得通紅打一鎚。週遭",
    "X69n1355_001:0360b03": "無限火星飛。十成好箇金剛鑽。攤向門前賣與誰。山",
    "X69n1355_001:0360b04": "僧今日不惜眉毛。與諸人下箇註脚。鍊得通紅打一",
    "X69n1355_001:0360b05": "鎚。費力不少。週遭無限火星飛。切忌眼華。十成好箇",
    "X69n1355_001:0360b06": "金剛鑽。喚鐘作甕。攤向門前賣與誰。分文不直。",
    "X69n1355_001:0360b07": "上堂。天陰性地昏。日出心光耀。拄杖咲呵呵。禪牀也",
    "X69n1355_001:0360b08": "[跳-兆+孛]跳。管甚歲餘閏。一任月大小。淈[泳-永+盾]幾春秋。用處非",
    "X69n1355_001:0360b09": "常峭。大眾。且道拄杖咲箇什麼。可憐五十三知識。未",
    "X69n1355_001:0360b10": "曾夢見頂門竅。",
    "X69n1355_001:0360b11": "謝癡絕和尚上堂。靈山大法王。末運希所遇。聲名遍",
    "X69n1355_001:0360b12": "天下。乾坤恣獨步。艸鞋掛龍牀。三宣渾不顧。凌滅曹",
    "X69n1355_001:0360b13": "源生。訓徒參活句。宗門箇樣師。熟不生戀慕。天庭重",
    "X69n1355_001:0360b14": "降勅黃來。凌霄峰頂施甘露。",
    "X69n1355_001:0360b15": "孟少保請上堂。威鎮戎夷。掃清魔孽。羣靈歸敬。忠心",
    "X69n1355_001:0360b16": "如鐵。破蔡滅金。守黃勦賊。雪百年二帝難雪之耻。成",
    "X69n1355_001:0360b17": "中興四將未成之業。直得天回地轉。海水騰波。艸木",
    "X69n1355_001:0360b18": "昆虫悉霑恩惠。正恁麼時如何。彫弓已掛狼烟息。萬",
    "X69n1355_001:0360b19": "國歌謠賀太平。",
    "X69n1355_001:0360b20": "上堂。三教聖人。同歸一理。理長則行。理短則止。虗空",
    "X69n1355_001:0360b21": "無心。墻壁有耳。不涉言詮。單提直指。卓拄杖云。口縫",
    "X69n1355_001:0360b22": "纔開。不是不是。",
    "X69n1355_001:0360b23": "上堂。舉僧問古德如何是西來意。古德云山前麥正",
    "X69n1355_001:0360b24": "黃。師云山前麥熟已如雲。覿面當機為指陳。驀地一",
    "X69n1355_001:0360c01": "番梅雨過。青山洗出畫圖新。",
    "X69n1355_001:0360c02": "開山護國仁王禪寺語錄",
    "X69n1355_001:0360c03": "侍者　一見　錄",
    "X69n1355_001:0360c04": "上堂。集芳園後。開大爐鞴。建大法幢。轉大法輪。擊大",
    "X69n1355_001:0360c05": "法鼓。煆堅鎔凡。烹佛煉祖。然雖如是。自從達磨傳皮",
    "X69n1355_001:0360c06": "髓。靈洞山前別是春。",
    "X69n1355_001:0360c07": "上堂。舉溈山一日問仰山云。仲冬嚴寒年年事。晷運",
    "X69n1355_001:0360c08": "推移事若何。仰山近前叉手立。溈云情知你答這話",
    "X69n1355_001:0360c09": "不得。却問香嚴你又作麼生。嚴云某甲偏答得這話。",
    "X69n1355_001:0360c10": "溈云。仲冬嚴寒年年事。晷運推移事若何。嚴近前叉",
    "X69n1355_001:0360c11": "手立。溈云賴遇寂子不會。古德云。不得不會。泥團土",
    "X69n1355_001:0360c12": "塊。一串穿却。元無向背。師拈云。大眾還知溈仰父子",
    "X69n1355_001:0360c13": "相見處麼。大悲不拈出。通身是眼睛。",
    "X69n1355_001:0360c14": "雪下上堂。舉靈隱聳禪師因僧問如何是摩訶般若。",
    "X69n1355_001:0360c15": "聳云雪落茫茫。僧無語。聳云會麼。僧云不會。聳隨口",
    "X69n1355_001:0360c16": "頌曰。摩訶般若非取非捨。若人不會風寒雪下。若是",
    "X69n1355_001:0360c17": "護國又且不然。江上晚來堪畫處。漁人披得一簑歸。",
    "X69n1355_001:0360c18": "元正上堂。舉僧問鏡清新年頭還有佛法也無。清云",
    "X69n1355_001:0360c19": "有。僧云如何是新年頭佛法。清云元正啟祚萬物咸",
    "X69n1355_001:0360c20": "新。師云。元正啟祚萬物咸新。衲僧拄杖黑[甐-瓦+皮]皴。不屬",
    "X69n1355_001:0360c21": "陰陽別是春。",
    "X69n1355_001:0360c22": "師於淳祐七年五月十一日門司太尉張允顯恭奉",
    "X69n1355_001:0360c23": "聖旨宣引入內起居奉",
    "X69n1355_001:0360c24": "旨先於　緝熈殿祈雨道場觀音前祝香。次奉",
    "X69n1355_001:0361a01": "聖旨索祈雨偈。次奉",
    "X69n1355_001:0361a02": "聖旨宣入　選德殿對　御。陞座祝香云。虗空包不",
    "X69n1355_001:0361a03": "住。大地載不起。爇向爐中。恭為祝延",
    "X69n1355_001:0361a04": "今上皇帝聖躬萬歲萬歲萬萬歲。　皇帝陛下。恭願",
    "X69n1355_001:0361a05": "壽同天帝釋。福等大梵王。金輪統御三千界。玉曆延",
    "X69n1355_001:0361a06": "洪億萬春。　九重天眷。伏願壽同南高峰北高峰。時",
    "X69n1355_001:0361a07": "時添翠。福若東海水西湖水。日日增波。　提綱以一",
    "X69n1355_001:0361a08": "統萬。居高聽卑。顯大機用。具大總持。如日之照。如斗",
    "X69n1355_001:0361a09": "之垂。如雷之震。如風之吹。大千沙界舉無一遺。且護",
    "X69n1355_001:0361a10": "國臣僧共樂昇平一句又作麼生。高提祖印歸　皇",
    "X69n1355_001:0361a11": "化。紹續真燈助　聖明。　復舉僧問乾峰曰。十方薄",
    "X69n1355_001:0361a12": "伽梵一路涅槃門。未審路頭在甚麼處。乾峰拈拄杖",
    "X69n1355_001:0361a13": "劃一劃云在這裏。其僧持此語又。去問偃禪師。十方",
    "X69n1355_001:0361a14": "薄伽梵一路涅槃門。未審路頭在甚麼處。偃禪師曰",
    "X69n1355_001:0361a15": "山僧扇子[跳-兆+孛]跳上三十三天。[祝/土]著帝釋鼻孔。東海鯉",
    "X69n1355_001:0361a16": "魚打一棒。雨似盆傾。師云。乾峰坐在這裏寸步不移。",
    "X69n1355_001:0361a17": "偃禪師脚不點地全無定力。今日佛法委付在臣僧",
    "X69n1355_001:0361a18": "之手。把住則真金失色。放行則瓦礫生光。且道不把",
    "X69n1355_001:0361a19": "住不放行一句又作麼生。一雨普霑沙界潤。萬姓謳",
    "X69n1355_001:0361a20": "歌喜氣回。久坐　聖躬。伏惟珍重。",
    "X69n1355_001:0361a21": "師自十一日申時辭禁中歸寺。入後山靈洞默禱。十",
    "X69n1355_001:0361a22": "四日早承直殿陳叔達傳",
    "X69n1355_001:0361a23": "旨來問幾時雨通。等候回奏。師即答曰。寂然不動感",
    "X69n1355_001:0361a24": "而遂通。回奏畢。當時有雨。十六日伏承　樞密吳相",
    "X69n1355_001:0361b01": "公惠頌曰。黑山心歷歷。金殿口巴巴。不因漁父引。怎",
    "X69n1355_001:0361b02": "得見波查。師即以偈答曰。出洞昂頭角。回山露尾巴。",
    "X69n1355_001:0361b03": "恩承饒舌力。累我受波查。",
    "X69n1355_001:0361b04": "上堂。舉溈山與仰山摘茶次。溈云終日祇聞子聲不",
    "X69n1355_001:0361b05": "見子形。仰山撼茶樹。溈山云子只得其用不得其體。",
    "X69n1355_001:0361b06": "仰山云。某甲祇如是。和尚作麼生。溈山據坐。仰山云",
    "X69n1355_001:0361b07": "和尚祇得其體不得其用。溈山云放子三十棒。師頌",
    "X69n1355_001:0361b08": "云。針芥相投。體用俱全。衲僧門下。十萬八千。",
    "X69n1355_001:0361b09": "聖節上堂。獅子叢林獅子圍繞。旃檀叢林旃檀圍繞。",
    "X69n1355_001:0361b10": "古人恁麼說話。見處偏枯。靈洞又且不然。畢竟如何。",
    "X69n1355_001:0361b11": "只向他道天高羣象正。海闊百川朝。",
    "X69n1355_001:0361b12": "基宗二長老煎點上堂。掀飜大地基方隱。起家還是",
    "X69n1355_001:0361b13": "破家兒。殺佛殺祖滅吾宗。箇是瞎驢施玅用。壁蟧食",
    "X69n1355_001:0361b14": "母。慈鵶返哺。一放一收。同歸異路。老僧隨處設箇鑽",
    "X69n1355_001:0361b15": "龜打瓦底鋪子。三十年後管取有人卜度。",
    "X69n1355_001:0361b16": "滿散聖節上堂。舉大宗皇帝幸開寶寺塔院。見僧問",
    "X69n1355_001:0361b17": "曰卿是何人。僧曰塔主。帝曰寡人之塔卿何作主。僧",
    "X69n1355_001:0361b18": "無語。後雪竇代云闔國咸知。山僧敬成一頌舉似諸",
    "X69n1355_001:0361b19": "人。名高不用鐫頑石。路上行人口是碑。大宋正傳",
    "X69n1355_001:0361b20": "天子令。直教諸國豎降旗。",
    "X69n1355_001:0361b21": "普賢生日上堂。普賢行願等三千。正是清明首夏天。",
    "X69n1355_001:0361b22": "要見大人真境界。月明常照御樓前。",
    "X69n1355_001:0361b23": "浴佛上堂。悉達太子初生下時。周行七步目顧四方。",
    "X69n1355_001:0361b24": "一手指天一手指地。天上天下惟吾獨尊。山僧聞知",
    "X69n1355_001:0361c01": "甚是不甘。後聞雲門大師道。我當時若見。一棒打殺",
    "X69n1355_001:0361c02": "與狗子喫。貴圖天下太平。山僧甚是快意。又得波旬",
    "X69n1355_001:0361c03": "逼令涅槃。頗合公論。可憐四聖六凡皆被瞿曇誑惑。",
    "X69n1355_001:0361c04": "獨有山僧不隨他轉。且道山僧有甚長處。龍蛇易辨。",
    "X69n1355_001:0361c05": "衲子難瞞。",
    "X69n1355_001:0361c06": "開爐上堂。爛柴頭。火一團。急著眼。莫瞞盰。卓拄杖。星",
    "X69n1355_001:0361c07": "在秤兮不在盤。",
    "X69n1355_001:0361c09": "無門開和尚語錄卷上"
}