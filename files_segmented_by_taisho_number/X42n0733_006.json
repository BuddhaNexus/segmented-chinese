{
    "X42n0733_006:0159b08": "飾宗義記卷第六本",
    "X42n0733_006:0159b09": "嵩岳鎮國道場沙門　賓　作",
    "X42n0733_006:0159b10": "　　　疏本第五",
    "X42n0733_006:0159b11": "祇九十二者。謂於此律九十之中。無不受諫。及真實",
    "X42n0733_006:0159b12": "淨施。加四不同。即九十二也(有人言。彼無恐怖者。謬也。彼律第十九。有恐怖",
    "X42n0733_006:0159b13": "戒也)。一輙教誡尼不白善比丘(彼律第十五云。若比丘往尼住處欲教誡。不白",
    "X42n0733_006:0159b14": "善比丘。除餘時波逸提。餘時者病時。釋中云。餘時者比丘尼病時)。二不捨淨作三衣",
    "X42n0733_006:0159b15": "(彼律第十九云。若比丘與比丘。比丘尼。式叉摩那。沙彌。沙彌尼衣。後不捨而受用提)。三輕他(彼律第十",
    "X42n0733_006:0159b16": "四。別有異語惱他戒。此輕他戒。如彼第二十云。若比丘輕他者提。釋中云。輕他有八事。一語來不來。二莫來而",
    "X42n0733_006:0159b17": "來。第三已下坐語去廣說亦爾)。四迴僧物向他(彼律第二十一云。若比丘。知物向僧。迴向餘人",
    "X42n0733_006:0159b18": "提)。彼律第十。復有故打鉢破得提。不入九十二數中",
    "X42n0733_006:0159b19": "也。",
    "X42n0733_006:0159b20": "五分九十一者。彼亦闕無不受諫戒。彼律第六。合二",
    "X42n0733_006:0159b21": "虫水以為一戒。加三不同。即九十一也。一輙教尼(彼律",
    "X42n0733_006:0159b22": "第七云。若比丘。僧不差。為教誡故。入尼住處。除因緣。因緣者比丘尼病。律又復別有輙教誡尼)。二輕三",
    "X42n0733_006:0159b23": "師(彼律第八云。若比丘輕師提。釋中云。輕三師及戒二提)。三迴僧物與他(彼律第九",
    "X42n0733_006:0159b24": "云。若比丘知檀越欲與僧物。迴與餘人提)。",
    "X42n0733_006:0159c01": "十律九十者。彼亦無不受諫。更一不同。即九十也。一",
    "X42n0733_006:0159c02": "者不恭敬(彼律第十七云。若比丘不恭敬者提。緣起云。闡陀比丘。諸上座所說法律未竟。中間",
    "X42n0733_006:0159c03": "作異語答難。無畏敬心。作白四。記識未記識作者犯吉。記識竟作者提)。彼律第十。別有",
    "X42n0733_006:0159c04": "用異事嘿然惱他戒。即是此律異語戒也。南山云。彼",
    "X42n0733_006:0159c05": "律別有不隨問答戒者。不然。五分第六。有不隨問答",
    "X42n0733_006:0159c06": "戒。即是異語戒也(體雖似同。文言別故)。",
    "X42n0733_006:0159c07": "疏云。少有同異可知者。應言多同而少異也。南山又",
    "X42n0733_006:0159c08": "云。鼻奈那律。更有五不同(如下所辨)。今詳文相。十一不同。",
    "X42n0733_006:0159c09": "窮其實體。但應有八。一先要後違(彼律第七云。若比丘先共要。後作是",
    "X42n0733_006:0159c10": "語。汝減比丘僧物用。違前要者提。緣起云。諸比丘語六羣言。有諸長者至園觀者。了無賓待。既招謗譏。可聽糴",
    "X42n0733_006:0159c11": "米共賓待之。六羣言善彼便悔之。或以此戒贊同羯磨悔)。二卒嗔恚(彼律第七云。卒嗔恚者墮。",
    "X42n0733_006:0159c12": "南山即錄此為一也)。三激人使嗔(彼律第七云。十比丘激動阿練若云。諸忍已得初禪等戒。",
    "X42n0733_006:0159c13": "此即是疑惱戒也。南山錄為二也)。四不請強往(彼律第七云。若比丘不請強往者墮。或時",
    "X42n0733_006:0159c14": "應往。或病或執僧事作衣。此應食。緣起云。佛在王舍。時人飢饉。諸長者請一比丘。或四五皆往。因之制也。南山",
    "X42n0733_006:0159c15": "為三也)。五先往請家坐臥挵小兒(彼律第八云。若比丘先至請家。若坐若臥。",
    "X42n0733_006:0159c16": "挵小兒墮。緣起云。有長者請佛僧。六羣先往。食厨間止。長者生嫌故制也。南山為四也)。六初可",
    "X42n0733_006:0159c17": "後違(彼律第八云。若比丘。比丘僧常法。辭比丘僧。僧聽使行後。比丘證言。不如法辭比丘僧。初可後",
    "X42n0733_006:0159c18": "違者墮。述曰。先共聽行。而後悔之也。緣起云。舍利弗辭佛僧六十日行。有比丘言。身子懈慢不辭。故制也)。七",
    "X42n0733_006:0159c19": "證他煞虫(彼律第九云。若比丘不煞虫。證言煞虫者墮。緣起云。六羣證十羣言。汝前行蹈虫煞。",
    "X42n0733_006:0159c20": "可向我悔。故制也)。八以水相灑(彼律第九云。若比丘不得以水相灑。驚禪者墮。此戒即是",
    "X42n0733_006:0159c21": "水戲戒也。若無戲心。但擬相覺。即是不同也)。九賖賣衣還借著壞仍責直",
    "X42n0733_006:0159c22": "(彼律第九云。若比丘。賖賣衣與比丘比丘尼式叉摩那沙彌沙彌尼。還借著。既着衣壞。復責其直者墮)。十",
    "X42n0733_006:0159c23": "高聲大喚擾亂人(彼律第九云。若比丘不得高聲大喚擾亂人。若擾亂者。墮也)。十",
    "X42n0733_006:0159c24": "一先至食處眾前挵小兒(彼律第九云。若比丘小食中食。先至彼坐。於大眾前",
    "X42n0733_006:0160a01": "挵小兒墮。南山為五也)。解脫戒本。亦有九十。不能繁敘",
    "X42n0733_006:0160a02": "此律九十總為七門者。准此律中有九十一。下增五",
    "X42n0733_006:0160a03": "中有五持律。一誦至三十。二至九十。三廣誦戒。四誦",
    "X42n0733_006:0160a04": "二部戒。五都誦毗尼。餘時不依前四持律。吉羅。夏不",
    "X42n0733_006:0160a05": "依第五持律。提。",
    "X42n0733_006:0160a06": "口二十者。頌曰(五言)。妄毀兩同說。實過嫌輙譏。暮恐疑",
    "X42n0733_006:0160a07": "發鄣。勸尼悔欲根。",
    "X42n0733_006:0160a08": "此中亦有身業助成者。如妄語中作書現相等。隨應",
    "X42n0733_006:0160a09": "當知。",
    "X42n0733_006:0160a10": "二宿者。未具同宿。婦女同宿。",
    "X42n0733_006:0160a11": "過受者。一食處過受也。",
    "X42n0733_006:0160a12": "三坐者。食家有寶強坐。有寶屏坐。與女露坐(後二戒章中。名",
    "X42n0733_006:0160a13": "為與俗女屏坐。俗女露坐。初開第四人。後二開第三人)。",
    "X42n0733_006:0160a14": "非時食身業犯者。有一古師云。非時食是口業犯。故",
    "X42n0733_006:0160a15": "別破之。",
    "X42n0733_006:0160a16": "二隨者。隨順利吒。隨擯沙彌也。此三十一。頌曰(五言)。二",
    "X42n0733_006:0160a17": "宿強脫覆。衣尼過眾三。非殘受道藥。三坐三軍酒。戲",
    "X42n0733_006:0160a18": "洗擊歷白。二隨打博宮。",
    "X42n0733_006:0160a19": "見論身心犯者。彼論十六云。此是性罪。因身心起。疏",
    "X42n0733_006:0160a20": "即釋云。以見聞他犯。",
    "X42n0733_006:0160a21": "此是通名身業者。謂見他身通名為身。即此見時未",
    "X42n0733_006:0160a22": "得覆罪。故云未即成罪。此義乃是往代諸師。謬為此",
    "X42n0733_006:0160a23": "釋。上婬戒前十門義中。已辨非訖。",
    "X42n0733_006:0160a24": "十九戒自口作業假他身者。頌曰(五言)。掘壞房虫足。燃",
    "X42n0733_006:0160b01": "藏煞出虫。尼衣寶牀蓐。角師瘡兩來。",
    "X42n0733_006:0160b02": "四期者。尼期行。尼同船。婦女期行。賊期行也。",
    "X42n0733_006:0160b03": "自口作期假身共行索美者。口索身受食之也。此等",
    "X42n0733_006:0160b04": "假他身可知。",
    "X42n0733_006:0160b05": "口業惱僧名為異語身業惱者。名曰觸惱。各須作白。",
    "X42n0733_006:0160b06": "以記識之。後若更為。即犯提罪。",
    "X42n0733_006:0160b07": "十一自他俱犯者。頌曰。掘壞房虫怖。燃藏煞謗寶。",
    "X42n0733_006:0160b08": "此三大護佛法者。多論第六。壞生戒云。為大護佛法",
    "X42n0733_006:0160b09": "故。凡有三戒。大利益佛法。一不得擔(謂三十戒中擔羊毛也)。二",
    "X42n0733_006:0160b10": "不得煞草木。三不掘地。若不制三戒。一切國王。當使",
    "X42n0733_006:0160b11": "比丘種種作役。有此三戒。帝主國王一切息心(已上論文)。",
    "X42n0733_006:0160b12": "今章云捉寶是大護者。其理亦通。且如捉寶緣起。大",
    "X42n0733_006:0160b13": "臣評論。沙門釋子得捉金銀等。即是失人信心也。珠",
    "X42n0733_006:0160b14": "髻大臣為其解釋。皆令生信。故知不捉即是大護也。",
    "X42n0733_006:0160b15": "六十七戒自重教輕者。但吉也。",
    "X42n0733_006:0160b16": "三十是性中。逐難釋云。麤(說麤也)強(強敷也)。用(用虫水也)。譏(譏教",
    "X42n0733_006:0160b17": "戒師也)。駈(駈他出聚落)。飲(飲虫水也)。起(發記四諍)。說(說欲不鄣)。隨(隨舉比丘)。擯(隨擯",
    "X42n0733_006:0160b18": "沙彌)。同(同羯磨悔)。欲(不與欲也)。悔(與欲已悔)。聽(屏聽四諍)。",
    "X42n0733_006:0160b19": "五雙者。言辭便易。且說五雙。理實。德衣於單提內。總",
    "X42n0733_006:0160b20": "含三戒。謂背別及食前食後入聚也。",
    "X42n0733_006:0160b21": "得羯磨一雙者。謂得羯磨氣類是同。非謂羯磨法無",
    "X42n0733_006:0160b22": "差別。囑授雙亦爾。",
    "X42n0733_006:0160b23": "七日盡形作口法受不犯殘宿不受者。且據二藥。若",
    "X42n0733_006:0160b24": "非時漿。唯望不受。得成雙犯。望於殘宿。無雙犯義。故",
    "X42n0733_006:0160c01": "疏略不辨也。",
    "X42n0733_006:0160c02": "亦可作法作事等者。謂前但辨五雙三隻。作口法邊。",
    "X42n0733_006:0160c03": "名為作持。故今更解。雙約作法。及以作事。即通二持",
    "X42n0733_006:0160c04": "也。",
    "X42n0733_006:0160c05": "以彼時外對非時入聚等者。總欲為成。言辭便易故",
    "X42n0733_006:0160c06": "也。",
    "X42n0733_006:0160c07": "品別已如上辨者。對覆律師止持止犯。寄九十初明",
    "X42n0733_006:0160c08": "故也。",
    "X42n0733_006:0160c09": "尼無可知者。尼無教誡僧義故也。",
    "X42n0733_006:0160c10": "行三者。尼同船。尼同行。婦女同行也。此並尼提僧吉",
    "X42n0733_006:0160c11": "(與賊期行。僧尼同提)。",
    "X42n0733_006:0160c12": "開緣不同者。僧有餘法。背足別制。尼無餘法。合制一",
    "X42n0733_006:0160c13": "也。",
    "X42n0733_006:0160c14": "犯雖是同與緣不同者。下僧律文云。外道者裸形異",
    "X42n0733_006:0160c15": "學。(乃至)在此眾外出家者是。結餘眾云。比丘突吉羅。下",
    "X42n0733_006:0160c16": "疏釋云。大僧要與出家外道。甄去在家。犯輕故爾。尼",
    "X42n0733_006:0160c17": "亦犯提。且不同結方便吉。尼律文緣起云。有二沙彌",
    "X42n0733_006:0160c18": "一名耳。二名蜜。一人罷道。一人入外道。六羣尼持食",
    "X42n0733_006:0160c19": "與。故知出家在家俱犯。下疏釋云。白衣亦同犯提(謂在",
    "X42n0733_006:0160c20": "家俱犯提。故云亦)。",
    "X42n0733_006:0160c21": "減年受緣不同者。尼與式叉作本法也。",
    "X42n0733_006:0160c22": "用緣不同者。尼浴衣一切時用。不同大僧四月一日",
    "X42n0733_006:0160c23": "已後。方許用也。",
    "X42n0733_006:0160c24": "名字不同者。多論第六云。比丘畜雨衣。尼得畜浴衣。",
    "X42n0733_006:0161a01": "不得畜雨衣也。",
    "X42n0733_006:0161a02": "僧寬尼狹者。尼但覆殘。而犯提罪。僧覆夷殘。並犯提",
    "X42n0733_006:0161a03": "罪。故知寬狹也。尼覆他夷。自犯夷罪。今辨單提。故闕",
    "X42n0733_006:0161a04": "不辨也。若約人者。僧覆麤戒文云。知他比丘犯麤罪。",
    "X42n0733_006:0161a05": "即似[戶@句]覆比丘邊犯。若尋彼釋相文云。除比丘比丘",
    "X42n0733_006:0161a06": "尼。覆餘人麤罪吉羅。故知覆尼亦犯提罪。若不爾者。",
    "X42n0733_006:0161a07": "應言除比丘覆餘人吉。何因乃言餘僧及尼。故知所",
    "X42n0733_006:0161a08": "覆。定通二眾夷殘兩罪也。",
    "X42n0733_006:0161a09": "次辨尼覆得提罪者。下尼律中。直列戒本。故例大僧。",
    "X42n0733_006:0161a10": "通覆僧尼殘罪並提。因此復辨尼覆夷戒。戒本云。若",
    "X42n0733_006:0161a11": "比丘尼知比丘尼犯夷。此亦似[戶@句]覆尼邊犯。又若尋",
    "X42n0733_006:0161a12": "彼釋相文云。除比丘比丘尼。覆餘人罪吉。故知通覆",
    "X42n0733_006:0161a13": "僧尼夷罪。並皆犯夷。若不爾者。應但除尼覆僧夷罪。",
    "X42n0733_006:0161a14": "犯波逸提。覆餘人罪。方言犯吉。或即應言。但除尼眾。",
    "X42n0733_006:0161a15": "覆餘四眾。並皆犯吉。何因乃言除僧及尼。故知所覆。",
    "X42n0733_006:0161a16": "亦通二眾四夷八夷也。然下疏釋尼覆夷戒云。覆藏",
    "X42n0733_006:0161a17": "[戶@句]女者。謬也。亦可尼覆二眾罪雜夷提。除雜辨純。故",
    "X42n0733_006:0161a18": "除二眾。即疏家釋是也。",
    "X42n0733_006:0161a19": "如兩舌毀呰者。雖大僧中二戒並結。尼眾犯提。然據",
    "X42n0733_006:0161a20": "實理。尼但毀尼。得毀尼提。若毀大僧。自有罵比丘戒",
    "X42n0733_006:0161a21": "也。即彼罵戒。結比丘吉。故知比丘毀尼但吉。若僧毀",
    "X42n0733_006:0161a22": "僧。方犯毀提。若兩舌者。僧望於僧。容成破僧。亦是惱",
    "X42n0733_006:0161a23": "重。故得提罪。若望兩眾。無互破義。為之亦希。故但犯",
    "X42n0733_006:0161a24": "吉。故多論第六云。傳向一比丘提。傳向四眾吉。十誦",
    "X42n0733_006:0161b01": "第九云。除比丘別離餘人吉(別離者兩舌是也)。然多論云。此",
    "X42n0733_006:0161b02": "是共戒者。以義是同。故云共戒。理實約義即別也。",
    "X42n0733_006:0161b03": "除屏覆二敷者。以此二戒。若決心去出門即犯。由此",
    "X42n0733_006:0161b04": "定無預設方便。故無任運也。若本蹔出界外。逢緣忽",
    "X42n0733_006:0161b05": "然受具。乘即不來。亦是任運。然不決定。故須除之。",
    "X42n0733_006:0161b06": "自有科分者。光統律師。分此九十。為九修相。一從初",
    "X42n0733_006:0161b07": "至壞生十一个戒。守口攝意身莫犯。善調三業行。二",
    "X42n0733_006:0161b08": "從異語至覆屋九个戒。善將人心隨護眾意不相嬈",
    "X42n0733_006:0161b09": "惱行。三從輙教至與女期行十一个戒。遠嫌避疑離",
    "X42n0733_006:0161b10": "染清淨行。四從施一食處至四月藥請十七个戒。內",
    "X42n0733_006:0161b11": "資節量少欲知足行。五從觀軍至白色三衣十三个",
    "X42n0733_006:0161b12": "戒。繫意住緣離諸教放逸脩習出道無著行。六從故",
    "X42n0733_006:0161b13": "斷畜生命至與賊期行七个戒。常行遠離脩慈愍物",
    "X42n0733_006:0161b14": "行。七從說欲不鄣至不攝耳聽六个戒。深心信解敬",
    "X42n0733_006:0161b15": "脩諸佛教法行。八從同羯磨至無根謗七个戒。同住",
    "X42n0733_006:0161b16": "安樂不相嬈惱詳知無二共相遵奉行。九從突入王",
    "X42n0733_006:0161b17": "宮至末十个戒。衣服外儀節量謹攝無違行。",
    "X42n0733_006:0161b18": "　　　○妄語戒",
    "X42n0733_006:0161b19": "梵云沒里沙婆施。譯為妄語也。",
    "X42n0733_006:0161b20": "闕緣比說等者。若闕通緣。闕緣方便。別中闕初境差",
    "X42n0733_006:0161b21": "吉羅。闕二想疑闕三及四。容是實語。闕五六及境強",
    "X42n0733_006:0161b22": "緣差心息故。具七因也。",
    "X42n0733_006:0161b23": "四句中第三是惡口者。多論云。以麤說故是惡口。然",
    "X42n0733_006:0161b24": "此四出出在多論第六兩舌戒中。彼對兩舌。作四句",
    "X42n0733_006:0161c01": "訖。復言妄語惡口作四句。亦如是。今詳。此中四句法",
    "X42n0733_006:0161c02": "戒。謂以妄語對餘二種。妄語一向為四句頭。但以餘",
    "X42n0733_006:0161c03": "兩。二互二俱。為四句也。謂初俱非。第四俱是。中間二",
    "X42n0733_006:0161c04": "偏。故成四句。下毀兩等為四句頭。應知亦爾。",
    "X42n0733_006:0161c05": "諸句中言非妄語者。多云。當實說故非妄語。下戒准",
    "X42n0733_006:0161c06": "此。",
    "X42n0733_006:0161c07": "宮云以綺語對餘亦為四句者。理不應然。既不得說。",
    "X42n0733_006:0161c08": "是毀兩非綺語。故亦不說。是綺語非毀兩。是故多論",
    "X42n0733_006:0161c09": "但作三四也。",
    "X42n0733_006:0161c10": "文言違反前語者。見論十五云。呵多大德與外道論",
    "X42n0733_006:0161c11": "時。自知理屈。便違反前語。若外道語好。便迴為己語。",
    "X42n0733_006:0161c12": "若自理僻。便言是外道語。若語外道中後當論。自中",
    "X42n0733_006:0161c13": "前來。自上高座。語諸檀越。外道那得不來。必當畏我。",
    "X42n0733_006:0161c14": "是故不來。便下高座而去。中後外道來覓不得。便呵",
    "X42n0733_006:0161c15": "釋子。云何妄語。五分第六云。我實知非。耻隨處故妄",
    "X42n0733_006:0161c16": "語耳。",
    "X42n0733_006:0161c17": "違境轉心者。轉即是背也。",
    "X42n0733_006:0161c18": "列八種不淨語境界者。發妄語心。緣彼見等八種。為",
    "X42n0733_006:0161c19": "境故也。",
    "X42n0733_006:0161c20": "先解後四見聞觸知者。釋此四義。諸宗不同。且薩婆",
    "X42n0733_006:0161c21": "多及智度論第四十。同律中釋也。若依經部。如俱舍",
    "X42n0733_006:0161c22": "十六。敘兩師釋。一云。有餘師說。若是五根現所證境。",
    "X42n0733_006:0161c23": "名為所見(五識現量境也)。若他傳說名為所聞(由耳傳生意地之境名聞",
    "X42n0733_006:0161c24": "也。此即教量也)。若運自心。以種種理。比度所許。名為所覺(意地",
    "X42n0733_006:0162a01": "比量)。若意現證。名為所知(意地現量也。謂五識後及定心境也)。於五境中。",
    "X42n0733_006:0162a02": "一一容起見聞覺知四種言說。於第六境。除見有三。",
    "X42n0733_006:0162a03": "又一釋云。先軌範師聞如是說。眼所現見。名為所見",
    "X42n0733_006:0162a04": "(眼識現量境也)。從他傳聞。名為所聞(同前)。自運己心。諸所思稱。",
    "X42n0733_006:0162a05": "名為所覺(同前)。自內所受。及自所證。名為所知(謂耳等四識現",
    "X42n0733_006:0162a06": "量境。及意地現量境也)。若依大乘瑜伽宗說。且如雜集第一云。",
    "X42n0733_006:0162a07": "眼所受是見義。耳所受是聞義。自然思搆應如是知",
    "X42n0733_006:0162a08": "者是覺義。自內所受是知義。(述曰)大意同前先軌範說。",
    "X42n0733_006:0162a09": "瑜伽第二。第九十二。顯揚十八。並釋其義。不能繁敘。",
    "X42n0733_006:0162a10": "具如瑜伽注釋(次隨疏釋)。",
    "X42n0733_006:0162a11": "眼根五緣能通生識了別名見者。此依薩婆多宗。眼",
    "X42n0733_006:0162a12": "根見色。要由發識。現在根中方得見名(識者即是了別義也)。",
    "X42n0733_006:0162a13": "耳識能聞者。耳根能聞。而言識者。由識在根。方名聞。",
    "X42n0733_006:0162a14": "其義無失。餘皆准此。婆沙等論。並許此釋也。若依成",
    "X42n0733_006:0162a15": "實論宗。識能見聞。如上謗戒中已辨訖。",
    "X42n0733_006:0162a16": "意知一切俱能知故。復有疏云。意知一切俱能知。發",
    "X42n0733_006:0162a17": "識意故。(述曰)俱能知故者。意識自業唯知法界。若作他",
    "X42n0733_006:0162a18": "業亦能了知。餘十七界發識故者。疏意云。眼等諸識",
    "X42n0733_006:0162a19": "由意識引。故知意識亦與眼等所緣境同也。今詳。大",
    "X42n0733_006:0162a20": "小乘諸論皆云。三緣生識一根不壞。二境現前。三能",
    "X42n0733_006:0162a21": "生作意正起。詳其作意。是心所法。警心為性。自有二",
    "X42n0733_006:0162a22": "種。一者意識相應。能令意識心心所法引眼等識。二",
    "X42n0733_006:0162a23": "者即眼識等。自有作意。雖與眼識同剎那起。而亦名",
    "X42n0733_006:0162a24": "為令眼識生。同時因果。理無違故。前來疏意且辨前",
    "X42n0733_006:0162b01": "義。或通辨二。並皆不妨也(由此意識亦具三緣)。",
    "X42n0733_006:0162b02": "三根性鈍力用處少者。謂鼻等根。唯能局取。香味觸",
    "X42n0733_006:0162b03": "三。無記境界。故云用少也。",
    "X42n0733_006:0162b04": "心論第二偈云。二境不近受。長行釋云。二界不近受",
    "X42n0733_006:0162b05": "者。眼識耳識。不近境界。如逼眼色不見故。耳亦如是。",
    "X42n0733_006:0162b06": "逼則不聞(此釋初句)。意識者。遠近境界悉受。除自體及相",
    "X42n0733_006:0162b07": "應俱有。餘一切悉受(此釋第二句也)。",
    "X42n0733_006:0162b08": "餘一向近受者。舌鼻身識要近境界。依緣無間故(依謂",
    "X42n0733_006:0162b09": "識所依根也。緣謂識所緣境也。根境無隔。方能受也)。",
    "X42n0733_006:0162b10": "三根神通性者。雜心意云。眼耳二根成眼耳通。意根",
    "X42n0733_006:0162b11": "具成餘四通也。",
    "X42n0733_006:0162b12": "不見等四以無為境者。疏意云。發妄語心。緣彼無見",
    "X42n0733_006:0162b13": "無聞等事。以之為境。而違此境。以發妄言也。又總略",
    "X42n0733_006:0162b14": "辨疏中意者。不見言見。違境寬所稱體狹。謂所違境",
    "X42n0733_006:0162b15": "總有四種。一者無見。二者聞。三者觸。四者知。故云寬",
    "X42n0733_006:0162b16": "也。而發言見。故云體狹也。不聞等三。准此應知。因辨",
    "X42n0733_006:0162b17": "下文。見言不見者。所違境狹。所稱體寬。謂唯眼見為",
    "X42n0733_006:0162b18": "所違境。故云狹也。而口發言便有四種。一不見。二聞。",
    "X42n0733_006:0162b19": "三觸。四知。故云寬也。餘三准此。",
    "X42n0733_006:0162b20": "下正辨妄中但對不見舉見對見舉不見不廣分折",
    "X42n0733_006:0162b21": "者。懸談次後六心文也。謂六心但言不見不聞不知。",
    "X42n0733_006:0162b22": "而言見聞觸知者。其文及是不廣分折也。若廣分折",
    "X42n0733_006:0162b23": "者。即如章中。若依上文已下。是對見舉不見。反此應",
    "X42n0733_006:0162b24": "知。亦是不廣分折也。若廣分折者。即如章中。若舉見",
    "X42n0733_006:0162c01": "等。發言不見等。亦應并聞等已下。是也。",
    "X42n0733_006:0162c02": "初三五俱違句二四六單違心者(二四六亦名境順心違)。此中",
    "X42n0733_006:0162c03": "境者。如上大妄戒中辨三種境。此等妄中唯約實事",
    "X42n0733_006:0162c04": "境辨也。謂此實事。望口說邊。以為違順也。若望自心",
    "X42n0733_006:0162c05": "所現之境。即是六句悉皆俱違。且如第二心云。不見",
    "X42n0733_006:0162c06": "有見想。此想心中。亦有所現色相當心。今違此境。發",
    "X42n0733_006:0162c07": "言不見。豈非心境俱違也。餘句准此。",
    "X42n0733_006:0162c08": "有疑妄即無疑二者。問前云謂三妄心。義不得來。何",
    "X42n0733_006:0162c09": "以今言彼有疑妄。即是小妄無疑二心也。答此謂義",
    "X42n0733_006:0162c10": "來。文不來也。然諸學者必須明記謗及小妄兩處六",
    "X42n0733_006:0162c11": "心。方可尋疏校量差別也。",
    "X42n0733_006:0162c12": "第二以想受行等者。等取心也。謂配成實識想受行",
    "X42n0733_006:0162c13": "四心也。准成實宗。五識無染。亦無離染。由斯五識無",
    "X42n0733_006:0162c14": "善惡行。何處得有行心見虎及得冷觸。以此二境是",
    "X42n0733_006:0162c15": "眼身境故也。解云。由眼身境。流入行心。思量損益等",
    "X42n0733_006:0162c16": "也。疏中意者。見欲觸三並配行也。忍配受也。想配想",
    "X42n0733_006:0162c17": "也。心配識也。今詳文意。見者是慧簡擇為義。忍是勝",
    "X42n0733_006:0162c18": "解印持為義。此二即是大乘之中五別境數也。欲謂",
    "X42n0733_006:0162c19": "希求。觸謂三和。想謂取像。此三即是大乘之中五遍",
    "X42n0733_006:0162c20": "行數也。即心王了別為義也。此中即辨五个心所一",
    "X42n0733_006:0162c21": "个心王。准薩婆多。通大地數。總有十法。此五即是彼",
    "X42n0733_006:0162c22": "十之數。故知宗通大地法。有此五數。并心王。合為六",
    "X42n0733_006:0162c23": "也。由通大地。遍一切心。是故偏舉也。此釋決定。勿復",
    "X42n0733_006:0162c24": "疑之。",
    "X42n0733_006:0163a01": "即列五妄者。十律第九云。有五種妄語。有入吉。有入",
    "X42n0733_006:0163a02": "提蘭殘夷。夷殘可知。入蘭者。不具足夷殘是也。入提",
    "X42n0733_006:0163a03": "者。無根殘謗也。入吉者。除四妄語。餘妄語犯吉(除上四是)",
    "X42n0733_006:0163a04": "及妄語體者。凡妄語體不見言見。見言不見等。體非",
    "X42n0733_006:0163a05": "聖語。其初三五。即是此體。而二四六不見言不見等。",
    "X42n0733_006:0163a06": "相中似實。故且不名體也。",
    "X42n0733_006:0163a07": "復應言有疑便說開前二六中各三四句。復應言無",
    "X42n0733_006:0163a08": "疑便說開前二六中各五六句者。覺云。此釋不然。前",
    "X42n0733_006:0163a09": "既已說開初三五。故今不應更說開三。及開第五也。",
    "X42n0733_006:0163a10": "　　　○毀呰戒",
    "X42n0733_006:0163a11": "梵云鄔那末奴沙婆[木*(刀/巴)]。此云減人語也。謂是損減他",
    "X42n0733_006:0163a12": "人故也。即是毀呰義也。",
    "X42n0733_006:0163a13": "緣起中百車者。姬周升法。三升當今一升。總計三十",
    "X42n0733_006:0163a14": "石餘也。",
    "X42n0733_006:0163a15": "五百結者。相傳釋云。九十八使。分為五品。合有四百",
    "X42n0733_006:0163a16": "九十。并根本十使。合為五百。或除十使。而加十纏(俱舍",
    "X42n0733_006:0163a17": "頌云。纏八無慚愧。嫉妬并悔眠。及掉舉惛沉。或十加忿覆)。今詳。智度論第八云。迦",
    "X42n0733_006:0163a18": "旃延子阿毗曇中。說九十八結十纏。為百八煩惱(迦旃",
    "X42n0733_006:0163a19": "延子。二百年時。造發智論。即是有部祖師也)。犢子兒阿毗曇中。結使亦同。",
    "X42n0733_006:0163a20": "纏有五百。(又云)纏者。有人言十纏。有人言五百纏。唯彼",
    "X42n0733_006:0163a21": "論文。今此律云五百結者。譯之誤也。應言纏也。然法",
    "X42n0733_006:0163a22": "藏部與犢子部。同時興世。故所執義。容可相同(謂並三百",
    "X42n0733_006:0163a23": "年出也)。若言此律是法上。即從犢子部出。故所執義仍",
    "X42n0733_006:0163a24": "同本計也。此部既無。論文廣釋。故不可言分九十八",
    "X42n0733_006:0163b01": "為五品等。但知宗別耳。",
    "X42n0733_006:0163b02": "祇律第十二。種姓下者。汝是旃陀羅剃髮師等。中者",
    "X42n0733_006:0163b03": "中間。種姓上者。汝是剎利婆羅門種。作是語。欲使彼",
    "X42n0733_006:0163b04": "羞。業下者。汝是屠兒賣[月*者]捕鳥等。中者汝是賣香坐",
    "X42n0733_006:0163b05": "店肆田作人等。上者汝是居金銀摩尼銅器店肆人。",
    "X42n0733_006:0163b06": "相貌下者。汝是瞎眼曲脊跛脚搕頭鋸齒。中者汝太",
    "X42n0733_006:0163b07": "黑太白太黃太赤。上者汝有三十二相圓光金色。病",
    "X42n0733_006:0163b08": "者一切盡名下。汝等疥癬乃至癲狂。罪者一切盡下。",
    "X42n0733_006:0163b09": "如犯夷殘提提舍尼越毗尼。罵者盡名下。婬逸穢。",
    "X42n0733_006:0163b10": "一切惡罵。結使盡名下。汝是愚癡闇鈍無知。猶如泥",
    "X42n0733_006:0163b11": "團。如羊白鵠角鵄。",
    "X42n0733_006:0163b12": "祇律有一類偷蘭。輕於提罪也。",
    "X42n0733_006:0163b13": "心悔者。謂責心悔。不同單言越毗尼者須對手也。",
    "X42n0733_006:0163b14": "　　　○兩舌戒",
    "X42n0733_006:0163b15": "論中鬪亂大比丘等者。多論第六。如上義門中引。十",
    "X42n0733_006:0163b16": "誦第九亦爾。伽第二亦云。比丘邊兩舌提。尼等四眾",
    "X42n0733_006:0163b17": "邊吉。尼向僧邊吉(或可此等部別也。以其伽論小妄毀呰兩舌等。並說相書等吉故也)",
    "X42n0733_006:0163b18": "正是虗辭者。不然。傳實亦犯故。",
    "X42n0733_006:0163b19": "　　　○女同宿戒",
    "X42n0733_006:0163b20": "五分第八。女人乃至初生。章云具非。具非五分文也。",
    "X42n0733_006:0163b21": "祇三趣者。彼第十九云。若牛驢等。擎頭時未得罪。委",
    "X42n0733_006:0163b22": "頭眠提。雌狗舒頭無罪。屈頭眠提。鵝鷄屈頭著翅下",
    "X42n0733_006:0163b23": "提。象正立時無罪。倚眠時提(畜生既犯。非人准知)。",
    "X42n0733_006:0163b24": "眠中小女犯者。祇云。若多比丘在房同眠臥。母人抱",
    "X42n0733_006:0163c01": "女兒入。一切眠比丘提。若維那知事人。應語言。汝正",
    "X42n0733_006:0163c02": "竪兒抱入。准此律中。小應不犯。下釋相中。人女有智。",
    "X42n0733_006:0163c03": "命根不斷故也。",
    "X42n0733_006:0163c04": "十誦十六云。女者。人女。非人女。畜生女。人若坐若臥。",
    "X42n0733_006:0163c05": "名為宿。准此律。開文中坐不犯。十誦又云。通夜坐不",
    "X42n0733_006:0163c06": "臥不犯。",
    "X42n0733_006:0163c07": "他舍有女宿。孔容猫子入犯也。多論第八。畜女堪作",
    "X42n0733_006:0163c08": "婬者提。若不堪作婬。石女根壞。鬼神女天女鵨雀等",
    "X42n0733_006:0163c09": "吉羅(此等部別。不必須依)。",
    "X42n0733_006:0163c10": "寄相似犯者。犯同宿。然實端坐。故不犯也。",
    "X42n0733_006:0163c11": "無癡人者。十誦律。阿那律雖得羅漢。不應與女共宿。",
    "X42n0733_006:0163c12": "如熱飲食。人之所欲。女人於男亦復如是(此說餘人。不談羅漢)。",
    "X42n0733_006:0163c13": "祇云。若佛生日得道日等大會。若通夜說法。當在露",
    "X42n0733_006:0163c14": "地。若風雪寒者。當入屋正身坐。若老若病不能坐者。",
    "X42n0733_006:0163c15": "當鄣隔。鄣隔不得用疎物。高齊肩腋。若道行入聚落",
    "X42n0733_006:0163c16": "宿當別房。若無屋當露地。若風寒當入屋正身。若老",
    "X42n0733_006:0163c17": "病當作障。若無者。女人可信。應語言。汝先眠。我坐。比",
    "X42n0733_006:0163c18": "丘欲眠時。語令起。我欲眠。汝莫眠。眠者汝無福。",
    "X42n0733_006:0163c19": "　　　○未具同宿戒",
    "X42n0733_006:0163c20": "伽論與女無過三罪。無文也。",
    "X42n0733_006:0163c21": "若曾與男二夜竟等。伽論第二有文也。",
    "X42n0733_006:0163c22": "尼戒中者。尼戒本也。",
    "X42n0733_006:0163c23": "牒制隨開者。多論第八云。若都不聽。或有失命因緣。",
    "X42n0733_006:0163c24": "(乃至)以怜愍故。得共二宿。以護佛法故。不聽三宿。十誦",
    "X42n0733_006:0164a01": "十五云。二事利故。一者為沙彌故。二者為白衣來至",
    "X42n0733_006:0164a02": "僧房故。",
    "X42n0733_006:0164a03": "僧祇十七有清信人。為佛作廁。佛雖不須。順世故受。",
    "X42n0733_006:0164a04": "羅云露眠。時夜風雨。到世尊廁。枕廁板臥。夜有黑虵。",
    "X42n0733_006:0164a05": "亦畏風雨。欲入廁中。佛常觀眾生。見虵欲入畏惱羅",
    "X42n0733_006:0164a06": "云。即放光明。自到廁上。以金色細滑手扶起。拂拭身",
    "X42n0733_006:0164a07": "上塵土已。將入自房。指示床前言。汝此中住。如來已",
    "X42n0733_006:0164a08": "與弟子制戒。是故順行此戒。是故世尊跏趺坐到地",
    "X42n0733_006:0164a09": "了。十誦。廁中宿佛恐螫。來為說偈云。汝不為貧窮。亦",
    "X42n0733_006:0164a10": "不失富貴。但為求道故。出家應忍苦。將至房中。到地",
    "X42n0733_006:0164a11": "了已。語諸比丘。是沙彌可怜愍。無父母。若不慈愍。何",
    "X42n0733_006:0164a12": "緣得活。若值惡獸。得大苦惱。親里必嗔言。沙門釋子",
    "X42n0733_006:0164a13": "能畜沙彌。而不能守護。呵已制戒。見論十五云。所以",
    "X42n0733_006:0164a14": "入佛廁者。以淨潔。多人以香華供養。是故入中。",
    "X42n0733_006:0164a15": "未具同宿犯由於宿後開二三宿開宿永無一宿犯",
    "X42n0733_006:0164a16": "者。因宿太急。開至三宿。故無一宿也。軍中由觀。後藉",
    "X42n0733_006:0164a17": "緣故。開二三宿。別立過三戒。",
    "X42n0733_006:0164a18": "然觀軍。宿因宿緣開見軍不犯等者。觀軍之時。晝",
    "X42n0733_006:0164a19": "見即犯。不待明相。故次釋云。然觀軍非宿。若爾觀軍",
    "X42n0733_006:0164a20": "亦有開不。故次釋云。因三宿緣。傍開見軍。非正開也。",
    "X42n0733_006:0164a21": "乃至是故不類者。不類同宿開宿。宿類同故。是正開",
    "X42n0733_006:0164a22": "也。",
    "X42n0733_006:0164a23": "屏敷中本心蹔去。開其三宿。本決永去。出門時犯也。",
    "X42n0733_006:0164a24": "見論十五云。乃至以衣縵作屋亦犯。若多房共一戶",
    "X42n0733_006:0164b01": "亦犯。除別有戶。(又云)若四周各向裏開戶。共一大戶。出",
    "X42n0733_006:0164b02": "入亦犯。若別有戶不犯。(又云)若屋相連接大。乃至一由",
    "X42n0733_006:0164b03": "旬同一戶亦犯。多論第八云。若共宿。二夜已移。在餘",
    "X42n0733_006:0164b04": "處過一宿已。還共同宿無過。祇十七寒雪等同前戒。",
    "X42n0733_006:0164b05": "應知其相。",
    "X42n0733_006:0164b06": "　　　○同誦戒",
    "X42n0733_006:0164b07": "多論第六。為分別言語令分了故(章中脫令字也)。",
    "X42n0733_006:0164b08": "文言與長者誦佛經者。五分第六。初緣聽教白衣誦",
    "X42n0733_006:0164b09": "經。時諸比丘種種國出家。音句不正。居士譏呵。云何",
    "X42n0733_006:0164b10": "晝夜親承。而不知男女黃門二根人語等。佛呵居士。",
    "X42n0733_006:0164b11": "因制不教。後復來求。開不並誦(西方聲明有三種聲。一者男聲。二者女聲。",
    "X42n0733_006:0164b12": "三非男非女聲)。僧祇十三。有婆羅門嫌言。而中喡喡似如童",
    "X42n0733_006:0164b13": "子在學堂中學誦聲。亦復不知何者是師。誰是弟子。",
    "X42n0733_006:0164b14": "彼人見已。不生信心。",
    "X42n0733_006:0164b15": "表三行理周者。諸惡莫作等。上之三句。如次即表戒",
    "X42n0733_006:0164b16": "定慧三行也(如上結戒六門中辨)。",
    "X42n0733_006:0164b17": "論云齊聲句異者。多論第六也。",
    "X42n0733_006:0164b18": "表止行不周者。止即戒也。",
    "X42n0733_006:0164b19": "專是過體者。前制意中。多論云。為分別言語。令分了",
    "X42n0733_006:0164b20": "故。今令不分了。故是過也。",
    "X42n0733_006:0164b21": "資神之益名曰句味者。今詳梵本云便膳那。此云文",
    "X42n0733_006:0164b22": "也。舊翻為味。其義失也。西國呼文。呼扇。呼鹽。呼男女",
    "X42n0733_006:0164b23": "根。並名便膳那。謂文為依。能顯名句。扇能顯風。鹽顯",
    "X42n0733_006:0164b24": "食味。男女二根顯其報別。由義相濫。故謬譯也。譯既",
    "X42n0733_006:0164c01": "有失。疏釋亦非也。",
    "X42n0733_006:0164c02": "表名體理圓名為字義者。此釋亦非也。今詳。律中略",
    "X42n0733_006:0164c03": "舉悉談章中五字也。然悉談章四十九字。是諸字本。",
    "X42n0733_006:0164c04": "多未因義。以二二合三三合。方有所因。故不應云表",
    "X42n0733_006:0164c05": "名體圓也。且悉談章有十四音(或十二音或十六音)。[褒保+可](烏可反)阿",
    "X42n0733_006:0164c06": "伊(上聲呼)伊(平聲呼)鄔烏理釐(力之反)釐(烏淣反)奧菴惡(此上十四",
    "X42n0733_006:0164c07": "音。二二相對也。前之八字二二對中。各前短聲後是長聲也。後之六字二二對中。各前長聲後是短聲也)次",
    "X42n0733_006:0164c08": "有五五二十五字。名為比聲。第一五者。迦(俱婀反)佉伽",
    "X42n0733_006:0164c09": "(舌根間聲而輕)伽(喉中聲而重也)俄(魚迦反。仍以上聲呼)。第二五者。遮車闍(舌頭",
    "X42n0733_006:0164c10": "聲而輕)闍(喉中聲而重)若(耳者反)。第三五者。吒咃(丑家反)荼(上齶聲而",
    "X42n0733_006:0164c11": "輕)荼(喉中聲而重)挐(上聲呼)。第四五者。多他陁(舌頭聲而輕)陁(喉中",
    "X42n0733_006:0164c12": "聲而重)那(上聲呼)。第五五者。婆坡婆(唇吻聲而輕)婆(喉中聲而重)摩",
    "X42n0733_006:0164c13": "(上聲呼)。次有八字。名為超聲。野羅(理假反)羅(魯我反)婆(蒲我反)",
    "X42n0733_006:0164c14": "奢(上聲呼)沙(上聲呼)沙呵(此二合為一字)乞叉(楚荷反。仍合呼之為一字)。今律",
    "X42n0733_006:0164c15": "文中。呵(是十四音之首)羅(是超聲中第三字)波(是比聲中第五五中字也)遮(比聲中第",
    "X42n0733_006:0164c16": "二五中字也)那(是第四五中字)。且如波字。比前十四音者。除理釐",
    "X42n0733_006:0164c17": "聲。比餘十二成十二字。謂應說言。簸波比(晡以反)比(晡夷)",
    "X42n0733_006:0164c18": "補晡閇(補米反)沛(補毒反)布寶泛(布憾反)博(白餘二十四字。各成十二。准此",
    "X42n0733_006:0164c19": "應知。然此等字。且以漢字替之。實亦難同也)。言悉談者。此云成就義也。往",
    "X42n0733_006:0164c20": "在洛陽大福先寺。親見淨三藏。勘此戒本中。四分梵",
    "X42n0733_006:0164c21": "本云。鉢陀(此云句也。今律文云句義也)阿[少/兔]鉢陀(此云隨句也。今律云非句義也)",
    "X42n0733_006:0164c22": "便社那(此云文也。今律文云句味也)阿[少/兔]便社那(此云隨文也。今律云非句味也)",
    "X42n0733_006:0164c23": "惡叉羅(此云字也。今律文云字義也)阿[少/兔]惡叉羅(此云隨字也。今律云非字義也)",
    "X42n0733_006:0164c24": "此中義意。齊聲同誦。名之為句。連聲逐唱。名為隨句。",
    "X42n0733_006:0165a01": "及以文字亦准此知。律義意同也。經論中意。顯義周",
    "X42n0733_006:0165a02": "圓。名之為句。是故律云諸惡莫作等也。亦應更有名",
    "X42n0733_006:0165a03": "及隨名。詮法自性。目之為名。如言諸行。目有為體也。",
    "X42n0733_006:0165a04": "復言無常。即顯諸行定非常住。既亦間於常。顯差別",
    "X42n0733_006:0165a05": "義。義既周足。即名為句。故論中云。名詮自性。句詮差",
    "X42n0733_006:0165a06": "別。文即是字。為二所依。問何故不言名及隨名。答句",
    "X42n0733_006:0165a07": "中以含故。律不說也。問文即是字。應無差別。答文雖",
    "X42n0733_006:0165a08": "是字。而義有異。謂顯名句。即說為文。故此律云眼無",
    "X42n0733_006:0165a09": "常。意辨文體。能顯眼名及無常等也。若論字者。西方",
    "X42n0733_006:0165a10": "釋為無異流轉。且如阿字。於善惡等一切語中。並不",
    "X42n0733_006:0165a11": "改轉。故云字(且正傍談還依疏釋)。",
    "X42n0733_006:0165a12": "若聲聞諸天佛力加已下。祇第十三文也。",
    "X42n0733_006:0165a13": "文言書授者。謂手書而口唱。非謂直爾書授。故文言",
    "X42n0733_006:0165a14": "了了不了了等也。",
    "X42n0733_006:0165a15": "開文言同誦者。多論第六云。若二人俱經利並誦無",
    "X42n0733_006:0165a16": "犯。不得合唄。若比丘無處受誦。乃至得從沙彌尼受",
    "X42n0733_006:0165a17": "法。但求好持戒重德人。作伴證明耳。亦得從白衣受",
    "X42n0733_006:0165a18": "法。但不得稱阿闍梨。如是展轉皆得受法。但消息令",
    "X42n0733_006:0165a19": "不失威儀。祇第十三云。若僧中唱說偈時。不得同說",
    "X42n0733_006:0165a20": "一偈。得同時各各別說餘偈。",
    "X42n0733_006:0165a21": "　　　○說麤戒",
    "X42n0733_006:0165a22": "文中六羣語白衣等者。僧祇十四。有居士請多比丘。",
    "X42n0733_006:0165a23": "有一長老。行摩那埵在下行坐。優婆夷言。尊者先在",
    "X42n0733_006:0165a24": "上。今何故乃坐此中耶。跋難陀言。汝阿闍梨。小兒時",
    "X42n0733_006:0165b01": "戲。由故未除。彼聞已作念。我阿闍梨。故當犯小小戒。",
    "X42n0733_006:0165b02": "在此下坐。即捉餅[邁禺+主]。擲地而去。作是言。尊者取食。語",
    "X42n0733_006:0165b03": "已入房。掩戶一扇。而說偈言。出家已經久。修習於梵",
    "X42n0733_006:0165b04": "行。童子戲不止。云何受信施。",
    "X42n0733_006:0165b05": "牒制隨開文言。不知麤惡非麤惡者。內心不知為犯",
    "X42n0733_006:0165b06": "何罪。直向俗說。某甲犯罪。後方知彼實犯麤罪也。",
    "X42n0733_006:0165b07": "出血破僧。調達所犯。身子既畏。明知即是麤罪所攝",
    "X42n0733_006:0165b08": "也。",
    "X42n0733_006:0165b09": "不同十律者。彼無正文。然十律五十一云。若謗出血",
    "X42n0733_006:0165b10": "壞僧並得偷蘭。准彼文中。二逆既與謗夷不同。故知",
    "X42n0733_006:0165b11": "三逆非麤罪攝。故多論第六云。若說出血壞僧。及一",
    "X42n0733_006:0165b12": "切蘭。得突吉羅(多論釋十誦故)。五分第六文言。僧所羯磨人",
    "X42n0733_006:0165b13": "當隨僧教。若教向甲說。而向乙說。教說此罪。而說彼",
    "X42n0733_006:0165b14": "罪。皆提。",
    "X42n0733_006:0165b15": "文言了了提者。多論云。為大護佛法故。若向白衣。說",
    "X42n0733_006:0165b16": "比丘罪。則前人於佛法中。無信敬心。寧破壞塔像。不",
    "X42n0733_006:0165b17": "向人說比丘過惡。若說則破法身故。十誦五十二云。",
    "X42n0733_006:0165b18": "若在界內。向界外人說(或時反此)。得吉。在界內提",
    "X42n0733_006:0165b19": "開文云若白衣先聞者。祇十四云。若有問言。彼比丘",
    "X42n0733_006:0165b20": "犯婬酒者。比丘應問彼言。汝何處聞。答我某處某處",
    "X42n0733_006:0165b21": "聞。比丘應答。我亦如是處聞。若未羯磨問者。答言後",
    "X42n0733_006:0165b22": "自當知。",
    "X42n0733_006:0165b23": "　　　○得道戒",
    "X42n0733_006:0165b24": "論云者。多論第六也。",
    "X42n0733_006:0165c01": "神通聖能者。且約聖說。理實異生亦得五通也(除漏盡通)",
    "X42n0733_006:0165c02": "過有增微。僧者須制。微或不論也。",
    "X42n0733_006:0165c03": "文言善思惟者。即上文正憶念也。正定即彼正受也",
    "X42n0733_006:0165c04": "(廣釋並如大妄戒中)。",
    "X42n0733_006:0165c05": "非類非同意者。文中先明非同意罪。次明根力等。向",
    "X42n0733_006:0165c06": "未具人說。名曰非類。又解。非類即是非同意也。以其",
    "X42n0733_006:0165c07": "非同意境。非是犯提之境類也。驗上大妄戒中疏意",
    "X42n0733_006:0165c08": "即知。此後解勝。",
    "X42n0733_006:0165c09": "開文云增上慢不犯者。若爾實得自說。尚得提愆。慢",
    "X42n0733_006:0165c10": "說欺他。如何不犯。答為護他人。故制說實。如下文中。",
    "X42n0733_006:0165c11": "佛告目連。止止不須復說。諸比丘不信汝言。以不信",
    "X42n0733_006:0165c12": "故得多罪苦。諸比丘勿起不信。長夜受苦。若論慢說。",
    "X42n0733_006:0165c13": "既是不實。不信無罪。然由心實無不實愆。故使夷提",
    "X42n0733_006:0165c14": "並開不犯(准向引文。即是目連為不同意緣起)。",
    "X42n0733_006:0165c15": "　　　○說法戒",
    "X42n0733_006:0165c16": "多論第六云。五語者五種語。色陰無常受想行識無",
    "X42n0733_006:0165c17": "常(六語可知)。見論十五云。一句經文。五句義疏。合成六句。",
    "X42n0733_006:0165c18": "不犯。多云。有智男子。若方類不同者。一切不聽。男子",
    "X42n0733_006:0165c19": "必是白衣。一切出家人亦不得。以事同故。祇十三。若",
    "X42n0733_006:0165c20": "七歲。若過七歲。雖過七歲。不解語義。亦名無智。(又云)眾",
    "X42n0733_006:0165c21": "多女人欲。聽法。各各得為說六句。應語第一女言。我",
    "X42n0733_006:0165c22": "為汝說六句。說已復語第二女言。為汝說六句。如是",
    "X42n0733_006:0165c23": "眾多無罪。比丘出已。語女送出與別。若呪願言。使汝",
    "X42n0733_006:0165c24": "盡苦際得提。若言使汝無病安樂無罪。復詣餘家。先",
    "X42n0733_006:0166a01": "女後來。比丘見已。語言可聽。得提。雖見不共語。直為",
    "X42n0733_006:0166a02": "諸女說法。先女雖聞無罪。多論即言先女邊得罪。若",
    "X42n0733_006:0166a03": "不知前女在中者不犯。(又云)若轉經者。亦事事提。",
    "X42n0733_006:0166a04": "　　　○掘地戒",
    "X42n0733_006:0166a05": "此二戒者。謂一掘地。二煞草。彼論云。三更加不得擔",
    "X42n0733_006:0166a06": "(擔羊毛也。如上義門中已引)。",
    "X42n0733_006:0166a07": "或二或三者。一經四月如本。二雨漬如本。又一經四",
    "X42n0733_006:0166a08": "月。二被雨。三如本也。",
    "X42n0733_006:0166a09": "不問覆露者。不然。開文云。若除房內土不犯。僧祇第",
    "X42n0733_006:0166a10": "十。畜寶戒中。舉金銀時。若是生地。教淨人知。若是覆",
    "X42n0733_006:0166a11": "處死土。若自掘。若使少年比丘掘。(述曰)故知屋下乾地。",
    "X42n0733_006:0166a12": "掘之不犯。若新屋下。地猶生濕。即應不開也。",
    "X42n0733_006:0166a13": "文言燃火提者。見論十五云。若地被燒亦非真地(謂已",
    "X42n0733_006:0166a14": "曾燒壞之不犯。又云)。若犯火燒手。擲地不犯。僧祇十九。若被雨",
    "X42n0733_006:0166a15": "地。傷如蚊脚提。(又云)若欲壞壁。當使淨人却泥。後自得",
    "X42n0733_006:0166a16": "擿至基際。若壁不泥。已曾被雨。使淨人擿兩三行後。",
    "X42n0733_006:0166a17": "自擿至地際。死土被雨已。不得自取。使淨人取。盡雨",
    "X42n0733_006:0166a18": "所洽際。後自取。無罪。新雨後不得自抒井。若淨人小",
    "X42n0733_006:0166a19": "不能者。當先下淨人擾而濁。然後自抒(池水亦爾)。若泥被",
    "X42n0733_006:0166a20": "雨後。不得自取。大小行用水。持手摩地提。若[泳永+瓦]瓶器",
    "X42n0733_006:0166a21": "在露地。(乃至)種種物在覆地。雨後比丘不得自取。",
    "X42n0733_006:0166a22": "　　　○壞生戒",
    "X42n0733_006:0166a23": "犯緣亦同。同前戒也。改名為異。",
    "X42n0733_006:0166a24": "初略釋四句者。謂第五句寄下廣中釋之也。",
    "X42n0733_006:0166b01": "鬼村者。准十誦律。通於鬼畜。總名為鬼。十律第十云。",
    "X42n0733_006:0166b02": "鬼村者。謂生草木眾生依住。眾生者。謂樹神泉神河",
    "X42n0733_006:0166b03": "神舍神交道神市神都道神。蚊虻蛣蜣蛺蝶噉麻虫",
    "X42n0733_006:0166b04": "蝎虫蛾子。是眾生以草木為舍。亦以為村聚落城邑。",
    "X42n0733_006:0166b05": "見論十五。憂尸羅香莩也(疏作香菜誤也)。見云[卄/提]見多。此二",
    "X42n0733_006:0166b06": "種樹。唯見交廣有。餘方不見(謂交州廣州有之也)。見云。蘇摩那",
    "X42n0733_006:0166b07": "華香氣。與末利相似。末利華者。廣州有。其華騰生也。",
    "X42n0733_006:0166b08": "就地離地俱提者。意說生種有生性故。縱根離地。壞",
    "X42n0733_006:0166b09": "亦犯提。如糓子等。豈假有根耶。",
    "X42n0733_006:0166b10": "假名命者。依成實宗。五陰實法中。假立眾生名。即此",
    "X42n0733_006:0166b11": "眾生有名。即此眾生有名無體。名曰假名。於中命根",
    "X42n0733_006:0166b12": "體亦是假。離陰無體。",
    "X42n0733_006:0166b13": "文言看是知是者。五分第六云。若比丘一一所須。語",
    "X42n0733_006:0166b14": "淨人言汝知是。若不解。復語言汝看是。若不解。復語",
    "X42n0733_006:0166b15": "言我須是。若不解。復語言與我是。",
    "X42n0733_006:0166b16": "僧祇十四子種者。如十七種穀。當作火淨。若脫皮淨。",
    "X42n0733_006:0166b17": "如狗驎提國作糓聚。畏非人偷。以灰遶上作識。此即",
    "X42n0733_006:0166b18": "為淨。如摩摩帝有倉糓未淨。畏年少比丘不知法。使",
    "X42n0733_006:0166b19": "淨人火淨至食盡。比丘恒得語言舂去不犯。(又云)裹核",
    "X42n0733_006:0166b20": "種者。如酸棗等。應抓甲淨去核而食。若欲合食核者",
    "X42n0733_006:0166b21": "當火淨。多論第六亦爾。",
    "X42n0733_006:0166b22": "　　　○異語戒",
    "X42n0733_006:0166b23": "口餘三過者。一妄。二毀。三兩舌也。",
    "X42n0733_006:0166b24": "身業綺名觸惱者。尊者曰。此不然也。",
    "X42n0733_006:0166c01": "如文觸惱者。喚來不來。乃至不應語便語。故知觸惱",
    "X42n0733_006:0166c02": "亦通口業。故應釋言。問此答彼。名為餘語。餘語唯口",
    "X42n0733_006:0166c03": "業也。故違禮式。稱為觸惱。觸惱通二業也。",
    "X42n0733_006:0166c04": "文言未作白便作餘語者。於行者有違。故律制犯。若",
    "X42n0733_006:0166c05": "為有益。亦有開義。故僧祇十四云。若人問比丘言。從",
    "X42n0733_006:0166c06": "何處來。答言。過去中來。何處去。答言。未來中去。何處",
    "X42n0733_006:0166c07": "眠。八木上眠(床有四木。并四脚為八也)。何處食。答言。五指食。如是",
    "X42n0733_006:0166c08": "不正答者。越毗尼。若賊來入寺中。問比丘言。示我僧",
    "X42n0733_006:0166c09": "物。比丘不得示。復不得妄語。應示房舍床坐等。若問",
    "X42n0733_006:0166c10": "塔物。應示塔邊供養具諸器物等。若言示我淨厨。應",
    "X42n0733_006:0166c11": "示釜鑊盆器等。若屠家畜生走。不得示處。應言看指",
    "X42n0733_006:0166c12": "甲看指甲。胡音。與不見同。阿練兒處囚走。問比丘。如",
    "X42n0733_006:0166c13": "上畜生中答。若僧中問異答異提。眾多人中。和上等",
    "X42n0733_006:0166c14": "諸長老前。答異越。今三藏云。獵師逐鹿入寺。問苾芻",
    "X42n0733_006:0166c15": "見不。應設方便觀空觀爪。答獵師曰。納婆鉢奢弭。或",
    "X42n0733_006:0166c16": "云諾佉鉢奢弭。言納婆者。目虗空也。鉢奢者是見也。",
    "X42n0733_006:0166c17": "弭是我也。即是我見虗空之義。又諾佉者。爪甲也。鉢",
    "X42n0733_006:0166c18": "奢等同前。語雖如是。其意則異。且如納婆。雖目太虗。",
    "X42n0733_006:0166c19": "亦詮無義。據此亦是我見無義。既實見鹿。不得言無。",
    "X42n0733_006:0166c20": "寄覩太虗。傍通無義。欲令獵者謬解而歸。又諾佉者。",
    "X42n0733_006:0166c21": "雖目爪甲。亦通無義。餘釋同前。",
    "X42n0733_006:0166c22": "上坐喚者。須是如法事。",
    "X42n0733_006:0166c23": "　　　○嫌罵戒",
    "X42n0733_006:0166c24": "面嫌者。釋相中云。面見譏嫌也。",
    "X42n0733_006:0167a01": "　　　○露敷戒",
    "X42n0733_006:0167a02": "祗十四云。捨離二十五肘提(非是出門二十五肘也)。",
    "X42n0733_006:0167a03": "文勢到似者文言僧物者未捨與僧(疏主意云。此是寄僧未定入僧。",
    "X42n0733_006:0167a04": "不舉小罪。古師所辨。第三句物到。似初物也。今詳文意。人與爾許。少則更添)。為僧者。為僧",
    "X42n0733_006:0167a05": "作。未捨與僧(今詳文意。捨爾許物。未定何眾也。疏意亦爾〔屬僧〕)者。已入僧已",
    "X42n0733_006:0167a06": "捨與僧(用爾許物。已入此眾。疏意亦爾)。有古律本云。僧物者已捨與",
    "X42n0733_006:0167a07": "僧也(此即當前第三物也)。為僧者未捨與僧也(當前第二物也)。屬僧者",
    "X42n0733_006:0167a08": "已入僧者。已入僧而未捨(當前初物)。今詳。古師依此後本。",
    "X42n0733_006:0167a09": "故與疏主一倍相翻。疏主不知有此律本。故云到似",
    "X42n0733_006:0167a10": "也。然尋古師所憑律本。即是又真三藏佛陀耶舍初",
    "X42n0733_006:0167a11": "譯律本。後有晉國沙門支法領。從西國還。遂更重勘。",
    "X42n0733_006:0167a12": "時時改之。即是疏主所憑本也。",
    "X42n0733_006:0167a13": "　　　○強敷戒",
    "X42n0733_006:0167a14": "我為彼有者。以相親故。我有即是彼有也。十誦十一",
    "X42n0733_006:0167a15": "云。若比丘為惱他故。閇戶開戶。閇向開向。燃火滅火。",
    "X42n0733_006:0167a16": "燃燈滅燈。若唄呪願讀經說法問難。隨他所不樂事",
    "X42n0733_006:0167a17": "作。一一提。",
    "X42n0733_006:0167a18": "　　　○牽出戒",
    "X42n0733_006:0167a19": "春冬房者。春冬非是分得。既有通義。牽出過重。故犯",
    "X42n0733_006:0167a20": "提罪。若是夏中分得屬己。牽彼出時。情過是輕。但犯",
    "X42n0733_006:0167a21": "小罪也。僧祇十四。若抱柱。若捉戶。若倚壁牽離。一一",
    "X42n0733_006:0167a22": "提。若口呵遣。隨語離一一提。若比丘嗔恚虵鼠駈出",
    "X42n0733_006:0167a23": "越。若作是言。此是無益之物。駈出無罪。",
    "X42n0733_006:0167a24": "　　　○虫水戒",
    "X42n0733_006:0167b01": "隨開中文言不知無犯者。即是有作無想一向本迷",
    "X42n0733_006:0167b02": "也。五分第六。有虫疑亦犯提。若諦視不見。囊漉不",
    "X42n0733_006:0167b03": "得。不犯。十誦十一。境想六句。虫水虫想。有作無想。有",
    "X42n0733_006:0167b04": "虫疑(此三句並提)。二句吉。一句無犯可知。多論第六。如",
    "X42n0733_006:0167b05": "章所引。第八又云。一時舍利弗。以淨天眼見空中有",
    "X42n0733_006:0167b06": "虫。如水邊沙。如器中粟。無邊無量。見已斷食二三日。",
    "X42n0733_006:0167b07": "佛勑令食。凡制有虫水。齊宍眼所見。漉囊所得。不制",
    "X42n0733_006:0167b08": "天眼見也。凡用水法。應取上好細疊縱廣一肘。作漉",
    "X42n0733_006:0167b09": "囊。令一比丘持戒多聞。深信罪福。安詳審悉。宍眼清",
    "X42n0733_006:0167b10": "淨者。令其知水。如法漉水。置一器中。足一日用。明日",
    "X42n0733_006:0167b11": "更看。若有虫者。更應好漉。以淨器盛水。向日諦視。若",
    "X42n0733_006:0167b12": "故有虫。應作二重。若故有虫。應三重作。若故有虫。不",
    "X42n0733_006:0167b13": "應此處住。應急移去。僧祇十五。營作者須水。若池若",
    "X42n0733_006:0167b14": "河若井。漉取滿器者。無虫然後用。若故有虫者。當重",
    "X42n0733_006:0167b15": "囊漉諦視之。若至三重故有虫者。當更作井。如前諦",
    "X42n0733_006:0167b16": "觀。若故有虫者。當捨所營。至餘處去。漉水法。當竪三",
    "X42n0733_006:0167b17": "木以漉囊繫之。以器承下。漉囊中恒停水。數倒着井",
    "X42n0733_006:0167b18": "中。虫生無常。或先無今有。或今有後無。是故比丘日",
    "X42n0733_006:0167b19": "日諦觀。無虫便用。已上論律文也。此律下文宏墎者。",
    "X42n0733_006:0167b20": "應作橫墎字也。橫者說文云闌木也。郭謂恢廓也。在",
    "X42n0733_006:0167b21": "外廓落之稱也。宏大也。宏非此義也。",
    "X42n0733_006:0167b22": "五十同爾者。謂上來諸相大約同也。淨三藏云。每於",
    "X42n0733_006:0167b23": "晨旦必須觀永。濾水法者。西方用上白氎。東夏宜用",
    "X42n0733_006:0167b24": "密絹。其絲細勻。經緯停緻。或以米喿。或可微煑。生絹",
    "X42n0733_006:0167c01": "虫過。存驗自知。可取姬周四尺為量。半腰中疊。一邊",
    "X42n0733_006:0167c02": "縫合。兩角牽開。其兩角牽開其兩角頭。仍各施帶。兩",
    "X42n0733_006:0167c03": "畔安紐。橫杖張開。即羅樣也。其縫羅法。細緣却刺。兩",
    "X42n0733_006:0167c04": "道行鍼。務取無孔。使虫不出。繫羅兩柱。中間著盆。使",
    "X42n0733_006:0167c05": "承羅下。若上傾水。鑵要入羅。逐長細寫。如其不爾。虫",
    "X42n0733_006:0167c06": "隨水落。墮地墮盆。還損虫也。汲水了時。先以淨水用",
    "X42n0733_006:0167c07": "淋鑵底。再三令淨。中以水盪。務令虫盡。方得將鑵淨",
    "X42n0733_006:0167c08": "處置之。汲未了間。鑵勿置地。恐虫墮地故也。於是取",
    "X42n0733_006:0167c09": "先濾竟之水。置新漆器安竪塼。或可別作觀水之臺。",
    "X42n0733_006:0167c10": "以手掩口。良久視之(若銅器中觀者。其虫白色。與器相似。不得見也)。若見有",
    "X42n0733_006:0167c11": "虫。倒寫水中。以餘淨水盪觀水器。使虫淨盡。且翻虫",
    "X42n0733_006:0167c12": "羅以水淋淨。應准論律二三重漉。三藏又云。若六七",
    "X42n0733_006:0167c13": "月。其虫更細。生絹十重。虫亦直過。樂護生看。應務令",
    "X42n0733_006:0167c14": "免。漉水既訖。即可翻羅。要使兩人各捉一摕。翻羅令",
    "X42n0733_006:0167c15": "入生器中。以水遍澆羅中三遍。外邊復以淨水遍淋。",
    "X42n0733_006:0167c16": "務令虫盡。其放生器作小水鑵。令口直開。猶如桶形。",
    "X42n0733_006:0167c17": "底更安鼻。鼻繫長繩。傍安鈎。其鑵糸放下井中。縱囊",
    "X42n0733_006:0167c18": "脫鈎再三入水。然後抽出。若不爾者。井上翻羅。定應",
    "X42n0733_006:0167c19": "著堓。設令到水。仍恐傷生。故應存意也。時有作小圓",
    "X42n0733_006:0167c20": "羅。纔受一舛兩合。生疎薄絹。元不觀漉。懸著鉢邊。令",
    "X42n0733_006:0167c21": "他知見。無心護命。日日招愆。師弟相承。用為傳法。誠",
    "X42n0733_006:0167c22": "哉可難。良足悲嗟。其觀水器。人人自畜。放生之鑵在",
    "X42n0733_006:0167c23": "處須有。瓶中之水足悲嗟其觀水器人人自畜放生",
    "X42n0733_006:0167c24": "之鑵在處須有瓶中之水經夜更觀(先漉經宵皆應准此)。",
    "X42n0733_006:0168a01": "　　　○看覆戒",
    "X42n0733_006:0168a02": "具緣中使人人覆者。戒可自覆亦犯也。",
    "X42n0733_006:0168a03": "文言屋便摧破者。多論第七。闡那作房。即日崩倒。作",
    "X42n0733_006:0168a04": "此大房。用三十萬錢。功用甚大。諸比丘為檀越說法。",
    "X42n0733_006:0168a05": "房雖崩倒。功德成就。房未壞時。佛已到此房中。即是",
    "X42n0733_006:0168a06": "受用。佛是無上福田。佛既受用。功德深廣。不可測量。",
    "X42n0733_006:0168a07": "又云。房始成時。有一新受戒比丘。戒德清淨。入此房",
    "X42n0733_006:0168a08": "中。已畢施德。設起億數種種房閣。設有淨戒比丘。蹔",
    "X42n0733_006:0168a09": "時受用。已畢施恩。何以故。佛無量劫脩行成道。始體",
    "X42n0733_006:0168a10": "解木叉。以授眾生。木叉是背世俗。向泥洹門。凡房舍",
    "X42n0733_006:0168a11": "等是世間法。是故一淨戒比丘若蹔受用。已畢施恩。",
    "X42n0733_006:0168a12": "今三藏云。此是造寺。非是大房。今詳。部別也。",
    "X42n0733_006:0168a13": "　　　○不差教尼戒",
    "X42n0733_006:0168a14": "有少德行者。尊者云。設令無德。計亦必犯也。增五",
    "X42n0733_006:0168a15": "云。若具持木叉(一也)。多聞(二也)。善語慈心。辨說了了。今聽",
    "X42n0733_006:0168a16": "者得解(三也)。不為佛出家。而犯重罪(四也)。二十臘若過二",
    "X42n0733_006:0168a17": "十臘(五也)。",
    "X42n0733_006:0168a18": "一違八敬之教二違本要期受戒之心者。隨行與受。",
    "X42n0733_006:0168a19": "開此二別。",
    "X42n0733_006:0168a20": "所以然者為明教戒師難等者。此問意言。所以須舉",
    "X42n0733_006:0168a21": "此文來答。如章。",
    "X42n0733_006:0168a22": "此是般陀得道之偈者。見論十六云。般陀者。漢言路",
    "X42n0733_006:0168a23": "邊生也。其母本是大富長者女。與奴私通。逃至他國。",
    "X42n0733_006:0168a24": "後即懷胎。臨欲產時。憶母欲還。至於半路。以生一男。",
    "X42n0733_006:0168b01": "慙愧父母。却還家。後復懷胎。半路生男。如前還歸。後",
    "X42n0733_006:0168b02": "送二兒。外家養活。其外父母。臨欲終時。以其家業。悉",
    "X42n0733_006:0168b03": "付二兒。後因聞法。兄便出家。得阿羅漢。其弟久後。心",
    "X42n0733_006:0168b04": "自念言。兄捨家業與我。如人嘔吐無異。即往兄所。求",
    "X42n0733_006:0168b05": "欲出家。兄即度之。教其一偈。四月不得。兄念鈍根。即",
    "X42n0733_006:0168b06": "牽袈裟。令出門外。般陀啼哭。不欲還家。佛觀可度。安",
    "X42n0733_006:0168b07": "慰其心。觀將得道。說入寂偈。遣聞此偈。即得羅漢。婆",
    "X42n0733_006:0168b08": "沙百八十云。室羅筏有婆羅門。婦數生男子。生已輙",
    "X42n0733_006:0168b09": "死。後產一男。棄之大路。經久不死。故名大路。後復生",
    "X42n0733_006:0168b10": "子。棄之小路。尊者大路。利根見行。出家得道。尊者小",
    "X42n0733_006:0168b11": "路。愛行鈍根。於後未久。父母喪亡。財寶散失。大路愍",
    "X42n0733_006:0168b12": "之。度令出家。授一伽他。身語意莫作。一切世間惡。離",
    "X42n0733_006:0168b13": "欲念正知。不受苦無義。雨四月中懃苦習誦。牧牛羊",
    "X42n0733_006:0168b14": "者在路聞之。誦皆通利。彼猶未得。過雨四月。處處苾",
    "X42n0733_006:0168b15": "蒭來謁世尊。每日晨旦。新學苾蒭皆往鄔波陀耶。阿",
    "X42n0733_006:0168b16": "遮梨耶所。受文請義理所忘。小路効他將出房戶。兄",
    "X42n0733_006:0168b17": "問何往。答言。欲往鄔波陀耶所。受文請義。理所廢忘。",
    "X42n0733_006:0168b18": "其兄語言。我即是鄔波陀耶。更何所往。然彼小路是",
    "X42n0733_006:0168b19": "應呵擯而入道者。兄搦其頂。曳出房外。叱言愚人。我",
    "X42n0733_006:0168b20": "四月中。授汝一頌。牧牛羊者誦皆通利。汝猶未得。而",
    "X42n0733_006:0168b21": "今乃言欲往他處。小路被擯。誓多林門啼泣而住。佛",
    "X42n0733_006:0168b22": "從外入。見而問之。可憐小路。何以啼泣。彼以上事。具",
    "X42n0733_006:0168b23": "白世尊。佛以神力。轉彼所有誦伽他障。尋時誦得。復",
    "X42n0733_006:0168b24": "別授以除垢之頌。語言。今日苾蒭外來。汝可為拭草",
    "X42n0733_006:0168c01": "屣上塵。小路敬諾。如教奉行。至日暮時。有一苾蒭。草",
    "X42n0733_006:0168c02": "屣極垢。小路拭之。一隻極淨。一隻苦拭而不能淨。即",
    "X42n0733_006:0168c03": "作是念。外物塵垢蹔時染著。猶不可淨。況內貪欲嗔",
    "X42n0733_006:0168c04": "癡等垢。長夜染心。何由能淨。作是念時。彼不淨觀及",
    "X42n0733_006:0168c05": "持息念便現在前。次第即得阿羅漢果。問小路何緣",
    "X42n0733_006:0168c06": "如是闇鈍。答尊者小路。於昔迦葉佛時。彼佛法中。具",
    "X42n0733_006:0168c07": "足受持彼佛三藏。由法慳垢。覆蔽其心。曾不為他授",
    "X42n0733_006:0168c08": "文解義。及理廢忘。由彼業故。今得如是極闇鈍果。有",
    "X42n0733_006:0168c09": "說。彼尊者曾於婆羅痆斯城。作販猪人。縛五百猪口。",
    "X42n0733_006:0168c10": "運置船上。度至彼岸。及下船時。氣不通故。猪皆已死。",
    "X42n0733_006:0168c11": "由彼業力。如是闇鈍。有說。尊者昔餘生中。曾閇塞瞿",
    "X42n0733_006:0168c12": "陀獸窟門。令不得出。在中而死。由彼業故。闇鈍如是。",
    "X42n0733_006:0168c13": "上有半偈正明定慧者。顯道諦也。",
    "X42n0733_006:0168c14": "下一偈半正明所治者。顯滅諦也。",
    "X42n0733_006:0168c15": "亦可通有者。既有定慧。必由戒生也。",
    "X42n0733_006:0168c16": "解除貪患者。除貪縛也。",
    "X42n0733_006:0168c17": "揃除無明癡心八使故曰調伏我慢者。十使之中。前",
    "X42n0733_006:0168c18": "文已辨斷貪恚訖。今明餘八。即是五見慢疑無明。此",
    "X42n0733_006:0168c19": "准成實。一切煩惱即癡差別。離癡之外更無別體。故",
    "X42n0733_006:0168c20": "云癡心八使也(薩婆多及大乘八使。各自有別體)。此疏意云。文中且",
    "X42n0733_006:0168c21": "言調伏我慢。理實具足斷八使也。前來雖爾。今詳文",
    "X42n0733_006:0168c22": "意。此之兩偈顯六出界。六出界義。上大妄中已略敘",
    "X42n0733_006:0168c23": "訖。今且配文。入寂者。歡喜見法。得安樂者。以無相心",
    "X42n0733_006:0168c24": "出離相界也。無恚最樂者。謂慈無量。與有情樂。無嗔",
    "X42n0733_006:0169a01": "為性。出離恚界也。不害於眾生者。謂悲無量。拔有情",
    "X42n0733_006:0169a02": "苦。不害為性。出離害界也。世間無欲樂者。謂喜無量。",
    "X42n0733_006:0169a03": "慶慰有情。小乘即以喜根為性。大乘即以無嫉為性。",
    "X42n0733_006:0169a04": "於他世間興盛事中。自無希欲。不生不樂。其心安樂。",
    "X42n0733_006:0169a05": "喜慰於他。此即出離不樂界也。出離愛欲者。謂捨無",
    "X42n0733_006:0169a06": "量。能治欲貪。無貪為性。出離欲界也。調伏我慢等者。",
    "X42n0733_006:0169a07": "空解脫門。能治非想。四蘊我慢出離我慢界也。准瑜",
    "X42n0733_006:0169a08": "伽十四。為超三界。難超越故。立六出界。謂四無量超",
    "X42n0733_006:0169a09": "下欲界。無相定心。超一切相。由斷我慢。超越有頂。此",
    "X42n0733_006:0169a10": "即顯斷三界惑盡也。又此偈意。以無相心。創入見道。",
    "X42n0733_006:0169a11": "斷見道惑。次四無量。斷欲脩惑。次空解脫。斷上界惑",
    "X42n0733_006:0169a12": "也(此釋決定。勿復生疑)。",
    "X42n0733_006:0169a13": "種聲聞因緣等者。謂種三乘順解脫分善也。",
    "X42n0733_006:0169a14": "三科法門。謂有三種法門科段也。一者五分法身。二",
    "X42n0733_006:0169a15": "者八大覺。三者十二因緣。八大人覺者。此是大人之",
    "X42n0733_006:0169a16": "所覺悟。名大人覺。故瑜伽五十九。辨煩惱斷已。有多",
    "X42n0733_006:0169a17": "種相。謂八大人覺等。一少欲。二知足。三出要。謂道體",
    "X42n0733_006:0169a18": "即慧也。四進業者。謂精進。五捨雜者。謂遠離也(遠離有兩。",
    "X42n0733_006:0169a19": "一身遠離。獨處閑靜。智度云〔敢〕近三里。遠更益〔喜〕二心遠離。俱舍二十二。離不善尋。智度七十二。離五欲五葢)。",
    "X42n0733_006:0169a20": "六趣善。於中含兩。一念。二定。八不處憒鬧。謂離戲論",
    "X42n0733_006:0169a21": "也(撿瑜伽五十九及瓔珞本業上卷)。",
    "X42n0733_006:0169a22": "初及九十此之三德身口業色為體者。並由持行。身",
    "X42n0733_006:0169a23": "語表無表為體。故云業色也。",
    "X42n0733_006:0169a24": "餘九利他者。覺云。此亦不定。若不多聞。有不學等吉。",
    "X42n0733_006:0169b01": "既離此過。亦即自利也。今詳望離過邊。即戒律具中",
    "X42n0733_006:0169b02": "攝。故章釋者善。",
    "X42n0733_006:0169b03": "感得清淨四大者。謂得造聲四大也。片是報法。顯異",
    "X42n0733_006:0169b04": "宗義也。故婆沙百十一八云。謂犢子部分別論者。欲",
    "X42n0733_006:0169b05": "令音聲是異熟果。若依薩婆多。聲非異熟。",
    "X42n0733_006:0169b06": "辨異義在可知者。如下釋名中辨也。",
    "X42n0733_006:0169b07": "母云善解脩多羅等者。誤。應言見論十五云。多聞者。",
    "X42n0733_006:0169b08": "解一阿含。或言二阿含。是名多聞法師。問何以不言",
    "X42n0733_006:0169b09": "知阿毗曇。答曰。若能知阿毗曇最善。若下根者知律",
    "X42n0733_006:0169b10": "及脩多羅。亦得教授(已上論文)。見云。何以言音聲流利。答",
    "X42n0733_006:0169b11": "女人多貪著音聲。然後聽法。",
    "X42n0733_006:0169b12": "論云汙尼三眾者。見論十五也。",
    "X42n0733_006:0169b13": "犯餘罪未悔不具於初者。意顯未悔。雖同汙尼並不",
    "X42n0733_006:0169b14": "具初。論其悔已。義即有別。故次釋云。故須第九等也。",
    "X42n0733_006:0169b15": "年少輕躁。亦是見論釋也。",
    "X42n0733_006:0169b16": "教授者。文言八不可違法是也。",
    "X42n0733_006:0169b17": "下有正文者。云若僧不差。或非教授日。而往與說八",
    "X42n0733_006:0169b18": "不可違法者突吉。疏主准此云。說八敬吉。尊者云。恐",
    "X42n0733_006:0169b19": "不然也。戒本分明教授得提。釋中又云。教授者八不",
    "X42n0733_006:0169b20": "可違。明說八敬亦得提罪。若爾下文云何釋。答既言",
    "X42n0733_006:0169b21": "或非教授日往。故知舉敬。以結日非也。又五分第七",
    "X42n0733_006:0169b22": "云。教誡者說八敬法。若不差教誡尼。語語提。若爾何",
    "X42n0733_006:0169b23": "故不舉說法。以結日非。答文中且顯舉敬日非。顯法",
    "X42n0733_006:0169b24": "日非。舉法結提。顯敬結提也。",
    "X42n0733_006:0169c01": "斯事皆宜者。謂斯敬事一切皆宜。不但局八也。五分",
    "X42n0733_006:0169c02": "第七。般陀問尼。曾聞八敬不。答言曾聞。復語姉妹更",
    "X42n0733_006:0169c03": "聽(即列八也)。",
    "X42n0733_006:0169c04": "不得先受衣食者。僧祇三十云。若有人請尼食者。應",
    "X42n0733_006:0169c05": "語先請上尊。若言我於彼無敬心。正欲請諸尼者。應",
    "X42n0733_006:0169c06": "語言我亦不受。若言我已曾請。若爾者應受。下至先",
    "X42n0733_006:0169c07": "與僧一團食。尼後得種種好食。無罪(請與尼作房。下至先與僧一蚤",
    "X42n0733_006:0169c08": "厨。得受大房無罪。若請與床。先曾與小床。後受好床蓐無罪。廣說准上)。",
    "X42n0733_006:0169c09": "了論尊法。明了疏云。尊有三義。一佛為世尊。是佛所",
    "X42n0733_006:0169c10": "說。故名尊法。二敬世尊。三若受此八法。能令此人成",
    "X42n0733_006:0169c11": "尊。舊翻八敬。此非彼名也。",
    "X42n0733_006:0169c12": "二部僧中等者。明了疏云。八尊法中。若隨犯一。名隨",
    "X42n0733_006:0169c13": "部聚。依輕重悔。言摩捺多。懺謝眾僧也。非是殘家行",
    "X42n0733_006:0169c14": "法。以摩捺多通故。",
    "X42n0733_006:0169c15": "問難比丘者。論疏云。舉罪也。",
    "X42n0733_006:0169c16": "教學者。尼設有知比丘無知。不得教言應作等也。",
    "X42n0733_006:0169c17": "愛道經者。彼經古譯。文相難見。今撮彼意。略而敘之。",
    "X42n0733_006:0169c18": "一者敬心。從僧受法(當此受戒)。二者若有新學比丘。不得",
    "X42n0733_006:0169c19": "輕心。而慰問云。新學門勞精進乎(當此罵也)。三者比丘比",
    "X42n0733_006:0169c20": "丘尼。不得並居同止。四者依僧安居。共相撿押(甲音也。謂",
    "X42n0733_006:0169c21": "相押束。使不犯過。當此安恣)。五者不得舉比丘罪。六者請問經律",
    "X42n0733_006:0169c22": "之事。不得共說世間之事。七者犯戒。半月僧中自首",
    "X42n0733_006:0169c23": "悔過。八者百歲比丘尼。當在新受戒比丘下坐。謙敬",
    "X42n0733_006:0169c24": "作禮。今詳。彼經第四敬中。含安恣二。加第三敬。以之",
    "X42n0733_006:0170a01": "為八。即是彼寬此狹也。",
    "X42n0733_006:0170a02": "此律八者。束為頌曰。百罵舉受。懺請安恣。",
    "X42n0733_006:0170a03": "敬法雖眾不過受隨者。第四是受。第五懺是隨也(亦可",
    "X42n0733_006:0170a04": "第四生善。第五滅惡)。",
    "X42n0733_006:0170a05": "初則生解者。第六也。一者生善(安居也)。二者滅惡(自恣也)。",
    "X42n0733_006:0170a06": "亦可安恣立二者。向生善等。據起行說。今言安恣。是",
    "X42n0733_006:0170a07": "約法論也。",
    "X42n0733_006:0170a08": "第三四五此三吉者。第四不往僧中受戒。定不得戒。",
    "X42n0733_006:0170a09": "縱生輕心。輕毀此法。但得吉羅。而下尼律。不與式叉",
    "X42n0733_006:0170a10": "受戒得提。更有取衣不與受及本法經宿。彼但尼中",
    "X42n0733_006:0170a11": "自生此過。非是輕僧受法也。",
    "X42n0733_006:0170a12": "第二一敬義含殘提者。罵僧得提。謗中理含殘提及",
    "X42n0733_006:0170a13": "吉。如謗提等得吉故。",
    "X42n0733_006:0170a14": "得戒無優劣者。優劣皆是發戒緣故。",
    "X42n0733_006:0170a15": "餘受異此者。尊者云。亦可羯磨有違。如不與受。亦即",
    "X42n0733_006:0170a16": "犯也。",
    "X42n0733_006:0170a17": "若就根本愛道具八者。此中意言愛道得戒。具因八",
    "X42n0733_006:0170a18": "得。餘人但因第四敬得。然後差別。雖因第四。正從僧",
    "X42n0733_006:0170a19": "得。又約所戒。一向約具。若約所為。第四為未具。餘七",
    "X42n0733_006:0170a20": "為具(尋疏可見)。",
    "X42n0733_006:0170a21": "以有同犯者。媒謗四諫。僧已先犯。尼若犯者。即當第",
    "X42n0733_006:0170a22": "二。故須二部僧中懺悔。尊者曰。不禮不受亦是未制。",
    "X42n0733_006:0170a23": "何須獨責懺殘未制耶。今詳。制戒必令奉行。是故要",
    "X42n0733_006:0170a24": "須持犯方制。令授八敬任其進不。是故逆制無相違",
    "X42n0733_006:0170b01": "過(任其能行。即聽出家。若不能行。即不聽也。又解。制在一代。結集時。就滿足論之也)。",
    "X42n0733_006:0170b02": "百臘者。俗書。臘。獵取禽獸。祭先祖也。此即歲終祭神",
    "X42n0733_006:0170b03": "之名。經律言臘。即歲終義。或言夏。或言歲。皆是一也。",
    "X42n0733_006:0170b04": "一尼眾差請人時者。如尼律百四十一戒。聽白二差",
    "X42n0733_006:0170b05": "一尼。為尼僧。半月往僧中得教授。彼獨行無護。口差",
    "X42n0733_006:0170b06": "二三人為伴(白二法如下文)。",
    "X42n0733_006:0170b07": "二囑授時者。下文云。彼當往大僧中。禮僧足已。由身",
    "X42n0733_006:0170b08": "伍頭。合掌作如是說(應加大德一心念某寺)。比丘尼僧和合。禮",
    "X42n0733_006:0170b09": "比丘僧。是求教授。如是三說(應言求請教授比丘尼人者好)。此之二",
    "X42n0733_006:0170b10": "時。須在大僧說戒前作。第三代請及差已下三時。此",
    "X42n0733_006:0170b11": "戒中自具可知。",
    "X42n0733_006:0170b12": "如祇律說者。祇第三十教誡尼有八事。一非時。二非",
    "X42n0733_006:0170b13": "處。三過時。四時未至。五不和合。六眷屬。七長句說法。",
    "X42n0733_006:0170b14": "八迎教誡。非時者。從日沒至明相未出。教誡得提(已下",
    "X42n0733_006:0170b15": "七種皆得越毗尼)。非處者。不得深狹處。不得露現處。當在不",
    "X42n0733_006:0170b16": "深不露處。若講堂。若樹下。三過時者。十四日。十五日。",
    "X42n0733_006:0170b17": "四時未至者。月一日。若二日。三日。應從四日。至十三",
    "X42n0733_006:0170b18": "日往教。五不和合者。和合已然後誡。倒已應問。尼僧",
    "X42n0733_006:0170b19": "和合未。若不和合。應呼來。若老病等緣。聽與欲。六眷",
    "X42n0733_006:0170b20": "屬者。不得偏教。應一切尼僧和合已教。七長語說者。",
    "X42n0733_006:0170b21": "如尊者難陀。長語教尼。應作是說。一切惡莫作。諸善",
    "X42n0733_006:0170b22": "奉行。乃至是諸佛教。姉妹此是教誡。欲聽者便聽。去",
    "X42n0733_006:0170b23": "者住意。八迎法者。若聞某日比丘來。若無供人者。應",
    "X42n0733_006:0170b24": "請諸年少比丘。賷持華香幡蓋往迎。若無者。下至合",
    "X42n0733_006:0170c01": "掌。設敬代擔衣鉢。若一由旬半由旬。一拘盧半拘盧。",
    "X42n0733_006:0170c02": "下至出城邑聚落外迎。應勸化作前食非時漿。盡心",
    "X42n0733_006:0170c03": "供養。及眷屬七日勿令有乏。若無者。出己衣鉢之餘。",
    "X42n0733_006:0170c04": "持用供養。若復無者。下至合掌恭敬。若尼來時。不得",
    "X42n0733_006:0170c05": "低頭而住。應觀相威儀。若見油澤塗頭莊眼。著上色",
    "X42n0733_006:0170c06": "衣。擣令光澤。白帶繫腰。應呵有俗人者。不得教。勿令",
    "X42n0733_006:0170c07": "前人起不善心。言沙門教婦。應問餘尼。此誰弟子。應",
    "X42n0733_006:0170c08": "語彼師。呵令順行。",
    "X42n0733_006:0170c09": "斯之處定通於五時者。尊者云。此亦不定。且如囑授",
    "X42n0733_006:0170c10": "問可不。并迎逆。豈不通於自然界也(尼來僧寺。然未入作法。界中逢",
    "X42n0733_006:0170c11": "人。即囑即問故應得也)。下尼律中。不得囑四人。非客非遠行。非",
    "X42n0733_006:0170c12": "病非無智。",
    "X42n0733_006:0170c13": "謂在尼法中說者。下尼單提中。百四十一戒也。前已",
    "X42n0733_006:0170c14": "引之。舉上時五中。第三已下三時釋之。第三時中分",
    "X42n0733_006:0170c15": "兩。一請二差。此律請文不具。依五分二十四云。應於",
    "X42n0733_006:0170c16": "說不來諸比丘欲清淨時。從坐起。在僧前立。白言。大",
    "X42n0733_006:0170c17": "德僧聽。某精舍和合比丘尼僧。頂禮和合比丘僧足。",
    "X42n0733_006:0170c18": "乞教誡人。文中闕無無差白二。如下文也。第四比丘",
    "X42n0733_006:0170c19": "僧應尅時下。問可不時也。文云彼既囑授已明日不",
    "X42n0733_006:0170c20": "往問。佛言應往問可不。比丘應尅期往(已下如此戒之)第五",
    "X42n0733_006:0170c21": "迎可知。",
    "X42n0733_006:0170c22": "舉不差種者。此古師亦許不差說敬吉也。尊者不許。",
    "X42n0733_006:0170c23": "如上已論。",
    "X42n0733_006:0170c24": "若日非說二者。一敬。二法也。此兩日非。俱得吉故。",
    "X42n0733_006:0171a01": "過由義微者。起過由僧義微也。",
    "X42n0733_006:0171a02": "明無不差者。無不差即是有差也。",
    "X42n0733_006:0171a03": "如與女宿宿即隨結。不制過三。不差亦爾。言即犯輙",
    "X42n0733_006:0171a04": "不制日暮。界制過三。要假非女。日暮制犯。要假僧差",
    "X42n0733_006:0171a05": "也。",
    "X42n0733_006:0171a06": "其日非教授發言即結不是由無不差後結日非者。",
    "X42n0733_006:0171a07": "無却不差。明即有差。此中意言。發言即結不由有差。",
    "X42n0733_006:0171a08": "不同日日暮暮方結。要由有差。日非既是不由有差。",
    "X42n0733_006:0171a09": "復亦不由無差也。見論十六。不差有日暮。不能具錄。",
    "X42n0733_006:0171a10": "准餘律說者。五分二十四。大僧代尼請教誡訖。上坐",
    "X42n0733_006:0171a11": "應答。從某甲受。若僧無所差人。有能說法者。應答。往",
    "X42n0733_006:0171a12": "某甲比丘邊受。若復無者。上座應答。此無差教授人。",
    "X42n0733_006:0171a13": "又無能說法者。汝等莫放逸。諸尼明日應來問所囑",
    "X42n0733_006:0171a14": "人云。竟為我白僧不。此比丘。應傳上座語語之。(述曰)理",
    "X42n0733_006:0171a15": "應尼受上座教已。還尼寺中。集僧索欲。梵唄已訖。使",
    "X42n0733_006:0171a16": "尼告云。大僧上座。今有略教。聞此語已。尼眾齊起。端",
    "X42n0733_006:0171a17": "身正立。立已具宣上座略教。宣已齊聲唱頂戴持。禮",
    "X42n0733_006:0171a18": "佛取散。開文云。至集會日。與說八不可違法。應次往",
    "X42n0733_006:0171a19": "與說法者。見論十五云。若不說八敬。先說餘法吉。若",
    "X42n0733_006:0171a20": "說八敬已。後說餘法不犯。除答問不犯(若尼先問餘法。答不犯)。",
    "X42n0733_006:0171a21": "　　　○日暮戒",
    "X42n0733_006:0171a22": "多論第七云。非佛弟難陀。往昔唯衛佛出現於世。為",
    "X42n0733_006:0171a23": "眾生說法。彼佛滅後。王起牛頭栴檀塔。種種莊嚴。此",
    "X42n0733_006:0171a24": "王有五百夫人。供養此塔。各發願言。願我等將來。從",
    "X42n0733_006:0171b01": "此王邊。而得解脫。爾時王者。今難陀是。爾時五百夫",
    "X42n0733_006:0171b02": "人者。今五百尼是。以是本願因緣故。應從難陀而得",
    "X42n0733_006:0171b03": "解脫。",
    "X42n0733_006:0171b04": "船濟處者。多人渡船經日暮也。",
    "X42n0733_006:0171b05": "謂因大會汎說法者。此中意云。若是差來。理犯日暮。",
    "X42n0733_006:0171b06": "不開尼寺。今開尼寺。明是不差。復由大會亦無輙過",
    "X42n0733_006:0171b07": "(大曾之時道俗同會無譏故開)。",
    "X42n0733_006:0171b08": "亦可以是都教授處等者。此第二釋。意說犯暮。以就",
    "X42n0733_006:0171b09": "城外別處。作一都教授堂。於中犯暮。如緣起中。是其",
    "X42n0733_006:0171b10": "義也。若在尼寺。即無此譏。故開不犯。今詳文意。僧寺",
    "X42n0733_006:0171b11": "犯暮。同五分說。若爾何故前戒制迎。答儻往制迎。不",
    "X42n0733_006:0171b12": "遮不往。何成妨難。",
    "X42n0733_006:0171b13": "　　　○與尼屏露坐戒",
    "X42n0733_006:0171b14": "因緣。露坐者。文云。在門外共一處坐。",
    "X42n0733_006:0171b15": "無第三人者。多論第六。要以白衣男子。為第三人。一",
    "X42n0733_006:0171b16": "切出家不得為第三人也。如上過五六語中引之。若",
    "X42n0733_006:0171b17": "准僧祇。尼益食來即不犯。去時方犯者。即是不簡男",
    "X42n0733_006:0171b18": "女差別。皆得為第三人也。此律開文云。不犯者。若比",
    "X42n0733_006:0171b19": "丘有伴下。俗女三坐開文並云。二比丘為伴。比丘亦",
    "X42n0733_006:0171b20": "得為第三人也。",
    "X42n0733_006:0171b21": "尼共俗男坐提者。下尼律中具有三戒。一食家有寶",
    "X42n0733_006:0171b22": "強坐。二有寶屏坐。三俗男露坐也。",
    "X42n0733_006:0171b23": "共比丘坐吉者。即此戒下文結尼吉也。",
    "X42n0733_006:0171b24": "且就道俗有寶無寶等故須離制者。道女一向無寶",
    "X42n0733_006:0171c01": "也(下疏云。尼境不別。無寶處齊)。俗女或有寶或無寶。不定也",
    "X42n0733_006:0171c02": "又開緣異僧與二女坐盡有教授不教授尼對二男",
    "X42n0733_006:0171c03": "並無教授者。某義謬也。若僧對尼。有教授開。若對俗",
    "X42n0733_006:0171c04": "女。無教授開。故須道俗離制戒者。尼對二男既並無",
    "X42n0733_006:0171c05": "開。即應合制。何以俗男亦開三戒。對僧得吉。亦不合",
    "X42n0733_006:0171c06": "耶。即由此義。亦破同宿。僧對二女。尼對二男。並無教",
    "X42n0733_006:0171c07": "授。故合制也。是故還依初釋者好。又行中開不開異",
    "X42n0733_006:0171c08": "者。與尼同行。開大伴等。若俗女行。一向無開也。",
    "X42n0733_006:0171c09": "但屏露有異寶無寶別者(僧對俗女。總制三戒。然於三中。兩屏有寶。一露無寶。",
    "X42n0733_006:0171c10": "如下辨)。",
    "X42n0733_006:0171c11": "故有常處等者。於他夫妻。常相染處。名為有寶強坐",
    "X42n0733_006:0171c12": "開第四人也。若不對夫。於如是處。名為有寶屏坐開",
    "X42n0733_006:0171c13": "三人也。故云坐屏開四人開三人也(此則俗女屏坐。更復分兩竟)",
    "X42n0733_006:0171c14": "俗女制三者。前者所辨屏露有異。已顯俗女露坐戒",
    "X42n0733_006:0171c15": "竟。向來復辨屏坐分兩。故成三也。下第四十三。四十",
    "X42n0733_006:0171c16": "四。四十五戒。是也(一食家有寶強坐。二有寶屏處。三獨與女露坐)。",
    "X42n0733_006:0171c17": "亦可准多五二文與衣作衣亦同犯限者。謬也。多論",
    "X42n0733_006:0171c18": "第七。有文可爾。五分第七。與衣作衣下二眾吉(如上與衣",
    "X42n0733_006:0171c19": "戒章中自已引訖)。",
    "X42n0733_006:0171c20": "所對有異故有兩句。其實一人也。",
    "X42n0733_006:0171c21": "　　　○尼同行戒",
    "X42n0733_006:0171c22": "五分第七。從此聚落至彼聚落。得提。無聚落處。如章。",
    "X42n0733_006:0171c23": "　　　○尼同船戒",
    "X42n0733_006:0171c24": "隨境業者。境可知。業者。隨一一上下結罪也。",
    "X42n0733_006:0172a01": "祇律十五。經一聚落間一提。若無聚落空地。一拘盧",
    "X42n0733_006:0172a02": "舍一提。十律十二。多論第□。分齊並同開文。",
    "X42n0733_006:0172a03": "彼岸不安者。直度至中。方聞彼難。遂開上下。",
    "X42n0733_006:0172a04": "　　　○讚食戒",
    "X42n0733_006:0172a05": "文言請舍利目連者。多論第七云。請大迦葉。舍利弗。",
    "X42n0733_006:0172a06": "大目連。阿那律。凡有五事。能與眾生作現世福田。一",
    "X42n0733_006:0172a07": "初入見帝。二大盡智。三滅盡定。四四無量。五無諍三",
    "X42n0733_006:0172a08": "昧。俱舍十五頌云。於佛上首僧。及滅定無諍。慈見脩",
    "X42n0733_006:0172a09": "道出。損益業即受。廣釋如彼。",
    "X42n0733_006:0172a10": "佛上首僧者福田僧中佛最為上。正理四十八。意如",
    "X42n0733_006:0172a11": "此也。",
    "X42n0733_006:0172a12": "脩道出者。斷一切脩惑盡也。餘不具敘。",
    "X42n0733_006:0172a13": "多論意言。大迦葉等。或從慈等四無量起。或滅定起。",
    "X42n0733_006:0172a14": "作現世福故。居士請之。多論又云。尼語居士婦言。為",
    "X42n0733_006:0172a15": "請誰耶。答言請某。尼言。汝為辦粳米飯蘇豆羮雞宍",
    "X42n0733_006:0172a16": "鵽肉鶉肉。比丘食者提。乃至教以少薑著食中。比丘",
    "X42n0733_006:0172a17": "食者吉羅。此戒體偏讚其德犯。若尼言應請比丘。居",
    "X42n0733_006:0172a18": "士居士婦言。為請誰耶。答言請某。居士婦言。我已先",
    "X42n0733_006:0172a19": "請。尼問辦何食。答言麤食。尼言為辦粳米飯乃至鵽",
    "X42n0733_006:0172a20": "肉等。比丘食者吉羅。若不由讚功德。但說布施沙門",
    "X42n0733_006:0172a21": "功德。其福甚大。如是凡說。食之無罪(覺云。是祇律文者誤也)。",
    "X42n0733_006:0172a22": "　　　○一食過受戒",
    "X42n0733_006:0172a23": "俟(待也)。祇律十六云。若十六間一家施食。若比丘為",
    "X42n0733_006:0172a24": "僧事私事。事不了者。乃至十六間中宿食已。事訖當",
    "X42n0733_006:0172b01": "去。若復不了。不得更食。當乞食。乞食時當餘處乞。不",
    "X42n0733_006:0172b02": "得還從其家乞。若本作舍時。同村相助。亦不得從乞。",
    "X42n0733_006:0172b03": "當往餘村中乞食已。即彼村宿。宿已更來。事若不了。",
    "X42n0733_006:0172b04": "得如上十六間食。若不了者。復離去隔一宿已。復得",
    "X42n0733_006:0172b05": "來食。",
    "X42n0733_006:0172b06": "　　　○展轉食戒",
    "X42n0733_006:0172b07": "三對四句意者。下開文云。若請與非食。或不足者。但",
    "X42n0733_006:0172b08": "開犯提。計應背請。亦得小罪。又餘釋言。據違信邊。下",
    "X42n0733_006:0172b09": "三句吉。非望食之。咽咽犯吉。違開文故。又有餘釋。背",
    "X42n0733_006:0172b10": "前正食。受後不正。此句犯提。章言犯吉。理不然也。文",
    "X42n0733_006:0172b11": "開非食者。開背前家非食也。不足不淨。准例應知。",
    "X42n0733_006:0172b12": "僧祇二十九。難陀母逼上飯汁自飲。即覺身中內風",
    "X42n0733_006:0172b13": "除宿食消。覺飢須食。作是念。阿闍梨是一食人。應當",
    "X42n0733_006:0172b14": "須粥。取多水著少米合煎。去兩分。然後內胡椒畢鉢。",
    "X42n0733_006:0172b15": "粥熟已。持詣祇洹白佛。佛言。從今聽食粥。爾時世尊",
    "X42n0733_006:0172b16": "說偈呪願。持戒清淨人所奉(由持戒故。為人所奉。此即顯福田勝)。恭敬",
    "X42n0733_006:0172b17": "(能施之人。施心慇淨)隨時以粥施(所施物清。又離非時之失)。十利饒益於行",
    "X42n0733_006:0172b18": "者(總標利數。顯益受施之人)。色力壽樂詞清辨(前四可知。第五辭清。即詞無礙解也。",
    "X42n0733_006:0172b19": "於諸方域。言詞清美故也。粥是四辨之緣。非即正得。第六辨者。辨無礙解。得一必四。且略舉二。婆沙百八十。若",
    "X42n0733_006:0172b20": "得一時。必具得四)。宿食風除(一者內風。二者宿食。此二得除)飢渴消(能消飢渴兩患",
    "X42n0733_006:0172b21": "也)。是名為藥佛所說(除患益身。是名為藥)。欲生人天常受樂(欲謂",
    "X42n0733_006:0172b22": "悕求也。人及欲天常受快樂也)。應當以粥施眾僧(結勸正因使其脩習)。有餘言",
    "X42n0733_006:0172b23": "飢渴消者。消即此律大小便調者。今恐不然。以除對",
    "X42n0733_006:0172b24": "消。是消除義也。十誦二十六。粥有五事利身。一者除",
    "X42n0733_006:0172c01": "飢。二者除渴。三者下氣。四者却齊下冷。五者消宿食。",
    "X42n0733_006:0172c02": "舉二請以為犯緣者。謂舉少信前請。及舉濃粥後請",
    "X42n0733_006:0172c03": "也。此即背前食後濃粥。為犯過緣也。",
    "X42n0733_006:0172c04": "以其專不專故所以語異者。此古雲師等義也。謂長",
    "X42n0733_006:0172c05": "離等。但使一月五月時中。必定一向得五事利。名之",
    "X42n0733_006:0172c06": "為專。若背別等。雖在一月五月時中。復須時中有衣",
    "X42n0733_006:0172c07": "食請。方開背別。無請單時。既不得利。故云不專。亦可",
    "X42n0733_006:0172c08": "以下疏主正義。正義意言。單時定開背請別眾。於時",
    "X42n0733_006:0172c09": "之外。施食及衣。亦開背別。此時非時。律文俱說。名施",
    "X42n0733_006:0172c10": "衣時。相對解釋。其義便易。故異長離戒也。",
    "X42n0733_006:0172c11": "文開病者。十誦十二云。病比丘應受一請。不應受二。",
    "X42n0733_006:0172c12": "若一請處不能飽。應受第二。第二不飽。應受第三。第",
    "X42n0733_006:0172c13": "三不飽。應受已漸漸食。乃至日中。多論第七亦同。捉",
    "X42n0733_006:0172c14": "時望衣食。衣食是時家之餘。並是古師義。疏主意欲",
    "X42n0733_006:0172c15": "不存。故下疏云。亦可同彼細解。至下別眾食中釋(是正",
    "X42n0733_006:0172c16": "義意也)。",
    "X42n0733_006:0172c17": "後單衣請如前者。如前取衣已還。前家食也(此古師妄引十",
    "X42n0733_006:0172c18": "誦。彼律十二。多論第七。各有十四句。不繁錄之。然與古師引。不相當也)。",
    "X42n0733_006:0172c19": "五分第三戒者。本應言第四戒本也。彼律第七。初對",
    "X42n0733_006:0172c20": "緣略制。第二開病。第三開衣時。第四開施衣時。即立",
    "X42n0733_006:0172c21": "第四戒本章中分者是也。",
    "X42n0733_006:0172c22": "崇立諸師對此解。僧祇六念針與此文不果扶會。今",
    "X42n0733_006:0172c23": "詳自是祇律中處處食戒。列斯六念處處食者。即此",
    "X42n0733_006:0172c24": "律展轉食也(如彼祇律第十六說)。",
    "X42n0733_006:0173a01": "隨緣有六者。六為所緣。念為能緣也。",
    "X42n0733_006:0173a02": "第一念章。引文雖爾。而念行事作念。應言第一念此",
    "X42n0733_006:0173a03": "月大(或小)白月(或黑月)一日(二日等准知)。崇云。西方本制。白月",
    "X42n0733_006:0173a04": "純大。黑有小大。此土總以三十日為月。故作念者。就",
    "X42n0733_006:0173a05": "總三十。以知大小黑白數日。別標一二。即順此方。復",
    "X42n0733_006:0173a06": "順西國。今詳西國雖有黑白。然論大小。還就總辨。又",
    "X42n0733_006:0173a07": "於總中。黑先白後。何因乃言白大黑不定耶。故俱舍",
    "X42n0733_006:0173a08": "頌云。十二月為年。因何局云西國黑白也。",
    "X42n0733_006:0173a09": "今日得食施某甲者。施某比丘。乃至沙彌等也。",
    "X42n0733_006:0173a10": "某甲於我不計者。即所施比丘。或沙彌等。無局執心。",
    "X42n0733_006:0173a11": "於我不計也。今行事者。若全無請。應云第二念不背",
    "X42n0733_006:0173a12": "請食。如下章云。若也無請。此第二念全不須作。今時",
    "X42n0733_006:0173a13": "行事。即不存之也。若有二三請等。一請自受。餘請應",
    "X42n0733_006:0173a14": "捨。如此律言。長老。我應往彼。今布施汝(謂往彼檀越家)。第三",
    "X42n0733_006:0173a15": "念。祇文及義如章。今行事者。人人皆誦。故不須辨。又",
    "X42n0733_006:0173a16": "應言乃至某時受具足戒一夏(二夏等也)。第四念。祗文乃",
    "X42n0733_006:0173a17": "義如章。行事應言三衣鉢具足(若有闕者。應言僧伽梨鬱多羅僧已具。安",
    "X42n0733_006:0173a18": "陀會未具。我當具。餘衣或鉢。具闕准知也)。已受持(或言僧伽梨已受持。鬱多安陀未受持。我當受",
    "X42n0733_006:0173a19": "持。餘衣及鉢等准知)。長衣已說淨(若多畜長衣。於中或一段二段未說淨者。不可具牒爾許",
    "X42n0733_006:0173a20": "已說。是故直云。某長未說淨。我當說淨。若都無長衣。應言無長衣也)。第五念如章(或有別眾",
    "X42n0733_006:0173a21": "食緣。應言我有病緣。應別眾食。餘施衣等緣。准知也)。第六念文義如章。行事應",
    "X42n0733_006:0173a22": "言。我今無病。依眾行道(若有病應言。我今有病當療治也)。今詳。此律",
    "X42n0733_006:0173a23": "上下。散說憶說戒日。及受戒時及背別等。故使古來",
    "X42n0733_006:0173a24": "依祇作念。彼文雖復唯第二念遣清旦作。准彌。益某",
    "X42n0733_006:0173b01": "善。然又五念。意同此律。第二念法。祇文有異。如彼律",
    "X42n0733_006:0173b02": "開心念捨請。所以要須清旦作之。謂未請前懸施與",
    "X42n0733_006:0173b03": "人說淨已訖。背亦無罪。義同長衣淨已受用。若據此",
    "X42n0733_006:0173b04": "律。要待多請。方對人捨。若但一請。全不須捨。然亦懸",
    "X42n0733_006:0173b05": "表護持之心。故未請食。又餘五念縱日暮作。但通一",
    "X42n0733_006:0173b06": "日。其義不妨。且隨第二。相從清旦。",
    "X42n0733_006:0173b07": "對於五篇說可知者。初防吉。不憶說戒日故。二四防",
    "X42n0733_006:0173b08": "提。背請犯長等故。第三防夷。偷夏唱大。得利計直故。",
    "X42n0733_006:0173b09": "第五防殘。以容破僧作違諫故。六防提舍。若不依眾。",
    "X42n0733_006:0173b10": "容於蘭若安坐受食故(釋疏且然。縱論七聚。應准知之)。",
    "X42n0733_006:0173b11": "第四門。是就祇律。作問答也。古師意以別屬故。作法",
    "X42n0733_006:0173b12": "是難。以味通故。作法是易。是其意也(別屬味通。如上已釋)。",
    "X42n0733_006:0173b13": "復在後釋一三說者。向者後釋。防提三說。防吉一說",
    "X42n0733_006:0173b14": "也。",
    "X42n0733_006:0173b15": "如其有請或不作念者。但有一請直爾赴之。何須作",
    "X42n0733_006:0173b16": "念。",
    "X42n0733_006:0173b17": "或可一說三說者。若背前家。為防提故。三說捨請。若",
    "X42n0733_006:0173b18": "背後家。為防吉故。一說捨請也。",
    "X42n0733_006:0173b19": "尼背足合制並得提罪。今結吉羅。且示不同之相。結",
    "X42n0733_006:0173b20": "方便吉也。",
    "X42n0733_006:0173b21": "或容犯足者。若未破威儀。若作餘食法。即不犯足。不",
    "X42n0733_006:0173b22": "爾即犯也。伽論第二云。慈愍故受食者不犯。了論云。",
    "X42n0733_006:0173b23": "第五憐愍食。此食不礙次第傳食。明了疏云。張王李",
    "X42n0733_006:0173b24": "三家。如其次第。諸比丘食。若依次第。傳食三家。斯則",
    "X42n0733_006:0173c01": "無罪。若逆傳次。先食第三。爾時未罪。至第二家食方",
    "X42n0733_006:0173c02": "得罪。進一粒即波逸提(准此無比丘處。為愍白衣。一日之中。受多請者。理是無罪。",
    "X42n0733_006:0173c03": "應依次第。人護足食。又要離貪也)。有三因緣。不以傳次為礙。一者施",
    "X42n0733_006:0173c04": "衣。謂第三家有衣及食。先食無罪。二者有病。須先食",
    "X42n0733_006:0173c05": "彼第三家食。三者第一請家。曾前兩過請比丘食。先",
    "X42n0733_006:0173c06": "食第三。却食第一。由第一家以成舊故。無罪。如來憐",
    "X42n0733_006:0173c07": "愍。若有三緣。逆傳次第食。無罪。(述曰)此蓋應與伽論意",
    "X42n0733_006:0173c08": "同。",
    "X42n0733_006:0173c09": "　　　○別眾食戒",
    "X42n0733_006:0173c10": "制意兩義者。是上破僧違諫中文也。初義為開三人",
    "X42n0733_006:0173c11": "已下各處不犯。次義為令四人已上盡集不犯。",
    "X42n0733_006:0173c12": "損重利淺者。人多生惱。即損重也。雖獲施福。由心不",
    "X42n0733_006:0173c13": "歡。故利淺也。",
    "X42n0733_006:0173c14": "濫別犯故者。能所俱眾。若從所名以制犯者。能取俱",
    "X42n0733_006:0173c15": "別。亦應從取以成犯也。",
    "X42n0733_006:0173c16": "即是僧名是局眾名是通者。古師意云。法食二中。皆",
    "X42n0733_006:0173c17": "言集眾也。",
    "X42n0733_006:0173c18": "細解如破僧違諫中說者。彼疏釋云。以眾翻僧和合",
    "X42n0733_006:0173c19": "者。僧家義用不德。總以和合眾以翻僧等也。",
    "X42n0733_006:0173c20": "疏云法食無限多則轉妙皆應盡集等者。若爾食中",
    "X42n0733_006:0173c21": "盡集。豈非轉妙。各理實盡集。食法俱妙。今且辨其食",
    "X42n0733_006:0173c22": "中三人開各處食。法中無開三人各秉也。",
    "X42n0733_006:0173c23": "但不秉法能唯犯吉設秉對手亦但吉罪者。章中意",
    "X42n0733_006:0173c24": "說。所別之處。不秉法等。能別不起。一切吉罪。今更細",
    "X42n0733_006:0174a01": "釋。約秉不秉。能所俱至。三句並吉。通於僧別也。第四",
    "X42n0733_006:0174a02": "俱秉。若秉對手。亦唯犯吉。此唯別人也。若秉羯磨。即",
    "X42n0733_006:0174a03": "犯破蘭。能取俱唯僧也。若約對手俱五三句。三句並",
    "X42n0733_006:0174a04": "吉。無第四俱不秉句。前已說故也。",
    "X42n0733_006:0174a05": "即總情重者。惱他所別。不得食資也。",
    "X42n0733_006:0174a06": "法就正非正者。正謂羯磨。不正謂對手等。",
    "X42n0733_006:0174a07": "可以思知者。食中能所。東家四人。即是能別。西家一",
    "X42n0733_006:0174a08": "人。即是所別。此即是定也。",
    "X42n0733_006:0174a09": "若兩家俱四人者。五望以為能所。即不定也。法中秉",
    "X42n0733_006:0174a10": "處。是則名能。其不秉處。是則名所。是定也。若俱秉即",
    "X42n0733_006:0174a11": "不定可知。",
    "X42n0733_006:0174a12": "俱除結界者。同一自然界。俱秉結界。亦是破僧也。有",
    "X42n0733_006:0174a13": "人言。七百結集。簡有德人。往斷諍處。豈非僧次。答取",
    "X42n0733_006:0174a14": "餘人欲。何成僧次。",
    "X42n0733_006:0174a15": "盜僧祇。翻為眾有也。",
    "X42n0733_006:0174a16": "報恩經者。彼經第三。知事嗔恚。嫌客僧多。隱匿蘇油。",
    "X42n0733_006:0174a17": "停遲不與。准賢愚十五亦云。佛在羅閱城邊。汪水有",
    "X42n0733_006:0174a18": "一大虫。其形像蛇。加有四足。東西馳走。受苦無量。佛",
    "X42n0733_006:0174a19": "告比丘。過去毗婆尸佛法中。有諸賈客。撰眾妙寶。用",
    "X42n0733_006:0174a20": "施眾僧。規俟飲食。僧付摩摩帝。後僧食盡從其索。彼",
    "X42n0733_006:0174a21": "言。汝曹噉屎。寶是我有。何緣乃索由其欺僧惡口罵",
    "X42n0733_006:0174a22": "故。墮阿鼻獄。身常宛轉沸屎之中。九十一劫(章云九十億。有",
    "X42n0733_006:0174a23": "經本同之)。乃從獄出。今復墮此。過去六佛。皆將弟子。至此",
    "X42n0733_006:0174a24": "為說因緣。我第七佛今示汝等。如是一切賢劫千佛",
    "X42n0733_006:0174b01": "各各皆示。",
    "X42n0733_006:0174b02": "十律鹿子母者。五十九云。佛於阿耨達池上。鹿母別",
    "X42n0733_006:0174b03": "請。(乃至)各以神力從窓入。或從空下。或從地出。有從坐",
    "X42n0733_006:0174b04": "上出者等。",
    "X42n0733_006:0174b05": "應即取此一分食次第行食者。多論第七云。若僧眾",
    "X42n0733_006:0174b06": "界內。有檀越食。應先作意。請僧中一人。而妄不請。食",
    "X42n0733_006:0174b07": "已在前。應作一分食置上坐頭。送與眾僧。遠者應取",
    "X42n0733_006:0174b08": "此食。次第行之。",
    "X42n0733_006:0174b09": "次第唱臘者。多云。若有檀越作長食。或一月或九十",
    "X42n0733_006:0174b10": "日。先隨意請人。各使令定。至食初日。一切合集。清晨",
    "X42n0733_006:0174b11": "打楗稚。眾僧已。歡化比丘。應立一處舉聲大唱。六十",
    "X42n0733_006:0174b12": "臘者應入。若無者次第唱五十九臘。乃至應唱沙彌。",
    "X42n0733_006:0174b13": "若無沙彌。亦得清淨(餘如章說。又云)。九十日竟。檀越續有一",
    "X42n0733_006:0174b14": "月半月食。即前唱法。更不須唱。",
    "X42n0733_006:0174b15": "應打犍搥者。多云。若食僧祇食時。應作四相。一打犍",
    "X42n0733_006:0174b16": "搥。二吹貝。三打皷。四唱令。令界內聞知。此四種相必",
    "X42n0733_006:0174b17": "使有常。勿或打皷或吹貝等。不作四相。名盜僧食(上盜",
    "X42n0733_006:0174b18": "戒已辨)。",
    "X42n0733_006:0174b19": "三事利者。上破僧違諫戒文言。自今已去。不得別眾",
    "X42n0733_006:0174b20": "食。聽齊三人食。所以然者。有二事利故。為攝難調人",
    "X42n0733_006:0174b21": "故。為慈慜白衣家故。何以故。恐彼難調人。故自結別",
    "X42n0733_006:0174b22": "眾以總眾僧。",
    "X42n0733_006:0174b23": "多論四人各自乞食於一處食無罪者。疏意云。是別",
    "X42n0733_006:0174b24": "施主故。不同此律與五人俱。家家乞食。明同一主也。",
    "X42n0733_006:0174c01": "見論兩个四句者。彼論十六云。別眾食有二種。一者",
    "X42n0733_006:0174c02": "請。二者乞。云何成別眾食。有一優婆塞。往至四比丘。",
    "X42n0733_006:0174c03": "大德受之。是名請成別眾食(此即由序也)。一時受請。或明",
    "X42n0733_006:0174c04": "日。或明日。或後日。一時受一處食。成別眾食。四人俱",
    "X42n0733_006:0174c05": "得罪(此即第一句也。一一句中。皆約四法。一請。二去。三受。四處。文言明日後日者。即是一時去之時",
    "X42n0733_006:0174c06": "節也)。一時受請已。各去至檀越家。以一時受食。還各處",
    "X42n0733_006:0174c07": "食。得罪如。故法師曰。何以故。為一時受食故(由即第二句也)。",
    "X42n0733_006:0174c08": "一時受請各食不得罪(第三句也)。別請別去。至檀越家。一",
    "X42n0733_006:0174c09": "時受得罪。是名受請得罪(此即第四句。并總結也。此句蓋應一處食。文中闕也)。",
    "X42n0733_006:0174c10": "今者束為頌曰。請去及受處(一一句約此四也)。四同請受同",
    "X42n0733_006:0174c11": "(四同者初句也〔諸〕受同者第二句也。已顯二同。明知二別。釋餘句准此也)。請同及受同(〔諸〕同",
    "X42n0733_006:0174c12": "者第三句也。受同者第四句也)。唯第三無罪(見論人云)。云何從乞得罪者。",
    "X42n0733_006:0174c13": "有四乞食比丘。或坐或立。見優婆塞語言。與我四人",
    "X42n0733_006:0174c14": "飯。或一一人乞言。與我飯亦如是(言亦如是者。謂四句法亦同前。但改",
    "X42n0733_006:0174c15": "前請云一時乞等也)。或俱去或各去。一時受食。是名從乞得罪",
    "X42n0733_006:0174c16": "(俱去者初句也。各去者下三句。一時受者。諸句中一時受邊得罪也)。義不須論者。謂不",
    "X42n0733_006:0174c17": "約咽。即不與此律宗同。故不論也。問法中詳聚容可",
    "X42n0733_006:0174c18": "翻非者。食亦詳聚應成換淨。答法翻益多。食換益少。",
    "X42n0733_006:0174c19": "故不同也。",
    "X42n0733_006:0174c20": "事非者。所為事中有不如也。七中初非雖亦含事。且",
    "X42n0733_006:0174c21": "約文句增減。及到羯磨等辨。是疏意也。問別食本為",
    "X42n0733_006:0174c22": "難調愍俗。見論覆鉢。此律七開。寧免二過。答順開行",
    "X42n0733_006:0174c23": "事明非難調。故不違理也。見論十六云。請四人有一",
    "X42n0733_006:0174c24": "解律比丘。欲俱食。畏犯。即作方便覆鉢不受。檀越問",
    "X42n0733_006:0175a01": "言。何以不受。答言。但與三人食。我欲呪願。三人食竟。",
    "X42n0733_006:0175a02": "後便受食不犯。",
    "X42n0733_006:0175a03": "多論四句。准義而作。非謹論文也。",
    "X42n0733_006:0175a04": "二長短分二者。一長二短也。",
    "X42n0733_006:0175a05": "病及施衣道行等四。謂道行船行。大會沙門施食(舉道",
    "X42n0733_006:0175a06": "行等〔餘〕三。故云等四也)。此六開是長也",
    "X42n0733_006:0175a07": "病及道行等五者。將病兼道行等四為五也(於六種中且辨",
    "X42n0733_006:0175a08": "此五。以義俱據前緣無准故)。",
    "X42n0733_006:0175a09": "二反報者。衣食二也。",
    "X42n0733_006:0175a10": "一解(乃至)馬齒一縫等者。此前一解。直辨一月五月中。",
    "X42n0733_006:0175a11": "要須作衣方得受利。由不盡理。故更後解。何以一月",
    "X42n0733_006:0175a12": "等中要須作衣。故即釋言。無受德衣。意為作衣。若決",
    "X42n0733_006:0175a13": "不作。或復作竟。即失德衣。故下文竟失不竟失等。是",
    "X42n0733_006:0175a14": "也。自有一人。直爾受衣。不別標為極於五月名曰衣",
    "X42n0733_006:0175a15": "時。非作衣時。五月辨異。其義可然。一月云何。答亦是",
    "X42n0733_006:0175a16": "無意。一人無心。我若作衣。即受五利。若不作衣。便止",
    "X42n0733_006:0175a17": "不受。復有一人。不別標為此兩人中。前名作衣時。後",
    "X42n0733_006:0175a18": "名衣時也。失利不失。雖不由標。據心差別亦有異也。",
    "X42n0733_006:0175a19": "施衣大眾沙門此三共有者。大眾一共。其義可然。餘",
    "X42n0733_006:0175a20": "不定也。施衣沙門俱請即共。不請自來計即不共也",
    "X42n0733_006:0175a21": "(寬狹等門亦准此知)。",
    "X42n0733_006:0175a22": "餘五不定非無共義者。若俱船行。是即名共。有行不",
    "X42n0733_006:0175a23": "行。即不共也。餘類應知。",
    "X42n0733_006:0175a24": "水陸兩行通於洗浴有同不同者。相傳釋言。若准十",
    "X42n0733_006:0175b01": "誦。別眾及洗。開制並同。若准善見。義即不同。且辨十",
    "X42n0733_006:0175b02": "誦。欲行行竟。別食及洗俱得提罪。若正行時別洗俱",
    "X42n0733_006:0175b03": "開。故說同也。若准見論。別食同前。洗開正行及以行",
    "X42n0733_006:0175b04": "竟。即是別洗不同也。今尋十誦。似有其文。若尋見論。",
    "X42n0733_006:0175b05": "無此文也。且十誦十三云。昨日來今日食提。明日行",
    "X42n0733_006:0175b06": "今日食提。提即日行別食不犯。船行文同。又十誦十",
    "X42n0733_006:0175b07": "六。洗浴戒文亦同也。多論第七亦同。撿見論。實無此",
    "X42n0733_006:0175b08": "文。若以義說。理容可得。謂據隔日如十誦說。若據當",
    "X42n0733_006:0175b09": "日。如向引見論釋也(然實見論無文)。",
    "X42n0733_006:0175b10": "衣時等二者。謂衣時作衣時也。",
    "X42n0733_006:0175b11": "病緣少寬然有差別者。諸戒開病稍多。故云寬也。言",
    "X42n0733_006:0175b12": "差別者。別食中病開脚跟躃。展轉食病不能一坐食。",
    "X42n0733_006:0175b13": "好食令足。過一食病若離彼村增動。燃火中病得火",
    "X42n0733_006:0175b14": "便身。病名雖同。各隨其相。隨文應知。",
    "X42n0733_006:0175b15": "文言施衣時者。疏中意分為兩。一施衣。二時也。",
    "X42n0733_006:0175b16": "以此准餘並是不盡者。隨於自然。作法界中。但不盡",
    "X42n0733_006:0175b17": "集皆犯也。不同界不犯也。",
    "X42n0733_006:0175b18": "深違經論者。經即五分也。論謂多論。如前解具緣中。",
    "X42n0733_006:0175b19": "多論云。不於界內請一人。不送一分食。是犯。明知不",
    "X42n0733_006:0175b20": "盡集也。",
    "X42n0733_006:0175b21": "見論十六云。云何不請足四。檀越請四人。一人不去。",
    "X42n0733_006:0175b22": "檀越問。上座來不。三人答言不來。檀越臨中。見一比",
    "X42n0733_006:0175b23": "丘。即喚入與食。四人俱不犯。(乃至)云何鉢蓋足四。請三",
    "X42n0733_006:0175b24": "道人。一鉢請食。不犯。餘可知。",
    "X42n0733_006:0175c01": "病者已下釋第三開緣者。見論十六云。病者脚破沙",
    "X42n0733_006:0175c02": "土入中不能行故。得別眾食。",
    "X42n0733_006:0175c03": "一釋大眾者謂八人已上者。此古師准十律多論釋",
    "X42n0733_006:0175c04": "也。十律第十三云。大眾集者。極少乃至八人。四舊四",
    "X42n0733_006:0175c05": "客。以是緣故。令諸居士不能供給。若減八人。別食得",
    "X42n0733_006:0175c06": "提。多論第七同爾。倍供兼濟准此應釋。今師破此古",
    "X42n0733_006:0175c07": "師意云。汝若釋言四人長一是小眾犯。即應百人大",
    "X42n0733_006:0175c08": "眾不犯。何以文中百人長一。亦云是患。故不然也。又",
    "X42n0733_006:0175c09": "有古師釋言。食處成眾。斯即是犯。不假所別。",
    "X42n0733_006:0175c10": "言足四人長一人為患者。即是三人。長第四人以成",
    "X42n0733_006:0175c11": "犯患也。展轉相望為患成犯。乃至百人長九十七。於",
    "X42n0733_006:0175c12": "其長中。義同一人。故云一人為患也。今師即言。不假",
    "X42n0733_006:0175c13": "所別。深違經論。故不存也。",
    "X42n0733_006:0175c14": "不得食者。已是合去。不可更結不白之愆。",
    "X42n0733_006:0175c15": "　　　○過三鉢戒",
    "X42n0733_006:0175c16": "多論上鉢取一鉢無罪等者。彼論第七文也。然彼論",
    "X42n0733_006:0175c17": "第五云。鉢者三種。上中下。上者受三鉢他飯。一鉢他",
    "X42n0733_006:0175c18": "羮。餘可食物半羮。是名上鉢。下者受一鉢他飯。半鉢",
    "X42n0733_006:0175c19": "他羮。餘可食物半羮。是名下鉢。上下兩間。是名中鉢。",
    "X42n0733_006:0175c20": "(述曰)即與此律大者三斗。小者一斗半。大呪同也。然一",
    "X42n0733_006:0175c21": "鉢他。計有六合稍強也。多論云。三鉢他飯。可秦斗二",
    "X42n0733_006:0175c22": "斗。一鉢他羮。餘可食物半羮。是一鉢他半也。復是秦",
    "X42n0733_006:0175c23": "斗一斗。上鉢受秦斗三斗。(又云)下鉢受秦斗一斗二斗",
    "X42n0733_006:0175c24": "半。(述曰。應言一斗二升六合半強。論文且一舉全數也)南山云。姚秦時用姬周",
    "X42n0733_006:0176a01": "之斗。古今不改也。俗中量法。筭數有八。一圭。二抄。三",
    "X42n0733_006:0176a02": "撮。四勹。五合。六升。七斗。八斛。即用此升也。准唐升。上",
    "X42n0733_006:0176a03": "鉢一升。下鉢五升。是也。十律第七。量同多論。",
    "X42n0733_006:0176a04": "文四可知者。初至不持食來。即是不持來食白方法。",
    "X42n0733_006:0176a05": "二若持一鉢已下。持一鉢來。食白方法。三時兩鉢。四",
    "X42n0733_006:0176a06": "時三鉢。並准可知。准此律文。所言持來者。於彼家食",
    "X42n0733_006:0176a07": "竟。復得持三鉢來。故第四改文云。若盡持三鉢還。白",
    "X42n0733_006:0176a08": "餘比丘。可於彼食。慎勿持還。若准五分第七云。有諸",
    "X42n0733_006:0176a09": "比丘。就家食已。復索持去。佛言。若就家食。不得更持",
    "X42n0733_006:0176a10": "去。",
    "X42n0733_006:0176a11": "一提三吉者。文中提下方便吉羅。不在三吉數攝也。",
    "X42n0733_006:0176a12": "五分過受及不分但犯提者。彼律初制過三。次戒本",
    "X42n0733_006:0176a13": "開病。第三戒本制不分。祇十七云。所索食來應共食。",
    "X42n0733_006:0176a14": "若不共食者提。價客去後不死者。祇文也。祇又云。非",
    "X42n0733_006:0176a15": "送女餅。非行道粮。為比丘作得取。不犯。",
    "X42n0733_006:0176a16": "　　　○足食戒",
    "X42n0733_006:0176a17": "四種之差。謂一揣食一坐食。不作餘法。及作餘法也",
    "X42n0733_006:0176a18": "(有人更立〔裁〕食。如三分〔義〕一等者。即一揣食是)。",
    "X42n0733_006:0176a19": "手中鉢中一切不須者。謂已食竟。餘者不須。即表是",
    "X42n0733_006:0176a20": "殘也。",
    "X42n0733_006:0176a21": "五處足者。如後律文云。知飯。知持來。知遮。知威儀。知",
    "X42n0733_006:0176a22": "捨威儀。是也。麨等准知。",
    "X42n0733_006:0176a23": "此等五者是人如法者。前來所辨。能作法人有三。又",
    "X42n0733_006:0176a24": "所對人於中者。二合為五也(尋疏可見)。",
    "X42n0733_006:0176b01": "見聞疑等者。謂不淨肉也。",
    "X42n0733_006:0176b02": "能對威儀中三自手捉者。准多論第七云。來從坐起。",
    "X42n0733_006:0176b03": "是人邊偏袒胡跪擎鉢言。長老憶念。(述曰)此據能對之",
    "X42n0733_006:0176b04": "人。若所對人。全未曾食。亦可胡跪。若正食上。即應依",
    "X42n0733_006:0176b05": "本。若改威儀。便已犯足。何得為他也。",
    "X42n0733_006:0176b06": "或得失法不免提罪等者。前四如中所對人非。及食",
    "X42n0733_006:0176b07": "不淨。并威儀非。並法不成。不免提罪。所餘失法而無",
    "X42n0733_006:0176b08": "提罪(非時提。唯非此戒收也)。",
    "X42n0733_006:0176b09": "自餘十二者。束為頌曰。讚一展別逼羮藥。非殘不受",
    "X42n0733_006:0176b10": "飲酒虫。",
    "X42n0733_006:0176b11": "非謂作餘食法開無背請者。古有人云。我准戒文。或",
    "X42n0733_006:0176b12": "時文受請。不作餘法。是故犯提。若受請時作餘法者。",
    "X42n0733_006:0176b13": "即無背請。",
    "X42n0733_006:0176b14": "故廣釋三略中初句可知者。有疏本云。故廣釋三段",
    "X42n0733_006:0176b15": "中。初句可知。今詳前本。指下廣中具解三句。而於略",
    "X42n0733_006:0176b16": "中。初句可知。後本單指廣中具三。以初句可知故也",
    "X42n0733_006:0176b17": "(然前本為正也)。",
    "X42n0733_006:0176b18": "僧祇十六食者。五種麨飯。麥飯。魚肉。十誦第八及第",
    "X42n0733_006:0176b19": "十三。五法闍尼。謂根食莖食葉食磨食菓食。五蒲闍",
    "X42n0733_006:0176b20": "尼。謂飯麨糒(蒲秘反。說文乾飯也。一日熬大豆與米者也)魚肉。五似食。謂",
    "X42n0733_006:0176b21": "糜粟[麩夫+廣]麥莠子迦師(准彼三五。並須餘法)。五分第七。五正食同",
    "X42n0733_006:0176b22": "此律。見論十六。釋五正食。如章所引。彼又云。若少飯",
    "X42n0733_006:0176b23": "和多水。食已離威儀。應作殘法。然此律藥法云。時諸",
    "X42n0733_006:0176b24": "比丘。作如是念。飲煑飯汁。為是食非食。是請非請。是",
    "X42n0733_006:0176c01": "足食不。佛言。若合[沱匕+夆]飲。非食非請非足食(述曰。此即是粥。故與",
    "X42n0733_006:0176c02": "見論不同)。",
    "X42n0733_006:0176c03": "祇中八遮者。僧祇十六云。足有八種。一自恣足者。檀",
    "X42n0733_006:0176c04": "越自恣。與麨飯麥飯魚肉及雜正食。自恣勸食。比丘",
    "X42n0733_006:0176c05": "言我已滿足。如是起離坐不作殘法食提。二少欲足",
    "X42n0733_006:0176c06": "者。檀越與五正食。及雜正食。比丘動手現少取相。如",
    "X42n0733_006:0176c07": "是離坐已(餘如前)。三穢汙足者。行食時。淨人手瘡。及請",
    "X42n0733_006:0176c08": "不淨。比丘見汙之言不用。過去。餘如前。四雜足者。淨",
    "X42n0733_006:0176c09": "人持乳酪器。盛麨飯行。比丘見已污之言不用。過去",
    "X42n0733_006:0176c10": "(餘如前說)。五不便足者。淨人行食。比丘問言。是何等。答言",
    "X42n0733_006:0176c11": "麨。比丘言此動我風病。我不便。過去(餘如前說。問言堅濡。答言堅。比",
    "X42n0733_006:0176c12": "丘言難消。我不便。問是何宍。答言牛宍。比丘言。牛宍性熱。我不便。若言水牛肉。言性冷難消等。廣說同前應知",
    "X42n0733_006:0176c13": "也)。六諂足者。行五正五雜正。比丘畏。口言足。現手作",
    "X42n0733_006:0176c14": "相。若搖頭。若縮鉢。起離坐(餘如前)。七停住足者。行五正",
    "X42n0733_006:0176c15": "五雜。比丘言。長壽莫先行飯揣。恐犯足。當先下菜鹽",
    "X42n0733_006:0176c16": "洽水。如是起離坐(餘如前)。若作直日維那等。指示現相。",
    "X42n0733_006:0176c17": "不名足。八自己足者。比丘乞食至一家。放麨囊置一",
    "X42n0733_006:0176c18": "處。從檀越乞水欲飲。檀越作是念。此比丘必當須麨。",
    "X42n0733_006:0176c19": "即問言。須麨不。比丘作是念。此檀越必欲家中取麨",
    "X42n0733_006:0176c20": "與我。答言須。時檀越。即捉比丘麨。比丘以惜己麨。便",
    "X42n0733_006:0176c21": "言置置。如語已起離坐(餘如前)。離坐者。離有八處。行住",
    "X42n0733_006:0176c22": "坐臥。長床坐床乘乘。(述曰。即釋此律捨威儀也。上四可知)若比丘長床",
    "X42n0733_006:0176c23": "上食。若見和上闍梨。不得離坐。得曳身不離床移避。",
    "X42n0733_006:0176c24": "若床折者。即名離處。不作殘法提。若在獨坐床食。若",
    "X42n0733_006:0177a01": "坐方覺。背後有塔。若僧若和上等。應不離床迴身。若",
    "X42n0733_006:0177a02": "雨當持傘蓋覆上。若無蓋合床轝。轝時倒地。即名離",
    "X42n0733_006:0177a03": "處。若在船上食。船築岸觸木石。若迴彼比丘身離處。",
    "X42n0733_006:0177a04": "不作殘法提。若在乘上食。上坂下坂。若乘翻身離處。",
    "X42n0733_006:0177a05": "不作殘法提(已上祇文)。",
    "X42n0733_006:0177a06": "即解結罪成犯緣者。具緣成犯也。",
    "X42n0733_006:0177a07": "以餘四食一一和飯作四句者。初句飯麨。第二飯乾",
    "X42n0733_006:0177a08": "飯。乃至第四飯宍。",
    "X42n0733_006:0177a09": "二二和為六者。初句除後二。第二除三五。第三除三",
    "X42n0733_006:0177a10": "四。第四除二五。第五除二四。第六除二三。合六句也。",
    "X42n0733_006:0177a11": "三三來和為三者。不然也。應為四句。第一除第五。第",
    "X42n0733_006:0177a12": "二除第三。第四除第二(不得更除第一。以其飯是頭故)。今詳不應妄",
    "X42n0733_006:0177a13": "說頭尾。故更除初以成五句。",
    "X42n0733_006:0177a14": "以四并和者。即是五種。都一處也。",
    "X42n0733_006:0177a15": "佉闍尼和復為一句。且辨前來諸師所立。合十七句。",
    "X42n0733_006:0177a16": "若其不須論頭尾者。即十八句。章言十六。誤也。覺云。",
    "X42n0733_006:0177a17": "更加三句。謂一食五正竟。更食佉闍。二七日和飯。三",
    "X42n0733_006:0177a18": "佉闍和七日。帖前十七。即二十句。餘四食作頭各二",
    "X42n0733_006:0177a19": "十句。即一百句。約四威儀。成四百句。今詳不然。所加",
    "X42n0733_006:0177a20": "三中。初三兩句。既不和飯。為頭飯既非頭。何得說言",
    "X42n0733_006:0177a21": "以飯為頭。飯既非頭。餘四頭義如何得立。又尋章中。",
    "X42n0733_006:0177a22": "十六句者。亦是非理。一一和飯。云飯是顯。既二相和。",
    "X42n0733_006:0177a23": "誰先誰後。而言頭尾。豈不謬也。乃至五種總和一處。",
    "X42n0733_006:0177a24": "准此應破。既有此非。但應總約諸食相和。勿論頭尾。",
    "X42n0733_006:0177b01": "但成十六句。或二十句。先食飯訖。更食二十。或食麨",
    "X42n0733_006:0177b02": "訖。更食二十。乃至食宍。更食二十。合有百句。四儀各",
    "X42n0733_006:0177b03": "示。即四百句。又前三三和中。若作五句。即二十一。食",
    "X42n0733_006:0177b04": "五正後各二十一。即一百五。四儀總計。四百二十句",
    "X42n0733_006:0177b05": "也。",
    "X42n0733_006:0177b06": "愚闇相對。名雖有異。俱不知法。故云愚闇。",
    "X42n0733_006:0177b07": "恭慢者。自手對他。太恭也。買地對他。太慢也。",
    "X42n0733_006:0177b08": "文言使淨人持食作法不成者。准祇十六。不同此律。",
    "X42n0733_006:0177b09": "故彼文云。比丘足食已。往檀越家。主人言。某甲家有",
    "X42n0733_006:0177b10": "比丘未足。若須食者。我當往作殘法。比丘言可爾。檀",
    "X42n0733_006:0177b11": "越淨洗器。盛滿中種種美食。比丘受取。持好細氎覆。",
    "X42n0733_006:0177b12": "莫使外塵入。著淨人手中。作是言。如法作殘食已持",
    "X42n0733_006:0177b13": "來。淨人持到彼比丘。願尊為作我殘食。彼比丘應淨",
    "X42n0733_006:0177b14": "洗手受此食已。語淨人言。汝近我邊。申手內立。比丘",
    "X42n0733_006:0177b15": "食一口已。作是言。我手中器中所有食。一切不須。作",
    "X42n0733_006:0177b16": "殘食與汝。淨人持來。一切比丘得食。若國土少比丘",
    "X42n0733_006:0177b17": "處。比丘已有大檀越。持種種食至。比丘已起。當云何。",
    "X42n0733_006:0177b18": "若彼有直月維那。諸知事人。未足食者。當從作殘食。",
    "X42n0733_006:0177b19": "若無者上座邊作。若上座羞。不能人中作。當合坐轝。",
    "X42n0733_006:0177b20": "至屏處作之。復無者。有客比丘來。當問。長老今日自",
    "X42n0733_006:0177b21": "恣足未。若言我未夏安居。云何自恣足。當知是人未",
    "X42n0733_006:0177b22": "知律相。更應問汝食未。若言已食。復問檀越自恣與",
    "X42n0733_006:0177b23": "不。答言水菜不足。況復飲食。當知是不足。應從作殘",
    "X42n0733_006:0177b24": "食。若言檀越。自恣與食。當知已足。僧應方便。不應破",
    "X42n0733_006:0177c01": "檀越善心。若眾中有大沙彌。將至戒場。與受具教。作",
    "X42n0733_006:0177c02": "殘食已。然後當食(准彼律。即淨人作法得成。不同此部)。覆好是慳。持去",
    "X42n0733_006:0177c03": "是貪也。",
    "X42n0733_006:0177c04": "多論尼足食犯小罪者。不然。彼論第七云。此戒不共。",
    "X42n0733_006:0177c05": "二眾不犯也。尼無餘法開。古人相傳。非今師意也。古",
    "X42n0733_006:0177c06": "人以尼無勸足戒。故作此釋也。",
    "X42n0733_006:0177c07": "離合不同者。尼背請足食。合制一戒也。",
    "X42n0733_006:0177c08": "請言旦食稠粥作薄粥想者。必須旦朝正食粥時。作",
    "X42n0733_006:0177c09": "此想也。若旦朝時飢故。方謂朝薄。此是轉想。須結前",
    "X42n0733_006:0177c10": "心也。",
    "X42n0733_006:0177c11": "文言食作非食法者後解分為三義者。不然。若言作",
    "X42n0733_006:0177c12": "餘法不犯者。何異後文若已作餘食法無犯。故前解",
    "X42n0733_006:0177c13": "為善也。",
    "X42n0733_006:0177c14": "總開不離境界等五者。即祇律五不離也。",
    "X42n0733_006:0177c15": "總反七不成者。前愚闇相對等八句之中。一成七不",
    "X42n0733_006:0177c16": "成是也(此是總相相反也)。",
    "X42n0733_006:0177c17": "一一別開中但略反四者。即別別反前愚闇等八。但",
    "X42n0733_006:0177c18": "反使淨人持食一。置地二。自捉三。盡持去四也。餘四",
    "X42n0733_006:0177c19": "不反愚闇一對淨人前及覆四也。略也。",
    "X42n0733_006:0177c20": "　　　○勸足戒",
    "X42n0733_006:0177c21": "情俠。隱沒其事者。如緣起中。隱沒恨心也。",
    "X42n0733_006:0177c22": "違制及開者。制不許勸。開作餘法也。比丘尼勸他。受",
    "X42n0733_006:0177c23": "染心男子衣食。緣起云。正使彼有染汙心。無染汙心。",
    "X42n0733_006:0177c24": "能那汝何。汝自有染汙心。若得食。但以時清淨受取。",
    "X42n0733_006:0178a01": "故章云。謗佛擊刺者。違制妄言。名之為謗。云汝有染",
    "X42n0733_006:0178a02": "即是擊刺。謂刺彼人令其必受也。",
    "X42n0733_006:0178a03": "戒本中食二種食成足已竟者。一者足食已。謂是僧",
    "X42n0733_006:0178a04": "食。二者若受請。謂檀越食也。",
    "X42n0733_006:0178a05": "供養意者。不然。無法勸他供養亦犯。亦可不作法勸",
    "X42n0733_006:0178a06": "他。名為不供養也。",
    "X42n0733_006:0178a07": "文言請亦有五種亦如上者。上展轉戒云。展轉食者",
    "X42n0733_006:0178a08": "請也。請有二種。僧次別請也。食者。飯麨乾飯魚及宍。",
    "X42n0733_006:0178a09": "(述曰)即是五正為五正為五請也。",
    "X42n0733_006:0178a10": "　　　○非時食戒",
    "X42n0733_006:0178a11": "文言觀伎者。突吉羅。",
    "X42n0733_006:0178a12": "文言四天下食亦爾者。十誦五十二云。開拘耶尼國。",
    "X42n0733_006:0178a13": "用何時食。答若此間宿。用此間時。若彼間宿。用彼間",
    "X42n0733_006:0178a14": "時。餘二方亦如是。今詳。非時食戒。人多喜犯者。悉是",
    "X42n0733_006:0178a15": "放逸人也。如教中說。放逸犯戒受報極重。如有頌言。",
    "X42n0733_006:0178a16": "愚作罪小亦沉惡。聖為罪大亦脫苦。如團鐵小亦沉",
    "X42n0733_006:0178a17": "水。為鉢鐵大亦能將。亦有教云。若不為解脫故出家",
    "X42n0733_006:0178a18": "者。乃至不消一杯之水。況非時噉。寧容不慎。遍尋諸",
    "X42n0733_006:0178a19": "部。曾不見開。唯十誦宗文開意密。十誦第六十云。佛",
    "X42n0733_006:0178a20": "在蘇摩國。那律弟子。病服下藥。中後心悶。佛言。與熬",
    "X42n0733_006:0178a21": "稻花汁。與竟悶不止。佛言。竹笋汁與之。不差。佛言。囊",
    "X42n0733_006:0178a22": "盛米煑煑粥絞汁與。不差。佛言。將屏處與米粥。(述曰)稻",
    "X42n0733_006:0178a23": "汁笋汁。囊盛米汁。次第悶息。理即不開。悶極臨終。後",
    "X42n0733_006:0178a24": "方開粥。時有愚夫。不服下藥。又非悶極。妄憑聖教。直",
    "X42n0733_006:0178b01": "進稠粥。咽咽招愆也。言密意者。文言開粥。乃是不開。",
    "X42n0733_006:0178b02": "以稻汁等。足至天曉故。五分第八。服吐下藥。不及時",
    "X42n0733_006:0178b03": "食。腹中空而悶。佛言。以蘇塗身。故不差。以麨塗身。故",
    "X42n0733_006:0178b04": "不差。蘇和麨塗身。故不差。以煖湯澡洗。故不差。與煖",
    "X42n0733_006:0178b05": "湯飲。故不差。以瓮盛肥肉汁坐著中。以如此等足以",
    "X42n0733_006:0178b06": "至曉。一切不得過時食。明知十誦稻汁等意。漸引至",
    "X42n0733_006:0178b07": "明。非直開也。僧祇十七亦云。若比丘服吐下藥。醫言",
    "X42n0733_006:0178b08": "應與清粥。若不得者便死。當云何。爾時應以渄米潘",
    "X42n0733_006:0178b09": "(米音也泔是也)汁槽盛漬病比丘。若病人不堪者。取不破稻",
    "X42n0733_006:0178b10": "穬麥。七過淨洗。盛著囊中。繫頭淨洗器煑之。不得令",
    "X42n0733_006:0178b11": "稻頭破。若破者不得與病比丘。",
    "X42n0733_006:0178b12": "唯中哯出者。說文云。不歐而吐也。見論十六云。若食",
    "X42n0733_006:0178b13": "吐未出咽喉還咽。不犯。若出咽喉。又口還咽。犯提。",
    "X42n0733_006:0178b14": "　　　○殘宿戒",
    "X42n0733_006:0178b15": "應有奢耶尼者。據單手受以成殘也。",
    "X42n0733_006:0178b16": "下七日過七日者。雖是奢耶尼。據口受也。祇十七云。",
    "X42n0733_006:0178b17": "若比丘食時。以手摩口。即名不淨。當更洗手。若兩手",
    "X42n0733_006:0178b18": "相揩摩。即名不淨。當更洗。入聚乞食。無淨水可求。當",
    "X42n0733_006:0178b19": "開鉢囊捉一處乞食。乞食已還出到池水。當置鉢淨",
    "X42n0733_006:0178b20": "草上。然後淨洗手。寫置淨石淨草上。寫時不得於不",
    "X42n0733_006:0178b21": "淨手捉處寫。指所觸飯當[打丁+先]去。寫已當更淨洗鉢。還",
    "X42n0733_006:0178b22": "盛著鉢中而食。食已有殘。當寫聚石上捨去。明日乞",
    "X42n0733_006:0178b23": "食。都無所得。空鉢而出。不作意還。從本道來。見石上",
    "X42n0733_006:0178b24": "飯。若有淨人。當使授。若無者。有烏鳥食處。當[打丁+先]却自",
    "X42n0733_006:0178c01": "取食。若淨人持不淨手行麨飯。上坐不淨。餘者得名",
    "X42n0733_006:0178c02": "為淨。五百問云。問乞食長得與人不。答先無貪心取",
    "X42n0733_006:0178c03": "有長。得施眾生。無眾生。捧著樹頭。有眾生噉者好。若",
    "X42n0733_006:0178c04": "無。明日還自受取食。不得棄以信施重故。所以還得",
    "X42n0733_006:0178c05": "取者。以更無主故。如鬱單越取食法。(又云)昔有執事比",
    "X42n0733_006:0178c06": "丘。命終墮餓鬼中。有一羅漢。夜上廁聞呻喚聲。聞汝",
    "X42n0733_006:0178c07": "是誰。答是餓鬼。昔於此寺為僧執事。問汝精進何由",
    "X42n0733_006:0178c08": "墮此。答持不淨食與僧。謂眾僧甕器盛食具等。以指",
    "X42n0733_006:0178c09": "拄器教取。是用初犯墮。三說戒不悔。轉增乃至重。以",
    "X42n0733_006:0178c10": "是故墮餓鬼中。兩手擗胸裂肉破肉。[口*尃][口*集]吹吼。問何",
    "X42n0733_006:0178c11": "以擗胸。虫噉身痛故。何以[口*尃][口*集]吹吼。口中有虫故。何",
    "X42n0733_006:0178c12": "以呻喚。飢極欲死故。意欲食糞。諸鬼推排不能得前。",
    "X42n0733_006:0178c13": "願僧為我咒願。僧與呪願。便得食糞。不復呻喚。以是",
    "X42n0733_006:0178c14": "證知。比丘不得手造飲食。及僧器物。若非僧器物。若",
    "X42n0733_006:0178c15": "非僧器。手受得行與僧。無犯。見論十六。多比丘行。唯",
    "X42n0733_006:0178c16": "一小沙彌。各自擔粮。至食時自分之。沙彌得分已。語",
    "X42n0733_006:0178c17": "比丘言。今持沙彌分與大德易。易得已。復持與第二",
    "X42n0733_006:0178c18": "上坐。展轉乃至眾多。若沙彌不解法。比丘自持分與",
    "X42n0733_006:0178c19": "沙彌易。第二上坐復易。乃至眾多皆得換易食。不犯",
    "X42n0733_006:0178c20": "共宿惡觸(准此換易。唯開惡觸共宿。時有愚夫。過七日藥換而更受。悉犯非時殘宿二提也)。",
    "X42n0733_006:0178c21": "　　　○不受食戒",
    "X42n0733_006:0178c22": "多論第八。五義受食如上。七日藥中已引之。文言置",
    "X42n0733_006:0178c23": "地與者。祇十六云。有登瞿國。是邊地耶見惡比丘。故",
    "X42n0733_006:0178c24": "不授食與人。爾時當滿荼羅(此翻為壇)。規地作相。若葉蔽",
    "X42n0733_006:0179a01": "鉢下。作是言受受受。得名受。五分第七云。有諸白衣。",
    "X42n0733_006:0179a02": "惡賤比丘。不肯親授。以食著比丘前地。語令自取。諸",
    "X42n0733_006:0179a03": "比丘不知云何。佛言。若施主惡賤不肯授食。亦聽以",
    "X42n0733_006:0179a04": "後語取。為受食。(又云)有販馬人。請佛及僧行水已。有人",
    "X42n0733_006:0179a05": "語言。火燒馬屋。彼以此不展授食。語比丘言。可自取",
    "X42n0733_006:0179a06": "食。言已便去。佛言。若無淨人。以施主語為受食(彼文開五",
    "X42n0733_006:0179a07": "趣受食。如彼廣說)。",
    "X42n0733_006:0179a08": "祇十六云。道路共商人行。借淨人有牛。尊者。須當取",
    "X42n0733_006:0179a09": "使淨人長囊。盛種種粮食。計日日食。分作一齊已。細",
    "X42n0733_006:0179a10": "結著牛上。至食時當使淨人取。若無淨人者。一人挽",
    "X42n0733_006:0179a11": "細。一人承取。口言受受受。是名為受。食盡未至。當淨",
    "X42n0733_006:0179a12": "浣囊。更求餘食。細結如前。當與牛食。著涼處。不得使",
    "X42n0733_006:0179a13": "苦惱。到已。牛還大主。道行乞昔蔗。彼言自取。比丘言",
    "X42n0733_006:0179a14": "我不得取。彼言欲食便取。不欲便去。比丘爾時以繩",
    "X42n0733_006:0179a15": "細繫好昔蔗。著牛頭。作是言知是。眾生邊有火聚。驅",
    "X42n0733_006:0179a16": "牛過火。使不燒牛。得作淨已。一人扶牛頭。一人解細。",
    "X42n0733_006:0179a17": "作是言受受受。蕪菁根亦如是。牛頭頓遜。得名為受。",
    "X42n0733_006:0179a18": "若未離地。得名受。但非威儀(一切准知)。",
    "X42n0733_006:0179a19": "開文云。鳥銜食墮鉢中等者。祇云。鳥墮肉段比丘鉢",
    "X42n0733_006:0179a20": "中。下時覺非墮時。是名受。但非威儀。墮時覺非下時。",
    "X42n0733_006:0179a21": "亦爾。下時覺墮時覺。是名善受(一切受食。彼皆有此三句也。又云)。",
    "X42n0733_006:0179a22": "風吹塵來坌鉢下草。不坌食者得食。草葉當受。若草",
    "X42n0733_006:0179a23": "葉及食俱坌者。一切更受。牛等脚下。塵來亦爾。畜生",
    "X42n0733_006:0179a24": "振身塵來。作意受者。得名受。鳥塵亦爾。如人行衣曳",
    "X42n0733_006:0179b01": "地塵起來坌。准牛脚下知之。若行草葉。應語懸放。草",
    "X42n0733_006:0179b02": "菜等亦爾。行菓墮草上即轉去者。不名為受。小停者",
    "X42n0733_006:0179b03": "得名為受。十誦五十六。蠅不可遮。故非觸。",
    "X42n0733_006:0179b04": "　　　○索美戒",
    "X42n0733_006:0179b05": "具緣云。非親者。此律無文開親。然十誦十三云。不犯",
    "X42n0733_006:0179b06": "者。若病。若親里。若先請。若不索自與。不犯(故作此釋也)。",
    "X42n0733_006:0179b07": "　　　○外道食戒",
    "X42n0733_006:0179b08": "白衣犯輕者。以此律文云。在此眾外出家者是。若准",
    "X42n0733_006:0179b09": "多論第八云。不問在家出家。裸形有衣。悉波逸提。若",
    "X42n0733_006:0179b10": "眾僧與外道食。亦無過正。不得自手與(已上論文)。若准祇",
    "X42n0733_006:0179b11": "律。似唯出家者犯。彼律十八云。外道出家。不蘭迦葉",
    "X42n0733_006:0179b12": "及至尼犍子。(又云)若父母兄弟姉妹。在外道中出家來",
    "X42n0733_006:0179b13": "者。亦不得自與。當使淨人與。若無淨人。語合自取。若",
    "X42n0733_006:0179b14": "恐噉盡。應語言授與我來。得已。應隨意減取已。若著",
    "X42n0733_006:0179b15": "床机上。語言自取。若是親里。作是嫌言。汝今便作旃",
    "X42n0733_006:0179b16": "陀羅禮遇我。比丘應答言。汝出家不得處。世尊制戒",
    "X42n0733_006:0179b17": "如是。若食便食。不食隨意。若外道作時。亦不得自手",
    "X42n0733_006:0179b18": "與(已上祇文也)。",
    "X42n0733_006:0179b19": "　　　○至他家戒",
    "X42n0733_006:0179b20": "帝云謂己有請故者。謂己有食請也。章中又更釋云。",
    "X42n0733_006:0179b21": "又可大有餘事請喚者。謂不請食。但請施衣轉經等",
    "X42n0733_006:0179b22": "事。故云餘也。",
    "X42n0733_006:0179b23": "文言前食後食。梵語倒也。應言食前食後。譯者不迴",
    "X42n0733_006:0179b24": "文也(謂齊食前齊食後也)。",
    "X42n0733_006:0179c01": "病者。如上展轉戒也。",
    "X42n0733_006:0179c02": "文言除此已餘時勸化作食辨施衣者。章中且順古",
    "X42n0733_006:0179c03": "師釋意云。此施食及衣。要假一月五月。以彼施衣。是",
    "X42n0733_006:0179c04": "時家之餘。此是古師義意。疏主未暇改之。故有斯語",
    "X42n0733_006:0179c05": "也。上別眾食。疏主正義。已開為三。謂作衣時。施衣時。",
    "X42n0733_006:0179c06": "彼已廣釋竟。應准彼思。有疏本對失囑授解義五門。",
    "X42n0733_006:0179c07": "亦是古師義也。應須簡擇。不得一依也。亦有疏本。無",
    "X42n0733_006:0179c08": "此義門。即是疏主正義。若立五門。即第四門。用釋文",
    "X42n0733_006:0179c09": "也。",
    "X42n0733_006:0179c10": "五往五細分有七者。分庫藏聚落邊房為三。兼餘四",
    "X42n0733_006:0179c11": "即七也。邊房者如章中解。無勞餘釋也。",
    "X42n0733_006:0179c12": "亦謂不專向所往處獨言失也者。為對非時入聚。故",
    "X42n0733_006:0179c13": "作此言也。章中兩解。前解云。非時入聚囑竟。雖過餘",
    "X42n0733_006:0179c14": "處。不失囑授。此戒不爾。異彼戒故。故獨言失也。後解",
    "X42n0733_006:0179c15": "亦可同此。不得言獨也。囑授詞句。相傳義立云。大德",
    "X42n0733_006:0179c16": "一心念。我某甲比丘。先受某甲請。今有某緣事。欲入",
    "X42n0733_006:0179c17": "某聚落至某家。白大德知。今詳。但須的囑一人。令善",
    "X42n0733_006:0179c18": "憶持。不必要須大德一心念等。設令遙相告白。理亦",
    "X42n0733_006:0179c19": "是開。",
    "X42n0733_006:0179c20": "　　　○強坐戒",
    "X42n0733_006:0179c21": "二俱受齊。即是俱受八戒也。",
    "X42n0733_006:0179c22": "文言食家有寶者。從喻名也。噉貪欲味。故名為食。亦",
    "X42n0733_006:0179c23": "相愛重。名之為寶。南山云。四食之中是觸食者。謬也。",
    "X42n0733_006:0179c24": "此意說貪。不欲辨食也。此戒對夫比丘強坐。開第四",
    "X42n0733_006:0180a01": "人。後戒不對夫。故開第三人也。",
    "X42n0733_006:0180a02": "釋第三句。文三。第一開舒手處教不犯法。二正結犯。",
    "X42n0733_006:0180a03": "三開第四人。後戒同此。",
    "X42n0733_006:0180a04": "　　　○與俗女露坐戒",
    "X42n0733_006:0180a05": "十律云一丈犯提等者。不然。彼律第十二。俱言相去",
    "X42n0733_006:0180a06": "一尋坐提。一尋半吉。相去二尋若過二尋坐不犯(已上",
    "X42n0733_006:0180a07": "論文)。多論第七。一同十誦也。僧祇十九。五分第八。並無",
    "X42n0733_006:0180a08": "一丈等文也。",
    "X42n0733_006:0180a09": "緣起彰露戒本稱屏者。以釋相云。屏處者見屏處聞",
    "X42n0733_006:0180a10": "屏處。故知戒本雖言露地。其實是屏。以無屋覆。名之",
    "X42n0733_006:0180a11": "為露。由離見聞。復名為屏。是故章云。相對受名也。後",
    "X42n0733_006:0180a12": "解云。亦可屏露合制者。前之二戒有寶立二。此中合",
    "X42n0733_006:0180a13": "制。即是無寶立二也(通說即分為四个戒也)。",
    "X42n0733_006:0180a14": "又此戒前二覆屏第三離見聞屏者。此據現文三戒",
    "X42n0733_006:0180a15": "論之。不據義分四戒為語也。",
    "X42n0733_006:0180a16": "　　　○藥請戒",
    "X42n0733_006:0180a17": "摩訶男者。見論十六云。是佛叔之子。大佛一月。得斯",
    "X42n0733_006:0180a18": "陀含道也。",
    "X42n0733_006:0180a19": "毗[醢右+(前刖+一)]勒等三吉者。彼十誦十七云。若索呵梨勒。阿摩",
    "X42n0733_006:0180a20": "勒。毗[醢右+(前刖+一)]勒。彼株羅。毗收曼陀多耶。摩那迦樓。迦盧[醢右+(前刖+一)]",
    "X42n0733_006:0180a21": "尼等苦藥。得者吉羅。章云三吉。且據前三勒言之也。",
    "X42n0733_006:0180a22": "文云四月者夏四月也者。據開更請從斷後開。明知",
    "X42n0733_006:0180a23": "不要夏也。故十誦十七云。若夏三月受。冬中一月受。",
    "X42n0733_006:0180a24": "夏中二月受。冬中二月受。夏中一月受。冬中三月受。",
    "X42n0733_006:0180b01": "若四月過已。應冬四月受。祗第二十云。冬請春請亦",
    "X42n0733_006:0180b02": "如是。檀越不必定四月或一月半月。若期滿已。不得",
    "X42n0733_006:0180b03": "更受。",
    "X42n0733_006:0180b04": "以二人形要者。或言盡師一形。或言盡弟子一形。與",
    "X42n0733_006:0180b05": "師藥也。准祇二十云。常請食盡此倉糓。比丘受之。應",
    "X42n0733_006:0180b06": "數數問典倉者。若言倉盡。不得復受。若檀越言。何以",
    "X42n0733_006:0180b07": "不來。答言倉盡。是故不來。若言我非謂一倉。更有餘",
    "X42n0733_006:0180b08": "倉。從今但來。如是受者。無罪。諸食蘇乳苷蔗亦如是。",
    "X42n0733_006:0180b09": "若請食盡。此牛乳應數問稱者。若言稱盡。不得復受",
    "X42n0733_006:0180b10": "(乃至言我非謂一牛等。同前倉糓)。",
    "X42n0733_006:0180b11": "　　　○觀軍戒",
    "X42n0733_006:0180b12": "實則傾敗等者。如下文言。陣者若戲若鬪。鬪即是實",
    "X42n0733_006:0180b13": "也。昔者諸侯當今刺史。各有三軍。每年朔諸侯相率",
    "X42n0733_006:0180b14": "朝夫子。論語云。天子六軍。諸侯大國三軍也。",
    "X42n0733_006:0180b15": "牒制隨開中請喚聽往者。多論第八云。若王王夫人。",
    "X42n0733_006:0180b16": "太子大臣。大官諸將。如是等。遣使喚往者。不犯。凡人",
    "X42n0733_006:0180b17": "亦爾。止誹謗故。若喚不往。當言比丘有所求時。不喚",
    "X42n0733_006:0180b18": "自來。無所求時。故喚不來。若往說法。或得初果二果。",
    "X42n0733_006:0180b19": "又長信敬善根故。又以道俗相須。長養佛法故。是以",
    "X42n0733_006:0180b20": "聽往(此亦即釋制戒意中。為滅誹謗也)。",
    "X42n0733_006:0180b21": "不解純義者。謂應解言純二象純二馬等也。",
    "X42n0733_006:0180b22": "一軍有四。二軍有十。三軍有七。四軍有五。合二十六",
    "X42n0733_006:0180b23": "也。",
    "X42n0733_006:0180b24": "觀之方便者。亦可從道至道等。隨於何時見軍即犯",
    "X42n0733_006:0180c01": "也。祇十八云。若天王出。若天像出。街巷中迮滿。比丘",
    "X42n0733_006:0180c02": "爾時在一處住。不作意看。無罪。若作意欲看越。若看",
    "X42n0733_006:0180c03": "象馬牛鬪。乃至雞鬪越。若軍來詣精舍。不作意看。無",
    "X42n0733_006:0180c04": "罪。作意看越。下至人口諍。看者越。",
    "X42n0733_006:0180c05": "　　　○往觀軍陳合戰戒",
    "X42n0733_006:0180c06": "四解陳之形相者。文中有五種形者。像五行也。張甄",
    "X42n0733_006:0180c07": "者。雖總張羅。簡精者先鋒。其形尖也。咸相者。咸相對",
    "X42n0733_006:0180c08": "列。其形直也。",
    "X42n0733_006:0180c09": "　　　○飲酒戒",
    "X42n0733_006:0180c10": "章云娑伽不能降三毒者。有人不達。便言聖人何有",
    "X42n0733_006:0180c11": "三毒。今詳。調達得通。豈即是聖。經論悉許異生五通",
    "X42n0733_006:0180c12": "也(除漏盡故)。五分第八。佛往跋陀越邑。彼有毒龍。常雨大",
    "X42n0733_006:0180c13": "雹。壞諸田苗。諸人常念。誰有威德。能除此龍。聞佛與",
    "X42n0733_006:0180c14": "千二百五十弟子俱來。歡喜出迎。禮足白言。願降此",
    "X42n0733_006:0180c15": "龍。娑竭陀在佛後扇佛。佛問。即領汝聽此諸居士所",
    "X42n0733_006:0180c16": "說不。答言聽。第二第三問答亦爾。娑竭作念。世尊三",
    "X42n0733_006:0180c17": "問。為勑我降此惡龍。即禮佛而去。乃至身出烟火。大",
    "X42n0733_006:0180c18": "同四分。於是化龍身合如[槎工+日]。內著鉢中。如人屈申臂",
    "X42n0733_006:0180c19": "頃。持著世界中間。須臾便還。諸居士歡喜。白須何等。",
    "X42n0733_006:0180c20": "答言。我白衣時。性好酒肉。居士歡喜。即為辦之。娑竭",
    "X42n0733_006:0180c21": "飲酒已還拘睒。於僧坊外。醉臥吐泄。衣鉢縱橫。佛與",
    "X42n0733_006:0180c22": "阿難。轝還井邊。佛自汲水。使阿難洗。臥著床上。令頭",
    "X42n0733_006:0180c23": "向佛。須臾轉側。申脚踏佛。佛集僧問言。娑竭陀先敬",
    "X42n0733_006:0180c24": "佛不。答言敬佛。又問今能敬不。答不能。乃至問。娑竭",
    "X42n0733_006:0181a01": "陀先能伏惡龍。今能降蝦蟇不。答言不能。呵已制戒。",
    "X42n0733_006:0181a02": "十誦律十七。降龍大同。又云。因莎伽陀名聲流布故。",
    "X42n0733_006:0181a03": "諸人為僧作前食後食。是中有一貧女信敬。獨請莎",
    "X42n0733_006:0181a04": "伽陀。為辦蘇乳糜。女人思念沙門噉是。或當冷發。便",
    "X42n0733_006:0181a05": "取似水色水香酒持與。莎伽陀不看即飲。飲已向寺。",
    "X42n0733_006:0181a06": "寺門邊倒地等。僧祇二十云。時有一家。施食之後。因",
    "X42n0733_006:0181a07": "渴施酒。色味似水。得而飲之。乃至是善來比丘。今能",
    "X42n0733_006:0181a08": "降蝦蟆不等。(述曰)蘇揭多。此云善來。即莎伽陀是也",
    "X42n0733_006:0181a09": "十過中初有失於根有損者。今尋文中。色惡少力。理",
    "X42n0733_006:0181a10": "非根損而已。眼視不明。是根損故。相從總說也。嗔",
    "X42n0733_006:0181a11": "增者。一現嗔。二益鬪也。報虧者。增致疾也。以癡",
    "X42n0733_006:0181a12": "諸業者。壞田業資生也。",
    "X42n0733_006:0181a13": "文言以我為師等者。凡弟子理須順教。今犯此戒。違",
    "X42n0733_006:0181a14": "教偏重。以過多故。不同餘戒也。",
    "X42n0733_006:0181a15": "文中列五酒。新譯經論。酒有三種。謂名為宰羅(此云米酒)。",
    "X42n0733_006:0181a16": "迷隸耶(謂根莖花果等酒也)。末陀(謂[卄/補]桃酒也)。放逸處酒(由飲故。能生逸。故云",
    "X42n0733_006:0181a17": "然也)。",
    "X42n0733_006:0181a18": "開文中云。餘藥治不差者。五分第八云。娑竭陀。佛制",
    "X42n0733_006:0181a19": "戒已。不敢復飲。以先習故。氣絕欲死。飲食不消。不知",
    "X42n0733_006:0181a20": "云何。佛言。令嗅酒器(章中已廣說。乃至)。得已便差。白佛。佛言。",
    "X42n0733_006:0181a21": "已差應應漸漸斷之。乃至嗅酒器。不復患者。不復得",
    "X42n0733_006:0181a22": "嗅。",
    "X42n0733_006:0181a23": "　　　○水戲戒",
    "X42n0733_006:0181a24": "大雲經無文也。僧祇十九云。童子迦葉至年八歲。出",
    "X42n0733_006:0181b01": "家得阿羅漢。共十六羣。入水浮戲。波斯匿王。在樓望",
    "X42n0733_006:0181b02": "見。王未信佛法。見已倍生不信。即語末利夫人。看汝",
    "X42n0733_006:0181b03": "家所事福田童子。迦葉於其水中入頂第四禪。以天",
    "X42n0733_006:0181b04": "耳聞。語諸伴言。王倍不信。末利夫人心生不悅。今當",
    "X42n0733_006:0181b05": "令彼發歡喜心。皆言善哉。各提澡鑵。盛滿中水。以著",
    "X42n0733_006:0181b06": "於前。結跏趺坐。次第行列。陵空而去。於王殿上空中",
    "X42n0733_006:0181b07": "而過。夫人見已。心大歡喜。即白王言。看我福田。神德",
    "X42n0733_006:0181b08": "如是。王大歡憙(五分第八。十誦十六。小小差殊不錄)。",
    "X42n0733_006:0181b09": "戒本水中。且據緣說。釋中鉢盛水戲亦提。",
    "X42n0733_006:0181b10": "　　　○擊攊戒",
    "X42n0733_006:0181b11": "僧祇十九。名相指戒與此律似別。彼祇緣起。尼坐不",
    "X42n0733_006:0181b12": "正。十六羣見已。相指示而笑。因此故制。彼云。一指指",
    "X42n0733_006:0181b13": "提。乃至五指亦如是。一切手指提。以捲指蘭。若木竹",
    "X42n0733_006:0181b14": "指越。知事人差次食。以指指言某甲去。提。",
    "X42n0733_006:0181b15": "　　　○恐怖戒",
    "X42n0733_006:0181b16": "悸(祗季反心動也)。舉其前言。以釋犯相等後者。疏意云。前",
    "X42n0733_006:0181b17": "方便時。告前人云。汝後若見如是色等。汝必死。示色",
    "X42n0733_006:0181b18": "時名了了者。舉前方便時為名也。尊者云。亦得先以",
    "X42n0733_006:0181b19": "色等示之後方告云。若曾見聞如是色等。必是不祥。",
    "X42n0733_006:0181b20": "故云了了也。",
    "X42n0733_006:0181b21": "　　　○洗浴戒",
    "X42n0733_006:0181b22": "溫室經除七病者。彼經云。佛告耆域。澡洗之法。當用",
    "X42n0733_006:0181b23": "七物。除去七病。得七福報。何謂七物。一者燃火。二者",
    "X42n0733_006:0181b24": "淨水。三者澡豆。四者蘇膏。五者淳灰。六者揚枝。七者",
    "X42n0733_006:0181c01": "內衣。此是澡浴之法。何謂除七病。一者四大安穩。二",
    "X42n0733_006:0181c02": "者除風病。三者除濕痺。四者除寒氷。五者熱氣。六者",
    "X42n0733_006:0181c03": "除垢穢。七者身體輕便。眼目精明。是為除眾僧七病。",
    "X42n0733_006:0181c04": "如是供養。便得七福。何謂七。一者四大無病。所生常",
    "X42n0733_006:0181c05": "安。勇武丁健。眾所敬仰。二者所生清淨。面首端政。塵",
    "X42n0733_006:0181c06": "垢不著。為人所敬。三者身體常香。衣服潔淨。見者歡",
    "X42n0733_006:0181c07": "喜。莫不恭敬。四者肌體濡澤。威光德大。莫不敬難。獨",
    "X42n0733_006:0181c08": "出無雙。五者多饒人從。拂拭塵垢。自然受福。常識宿",
    "X42n0733_006:0181c09": "命。六者口齒香好。方白齊平。所說教令莫不肅用。七",
    "X42n0733_006:0181c10": "者所生之處。自然衣裳。光餘珍寶。見者悚息。上代",
    "X42n0733_006:0181c11": "光統述制意云。水性漂蕩。無恒不可。常令定淺。上流",
    "X42n0733_006:0181c12": "忽增。容損身命。",
    "X42n0733_006:0181c13": "兩月聽洗者。准多論第八。十誦十六說也。多云。熱時",
    "X42n0733_006:0181c14": "者。春殘一月半。夏初一月。是二月半。名熱時。律師云。",
    "X42n0733_006:0181c15": "天竺早熱。是名天竺時。如是隨處熱時早晚。數取二",
    "X42n0733_006:0181c16": "月半。於中洗浴無犯(已上論文)。多論第九云。凡比丘浴。若",
    "X42n0733_006:0181c17": "露覆室。要不共白衣。及覆上身。要著偈支。(述曰。以偈支覆身也)",
    "X42n0733_006:0181c18": "一當有羞愧。二喜生他欲想故。昔有羅漢比丘洗。有",
    "X42n0733_006:0181c19": "一比丘。見其身體。鮮淨細耎。便欲心生。後不久男根",
    "X42n0733_006:0181c20": "墮落。即有女根。則休道為俗生子。後還遇見。即便識",
    "X42n0733_006:0181c21": "之。知本所因。即歸情求。及羅漢教令悔過。用心純至。",
    "X42n0733_006:0181c22": "還得男根。故宜不露形也。又云。婬持戒大比丘及沙",
    "X42n0733_006:0181c23": "彌。罪同破七寶塔。勸人出家精進。斯福同塔也(已上論文)。",
    "X42n0733_006:0181c24": "飾宗義記卷第六本"
}