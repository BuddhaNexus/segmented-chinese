{
    "T13n0397_025:0173b25": "大方等大集經卷第二十五",
    "T13n0397_025:0173b27": "北涼天竺三藏曇無讖譯",
    "T13n0397_025:0173b28": "11 寶髻菩薩品1寶髻菩薩品第十一之一",
    "T13n0397_025:0173b29": "爾時，世尊故在欲色二界中間大寶坊中，坐",
    "T13n0397_025:0173c01": "師子座。放大光明猶如日月，得大自在猶如",
    "T13n0397_025:0173c02": "梵釋，功德高顯猶如須彌山，法界甚深猶",
    "T13n0397_025:0173c03": "如大海。於大眾中演說正法，初中後善字義",
    "T13n0397_025:0173c04": "真正，具足清淨班宣梵行，為諸菩薩淨於法",
    "T13n0397_025:0173c05": "印，令諸菩薩聞已修集。爾時，東方過九萬",
    "T13n0397_025:0173c06": "二千諸佛世界，彼有世界名曰善華，其土有",
    "T13n0397_025:0173c07": "佛，號曰淨住如來、應、正遍知、明行足、善逝、世",
    "T13n0397_025:0173c08": "間解、無上士、調御丈夫、天人師、佛、世尊，為化",
    "T13n0397_025:0173c09": "眾生宣說正法。有一菩薩名曰寶髻，與諸菩",
    "T13n0397_025:0173c10": "薩其數八千，沒彼世界欲來此土，齎妙寶蓋",
    "T13n0397_025:0173c11": "欲奉如來，其蓋周覆一千世界，及諸香華欲",
    "T13n0397_025:0173c12": "供養佛。妙音說偈讚歎如來：",
    "T13n0397_025:0173c13": "「若諸人天得覩佛，　　則為獲得大利益，",
    "T13n0397_025:0173c14": "如來所受苦無量，　　勤精進故得菩提。",
    "T13n0397_025:0173c15": "往昔精進修菩提，　　超過一切諸菩薩，",
    "T13n0397_025:0173c16": "為令眾生得利益，　　故轉無上正法輪。",
    "T13n0397_025:0173c17": "如來如是難得見，　　所說正法亦難聞，",
    "T13n0397_025:0173c18": "獲得人身亦復難，　　諸根具足亦如是。",
    "T13n0397_025:0173c19": "若諸眾生行不善，　　亦不能作三善業，",
    "T13n0397_025:0173c20": "若人欲得大利益，　　應當覲見釋中尊；",
    "T13n0397_025:0173c21": "若欲聽受無上法，　　并見十方諸菩薩，",
    "T13n0397_025:0173c22": "具足三十二妙相，　　應當速詣大寶坊。",
    "T13n0397_025:0173c23": "今若不種諸善根，　　後必不得大涅槃，",
    "T13n0397_025:0173c24": "若欲具足人身者，　　應當速詣娑婆界；",
    "T13n0397_025:0173c25": "若欲破壞三惡道，　　欲受人天微妙樂；",
    "T13n0397_025:0173c26": "獲得無上無比樂，　　應當詣於娑婆界。",
    "T13n0397_025:0173c27": "大醫今施甘露味，　　除滅眾生諸煩惱，",
    "T13n0397_025:0173c28": "如來商主大法王，　　今日演說無上界。」",
    "T13n0397_025:0173c29": "寶髻菩薩說是偈時，其聲遍滿大千世界。時",
    "T13n0397_025:0174a01": "舍利弗聞是偈已，即白佛言：「世尊！如是偈音",
    "T13n0397_025:0174a02": "何處演說？」佛言：「舍利弗！東方過於九萬二",
    "T13n0397_025:0174a03": "千諸佛世界，彼有世界名曰善華，其土有佛",
    "T13n0397_025:0174a04": "號曰淨住。彼有菩薩名曰寶髻，與八千菩薩",
    "T13n0397_025:0174a05": "俱來至此，是其所說，其聲聞乎大千世界，",
    "T13n0397_025:0174a06": "勸諸眾生令修善法。」爾時，寶髻菩薩與八千",
    "T13n0397_025:0174a07": "菩薩及無量人天來至佛所，頭面禮拜，白",
    "T13n0397_025:0174a08": "佛言：「世尊！善華世界淨住如來，致敬問訊：",
    "T13n0397_025:0174a09": "起居輕利，氣力安不？眷屬大眾樂受法不？世",
    "T13n0397_025:0174a10": "尊！我從彼來至此世界，為聽菩薩淨行法印。",
    "T13n0397_025:0174a11": "唯願如來，普為一切，大慈憐愍分別解說，",
    "T13n0397_025:0174a12": "令諸菩薩聞已修集，破壞一切煩惱習氣修",
    "T13n0397_025:0174a13": "菩薩行，了知一切眾生之心，能修菩薩所有",
    "T13n0397_025:0174a14": "行相，能得解了智慧之行，能知一切煩惱等",
    "T13n0397_025:0174a15": "行，能修菩薩所修法行，能深觀察一切罪過，",
    "T13n0397_025:0174a16": "身得無礙見一切佛。」佛言：「善哉，善哉！善男",
    "T13n0397_025:0174a17": "子！諦聽，諦聽！我今當說如是淨行十分之一。",
    "T13n0397_025:0174a18": "「善男子！菩薩摩訶薩有四行。何等為四？一",
    "T13n0397_025:0174a19": "者、波羅蜜行；二者、助菩提行；三者、神通行；",
    "T13n0397_025:0174a20": "四者、調眾生行。波羅蜜行者，是願方便。助",
    "T13n0397_025:0174a21": "菩提行者，是修道方便。神通行者，是調心",
    "T13n0397_025:0174a22": "方便。調心方便者，是菩提心堅固方便。「善",
    "T13n0397_025:0174a23": "男子！云何名檀波羅蜜？檀波羅蜜即是淨行，",
    "T13n0397_025:0174a24": "能壞癡心能修捨心，修捨心已能一切施。若",
    "T13n0397_025:0174a25": "有菩薩能一切施，即得四種無分別心。何等",
    "T13n0397_025:0174a26": "為四？一者、不分別眾生；二者、不分別法；三者、",
    "T13n0397_025:0174a27": "不分別心；四者、不分別願，是名為四。「不分",
    "T13n0397_025:0174a28": "別眾生，是可與是不可與，此多與此少與，",
    "T13n0397_025:0174a29": "此上與此下與，此恭敬與此輕慢與，此全與",
    "T13n0397_025:0174b01": "此半與，此持戒此破戒，此福田此非福田，",
    "T13n0397_025:0174b02": "此得大報此不得大報，此是正見此是邪見。",
    "T13n0397_025:0174b03": "此行正聚此行邪聚。善男子！若菩薩摩訶",
    "T13n0397_025:0174b04": "薩得如是心，名不分別心，無憍慢心，無",
    "T13n0397_025:0174b05": "上下心，無罣礙心。是平等心，真正之心，平",
    "T13n0397_025:0174b06": "等施戒，平等慈悲，無有分別猶如虛空，是",
    "T13n0397_025:0174b07": "名不分別眾生。「不分別法者，菩薩終不作是",
    "T13n0397_025:0174b08": "分別，受者為說，不受不說；受法者施其所須，",
    "T13n0397_025:0174b09": "不受法者則不供給；終不觀察凡夫之人不",
    "T13n0397_025:0174b10": "可惠施，賢聖之人則應布施，是名不分別法。",
    "T13n0397_025:0174b11": "「不分別心者，觀諸眾生心皆平等，不為報施；",
    "T13n0397_025:0174b12": "無內外貪，非為名施，不求果施。所愛之物",
    "T13n0397_025:0174b13": "施已不悔，為攝眾生故行惠施，是名不分別",
    "T13n0397_025:0174b14": "心。「不分別願者，施時不為得帝釋身、梵王之",
    "T13n0397_025:0174b15": "身、轉輪王身、魔身、長者大臣之身，亦復不為",
    "T13n0397_025:0174b16": "大自在故，大眷屬故。不為上有，不為聲聞",
    "T13n0397_025:0174b17": "辟支佛乘，乃至不為阿耨多羅三藐三菩提",
    "T13n0397_025:0174b18": "故，而行布施，是名不分別願。「善男子！菩薩",
    "T13n0397_025:0174b19": "摩訶薩修惠施時，具足成就如是四事，則得",
    "T13n0397_025:0174b20": "遠離八不正見：一者、我見；二者、眾生見；三",
    "T13n0397_025:0174b21": "者、壽命見；四者、士夫見；五者、常見；六者、斷",
    "T13n0397_025:0174b22": "見；七者、有見；八者、無見，是名為八。復得遠",
    "T13n0397_025:0174b23": "離四種功德：一者、凡夫功德；二者、聲聞功德；",
    "T13n0397_025:0174b24": "三者、緣覺功德；四者、餘習功德。如是施已，",
    "T13n0397_025:0174b25": "不觀四相：一者、常相；二者、樂相；三者、我相；",
    "T13n0397_025:0174b26": "四者、淨相。能淨四法：一者、淨身；二者、淨口；",
    "T13n0397_025:0174b27": "三者、淨心；四者、淨願。遠離三礙：一、果報礙；",
    "T13n0397_025:0174b28": "二、聲聞礙；三、悔心礙。「善男子！菩薩修行如",
    "T13n0397_025:0174b29": "是施時，遠離三畏：一者、憍慢畏；二者、上慢",
    "T13n0397_025:0174c01": "畏；三者、魔業畏。菩薩修行如是施時，具四",
    "T13n0397_025:0174c02": "種印：一者、內空印；二者、外空印；三者、眾生空",
    "T13n0397_025:0174c03": "印；四者、菩提空印。如是施時，具四精進：一",
    "T13n0397_025:0174c04": "者、滿眾生故具足精進；二者、護佛法故具足",
    "T13n0397_025:0174c05": "精進；三者、為具三十二相八十種好故具足",
    "T13n0397_025:0174c06": "精進；四者、淨佛土故具足精進。是時復得具",
    "T13n0397_025:0174c07": "足四念：一者、念菩提心；二者、念欲見佛；三",
    "T13n0397_025:0174c08": "者、心常念慈；四者、念離煩惱。如是施時，淨於",
    "T13n0397_025:0174c09": "三事：一者、自身；二者、他身；三者、菩提。如是",
    "T13n0397_025:0174c10": "施時，淨於四智：一者、界智；二者、眾生滿足智；",
    "T13n0397_025:0174c11": "三者、願智；四者、助菩提智。「善男子！菩薩若",
    "T13n0397_025:0174c12": "能行如是法，則能淨於檀波羅蜜。「善男子！",
    "T13n0397_025:0174c13": "云何菩薩淨於尸波羅蜜行？善男子！有一",
    "T13n0397_025:0174c14": "種淨，所謂菩薩憐愍一切世間眾生，勝於聲",
    "T13n0397_025:0174c15": "聞辟支佛慈，能壞魔業調諸眾生，具足無量",
    "T13n0397_025:0174c16": "功德寶聚，無有放逸。「復有二種：一者、於諸",
    "T13n0397_025:0174c17": "眾生，不生惡心。二者、調諸眾生令向菩提。",
    "T13n0397_025:0174c18": "「復有三種：一者、淨身，遠離一切身惡業故；",
    "T13n0397_025:0174c19": "二者、淨口，遠離一切口惡業故；三者淨意，",
    "T13n0397_025:0174c20": "遠離一切貪恚邪見故。「復有四種：一者、勸諸",
    "T13n0397_025:0174c21": "眾生令持禁戒；二者、勸諸眾生具足淨戒；",
    "T13n0397_025:0174c22": "三者、能調諸毀戒者；四者、見持戒者，供養恭",
    "T13n0397_025:0174c23": "敬尊重讚歎。「復有五種：一、持戒已不生憍慢；",
    "T13n0397_025:0174c24": "二、見毀戒不生輕慢；三、見持戒心無嫉妬；四、",
    "T13n0397_025:0174c25": "終不求聲聞之乘；五者、不念辟支佛乘。「復有",
    "T13n0397_025:0174c26": "六種：一者、念佛，為過戒故；二者、念法，為過",
    "T13n0397_025:0174c27": "戒已心不生悔；三者、念僧，為能具足如來戒",
    "T13n0397_025:0174c28": "故；四者、念戒，為不求諸有果報故；五者、念",
    "T13n0397_025:0174c29": "施，為能一切悉施與故；六者、念天，為欲具",
    "T13n0397_025:0175a01": "足諸善法故。「復有七種：一者、深信一切佛法；",
    "T13n0397_025:0175a02": "二者、勤行精進，為得佛法故；三者、具智，為",
    "T13n0397_025:0175a03": "知一切諸佛法故；四者、聞已能說一切佛法",
    "T13n0397_025:0175a04": "故；五者、供養父母師長和上；六者、畏於現",
    "T13n0397_025:0175a05": "在未來惡業；七者、有慚愧心。「復有八種：一",
    "T13n0397_025:0175a06": "者、不為利養顯異惑眾；二者、不說自事，離一",
    "T13n0397_025:0175a07": "切故；三者、不讚供養，心知足故；四者、行聖",
    "T13n0397_025:0175a08": "種性，樂善法故；五者、隨頭陀法，不惜身命",
    "T13n0397_025:0175a09": "故；六者、樂於寂靜，離說世事故；七者、深心",
    "T13n0397_025:0175a10": "樂法，厭三界故；八者、至心護法，不惜身命",
    "T13n0397_025:0175a11": "故。「復有九種：一者、離九惡心，過九眾生",
    "T13n0397_025:0175a12": "所居處故；二者、念淨；三者、念修；四者、增長",
    "T13n0397_025:0175a13": "善法；五者、心樂寂靜；六者、離煩惱熱；七者、",
    "T13n0397_025:0175a14": "莊嚴舍摩他；八者、勤行精進；九者、不欺眾生。",
    "T13n0397_025:0175a15": "「復有十種：一者、淨身三業；二者、淨口四業；",
    "T13n0397_025:0175a16": "三者、淨意三業；四者、遠離嫉妬；五者、離諂曲",
    "T13n0397_025:0175a17": "心；六者、至心念戒；七者、為持戒故，勤行精",
    "T13n0397_025:0175a18": "進；八者、軟語，為調眾生；九者、受身為眾生",
    "T13n0397_025:0175a19": "使；十者、於諸福田不生輕慢。「善男子！菩薩",
    "T13n0397_025:0175a20": "修行尸波羅蜜，有二種淨行：一者、有心有相",
    "T13n0397_025:0175a21": "及以莊嚴，寧捨壽命終不毀戒；二者、無心無",
    "T13n0397_025:0175a22": "相及無莊嚴，於一切法心無所著。復有二種。",
    "T13n0397_025:0175a23": "一者淨於內入。二者不求一切外入。復有二",
    "T13n0397_025:0175a24": "種：一者、常願菩提之心；二者、不觀本向菩提",
    "T13n0397_025:0175a25": "戒相。「善男子！云何菩薩淨羼提波羅蜜行？",
    "T13n0397_025:0175a26": "善男子！菩薩摩訶薩受罵不報，口業淨故；受",
    "T13n0397_025:0175a27": "打不報，身業淨故；受瞋不報，意業淨故。善男",
    "T13n0397_025:0175a28": "子！菩薩摩訶薩雖受罵辱所以不酬，護眾",
    "T13n0397_025:0175a29": "生故；受諸楚毒所以不報，護後世故；被截",
    "T13n0397_025:0175b01": "手足慈心不瞋，護菩提故。見有求者，心不",
    "T13n0397_025:0175b02": "生瞋，為四攝故生慈心故，增菩提道故，壞",
    "T13n0397_025:0175b03": "慳貪心破魔業故。「善男子！菩薩摩訶薩修",
    "T13n0397_025:0175b04": "念佛已，行於忍辱，受一切苦，為得佛身故。",
    "T13n0397_025:0175b05": "善男子！復有菩薩修於忍辱，為欲具足得十",
    "T13n0397_025:0175b06": "力故。復有菩薩修於忍辱，為欲成大師子吼",
    "T13n0397_025:0175b07": "故。復有修忍，為知三世無罣礙故。復有修",
    "T13n0397_025:0175b08": "忍，為得大慈大悲力故。復有修忍，為得具",
    "T13n0397_025:0175b09": "足一切智故。",
    "T13n0397_025:0175b10": "「善男子！菩薩摩訶薩具足二力，能成就忍：一",
    "T13n0397_025:0175b11": "者、智力；二者、修力。以智力故觀於身心，是",
    "T13n0397_025:0175b12": "故為忍。以修力故不著諸法，是故為忍。「復",
    "T13n0397_025:0175b13": "次，善男子！淨忍菩薩則能觀察一切法中無",
    "T13n0397_025:0175b14": "有眾生，是故修忍。一切諸法其性解脫，是",
    "T13n0397_025:0175b15": "故菩薩觀一切法無忍無瞋。若於諸法心無",
    "T13n0397_025:0175b16": "所著，是名為忍。「善男子！菩薩有二忍：一者、",
    "T13n0397_025:0175b17": "觀如法身；二者、觀如法界。菩薩摩訶薩若能",
    "T13n0397_025:0175b18": "如是觀二法者，是名菩薩淨羼提波羅蜜行。",
    "T13n0397_025:0175b19": "「善男子！云何菩薩淨毘梨耶波羅蜜行？若",
    "T13n0397_025:0175b20": "菩薩摩訶薩於諸修行不息不悔，於諸善法",
    "T13n0397_025:0175b21": "心無厭足，亦樂修行五波羅蜜，常求莊嚴一",
    "T13n0397_025:0175b22": "切善法，擁護正法樂宣說之。調伏眾生心無",
    "T13n0397_025:0175b23": "休息，過於聲聞辟支佛乘，擁護一切諸佛正",
    "T13n0397_025:0175b24": "法，修諸苦行其心不悔，終不喪失本昔善根，",
    "T13n0397_025:0175b25": "廣修多聞心無厭惓，為眾走使不生愁悔，是",
    "T13n0397_025:0175b26": "名精進。如是精進，云何名淨？若能觀身猶如",
    "T13n0397_025:0175b27": "影像、口無言說、心畢竟淨，以盡智觀諸滅",
    "T13n0397_025:0175b28": "法，以無生智知諸有盡。如是觀時，則能莊嚴",
    "T13n0397_025:0175b29": "三種精進：一者、體莊嚴；二者、覺莊嚴；三者、",
    "T13n0397_025:0175c01": "分別莊嚴。「復有三種不著精進：一、不著眼；",
    "T13n0397_025:0175c02": "二、不著色；三、不著識。乃至法，亦復如是，是",
    "T13n0397_025:0175c03": "名不取不捨精進。具足如是勤精進已，不取",
    "T13n0397_025:0175c04": "惠施不捨慳貪，不取持戒不捨毀戒，不取忍",
    "T13n0397_025:0175c05": "辱不捨瞋恚，不取精進不捨懈怠，不取禪定",
    "T13n0397_025:0175c06": "不捨亂心，不取智慧不捨愚癡，不取善法不",
    "T13n0397_025:0175c07": "捨惡法，不取佛道不捨二乘，是名二種勤精",
    "T13n0397_025:0175c08": "進也，是二精進能具佛法。復有二種：所謂",
    "T13n0397_025:0175c09": "內、外。若菩薩能修如是勤精進者，是名毘梨",
    "T13n0397_025:0175c10": "耶波羅蜜行淨。「善男子！云何菩薩淨禪波羅",
    "T13n0397_025:0175c11": "蜜行？若菩薩摩訶薩，取諸禪支觀諸禪",
    "T13n0397_025:0175c12": "支，觀已入定。既入定已，不貪著色受想行",
    "T13n0397_025:0175c13": "識，是名為禪。非著眼禪乃至意禪，是名為",
    "T13n0397_025:0175c14": "禪。非著色禪乃至法禪，是名為禪。非著地",
    "T13n0397_025:0175c15": "水火風空禪，是名為禪。非著日月釋梵自在",
    "T13n0397_025:0175c16": "天禪，是名為禪。非著欲界色無色禪，是名",
    "T13n0397_025:0175c17": "為禪。非著此彼禪，是名為禪。非觀身心禪，",
    "T13n0397_025:0175c18": "是名為禪。非著上下禪，是名為禪。非著四",
    "T13n0397_025:0175c19": "取禪，是名為禪。非著眾生壽命士夫我人",
    "T13n0397_025:0175c20": "相禪，是名為禪。非著常見斷見有無見禪，",
    "T13n0397_025:0175c21": "是名為禪。非畢竟盡漏禪，是名為禪。非入",
    "T13n0397_025:0175c22": "定聚禪，是名為禪。非得沙門果禪，如是禪",
    "T13n0397_025:0175c23": "者非畢竟行禪，名空調伏禪，非真空禪；名",
    "T13n0397_025:0175c24": "無相調伏禪，非真無相禪；名無願調伏禪，",
    "T13n0397_025:0175c25": "非真無願禪。是菩薩具足成就大慈大悲一",
    "T13n0397_025:0175c26": "切空行禪。「云何名為具一切空？若能不觀布",
    "T13n0397_025:0175c27": "施、持戒、忍辱、精進、禪定、智慧、方便、慈悲喜捨、",
    "T13n0397_025:0175c28": "四諦、菩提智慧、誓願莊嚴、舍摩他、毘婆舍",
    "T13n0397_025:0175c29": "那、解脫慚愧，是名諸佛方便三昧神通無礙",
    "T13n0397_025:0176a01": "智。攝取十力、四無所畏、十八不共法，不為二",
    "T13n0397_025:0176a02": "乘之所染污，斷諸習氣，具足無量大神通智，",
    "T13n0397_025:0176a03": "為諸眾生之所歸依。莊嚴世法及出世法，能",
    "T13n0397_025:0176a04": "善調伏一切眾生，渡於四流生死大海，能",
    "T13n0397_025:0176a05": "斷一切所有繫縛，淨諸法性，是名性寂靜。",
    "T13n0397_025:0176a06": "非向法寂靜，亦取向法捨性，了了向法盲性，",
    "T13n0397_025:0176a07": "有聞向法聾性，勤調伏向法停住，涼滅寂",
    "T13n0397_025:0176a08": "靜，調伏熾然，是名一切行空。「善男子！譬如",
    "T13n0397_025:0176a09": "三千大千世界，所有眾生悉善知畫，其中或",
    "T13n0397_025:0176a10": "有善能泥塗，或能磨彩，或曉畫身不曉手",
    "T13n0397_025:0176a11": "足，或曉手足不曉面目。時有國王，以一張",
    "T13n0397_025:0176a12": "㲲與是諸人，而告之言：『凡能畫者，悉來聚",
    "T13n0397_025:0176a13": "集於此㲲上，畫吾身像。』爾時，諸人悉來聚集，",
    "T13n0397_025:0176a14": "隨其所能而共作之。有一畫師，以緣事故竟",
    "T13n0397_025:0176a15": "不得來。諸人畫已持共上王。善男子！可言",
    "T13n0397_025:0176a16": "諸人悉集作不？」「不也。世尊！」「善男子！我說此",
    "T13n0397_025:0176a17": "喻，其義未顯。善男子！一人不來，故不得言",
    "T13n0397_025:0176a18": "一切集作，亦不得言像已成就。佛法行者亦",
    "T13n0397_025:0176a19": "復如是，若有一行不成就者，不名具足如來",
    "T13n0397_025:0176a20": "正法，是故要當具足諸行，名為成就無上菩",
    "T13n0397_025:0176a21": "提。」說是法時，六萬菩薩於一切行，得具足",
    "T13n0397_025:0176a22": "空。「善男子！云何菩薩摩訶薩淨般若波羅",
    "T13n0397_025:0176a23": "蜜？善男子！菩薩摩訶薩具十二慧：一者、知",
    "T13n0397_025:0176a24": "過去無礙；二者、知未來無礙；三者、知現在無",
    "T13n0397_025:0176a25": "礙；四者、知有為無礙；五者、知無為無礙；六",
    "T13n0397_025:0176a26": "者、知一切世作無礙；七者、知出世無礙；八者、",
    "T13n0397_025:0176a27": "知辯才無礙；九者、知實無礙；十者、知世諦",
    "T13n0397_025:0176a28": "無礙；十一者、知第一義諦無礙；十二者、知諸",
    "T13n0397_025:0176a29": "眾生利鈍無礙，是名為慧。難破能破，難觀",
    "T13n0397_025:0176b01": "能觀，難解能解，譬如金剛不可沮壞，是名",
    "T13n0397_025:0176b02": "出世之慧、畢竟慧、一切眾生真解心慧。「難",
    "T13n0397_025:0176b03": "行難入難見，甚深難可習學，正見正聚，遠",
    "T13n0397_025:0176b04": "離諸見及以習氣，自知了了知見一切眾生",
    "T13n0397_025:0176b05": "之心，法智義智無所貪著，曠大光明無諍無",
    "T13n0397_025:0176b06": "迮。善知時節過於時節，護正法聚，畢竟",
    "T13n0397_025:0176b07": "覺正覺實覺，遠諸垢穢不為一切之所呵責。",
    "T13n0397_025:0176b08": "一行無行、一切眾生行、無足跡行，雖離一",
    "T13n0397_025:0176b09": "切世間之行，亦不遠離一切世行。雖離世界",
    "T13n0397_025:0176b10": "不離佛土，雖離一切諸行莊嚴，亦不遠離調",
    "T13n0397_025:0176b11": "伏眾生。雖離諸行不離善行，雖離眾生心行",
    "T13n0397_025:0176b12": "因緣，不離知於眾生心行。雖離世行不離世",
    "T13n0397_025:0176b13": "法，雖離諸身亦入眾生心，是名為慧。「如是",
    "T13n0397_025:0176b14": "智慧甚為難得，非善根純熟終不能獲，不能",
    "T13n0397_025:0176b15": "常修行善法者，亦不能得如是智慧。菩提樹",
    "T13n0397_025:0176b16": "下乃能得之，真知法性諸佛所護，度至彼",
    "T13n0397_025:0176b17": "岸，知一切法施甘露味，是故名為般若波羅",
    "T13n0397_025:0176b18": "蜜。「善男子！如是智慧，畢竟了知一切緣一",
    "T13n0397_025:0176b19": "切相，一切眾生心之所行，以是義故名為智",
    "T13n0397_025:0176b20": "慧。如是智慧有二寂靜：一者、知礙相寂靜；",
    "T13n0397_025:0176b21": "二者、知無礙相寂靜。「復有二種：一者、無覺淨；",
    "T13n0397_025:0176b22": "二者、離諸見淨。如是智慧菩薩摩訶薩常遊",
    "T13n0397_025:0176b23": "眾生利鈍根中、眾生心中、一切法中，觀諸",
    "T13n0397_025:0176b24": "煩惱即是智慧。菩薩雖住諸界，多住佛界，",
    "T13n0397_025:0176b25": "能善觀見十方世界，離一切蓋，悉是一切佛",
    "T13n0397_025:0176b26": "法根本，具足一切無上佛法，不學諸法不離",
    "T13n0397_025:0176b27": "諸法，不壞一法不成一法。菩薩成就如是智",
    "T13n0397_025:0176b28": "慧，能作功德，能讀誦說一切佛法，一切福德",
    "T13n0397_025:0176b29": "悉能得之，皆能修成一切善法，是名菩薩淨",
    "T13n0397_025:0176c01": "般若波羅蜜行。」說是法時，二萬二千眾生發",
    "T13n0397_025:0176c02": "阿耨多羅三藐三菩提心，八千菩薩得無生",
    "T13n0397_025:0176c03": "忍，五百比丘漏盡意解，十千天人得須陀洹",
    "T13n0397_025:0176c04": "果。爾時，一切天與人同聲而言：「世尊！若有",
    "T13n0397_025:0176c05": "人能信是經者，當知是人諸佛所護，何況",
    "T13n0397_025:0176c06": "有能受持讀誦書寫供養！」「善男子！云何菩薩",
    "T13n0397_025:0176c07": "摩訶薩淨菩提行？善男子！菩薩摩訶薩觀身",
    "T13n0397_025:0176c08": "念處，有二種行：一者、不淨行；二者、淨行。不",
    "T13n0397_025:0176c09": "淨行者，觀身不淨臭穢充滿，無常無住誑諸",
    "T13n0397_025:0176c10": "凡夫。淨行者，菩薩摩訶薩作是思惟：『我今",
    "T13n0397_025:0176c11": "因是不淨之身，得淨佛身、得淨法身、淨功",
    "T13n0397_025:0176c12": "德身，一切眾生所樂見身。』「復次，善男子！菩",
    "T13n0397_025:0176c13": "薩摩訶薩觀身身已，能淨二行：一者、無常；",
    "T13n0397_025:0176c14": "二者、常。菩薩摩訶薩觀身無常畢定當死，",
    "T13n0397_025:0176c15": "如是觀已，不為身故造諸惡業邪命自活，",
    "T13n0397_025:0176c16": "修三堅法：一者、身堅；二者、命堅；三者、財堅。",
    "T13n0397_025:0176c17": "如是觀已，能為眾生而作給使，即得遠離身",
    "T13n0397_025:0176c18": "口意曲。菩薩如是觀身無常，得如是等無量",
    "T13n0397_025:0176c19": "功德。云何為常？菩薩摩訶薩觀無常已則得",
    "T13n0397_025:0176c20": "常身，因無常故得功德身，因無常故不斷",
    "T13n0397_025:0176c21": "佛種法種僧種。善男子！又復常者即是無盡，",
    "T13n0397_025:0176c22": "無盡者即是無為，無為者即是一切智所行",
    "T13n0397_025:0176c23": "處，一切智所行處者是空無相願。又復，常",
    "T13n0397_025:0176c24": "者即是虛空，菩薩摩訶薩觀一切法猶如虛",
    "T13n0397_025:0176c25": "空，是名菩薩摩訶薩常行。「善男子！復有菩",
    "T13n0397_025:0176c26": "薩修身念處，觀察一切眾生之身，畢竟當是",
    "T13n0397_025:0176c27": "如來佛身，如如來身法身亦爾，如是二身我",
    "T13n0397_025:0176c28": "身亦爾，是名菩薩觀無漏身。菩薩爾時所得",
    "T13n0397_025:0176c29": "善法，隨其多少悉是無漏。以如是法，發願",
    "T13n0397_025:0177a01": "迴向一切種智，得無漏已終不起漏。所言漏",
    "T13n0397_025:0177a02": "者即是三漏，所謂欲漏、有漏、無明漏。菩薩了",
    "T13n0397_025:0177a03": "了知三漏已，為眾生故生於欲界，亦復不為",
    "T13n0397_025:0177a04": "欲漏所污，色無色界亦復如是。無明漏者已",
    "T13n0397_025:0177a05": "拔其根。何以故？拔無明故則無見漏。菩薩",
    "T13n0397_025:0177a06": "摩訶薩修身念已，於是身中，不見我及我所、",
    "T13n0397_025:0177a07": "不生憍慢，離我我所故，不求不取一切財物。",
    "T13n0397_025:0177a08": "不求取故於物無諍，以無諍故即是寂靜，夫",
    "T13n0397_025:0177a09": "寂靜者即是忍辱。住於忍辱不上不下，不上",
    "T13n0397_025:0177a10": "不下者即如法住。如法住者，不行善法不",
    "T13n0397_025:0177a11": "行惡法，不上下已即得善友。得善友已遇",
    "T13n0397_025:0177a12": "善知識，遇善知識故得聞正法。聞正法故不",
    "T13n0397_025:0177a13": "以漏心向有漏法，是名過於諸漏境界。過漏",
    "T13n0397_025:0177a14": "境已常入禪定，既入定已，乃至一法不生",
    "T13n0397_025:0177a15": "覺觀。無覺觀故，不作一法不變一法，是名",
    "T13n0397_025:0177a16": "如法，是名一切法平等。若得如是諸法平等，",
    "T13n0397_025:0177a17": "是名一切智。「善男子！菩薩摩訶薩若能如是",
    "T13n0397_025:0177a18": "觀身念處，是名觀身身念。「善男子！菩薩爾",
    "T13n0397_025:0177a19": "時次觀受念處，於有受者生慈悲心，向諸眾",
    "T13n0397_025:0177a20": "生作如是言：『畢竟樂者斷一切受。若人能斷",
    "T13n0397_025:0177a21": "一切受者，即是常樂。』菩薩爾時，隨所受者",
    "T13n0397_025:0177a22": "生慈悲心。若自若他受樂受時，遠離愛心生",
    "T13n0397_025:0177a23": "於慈心。若受苦時，遠離瞋心生於悲心。若",
    "T13n0397_025:0177a24": "受不苦不樂，離無明心生於捨心。是故菩薩",
    "T13n0397_025:0177a25": "受樂受時不生貪著，受苦受時不生瞋恚，受",
    "T13n0397_025:0177a26": "不苦不樂不生無明。「菩薩爾時，觀一切受無",
    "T13n0397_025:0177a27": "常苦無我，見受樂者即知是苦。見受苦者，如",
    "T13n0397_025:0177a28": "癰如瘡。見不苦不樂受是不寂靜。觀於樂受",
    "T13n0397_025:0177a29": "即是無常，觀於苦受即是空無，不苦不樂即",
    "T13n0397_025:0177b01": "是無我。菩薩爾時作是觀已，見是諸受即是",
    "T13n0397_025:0177b02": "無受，見一切受即是有為。若是有為，即是生",
    "T13n0397_025:0177b03": "滅散漏無住。如是觀已，不見於我不見受者，",
    "T13n0397_025:0177b04": "是名菩薩大智方便。因是方便，見一切受無",
    "T13n0397_025:0177b05": "常生滅，觀一切法悉是空無，無受無受者、",
    "T13n0397_025:0177b06": "無作無作者，從緣而生從緣而滅，無屬無",
    "T13n0397_025:0177b07": "取，於諸因緣不生覺觀。因無覺觀，作如是言：",
    "T13n0397_025:0177b08": "『諸因緣法皆悉是空。』菩薩摩訶薩如是觀時",
    "T13n0397_025:0177b09": "成受念處，能令身心皆悉寂靜，知一切行，",
    "T13n0397_025:0177b10": "是名一切智，是名受受念處。「云何菩薩修",
    "T13n0397_025:0177b11": "心念處？菩薩摩訶薩住菩提心，觀是心性，",
    "T13n0397_025:0177b12": "不見內入心，不見外入心，不見內外入心，",
    "T13n0397_025:0177b13": "不見陰中心，不見界中心。既不見已，作是思",
    "T13n0397_025:0177b14": "惟：『如是心緣為異不異？若心異緣，則一時",
    "T13n0397_025:0177b15": "中應有二心。若心即緣，不應復能觀於自",
    "T13n0397_025:0177b16": "心，猶如指端不能自觸，心亦如是。』作是觀",
    "T13n0397_025:0177b17": "已，見心無住無常變異，所緣處滅，即知是",
    "T13n0397_025:0177b18": "心非從緣生非不緣生，非常非斷非內非外",
    "T13n0397_025:0177b19": "非有非無。觀心如是，不妨如法知心寂靜，",
    "T13n0397_025:0177b20": "是名菩薩修心心念。「復次，善男子！菩薩摩訶",
    "T13n0397_025:0177b21": "薩觀心非色不可覩見，非是覺觀，是名菩薩",
    "T13n0397_025:0177b22": "修心念處。如心，心數亦如是；如心數，心行亦",
    "T13n0397_025:0177b23": "如是；如心行，心所求法亦如是；如所求法，",
    "T13n0397_025:0177b24": "菩提亦如是；如菩提，一切善法亦如是。菩薩",
    "T13n0397_025:0177b25": "若觀心，如獼猴、畫水、朝露、蜂王、魚母，如河如",
    "T13n0397_025:0177b26": "焰，如想遠事獨行無身，常轉無停，貪著諸",
    "T13n0397_025:0177b27": "界次第生滅。能攝如是無量之心，令住一處",
    "T13n0397_025:0177b28": "不動不轉，不漏不錯不亂不散，是名舍摩他。",
    "T13n0397_025:0177b29": "菩薩若能作如是觀，是名成就觀心心念處，",
    "T13n0397_025:0177c01": "是名知心境界，是名知心法界，是名知心真",
    "T13n0397_025:0177c02": "實之相，是名知心真實之性。即是廣知即真",
    "T13n0397_025:0177c03": "淨知，了知真知實知如幻，是名知法。名知",
    "T13n0397_025:0177c04": "心性，名知心盡，名無取知無罣礙知。菩薩",
    "T13n0397_025:0177c05": "摩訶薩如是觀已，善知一切眾生心性，知已",
    "T13n0397_025:0177c06": "如應而為說法。如知自心性，知一切眾生心",
    "T13n0397_025:0177c07": "性亦復如是。如自知心相，知一切眾生心",
    "T13n0397_025:0177c08": "相亦復如是。如知自心空，知一切眾生心空",
    "T13n0397_025:0177c09": "亦復如是。如觀自心平等，觀一切眾生心平",
    "T13n0397_025:0177c10": "等亦復如是。作是觀已不動法界，是名菩",
    "T13n0397_025:0177c11": "薩修心心念處。「善男子！云何菩薩修法念處？",
    "T13n0397_025:0177c12": "菩薩摩訶薩作如是觀，法出法滅，無我眾",
    "T13n0397_025:0177c13": "生壽命士夫，無生無滅無沒無出，是名法性。",
    "T13n0397_025:0177c14": "若能求法，是名出法；若不求法，是名滅法；若",
    "T13n0397_025:0177c15": "善不善，出者從緣、滅者從緣。如是觀時觀於",
    "T13n0397_025:0177c16": "三行，所謂惡行、善行、不動行。是三行中，我",
    "T13n0397_025:0177c17": "當常行福善之行，為十善法。十善法者，為",
    "T13n0397_025:0177c18": "淨身業，欲求如來三十二相、八十種好，他不",
    "T13n0397_025:0177c19": "能害。淨口業者，凡有所說眾樂聽受。淨心",
    "T13n0397_025:0177c20": "業者，於諸眾生其心平等，常入禪定。淨四",
    "T13n0397_025:0177c21": "無礙智，淨慈心故施眾生常樂，淨悲心故",
    "T13n0397_025:0177c22": "無量世中為眾生受苦其心不悔；淨於十力，",
    "T13n0397_025:0177c23": "為知眾生諸根利鈍；淨四無畏，為知眾生障",
    "T13n0397_025:0177c24": "無障故；淨十八法，為知三世無障礙故；淨",
    "T13n0397_025:0177c25": "一切佛法，為一切眾生無能勝故。菩薩摩",
    "T13n0397_025:0177c26": "訶薩能如是觀，於諸善法及諸功德，不生厭",
    "T13n0397_025:0177c27": "足親近善行，遠離惡行及煩惱習，真實了知",
    "T13n0397_025:0177c28": "於不動行。雖知不貪，心得自在，隨願往生非",
    "T13n0397_025:0177c29": "結業生，生於欲界為眾生故。「善男子！菩薩",
    "T13n0397_025:0178a01": "摩訶薩得善方便，觀法念處，修集莊嚴助菩",
    "T13n0397_025:0178a02": "提法，遠離一切障菩提垢。得是功德，不著",
    "T13n0397_025:0178a03": "常見不著斷見，離是二見行於中道。夫中道",
    "T13n0397_025:0178a04": "者有二種法：一者、不善念；二者、無明，是二",
    "T13n0397_025:0178a05": "法中心不放逸，是名中道。復有二法：一、行；",
    "T13n0397_025:0178a06": "二、識。復有二法：一者、名色；二者、六入。復有",
    "T13n0397_025:0178a07": "二法：一、觸；二、受。復有二法：一、愛；二、取。復有",
    "T13n0397_025:0178a08": "二法：一、有；二、生。復有二法：一、老；二、死。是二",
    "T13n0397_025:0178a09": "法中不放逸者，是名中道。如是中道，世間",
    "T13n0397_025:0178a10": "智慧所不能見，不可宣說不可顯示，無有相",
    "T13n0397_025:0178a11": "貌無色無處無取無捨，清淨寂靜。「善男子！",
    "T13n0397_025:0178a12": "夫中道者，不可眼見，乃至不可觸觸，亦無",
    "T13n0397_025:0178a13": "至處亦世出世，不可宣說非多非少，故名中",
    "T13n0397_025:0178a14": "道。「善男子！我與無我名為二邊。若有說言",
    "T13n0397_025:0178a15": "非常非斷，非命非士，非想非非想，非覺非",
    "T13n0397_025:0178a16": "非覺，非實非虛，非此非彼，非有非無，非有",
    "T13n0397_025:0178a17": "為非無為，非行非非行，非生死非涅槃；不",
    "T13n0397_025:0178a18": "作如是，是名中道。「復次，善男子！菩薩摩訶",
    "T13n0397_025:0178a19": "薩觀法法念，不分別法界；如法界，眾生界亦",
    "T13n0397_025:0178a20": "如是。如是二界名虛空界，一切諸法悉入法",
    "T13n0397_025:0178a21": "界。夫法界者即眾生界，眾生界者即無分別，",
    "T13n0397_025:0178a22": "是名觀察一切法。等見一切界即是法界，雖",
    "T13n0397_025:0178a23": "明了見而心不著，以不著故則無分別。菩薩",
    "T13n0397_025:0178a24": "摩訶薩不以肉眼、天眼、慧眼觀法念處。何以",
    "T13n0397_025:0178a25": "故？如是三眼無相貌故。是故觀法則以法眼，",
    "T13n0397_025:0178a26": "雖了了知而心不著，雖復不著不失法界，是",
    "T13n0397_025:0178a27": "名佛智。能知如是甚深法界，亦不失於一切",
    "T13n0397_025:0178a28": "智念，是名菩薩修法法念處。「善男子！菩薩",
    "T13n0397_025:0178a29": "摩訶薩何故修集是四念處？為欲遠離四顛",
    "T13n0397_025:0178b01": "倒故。修身念處為離淨倒，修受念處為離樂",
    "T13n0397_025:0178b02": "倒，修心念處為離常倒，修法念處為離我倒。",
    "T13n0397_025:0178b03": "又離四食，修身念處離於摶食，修受念處",
    "T13n0397_025:0178b04": "離於觸食，修心念處離於識食，修法念處離",
    "T13n0397_025:0178b05": "於思食。又復遠離識四住處，修身念處離住",
    "T13n0397_025:0178b06": "色處，修受念處離住受處，修心念處離住想",
    "T13n0397_025:0178b07": "處，修法念處離住行處。復離五陰，修身念",
    "T13n0397_025:0178b08": "處遠離色陰，修受念處遠離受陰，修心念處",
    "T13n0397_025:0178b09": "遠離識陰，修法念處離想行陰。是名菩薩淨",
    "T13n0397_025:0178b10": "四念行。「善男子！云何菩薩修四正勤行？",
    "T13n0397_025:0178b11": "菩薩摩訶薩常樂修集一切善法，未生惡法",
    "T13n0397_025:0178b12": "為不生故勤行精進，已生惡法為遠離故勤",
    "T13n0397_025:0178b13": "行精進，未生善法為令生故勤行精進，已生",
    "T13n0397_025:0178b14": "善法為住不失故勤行精進。「善男子！菩薩摩",
    "T13n0397_025:0178b15": "訶薩於無量世修集善行，是故性善，不以方",
    "T13n0397_025:0178b16": "便令惡不生。若有菩薩修四正勤，心得自在",
    "T13n0397_025:0178b17": "四正勤者，菩薩爾時心及心數與大慈悲和",
    "T13n0397_025:0178b18": "合共行，故名正勤。「菩薩爾時次第修集四如",
    "T13n0397_025:0178b19": "意足：一者、欲；二者、心；三者、進；四者、慧。專念",
    "T13n0397_025:0178b20": "至心念於菩提，是名為欲；修大悲故覺心輕",
    "T13n0397_025:0178b21": "便，是名為心；遠離惡法，是名精進；得方便",
    "T13n0397_025:0178b22": "故，名之為慧。「菩薩修四如意足已，得四自在：",
    "T13n0397_025:0178b23": "一者、壽命自在，以自在故，雖生短命自得長",
    "T13n0397_025:0178b24": "壽，為調眾生，與長壽者演說正法，於長壽",
    "T13n0397_025:0178b25": "中能現短壽，隨是菩薩所生之處，若天若人",
    "T13n0397_025:0178b26": "得命自在。二者、身得自在，以自在故，隨心",
    "T13n0397_025:0178b27": "作身隨心作色，示現威儀為眾生故。菩薩若",
    "T13n0397_025:0178b28": "欲與諸眾生其身同等，高大微小悉皆能作。",
    "T13n0397_025:0178b29": "三者、得法自在，以自在故，能知一切世出世",
    "T13n0397_025:0178c01": "法，示諸眾生一切世事，於出世行心亦不退，",
    "T13n0397_025:0178c02": "明知甚深十二因緣，得無礙智，能為眾生說",
    "T13n0397_025:0178c03": "種種法。無量眾生聞是法已，發阿耨多羅三",
    "T13n0397_025:0178c04": "藐三菩提心。四者、願得自在，以自在故，令",
    "T13n0397_025:0178c05": "四大海合作一海，不來不去無有動轉如本",
    "T13n0397_025:0178c06": "不異，亦令三千大千世界諸須彌山合為一",
    "T13n0397_025:0178c07": "山，不來不去無有動轉如本不異，於四天王、",
    "T13n0397_025:0178c08": "三十三天無所妨礙。欲令三千大千世界悉",
    "T13n0397_025:0178c09": "作金寶、七寶、栴檀、華香、瓔珞，虛空水火，皆隨",
    "T13n0397_025:0178c10": "意成，是名菩薩得四自在。「善男子！菩薩若",
    "T13n0397_025:0178c11": "得四如意足，則得面見十方諸佛，與共語言",
    "T13n0397_025:0178c12": "進止一處；一切梵天、帝釋、四王、阿修羅、乾闥",
    "T13n0397_025:0178c13": "婆、迦樓羅、緊那羅、摩睺羅伽，亦復如是。「云何",
    "T13n0397_025:0178c14": "莊嚴四如意足？善男子！若能供養父母和",
    "T13n0397_025:0178c15": "上師長有德，見諸眾生先意問訊，柔軟與語",
    "T13n0397_025:0178c16": "如語而作，視諸眾生其心平等，善心正心",
    "T13n0397_025:0178c17": "恭敬心慚愧心。遠離貪欲瞋恚愚癡，無欺無",
    "T13n0397_025:0178c18": "貪無姤無慳，營他事業如己所作，無勢力者",
    "T13n0397_025:0178c19": "助其力勢，泥塗之處發治土石，河㵎溝渠",
    "T13n0397_025:0178c20": "造作橋梁，或以身負或施船濟，常施眾生所",
    "T13n0397_025:0178c21": "須之物，口不說他衰惱之事，亦不譏刺他所",
    "T13n0397_025:0178c22": "犯罪。有犯罪者能如法除，遮諸煩惱令不生",
    "T13n0397_025:0178c23": "起，所重之物能以施人，既施之後心不生悔，",
    "T13n0397_025:0178c24": "為諸眾生發願迴向。信心以善勸諸眾生，不",
    "T13n0397_025:0178c25": "惜身命少欲知足，於他利養心無悕望，常念",
    "T13n0397_025:0178c26": "出家亦勸眾生，念善知識無心捨離。於怨",
    "T13n0397_025:0178c27": "親中平等無二，以種種乘施行路者，羸乏之",
    "T13n0397_025:0178c28": "人施床臥具，有恐怖者能為救護，視諸眾生",
    "T13n0397_025:0178c29": "如父母想，不輕毀戒施貧財物。有病瘦者給",
    "T13n0397_025:0179a01": "其醫藥，施恩於他不自稱說。終不斷絕三寶",
    "T13n0397_025:0179a02": "種性，常念無為。遠離世事一切諸惡不善之",
    "T13n0397_025:0179a03": "法，不為世法之所污染，不失菩提至心之",
    "T13n0397_025:0179a04": "念。是名莊嚴淨四如意足行。",
    "T13n0397_025:0179a05": "大方等大集經卷第二十五"
}