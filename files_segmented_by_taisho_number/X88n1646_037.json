{
    "X88n1646_037:0247c13": "居士傳三十七",
    "X88n1646_037:0247c15": "宋景濂傳",
    "X88n1646_037:0247c16": "宋景濂。名濂。世居金華之潛溪。至景濂遷於浦江青",
    "X88n1646_037:0247c17": "蘿山。仍以潛溪題其室。故學者稱為潛溪先生。學佛",
    "X88n1646_037:0247c18": "氏之道。亦自號無相居士。母陳氏。夢異僧手持華嚴",
    "X88n1646_037:0247c19": "經來曰。吾方寫是經。願假一室以終此卷。覺已生景",
    "X88n1646_037:0247c20": "濂。少強記絕人。長而從吳萊．柳貫．黃溍諸儒問學。博",
    "X88n1646_037:0247c21": "通經史。元至正中薦授翰林院編修。辭不行。入龍門",
    "X88n1646_037:0247c22": "山居十餘年。明太祖取婺州。召見。既徵詣金陵。景濂",
    "X88n1646_037:0247c23": "曰。吾聞大亂極而真人生。斯其時矣。遂留事太祖。除",
    "X88n1646_037:0247c24": "江南儒學提舉兼授太子經改起居注。常在左右。備",
    "X88n1646_037:0248a01": "顧問數。稱述帝王仁義之道。勸上毋專任兵刑。洪武",
    "X88n1646_037:0248a02": "二年除翰林院學士。太祖常言。佛氏之教幽贊王綱。",
    "X88n1646_037:0248a03": "又言。天下無二道。聖人無兩心。時廷臣獨景濂能深",
    "X88n1646_037:0248a04": "契上旨。每召對。輒與究論佛經奧義。時詔於蔣山興",
    "X88n1646_037:0248a05": "國寺大興法會。景濂作法會記。其文曰。皇帝御寶。歷",
    "X88n1646_037:0248a06": "之四年。海宇無虞。洽於大康。文武恬嬉。雨風時順。於",
    "X88n1646_037:0248a07": "是恭默思道。端居穆清。罔有二三與天為徒。重念元",
    "X88n1646_037:0248a08": "季兵興。六合雄爭。有生之類不得正命而終。動億萬",
    "X88n1646_037:0248a09": "計。靈氛糾蟠。充塞下上。弔奠靡至。煢然無依。天陰雨",
    "X88n1646_037:0248a10": "濕之夜。其聲或啾啾有聞。宸衷衋傷若疚在躬。且謂",
    "X88n1646_037:0248a11": "洗滌陰鬱。升陟陽明。惟大雄氏之教為然。乃冬十有",
    "X88n1646_037:0248a12": "二月詔徵江南有道浮屠十人。詣於南京。命欽天監",
    "X88n1646_037:0248a13": "臣羗以穀旦就蔣山太平興國禪寺丕建廣薦法會。",
    "X88n1646_037:0248a14": "上宿齋室却葷肉弗御者一月。復勅中書右丞相汪",
    "X88n1646_037:0248a15": "廣洋。左丞相惟庸。移書於城社之神。具宣上意。俾神",
    "X88n1646_037:0248a16": "達諸冥。期以畢集。五年春正月辛酉昧爽。上服皮弁",
    "X88n1646_037:0248a17": "服。臨奉天殿。群臣服朝衣左右侍。尚寶卿梁子忠啟",
    "X88n1646_037:0248a18": "御撰章疏。識以皇帝之寶。上再拜燎香於爐。復再拜",
    "X88n1646_037:0248a19": "躬視疏已。授禮部尚書陶凱。凱捧從黃道出午門。置",
    "X88n1646_037:0248a20": "龍輿中。備法仗鼓吹導至蔣山天界總持萬金。及蔣",
    "X88n1646_037:0248a21": "山主僧行客率僧伽千人。持香華出迎萬金。取疏入",
    "X88n1646_037:0248a22": "大雄殿。用梵法從事。白而焚之。退閱三藏諸文。自辛",
    "X88n1646_037:0248a23": "酉至癸亥止。當癸亥日時加申諸浮屠行祠事已。上",
    "X88n1646_037:0248a24": "服皮弁服。搢玉珪。上殿面大雄氏。北向立。群臣各衣",
    "X88n1646_037:0248b01": "法服以從。和聲郎舉麾奏悅佛之樂。首曰善世曲。上",
    "X88n1646_037:0248b02": "再拜迎。群臣亦再拜。樂再奏昭信曲。上跪進熏薌奠",
    "X88n1646_037:0248b03": "幣。復再拜。樂三奏延慈曲。相以悅佛之舞。舞人十。其",
    "X88n1646_037:0248b04": "手各有所執。或香或燈。或珠玉明水。或青蓮花氷桃",
    "X88n1646_037:0248b05": "暨茗荈衣食之物。勢皆低昂應以節。上行初献禮。跪",
    "X88n1646_037:0248b06": "進清淨饌史冊。祝復再拜亞終。二獻同。其所異者不",
    "X88n1646_037:0248b07": "用冊。光祿卿徐興祖進饌樂四奏曰法喜曲。五奏曰",
    "X88n1646_037:0248b08": "禪悅曲。舞同三献。上還大次。羣臣退。諸浮屠旋大雄",
    "X88n1646_037:0248b09": "寶座。演梵呪三周。初斸山右地成六十坎。漫以堊。至",
    "X88n1646_037:0248b10": "是令軍卒五百負湯實之。湯蒸氣成雲。諸浮屠速幽",
    "X88n1646_037:0248b11": "爽入浴焚象衣以綵幢。法樂引至三解脫門。門內五",
    "X88n1646_037:0248b12": "十步築方壇高四尺。上升壇東向坐。侍儀使溥博西",
    "X88n1646_037:0248b13": "向跪。受詔而出。集幽爽而戒飭之。詔已引入殿致參",
    "X88n1646_037:0248b14": "佛之禮。聽法於徑山禪師宗泐。受毗尼戒於天竺法",
    "X88n1646_037:0248b15": "師慧日。復引而出。命軌範師呪飯摩伽陀斛法食。凡",
    "X88n1646_037:0248b16": "四十有九飯已。夜將半。上復上殿。羣臣從如。初樂六",
    "X88n1646_037:0248b17": "奏徧應曲。執事者徹豆。上再拜。群臣同。樂七奏妙濟",
    "X88n1646_037:0248b18": "曲。上拜送者再。群臣復同。樂八奏善成曲。上至望燎",
    "X88n1646_037:0248b19": "位燎已。上還大次解嚴。群臣趨出。濂聞前事。二日凄",
    "X88n1646_037:0248b20": "風戒寒。飛雪灑空。山川慘澹。不辨草木。鑾輅一至。雲",
    "X88n1646_037:0248b21": "開日明。祥光冲融。布滿寰宇。天顏懌如。歷陛而升。嚴",
    "X88n1646_037:0248b22": "恭對越不違咫尺。俯伏拜跪穆然無聲。儼如象馭陟",
    "X88n1646_037:0248b23": "降在廷。諸威神眾拱衛圍繞。下逮冥靈來歆來饗。焄",
    "X88n1646_037:0248b24": "蒿悽愴聳人毛髮。此皆精誠動乎天地感乎鬼神。初",
    "X88n1646_037:0248c01": "不可以聲音笑貌為也。肆惟皇上自臨御以來。即詔",
    "X88n1646_037:0248c02": "禮官稽古定制。京師有泰厲之祭。王國有國厲之祭。",
    "X88n1646_037:0248c03": "郡厲邑厲鄉厲類皆有祭。其興哀於無祀之鬼。可謂",
    "X88n1646_037:0248c04": "備矣。然聖慮淵深猶恐未盡幽明之故。特徵內典附",
    "X88n1646_037:0248c05": "以先王之禮。確然行之而不疑。豈非仁之至者乎。昔",
    "X88n1646_037:0248c06": "者周文王作靈臺。掘地得死人之骨。王曰更塟之。天",
    "X88n1646_037:0248c07": "下謂文王為賢。澤及朽骨。而況於人。夫瘞骨且爾。矧",
    "X88n1646_037:0248c08": "欲挽其靈明於生道者。則我皇上好生之仁。流衍無",
    "X88n1646_037:0248c09": "際。將不間於顯幽。誠與天地之德同大。非言辭之可",
    "X88n1646_037:0248c10": "贊也。猗與盛哉。繫以詩曰。皇鑒九有。憲天惟仁。明幽",
    "X88n1646_037:0248c11": "雖殊。錫福則均。死視如生。屈將使伸。一歸至和。同符",
    "X88n1646_037:0248c12": "大鈞。元綱解紐。亂是用作。黑祲盪摩。白日為薄。孰靈",
    "X88n1646_037:0248c13": "非人。流血沱若。積屍橫縱。委溝溢壑。霜月凄苦。凉颸",
    "X88n1646_037:0248c14": "酸嘶。茫然四顧。精爽何依。寒郊無人。似聞夜啼。鑄銕",
    "X88n1646_037:0248c15": "為心。寧免涕洟。惟我聖皇。夙受佛記。手執金輪。繼天",
    "X88n1646_037:0248c16": "出治。軫念幽潛。宵不遑寐。爰啟靈塲。豁彼蒙翳。皇輿",
    "X88n1646_037:0248c17": "載臨。稽首大雄。遙瞻猊座。如覿睟容。香凝霧黑。燈類",
    "X88n1646_037:0248c18": "星紅。梵唄震雷。鯨音號鐘。鬼宿渡河。夜漏將半。飈輪",
    "X88n1646_037:0248c19": "羽幢。其集如霰。神池潔清。鮮衣華粲。滌塵垢身。還清",
    "X88n1646_037:0248c20": "淨觀。迺陟秘殿。廼覲慈皇。聞法去葢。受戒思防。昔也",
    "X88n1646_037:0248c21": "昏酣。棘塗宵行。今焉昭朗。白晝康莊。法筵設食。厥名",
    "X88n1646_037:0248c22": "為斛。化至河沙。初因一粟。無量香味。用實其腹。神變",
    "X88n1646_037:0248c23": "無方。動皆充足。鴻恩既廣。氛戾全消。乾坤清夷。日月",
    "X88n1646_037:0248c24": "光昭。器車瑞恊。玉燭時調。大庭擊壤。康衢列謠。惟佛",
    "X88n1646_037:0249a01": "道弘。誓拔群滯。惟皇體佛。仁德斯被。無潛弗灼。有生",
    "X88n1646_037:0249a02": "咸遂。史臣載文。永垂來裔。五年除贊善大夫。以禮法",
    "X88n1646_037:0249a03": "導皇太子。太祖問廷臣臧否。言其善者。問否者為誰。",
    "X88n1646_037:0249a04": "曰善者與臣友。故知之。否者臣不知也。主事茹太素",
    "X88n1646_037:0249a05": "上書觸太祖怒。以示廷臣。或言此誹謗非法。景濂曰。",
    "X88n1646_037:0249a06": "彼盡忠於陛下耳。惡可罪耶。太祖乃釋然。甞欲使參",
    "X88n1646_037:0249a07": "大政。景濂辭。遂老於侍從。然一代禮樂制作。多景濂",
    "X88n1646_037:0249a08": "裁定。十年以學士承旨致仕歸。明年來朝。先是景濂",
    "X88n1646_037:0249a09": "在太祖前稱楞伽為達摩氏印心之經。太祖讀而善",
    "X88n1646_037:0249a10": "之。至是召見與論諸識生住滅義。乃詔天下僧並讀",
    "X88n1646_037:0249a11": "楞伽經。頃之辭歸。居青蘿山。闢一室曰靜軒。終日閉",
    "X88n1646_037:0249a12": "戶。未甞與有司接。甞三閱大藏。暇則習禪觀。自言宴",
    "X88n1646_037:0249a13": "坐般若場中。有巨鐘朝夕出大聲。未曾聞也。天台僧",
    "X88n1646_037:0249a14": "無聞謁景濂問曰。經中所說父母之恩鴻博勝羨不",
    "X88n1646_037:0249a15": "可思量。弟子欲假如來三昧之力升濟神明。未知何",
    "X88n1646_037:0249a16": "法而可。景濂曰。沙門。汝善念之。夫愛者生死之根。輪",
    "X88n1646_037:0249a17": "回之本。何以故。眾生由情生恩。由恩生愛。由愛生執。",
    "X88n1646_037:0249a18": "由執生戀。由戀不捨。遂成妄緣。輾轉出沒無有休息。",
    "X88n1646_037:0249a19": "沙門汝欲報恩。莫先入道。汝欲入道莫先割愛。愛盡",
    "X88n1646_037:0249a20": "情盡。性源自澄。能如是者名大報恩。何以故。愛為欲",
    "X88n1646_037:0249a21": "水。混混不窮。能滋長一切無明枝葉。茷骫纏結。難可",
    "X88n1646_037:0249a22": "剪除。能割愛者乃菩提道。愛為利劍。鋒刃難觸。能斬",
    "X88n1646_037:0249a23": "伐一切智慧善果。生意剝落不使萌發。能割愛者乃",
    "X88n1646_037:0249a24": "菩提道。愛為毒藥。眾苦慘刻。能斵喪一切眾生身命。",
    "X88n1646_037:0249b01": "七竅流血。彈指變壞。能割愛者乃菩提道。愛如猛燄",
    "X88n1646_037:0249b02": "光芒燭天。能焚毀一切廬舍器物。化為灰燼。無復孑",
    "X88n1646_037:0249b03": "遺。能割愛者乃菩提道。愛如虎狼爪牙銛利。能吞噉",
    "X88n1646_037:0249b04": "一切有生等類。窺伺搏噬。最可怖愕。能割愛者乃菩",
    "X88n1646_037:0249b05": "提道。愛如魑魅幻化不一。能迷惑一切修善之士。顛",
    "X88n1646_037:0249b06": "倒錯謬喪其本真。能割愛者乃菩提道。愛如敗航檣",
    "X88n1646_037:0249b07": "傾楫敝。能沉溺一切渡河海者。漂流轉徙不到彼岸。",
    "X88n1646_037:0249b08": "能割愛者乃菩提道。愛如枳棘叢生道旁。能鈎罣一",
    "X88n1646_037:0249b09": "切塗行商旅。冠服綻裂惱人心意。能割愛者乃菩提",
    "X88n1646_037:0249b10": "道。愛如傾崖摧境無時。能壓碎一切動植諸物。有識",
    "X88n1646_037:0249b11": "無識皆為虀粉。能割愛者乃菩提道。愛如蚖蛇口噴",
    "X88n1646_037:0249b12": "毒火。能戕賊一切血肉身軀。裂膚墮指受其毒苦。能",
    "X88n1646_037:0249b13": "割愛者乃菩提道。以是思惟。愛之為害不可具言。沙",
    "X88n1646_037:0249b14": "門汝善念之。汝能割愛即可破妄。汝能破妄即是返",
    "X88n1646_037:0249b15": "真。直入菩提之路。福德所被無量無邊。雖聚七寶高",
    "X88n1646_037:0249b16": "如蘇迷盧山。持用布施。不是過也。是為大功德力。是",
    "X88n1646_037:0249b17": "為不思議勝力。是為十方大覺如來三昧神力。報父",
    "X88n1646_037:0249b18": "母恩孰出於此。景濂善說法要。多此類也。十三年以",
    "X88n1646_037:0249b19": "孫慎獲罪連坐。安置茂州。明年過瞿塘。夜逢僧。唔語",
    "X88n1646_037:0249b20": "端坐斂手而化。年七十二。正德中追諡文憲。其後雲",
    "X88n1646_037:0249b21": "棲宏公輯景濂文為護法錄。其所撰沙門塔銘凡三",
    "X88n1646_037:0249b22": "十九篇。憨山清公盛稱之。以為當代僧史也(宋文憲集．行狀．",
    "X88n1646_037:0249b23": "護法錄．祠堂記)。",
    "X88n1646_037:0249b24": "知歸子曰。余讀護法錄。如春風之被物。生意鬯然。其",
    "X88n1646_037:0249c01": "法會記及答天台僧問。尤能以文字緣泛光明海。其",
    "X88n1646_037:0249c02": "真文人之雄乎。至景濂自敘謂己實永明後身。然耶",
    "X88n1646_037:0249c03": "否耶。讀其數者當自知之。予無容贅言矣。",
    "X88n1646_037:0249c04": "汪大紳云。許魯齋以儒學導元世祖。興一代文教。",
    "X88n1646_037:0249c05": "宋潛溪則以儒釋之學輔明太祖。然文教之興。潛",
    "X88n1646_037:0249c06": "溪其有明一代之權輿矣。二公皆朱子後人也。君",
    "X88n1646_037:0249c07": "子之澤豈有艾乎。謹書之。以廣後之志乎朱子之",
    "X88n1646_037:0249c08": "學者。",
    "X88n1646_037:0249c09": "羅臺山云。透得過夢幻泡影電露六字關。然後能",
    "X88n1646_037:0249c10": "愛。不然只是妄想團。地獄渣。無相居士以仁義輔",
    "X88n1646_037:0249c11": "太祖。以割愛啟沙門。直是見得清。立得定。"
}