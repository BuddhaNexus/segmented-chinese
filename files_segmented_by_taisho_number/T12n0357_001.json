{
    "T12n0357_001:0239a06": "No. 357 [Nos. 358, 359]",
    "T12n0357_001:0239a07": "如來莊嚴智慧光明入一切佛境",
    "T12n0357_001:0239a08": "界經卷上",
    "T12n0357_001:0239a10": "元魏天竺三藏曇摩流支譯",
    "T12n0357_001:0239a11": "如是我聞：一時婆伽婆住王舍城鷲頭山中",
    "T12n0357_001:0239a12": "第四重上法界藏殿，與大比丘眾二萬五十",
    "T12n0357_001:0239a13": "人俱——皆是阿羅漢，諸漏已盡，無復煩惱，心得",
    "T12n0357_001:0239a14": "自在，善得心解脫、善得慧解脫，心善調伏，人",
    "T12n0357_001:0239a15": "中大龍，應作者作、所作已辦，離諸重檐，逮得",
    "T12n0357_001:0239a16": "己利，盡諸有結，善得正智，心解脫一切、心得",
    "T12n0357_001:0239a17": "自在，到第一彼岸。",
    "T12n0357_001:0239a18": "復有阿若拘隣等八大聲聞而為上首。復有",
    "T12n0357_001:0239a19": "菩薩摩訶薩七十二億那由他，其名曰：文殊",
    "T12n0357_001:0239a20": "師利法王子菩薩摩訶薩、善財功德菩薩摩",
    "T12n0357_001:0239a21": "訶薩、佛勝德菩薩摩訶薩、藥王菩薩摩訶薩、",
    "T12n0357_001:0239a22": "藥上菩薩摩訶薩等。皆住不退轉地，轉大法",
    "T12n0357_001:0239a23": "輪，善能諮問大方廣寶積法門，位階十地，究",
    "T12n0357_001:0239a24": "竟法雲，智慧高大如須彌山，善修習空、無相、",
    "T12n0357_001:0239a25": "無願，心不生相，一切皆得大甚深法、智慧光",
    "T12n0357_001:0239a26": "明、皆悉成就佛威儀行。此諸菩薩摩訶薩眾，",
    "T12n0357_001:0239a27": "皆是諸佛神力所加，從於他方百千萬億那",
    "T12n0357_001:0239a28": "由他諸佛世界而來集會，皆得成就諸神通",
    "T12n0357_001:0239a29": "業、皆悉安住法性實際。",
    "T12n0357_001:0239b01": "爾時，世尊作如是念：「我今轉于無上法輪，欲",
    "T12n0357_001:0239b02": "令諸菩薩摩訶薩速疾生於大智慧力，又復",
    "T12n0357_001:0239b03": "欲令恒河沙等諸世界中有大威德、大神通",
    "T12n0357_001:0239b04": "力菩薩來集。」時佛世尊復作是念：「我為說大",
    "T12n0357_001:0239b05": "方廣法門，欲現瑞相放大光明。何以故？欲",
    "T12n0357_001:0239b06": "令一切諸來菩薩摩訶薩等皆悉諮問我所",
    "T12n0357_001:0239b07": "說法。」",
    "T12n0357_001:0239b08": "爾時，世尊念已，放大光明雲，普照十方阿僧",
    "T12n0357_001:0239b09": "祇不可思議三千大千微塵數等世界。即時",
    "T12n0357_001:0239b10": "十方一一世界十十不可數佛國土百千萬",
    "T12n0357_001:0239b11": "億那由他微塵數等菩薩摩訶薩俱來雲集。",
    "T12n0357_001:0239b12": "一一菩薩各以菩薩神通力故，所有一切不",
    "T12n0357_001:0239b13": "可思議最勝供養供養諸佛。彼諸菩薩一一",
    "T12n0357_001:0239b14": "各以本願力故，在如來前昇蓮華座，至心觀",
    "T12n0357_001:0239b15": "佛，瞻仰而住。",
    "T12n0357_001:0239b16": "即時法界藏殿上有大寶蓮華藏高座從地",
    "T12n0357_001:0239b17": "踊出，縱廣億那由他阿僧祇由旬。其華形相",
    "T12n0357_001:0239b18": "上下相稱，以一切光明摩尼寶為體，電光摩尼",
    "T12n0357_001:0239b19": "寶為周匝欄楯，不可思議光明摩尼寶為莖，",
    "T12n0357_001:0239b20": "不可思議摩尼寶以為眷屬，過諸譬喻光明",
    "T12n0357_001:0239b21": "摩尼寶以為垂纓，自在王摩尼寶以為羅網，",
    "T12n0357_001:0239b22": "種種摩尼寶以為間錯，懸諸無量寶蓋幢幡。",
    "T12n0357_001:0239b23": "彼大寶蓮華藏高座周匝俱放十阿僧祇百",
    "T12n0357_001:0239b24": "千萬億那由他光明。是光爾時遍照十方無",
    "T12n0357_001:0239b25": "量世界，即時十方，於一一方有十億不可說",
    "T12n0357_001:0239b26": "佛國土，百千萬億那由他微塵數等天、龍、夜",
    "T12n0357_001:0239b27": "叉、乾闥婆、阿修羅、迦樓羅、緊那羅、摩睺羅伽、",
    "T12n0357_001:0239b28": "四大天王、釋提桓因、梵天王等皆來集會。彼",
    "T12n0357_001:0239b29": "諸天等各各皆乘寶殿樓閣，一一皆有不可",
    "T12n0357_001:0239c01": "思議阿僧祇天女作百千萬億那由他種種",
    "T12n0357_001:0239c02": "伎樂娛樂，而來到於佛所。復有諸天、龍等，各",
    "T12n0357_001:0239c03": "各皆乘華殿樓閣來詣佛所。復有諸天、龍等，",
    "T12n0357_001:0239c04": "各各皆乘憂羅伽娑羅栴檀香殿樓閣來詣",
    "T12n0357_001:0239c05": "佛所。復有諸天、龍等，各各皆乘真珠寶殿樓",
    "T12n0357_001:0239c06": "閣來詣佛所。復有諸天、龍等，各各皆乘種種",
    "T12n0357_001:0239c07": "綵殿樓閣來詣佛所。復有諸天、龍等，各各皆",
    "T12n0357_001:0239c08": "乘金剛光明摩尼寶殿樓閣來詣佛所。復有",
    "T12n0357_001:0239c09": "諸天、龍等，各各皆乘閻浮那提金寶殿樓閣",
    "T12n0357_001:0239c10": "來詣佛所。復有諸天、龍等，各各皆乘集一切",
    "T12n0357_001:0239c11": "光明摩尼寶殿樓閣來詣佛所。復有諸天、龍",
    "T12n0357_001:0239c12": "等，各各皆乘自在王摩尼寶珠殿樓閣來詣",
    "T12n0357_001:0239c13": "佛所。復有諸天、龍等，各各皆乘如意寶珠殿",
    "T12n0357_001:0239c14": "樓閣來詣佛所。復有諸天、龍等，各各皆乘帝",
    "T12n0357_001:0239c15": "釋王頸下瓔珞摩尼寶珠殿樓閣來詣佛所。",
    "T12n0357_001:0239c16": "復有諸天、龍等，各各皆乘持清淨大海普放",
    "T12n0357_001:0239c17": "千光明大摩尼寶珠殿樓閣來詣佛所。如是",
    "T12n0357_001:0239c18": "等輩，各各皆有不可思議阿僧祇天女，作百",
    "T12n0357_001:0239c19": "千萬億那由他種種伎樂娛樂，而來到於佛",
    "T12n0357_001:0239c20": "所。到已，俱作過一切世間不可思議、不可稱、",
    "T12n0357_001:0239c21": "不可量、不可數種種伎樂，供養如來。彼諸天",
    "T12n0357_001:0239c22": "等以本願力，隨座所須自然具足，却坐一面，",
    "T12n0357_001:0239c23": "至心觀佛，瞻仰而住。",
    "T12n0357_001:0239c24": "爾時，三千大千世界大地即成閻浮檀金，種",
    "T12n0357_001:0239c25": "種摩尼寶樹莊嚴世界，種種天華樹、種種衣",
    "T12n0357_001:0239c26": "服樹、種種憂羅伽娑羅栴檀樹、種種香樹莊",
    "T12n0357_001:0239c27": "嚴世界，電光摩尼寶以為羅網，遍覆三千大",
    "T12n0357_001:0239c28": "千世界，建大寶幢，懸諸幡蓋。彼諸樹中一一",
    "T12n0357_001:0239c29": "皆有百千萬億那由他阿僧祇天女，皆現半",
    "T12n0357_001:0240a01": "身，兩手俱持百千萬億諸寶瓔珞供養而住。",
    "T12n0357_001:0240a02": "爾時，彼大寶蓮華藏大師子座中出妙音聲",
    "T12n0357_001:0240a03": "而說偈言：",
    "T12n0357_001:0240a04": "「我依佛力生，　　本願今成就，",
    "T12n0357_001:0240a05": "願人王來坐，　　奉戴兩足尊。",
    "T12n0357_001:0240a06": "我此身唯寶，　　華淨眾所樂，",
    "T12n0357_001:0240a07": "寶成由佛力，　　願尊滿我願，",
    "T12n0357_001:0240a08": "坐師子華藏，　　嚴世界及我，",
    "T12n0357_001:0240a09": "說法多眾聞，　　逮得師子座。",
    "T12n0357_001:0240a10": "我身千光明，　　照無量世界，",
    "T12n0357_001:0240a11": "願尊坐我上，　　生我歡喜心。",
    "T12n0357_001:0240a12": "於此說法處，　　已坐八億佛，",
    "T12n0357_001:0240a13": "願尊今速坐，　　攝受利益我。」",
    "T12n0357_001:0240a14": "爾時，世尊從本座起，即昇大寶蓮華藏大師",
    "T12n0357_001:0240a15": "子座結加趺坐，觀察一切菩薩摩訶薩眾，欲",
    "T12n0357_001:0240a16": "為菩薩說勝妙法，即便現相。即時一切菩薩摩",
    "T12n0357_001:0240a17": "訶薩眾作是思惟：「文殊師利法王子應為我",
    "T12n0357_001:0240a18": "等諮問如來、應、正遍知不生不滅法門，以我",
    "T12n0357_001:0240a19": "等輩從久遠來已曾聞此勝妙法門。」爾時，文",
    "T12n0357_001:0240a20": "殊師利法王子見如來相、知諸菩薩摩訶薩",
    "T12n0357_001:0240a21": "眾心思惟已，即白佛言：「世尊！何等法門名",
    "T12n0357_001:0240a22": "不生不滅？」即說偈言：",
    "T12n0357_001:0240a23": "「佛說無生滅，　　彼釋何等相？",
    "T12n0357_001:0240a24": "何法不生滅？　　願說喻相應。",
    "T12n0357_001:0240a25": "菩薩為智慧，　　承諸佛神力，",
    "T12n0357_001:0240a26": "無量世界來，　　願說勝妙法。」",
    "T12n0357_001:0240a27": "爾時，佛告文殊師利法王子言：「善哉善哉。文",
    "T12n0357_001:0240a28": "殊師利！汝能問佛此甚深義。文殊師利！汝為",
    "T12n0357_001:0240a29": "安隱無量眾生、能與無量眾生種種快樂，復",
    "T12n0357_001:0240b01": "能憐愍無量眾生、廣能利益無量眾生、與無",
    "T12n0357_001:0240b02": "量眾生人天之樂、為諸菩薩摩訶薩等究竟",
    "T12n0357_001:0240b03": "佛地。文殊師利！汝於此義莫驚、怖畏。文殊師",
    "T12n0357_001:0240b04": "利！我為汝說不生不滅法，當依智解。文殊師",
    "T12n0357_001:0240b05": "利！不生不滅法者，即是如來、應、正遍知。",
    "T12n0357_001:0240b06": "「文殊師利！譬如大地大毘琉璃所成，形相猶",
    "T12n0357_001:0240b07": "如三十三天所住之處。彼大地中見三十三",
    "T12n0357_001:0240b08": "天釋提桓因并善法堂影現分明，及見天王",
    "T12n0357_001:0240b09": "釋提桓因天中所有五欲境界、戲樂等事，一",
    "T12n0357_001:0240b10": "切皆見。爾時，諸天唱告一切男子、女人、童男、",
    "T12n0357_001:0240b11": "童女，作如是言：『汝等可來觀此天王釋提桓因",
    "T12n0357_001:0240b12": "善法之堂及天王所有五欲境界、戲樂之具。』",
    "T12n0357_001:0240b13": "復作是言：『諸善男子、善女人等！汝當布施、持",
    "T12n0357_001:0240b14": "戒、種諸善根，皆當得此善法堂處及以天中",
    "T12n0357_001:0240b15": "五欲境界、戲樂之具，當作天王，并得果報及",
    "T12n0357_001:0240b16": "神通力，如釋提桓因，隨其所有五欲境界，畢",
    "T12n0357_001:0240b17": "竟成就、必得受用。』「文殊師利！爾時，彼諸善男",
    "T12n0357_001:0240b18": "子、善女人、童男、童女等，於彼大毘琉璃地中",
    "T12n0357_001:0240b19": "見三十三天釋提桓因善法之堂及五欲境",
    "T12n0357_001:0240b20": "界、戲樂之具影現分明，即各散華，合掌供養，",
    "T12n0357_001:0240b21": "作如是言：『如彼釋提桓因身并善法堂及彼",
    "T12n0357_001:0240b22": "天中五欲境界，我亦應得。』「文殊師利！而彼眾",
    "T12n0357_001:0240b23": "生皆悉不知三十三天善法之堂、釋提桓因",
    "T12n0357_001:0240b24": "及五欲境界如是等事，一切皆依大毘琉璃",
    "T12n0357_001:0240b25": "地中而現。何以故？大毘琉璃地清淨故，一切",
    "T12n0357_001:0240b26": "影像悉現其中。文殊師利！而彼眾生為求天",
    "T12n0357_001:0240b27": "王帝釋身故，所有修行布施、持戒、種諸善根，",
    "T12n0357_001:0240b28": "皆悉迴向三十三天。文殊師利！而大毘琉璃",
    "T12n0357_001:0240b29": "地中實無有彼三十三天善法堂、釋提桓因",
    "T12n0357_001:0240c01": "及以五欲境界等事，以大毘琉璃寶地清淨",
    "T12n0357_001:0240c02": "鏡像現故。彼三十三天善法之堂、釋提桓因",
    "T12n0357_001:0240c03": "五欲境界，以不實故，不生、不滅，以大毘琉璃",
    "T12n0357_001:0240c04": "寶地清淨鏡像現故。「文殊師利！如是，如是。一",
    "T12n0357_001:0240c05": "切眾生依清淨心如實修行見如來身，文殊",
    "T12n0357_001:0240c06": "師利！一切眾生依如來加力故見如來身。而",
    "T12n0357_001:0240c07": "如來身不實，不生、不滅，非有物、非無物，非可",
    "T12n0357_001:0240c08": "見、非不可見，非可觀、非不可觀，非有心、非無",
    "T12n0357_001:0240c09": "心，非可思議、非不可思議，非有、非無。「文殊師",
    "T12n0357_001:0240c10": "利！一切眾生依於如來清淨法身鏡像力故",
    "T12n0357_001:0240c11": "得見如來清淨法身，奉施寶衣、散華、燒香，合",
    "T12n0357_001:0240c12": "掌供養而作是言：『我亦應得如來、應、正遍知",
    "T12n0357_001:0240c13": "清淨法身。』文殊師利！而彼一切眾生為求如",
    "T12n0357_001:0240c14": "來清淨法身，布施、持戒、種諸善根，以此善根",
    "T12n0357_001:0240c15": "求如來智，迴向阿耨多羅三藐三菩提。",
    "T12n0357_001:0240c16": "「文殊師利！如彼大毘琉璃地鏡像中三十",
    "T12n0357_001:0240c17": "三天帝釋王身不動、不生，心不戲論、不分別、",
    "T12n0357_001:0240c18": "不分別無分別，不思、無思，不思議、無念，寂滅、",
    "T12n0357_001:0240c19": "寂靜，不生、不滅，不可見、不可聞、不可嗅、不可",
    "T12n0357_001:0240c20": "味、不可觸，無諸相，不可覺、不可知。如是，文殊",
    "T12n0357_001:0240c21": "師利！如來、應、正遍知清淨法身亦復如是，不",
    "T12n0357_001:0240c22": "動、不生，心不戲論、不分別、不分別無分別，不",
    "T12n0357_001:0240c23": "思、無思，不思議、無念，寂滅、寂靜，不生、不滅，不",
    "T12n0357_001:0240c24": "可見、不可聞、不可嗅、不可味、不可觸，無諸相，",
    "T12n0357_001:0240c25": "不可覺、不可知。",
    "T12n0357_001:0240c26": "「文殊師利！如來法身不生、不滅，不去、不來，以",
    "T12n0357_001:0240c27": "此為體，如鏡中像。世間所見，隨諸眾生種種",
    "T12n0357_001:0240c28": "信力，如來示現種種異身：隨彼眾生感有長",
    "T12n0357_001:0240c29": "短，如來現身命有修促；隨彼眾生於大菩提",
    "T12n0357_001:0241a01": "有能信力，如來現身；隨彼眾生聞法能信受，",
    "T12n0357_001:0241a02": "如來現身；隨彼眾生信心能知三乘之法，如",
    "T12n0357_001:0241a03": "來現身；隨彼眾生得解脫力，如來現身。",
    "T12n0357_001:0241a04": "「文殊師利！譬如虛空有大妙法鼓，依三十三",
    "T12n0357_001:0241a05": "天功德力生，離善法堂，在虛空中，過一切諸",
    "T12n0357_001:0241a06": "天眼識境界，不可見、不可觀。文殊師利！彼大",
    "T12n0357_001:0241a07": "妙法鼓於何時出聲？文殊師利！以彼諸天耽",
    "T12n0357_001:0241a08": "著五欲境界，常不捨離，增長放逸，不入善法",
    "T12n0357_001:0241a09": "堂聞法思義。釋提桓因亦耽著五欲境界，常",
    "T12n0357_001:0241a10": "不捨離，增長放逸，不入善法堂，不昇高座為",
    "T12n0357_001:0241a11": "天說法。爾時，彼大妙法鼓——不可見、不可觀，過",
    "T12n0357_001:0241a12": "眼境界——住虛空中出妙法聲。彼妙法聲遍聞",
    "T12n0357_001:0241a13": "三十三天而作是言：『諸天當知，一切色、聲、香、",
    "T12n0357_001:0241a14": "味、觸、法皆悉無常，莫行放逸，天報速退。諸天",
    "T12n0357_001:0241a15": "當知，一切行苦、一切行空、一切行無我。是",
    "T12n0357_001:0241a16": "故，諸天莫行放逸。若退天報，生餘苦處。諸天",
    "T12n0357_001:0241a17": "當共議法、樂法、喜法、味法、順法、念法。諸天若",
    "T12n0357_001:0241a18": "欲不捨天報、五欲境界，應正修行。』「文殊師利！",
    "T12n0357_001:0241a19": "彼法鼓聲，不可見、無色，不分別、無分別，過眼",
    "T12n0357_001:0241a20": "境界，不生、不滅，離音聲、語言，離心意、意識。文",
    "T12n0357_001:0241a21": "殊師利！爾時，三十三天聞妙鼓聲，即入善法",
    "T12n0357_001:0241a22": "堂，議法、樂法、喜法、味法、順法、念法，如說修行。",
    "T12n0357_001:0241a23": "於彼天退，生餘勝處。釋提桓因亦入善法堂，",
    "T12n0357_001:0241a24": "昇法高座，為諸天說法。",
    "T12n0357_001:0241a25": "「文殊師利！若阿修羅共彼諸天鬪戰之時，三",
    "T12n0357_001:0241a26": "十三天力弱退散。爾時，法鼓於虛空中出如",
    "T12n0357_001:0241a27": "是聲，阿修羅聞甚大驚怖，退入大海。",
    "T12n0357_001:0241a28": "「文殊師利！彼大法鼓，無形相、無作者，不可見、",
    "T12n0357_001:0241a29": "不可觀，元無實、不可思議，無心、無相，無色、無",
    "T12n0357_001:0241b01": "聲，無體、無二，過眼境界。文殊師利！三十三天",
    "T12n0357_001:0241b02": "依本行業，彼大妙鼓空中出聲，令彼諸天遠",
    "T12n0357_001:0241b03": "離一切諸障、憂惱，無染、寂靜。「文殊師利！如彼",
    "T12n0357_001:0241b04": "空中大法鼓，身不可見、不可觀，元無實、不",
    "T12n0357_001:0241b05": "可思議，無心、無相，無色、無聲，無物、無二，過眼",
    "T12n0357_001:0241b06": "境界，依本行業，法鼓出聲，令三十三天遠離",
    "T12n0357_001:0241b07": "一切諸障、憂惱，無染、寂靜。文殊師利！如三十",
    "T12n0357_001:0241b08": "三天心放逸時，彼妙法鼓出大音聲，令三十",
    "T12n0357_001:0241b09": "三天遠離一切諸障、憂惱，無染、寂靜。「文殊師",
    "T12n0357_001:0241b10": "利！如是，如來、應、正遍知清淨法身，一切世間",
    "T12n0357_001:0241b11": "所不能見，元無實、不可思議，無心、無相，無色、",
    "T12n0357_001:0241b12": "無體、無二，過眼境界。文殊師利！如彼眾生依",
    "T12n0357_001:0241b13": "本業行，隨心能信得聞法聲，而彼法聲能令",
    "T12n0357_001:0241b14": "眾生遠離一切諸障、憂惱，無染、寂靜。文殊師",
    "T12n0357_001:0241b15": "利！彼清淨法身無說、無體，而諸眾生依善根",
    "T12n0357_001:0241b16": "業力聞妙法聲，謂如來說法、謂世間有佛。文",
    "T12n0357_001:0241b17": "殊師利！一切眾生聞如來聲，能得一切樂具，",
    "T12n0357_001:0241b18": "已信者令得正解，聞聲正解是如來身。初發",
    "T12n0357_001:0241b19": "心菩薩及一切凡夫眾生聞如來說法、觀察",
    "T12n0357_001:0241b20": "如來，增長一切善根。文殊師利！如來、應、正遍",
    "T12n0357_001:0241b21": "知清淨法身不生、不滅，應如是知。「文殊師利！",
    "T12n0357_001:0241b22": "譬如初夏，依諸眾生本業力故，大地所有種",
    "T12n0357_001:0241b23": "子、穀、草、叢林、藥木出生增長，為與眾生資生",
    "T12n0357_001:0241b24": "樂具。上虛空中出如是風，如是風者能生大",
    "T12n0357_001:0241b25": "雲；生大雲者能澍大雨；澍大雨者能滿大",
    "T12n0357_001:0241b26": "地；滿大地者能令一切諸種滋茂。爾時，一切",
    "T12n0357_001:0241b27": "閻浮提人皆大歡喜，生大踊躍而作是言：『此",
    "T12n0357_001:0241b28": "是大雲、此是大雨。』文殊師利！於虛空中天不",
    "T12n0357_001:0241b29": "雨時，閻浮提人作如是言：『無雲、無雨。』文殊師",
    "T12n0357_001:0241c01": "利！隨何時中普興大雲、遍澍大雨，時諸眾生",
    "T12n0357_001:0241c02": "咸作是言：『希有，大雲。希有，大雨。普澍大雨充",
    "T12n0357_001:0241c03": "滿大地。』文殊師利！而彼虛空無雲、無雨。文殊",
    "T12n0357_001:0241c04": "師利！依因於風，彼虛空中能生大雲、能生大",
    "T12n0357_001:0241c05": "雨。文殊師利！依因於風，彼虛空中無雲、無雨。",
    "T12n0357_001:0241c06": "何以故？以依眾生本業力故。「文殊師利！如彼",
    "T12n0357_001:0241c07": "水聚於虛空中，風因緣住，依風而雨，而世間",
    "T12n0357_001:0241c08": "人稱言雲雨。何以故？以依眾生本業力故，於",
    "T12n0357_001:0241c09": "虛空中澍大雨聚，充滿大地。文殊師利！彼虛",
    "T12n0357_001:0241c10": "空中無雲、無雨。文殊師利！彼大雲雨自性不",
    "T12n0357_001:0241c11": "生、不滅，離心意、意識，離去、來相。「文殊師利！如",
    "T12n0357_001:0241c12": "是，諸菩薩摩訶薩依過去善根、修諸善行聞",
    "T12n0357_001:0241c13": "佛說法，得無障礙道；一切眾生、一切聲聞、辟",
    "T12n0357_001:0241c14": "支佛等種諸善根，求涅槃道。世間眾生便謂：",
    "T12n0357_001:0241c15": "『如來、應、正遍知出現於世，如來說法皆是真",
    "T12n0357_001:0241c16": "語、如語、不異語。』而諸天人稱言如來，文殊師",
    "T12n0357_001:0241c17": "利！以依眾生善根力故法身出聲，而諸天",
    "T12n0357_001:0241c18": "人作如是言：『如來說法。』文殊師利！實無如來。",
    "T12n0357_001:0241c19": "何以故？如來法身，無相、離相，無處、離處，不實、",
    "T12n0357_001:0241c20": "不生、不滅。文殊師利！而彼如來樂說辯才，為",
    "T12n0357_001:0241c21": "天人說法無有窮盡，隨所應聞皆令開解。「文",
    "T12n0357_001:0241c22": "殊師利！始發心菩薩及以一切毛道凡夫，依",
    "T12n0357_001:0241c23": "於眾生本業力故，應見如來入涅槃者，如來",
    "T12n0357_001:0241c24": "即便入於涅槃，不可得見。而彼眾生起如是",
    "T12n0357_001:0241c25": "心，便謂：『如來畢竟涅槃。』文殊師利！如來、應正",
    "T12n0357_001:0241c26": "遍知不生、不死，不起、不滅。文殊師利！如來、應、",
    "T12n0357_001:0241c27": "正遍知無始世來，證於常住大般涅槃。「文殊",
    "T12n0357_001:0241c28": "師利！如彼大雲不實、不生、不滅，虛妄故有，而",
    "T12n0357_001:0241c29": "諸眾生念想假名雲、雨如是。文殊師利！如來",
    "T12n0357_001:0242a01": "不實、不生、不滅，本來不生，而諸眾生隨其心",
    "T12n0357_001:0242a02": "想，聞如來、應、正遍知現有說法。",
    "T12n0357_001:0242a03": "「文殊師利！譬如大自在梵天王於十百千萬",
    "T12n0357_001:0242a04": "三千大千諸世界中自在無礙，下觀一切諸",
    "T12n0357_001:0242a05": "天宮殿，乃至觀於四天王等。爾時，彼大自在",
    "T12n0357_001:0242a06": "梵天王於彼十百千萬三千大千諸世界中",
    "T12n0357_001:0242a07": "為自在主，觀於一切諸天宮殿。文殊師利！時",
    "T12n0357_001:0242a08": "宮殿中一切諸天各各捨於五欲境界、一切伎",
    "T12n0357_001:0242a09": "樂，捨諸欲念，生大恭敬心，合掌供養大梵天",
    "T12n0357_001:0242a10": "王，瞻仰而住。文殊師利！而彼大自在梵天王",
    "T12n0357_001:0242a11": "於彼一切諸宮殿中暫時而現。爾時諸天為生",
    "T12n0357_001:0242a12": "梵世，所有善根迴向梵天。文殊師利！彼大自",
    "T12n0357_001:0242a13": "在梵天王十百千萬三千大千諸世界主，不",
    "T12n0357_001:0242a14": "退梵天，住持梵宮，依自在願住持力故、一切",
    "T12n0357_001:0242a15": "眾生善根力故，應化梵天，日日觀察。一切天宮",
    "T12n0357_001:0242a16": "下至四天王天，各各捨於五欲境界、一切伎",
    "T12n0357_001:0242a17": "樂，捨諸欲念，生大恭敬心，合掌供養大梵天",
    "T12n0357_001:0242a18": "王，瞻仰而住。而彼大自在梵天王於彼一切",
    "T12n0357_001:0242a19": "諸宮殿中暫時現身，於本處不動。彼時諸天",
    "T12n0357_001:0242a20": "為生梵世，所有善根迴向梵天。「文殊師利！而",
    "T12n0357_001:0242a21": "於彼處無實梵天。文殊師利！彼梵天空、彼梵",
    "T12n0357_001:0242a22": "天無、不實，無名字、無音聲，無住處、無體，不思",
    "T12n0357_001:0242a23": "議、無相，離心意、意識，不生、不滅。文殊師利！彼",
    "T12n0357_001:0242a24": "大梵天依本願善根住持力故、依彼諸天善",
    "T12n0357_001:0242a25": "根住持力故，於彼一切諸宮殿中暫時現身。",
    "T12n0357_001:0242a26": "文殊師利！而彼諸天不知梵天身空、無、不實，",
    "T12n0357_001:0242a27": "無名字、無音聲，無住處、無體，不思議、無相，離",
    "T12n0357_001:0242a28": "心意、意識，不生、不滅。「如是，文殊師利！如來、應、",
    "T12n0357_001:0242a29": "正遍知空、無、不實，無名字、無音聲，無住處、無",
    "T12n0357_001:0242b01": "體，不思議、無相，離心意、意識，不生、不滅亦復",
    "T12n0357_001:0242b02": "如是。文殊師利！如來、應、正遍知依彼菩薩",
    "T12n0357_001:0242b03": "本願行力住持初發心菩薩、住一切聲聞、辟",
    "T12n0357_001:0242b04": "支佛乘。依一切毛道凡夫善根力故，如來應",
    "T12n0357_001:0242b05": "現百千萬相好莊嚴之身，如鏡中像，本處不",
    "T12n0357_001:0242b06": "動。文殊師利！初發心菩薩、一切聲聞、辟支佛",
    "T12n0357_001:0242b07": "及毛道凡夫，不知如來、應、正遍知空、無、不實、",
    "T12n0357_001:0242b08": "不可觀，無名字、無音聲，無住處、無體，不思議、",
    "T12n0357_001:0242b09": "無相，離心意、意識，不生、不滅。文殊師利！而如",
    "T12n0357_001:0242b10": "來百千萬億種種相好、莊嚴之身具足，如來",
    "T12n0357_001:0242b11": "一切種種諸威儀行，隨諸眾生種種信故，出",
    "T12n0357_001:0242b12": "大妙聲為眾生說法，能令眾生遠離一切諸",
    "T12n0357_001:0242b13": "障、憂惱，無染、寂靜，而如來一切平等捨心無",
    "T12n0357_001:0242b14": "分別、無異心。文殊師利！以是義故，言不生、不",
    "T12n0357_001:0242b15": "滅者，是名如來。」爾時，世尊而說偈言：",
    "T12n0357_001:0242b16": "「如來常不生，　　諸法亦復然，",
    "T12n0357_001:0242b17": "世間無實法，　　愚癡妄取相。",
    "T12n0357_001:0242b18": "無漏善法中，　　無如及如來，",
    "T12n0357_001:0242b19": "依彼善法力，　　現世如鏡像。",
    "T12n0357_001:0242b20": "「文殊師利！譬如日光初出，先照最大山王，次",
    "T12n0357_001:0242b21": "照斫迦婆羅山、摩訶斫迦婆羅山，次照餘大",
    "T12n0357_001:0242b22": "山，次照餘黑山，次照高原、堆阜，後照深谷、卑",
    "T12n0357_001:0242b23": "下之處。文殊師利！而彼日光不分別、無分別、",
    "T12n0357_001:0242b24": "不思惟。何以故？文殊師利！彼日光明無心",
    "T12n0357_001:0242b25": "意、意識，不生、不滅，無相、離相，無念、離念，無戲",
    "T12n0357_001:0242b26": "論、無障礙、離障礙，不住此岸、不住彼岸，不高、",
    "T12n0357_001:0242b27": "不下，不縛、不脫，不知、非不知，無煩惱、非無煩",
    "T12n0357_001:0242b28": "惱，非實、非不實，不在此岸、不在彼岸，不在",
    "T12n0357_001:0242b29": "陸地、不在水中，不在兩岸、不在中流，無覺、離",
    "T12n0357_001:0242c01": "覺，無色、非無色。文殊師利！依於大地有高、下、",
    "T12n0357_001:0242c02": "中，日光隨地有高、下、中。「文殊師利！如來、應正",
    "T12n0357_001:0242c03": "遍知亦復如是，不分別、無分別、不思惟。文殊",
    "T12n0357_001:0242c04": "師利！何以故？如來、應、正遍知離心意、意識，不",
    "T12n0357_001:0242c05": "生、不滅，無相、離相，無念、離念，無戲論、離戲論，",
    "T12n0357_001:0242c06": "無熱惱、離熱惱，不住此岸、不住彼岸，不高、不",
    "T12n0357_001:0242c07": "下，不縛、不脫，不知、非不知，無煩惱、非無煩惱，",
    "T12n0357_001:0242c08": "非實語者、非不實語者，不在此岸、不在彼岸，",
    "T12n0357_001:0242c09": "不在陸地、不在水中，不在兩岸、不在中流，非",
    "T12n0357_001:0242c10": "一切知者、非無一切知者，非覺者、非無覺者，",
    "T12n0357_001:0242c11": "非行者、非無行者，非修習者、非無修習者，非",
    "T12n0357_001:0242c12": "念者、非無念者，非有心者、非無心者，離心者、",
    "T12n0357_001:0242c13": "非離心者，無意者、非無意者，非害者、非無害",
    "T12n0357_001:0242c14": "者，非名者、非無名者，非色者、非無色者，非",
    "T12n0357_001:0242c15": "說者、非無說者，非假名者、非無假名者，非可",
    "T12n0357_001:0242c16": "見者、非不可見者，體性如是、非不如是，非說",
    "T12n0357_001:0242c17": "道者、非無說道者，非證果者、非無證果者，非",
    "T12n0357_001:0242c18": "分別者、非無分別者，非離分別者、非無離分",
    "T12n0357_001:0242c19": "別者。文殊師利！依彼無邊法界眾生上、中、下",
    "T12n0357_001:0242c20": "性，如來放大智日光輪普照眾生亦復如是。",
    "T12n0357_001:0242c21": "初照一切諸菩薩等清淨直心大乘山王，次",
    "T12n0357_001:0242c22": "復照於住辟支佛乘，次復照於住聲聞乘，次",
    "T12n0357_001:0242c23": "復照於隨所能信善行眾生，次復照於乃至",
    "T12n0357_001:0242c24": "住邪聚眾生，皆為如來一切智日光輪所照，",
    "T12n0357_001:0242c25": "為畢竟利益一切眾生、為生未來一切善根、",
    "T12n0357_001:0242c26": "為令增長一切善根。「文殊師利！如來於彼一",
    "T12n0357_001:0242c27": "切事中平等捨心，無分別、無異心。文殊師利！",
    "T12n0357_001:0242c28": "諸佛如來智日光輪無如是心：『我為此眾生",
    "T12n0357_001:0242c29": "說於妙法，而不為彼眾生說法。』文殊師利！諸",
    "T12n0357_001:0243a01": "佛如來無有如是分別之心：『此眾生信上法、",
    "T12n0357_001:0243a02": "此眾生信中法、此眾生信下法，此眾生信正",
    "T12n0357_001:0243a03": "法、此眾生信邪法。』文殊師利！諸佛如來無如",
    "T12n0357_001:0243a04": "是心：『此眾生信上法，為說大乘；此眾生信中",
    "T12n0357_001:0243a05": "法，為說緣覺乘；此眾生信下法，為說聲聞乘；",
    "T12n0357_001:0243a06": "此眾生信正行，為說清淨心法；乃至此眾生",
    "T12n0357_001:0243a07": "信邪行，隨所應聞而為說法。』文殊師利！諸",
    "T12n0357_001:0243a08": "佛如來智日光輪無有如是分別之心。何以",
    "T12n0357_001:0243a09": "故？諸佛如來智日光輪遠離一切分別、異分",
    "T12n0357_001:0243a10": "別及諸戲論。文殊師利！依諸眾生種種善根，",
    "T12n0357_001:0243a11": "諸佛如來智日光輪種種別異。",
    "T12n0357_001:0243a12": "「文殊師利！譬如大海中有如意寶珠懸置高",
    "T12n0357_001:0243a13": "幢上，隨何等何等眾生念、須何等何等事，如",
    "T12n0357_001:0243a14": "是如是聞彼摩尼寶珠出聲。而彼摩尼寶珠",
    "T12n0357_001:0243a15": "不分別、無分別、不思惟，無心、離心，離心意、意",
    "T12n0357_001:0243a16": "識。「文殊師利！如來亦復如是，不分別、無分別、",
    "T12n0357_001:0243a17": "不思惟，無心、離心，離心意、意識，不可測量、離",
    "T12n0357_001:0243a18": "諸測量，不得、離得，貪不能轉、瞋不能轉、癡不",
    "T12n0357_001:0243a19": "能轉，不實、不妄，非常、非不常，非照、非不照，",
    "T12n0357_001:0243a20": "非明、非不明，非覺者、非不覺者，不生、不滅，不",
    "T12n0357_001:0243a21": "思議、不可思議，無體、離體，不可取、不可捨，不",
    "T12n0357_001:0243a22": "可戲論、不可說、離諸言說，不喜、離喜，無生，不",
    "T12n0357_001:0243a23": "可數、離諸數量，不去、無去、去寂，絕一切諸趣、",
    "T12n0357_001:0243a24": "離一切言說，不可見、不可觀、不可取，非虛空、",
    "T12n0357_001:0243a25": "非不虛空，非可見、非可說，非和合、非離和合，",
    "T12n0357_001:0243a26": "非作、非造、非示，非染、非可清淨，非名、非色，非",
    "T12n0357_001:0243a27": "相、非無相，非業、非業報，非過去、非未來、非現",
    "T12n0357_001:0243a28": "在，非有煩惱、非無煩惱，非諍、非不諍，非聲、",
    "T12n0357_001:0243a29": "離一切聲、無言，無相、離一切相，非內、非外、亦",
    "T12n0357_001:0243b01": "非中間。文殊師利！而如來寶珠清淨直心，懸",
    "T12n0357_001:0243b02": "大慈悲高幢之上，隨何等何等眾生信、何等",
    "T12n0357_001:0243b03": "何等眾生行，聞如是如是說法聲。文殊師利！",
    "T12n0357_001:0243b04": "如來於一切事平等捨心，無分別、無異心。",
    "T12n0357_001:0243b05": "「文殊師利！譬如響聲，從他而出，眾生得聞。而",
    "T12n0357_001:0243b06": "彼響聲非過去、非未來、非現在，非內、非外、非",
    "T12n0357_001:0243b07": "二中間可得，非生、非滅，非斷、非常，非知、非不",
    "T12n0357_001:0243b08": "知，非覺、非不覺，非明、非不明，非縛、非脫，非毀、",
    "T12n0357_001:0243b09": "非不毀，非念、非不念，非處、非不處，非住、非不",
    "T12n0357_001:0243b10": "住，非地界、非水界、非火界、非風界，非有為、非",
    "T12n0357_001:0243b11": "無為，非戲論、非不戲論，非聲、非不聲，非見、非",
    "T12n0357_001:0243b12": "不見，非字、非言、非離言語，非稱量、離稱量，非",
    "T12n0357_001:0243b13": "相、離相，非寂靜、非離寂靜，非長、非短，非心、非",
    "T12n0357_001:0243b14": "不心，非觀、非不觀，非可見相、非不可見相，非",
    "T12n0357_001:0243b15": "空、非不空、自體空，非可念、非不可念、離可念，",
    "T12n0357_001:0243b16": "非可覺、非不可覺，離心意、意識，一切處平等，",
    "T12n0357_001:0243b17": "無分別、離異分別，過三世。文殊師利！而彼響",
    "T12n0357_001:0243b18": "聲隨種種眾生，種種言音聞種種響。「文殊師",
    "T12n0357_001:0243b19": "利！如來、應、正遍知說法音聲亦復如是，非",
    "T12n0357_001:0243b20": "過去、非未來、非現在，非內、非外、非二中間可",
    "T12n0357_001:0243b21": "得，非生、非滅，非斷、非常，非知、非不知，非覺、非",
    "T12n0357_001:0243b22": "不覺，非明、非不明，非縛、非脫，非毀、非不毀，非",
    "T12n0357_001:0243b23": "念、非不念，非處、非不處，非住、非不住，非地界、",
    "T12n0357_001:0243b24": "非水界、非火界、非風界，非有為、非無為，非戲",
    "T12n0357_001:0243b25": "論、非不戲論，非聲、非不聲，非見、非不見，非字、",
    "T12n0357_001:0243b26": "非言、非離言語，非稱量、離稱量，非相、離相，非",
    "T12n0357_001:0243b27": "寂靜、非離寂靜，非長、非短，非心、非不心，非觀、",
    "T12n0357_001:0243b28": "非不觀，非可見相、非不可見相，非空、非不空、",
    "T12n0357_001:0243b29": "自體空，非可念、非不可念、離可念，非可覺、非",
    "T12n0357_001:0243c01": "不可覺，離心意、意識，一切處平等，無分別、離",
    "T12n0357_001:0243c02": "異分別，過三世。文殊師利！隨種種眾生種種",
    "T12n0357_001:0243c03": "信、種種解，聞於如來、應、正遍知如是如是說",
    "T12n0357_001:0243c04": "法音聲。「文殊師利！譬如大地，住持萬物，生長",
    "T12n0357_001:0243c05": "一切穀、麥、果、蓏、草、木、樹林，建立成就。文殊師",
    "T12n0357_001:0243c06": "利！而彼大地不分別、無異分別，一切處平",
    "T12n0357_001:0243c07": "等，無分別、無異分別心、無心，離心意、意識。「文",
    "T12n0357_001:0243c08": "殊師利！如來、應、正遍知亦復如是，依於如來、",
    "T12n0357_001:0243c09": "應、正遍知，住持一切眾生，生長一切善根，建",
    "T12n0357_001:0243c10": "立成就一切聲聞、辟支佛、菩薩及諸外道種",
    "T12n0357_001:0243c11": "種異見、尼犍子等從於邪見，乃至邪定聚眾",
    "T12n0357_001:0243c12": "生所有諸善根。彼諸善根皆是如來、應、正遍",
    "T12n0357_001:0243c13": "知之所住持，皆依如來、應、正遍知而得生長、",
    "T12n0357_001:0243c14": "建立成就。",
    "T12n0357_001:0243c15": "「文殊師利！而如來、應、正遍知離一切分別，無",
    "T12n0357_001:0243c16": "分別、異分別念，離一切心意、意識，不可觀、離",
    "T12n0357_001:0243c17": "諸觀，不可見、離諸見，不可思惟、離諸思惟，不",
    "T12n0357_001:0243c18": "可念、離諸念，心平等、無平等捨，一切處無分",
    "T12n0357_001:0243c19": "別、離異分別。",
    "T12n0357_001:0243c20": "「文殊師利！譬如虛空，一切處平等，無分別、異",
    "T12n0357_001:0243c21": "分別，不生、不滅，非過去、非未來、非現在，不可",
    "T12n0357_001:0243c22": "見、不可戲論，無色，不可示、不可表，不可觸、不",
    "T12n0357_001:0243c23": "可護，不可量、離思量，不可譬喻、離諸譬喻，無",
    "T12n0357_001:0243c24": "住處、不可取，離眼識道、離心意、意識，無相、無",
    "T12n0357_001:0243c25": "字，無聲、無念，無取、無捨，不可轉、不可換，離言",
    "T12n0357_001:0243c26": "語道，一切處住、一切處入。文殊師利！如諸眾",
    "T12n0357_001:0243c27": "生，以依地有高、下、中故，而言虛空有高、下、中，",
    "T12n0357_001:0243c28": "而彼虛空無高、下、中。「文殊師利！如來、應、正遍",
    "T12n0357_001:0243c29": "知亦復如是，於一切處平等，無分別、異分別，",
    "T12n0357_001:0244a01": "不生、不滅，非過去、非未來、非現在，不可見、不",
    "T12n0357_001:0244a02": "可戲，無色，不可示、不可表，不可觸、不可護，",
    "T12n0357_001:0244a03": "不可量、離思量，不可譬喻、離諸譬喻，無住處、",
    "T12n0357_001:0244a04": "不可取，離眼識道、離心意、意識，無相、無字，無",
    "T12n0357_001:0244a05": "聲、無念，無取、無捨，不可轉、不可換，離言語道，",
    "T12n0357_001:0244a06": "一切處住、一切處入。文殊師利！依眾生心有",
    "T12n0357_001:0244a07": "高、下、中故，見如來有高、下、中，而實如來無高、",
    "T12n0357_001:0244a08": "下、中。文殊師利！如來無如是心：『此眾生有下",
    "T12n0357_001:0244a09": "信心，我示下形色；此眾生有中信心，我示中",
    "T12n0357_001:0244a10": "形色；此眾生有上信心，我示上形色。』「文殊師",
    "T12n0357_001:0244a11": "利！如來說法亦復如是。文殊師利！如來無如",
    "T12n0357_001:0244a12": "是心：『此眾生有下信心，我為說聲聞法；此",
    "T12n0357_001:0244a13": "眾生有中信心，我為說辟支佛法；此眾生有",
    "T12n0357_001:0244a14": "上信心，我為說大乘法。』文殊師利！如來無如",
    "T12n0357_001:0244a15": "是心：『此眾生信布施故，我為說檀波羅蜜；此",
    "T12n0357_001:0244a16": "眾生信持戒故，我為說尸波羅蜜；此眾生信",
    "T12n0357_001:0244a17": "忍辱故，我為說羼提波羅蜜；此眾生信精進",
    "T12n0357_001:0244a18": "故，我為說毘梨耶波羅蜜；此眾生信禪定故，",
    "T12n0357_001:0244a19": "我為說禪波羅蜜；此眾生信智慧故，我為說",
    "T12n0357_001:0244a20": "般若波羅蜜。』",
    "T12n0357_001:0244a21": "如來莊嚴智慧光明入一切佛境界經卷上"
}