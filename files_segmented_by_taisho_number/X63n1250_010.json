{
    "X63n1250_010:0660b20": "禪林備用卷之十",
    "X63n1250_010:0660b22": "女　日用清規",
    "X63n1250_010:0660b23": "無量壽禪師。嘉定間。分座信之龜峰時述也。茲筆以",
    "X63n1250_010:0660b24": "備日用。序云。脫塵離族。圓頂方袍。大率經歷叢林。切",
    "X63n1250_010:0660c01": "要洞明規矩。舉措未諳法度。動止不合律儀。縱有善",
    "X63n1250_010:0660c02": "友良朋。詎肯深錐痛劄。循習成弊。改革故難。致令叢",
    "X63n1250_010:0660c03": "席荒涼。轉使人心懈怠。屢見尋常目前過患。遂習百",
    "X63n1250_010:0660c04": "丈成現楷模。原始要終。從朝至暮。要免頭頭敗闕。直",
    "X63n1250_010:0660c05": "須一一遵行。然後敢言。究己明心。了生達死。世間法",
    "X63n1250_010:0660c06": "即是出世間法。行脚人可貽未行脚人。庶幾不負出",
    "X63n1250_010:0660c07": "家身心。抑亦同報佛祖恩德。(謹列于后)入眾之法。睡不在",
    "X63n1250_010:0660c08": "人前。起不落人後。五更鐘未鳴。輕輕擡身先起。將枕",
    "X63n1250_010:0660c09": "子安脚下。未要拗摺。恐響驚隣單。抖搜精神。將被褁",
    "X63n1250_010:0660c10": "身端坐。不得扇風令人動念。覺睡來。將被堆脚下。取",
    "X63n1250_010:0660c11": "手巾轉身下地。巾搭左手。想念偈云。(朝從寅旦直至暮。一切眾生自",
    "X63n1250_010:0660c12": "回互。若於足下悞傷形。願汝即時生淨土。唵逸帝律儀娑婆訶)輕手揭簾出後架。不",
    "X63n1250_010:0660c13": "得拖鞋。咳嗽作聲。古云。(揭簾須垂後手。出堂切忌拖鞋)輕手取盆洗",
    "X63n1250_010:0660c14": "面。湯不宜多。右手蘸齒藥揩左。左手蘸揩右。不可再",
    "X63n1250_010:0660c15": "蘸。恐牙宣口氣過人。漱口須低頭。吐水以手引下。直",
    "X63n1250_010:0660c16": "腰吐水。恐濺隣桶。不得洗頭。有四件自他不利。(一污桶。二",
    "X63n1250_010:0660c17": "膩巾。三枯髮。四損眼)不得鼻內作聲。不得噴水撲面。不得高聲",
    "X63n1250_010:0660c18": "嘔吐。不得以涕唾污面桶。古云。(五更洗面。本為修行。嘔吐拖盆。喧堂聒眾)",
    "X63n1250_010:0660c19": "拭面不得爭址手巾。不得以巾拭頭。用畢須攤挂。或",
    "X63n1250_010:0660c20": "焙火上。在上堂左足先入。在下堂右足先入。上被位",
    "X63n1250_010:0660c21": "眠單収一半坐定。若換直裰。須將新者覆上。抽去舊",
    "X63n1250_010:0660c22": "裰。不得露白。不得扇風。燒香禮拜。宜於鐘未鳴時。披",
    "X63n1250_010:0660c23": "袈裟。先合掌頂戴。念偈云。(善哉解脫服。無相福田衣。我今頂戴受。世世常得披。",
    "X63n1250_010:0660c24": "唵悉陀耶娑婆阿)摺袈裟之法。先摺搭手。後解環。不得以口",
    "X63n1250_010:0661a01": "銜袈裟。不得以頦勾袈裟。摺了置之。問訊而去。殿堂",
    "X63n1250_010:0661a02": "禮拜。不得占中央。(尊住持也)不得出聲念佛。不得行禮拜",
    "X63n1250_010:0661a03": "人頭邊過。五更住持首座坐堂。前門。不許出入。開小",
    "X63n1250_010:0661a04": "靜方摺被。拗枕摺摺被之法。先尋兩角。以手理直。不",
    "X63n1250_010:0661a05": "得抖擻作聲。不得扇風。不得橫占隣單位。先摺面前",
    "X63n1250_010:0661a06": "一半。次摺近身一半。盖巾被上。或殿堂禮拜。或歸眾",
    "X63n1250_010:0661a07": "寮。次第(過堂)板鳴歸鉢位。須上肩順轉。(左肩上肩)上床不得",
    "X63n1250_010:0661a08": "背人。若入前門從南頰入。不得中央北頰入。(尊住持也)歸",
    "X63n1250_010:0661a09": "鉢位。低躬問訊上中下座。若已先坐。上中下座來。須",
    "X63n1250_010:0661a10": "合掌。古云。(不敬上中下座。婆羅門聚會無殊)登床偈云。(登此無礙解脫床。人等智",
    "X63n1250_010:0661a11": "慧清淨光)聞長板鳴。下鉢擡身。起令正立定。然後轉身。(亦順",
    "X63n1250_010:0661a12": "上肩)合掌念偈云。(執持應器。當願眾生。成就法器。受人天供)取鉢。左手托鉢。",
    "X63n1250_010:0661a13": "右手解環。左手提鉢。轉身令正。蹲身放鉢。免將腰背",
    "X63n1250_010:0661a14": "撞人。堂前鐘鳴。下床問訊。(迎住持也)須進前一步。莫令袈",
    "X63n1250_010:0661a15": "裟搭床弦。不得探坐三淨地。不得以手左右搖曳。仍",
    "X63n1250_010:0661a16": "低細上床。不得頓身坐。取鉢安面前。聞槌聲合掌。想",
    "X63n1250_010:0661a17": "念偈云。(佛生迦毘羅。成道摩竭陀。說法波羅柰。入滅俱絺羅)展鉢之法。先合掌。",
    "X63n1250_010:0661a18": "想念偈云。(如來應量器。我今得敷展。願共諸眾生。等三輪空寂)然後解袱。展淨",
    "X63n1250_010:0661a19": "巾。覆膝上。摺轉袱三角。莫令垂下。次展鉢單。仰手取",
    "X63n1250_010:0661a20": "鉢。安單上。以兩手頭指拼定。取饙子。從小次第展開。",
    "X63n1250_010:0661a21": "不得敲磕作聲。護第四第五。為觸指。摺鉢拭。橫身前",
    "X63n1250_010:0661a22": "上橫放。匙筯袋。放鉢拭下。出則先匙。入則先筯。把處",
    "X63n1250_010:0661a23": "為淨頭。向上肩。鉢刷安第三饙縫中。出半寸許。盛生",
    "X63n1250_010:0661a24": "飯。匙筯頭不可出生飯。不過七粒。大小為慳食。維那",
    "X63n1250_010:0661b01": "念佛。手指不得參差。須高低當胸得中。不得以手托",
    "X63n1250_010:0661b02": "口邊。古云。(參差合掌不當胸。十指交加插鼻中。拖履揭簾無細行。嘔聲泄氣逞英雄)兩手",
    "X63n1250_010:0661b03": "捧鉢受食。想念偈云(若受食時。當願眾生。禪悅為食。法喜充滿)若見鉢滿。",
    "X63n1250_010:0661b04": "念偈云。(若見鉢滿。當願眾生。具足飽滿。一切善根)要食多小。起手止之。聞",
    "X63n1250_010:0661b05": "徧食槌。看上下肩。以面相朝。揖食。不得正面以手搖",
    "X63n1250_010:0661b06": "兩邊。揖罷。想念偈云。(此食色香味。上供十方佛。中奉諸賢聖。下及六道品。等施無差",
    "X63n1250_010:0661b07": "別隨。感皆飽滿。今施受等得。無量波羅密)作五觀。(一計工多少量彼來處。二忖己德行全缺應供。",
    "X63n1250_010:0661b08": "三防心離過貪等為宗。四正事良藥為療形枯。五為成道業故應受此食)出生偈云。(汝等鬼神",
    "X63n1250_010:0661b09": "眾。我今施汝供。此食徧十方。一切鬼神共)喫食之法。不得將口就食。不得",
    "X63n1250_010:0661b10": "將食就口。取鉢放鉢。拈匙放筯。不得有聲。不得咳嗽。",
    "X63n1250_010:0661b11": "不得畜鼻涕。若發噴嚏。當以衣袖揜之。不得抓頭。恐",
    "X63n1250_010:0661b12": "風屑落隣單鉢中。不得挑牙。不得嚼飯啜羮作聲。不",
    "X63n1250_010:0661b13": "得挑鉢中央食。不得大摶飯食。不得將口待飯食。不",
    "X63n1250_010:0661b14": "得遺落飯食。不得手把散飯食。如有菜滓安屏處。使",
    "X63n1250_010:0661b15": "扇不得扇鄰肩。如自己怕風。白維那。堂外坐。不得手",
    "X63n1250_010:0661b16": "肘枕膝上。隨量受食。不得請折。頭鉢不得盛濕食。不",
    "X63n1250_010:0661b17": "得將羮汁。頭鉢內。淘飯食。不得挑菜頭鉢內。和飯食。",
    "X63n1250_010:0661b18": "食時須看上下肩。不得太緩。未再請。不得先刷鉢。不",
    "X63n1250_010:0661b19": "得吮鉢刷作聲。食未至。不得生嗔逼討。古云。(獃獃四顧起悲",
    "X63n1250_010:0661b20": "嗔。念念吞津咳嗽頻。摝粥啜羮包滿口。開單展鉢響諸隣)洗鉢之法。頭鉢盛水。不",
    "X63n1250_010:0661b21": "許在內洗匙筯。次第洗饙子。不得灌漱。不得吐水鉢",
    "X63n1250_010:0661b22": "中。不得先盛熟水洗鉢。未折水。不得先収盖膝巾。不",
    "X63n1250_010:0661b23": "得將膝巾拭汗。不得瀝水地上。折水偈云。(我此洗鉢水。如天甘",
    "X63n1250_010:0661b24": "露味。施汝諸鬼神。悉令得飽滿。唵摩休羅細娑訶)収鉢。以指按定。次第而入。",
    "X63n1250_010:0661c01": "袱了。合掌。念食訖偈云。(飯食已訖色力充。威振十方三世雄。回因轉果不在念。一",
    "X63n1250_010:0661c02": "切眾生獲神通)鳴槌一下。住持下地。次第挂鉢。出堂。上殿諷",
    "X63n1250_010:0661c03": "經了。歸眾寮鳴大板三下。問訊。不歸輕侮大眾。入門",
    "X63n1250_010:0661c04": "分四版頭。依位立定。寮主出燒香一炷。復位。茶頭中",
    "X63n1250_010:0661c05": "立。喝云。(不審)大眾和南。若赴茶。不得垂衣坐。不得聚頭",
    "X63n1250_010:0661c06": "語笑。不得隻手揖人。不得包藏茶末。古云。(登床宴坐不可埀衣。",
    "X63n1250_010:0661c07": "隻手楫人。是何標格。私藏茶末。取笑傍觀)時中隣桉道人。切忌交頭接耳。",
    "X63n1250_010:0661c08": "若看經。不得長展經。(謂二面也)不得把經寮中行。不得垂",
    "X63n1250_010:0661c09": "經帶。不得出聲。不得背靠板頭。古云。(出聲持誦。吵噪稠人。背靠板頭。",
    "X63n1250_010:0661c10": "輕欺大眾)坐禪。預歸堂。不待打板。抽脫古例披五條。巾搭",
    "X63n1250_010:0661c11": "左手。或無巾解絛繫笐上。摺挂絡直裰令整齊。絆定",
    "X63n1250_010:0661c12": "仍各懸尺許為記認。不得在外催逼。不可共人語笑。",
    "X63n1250_010:0661c13": "右手提水入廁。換鞋不得參差。安淨桶當前。鳴指三",
    "X63n1250_010:0661c14": "下。驚噉糞鬼。蹲身須正。不得努氣作聲。不可隔壁共",
    "X63n1250_010:0661c15": "人語。古云。(戶局只合輕彈指。人擁那堪亂作聲入處用籌分觸淨。出時須水忌縱橫)不得",
    "X63n1250_010:0661c16": "以水澆兩邊。洗淨護大指二指。不得多使籌子。古云",
    "X63n1250_010:0661c17": "(浴湯小使。籌子休拈)有者使了。洗安廁邊空處。人多防眾不宜",
    "X63n1250_010:0661c18": "也。淨桶仍安舊處。乾手將內衣入袴口。出門。右手。提",
    "X63n1250_010:0661c19": "桶。換鞋。濕手不得拏門扇并門頰。右手挑灰後挑土。",
    "X63n1250_010:0661c20": "濕手不可拏灰土。不得吐唾和泥。洗手須用皁角。洗",
    "X63n1250_010:0661c21": "至肘前。出廁入廁。須逐一念真言。入廁。唵(恨魯陀耶娑訶)洗",
    "X63n1250_010:0661c22": "淨。(唵賀曩密律帝娑訶)洗手。唵(主迦羅耶娑訶)淨身。(唵室利醯婆醯娑訶)去穢。唵",
    "X63n1250_010:0661c23": "(㧞枳羅腦迦吒娑訶)按律小遺亦洗淨。用水漱盥。仍嚼楊枝。歸",
    "X63n1250_010:0661c24": "堂坐禪。火板未鳴。不得先歸堂。齋前不許洗衣。齋前",
    "X63n1250_010:0662a01": "參後。不可開函櫃。急切須白主事人。眾寮登衣閣白",
    "X63n1250_010:0662a02": "寮主。上名打板三下。上閣開籠。僧堂內不許共人語",
    "X63n1250_010:0662a03": "笑。況看冊子。不得上下間行。不得穿堂直過。不得蓆",
    "X63n1250_010:0662a04": "上穿針穿錢。不得床弦垂足坐。床前一赤為三淨地。",
    "X63n1250_010:0662a05": "(一展鉢。一安袈裟。三頭所向)不得床上行。不得跪膝開函櫃。不得",
    "X63n1250_010:0662a06": "脚踏床弦下地。草履游山。不許經行佛殿。古云(衩袒不許",
    "X63n1250_010:0662a07": "登殿。草履莫踐法堂)回互耆宿。赤脚不許著僧鞋。不得把手行",
    "X63n1250_010:0662a08": "談世諦是非。古云。(別了雙親棄本師。訪尋知識擬何為。不曾說着宗門事。白首無成過",
    "X63n1250_010:0662a09": "在誰)不得殿前倚靠欄干。不得猖狂急走。古云。(行須緩步。習馬",
    "X63n1250_010:0662a10": "勝之威儀。語要低聲。學波離之軌範)殿塔內不許閑行。古云。(無事不須登佛殿。等",
    "X63n1250_010:0662a11": "閑休向塔中行。不因換水添香火。縱有河沙福也傾)齋了洗衣。不許衩袒。不得",
    "X63n1250_010:0662a12": "傾用湯瓶。竹竿熨斗。使了仍安元處。濯足不許爭盆。",
    "X63n1250_010:0662a13": "如有瘡疥。須落後。或屏處。洗之。(各行方便。免動眾念)莫待打板。",
    "X63n1250_010:0662a14": "次第歸堂。坐參了。各出半單下地。或大放參。首座寮",
    "X63n1250_010:0662a15": "前板鳴。即(轉身)面外。赴眾須及時。小板鳴不許入堂。不",
    "X63n1250_010:0662a16": "得堂外立。住持首座出堂。下床問訊。各就桉位藥石。",
    "X63n1250_010:0662a17": "不得先起盛食。不得呼索。食畢出寮。不許出三門。不",
    "X63n1250_010:0662a18": "得入小寮。不得衩袒歸僧堂并廊下行。莫待打出寮",
    "X63n1250_010:0662a19": "板。預披衣歸被位坐禪。期成道業。黃昏鍾鳴。合掌念",
    "X63n1250_010:0662a20": "偈云。(聞鍾聲煩惱輕。菩提長智慧生。離地獄出火坑。願成佛度眾生)不得弄數珠。不",
    "X63n1250_010:0662a21": "得共隣單語笑。隣單生疎。善言誘諭。勿起嫌心。不得",
    "X63n1250_010:0662a22": "前門出入。喝火過放禪下地。抽脫淨手。不坐再請禪。",
    "X63n1250_010:0662a23": "待首座開枕。睡重者。方就睡。袈裟以巾褁安枕邊。今",
    "X63n1250_010:0662a24": "安脚下。於理不便。辦道兄弟。晝三夜三。正好用工。禮",
    "X63n1250_010:0662b01": "拜燒香。須待更深。懺悔求願。起坐不可驚動隣單。睡",
    "X63n1250_010:0662b02": "須右脇。仰為屍睡。覆為婬睡。多惡夢。如開浴。浴具擕",
    "X63n1250_010:0662b03": "右手。須下間入浴院。門內問訊。目視空處。歸位須揖",
    "X63n1250_010:0662b04": "上下肩。了先搭巾。次搭五條笐上。展浴袱。取浴具。放",
    "X63n1250_010:0662b05": "一邊。解上衣。脫下裳。以脚布圍身。繫浴裙。裩袴摺袱",
    "X63n1250_010:0662b06": "內。次挂直裰與五條。一處繫定。上衣入袱包已。拖鞋",
    "X63n1250_010:0662b07": "入浴。古云。(三通浴皷入堂時。觸淨須分上下衣。語笑高聲皆不可。莫將麤行破威儀)不可",
    "X63n1250_010:0662b08": "赤脚入浴室。浴須下間空處。待次而浴。上間讓。(頭首耆宿",
    "X63n1250_010:0662b09": "故也)勿令湯水濺人身上。不得桶內泡脚。不得室內小",
    "X63n1250_010:0662b10": "遺。洗僻處。不得將脚閣桶上。不得槽上揩脚。不得語",
    "X63n1250_010:0662b11": "笑。不得戽水。不得掇桶澆身。當遮護渾身。不得水濺",
    "X63n1250_010:0662b12": "拭浴人身上。不可多用湯水。脚布不可離身。有脚不",
    "X63n1250_010:0662b13": "入桶者。或洗炙瘡用疥藥。宜後入浴。不得將公界手",
    "X63n1250_010:0662b14": "巾。拭頭面。出浴須揖上下肩而坐。次第著上衣。先以",
    "X63n1250_010:0662b15": "直裰披身遮盖。即著下裳。解裙衫脚布。須安裙衫中。",
    "X63n1250_010:0662b16": "免濕袱角。不得將濕脚布搭手上。仍揖左右而出堂。",
    "X63n1250_010:0662b17": "看有設浴施主。隨意課經。回向。團爐向火先坐團凳。",
    "X63n1250_010:0662b18": "轉身面火。問訊就坐。不得脫鞋凳外。不得弄火筯香",
    "X63n1250_010:0662b19": "匙。不得撥火。不得挨肩交頭語笑。不得煨點心。不得",
    "X63n1250_010:0662b20": "烘鞋韈。不得彈垢膩火中。不得烘衣被。不得攪起直",
    "X63n1250_010:0662b21": "裰。露袴口。禮儀疎怠。有動眾念。日用軌則聊筆其略。",
    "X63n1250_010:0662b22": "赴眾法律。各有條章。舉措看他上流。慎勿隨於庸鄙。",
    "X63n1250_010:0662b23": "叢林貴要整肅。一日三省吾身。自古今佛祖。可曾一",
    "X63n1250_010:0662b24": "髮輕違者哉。匪敢聞於宿德。聊筆筞於初機。茲不贅",
    "X63n1250_010:0662c01": "聞。統祈照悉。",
    "X63n1250_010:0662c02": "慕　十威儀頌",
    "X63n1250_010:0662c03": "笑翁和尚力行古道。第恐學者。逾越規矩之外。筆示",
    "X63n1250_010:0662c04": "十頌。簡而易知。深意有在也。",
    "X63n1250_010:0662c05": "日亦然兮夜亦然。睡時宜後起宜先。収單摺被候開",
    "X63n1250_010:0662c06": "靜。動止回旋向左肩。",
    "X63n1250_010:0662c07": "晨朝洗面莫猖狂。盥漱低頭少使湯。頭若痒時須待",
    "X63n1250_010:0662c08": "浴。手巾乾。淨不相妨。",
    "X63n1250_010:0662c09": "禮拜看經遣睡魔。不須將此當嘍囉。一朝突出娘生",
    "X63n1250_010:0662c10": "眼。執藥方知病轉多。",
    "X63n1250_010:0662c11": "寂靜身心展鉢時。出宜先筯入先匙。食巾収摺須臨",
    "X63n1250_010:0662c12": "後。左右和南禮莫虧。",
    "X63n1250_010:0662c13": "粥了和南齋了茶。放參藥石莫喧譁。出堂入戶清規",
    "X63n1250_010:0662c14": "合。要見叢林有作家。",
    "X63n1250_010:0662c15": "入室升堂念誦時。從規自合具威儀。近來一輩無羞",
    "X63n1250_010:0662c16": "耻。直裰中間小袖兒。",
    "X63n1250_010:0662c17": "座元門首板丁當。是甚禪和敢入堂。油罰百錢猶自",
    "X63n1250_010:0662c18": "可。高懸一榜[宋-木+取]難當。",
    "X63n1250_010:0662c19": "脫著衣衫貴整齊。掩門須緩放籌低。密持呪語輕彈",
    "X63n1250_010:0662c20": "指。淨桶常將右手提。",
    "X63n1250_010:0662c21": "入浴披衫貴靖恭。需湯擊板合從容。不應脚布安槽",
    "X63n1250_010:0662c22": "上。雙脚如何著桶中。",
    "X63n1250_010:0662c23": "頂笠挑包號水雲。尋師切勿嘆辛勤。法門冷淡宜防",
    "X63n1250_010:0662c24": "護。莫學尋常救火軍。",
    "X63n1250_010:0663a01": "貞　日用偈章",
    "X63n1250_010:0663a02": "夫釋子沙門。心形異俗。潛行密用。凡聖罔知。宿德耆",
    "X63n1250_010:0663a03": "年。皆為剩語。初機後學。其可舍諸。筆錄大藏經中金",
    "X63n1250_010:0663a04": "口遺誡。日用清規諸偈。茲不重述。願依而行之。謹具",
    "X63n1250_010:0663a05": "于后。",
    "X63n1250_010:0663a06": "睡時(若就睡時。當願眾生。一切安穩。得大自在)。",
    "X63n1250_010:0663a07": "起時(睡眠始寤。當願眾生。一切智覺。周顧十方)。",
    "X63n1250_010:0663a08": "登溷(大小便利。當願眾生。弃貪嗔癡。蠲除罪垢)。",
    "X63n1250_010:0663a09": "洗手(事訖就水。當願眾生。出世法中。速疾而往)。",
    "X63n1250_010:0663a10": "洗面(以水法面。〡〡〡〡。得淨法門。永無垢染)。",
    "X63n1250_010:0663a11": "登殿(若見佛時。〡〡〡〡。得生礙眼。見十方佛)。",
    "X63n1250_010:0663a12": "登閣(上昇樓閣。〡〡〡〡。昇正法樓。徹見一切)。",
    "X63n1250_010:0663a13": "瞻塔(見佛塔時。〡〡〡〡。尊重如塔。受人天供)。",
    "X63n1250_010:0663a14": "禮塔(頂禮於塔。〡〡〡〡。一切天人。無能見頂)。",
    "X63n1250_010:0663a15": "濯足(若濯足時。〡〡〡〡。具足神力。所行無礙)。",
    "X63n1250_010:0663a16": "洗浴(洗浴身體。〡〡〡〡。身心無垢。內外光潔)。",
    "X63n1250_010:0663a17": "受食(若受食時。〡〡〡〡。具足成滿。一切菩提)。",
    "X63n1250_010:0663a18": "施粥(粥有十利。饒益行人。果報無邊。究竟常樂)。",
    "X63n1250_010:0663a19": "施齋(三德六味施佛及僧。法界有情。普同供養)。",
    "X63n1250_010:0663a20": "食　(齋若小飯食時。當願眾生。粥禪悅為食。法喜充滿)。",
    "X63n1250_010:0663a21": "食訖([○*○]食已訖。〡〡〡〡。所作皆辦。具諸佛法)。",
    "X63n1250_010:0663a22": "受一(切若受味時。〡〡〡〡。味得佛上味。甘露滿足)。",
    "X63n1250_010:0663a23": "摘草(淨摘草手中挪。還同水上波。手此處無淨水。淨處薩婆訶)。",
    "X63n1250_010:0663a24": "禮佛(能禮所禮性空寂。感應道交難思議。我此道場如帝珠。諸佛菩薩影現中。我身影現諸佛前。頭面接",
    "X63n1250_010:0663b01": "足歸命禮)。",
    "X63n1250_010:0663b02": "讚佛(容顏甚奇妙。光明照十方。我昔曾供養。今復還親覲)。",
    "X63n1250_010:0663b03": "還經(琅函歸寶所。了義實難思。願共諸眾生。同入薩婆海)。",
    "X63n1250_010:0663b04": "請經(三塗永息長時苦。六趣休隨汩沒因。無邊含識悟真如。一切有情登彼岸)。",
    "X63n1250_010:0663b05": "開經(無上甚深微妙法。百千萬億難遭遇。我今見聞得受持。願解如來真實義)。",
    "X63n1250_010:0663b06": "下佛天供呪。唵(摩休陀羅細娑婆訶)。",
    "X63n1250_010:0663b07": "五觀。",
    "X63n1250_010:0663b08": "一　計工多少。量彼來處(耕墾　布種　收穫　舂磨　淘汰　炊煑)。",
    "X63n1250_010:0663b09": "二　忖己德行全缺應供(坐禪。看經。教營三寶事全又云得無賊果。全應供。出",
    "X63n1250_010:0663b10": "入緣故缺)。",
    "X63n1250_010:0663b11": "三　防心離過。貪等為宗(出家之人。防心有三過。上味起貪。中味起痴。下味起",
    "X63n1250_010:0663b12": "嗔。不知慚愧。墮三惡道。地獄餓鬼畜生也。貪上味為宗)。",
    "X63n1250_010:0663b13": "四　正事良藥。為療形枯(人身地水火風。四大假合。一大不調。則生百一種病。",
    "X63n1250_010:0663b14": "四百四病客病。飢渴為主病。須假飲食。為之療治)。",
    "X63n1250_010:0663b15": "五　為成道業。故應受此食(若不假飲食。則無力進道。故應受此食。營三寶",
    "X63n1250_010:0663b16": "事)。",
    "X63n1250_010:0663b17": "十利　(一色　二力　三壽　四樂　五詞清　六辦道業　七宿食消　八風除　九消飢。十消渴)。",
    "X63n1250_010:0663b18": "三德　(一輕輭　二淨潔　　三如法)　六味(一甘　二辛　三鹹　四苦　五酸　六淡)。",
    "X63n1250_010:0663b19": "潔　月分標題",
    "X63n1250_010:0663b20": "正月分。殿堂香燭茶果供養。官屬檀越。致賀門狀。或",
    "X63n1250_010:0663b21": "兩序進退。山門一應禮節。輕重合宜。不可違例。庶",
    "X63n1250_010:0663b22": "免敗缺之誚。隨方毗尼。毋易毋局。",
    "X63n1250_010:0663b23": "二月望。佛涅槃。循例堂司行者率眾嚫錢。送櫃頭。造",
    "X63n1250_010:0663b24": "供養。早晨先於藏殿拈香轉藏。行道諷經。祝",
    "X63n1250_010:0663c01": "壽。諸方例閉爐。若山寺深寒。不在此限。",
    "X63n1250_010:0663c02": "三月分。寒食。屆期祖堂祠堂鋪陳供養。照例諷經。掃",
    "X63n1250_010:0663c03": "洒祖塔。禁採茶笋。蔭[木*養]山林。維那當出草單。",
    "X63n1250_010:0663c04": "四月旦。鎻旦過門。若告香。預排圖。免告香。亦須普說。",
    "X63n1250_010:0663c05": "佛誕。庫司嚴設毗藍園。浴佛諷經。出圖帳。排被鉢",
    "X63n1250_010:0663c06": "位。方丈呌喚江湖點心。維那備香燭。十二日眾寮",
    "X63n1250_010:0663c07": "煎湯。起楞嚴。十三日大殿起楞嚴。大眾俱有拜。五",
    "X63n1250_010:0663c08": "祖和尚力行之。今以香燭礙不拜。非法也。十四日",
    "X63n1250_010:0663c09": "小座湯。罷土地堂念誦。僧堂煎湯藥石。小參。十五",
    "X63n1250_010:0663c10": "日結制上堂。十六日晚。秉拂。僧堂下暖簾。上涼簾。",
    "X63n1250_010:0663c11": "五月分。建青苗會。預出諸寮經單。梅雨愆期。開溝整",
    "X63n1250_010:0663c12": "漏。掛僧堂帳。方丈點夏茶。兩班單寮。各作一日。諸",
    "X63n1250_010:0663c13": "庵塔中。有老成。亦當溫存。",
    "X63n1250_010:0663c14": "六月分。酷熱頭首抽被。中夏做面。兄弟坐臥不拘。生",
    "X63n1250_010:0663c15": "死事大。克期取證。住持時時鞭逼學者。此非細事。",
    "X63n1250_010:0663c16": "松源大川笑翁和尚。長夏中陪眾。晝三夜三。曾不",
    "X63n1250_010:0663c17": "小間。維那提點。打炭團。晒僧堂薦。",
    "X63n1250_010:0663c18": "七月分。十二日眾寮散楞嚴。十三日。大殿散楞嚴。十",
    "X63n1250_010:0663c19": "五日解制。建盂蘭盆會。預出諸寮經單。報父母恩。",
    "X63n1250_010:0663c20": "八月旦。開旦過門。知客晒蓆薦。糊牕。延迎方來。兄弟",
    "X63n1250_010:0663c21": "出入。參訪裝寒覲省。慎勿失矩遺規。",
    "X63n1250_010:0663c22": "九月旦。諸方大相看。挂搭。打板坐禪。排整被位。糊牕。",
    "X63n1250_010:0663c23": "上暖簾。",
    "X63n1250_010:0663c24": "十月旦。開爐。常備炭火。初五日修達磨忌。",
    "X63n1250_010:0664a01": "十一月。長至節。照例辦冬齋。官屬檀越。循例饋送。",
    "X63n1250_010:0664a02": "十二月。佛成道。住持計筭錢穀簿書。搬量米麥五味",
    "X63n1250_010:0664a03": "之屬。或兩序進退。每事循例。世法佛法。其揆一也。",
    "X63n1250_010:0664a04": "男　百丈和尚。沙彌受戒文",
    "X63n1250_010:0664a05": "當寺行者。初受度牒。以柈袱。托呈本師兩班各處。插",
    "X63n1250_010:0664a06": "香禮三拜。選日設供剃度。(按律。選處設座。令於露地。香水洒之。周匝七尺。四角",
    "X63n1250_010:0664a07": "懸旛。今時多在大殿。須面佛。或相對設座。若法堂中。須設像幡花香燭。如儀。今僧堂)維那和會",
    "X63n1250_010:0664a08": "戒師梵師引請。侍者隔宿剃頭。須留周羅頂心髮。次",
    "X63n1250_010:0664a09": "日鋪設戒師座。與住持分手。卓上安手磬。淨瓶。戒文。",
    "X63n1250_010:0664a10": "戒尺。對面設梵師位。卓上安大磬一口。聖僧爐前。鋪",
    "X63n1250_010:0664a11": "排袈裟。直裰。度牒。自行堂鳴鈸。引迎剃頭人。自行堂",
    "X63n1250_010:0664a12": "土地堂祖堂佛殿各處炷香。禮三拜。列立。僧堂前鳴",
    "X63n1250_010:0664a13": "鍾集眾。戒師梵師入堂。大展三拜。入位。引請侍者入",
    "X63n1250_010:0664a14": "堂。聖僧前問訊。至戒師前。大展三拜。胡跪合掌。問云。",
    "X63n1250_010:0664a15": "僧集不。答云。(已集)和合不。(和合)僧今和合。何所作為。為當",
    "X63n1250_010:0664a16": "寺行者。剃頭受戒。可爾。引請収坐具。起身鳴磬。引剃",
    "X63n1250_010:0664a17": "頭人入堂。聖僧前三拜。次戒師前三拜了。就跪。梵師",
    "X63n1250_010:0664a18": "作梵云。(神仙五通人。作者於呪術。為彼慚愧者。攝諸不慚愧。如來立禁戒。半月半月說。以說戒利",
    "X63n1250_010:0664a19": "益。稽首禮諸佛)云何梵。(云何於此經。究竟到彼岸。願佛開微蜜。廣為眾生說)作梵者止",
    "X63n1250_010:0664a20": "息喧亂也。梵訖云。為剃頭受戒者說戒。師起身。大眾",
    "X63n1250_010:0664a21": "下地。戒師執爐白云。戒香。定香。解脫香。解脫知見香。",
    "X63n1250_010:0664a22": "光明雲臺遍法界。供養十方無量佛。十方無量法。十",
    "X63n1250_010:0664a23": "方無量僧。見聞普熏證寂滅。為剃頭受戒者說。即將",
    "X63n1250_010:0664a24": "今辰剃頭受戒。開啟功德。先願",
    "X63n1250_010:0664b01": "皇帝萬歲。臣統千秋。天下太平。法輪常轉。伽藍土地。",
    "X63n1250_010:0664b02": "增益威光。護法護人。無諸難事。十方施主。福慧莊嚴。",
    "X63n1250_010:0664b03": "合道場人。身心安樂。師長父母。道業超隆。剃頭沙彌",
    "X63n1250_010:0664b04": "修行無障。三塗八難。咸脫苦輪。九有四生。俱登覺岸。",
    "X63n1250_010:0664b05": "仰憑大眾念。清淨法身毗盧遮那佛(十聖號了)大眾就坐。",
    "X63n1250_010:0664b06": "引請侍者秉爐白云。(請師言句。汝合自陳。汝若不能。隨我聲道。凡稱某甲處。當稱自",
    "X63n1250_010:0664b07": "己名)大德一心念。我某甲。今請大德。為剃頭受戒阿闍",
    "X63n1250_010:0664b08": "梨。願大德。為我作剃頭受戒阿闍梨。我依大德故。得",
    "X63n1250_010:0664b09": "剃頭受戒。慈愍故。剃頭人禮一拜。第二。二慈愍故。禮",
    "X63n1250_010:0664b10": "二拜。第三。三慈愍故。起身禮三拜。胡跪合掌。戒師云。",
    "X63n1250_010:0664b11": "善男子。即應諾。云心源湛寂。法海淵深。迷之者永劫",
    "X63n1250_010:0664b12": "沉淪。悟之者當處解脫。欲專妙道。毋越出家。放曠喻",
    "X63n1250_010:0664b13": "如虗空。清淨同於皎月。修行緣具。道果非遙。始從克",
    "X63n1250_010:0664b14": "念之功。畢證無為之地。所以大覺世尊。捨金輪之寶",
    "X63n1250_010:0664b15": "位。子夜逾城。脫珍御之龍衣。青山斷髮。容鵲巢於頂",
    "X63n1250_010:0664b16": "上。掛蛛網於眉間。修寂滅而證真常。斷塵勞而成正",
    "X63n1250_010:0664b17": "覺。三世諸佛。不說在家成道。六代祖師。阿誰行染度",
    "X63n1250_010:0664b18": "人。所以佛佛授手。祖祖相傳。不染世緣。方成法器。故",
    "X63n1250_010:0664b19": "得天魔拱手。外道歸心。上酬四重之恩。下濟羣生之",
    "X63n1250_010:0664b20": "苦。所以云。(流轉三界中。恩愛不能脫。弃恩入無為。真實報恩者)出家之後。禮越",
    "X63n1250_010:0664b21": "常情。不拜君王。不拜父母。汝今可離此座。想念",
    "X63n1250_010:0664b22": "國王水土之恩。父母生成之德。專誠拜辭。後不拜也。",
    "X63n1250_010:0664b23": "就禮一拜。引請侍者鳴磬。引出堂外。面北拜辭",
    "X63n1250_010:0664b24": "國王。次拜父母。各禮三拜。想念親闈。即換裙衫。引入",
    "X63n1250_010:0664c01": "聖僧前三拜。轉身戒師前一拜。胡跪合掌。戒師執瓶",
    "X63n1250_010:0664c02": "灌頂。以指滴水少許於頂上。把刀剃頭。眾同誦偈云。",
    "X63n1250_010:0664c03": "(善哉大丈夫。能了世無常。棄俗趣泥洹。希有難思議)三說了。沙彌退禮一拜。引",
    "X63n1250_010:0664c04": "請引沙彌。本師前。胡跪合掌。本師執刀云。(最後一結。為之周羅。",
    "X63n1250_010:0664c05": "唯師一人。乃能斷之。我今為汝除去。汝今許不)畣云(可爾)。做佛事了。大眾同誦",
    "X63n1250_010:0664c06": "落髮偈云。(毀形守志節。割愛無所親。棄家弘聖道。誓度一切人)三說。就禮三拜。",
    "X63n1250_010:0664c07": "互跪合掌。本師持袈裟。做佛事。眾同誦偈云。(大哉解脫服。無",
    "X63n1250_010:0664c08": "相福田衣。披奉如來戒。廣度諸眾生)三說。付衣披袈裟。禮本師三拜。禮",
    "X63n1250_010:0664c09": "聖僧三拜。禮戒師三拜。互跪合掌。戒師云。善男子。法",
    "X63n1250_010:0664c10": "如大海。漸入漸深。汝既出家。當先受三歸五戒。方得",
    "X63n1250_010:0664c11": "近事大僧。次受沙彌十戒。乃可同僧利養。事在專誠。",
    "X63n1250_010:0664c12": "不得慢易。我今為汝。召請三寶。證明佛事。秉爐請云。",
    "X63n1250_010:0664c13": "一心奉請。無邊佛寶。海藏金文。十地三賢。五果四向。",
    "X63n1250_010:0664c14": "同垂感降。共作證明。(三召)云。善男子。欲求歸戒。先當懺",
    "X63n1250_010:0664c15": "滌愆瑕。如人浣衣。然後加色。汝今至誠。隨我懺悔。(我昔",
    "X63n1250_010:0664c16": "所造諸惡業。皆由無始貪嗔癡。從身語意之所生。一切我今皆懺悔)沙彌三拜。互跪合",
    "X63n1250_010:0664c17": "掌。善男子。汝既淨治身口意業。歸依佛法僧寶。歸依",
    "X63n1250_010:0664c18": "佛。歸依法。歸依僧。歸依佛無上尊。歸依法離欲尊。歸",
    "X63n1250_010:0664c19": "依僧眾中尊。歸依佛竟。歸依法竟。歸依僧竟。如來至",
    "X63n1250_010:0664c20": "真等正覺。是我大師。我今歸依。從今已往。稱佛為師。",
    "X63n1250_010:0664c21": "更不歸依邪魔外道。慈愍故。(自歸依佛。通誦三遍)每一遍。沙彌",
    "X63n1250_010:0664c22": "隨禮一拜。至第三遍。大展三拜。就互跪合掌。戒師云。",
    "X63n1250_010:0664c23": "善男子。汝既舍邪歸正。戒已周圓。若欲識相護持。應",
    "X63n1250_010:0664c24": "受五戒。",
    "X63n1250_010:0665a01": "盡形壽",
    "X63n1250_010:0665a02": "不殺生",
    "X63n1250_010:0665a03": "不偷盜",
    "X63n1250_010:0665a04": "不婬欲",
    "X63n1250_010:0665a05": "不妄語",
    "X63n1250_010:0665a06": "不飲酒",
    "X63n1250_010:0665a07": "是五戒相。汝能持不　答云能持。",
    "X63n1250_010:0665a08": "上來五枝淨戒。一一不得犯。汝能持不。畣云。能持。是",
    "X63n1250_010:0665a09": "事如是持。沙彌三拜。互跪合掌。戒師云。善男子。五戒",
    "X63n1250_010:0665a10": "為入道之初因。出三塗之元首。次受沙彌十戒。即形",
    "X63n1250_010:0665a11": "備法儀。此稱勤筞。依師而住。受利同僧。是為應法沙",
    "X63n1250_010:0665a12": "彌。應當頂受。",
    "X63n1250_010:0665a13": "盡形壽",
    "X63n1250_010:0665a14": "不殺生",
    "X63n1250_010:0665a15": "不偷盜",
    "X63n1250_010:0665a16": "不婬欲",
    "X63n1250_010:0665a17": "不妄語",
    "X63n1250_010:0665a18": "不飲酒",
    "X63n1250_010:0665a19": "不花鬘瓔珞。香油塗身",
    "X63n1250_010:0665a20": "不歌舞作倡。故往觀聽",
    "X63n1250_010:0665a21": "不坐臥高廣大床",
    "X63n1250_010:0665a22": "不非時食",
    "X63n1250_010:0665a23": "不捉金銀錢寶",
    "X63n1250_010:0665a24": "是沙彌戒相。汝能持不　答云能持。",
    "X63n1250_010:0665a25": "上來十支淨戒。一一不得犯。汝能持不。畣云。能持。是",
    "X63n1250_010:0665a26": "事如是持。沙彌三拜。互跪合掌。善男子。汝今受戒之",
    "X63n1250_010:0665a27": "後。當須頂戴奉持。不得違犯。所持戒律。供養三寶。勤",
    "X63n1250_010:0665a28": "種福田。於和尚阿闍梨。一如教法。於上中下座。心常",
    "X63n1250_010:0665b01": "恭敬。精進行道。報父母恩。衣取蔽形。不以文彩。食取",
    "X63n1250_010:0665b02": "支命。不得嗜味。花香脂粉。無以近身。好色邪聲。一無",
    "X63n1250_010:0665b03": "視聽。徐言動止。勿宣人短。倘有爭者。兩說和合。男女",
    "X63n1250_010:0665b04": "有別。草木無傷。非賢不友。非聖不宗。法服應器。常與",
    "X63n1250_010:0665b05": "人俱。非時不食。非法不言。精勤思義。溫故知新。坐則",
    "X63n1250_010:0665b06": "禪思。起則諷誦。閉三惡道。開涅槃門。於比丘法中。增",
    "X63n1250_010:0665b07": "長正業。菩提心而不退。般若智以長明。廣化眾生。祈",
    "X63n1250_010:0665b08": "成正覺。用心如此。真佛弟子。戒師秉爐回向云。上來",
    "X63n1250_010:0665b09": "剃頭受戒功德。奉祝護法天龍伽藍真宰。各軫威稜",
    "X63n1250_010:0665b10": "安神護法。堂頭和尚。常為苦海津梁。執事高人。永作",
    "X63n1250_010:0665b11": "法門梁棟。合堂清眾。同乘般若之舟。剃頭沙彌。速至",
    "X63n1250_010:0665b12": "菩提之岸。四恩總報。三有齊資。法界有情。同圓種智。",
    "X63n1250_010:0665b13": "十方三世一切諸佛。諸尊菩薩摩訶薩(云云)。",
    "X63n1250_010:0665b14": "梵師鳴大磬云。處世界如虗空。如蓮花不著水。心清",
    "X63n1250_010:0665b15": "淨超於彼。稽首禮無上尊。",
    "X63n1250_010:0665b16": "歸依。",
    "X63n1250_010:0665b17": "佛得菩提。道心常不退。",
    "X63n1250_010:0665b18": "法薩婆若。得大總持門。",
    "X63n1250_010:0665b19": "僧息諍論。同入和合海。",
    "X63n1250_010:0665b20": "上來剃頭受戒功德。無限殊勝良因。散周沙界。和南",
    "X63n1250_010:0665b21": "聖眾。引請侍者鳴手磬。至梵師作處世界如虗空。沙",
    "X63n1250_010:0665b22": "彌即禮戒師三拜。轉身禮聖僧三拜了。問訊出堂外。",
    "X63n1250_010:0665b23": "下手立。引請同出堂。戒師梵師聖僧前。大展三拜。出",
    "X63n1250_010:0665b24": "堂。堂司行者鳴僧堂前鐘三下。大眾下堂禮賀。住持",
    "X63n1250_010:0665b25": "戒師梵師詣方丈致謝。初展詞云。(蒙差受戒。不敢告辭。人事荒踈。有淹",
    "X63n1250_010:0665c01": "尊重)二展詞云。(即日○○謹時。恭惟堂頭和尚。尊候起居多福)觸禮三拜。答云。",
    "X63n1250_010:0665c02": "(沙彌剃頭。有煩神用)侍者小師展賀。大展三拜。不収坐具。進云。",
    "X63n1250_010:0665c03": "(沙彌得度。舉眾同懽。仰對尊嚴。下情不勝感激之至)又三拜。寒溫三拜了。収具。",
    "X63n1250_010:0665c04": "次沙彌大展三拜。不收坐具。進前詞云。(某等叨圓頂相。幸挂四衣。",
    "X63n1250_010:0665c05": "不處塵勞。永離愛網。下情不勝感激之至)三拜。寒溫三拜。收坐具。次住持",
    "X63n1250_010:0665c06": "巡寮報禮。次沙彌巡寮禮謝。祇就沙彌寮安下。俟時",
    "X63n1250_010:0665c07": "登壇受戒。謝戒詞云。(某等獲登戒品。濫廁僧倫。仰荷芘休。特此拜謝)答云。(宿承",
    "X63n1250_010:0665c08": "佛記。僧戒圓成。堅忍受持。力扶宗教)次第參堂。",
    "X63n1250_010:0665c09": "効　新戒參堂",
    "X63n1250_010:0665c10": "沙彌得戒已。覆住持參堂。次稟首座維那。早粥徧食",
    "X63n1250_010:0665c11": "槌後。新戒參頭領眾入前門。爐前排立。問詞插香。同",
    "X63n1250_010:0665c12": "展具三拜。進云。(某等獲廁僧倫。攀附清眾。此日參堂。下情無任戰栗之至)退身。同",
    "X63n1250_010:0665c13": "又三拜。詞云。(即日恭惟。堂頭本師大和尚。首座尊眾大禪師。尊候起居多福)又同三",
    "X63n1250_010:0665c14": "拜。収坐具。問訊。轉身住持前排立。問訊面北。巡堂一",
    "X63n1250_010:0665c15": "帀。至外堂。先下間。轉上間。歸堂內。爐前問訊。參頭引",
    "X63n1250_010:0665c16": "眾出前門。",
    "X63n1250_010:0665c17": "才　訓童行",
    "X63n1250_010:0665c18": "五參上堂罷。當訓童行。參頭行者。令喝食行者報各",
    "X63n1250_010:0665c19": "局務行者。行堂前挂牌報眾。昏鍾鳴。行堂前鳴板三",
    "X63n1250_010:0665c20": "下。集眾。行者上寢堂排立定。參頭入方丈。請住持出。",
    "X63n1250_010:0665c21": "就座。參頭進前插香。鳴參。同問訊。九拜。進前屏息。拱",
    "X63n1250_010:0665c22": "聽規誨已。又同眾三拜。珍重而退。預令寢堂裝香秉",
    "X63n1250_010:0665c23": "燭。係侍者提調。",
    "X63n1250_010:0665c24": "良　行堂普說",
    "X63n1250_010:0666a01": "參頭預詣侍司。插香禮拜。稟侍者咨覆住持。若允所",
    "X63n1250_010:0666a02": "請。參頭即鳴板集眾。排立寢堂。參頭隨侍者入請住",
    "X63n1250_010:0666a03": "持出。據坐。參頭同眾問訊。進前插香。喝食行者喝云。",
    "X63n1250_010:0666a04": "(不審)同眾禮九拜。問訊。參頭進云。(某等久思和尚示誨。伏望慈悲。開示因緣)",
    "X63n1250_010:0666a05": "退身問訊而退。次日行堂挂普說牌。報眾。面裏設座。",
    "X63n1250_010:0666a06": "香几燭臺。參頭報請兩班立班。副參領眾。門迎兩序。",
    "X63n1250_010:0666a07": "入堂。參頭堂主詣侍司。同請住持下行堂。眾接迎入",
    "X63n1250_010:0666a08": "堂。據坐。侍者一班問訊側立。兩班如常。出班問訊畢。",
    "X63n1250_010:0666a09": "侍者燒香□炷。問訊住持。請法亦如常。參頭領眾。鴈",
    "X63n1250_010:0666a10": "列插香。喝參三拜。退分東西班後。鴈立。諦聽法誨。開",
    "X63n1250_010:0666a11": "示已。參頭領眾。如前排立三拜。即出門外右立。揖送",
    "X63n1250_010:0666a12": "住持兩班。隨至寢堂。插大香一片。九拜而退。次詣侍",
    "X63n1250_010:0666a13": "司。插香三拜。參頭副參同往兩班人前。一一拜謝。當",
    "X63n1250_010:0666a14": "免香禮。",
    "X63n1250_010:0666a15": "知　警眾法器",
    "X63n1250_010:0666a16": "夫鐘魚皷板。警眾。朝昏不越準繩。千古號令。雲興水",
    "X63n1250_010:0666a17": "赴。濟濟可觀。禪寂深扃。聞聲領解。焚修赴眾。整肅雍",
    "X63n1250_010:0666a18": "容。及候依時。終毋違失。上殿下殿。迎送官員。尊宿諸",
    "X63n1250_010:0666a19": "山。檀越施主。念誦。昏曉。齋粥。各鳴樓鐘。曉鐘者。破長",
    "X63n1250_010:0666a20": "夜警睡眠。昏鐘者。覺昏衢蘇蒙昧。引杵須緩。揚聲漸",
    "X63n1250_010:0666a21": "長。每通三十五下。起煞各三下。三通總一百八下。六",
    "X63n1250_010:0666a22": "道三塗。停酸息苦。如欲鳴鐘。先念偈扣擊。偈云。(願此鐘聲",
    "X63n1250_010:0666a23": "超法界。銕圍幽暗悉皆聞。聞塵清淨證圓通。一切眾生成正覺)南無觀世音菩薩。高",
    "X63n1250_010:0666a24": "僧傳云。(如法持念菩薩聖號。鳴鐘聲震地府。受苦之者。皆得解脫)又付法傳云。(罽賓",
    "X63n1250_010:0666b01": "吒王死作千頭魚。常被劒輪斫首。痛不可忍。唯聞鐘聲。劒輪不下。晨昏扣擊。厥功愽哉)僧堂前",
    "X63n1250_010:0666b02": "鐘者。不以時限。維那主之。堂司行者須覆維那鳴之。",
    "X63n1250_010:0666b03": "說法皷轉三通。小參長擊一通。入室三下。普說五下。",
    "X63n1250_010:0666b04": "皆須緩擊。小座湯。特為茶。各鳴一通。退座三下。秉拂",
    "X63n1250_010:0666b05": "一通。若借座借皷。鳴法堂下間皷齋粥二時。鳴皷三",
    "X63n1250_010:0666b06": "槌。九擂上磉。須三槌九擂。皷之號令各有其所。陞座",
    "X63n1250_010:0666b07": "小參。普說。法皷。轉藏有藏皷。開浴有浴皷。齋粥齋皷。",
    "X63n1250_010:0666b08": "茶湯茶皷。發更更皷。務令知時。大普請齋粥。打大木",
    "X63n1250_010:0666b09": "魚。厨司普請小木魚。開靜各鳴寮前板三通。齋粥鳴",
    "X63n1250_010:0666b10": "大板三通。木魚後鳴大板者。名長板也。若請茶湯。須",
    "X63n1250_010:0666b11": "緩擊。照應行禮。請茶念誦三下。方丈請茶湯。鳴寢堂",
    "X63n1250_010:0666b12": "板。庫司茶湯庫堂前板。坐禪坐參。鳴照堂板。出寮入",
    "X63n1250_010:0666b13": "寮茶。朔望茶湯。早晨和南。鳴眾寮前板。報眾鳴諸寮",
    "X63n1250_010:0666b14": "前板。殿堂行香。各處有鐘。不許亂倫乖違法令。茲筆",
    "X63n1250_010:0666b15": "其略。垂於無窮。所謂鐘鳴鼎食。三代禮樂。備於斯矣。",
    "X63n1250_010:0666b17": "禪林備用清規卷第十(終)",
    "X63n1250_010:0666c04": "禪苑清規。始自百丈制禮作樂。防人之失。禮以立中",
    "X63n1250_010:0666c05": "道。樂以導性情。香燭茶湯。為之禮。鐘魚皷版。為之樂。",
    "X63n1250_010:0666c06": "禮樂不失。猶網之有綱。衣之有領。提綱挈領。使無顛",
    "X63n1250_010:0666c07": "亂。行之。在乎師匠。無其人。則綱網衣領顛亂矣。東林",
    "X63n1250_010:0666c08": "澤山和尚。採前後尊宿。講行叢規禮法。品分十卷。目",
    "X63n1250_010:0666c09": "曰禪林備用。威儀細行。詳釋盡美。擬鏤板流通。惜乎",
    "X63n1250_010:0666c10": "歸寂。臨終。囑門人付藏主。竭力全其事。將濟頹緒。為",
    "X63n1250_010:0666c11": "千古矜式。",
    "X63n1250_010:0666c12": "延祐丁巳解制日　　天童比丘　雲岫謹題",
    "X63n1250_010:0666c17": "澤山和尚。為見百丈清規。日久傳訛。乍入眾者。易見",
    "X63n1250_010:0666c18": "難識。鎚拂之餘。摭取古今宿德。成現準繩。行於世者。",
    "X63n1250_010:0666c19": "曰禪林俻用。具載刊行。流芳季紹。光明盛大之傳。又",
    "X63n1250_010:0666c20": "從茲始矣。",
    "X63n1250_010:0666c21": "辛酉至治改元。四月旦書　　育王　德明"
}