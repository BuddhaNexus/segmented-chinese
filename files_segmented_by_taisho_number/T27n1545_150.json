{
    "T27n1545_150:0764a22": "阿毘達磨大毘婆沙論卷第一百",
    "T27n1545_150:0764a23": "五十",
    "T27n1545_150:0764a25": "五百大阿羅漢等造",
    "T27n1545_150:0764a26": "三藏法師玄奘奉　詔譯",
    "T27n1545_150:0764a27": "2根蘊第六中觸納息第三之二",
    "T27n1545_150:0764a28": "問若天眼現在前時。生得眼為斷不。若斷者",
    "T27n1545_150:0764a29": "云何不異熟生色斷已復續。以阿毘達磨者。",
    "T27n1545_150:0764b01": "不欲令異熟生色斷已續故。若不斷者天",
    "T27n1545_150:0764b02": "眼生得眼二俱見色。云何不錯亂耶。答應",
    "T27n1545_150:0764b03": "言不斷以異熟色斷已不續故。是故尊者妙",
    "T27n1545_150:0764b04": "音作如是問。天眼現在前時生得眼當言",
    "T27n1545_150:0764b05": "斷耶。不斷耶。答當言不斷。即於是處有",
    "T27n1545_150:0764b06": "色界大種與所造天眼俱現在前。問若爾者",
    "T27n1545_150:0764b07": "天眼生得眼二俱見色云何不錯亂耶。答天",
    "T27n1545_150:0764b08": "眼起時生得眼住彼同分故無有過。譬如",
    "T27n1545_150:0764b09": "餘識現在前時。雖不見色而眼不斷此亦",
    "T27n1545_150:0764b10": "如是。問何故不俱見耶。答以一身中無二",
    "T27n1545_150:0764b11": "識俱起。爾時識依天眼不依生得眼故。有",
    "T27n1545_150:0764b12": "說。有色非是生得眼境。為見彼故起天眼",
    "T27n1545_150:0764b13": "現前故。於爾時生得眼雖不斷而無用是",
    "T27n1545_150:0764b14": "故不俱見。有說。天眼起時生得眼斷。問若",
    "T27n1545_150:0764b15": "爾云何不異熟生色斷已可續耶。如是則",
    "T27n1545_150:0764b16": "違阿毘達磨者說。答斷有二種。一暫斷。二究",
    "T27n1545_150:0764b17": "竟斷。暫斷者可續非究竟斷。是故無過。有",
    "T27n1545_150:0764b18": "說。爾時生得眼滅天眼生。天眼滅生得眼生。",
    "T27n1545_150:0764b19": "彼身中眼根未甞空故不可謂斷。有說。彼",
    "T27n1545_150:0764b20": "時生得眼斷亦無有過。亦有異熟生色斷已",
    "T27n1545_150:0764b21": "續故。云何知然。如契經說。一切施王即時",
    "T27n1545_150:0764b22": "舉手自挑兩目施婆羅門。由勝思願令眼",
    "T27n1545_150:0764b23": "平復。又如經說。惡行爾時以朅地羅鉤挑",
    "T27n1545_150:0764b24": "善行眼。亦由菩薩勝思願故還得眼根。施",
    "T27n1545_150:0764b25": "設論說。地獄有山壓迮有情令身碎壞。於",
    "T27n1545_150:0764b26": "後未久諸根復生。諸地獄中此類非一。故知",
    "T27n1545_150:0764b27": "異熟生色斷已可續。如是說者。起天眼時",
    "T27n1545_150:0764b28": "生得眼不滅。異熟色斷亦無續義。問前所引",
    "T27n1545_150:0764b29": "事當云何通。答彼不相違有別義故。即如",
    "T27n1545_150:0764c01": "所說一切施王。爾時但由施心成滿。故作",
    "T27n1545_150:0764c02": "是說實未挑眼。其事云何。謂佛昔日為菩",
    "T27n1545_150:0764c03": "薩時。曾作國王名一切施。能滿一切來求",
    "T27n1545_150:0764c04": "者意。天上人中此名流布。時天帝釋知已念",
    "T27n1545_150:0764c05": "言。彼王如斯惠施無倦。為求無上正等菩",
    "T27n1545_150:0764c06": "提。為希世間名譽天位。若希天位或為我",
    "T27n1545_150:0764c07": "怨。當往驗之知其施意。便自化作婆羅門",
    "T27n1545_150:0764c08": "身。戴帽垂鬢金韜絡體。手策金杖來詣",
    "T27n1545_150:0764c09": "王前。呪願王言願常尊勝。王言梵志來何所",
    "T27n1545_150:0764c10": "求。答言我來正須王眼。王以四寶為眼施",
    "T27n1545_150:0764c11": "之彼不受言。我今須眼何用此為。王聞是",
    "T27n1545_150:0764c12": "已便舉兩手欲自挑目。帝釋知王施心決",
    "T27n1545_150:0764c13": "定便止王言。欲何所求能施難施。為求",
    "T27n1545_150:0764c14": "釋梵魔王位耶。為希世間名譽歸敬。王言",
    "T27n1545_150:0764c15": "此等皆非所求。唯有離於生老病死應正",
    "T27n1545_150:0764c16": "等覺是我所願。天帝聞已便復本形讚嘆",
    "T27n1545_150:0764c17": "王言。真是菩薩不久定得無上菩提。作是",
    "T27n1545_150:0764c18": "言已忽然不現。故彼爾時實未挑眼。又彼",
    "T27n1545_150:0764c19": "所引善惡行經。善行眼根有餘種子。由勝思",
    "T27n1545_150:0764c20": "願圓滿勝前。諸地獄中亦同此釋。若無餘",
    "T27n1545_150:0764c21": "種則不可生。故異熟色斷無續理。由此天",
    "T27n1545_150:0764c22": "眼現在前時生得眼不斷。",
    "T27n1545_150:0764c23": "問如生欲界所起天眼。生色界亦起不。有",
    "T27n1545_150:0764c24": "說。不起。以色界中隨生得眼所見多少。修",
    "T27n1545_150:0764c25": "得眼亦爾無別作用是故不起。如是說者。",
    "T27n1545_150:0764c26": "亦起現前。問與生得眼同起復何用。答欲",
    "T27n1545_150:0764c27": "遊戲通慧故起現前。又中有身非生得眼",
    "T27n1545_150:0764c28": "境故。起天眼觀中有差別。問為生欲界所",
    "T27n1545_150:0764c29": "起天眼勝。為生色界所起勝耶。答欲界所起",
    "T27n1545_150:0765a01": "猛利故勝。謂佛獨覺到究竟聲聞所起天眼",
    "T27n1545_150:0765a02": "作用猛利。非生色界所能現前。色界所起所",
    "T27n1545_150:0765a03": "依故勝。謂彼依身廣大勝妙。所起天眼多極",
    "T27n1545_150:0765a04": "微成。非欲界中此眼得起。故二界起各有",
    "T27n1545_150:0765a05": "勝劣。",
    "T27n1545_150:0765a06": "問修得天眼與生得眼有何差別。答名即差",
    "T27n1545_150:0765a07": "別。謂名天眼名生得眼。有說。體亦有異。",
    "T27n1545_150:0765a08": "謂生得眼有同分彼同分。修得天眼唯是同",
    "T27n1545_150:0765a09": "分。又生得眼通所長養及異熟生。修得天眼",
    "T27n1545_150:0765a10": "唯所長養。有說。因亦有異。謂生得眼是業",
    "T27n1545_150:0765a11": "果。修得天眼是修果。問豈不生得眼亦是修",
    "T27n1545_150:0765a12": "果耶。答彼少分是修果。少分是生得智異熟",
    "T27n1545_150:0765a13": "果。天眼唯修果。有說。天眼由加行作意力",
    "T27n1545_150:0765a14": "方得現前。生得眼不爾。有說。果亦有異。謂",
    "T27n1545_150:0765a15": "生得眼與善染無記識為所依。修得天眼唯",
    "T27n1545_150:0765a16": "與無記識為所依。有說。境亦有異。謂生得",
    "T27n1545_150:0765a17": "眼不見中有。修得天眼能見中有。有說。用",
    "T27n1545_150:0765a18": "亦有異。謂修得天眼於生得眼。作用熾盛微",
    "T27n1545_150:0765a19": "妙殊勝。清淨明白捷利遠細故有差別",
    "T27n1545_150:0765a20": "問一念得起幾通果耶。答諸有欲令無",
    "T27n1545_150:0765a21": "留化事。天眼天耳無彼同分者。彼說一",
    "T27n1545_150:0765a22": "念唯起一通果。謂五通隨一。諸有欲令有",
    "T27n1545_150:0765a23": "留化事天眼天耳。無彼同分者。彼說一念",
    "T27n1545_150:0765a24": "得起二通果。謂神境通果及餘四隨一。諸有",
    "T27n1545_150:0765a25": "欲令有留化事。天眼天耳有彼同分。彼說",
    "T27n1545_150:0765a26": "一念得起四通果。謂神境通果天眼天耳及",
    "T27n1545_150:0765a27": "餘二隨一。謂他心通宿住。隨念通。境界各別",
    "T27n1545_150:0765a28": "不俱起故。如是說者。應知第二所說為善。",
    "T27n1545_150:0765a29": "以化事可留。天眼天耳必無彼同分。要於",
    "T27n1545_150:0765b01": "用時乃現前故。",
    "T27n1545_150:0765b02": "問欲界所化色有四種。謂初靜慮果。乃至第",
    "T27n1545_150:0765b03": "四靜慮果。依初靜慮所得天眼。為能具見",
    "T27n1545_150:0765b04": "四種色耶。有說。具見皆是欲界色處攝故。",
    "T27n1545_150:0765b05": "有說。唯見初靜慮果非餘。以因勝故如",
    "T27n1545_150:0765b06": "因非境果亦應爾。依第二靜慮所得天眼。",
    "T27n1545_150:0765b07": "能見初二靜慮果色非餘。依第三靜慮所",
    "T27n1545_150:0765b08": "得天眼。能見前三靜慮果色非餘。依第四",
    "T27n1545_150:0765b09": "靜慮所得天眼。具能見四靜慮果色。如是",
    "T27n1545_150:0765b10": "說者。謂初說依初靜慮所得天眼。能見欲",
    "T27n1545_150:0765b11": "界初靜慮色。乃至依第四靜慮所得天眼。能",
    "T27n1545_150:0765b12": "見欲界四靜慮色。問依第四靜慮所得天",
    "T27n1545_150:0765b13": "眼。能見欲界四靜慮色者。為見欲界色眼",
    "T27n1545_150:0765b14": "即見餘地色為更起餘眼見餘地色耶。若",
    "T27n1545_150:0765b15": "見欲界色眼。即見餘地色者。如何一眼能見",
    "T27n1545_150:0765b16": "麁細二境。若更起餘眼見餘地色者。即第",
    "T27n1545_150:0765b17": "四靜慮天眼應有五類。各唯見一地色。即",
    "T27n1545_150:0765b18": "不應言此地天眼五地為境。有作是說。",
    "T27n1545_150:0765b19": "即見欲界色眼。能見餘地諸色。問如何一眼",
    "T27n1545_150:0765b20": "能見麁細二境。答此亦無過。如看大山即",
    "T27n1545_150:0765b21": "麁細色俱時能見。見麁色者如見千枝大",
    "T27n1545_150:0765b22": "樹。見細色者如見中間細草。如是第四靜",
    "T27n1545_150:0765b23": "慮一眼能見五地諸色何過。有餘師言。見",
    "T27n1545_150:0765b24": "欲界色眼異。乃至見第四靜慮色眼異。問若",
    "T27n1545_150:0765b25": "爾第四靜慮天眼應有五類。各唯見一地色",
    "T27n1545_150:0765b26": "即不應言此地天眼五地為境。答一地天",
    "T27n1545_150:0765b27": "眼有五類別亦無有過。約地種類。總說一",
    "T27n1545_150:0765b28": "眼見五地境。非不於中所見各異。如定蘊",
    "T27n1545_150:0765b29": "說。依初靜慮所引天眼。極能見何繫色。答",
    "T27n1545_150:0765c01": "乃至梵世繫。依第二靜慮所引天眼。極能見",
    "T27n1545_150:0765c02": "何繫色。答乃至極光淨繫。依第三靜慮所引",
    "T27n1545_150:0765c03": "天眼。極能見何繫色。答乃至遍淨繫。依第",
    "T27n1545_150:0765c04": "四靜慮所引天眼。極能見何繫色。答乃至廣",
    "T27n1545_150:0765c05": "果繫。問傍極見幾何。有說。如見上。有說。",
    "T27n1545_150:0765c06": "傍見則寬。如是說者。彼文且說見上分齊",
    "T27n1545_150:0765c07": "不說傍境。然隨根勢力傍見不定。有遠有",
    "T27n1545_150:0765c08": "近如餘處說。",
    "T27n1545_150:0765c09": "施設論說。如四大王眾天以智以見領解",
    "T27n1545_150:0765c10": "於人。人於四大王眾天不能如是。除有",
    "T27n1545_150:0765c11": "修有神通或他威力。乃至他化自在天對人",
    "T27n1545_150:0765c12": "亦爾。謂四大王眾天等亦是人眼境。界同一",
    "T27n1545_150:0765c13": "繫故。然以極遠不能見之。若得神通自能",
    "T27n1545_150:0765c14": "往見。或他力引至彼能觀。問若彼天來此能",
    "T27n1545_150:0765c15": "見不。答見。若爾彼中何故不說。答境界少故",
    "T27n1545_150:0765c16": "不說。復次此即攝在他力引中故不別說。",
    "T27n1545_150:0765c17": "又彼論說。如梵眾天以智以見領解於人。",
    "T27n1545_150:0765c18": "人於梵眾天不能如是除有修有神通或",
    "T27n1545_150:0765c19": "他威力。乃至色究竟天對人亦爾。問彼論所",
    "T27n1545_150:0765c20": "說除有修言是事可爾。云何得說除有神",
    "T27n1545_150:0765c21": "通或他威力。所以者何。雖有神通或他力引",
    "T27n1545_150:0765c22": "得至彼天。若無天眼不能見故。若有天",
    "T27n1545_150:0765c23": "眼雖不至彼亦能見故。答彼但應說除有",
    "T27n1545_150:0765c24": "修言。而復有餘言者。有別意趣。謂依他方",
    "T27n1545_150:0765c25": "梵天等說。他方梵天等色亦是此方依初靜",
    "T27n1545_150:0765c26": "慮等所引天眼境界。然以極遠雖得彼眼",
    "T27n1545_150:0765c27": "不能見之。若自有神通或他力所引至彼",
    "T27n1545_150:0765c28": "乃能以天眼見。除有修言顯得天眼。說",
    "T27n1545_150:0765c29": "後二句顯至彼因。故彼所說有別意趣",
    "T27n1545_150:0766a01": "彼施設論復作是說初靜慮中有三天處。謂",
    "T27n1545_150:0766a02": "梵眾梵輔及大梵天。問如是三天互相見不。",
    "T27n1545_150:0766a03": "答彼互相見。問契經所說當云何通。如說梵",
    "T27n1545_150:0766a04": "王有得自體如童子像。非梵眾天眼之境",
    "T27n1545_150:0766a05": "界。答是彼眼境而大梵王通力所遮令彼不",
    "T27n1545_150:0766a06": "見。第二靜慮有三天處。謂少光無量光極光",
    "T27n1545_150:0766a07": "淨。問如是三天互相見不。答彼互相見。第三",
    "T27n1545_150:0766a08": "靜慮有三天處。謂少淨無量淨遍淨。問如是",
    "T27n1545_150:0766a09": "三天互相見不。答彼互相見。第四靜慮有八",
    "T27n1545_150:0766a10": "天處。謂無雲福生廣果無煩無熱善現善見",
    "T27n1545_150:0766a11": "色究竟。問如是八天互相見不。答彼互相見",
    "T27n1545_150:0766a12": "皆以同一繫故。",
    "T27n1545_150:0766a13": "法蘊論說。於眼周圍有時有分。色界大種",
    "T27n1545_150:0766a14": "所造天眼。清淨現前由此天眼能見前後左",
    "T27n1545_150:0766a15": "右下上諸色差別。見前後左右諸色者。非",
    "T27n1545_150:0766a16": "石壁等所障故。見下諸色者非地水等所",
    "T27n1545_150:0766a17": "障故。見上諸色者。非雲霧等所障故。問如",
    "T27n1545_150:0766a18": "是天眼能於一時頓見十方諸色境不。有",
    "T27n1545_150:0766a19": "說。能見以天眼根光明清徹自然遍照。如",
    "T27n1545_150:0766a20": "末尼寶遍發光明。有說。不能一時頓見。問",
    "T27n1545_150:0766a21": "法蘊所說當云何通。答彼說天眼諸方無障。",
    "T27n1545_150:0766a22": "非謂彼能一時頓見。謂人等眼但能覩見面",
    "T27n1545_150:0766a23": "所向色。欲見餘方要須迴轉俯仰方見。天",
    "T27n1545_150:0766a24": "眼不爾面向一方隨欲能見不須迴轉。故",
    "T27n1545_150:0766a25": "說能見上下諸方。非謂十方一時而見。",
    "T27n1545_150:0766a26": "有作是說。意淨故見。問意淨是信即心所法",
    "T27n1545_150:0766a27": "與心相應此非見體。云何能見。答彼依意",
    "T27n1545_150:0766a28": "根無有擾濁密意而說。謂若意根不餘馳",
    "T27n1545_150:0766a29": "散離諸擾濁。能令眼根見色分明故作是",
    "T27n1545_150:0766b01": "說有作是說。勝解故見。問所說勝解是心所",
    "T27n1545_150:0766b02": "法與心相應。此非見體。云何能見。答依瑜",
    "T27n1545_150:0766b03": "伽師意樂安立故作是說。謂瑜伽師起此意",
    "T27n1545_150:0766b04": "樂。令我一念見十方色。然能見色非即勝",
    "T27n1545_150:0766b05": "解。又施設論作如是說。諸有現入青遍處",
    "T27n1545_150:0766b06": "定。從彼定起所見皆青。又由多時住青林",
    "T27n1545_150:0766b07": "中。後出餘處所見皆青。依此故言勝解故",
    "T27n1545_150:0766b08": "見。有作是說。即人眼根轉為天眼能無障",
    "T27n1545_150:0766b09": "見。此是數論外道所立。彼作是說。所起天眼",
    "T27n1545_150:0766b10": "即是人眼。數習轉變明淨勝前立以天稱。",
    "T27n1545_150:0766b11": "如中印度青林中行。或經旬乃至數習所",
    "T27n1545_150:0766b12": "變舉目皆青。修天眼時亦復如是。若爾盲",
    "T27n1545_150:0766b13": "者應不能修此天眼通。便與聖教及現見",
    "T27n1545_150:0766b14": "事皆悉相違。又法無常云何轉變。一切天眼",
    "T27n1545_150:0766b15": "皆名無對。石壁等物不能礙故。問一切天",
    "T27n1545_150:0766b16": "眼於所見色為有礙不。若有礙者何故說",
    "T27n1545_150:0766b17": "無對。若無礙者如何住彼色。答於所見色",
    "T27n1545_150:0766b18": "應說有礙。問若爾何故名無對耶。答對有",
    "T27n1545_150:0766b19": "二種。一境界有對。二障礙有對。若依境界有",
    "T27n1545_150:0766b20": "對。天眼名有對。於自境界不能越故。若",
    "T27n1545_150:0766b21": "依障礙有對。天眼名無對。石壁等障不能",
    "T27n1545_150:0766b22": "礙故。此約於境作用而說。若約自體亦是",
    "T27n1545_150:0766b23": "障礙有對所攝極微性故。又諸天眼於境界",
    "T27n1545_150:0766b24": "中。諸瑜伽師隨欲自在。於所欲見則有對",
    "T27n1545_150:0766b25": "礙。所不欲見則無對礙。",
    "T27n1545_150:0766b26": "一切天眼光明增上光明所引。問天眼欲見",
    "T27n1545_150:0766b27": "闇中色時云何能見有作是說。此由神通",
    "T27n1545_150:0766b28": "引起光明能見彼色。此不應理不得神",
    "T27n1545_150:0766b29": "通。便應不能修起天眼。如是說者。初引通",
    "T27n1545_150:0766c01": "時若離光明不能見色。若通成滿設離光",
    "T27n1545_150:0766c02": "明亦能見色。問神通天眼俱有光明有何",
    "T27n1545_150:0766c03": "差別。答神通光明或自性有或變化有。天眼",
    "T27n1545_150:0766c04": "光明唯自性有。有作是說。天眼光明或自性",
    "T27n1545_150:0766c05": "有或變化有。神通光明唯變化有。",
    "T27n1545_150:0766c06": "諸素怛纜毘奈耶中。皆說菩薩成就異熟生",
    "T27n1545_150:0766c07": "天眼。晝夜能見面各踰繕那。問菩薩所成異",
    "T27n1545_150:0766c08": "熟生眼實非天眼。何故立此名。答菩薩眼",
    "T27n1545_150:0766c09": "根體用殊勝。如世勝事假立天名。問諸餘",
    "T27n1545_150:0766c10": "有情亦能遠見山日月等。菩薩但見面各踰",
    "T27n1545_150:0766c11": "繕那云何名勝。答如彼所見菩薩亦能面各",
    "T27n1545_150:0766c12": "踰繕那約無障說。謂無障處諸餘有情雖能",
    "T27n1545_150:0766c13": "遠見。若有障處自掌中物亦不能見菩薩不",
    "T27n1545_150:0766c14": "爾面各踰繕那障無障處悉能徹視。又餘有",
    "T27n1545_150:0766c15": "情雖能遠見唯麁非細。菩薩不爾。面各踰",
    "T27n1545_150:0766c16": "繕那乃至毛端亦能見故。又餘有情雖能遠",
    "T27n1545_150:0766c17": "見唯晝非夜。菩薩不爾面各踰繕那晝夜俱",
    "T27n1545_150:0766c18": "見。有說。於餘有情所見遠近菩薩過彼一",
    "T27n1545_150:0766c19": "踰繕那故作是說。問菩薩成就如是淨眼",
    "T27n1545_150:0766c20": "應見女身不淨充滿。何緣故有染習事耶。",
    "T27n1545_150:0766c21": "脇尊者言。菩薩煩惱未斷未遍知。是故猶為",
    "T27n1545_150:0766c22": "無明所迷不應責問。如不應責無明者愚",
    "T27n1545_150:0766c23": "盲者墮坑。有說。菩薩染習彼時不觀不",
    "T27n1545_150:0766c24": "淨。觀不淨時不染習彼。有說。菩薩先世曾",
    "T27n1545_150:0766c25": "種勝受用業。於所受用不見不淨。所不",
    "T27n1545_150:0766c26": "受用便見不淨。如是說者。菩薩成就猛利",
    "T27n1545_150:0766c27": "智慧。善觀功德過失差別。諸女人身亦容",
    "T27n1545_150:0766c28": "具有功德過失。菩薩觀察彼功德時。勝於",
    "T27n1545_150:0766c29": "一切耽著欲者。若當觀察彼過失時。勝於",
    "T27n1545_150:0767a01": "一切不淨觀者。觀彼功德故有染習。",
    "T27n1545_150:0767a02": "問轉輪王眼齊何能見。答王四洲者面各能",
    "T27n1545_150:0767a03": "見四俱盧舍。乃至王一洲者面各能見一",
    "T27n1545_150:0767a04": "俱盧舍。問主藏臣眼齊何能見。答四洲王臣",
    "T27n1545_150:0767a05": "見三俱盧舍。乃至一洲王臣見半俱盧舍。",
    "T27n1545_150:0767a06": "如契經說。輪王有時欲試藏臣威力所及。",
    "T27n1545_150:0767a07": "乘船遊戲殑伽河中。勅藏臣言吾今須寶",
    "T27n1545_150:0767a08": "藏。臣敬諾請還辦之。王不悅曰正爾須辦。",
    "T27n1545_150:0767a09": "藏臣惶恐即以兩手㧌攪水中。應時捧出",
    "T27n1545_150:0767a10": "種種珍寶持以獻王。復白王言須者可取。",
    "T27n1545_150:0767a11": "其不須者還棄水中。問輪王眼根勝主藏",
    "T27n1545_150:0767a12": "者何不自取令臣取耶。答諸尊勝人法應",
    "T27n1545_150:0767a13": "如是。如餘尊者雖有自知飲食衣服資",
    "T27n1545_150:0767a14": "具所在。而不自取此亦如是。有餘師說。諸",
    "T27n1545_150:0767a15": "轉輪王餘生積集感侍臣業彼業今熟。諸",
    "T27n1545_150:0767a16": "有所須皆有侍臣令其供辦。若王自取業即",
    "T27n1545_150:0767a17": "唐捐。問因論生論。何等名為諸轉輪王感侍",
    "T27n1545_150:0767a18": "臣業。答父母師長如法教誨敬順無違是為",
    "T27n1545_150:0767a19": "此業。若先曾習如是業者。感多侍人所",
    "T27n1545_150:0767a20": "欲皆辦。問曾聞殑伽河水有處深一踰繕那。",
    "T27n1545_150:0767a21": "如何藏臣手及其底取諸珍寶。答以輪王",
    "T27n1545_150:0767a22": "業增上力故令寶上昇。有說。藥叉健達縛",
    "T27n1545_150:0767a23": "等持來授與。有說。恒有十千天神隨主藏",
    "T27n1545_150:0767a24": "臣。而為給使彼持授與。問藏臣何故啟白",
    "T27n1545_150:0767a25": "王言。餘所不須當還棄水。答顯王業果不",
    "T27n1545_150:0767a26": "思議故。諸有所須隨處可得。不同餘類恐",
    "T27n1545_150:0767a27": "身命緣。當有闕乏長時積聚。",
    "T27n1545_150:0767a28": "問聲聞獨覺及佛天眼能見幾世界色。答聲",
    "T27n1545_150:0767a29": "聞天眼不作加行見小千界。若作加行見",
    "T27n1545_150:0767b01": "中千界。獨覺天眼不作加行見中千界。若",
    "T27n1545_150:0767b02": "作加行見大千界。世尊天眼不作加行見",
    "T27n1545_150:0767b03": "大千界。若作加行能見無量無邊世界。如",
    "T27n1545_150:0767b04": "天眼通。天耳通等亦爾。",
    "T27n1545_150:0767b05": "地獄成就幾根。乃至廣說。問何故此中但說",
    "T27n1545_150:0767b06": "成就極多少位非餘位耶。答彼作論者意",
    "T27n1545_150:0767b07": "欲爾故。乃至廣說。有說。欲除文雜亂過。謂",
    "T27n1545_150:0767b08": "若具說一切位者。便於文雜亂難可受持",
    "T27n1545_150:0767b09": "故。依多少邊際而說。地獄成就幾根。傍生",
    "T27n1545_150:0767b10": "乃至諸無色隨信行乃至俱解脫成就幾根。",
    "T27n1545_150:0767b11": "答地獄極多十九極少八。十九者。謂除三無",
    "T27n1545_150:0767b12": "漏根。即是具七色根不斷善者。八者謂身命",
    "T27n1545_150:0767b13": "意及五受根。即失六色根已斷善者。傍生極",
    "T27n1545_150:0767b14": "多十九極少十三。十九者。謂除三無漏根。即",
    "T27n1545_150:0767b15": "具七色根者。十三者。謂身命意五受信。等",
    "T27n1545_150:0767b16": "五根。即漸命終先捨六色根者。如說傍生。",
    "T27n1545_150:0767b17": "鬼界亦爾。斷善根者極多十三極少八。十三",
    "T27n1545_150:0767b18": "者。謂除一形及信等五三無漏根。八者。謂身",
    "T27n1545_150:0767b19": "命意及五受根。即漸命終及在地獄已失六",
    "T27n1545_150:0767b20": "色根者。邪定聚極多十九極少八。十九者。如",
    "T27n1545_150:0767b21": "地獄極多說。八者如斷善極少說。除在地獄",
    "T27n1545_150:0767b22": "失六色根正定聚極多十九極少十一。十九",
    "T27n1545_150:0767b23": "者。謂除一形及二無漏根。即未離欲染不缺",
    "T27n1545_150:0767b24": "根聖者。十一者。謂命意三受信等五一無漏",
    "T27n1545_150:0767b25": "根。即生無色界聖者。不定聚極多十九極少",
    "T27n1545_150:0767b26": "八。十九者。如邪定極多說。八者如斷善極",
    "T27n1545_150:0767b27": "少說。及生無色界。異生成就命意捨信等五",
    "T27n1545_150:0767b28": "根。贍部洲極多十九極少八。十九者。謂二形",
    "T27n1545_150:0767b29": "者除三無漏根。及未離欲聖者除一形二無",
    "T27n1545_150:0767c01": "漏根。八者。謂身命意五受根。即斷善者漸命",
    "T27n1545_150:0767c02": "終位如贍部洲。毘提訶洲瞿陀尼洲亦爾。俱",
    "T27n1545_150:0767c03": "盧洲極多十八極少十三。十八者。謂除一形",
    "T27n1545_150:0767c04": "三無漏根。十三者。謂身命意五受信等五根。",
    "T27n1545_150:0767c05": "即漸命終位。彼洲無有扇𢮎半擇迦無形二",
    "T27n1545_150:0767c06": "形。斷善根邪定正定及離染者。四大王眾天",
    "T27n1545_150:0767c07": "極多十九極少十七。十九者。謂除一形二無",
    "T27n1545_150:0767c08": "漏根。即未離欲染聖者。十七者。謂除一形憂",
    "T27n1545_150:0767c09": "根三無漏根。即已離欲染異生。如四大王眾",
    "T27n1545_150:0767c10": "天。三十三天。乃至他化自在天亦爾。梵眾天",
    "T27n1545_150:0767c11": "極多十六極少十五。十六者。除二形二受二",
    "T27n1545_150:0767c12": "無漏根。即彼聖者。十五者。除二形二受三無",
    "T27n1545_150:0767c13": "漏根。即彼異生。如梵眾天。極光淨天亦爾。",
    "T27n1545_150:0767c14": "遍淨天極多十六極少十四。十六者如前說。",
    "T27n1545_150:0767c15": "十四者。除二形三受三無漏根。即彼異生。廣",
    "T27n1545_150:0767c16": "果天極多十六極少十三。十六者如前說。十",
    "T27n1545_150:0767c17": "三者。除二形四受三無漏根。即彼異生中有",
    "T27n1545_150:0767c18": "極多十九極少十三。十九者。謂二形者。除三",
    "T27n1545_150:0767c19": "無漏根。及未離欲染聖者。除一形二無漏",
    "T27n1545_150:0767c20": "根。十三者。謂斷善者。除一形信等五三無漏",
    "T27n1545_150:0767c21": "根。及廣果異生。除二形四受三無漏根。諸無",
    "T27n1545_150:0767c22": "色極多十一極少八。十一者。命意三受信等",
    "T27n1545_150:0767c23": "五一無漏根。即彼聖者。八者命意捨信等五",
    "T27n1545_150:0767c24": "根。即彼異生。隨信行極多十九極少十三十",
    "T27n1545_150:0767c25": "九者。除一形二無漏根。即未離欲染住見道",
    "T27n1545_150:0767c26": "者。十三者。身命意四受信等五一無漏根。即",
    "T27n1545_150:0767c27": "已離欲染漸命終位入見道者。問何故此位",
    "T27n1545_150:0767c28": "能入見道。答是愛行者。一期生中恒厭生",
    "T27n1545_150:0767c29": "死。臨命終時苦受所觸。厭心轉增能入見",
    "T27n1545_150:0768a01": "道。如隨信行隨法行亦爾。信勝解極多十九",
    "T27n1545_150:0768a02": "極少十一。十九者。除一形二無漏根。即未離",
    "T27n1545_150:0768a03": "欲染信勝解。十一者。命意三受信等五一無",
    "T27n1545_150:0768a04": "漏根。即無色界信勝解。如信勝解見至亦爾。",
    "T27n1545_150:0768a05": "身證極多十八極少十一。十八者。除一形憂",
    "T27n1545_150:0768a06": "根二無漏根。即欲界身證。十一者如信勝解",
    "T27n1545_150:0768a07": "極少說。如身證。慧解脫俱解脫亦爾。然身證",
    "T27n1545_150:0768a08": "成就已知根。二解脫成就具知根。",
    "T27n1545_150:0768a09": "眼根乃至慧根。得遍知時幾根得遍知耶。",
    "T27n1545_150:0768a10": "答眼根得遍知時。至離色染五根得遍知。",
    "T27n1545_150:0768a11": "此中遍知是彼愛斷遍知果故。得遍知名五",
    "T27n1545_150:0768a12": "根者。眼耳鼻舌身離色染時彼永斷故。雖",
    "T27n1545_150:0768a13": "於此位斷十三根。唯此五根得究竟斷。如",
    "T27n1545_150:0768a14": "眼根。耳鼻舌身根亦爾。女根得遍知時。至",
    "T27n1545_150:0768a15": "離欲染四根得。遍知。謂男女憂苦。雖於此",
    "T27n1545_150:0768a16": "位斷十九根。唯此四根得究竟斷。如女根。",
    "T27n1545_150:0768a17": "男根苦根憂根亦爾。命根得遍知時。至離",
    "T27n1545_150:0768a18": "無色染八根得遍知。謂命意捨信等五根。",
    "T27n1545_150:0768a19": "如命根。意捨信等五根亦爾。樂根得遍知",
    "T27n1545_150:0768a20": "時。至離遍淨染即樂根得遍知。喜根得遍",
    "T27n1545_150:0768a21": "知時。至離極光淨染即喜根得遍知。",
    "T27n1545_150:0768a22": "眼根乃至慧根滅作證時。幾根滅作證耶。答",
    "T27n1545_150:0768a23": "眼根滅作證時。至離色染五根滅作證。至",
    "T27n1545_150:0768a24": "阿羅漢十九根滅作證。五根者。眼耳鼻舌身。",
    "T27n1545_150:0768a25": "十九者。除三無漏根。如眼。耳鼻舌身根亦",
    "T27n1545_150:0768a26": "爾。女根滅作證時。至離欲染四根滅作證。",
    "T27n1545_150:0768a27": "至阿羅漢十九根滅作證。四者。男女憂苦。",
    "T27n1545_150:0768a28": "十九者。如前說。如女根。男苦憂根亦爾。命",
    "T27n1545_150:0768a29": "根滅作證時。至阿羅漢。十九根滅作證如前",
    "T27n1545_150:0768b01": "說。如命根。意捨信等五根亦爾。樂根滅作證",
    "T27n1545_150:0768b02": "時。至離遍淨染即樂根滅作證。至阿羅漢",
    "T27n1545_150:0768b03": "十九根滅作證。如前說。喜根滅作證時。至",
    "T27n1545_150:0768b04": "離極光淨染即喜根滅作證。至阿羅漢十九",
    "T27n1545_150:0768b05": "根滅作證。如前說。問此二門何差別。答諸有",
    "T27n1545_150:0768b06": "欲令無間道斷繫得。解脫道證離繫得者。",
    "T27n1545_150:0768b07": "彼說如無間道作用。遍知門亦爾。如解脫道",
    "T27n1545_150:0768b08": "作用。作證門亦爾。諸有欲令無間道斷繫",
    "T27n1545_150:0768b09": "得。亦證離繫得者。彼說如斷繫得。遍知門",
    "T27n1545_150:0768b10": "亦爾。如證離繫得。作證門亦爾。如斷繫得",
    "T27n1545_150:0768b11": "證離繫得除過失修功德。棄下劣證美",
    "T27n1545_150:0768b12": "妙。捨無義得有義。盡愛膏油受無熱樂。",
    "T27n1545_150:0768b13": "應知亦爾。有說。如斷未斷初門亦爾。如證",
    "T27n1545_150:0768b14": "未證後門亦爾。有說。如初作證初門亦爾。",
    "T27n1545_150:0768b15": "如重作證後門亦爾。有說。如斷時作證初",
    "T27n1545_150:0768b16": "門亦爾。如斷已作證後門亦爾。是謂遍知",
    "T27n1545_150:0768b17": "作證差別。",
    "T27n1545_150:0768b18": "說一切有部發智大毘婆沙論卷第一百五",
    "T27n1545_150:0768b19": "十"
}