{
    "T32n1637_001:0145b02": "No. 1637",
    "T32n1637_001:0145b03": "集大乘相論卷上",
    "T32n1637_001:0145b05": "覺吉祥智菩薩造",
    "T32n1637_001:0145b06": "西天譯經三藏朝奉大夫",
    "T32n1637_001:0145b07": "試光祿卿傳法大師賜紫",
    "T32n1637_001:0145b08": "臣施護奉　詔譯",
    "T32n1637_001:0145b09": "歸命妙吉祥菩薩摩訶薩。我今略釋諸大乘",
    "T32n1637_001:0145b10": "相，從菩提心出生大悲相應，所謂一切法，即",
    "T32n1637_001:0145b11": "當了知一切法無我。此所知相，是故今說。",
    "T32n1637_001:0145b12": "此中何名一切法？所謂蘊、處、界、緣生、波羅蜜",
    "T32n1637_001:0145b13": "多、地、空、菩提分、聖諦、靜慮、無量行、無色、等至、解",
    "T32n1637_001:0145b14": "脫、三摩鉢底先行、解脫門、神通、陀羅尼、力、無所",
    "T32n1637_001:0145b15": "畏、無礙解、大慈大悲、佛不共法、諸聲聞果、了",
    "T32n1637_001:0145b16": "知一切相、真如、實際、無相法界等法，是謂一",
    "T32n1637_001:0145b17": "切法。",
    "T32n1637_001:0145b18": "所言蘊者，謂即五蘊。何等為五？色、受、想、行、識。",
    "T32n1637_001:0145b19": "此中色者，五根、五境。根謂眼、耳、鼻、舌、身。境謂",
    "T32n1637_001:0145b20": "色、聲、香、味、觸。彼眼識所依謂清淨眼根，耳識",
    "T32n1637_001:0145b21": "所依清淨耳根，鼻識所依清淨鼻根，舌識所",
    "T32n1637_001:0145b22": "依清淨舌根，身識所依清淨身根。色有二種，",
    "T32n1637_001:0145b23": "顯色、形色。顯謂青等，形謂長等。聲有三種，謂",
    "T32n1637_001:0145b24": "執受大種、不執受大種、俱大種。香有二種，謂",
    "T32n1637_001:0145b25": "好香、惡香。味有六種，謂苦、醋、甘、辛、醎、淡。觸有",
    "T32n1637_001:0145b26": "十一種，謂堅強、流潤、溫燥、輕動、重、輕、滑、澁、軟、飢、",
    "T32n1637_001:0145b27": "渴等。如是諸觸總略而說，有其三種，謂可意、",
    "T32n1637_001:0145b28": "不可意及二中間。此如是等由眼等所生、若",
    "T32n1637_001:0145b29": "界趣等分別、三世分別，有無邊分微細差別行",
    "T32n1637_001:0145c01": "相，應知此如是等略說色蘊。受蘊云何？受",
    "T32n1637_001:0145c02": "有三種，謂苦受、樂受、非苦樂受。而此三受若",
    "T32n1637_001:0145c03": "依眼等分別者，有其六分，彼如是分別受有",
    "T32n1637_001:0145c04": "十八，如下界中別明行相。此受蘊者，若界趣",
    "T32n1637_001:0145c05": "等分別，有無邊分行相，應知此如是等略說",
    "T32n1637_001:0145c06": "受蘊。想蘊云何？想有六種。此之行相，謂依眼",
    "T32n1637_001:0145c07": "等分別彼所取境相有其六種。所取相者，謂",
    "T32n1637_001:0145c08": "即色等，然所依性即不可分別。若分別、若不",
    "T32n1637_001:0145c09": "分別，謂即色、受二法。此如是等皆從我蘊自",
    "T32n1637_001:0145c10": "類所起。此想蘊者，若界趣等分別，有無邊分",
    "T32n1637_001:0145c11": "行相，應知此如是等略說想蘊。行蘊云何？謂",
    "T32n1637_001:0145c12": "心所有法信等善分、貪瞋癡等諸煩惱分。如",
    "T32n1637_001:0145c13": "是心所法，心諸分位所有行相依眼等轉。此",
    "T32n1637_001:0145c14": "行蘊者，若界趣等分別，有無邊分行相，應知",
    "T32n1637_001:0145c15": "此如是等略說行蘊。識蘊云何？謂六識身。",
    "T32n1637_001:0145c16": "此識蘊者，若依眼等根、色等境分別，及彼識",
    "T32n1637_001:0145c17": "相乃至善不善無記等分別，有無邊分行相，",
    "T32n1637_001:0145c18": "應知此如是等略說識蘊。如前總說名為五",
    "T32n1637_001:0145c19": "蘊。",
    "T32n1637_001:0145c20": "所言處者，即十二處，謂內六處，眼、耳、鼻、舌、身、",
    "T32n1637_001:0145c21": "意；外六處，色、聲、香、味、觸、法。此中應知，眼等五",
    "T32n1637_001:0145c22": "根、色等五境為十色處；彼意處者，謂即諸識；",
    "T32n1637_001:0145c23": "所餘諸法，是為法處。",
    "T32n1637_001:0145c24": "所言界者，即十八界，謂六根界、六境界、六識",
    "T32n1637_001:0145c25": "界。此中眼等識分別有六，即有六觸，謂眼觸",
    "T32n1637_001:0145c26": "乃至意觸。彼色等識有三種相，謂善、不善及",
    "T32n1637_001:0145c27": "彼中間。此之行相，眼等觸為三受所生因性。",
    "T32n1637_001:0145c28": "即彼三受從眼等觸所生有六，彼六各各三",
    "T32n1637_001:0145c29": "種分別，謂苦、樂、非苦樂。如是總說觸受各有",
    "T32n1637_001:0146a01": "十八。如前受蘊所指，行相亦然。",
    "T32n1637_001:0146a02": "復次地、水、火、風、空、識等相，名為六界。所言緣",
    "T32n1637_001:0146a03": "生者云何行相？即十二緣生。何等十二？所謂",
    "T32n1637_001:0146a04": "無明乃至老死。此中無明者，謂於業果諦",
    "T32n1637_001:0146a05": "寶法中不正行故，由此無明起諸煩惱，是故",
    "T32n1637_001:0146a06": "於無我中計我蘊等而有所得。無明緣行，行",
    "T32n1637_001:0146a07": "有三種，福行、罪行、不動行。福行謂十善業道，",
    "T32n1637_001:0146a08": "罪行謂十不善業道，不動行謂無色等至。彼",
    "T32n1637_001:0146a09": "如是行，以其無明為因諸行得生。行緣於識，",
    "T32n1637_001:0146a10": "是故眼等諸識愛非愛果種子生長。識緣名",
    "T32n1637_001:0146a11": "色，此名色者，謂由識故施設彼名，名有生處。",
    "T32n1637_001:0146a12": "是故受等四蘊為名，色即如應依名而立。名",
    "T32n1637_001:0146a13": "色緣六處，彼六處者，謂由如是名色眼等六",
    "T32n1637_001:0146a14": "處建立。六處緣觸，觸謂眼等色等，如前已說。",
    "T32n1637_001:0146a15": "觸緣受，受有三種，亦如前說，此中觸、受行相",
    "T32n1637_001:0146a16": "應知。受緣愛，愛由無明。愛緣取，取謂色等所",
    "T32n1637_001:0146a17": "取所生樂行。取緣有，有行相者，謂即如前所",
    "T32n1637_001:0146a18": "說行識等相。有緣生，謂即名色有所生起，由",
    "T32n1637_001:0146a19": "彼無明故有生法，即此無明自性亦無分位。",
    "T32n1637_001:0146a20": "生緣老死，老謂諸蘊衰變、死謂諸蘊滅壞。生",
    "T32n1637_001:0146a21": "法後邊而無其實，先所得身而悉捨離。然彼無",
    "T32n1637_001:0146a22": "明於後蘊中還復隨轉，增長一切煩惱過失，",
    "T32n1637_001:0146a23": "彼等皆由無明自類煩惱業等而為其因，是",
    "T32n1637_001:0146a24": "故煩惱業生。此三不斷，以是輪迴相續流轉。",
    "T32n1637_001:0146a25": "如是知者，當於實法而起對治，了無明等自",
    "T32n1637_001:0146a26": "性無我。如是等略說十二緣生。所言波羅蜜",
    "T32n1637_001:0146a27": "多者云何行相？其數有十。此中施有三種，謂",
    "T32n1637_001:0146a28": "法施、無妄施、慈施。戒有三種，謂攝律儀戒、攝",
    "T32n1637_001:0146a29": "善法戒、饒益有情戒。忍辱三種，謂諦察法忍、",
    "T32n1637_001:0146b01": "耐怨害忍、安受苦忍。精進三種，謂被甲精進、",
    "T32n1637_001:0146b02": "加行精進、畢竟成就精進。定有三種，謂離過",
    "T32n1637_001:0146b03": "失定、引發定、辦事定。慧有三種，謂聞所成慧、",
    "T32n1637_001:0146b04": "思所成慧、修所成慧。方便三種，謂離過方便、",
    "T32n1637_001:0146b05": "拯濟方便、速證樂方便。願有三種，謂自行成",
    "T32n1637_001:0146b06": "就願、解眾生縛願、清淨佛土願。力有三種，謂",
    "T32n1637_001:0146b07": "成辦事業力、滅除煩惱力、降伏魔怨力。智有",
    "T32n1637_001:0146b08": "三種，謂無分別智、分別平等覺了智、滅眾生",
    "T32n1637_001:0146b09": "罪智。如是施等諸波羅蜜多，以菩提心為先，",
    "T32n1637_001:0146b10": "於一切眾生起慈心觀。而此諸波羅蜜多於",
    "T32n1637_001:0146b11": "諸世間所行，無有行相亦無所得；於出世蘊",
    "T32n1637_001:0146b12": "等是即無我解脫相，真實所證如理而觀。",
    "T32n1637_001:0146b13": "所言地者，即彼十地，所謂歡喜地修施波羅",
    "T32n1637_001:0146b14": "蜜多，離垢地修戒波羅蜜多，發光地修忍辱",
    "T32n1637_001:0146b15": "波羅蜜多，焰慧地修精進波羅蜜多，難勝地",
    "T32n1637_001:0146b16": "修定波羅蜜多，現前地修慧波羅蜜多，遠行",
    "T32n1637_001:0146b17": "地修方便波羅蜜多，不動地修願波羅蜜多，",
    "T32n1637_001:0146b18": "善慧地修力波羅蜜多，法雲地修智波羅蜜",
    "T32n1637_001:0146b19": "多。如是諸地所得法無我理，皆慈心所證，悉",
    "T32n1637_001:0146b20": "無差別。而彼所修施等諸波羅蜜多，安住清",
    "T32n1637_001:0146b21": "淨勝上所得，廣大願力普遍成就，不共一切",
    "T32n1637_001:0146b22": "聲聞等故。是諸波羅蜜多，於所緣相而無差",
    "T32n1637_001:0146b23": "別若人若法，離相空故。",
    "T32n1637_001:0146b24": "所言空者，即十八空，謂眼等空，是名內空。色",
    "T32n1637_001:0146b25": "等空，是名外空。眼等色等智觀平等，名內外",
    "T32n1637_001:0146b26": "空。方等諸分器世間相各各觀察一一皆空，",
    "T32n1637_001:0146b27": "是名大空。於諸分別離取捨性說名為空，此",
    "T32n1637_001:0146b28": "空復空，是名空空。於勝義諦觀不可得，名勝",
    "T32n1637_001:0146b29": "義空。於施等行諸有為法皆悉平等，名有為",
    "T32n1637_001:0146c01": "空。諸無為法無發悟相，名無為空。於空法中",
    "T32n1637_001:0146c02": "無有少法，而實可轉、散而無集，是名散空。彼",
    "T32n1637_001:0146c03": "一切法無有邊際，名無際空。一切法中畢竟",
    "T32n1637_001:0146c04": "無餘一法不空，名畢竟空。蘊等諸法自性如",
    "T32n1637_001:0146c05": "是，無所生起、離自取捨相，名自相空。彼一切",
    "T32n1637_001:0146c06": "法空無差別，名一切法空。於我蘊中取捨不",
    "T32n1637_001:0146c07": "可得，名不可得空。此不可得，謂色等相不可",
    "T32n1637_001:0146c08": "得故，但有諸業性，是名無相空。若人若法彼",
    "T32n1637_001:0146c09": "自性空，是名自性空。於諸性中離取捨性，名",
    "T32n1637_001:0146c10": "無性空。彼無性者，謂離蘊等無別性故；若離",
    "T32n1637_001:0146c11": "蘊等自性起空分別者，是對礙相，即名無性",
    "T32n1637_001:0146c12": "自性空。若彼如是分別盡處，即能解脫色等",
    "T32n1637_001:0146c13": "繫縛，無復分別有無邊分，離蘊等取捨，是即",
    "T32n1637_001:0146c14": "一相。而彼一相性無有二，彼如是故，即於波",
    "T32n1637_001:0146c15": "羅蜜多安住一境。自性空理離戲論相，是即",
    "T32n1637_001:0146c16": "無我真實所觀。",
    "T32n1637_001:0146c17": "所言菩提分者，即三十七菩提分，謂四念處",
    "T32n1637_001:0146c18": "乃至八正道。四念處者，身、受、心、法。此中身念",
    "T32n1637_001:0146c19": "處者，觀身無有種種積集而無所著，離取捨",
    "T32n1637_001:0146c20": "相等，是名身念處。彼受念處、心念處、法念處，",
    "T32n1637_001:0146c21": "亦如是觀。又復即此法念處中，若於內外中",
    "T32n1637_001:0146c22": "間而分別者，別有三種，謂精進、定、正念。此三",
    "T32n1637_001:0146c23": "相應，即能觀察諸菩薩最勝菩提心及施等善",
    "T32n1637_001:0146c24": "行。於一切法中得無我相應，此念最勝。如是",
    "T32n1637_001:0146c25": "略說名四念處，所餘諸法亦如是知。",
    "T32n1637_001:0146c26": "四正斷者，謂是所對治，非菩提分。即已生令",
    "T32n1637_001:0146c27": "斷、未生令不生，此名勤斷二不善，非所對治，",
    "T32n1637_001:0146c28": "是菩提分；未生令生、已生令增長，此名勤修",
    "T32n1637_001:0146c29": "二善。如是略說，名四正斷。",
    "T32n1637_001:0147a01": "四神足者，謂欲、精進、三摩地、慧。如是相應行",
    "T32n1637_001:0147a02": "增上所得果，以其所得而觀欲等所緣，謂四",
    "T32n1637_001:0147a03": "種三摩地。而彼身心離諸所依、住離貪想，依",
    "T32n1637_001:0147a04": "止寂滅無所作行。如是略說，名四神足。",
    "T32n1637_001:0147a05": "五根、五力者，即了知一切相果，謂信、精進、念、",
    "T32n1637_001:0147a06": "定、慧等增上相應根力。如是略說，名五根、五",
    "T32n1637_001:0147a07": "力。",
    "T32n1637_001:0147a08": "復次此中如是等所修，即二覺了分，謂煖、頂",
    "T32n1637_001:0147a09": "位。煖位修四念處，頂位修四正斷。又復有二",
    "T32n1637_001:0147a10": "勝覺了分，謂忍、世第一法。忍位修四神足，世",
    "T32n1637_001:0147a11": "第一位修五根、五力。彼如是等無所作行，最",
    "T32n1637_001:0147a12": "上真實。信等根力為見道緣行相，應知彼見",
    "T32n1637_001:0147a13": "道所修謂七覺支。",
    "T32n1637_001:0147a14": "七覺支者，即念覺支乃至捨覺支。此中念覺",
    "T32n1637_001:0147a15": "支者，謂利眾生證菩提願，現前正念無忘失",
    "T32n1637_001:0147a16": "相。擇法覺支者，謂於我法自性決擇為相。喜",
    "T32n1637_001:0147a17": "覺支者，謂自所修道得無漏因生喜樂故。輕",
    "T32n1637_001:0147a18": "安覺支者，謂如其所證真實法性，非菩提分",
    "T32n1637_001:0147a19": "種子而捨離故，身業心業得輕安故。定覺支",
    "T32n1637_001:0147a20": "者，謂四無量及菩提願入真如智純一境",
    "T32n1637_001:0147a21": "相。精進覺支者，謂雖觀寂靜勝上功德門而",
    "T32n1637_001:0147a22": "不味著，進修諸行復無懈息。捨覺支者，謂念",
    "T32n1637_001:0147a23": "利眾生如應調伏，隨其所行波羅蜜多等諸",
    "T32n1637_001:0147a24": "功德法，平等分別觀無來去，住平等故。如",
    "T32n1637_001:0147a25": "是略說，名七覺支。即如是等七覺支行，名正",
    "T32n1637_001:0147a26": "智分，彼能對治煩惱障及所知障行相。應知",
    "T32n1637_001:0147a27": "修道所修即八正道。",
    "T32n1637_001:0147a28": "八正道者，謂正見乃至正定。此中正見者，謂",
    "T32n1637_001:0147a29": "了一切法無我相，住於平等。苦等顛倒，彼之",
    "T32n1637_001:0147b01": "二分，是微妙相勝慧所觀。正思惟者，謂起思",
    "T32n1637_001:0147b02": "惟，不斷所作因，如願而證果。正語者，謂諸語",
    "T32n1637_001:0147b03": "言離妄分別、如實而說。正業者，謂諸所作而",
    "T32n1637_001:0147b04": "無顛倒，不害眾生、救拔眾生等，離妄而修。正",
    "T32n1637_001:0147b05": "命者，謂於淨命離諸邪妄，自行所修、自行而",
    "T32n1637_001:0147b06": "證。正勤者，謂雖至最上地而亦增進，身無疲",
    "T32n1637_001:0147b07": "倦、心生勇悍。正念者，謂念處等如實而觀，慈",
    "T32n1637_001:0147b08": "心莊嚴自願方便，於一切法無所忘失。正定",
    "T32n1637_001:0147b09": "者，謂身等業而常依止最勝功德，安住無分",
    "T32n1637_001:0147b10": "別智，即諸靜慮相平等相應。如是等略說，名",
    "T32n1637_001:0147b11": "三十七菩提分法，隨應行相總略攝故。",
    "T32n1637_001:0147b12": "集大乘相論卷上"
}