{
    "T03n0162_001:0388a17": "金色王經",
    "T03n0162_001:0388a19": "東魏天竺優婆塞瞿曇般若流支譯",
    "T03n0162_001:0388a20": "如是我聞：一時，婆伽婆住舍婆提城祇陀樹",
    "T03n0162_001:0388a21": "林給孤獨園，與大比丘眾千二百五十人俱。",
    "T03n0162_001:0388a22": "爾時，世尊有多比丘、比丘尼、優婆塞、優婆夷、",
    "T03n0162_001:0388a23": "諸王、王等群臣宰相、種種外道、沙門婆羅門、",
    "T03n0162_001:0388a24": "波離婆闍迦、天、龍、夜叉、乾闥婆、阿修羅、迦樓",
    "T03n0162_001:0388a25": "羅、緊那羅、摩睺羅伽等，侍衛供養，恭敬尊重，",
    "T03n0162_001:0388a26": "奉給所須。世尊如是多得淨利，衣食、臥具、病",
    "T03n0162_001:0388a27": "患醫藥，一切天人受用之物。然佛世尊不染",
    "T03n0162_001:0388a28": "不著，猶如蓮華處水無異，勝善名稱普聞世",
    "T03n0162_001:0388a29": "間，一切讚歎。",
    "T03n0162_001:0388b01": "爾時，世尊——如來應正遍知、明行足、善逝、世間",
    "T03n0162_001:0388b02": "解、無上士、調御丈夫、天人、師、佛、世尊——於諸世",
    "T03n0162_001:0388b03": "間天、人、魔、梵、沙門、婆羅門，知時所宜，如應說",
    "T03n0162_001:0388b04": "法。彼所說法，初、中、後善，義善語善，純備清淨，",
    "T03n0162_001:0388b05": "鮮白梵行。",
    "T03n0162_001:0388b06": "爾時，世尊告諸比丘言：「諸比丘！若有眾生能",
    "T03n0162_001:0388b07": "知布施、施果分報，如我所知施果分報。於食",
    "T03n0162_001:0388b08": "食時，若初食摶、若後食摶，不以少分，先捨施",
    "T03n0162_001:0388b09": "已，則不自食，離嫉心垢，則能捨施。諸比丘！若",
    "T03n0162_001:0388b10": "有眾生不知布施、施果分報，如我所知施果分",
    "T03n0162_001:0388b11": "報。如是眾生若初食摶、若後食摶，不以少分",
    "T03n0162_001:0388b12": "捨用施他，而便自食，有嫉心垢則不能施。何",
    "T03n0162_001:0388b13": "以故？諸比丘！過去有王，名曰金色；端正殊特，",
    "T03n0162_001:0388b14": "容相具足，成就最上勝妙色身。彼金色王，",
    "T03n0162_001:0388b15": "極大富樂、有大財寶，多有雜物多受用物，多",
    "T03n0162_001:0388b16": "有錢、穀珠及真珠、珂寶、珊瑚，多有金銀、饒生",
    "T03n0162_001:0388b17": "色金，多有象馬多有牛群，多騲馬群充滿欄",
    "T03n0162_001:0388b18": "廐。「金色王都，名饒金城，王處其中。城東西",
    "T03n0162_001:0388b19": "長量十二由旬，南北之量廣七由旬。人民充",
    "T03n0162_001:0388b20": "滿，間無空處，安隱豐樂；五十七億村邑、聚落，",
    "T03n0162_001:0388b21": "人民充滿，安隱豐樂。六萬山川皆有大城，城",
    "T03n0162_001:0388b22": "有主者，人民充滿安隱豐樂。彼金色王多有",
    "T03n0162_001:0388b23": "臣眾一萬八千，中宮婇女乃有二萬。彼金",
    "T03n0162_001:0388b24": "色王善知王法依法而行，於彼國法如法為",
    "T03n0162_001:0388b25": "王。彼金色王一切所有，皆能捨施無物不捨，",
    "T03n0162_001:0388b26": "乃至身肉；彼時人壽八萬四千。",
    "T03n0162_001:0388b27": "「彼金色王，復於異時在空閑處，寂靜思惟生",
    "T03n0162_001:0388b28": "如是心：『一切商人我當不稅，一切人民我當",
    "T03n0162_001:0388b29": "不賦。』時金色王既思惟已，詔喚大臣、左右內",
    "T03n0162_001:0388c01": "外諸曹百官，如是勅言：『自今已後，一切人民，",
    "T03n0162_001:0388c02": "一切商人不賦、不稅，普閻浮提一切人民放",
    "T03n0162_001:0388c03": "其賦稅。』彼金色王以此方便，如法治國乃經",
    "T03n0162_001:0388c04": "多年。",
    "T03n0162_001:0388c05": "「復於異時有惡星現，應十二年天不降雨。有",
    "T03n0162_001:0388c06": "婆羅門善知相術，善知咒論，知太白等眾星",
    "T03n0162_001:0388c07": "行度，既見惡星，占相知已詣金色王，既到王",
    "T03n0162_001:0388c08": "所具為王說，作如是言：『天今當知，惡星已",
    "T03n0162_001:0388c09": "出，於天不祥，應十二年天不降雨。』",
    "T03n0162_001:0388c10": "「時，金色王聞是語已，悲啼泣淚嗚呼嗟歎，",
    "T03n0162_001:0388c11": "作如是言：『苦哉，我此閻浮提人！苦哉，我此閻",
    "T03n0162_001:0388c12": "浮提人！何期我此閻浮提處，安隱豐樂多饒",
    "T03n0162_001:0388c13": "人物；未久之間何期空曠，無有人民？』",
    "T03n0162_001:0388c14": "「時，金色王於須臾間，悲啼止已，如是思惟：『富",
    "T03n0162_001:0388c15": "人饒財穀食豐長，於十二年能過不死。若",
    "T03n0162_001:0388c16": "貧窮者財物至少，穀食不足，云何存活？彼",
    "T03n0162_001:0388c17": "十二年云何能過？』彼金色王如是念已，復更",
    "T03n0162_001:0388c18": "思惟，起如是心：『我今當集閻浮提中一切穀",
    "T03n0162_001:0388c19": "食，聚著一處，一切外舍、一切村落、一切城邑、",
    "T03n0162_001:0388c20": "一切人處、國土王處，所有穀食皆悉將來，量",
    "T03n0162_001:0388c21": "知多少，一處作倉，閻浮提中一切人民，數",
    "T03n0162_001:0388c22": "知口數，計十二年均等與食。』",
    "T03n0162_001:0388c23": "「時，金色王如是念已，即喚大臣、左右內外諸",
    "T03n0162_001:0388c24": "曹百官、一切關防諸禁伺處，所有主者皆悉",
    "T03n0162_001:0388c25": "來集，如是勅言：『卿等皆去閻浮提中所有",
    "T03n0162_001:0388c26": "穀食，一切收撿，量知多少。』閻浮提中一切外",
    "T03n0162_001:0388c27": "舍、一切村落、一切城邑、一切人處、國土王",
    "T03n0162_001:0388c28": "處，所有彼大臣等，聞金色王如是勅已，閻",
    "T03n0162_001:0388c29": "浮提中所有穀食，一切收撿量知多少。閻浮",
    "T03n0162_001:0389a01": "提中一切外舍、一切村落、一切城邑、一切人",
    "T03n0162_001:0389a02": "處、國土王處，所有穀食，皆悉將來一處作倉。",
    "T03n0162_001:0389a03": "然後往到金色王所，作如是言：『天今當知，閻",
    "T03n0162_001:0389a04": "浮提中一切外舍、一切村落、一切城邑、一切",
    "T03n0162_001:0389a05": "人處、國土王處所有穀食，皆已收聚量知多",
    "T03n0162_001:0389a06": "少。閻浮提中一切外舍、一切村落、一切城邑、",
    "T03n0162_001:0389a07": "一切人處、國土王處所有穀食，皆已將來一",
    "T03n0162_001:0389a08": "處作倉。天應知時，隨意所作。』時，金色王喚閻",
    "T03n0162_001:0389a09": "浮提善算數人、善知書人，如是勅言：『卿今速",
    "T03n0162_001:0389a10": "去閻浮提中一切人民，數知口數從我為首，",
    "T03n0162_001:0389a11": "閻浮提中一切人民，均等與食一切省與。』",
    "T03n0162_001:0389a12": "「彼知算數、善知書人，聞金色王如是勅已，即",
    "T03n0162_001:0389a13": "爾速去。閻浮提中一切人民，皆悉遍數知口",
    "T03n0162_001:0389a14": "數已，善知書人具作文案謹送奉王。",
    "T03n0162_001:0389a15": "「時，金色王自身為首，閻浮提中一切人民，均",
    "T03n0162_001:0389a16": "等與食一切省與，如是乃至到十一年存命",
    "T03n0162_001:0389a17": "不死。",
    "T03n0162_001:0389a18": "「出十一年經一月日，處處多有男子、婦人，若",
    "T03n0162_001:0389a19": "男若女漸漸患飢，何以故？穀欲盡故。猶故復",
    "T03n0162_001:0389a20": "有十一月在，處處多有男子、婦人，若男若女",
    "T03n0162_001:0389a21": "飢渴欲死。",
    "T03n0162_001:0389a22": "「當於爾時，閻浮提中一切穀食，皆悉已盡，倉",
    "T03n0162_001:0389a23": "皆空虛。爾時，唯有五升熟飯，可給一人一日",
    "T03n0162_001:0389a24": "之食，供金色王一食食在。",
    "T03n0162_001:0389a25": "「時，有一人過去已經四十劫來行菩薩行，乃",
    "T03n0162_001:0389a26": "至到此娑婆世界，於異林中見兩眾生母子，",
    "T03n0162_001:0389a27": "二人共行婬欲。時彼菩薩如是見已，心即歎",
    "T03n0162_001:0389a28": "曰：『如是眾生，極惡煩惱住其脅中，飲其乳已，",
    "T03n0162_001:0389a29": "作如是事，何處更有如是惡法？我今不用如",
    "T03n0162_001:0389b01": "是眾生，不用如是非法眾生，非法欲染邪見",
    "T03n0162_001:0389b02": "惡貪之所覆人。不識父母，不知沙門及婆羅",
    "T03n0162_001:0389b03": "門，不護種姓、不敬尊長、不念親舊，我今不",
    "T03n0162_001:0389b04": "用利益如是極惡眾生，菩提之行我今寧當",
    "T03n0162_001:0389b05": "作自利益。』",
    "T03n0162_001:0389b06": "「時，彼菩薩既起是心，即向餘處異樹根下。既",
    "T03n0162_001:0389b07": "到彼已，依彼樹根，結加趺坐端身正念。時，彼",
    "T03n0162_001:0389b08": "菩薩於五取陰，若出若沒隨順觀察，此色集",
    "T03n0162_001:0389b09": "起、此色散滅，如是此受、此想、此行、此識集",
    "T03n0162_001:0389b10": "起，此識散滅，菩薩如是於五取陰隨順觀",
    "T03n0162_001:0389b11": "察，見此沒已，未久之間，所有集法一切散",
    "T03n0162_001:0389b12": "滅。既如是知，以是因緣即時獲得緣覺菩提，",
    "T03n0162_001:0389b13": "得菩提已，而說偈言：",
    "T03n0162_001:0389b14": "「『因愛故生苦，　　如是應捨愛，",
    "T03n0162_001:0389b15": "　　當樂於獨處，　　猶如犀一角。』",
    "T03n0162_001:0389b16": "「時，辟支佛緣覺世尊，如是憶念：『我為眾生作",
    "T03n0162_001:0389b17": "利益故，多行苦行，無一眾生得我利益。我於",
    "T03n0162_001:0389b18": "今日憐愍眾生，為作利益，於何人所受其飲",
    "T03n0162_001:0389b19": "食？』",
    "T03n0162_001:0389b20": "「時，辟支佛緣覺世尊，得天眼通清淨過人，普",
    "T03n0162_001:0389b21": "遍觀察閻浮提處。彼辟支佛緣覺世尊，見閻",
    "T03n0162_001:0389b22": "浮提一切食盡，唯金色王一食之食五升飯",
    "T03n0162_001:0389b23": "在，既觀察已，起如是心：『我今憐愍彼金色王，",
    "T03n0162_001:0389b24": "為作利益，我今當往取金色王一食而食。』時",
    "T03n0162_001:0389b25": "辟支佛緣覺世尊，即以神通飛空而去，自現",
    "T03n0162_001:0389b26": "其身令人得見，如舍居尼鳥身神通，向金色",
    "T03n0162_001:0389b27": "王饒金城都。",
    "T03n0162_001:0389b28": "「時，金色王住在樓上，五千大臣一切皆見彼",
    "T03n0162_001:0389b29": "辟支佛緣覺世尊。諸大臣中有一大臣，於先",
    "T03n0162_001:0389c01": "遙見彼辟支佛緣覺世尊，在於遠處漸欲來",
    "T03n0162_001:0389c02": "近。如是見已，向餘大臣如是說言：『君等皆看，",
    "T03n0162_001:0389c03": "君等皆看！於彼遠處，有一赤翅舍居尼鳥向",
    "T03n0162_001:0389c04": "此而來。』第二大臣看已答言：『君當諦觀！彼非",
    "T03n0162_001:0389c05": "赤翅舍居尼鳥，彼是羅剎食力惡鬼，欲來至",
    "T03n0162_001:0389c06": "此食我等力，今來食我。』時，彼大臣示金色王，",
    "T03n0162_001:0389c07": "作如是說。時，金色王兩手抹面然後諦觀，諦",
    "T03n0162_001:0389c08": "觀察已，語大臣言：『大臣當知，彼非赤翅舍居",
    "T03n0162_001:0389c09": "尼鳥，亦非羅剎食力惡鬼，彼是仙人憐愍我",
    "T03n0162_001:0389c10": "故，而來至此。』",
    "T03n0162_001:0389c11": "「時辟支佛緣覺世尊，於須臾間到金色王所",
    "T03n0162_001:0389c12": "住樓上。時，金色王見辟支佛緣覺世尊，即便",
    "T03n0162_001:0389c13": "起迎頂禮其足，頂禮足已，設好敷具，勸令就",
    "T03n0162_001:0389c14": "座。彼辟支佛緣覺世尊在座坐已，時金色王",
    "T03n0162_001:0389c15": "向辟支佛緣覺世尊，作如是言：『不審仙人何",
    "T03n0162_001:0389c16": "故來此？』答言：『大王！我今為食，故來至此。』時金",
    "T03n0162_001:0389c17": "色王既聞是語，即爾悲啼，泣淚而言：『何期我",
    "T03n0162_001:0389c18": "今如是貧窮？此閻浮提富樂自在我已得之，",
    "T03n0162_001:0389c19": "忽於今者，此一仙人不能供給一食好食。』爾",
    "T03n0162_001:0389c20": "時，彼處有一天女，住在饒金王都城中，向金",
    "T03n0162_001:0389c21": "色王而說偈言：",
    "T03n0162_001:0389c22": "「『何法名為苦？　　所謂貧窮是，",
    "T03n0162_001:0389c23": "　　何苦最為重？　　所謂貧窮苦。",
    "T03n0162_001:0389c24": "　　死苦與貧苦，　　二苦等無異，",
    "T03n0162_001:0389c25": "　　寧當受死苦，　　不用貧窮生。』",
    "T03n0162_001:0389c26": "「時，金色王聞是說已，詔喚厨宰而問之言：『有",
    "T03n0162_001:0389c27": "飯食不？我欲供養此大仙人。』厨宰答言：『王",
    "T03n0162_001:0389c28": "今應知，閻浮提中所有穀食一切皆盡，唯天",
    "T03n0162_001:0389c29": "所食餘一食在。』時金色王如是思惟：『我若自",
    "T03n0162_001:0390a01": "食我命暫存，若不自食我命速盡。』如是念已，",
    "T03n0162_001:0390a02": "更異思惟：『若我自食猶不免死，若我不食死",
    "T03n0162_001:0390a03": "則俱然；我今不取如是少活，此大仙人清淨",
    "T03n0162_001:0390a04": "持戒，修行善法既來我家，云何令其不得飯",
    "T03n0162_001:0390a05": "食空鉢而出？』時，金色王如是念已，勅語大臣、",
    "T03n0162_001:0390a06": "左右內外諸曹百官及眷屬等，而作是言：『汝",
    "T03n0162_001:0390a07": "等一切皆當隨喜，此我金色王最後布施，以",
    "T03n0162_001:0390a08": "此善根，願閻浮提一切人民，自今已後，於當",
    "T03n0162_001:0390a09": "來世永斷貧窮。』時，金色王如是願已，持一食",
    "T03n0162_001:0390a10": "飯，置辟支佛緣覺世尊所持鉢中，如是置已，",
    "T03n0162_001:0390a11": "授辟支佛緣覺世尊右手掌中。",
    "T03n0162_001:0390a12": "「時，辟支佛緣覺世尊法皆如是，以身示法非",
    "T03n0162_001:0390a13": "口言說。時辟支佛緣覺世尊，受金色王所施",
    "T03n0162_001:0390a14": "食已，即以神通飛空而去。",
    "T03n0162_001:0390a15": "「時金色王并諸大眾，一切合掌皆悉諦觀目",
    "T03n0162_001:0390a16": "不暫瞬，於是乃至過眼境界。時金色王勅諸",
    "T03n0162_001:0390a17": "大臣、左右內外諸曹百官、防守門者及眷屬",
    "T03n0162_001:0390a18": "等，作如是言：『卿等皆去，各到自家飢渴餓",
    "T03n0162_001:0390a19": "死。』彼諸大臣至眷屬等，一切皆言：『天勝樂",
    "T03n0162_001:0390a20": "時，我等一切與天相隨，喜戲遊觀俱共受",
    "T03n0162_001:0390a21": "樂。我今云何能捨天去？』時，金色王既聞是語，",
    "T03n0162_001:0390a22": "悲啼泣淚手抆淚已，語諸大臣、左右內外諸",
    "T03n0162_001:0390a23": "曹百官、眷屬等言：『卿等皆去各向自家，勿令",
    "T03n0162_001:0390a24": "一切於我宮中飢渴餓死。』「爾時，大臣、左右內",
    "T03n0162_001:0390a25": "外諸曹百官至眷屬等，一切悲啼皆悉泣淚，",
    "T03n0162_001:0390a26": "手抆淚已，相與前行近金色王。既到王所，頭",
    "T03n0162_001:0390a27": "面敬禮金色王足，禮王足已，一切合掌向金",
    "T03n0162_001:0390a28": "色王，作如是言：『隨我多少所作諸惡，唯願大",
    "T03n0162_001:0390a29": "天忍我此事，我於朝日最後見天。』「如是時間，",
    "T03n0162_001:0390b01": "彼辟支佛緣覺世尊，受其施食，將向餘處食",
    "T03n0162_001:0390b02": "彼食時，普於四方四雲輪起，涼風吹扇令",
    "T03n0162_001:0390b03": "閻浮提其地皆淨。爾時，涼風吹閻浮提，其地",
    "T03n0162_001:0390b04": "淨已中後半日，天雨種種佉陀尼食、蒲闍尼",
    "T03n0162_001:0390b05": "食、如是色食，所謂飯麨及以熟豆。雨如是等",
    "T03n0162_001:0390b06": "蒲闍那食佉陀尼者，所謂餅根、莖、葉、華果及",
    "T03n0162_001:0390b07": "胡麻等。此佉陀尼如是復有油脂粔籹，此",
    "T03n0162_001:0390b08": "佉陀尼稻米末餅，此佉陀尼雨如是等種種",
    "T03n0162_001:0390b09": "食等。時，金色王見如是事，心大歡喜，踊悅無",
    "T03n0162_001:0390b10": "量善意心生，語諸大臣、左右內外諸曹百官",
    "T03n0162_001:0390b11": "至眷屬等，而作是言：『卿等當看，卿等當看！",
    "T03n0162_001:0390b12": "朝日如是一食施，報得如是果，復有無量餘",
    "T03n0162_001:0390b13": "果報，在後必當得。』如是訖日，從第二日至七",
    "T03n0162_001:0390b14": "日中，復更異雨種種穀等，所謂胡麻、大豆、小",
    "T03n0162_001:0390b15": "豆、大麥、小麥、江豆、豍豆、稻、梁、米等，七日",
    "T03n0162_001:0390b16": "雨已。如是次第七日雨酥、七日雨油、七日",
    "T03n0162_001:0390b17": "雨錢、七日雨疊，復作種種雜雨。復於七日",
    "T03n0162_001:0390b18": "唯雨七寶，所謂金、銀，及毘琉璃、私頗知迦、",
    "T03n0162_001:0390b19": "赤色真珠，并雨馬瑙、牟娑羅等如是七寶。",
    "T03n0162_001:0390b20": "「諸比丘！汝等當知，彼金色王施食因緣，普",
    "T03n0162_001:0390b21": "閻浮提一切人民貧窮永斷。",
    "T03n0162_001:0390b22": "「汝諸比丘，於意云何？彼過去世金色王者，豈",
    "T03n0162_001:0390b23": "異人乎？莫作異觀，何以故？諸比丘！彼過去",
    "T03n0162_001:0390b24": "世金色王者，則我身是。諸比丘！此門如是，汝",
    "T03n0162_001:0390b25": "應善知，如是眾生知布施果、布施分報，如我",
    "T03n0162_001:0390b26": "所知施果分報，若初食摶、若後食摶，不以少",
    "T03n0162_001:0390b27": "分先捨施已，則不自食，離嫉心垢則能捨施。",
    "T03n0162_001:0390b28": "如是眾生不知施果、布施分報，如我所知施果",
    "T03n0162_001:0390b29": "分報，如是眾生若初食摶、若後食摶，不以少",
    "T03n0162_001:0390c01": "分分捨施他，而便自食，有嫉心垢故不能施。」",
    "T03n0162_001:0390c02": "爾時，世尊而說偈言：",
    "T03n0162_001:0390c03": "「前作善不善，　　不失罪福業，",
    "T03n0162_001:0390c04": "　親近黠慧者，　　不失往來業，",
    "T03n0162_001:0390c05": "　聖眾中善語，　　不失語言業，",
    "T03n0162_001:0390c06": "　知恩報恩人，　　不失所作業，",
    "T03n0162_001:0390c07": "　善業為端正，　　不善為鄙陋，",
    "T03n0162_001:0390c08": "　二業皆有報，　　必定實得果。」",
    "T03n0162_001:0390c09": "世尊爾時，說是語已，彼諸比丘、比丘尼、優婆",
    "T03n0162_001:0390c10": "塞、優婆夷、天、龍、夜叉、乾闥婆、阿修羅、伽樓羅、",
    "T03n0162_001:0390c11": "緊那羅、摩睺羅伽，一切眾會，聞佛所說，皆大",
    "T03n0162_001:0390c12": "歡喜。",
    "T03n0162_001:0390c13": "金色王經",
    "T03n0162_001:0390c14": "金色王經翻譯記",
    "T03n0162_001:0390c15": "釋迦如來，本生無量，且於一時，作金色",
    "T03n0162_001:0390c16": "王。檀行因緣，自致成佛，說施法門，引彼",
    "T03n0162_001:0390c17": "為證，因名此經，為「金色王」。魏尚書令儀",
    "T03n0162_001:0390c18": "同高公，敦捨之心，往齊金色，為開此門，",
    "T03n0162_001:0390c19": "普示一切，嚴宅上面，出斯妙典。沙門曇",
    "T03n0162_001:0390c20": "林、瞿曇流支，興和四年歲次壬戌，月建",
    "T03n0162_001:0390c21": "在酉，朔次乙未，癸丑日譯，乙卯畢功。三",
    "T03n0162_001:0390c22": "千五百一十四字。"
}