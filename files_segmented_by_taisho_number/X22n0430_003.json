{
    "X22n0430_003:0862a04": "佛說阿彌陀經要解便蒙鈔卷下",
    "X22n0430_003:0862a05": "紅螺比丘　達默　造鈔",
    "X22n0430_003:0862a06": "資福沙門　達林　參訂",
    "X22n0430_003:0862a07": "△二特勸眾生應求往生以發願二。初揭示無上",
    "X22n0430_003:0862a08": "因緣(此科關係極大)。二特勸。淨土殊勝。謂帶業往生。橫出三界。",
    "X22n0430_003:0862a09": "同居橫具四土開顯四教法輪。眾生圓淨四土。",
    "X22n0430_003:0862a10": "圓見三身。圓證三不退。人民皆一生成佛。如是",
    "X22n0430_003:0862a11": "等勝異超絕。全在此二科點示。須諦研之。",
    "X22n0430_003:0862a12": "【鈔】此二科。乃一經大力用。故前文明力用云。上善",
    "X22n0430_003:0862a13": "一處。是生同居。即已橫生上三土。一生補佛。是位",
    "X22n0430_003:0862a14": "不退。即已圓證三不退。恐人忽略。故懸示我等當",
    "X22n0430_003:0862a15": "知也。",
    "X22n0430_003:0862a16": "△今初揭示無上因緣。",
    "X22n0430_003:0862a17": "又舍利弗。極樂國土。眾生(纔)生(彼土)者。皆是(三種)阿鞞跋",
    "X22n0430_003:0862a18": "致。其(三不退)中多有一生補處。其數甚多。非是算數所",
    "X22n0430_003:0862a19": "能知之。但可以無量無邊阿僧祇說。",
    "X22n0430_003:0862a20": "△疏中分二。初釋跋致。二釋補處。初又三。初正明。",
    "X22n0430_003:0862a21": "二點示。三結歸。△今初。",
    "X22n0430_003:0862a22": "【觧】阿鞞跋致。此云不退。一位不退。入聖流不墮凡地。",
    "X22n0430_003:0862a23": "二行不退。恒度生不墮二乘地。三念不退。心心流",
    "X22n0430_003:0862a24": "入薩婆若海。",
    "X22n0430_003:0862b01": "【鈔】入聖流。不墮凡地者。我執已破。見惑已空。入聖",
    "X22n0430_003:0862b02": "人之流類。不墮內凡外凡之地也。恒度生不墮二",
    "X22n0430_003:0862b03": "乘地者。二乘法執空也。薩婆若。此云一切種智。海",
    "X22n0430_003:0862b04": "者。果海也。",
    "X22n0430_003:0862b05": "△二點示分二。初點示勝異。二點示超絕。初又二。",
    "X22n0430_003:0862b06": "初示此土難證之劣。二示彼土圓證之勝。△今",
    "X22n0430_003:0862b07": "初。",
    "X22n0430_003:0862b08": "【觧】若約此土藏初果。通見地。別初住。圓初信。名位不",
    "X22n0430_003:0862b09": "退。通菩薩。別十向。圓十信。名行不退。別初地。圓初",
    "X22n0430_003:0862b10": "住。名念不退。",
    "X22n0430_003:0862b11": "【鈔】此明此土三不退之位次也。乃全約豎論。圓教",
    "X22n0430_003:0862b12": "約理雖橫。約事仍豎。故不退之位。定不可移也。藏",
    "X22n0430_003:0862b13": "初果。乃須陀洹果此云入流。謂入聖流也。又云逆",
    "X22n0430_003:0862b14": "流。謂逆凡流也。通見地。乃通教第四地。見真諦理",
    "X22n0430_003:0862b15": "也。別初住。乃發心住。圓初信。圓教信心位也。此乃",
    "X22n0430_003:0862b16": "此土證位不退之位次也。若論行不退。藏教則無。",
    "X22n0430_003:0862b17": "以二乘不修菩薩行故。雖有菩薩。不免有退故。通",
    "X22n0430_003:0862b18": "菩薩。乃第九菩薩地。九地之前還有退也。別十向",
    "X22n0430_003:0862b19": "者。別十回向位。前十行位。未能全不退也。圓十信",
    "X22n0430_003:0862b20": "乃八至十信也。八信前還有退也。此乃此土行不",
    "X22n0430_003:0862b21": "退位次。藏教全無。通教要到第九地。別教要到十",
    "X22n0430_003:0862b22": "向。圓教要到十信。方得行不退。可見其難也。若論",
    "X22n0430_003:0862b23": "念不退。通教亦無也。以不破無明。不證法身。別圓",
    "X22n0430_003:0862b24": "雖有。別教要到初歡喜地。圓教要到初發心住。始",
    "X22n0430_003:0862c01": "破無明。始見法身。始得念念流入果海。益可見其",
    "X22n0430_003:0862c02": "難證矣。",
    "X22n0430_003:0862c03": "△二示彼土圓證之勝。科中云。此科關係極大。以",
    "X22n0430_003:0862c04": "係我等帶業往生。一生成佛。無非大事因緣故。",
    "X22n0430_003:0862c05": "又云如是等勝異超絕。全在此二科點示。此乃",
    "X22n0430_003:0862c06": "第一點示此經力用也。",
    "X22n0430_003:0862c07": "【觧】今淨土五逆十惡。十念成就。帶業往生。居下下品",
    "X22n0430_003:0862c08": "者。皆得三不退。",
    "X22n0430_003:0862c09": "【鈔】五逆十惡等者。十六觀經下品往生章云。或有",
    "X22n0430_003:0862c10": "眾生。作不善業。五逆十惡。具諸不善。如此愚人。以",
    "X22n0430_003:0862c11": "惡業故。應墮惡道。經歷多劫。受苦無窮。如此愚人。",
    "X22n0430_003:0862c12": "臨命終時。遇善知識。勸令念佛。如是至心。令聲不",
    "X22n0430_003:0862c13": "絕。具足十念。於念念中。除八十億劫生死之罪。命",
    "X22n0430_003:0862c14": "終之時。見金蓮華。猶如日輪。住其人前。如一念頃。",
    "X22n0430_003:0862c15": "即得往生極樂世界。五逆者。出佛身血。弑阿羅漢。",
    "X22n0430_003:0862c16": "弑父。弑母。破和合僧。十惡可知。五逆十惡。罪極重",
    "X22n0430_003:0862c17": "也。十念成就。行極輕也。即得往生。正謂帶業往生",
    "X22n0430_003:0862c18": "居下下品。皆與補處俱。正謂位不退。即已圓證三",
    "X22n0430_003:0862c19": "不退也。若詳點示者。帶業往生等。可知圓證念不",
    "X22n0430_003:0862c20": "退。即圓見法身。圓淨寂光土。圓斷根本無明。圓修",
    "X22n0430_003:0862c21": "圓教道品。圓證一切種智。圓轉娑婆五濁。行不退。",
    "X22n0430_003:0862c22": "位不退。例此可知。故經云。眾生纔生彼土。皆是三",
    "X22n0430_003:0862c23": "種不退。其中多有一生補處。一生補處者。一生成",
    "X22n0430_003:0862c24": "佛也。一生成佛者。以念佛者念念即佛故也。",
    "X22n0430_003:0863a01": "△二點示超絕二。初示此土難超。二示彼土超絕。",
    "X22n0430_003:0863a02": "△今初。",
    "X22n0430_003:0863a03": "【觧】然據教道。若是凡夫。則非初果等。若是二乘。則非",
    "X22n0430_003:0863a04": "菩薩等。若是異生。則非同生性等。又念不退。非復",
    "X22n0430_003:0863a05": "異生。行不退。非僅見道位不退。非是人民躐等則",
    "X22n0430_003:0863a06": "成大妄。進步則捨故稱。",
    "X22n0430_003:0863a07": "【鈔】此一進一退。明教道不亂也。凡夫具足煩惱者。",
    "X22n0430_003:0863a08": "自非初果見道聖人等次也。二乘乃不發心者。則",
    "X22n0430_003:0863a09": "又非恒度生之菩薩等類也。異生。乃三賢位。無明",
    "X22n0430_003:0863a10": "未破。法身未證。不與如來體同。故名異生。則又非",
    "X22n0430_003:0863a11": "證法身初地菩薩同生性等也。此是一進。明下不",
    "X22n0430_003:0863a12": "能妄躐上等也。又念不退之同生性。非復異生之",
    "X22n0430_003:0863a13": "三賢。行不退之菩薩。非僅見道之初果。位不退之",
    "X22n0430_003:0863a14": "聖人。斷非具煩惱之人民。此是一退。明上不能妄",
    "X22n0430_003:0863a15": "稱下名。躐等者。越其等次也。則成大妄者。則成未",
    "X22n0430_003:0863a16": "得言得。未證言證之大妄語也。進步則捨故稱者。",
    "X22n0430_003:0863a17": "凡夫進步。則得聖人新名。則捨凡夫之故名也。乃",
    "X22n0430_003:0863a18": "至異生進步。則得初地之新稱。則捨三賢之故名",
    "X22n0430_003:0863a19": "也。",
    "X22n0430_003:0863a20": "△二示彼土超絕。",
    "X22n0430_003:0863a21": "【觧】唯極樂同居。一切俱非。一切俱是。",
    "X22n0430_003:0863a22": "【鈔】俱非者。圓超也。俱是者。圓絕也。絕。謂絕待。無分",
    "X22n0430_003:0863a23": "別也。無分別。故俱是也。一切俱非俱是者。約正報。",
    "X22n0430_003:0863a24": "則非人民。非二乘。非菩薩。亦非是佛。以與佛同體",
    "X22n0430_003:0863b01": "故。具足煩惱故。而又一切俱是。與佛同體故是佛。",
    "X22n0430_003:0863b02": "具足煩惱故又是凡夫等也。約依報。則非同居。皆",
    "X22n0430_003:0863b03": "是一生補處故。而亦非是寂光。皆是人民故。而又",
    "X22n0430_003:0863b04": "是同居。皆是人民故。又是寂光。皆補處菩薩故。下",
    "X22n0430_003:0863b05": "文云。若謂是凡夫。却不歷異生。若謂是一生補處。",
    "X22n0430_003:0863b06": "却可名凡夫。娑婆不退。如此難證難超。極樂位次。",
    "X22n0430_003:0863b07": "如彼之勝異超絕。可謂不思議之妙門。無上因緣",
    "X22n0430_003:0863b08": "也。二點示竟。",
    "X22n0430_003:0863b09": "△三結歸。",
    "X22n0430_003:0863b10": "【觧】十方佛土。無此名相。無此階位。無此法門。非心性",
    "X22n0430_003:0863b11": "之極致。持名之奇勳。彌陀之大願。何以有此(極樂淨宗如此如此)。",
    "X22n0430_003:0863b12": "【鈔】此結歸三不可思議因也。三不思議。即三要也。",
    "X22n0430_003:0863b13": "十方無此名相等者。無此俱非俱是名相階位等。",
    "X22n0430_003:0863b14": "獨極樂有此俱非俱是名相。俱非俱是階位。極樂",
    "X22n0430_003:0863b15": "有此者。因有此俱非俱是法門故也。俱非者。無量",
    "X22n0430_003:0863b16": "壽也。俱是者。無量光也。故曰非心性之極致。持名",
    "X22n0430_003:0863b17": "之奇勳。彌陀之大願。何以有此。因光壽心性極致。",
    "X22n0430_003:0863b18": "故有光壽名相。因光壽奇勳。勳。謂功勳。始有光壽",
    "X22n0430_003:0863b19": "階位。因光壽大願。故有光壽法門。心性之極致者。",
    "X22n0430_003:0863b20": "心要也。持名之奇勳者。境要也。彌陀之大願者。法",
    "X22n0430_003:0863b21": "門要也。三要。即三不可思議也。初釋跋致竟。",
    "X22n0430_003:0863b22": "△二釋補處又三。初正釋。二點示。三嗟嘆。△今初。",
    "X22n0430_003:0863b23": "【觧】一生補處者。只一生補佛位。如彌勒觀音等。極樂",
    "X22n0430_003:0863b24": "人民。普皆一生成佛。人人必實證補處。故其中多",
    "X22n0430_003:0863c01": "有此等上善。不可數知也。",
    "X22n0430_003:0863c02": "【鈔】一生補處者。即前文圓三不退別名。只一生補",
    "X22n0430_003:0863c03": "佛位。即下文謂同盡無明。同登妙覺。於念不退中。",
    "X22n0430_003:0863c04": "超盡四十一因位。故與此土彌勒。彼土觀音。位齊",
    "X22n0430_003:0863c05": "等也。非止一人。極樂人民皆然。乃至此土鸚鵡。八",
    "X22n0430_003:0863c06": "哥等。往生去皆然。以念念即佛故。所以不落賢聖",
    "X22n0430_003:0863c07": "次位。必實證補處。故其中多有此等上善。不可以",
    "X22n0430_003:0863c08": "算而知也。既圓證三不退。則圓轉五濁。圓見三身",
    "X22n0430_003:0863c09": "等。一切力用。皆在其中。",
    "X22n0430_003:0863c10": "△二點示。",
    "X22n0430_003:0863c11": "【觧】復次釋迦一代時教。惟華嚴明一生圓滿。而一生",
    "X22n0430_003:0863c12": "圓滿之因。則末後普賢行願品中十大願王。導歸",
    "X22n0430_003:0863c13": "安養。且以此勸進華藏海眾。",
    "X22n0430_003:0863c14": "【鈔】此點示勝異超絕也。一代時教者。釋迦四十九",
    "X22n0430_003:0863c15": "年。一代所說之法。天台判為正時八教。五時。謂華",
    "X22n0430_003:0863c16": "嚴時。阿含時。方等時。般若時。法華涅槃時。八教。謂",
    "X22n0430_003:0863c17": "化儀四教。化法四教。詳讀綱宗。非此所務。故不錄",
    "X22n0430_003:0863c18": "也。唯華嚴明一生圓滿者。謂一代時教中。別經皆",
    "X22n0430_003:0863c19": "無此義。唯有華嚴經中。明此一生圓滿成佛之因",
    "X22n0430_003:0863c20": "也。即善財童子初見文殊。得根本智。後參五十二",
    "X22n0430_003:0863c21": "員知識。得差別智也。而一生圓滿之因等者。謂一",
    "X22n0430_003:0863c22": "生成佛之因。後參普賢。普賢以一者禮敬諸佛等。",
    "X22n0430_003:0863c23": "十大願王。引導還歸極樂世界圓滿。非在此娑婆",
    "X22n0430_003:0863c24": "世界圓滿也。非唯善財一人。華藏海眾。同聞共稟。",
    "X22n0430_003:0864a01": "故曰且以此求生淨土法門。勸進華藏海眾也。行",
    "X22n0430_003:0864a02": "願品云。願我臨欲命終時。盡除一切諸障礙。面見",
    "X22n0430_003:0864a03": "彼佛阿彌陀。即得往生安樂剎。我既往生彼國已。",
    "X22n0430_003:0864a04": "現前成就此大願。一切圓滿盡無餘。利樂一切眾",
    "X22n0430_003:0864a05": "生界。彼佛眾會咸清淨。我時於勝蓮華生。親覩如",
    "X22n0430_003:0864a06": "來無量光。現前授我菩提記。蒙彼如來授記已。化",
    "X22n0430_003:0864a07": "身無數百俱胝。智力廣大遍十方。普利一切眾生",
    "X22n0430_003:0864a08": "界。此經若於五時次第。生在第三。若論一生成佛。",
    "X22n0430_003:0864a09": "獨讓此經。所以華嚴一生成佛。唯善財一人。末後",
    "X22n0430_003:0864a10": "還歸極樂。此經一生成佛。非是算數所知。可謂勝",
    "X22n0430_003:0864a11": "異超絕也。",
    "X22n0430_003:0864a12": "△三嗟嘆。",
    "X22n0430_003:0864a13": "【觧】嗟乎。凡夫例登補處。奇倡極談。不可測度。華嚴所",
    "X22n0430_003:0864a14": "稟。却在此經。而天下古今信尠疑多。辭繁義蝕。余",
    "X22n0430_003:0864a15": "唯有剖心瀝血而已。",
    "X22n0430_003:0864a16": "【鈔】凡夫例登補處者。謂以下下例上上也。例者。概",
    "X22n0430_003:0864a17": "也。以下下人民。與上上補處一概。不分高下也。此",
    "X22n0430_003:0864a18": "乃念念即佛不思議淨宗也。奇倡極談者。凡夫例",
    "X22n0430_003:0864a19": "登補處之義。唯此經有。他經所無。故此經為奇絕",
    "X22n0430_003:0864a20": "之宣倡。極妙之談。可謂不可測度之經也。華嚴大",
    "X22n0430_003:0864a21": "經所稟一生成佛之義。末後導歸安養。却在此經。",
    "X22n0430_003:0864a22": "誰信此義。誰又不疑此義。非但今時。古來華嚴合",
    "X22n0430_003:0864a23": "論。尚云西方是權。華藏是實。故曰天下古今。信尠",
    "X22n0430_003:0864a24": "疑多。雖有三兩家註述。言辭太繁。凡夫例登補處",
    "X22n0430_003:0864b01": "之理。念念即佛之宗。華嚴所稟此經之義。全蝕。蝕",
    "X22n0430_003:0864b02": "者。缺也。余唯下。老人自謂無別法。唯有剖心瀝血",
    "X22n0430_003:0864b03": "而已矣。是故此解。字字皆老人之心血也。前文明",
    "X22n0430_003:0864b04": "我等成佛大事因緣。此又是法門大事因緣。故曰",
    "X22n0430_003:0864b05": "關係極大也。經文初揭示無上因緣竟。",
    "X22n0430_003:0864b06": "△二特勸。",
    "X22n0430_003:0864b07": "舍利弗。(如上無上大事因緣)眾生(幸得)聞者。應當發願願生彼國。",
    "X22n0430_003:0864b08": "所以者何。得與如是(不可算數一生補處)諸上善人。俱會一處。",
    "X22n0430_003:0864b09": "【鈔】特勸者。特勸眾生應求往生以發願也。上文一",
    "X22n0430_003:0864b10": "生成佛。無上大事因緣之境。一一舉示我等幸而",
    "X22n0430_003:0864b11": "得聞。幸者。不當聞而得聞也。既已得聞。應當發願",
    "X22n0430_003:0864b12": "求生。一生彼土。便同登補處之位。若不發願求生。",
    "X22n0430_003:0864b13": "可惜枉聞此經也。",
    "X22n0430_003:0864b14": "△疏中分四。初釋上善。二釋一處。三點出淨宗。四",
    "X22n0430_003:0864b15": "專重信願。△今初。",
    "X22n0430_003:0864b16": "【觧】前羅漢菩薩。但可云善人。唯補處居因位之極。故",
    "X22n0430_003:0864b17": "云上。其數甚多。故云諸。",
    "X22n0430_003:0864b18": "【鈔】前文羅漢菩薩。但可云善人者。彼土等覺以還。",
    "X22n0430_003:0864b19": "概為之民。然雖為人民。乃無漏不思議善人民也。",
    "X22n0430_003:0864b20": "善人民中。不妨分上中下。羅漢乃下善人。菩薩乃",
    "X22n0430_003:0864b21": "中善人。補處居因位之極。乃可云上善人。上善眾",
    "X22n0430_003:0864b22": "多。不妨又分上中下。故有三輩九品之別。直至妙",
    "X22n0430_003:0864b23": "覺。無明盡淨。則無品可得也。",
    "X22n0430_003:0864b24": "△二釋一處分三。初詳示此土粗劣。二點示彼土",
    "X22n0430_003:0864c01": "勝超。三結三不可思議。初又二。初示尋常。二示",
    "X22n0430_003:0864c02": "佛世。△今初。",
    "X22n0430_003:0864c03": "【觧】俱會一處。猶言凡聖同居。尋常由實聖過去有漏",
    "X22n0430_003:0864c04": "業。權聖大慈悲願。故凡夫得與聖人同居至實聖",
    "X22n0430_003:0864c05": "灰身。權聖機盡。便升沉碩異。苦樂懸殊。乃暫同(石火電光)。非",
    "X22n0430_003:0864c06": "究竟同也。又天壤之間。見聞者少。幸獲見聞。親近",
    "X22n0430_003:0864c07": "步趨者少。",
    "X22n0430_003:0864c08": "【鈔】文二。初通。次別。通則通釋同居。別則別明天上",
    "X22n0430_003:0864c09": "人間。俱會一處者。如言凡聖同居也。尋常者。謂佛",
    "X22n0430_003:0864c10": "前佛後。簡非佛世也。實聖者。同居土中。凡則唯一。",
    "X22n0430_003:0864c11": "聖則有二。一實一權。實者。乃實證聖人。即現證初",
    "X22n0430_003:0864c12": "二三果者。過去有漏業者。見惑雖斷。思惑未盡也。",
    "X22n0430_003:0864c13": "權聖。即上三土。及他方示現來者。實聖由業。權聖",
    "X22n0430_003:0864c14": "由願。故凡夫得與聖人同居。至於實聖業盡情空。",
    "X22n0430_003:0864c15": "灰身泯智。權聖機盡願滿。感應道息。便升沉大異。",
    "X22n0430_003:0864c16": "苦樂天殊。乃暫時之同居。非如極樂之究竟同居",
    "X22n0430_003:0864c17": "也。又天壤下。別明天上人間。天。謂五不還天。壤。謂",
    "X22n0430_003:0864c18": "人間有聖道場。即天台五臺等。楞嚴經云。此不還",
    "X22n0430_003:0864c19": "天。彼諸天王。獨有欽聞。不能知見。如今世間曠野",
    "X22n0430_003:0864c20": "深山。聖道場地。皆阿羅漢所住持故。世間麤人。所",
    "X22n0430_003:0864c21": "不能見。幸而獲見。久久親近者少。如寒山拾得等。",
    "X22n0430_003:0864c22": "幸而獲聞。遠遠步趨者亦不多也。",
    "X22n0430_003:0864c23": "△二示佛世。",
    "X22n0430_003:0864c24": "【觧】又佛世聖人縱多。如珍如瑞。不能遍滿國土。如眾",
    "X22n0430_003:0865a01": "星微塵。又居雖同。而所作所辦。則逈不同。",
    "X22n0430_003:0865a02": "【鈔】前尋常。明其麤。此舉佛世。又顯其劣。佛在世。菩",
    "X22n0430_003:0865a03": "薩等亦現於世間。然而亦如珍寶之不多。亦如祥",
    "X22n0430_003:0865a04": "瑞之無常。不能如極樂之遍滿國土。常如眾星之",
    "X22n0430_003:0865a05": "普天。多如微塵之帀地也。又居雖同居。所作所辦",
    "X22n0430_003:0865a06": "不同。又不如極樂作辦皆同。是則但有同居之假",
    "X22n0430_003:0865a07": "名。而無同居之實義。故曰粗劣也。",
    "X22n0430_003:0865a08": "△二點示彼土勝超二。初示勝異。二示超絕。△今",
    "X22n0430_003:0865a09": "初。",
    "X22n0430_003:0865a10": "【觧】今同以無漏不思議業(多善根福德因緣)。感生俱會一處(得生彼國)。為師友。如",
    "X22n0430_003:0865a11": "壎如箎。同盡無明。同登妙覺。",
    "X22n0430_003:0865a12": "【鈔】同以無漏不思議業。感生俱會一處。則示究竟",
    "X22n0430_003:0865a13": "因同。勝異上文所作所辦逈不同。為師友。如壎如",
    "X22n0430_003:0865a14": "箎。勝異上文如珍如瑞。不多不常。同盡無明。同登",
    "X22n0430_003:0865a15": "妙覺。則顯究竟果同。故為究竟同居。前文云生同",
    "X22n0430_003:0865a16": "居。即已橫生上三土也。無漏不思議業者。念念即",
    "X22n0430_003:0865a17": "佛之行。圓超九界之有漏。故曰無漏。圓超九界之",
    "X22n0430_003:0865a18": "分別。故曰不思議業。感生俱會一處者。謂因緣所",
    "X22n0430_003:0865a19": "生法。全體即無生第一義諦也。為師友如壎如箎",
    "X22n0430_003:0865a20": "者。或為師友。或為弟兄。不相捨離也。壎箎乃樂器",
    "X22n0430_003:0865a21": "名。古有弟兄二人。一吹壎。一吹箎。常不捨離。詩經",
    "X22n0430_003:0865a22": "有伯氏吹壎。仲氏吹箎之句。同盡無明。即圓斷五",
    "X22n0430_003:0865a23": "住。圓淨四土等。同登妙覺。乃圓證三身。圓證三智",
    "X22n0430_003:0865a24": "等。一切力用。自在其中。",
    "X22n0430_003:0865b01": "△二示超絕。",
    "X22n0430_003:0865b02": "【觧】是則下凡眾生。於念不退中。超盡四十一因位。若",
    "X22n0430_003:0865b03": "謂是凡夫。却不歷異生。必補佛職。與觀音勢至無",
    "X22n0430_003:0865b04": "別。若謂是一生補處。却可名凡夫不可名等覺菩",
    "X22n0430_003:0865b05": "薩此皆教網所不能收。剎網所不能例(方是極樂淨宗)。",
    "X22n0430_003:0865b06": "【鈔】是則者。承上文勝異中。點出圓超圓絕二義。即",
    "X22n0430_003:0865b07": "絕待圓融二義也。下凡眾生者。即帶業往生。張鍾",
    "X22n0430_003:0865b08": "馗。張善和之類也。超盡四十一因位者。即此等惡",
    "X22n0430_003:0865b09": "人。以念念即佛之行。一生彼土。直等佛果。不歷菩",
    "X22n0430_003:0865b10": "薩因位。故曰圓超。既曰圓超。便是圓淨四土。圓證",
    "X22n0430_003:0865b11": "三身。圓證三不退等也。若謂下。明非凡非聖。而又",
    "X22n0430_003:0865b12": "即凡即聖。教網不能收者。如來八教如網。撈摝有",
    "X22n0430_003:0865b13": "情故也。不能收者。無此名相。無此階位故也。剎網",
    "X22n0430_003:0865b14": "不能例者。佛剎亦如網。世界如孔。輪山如系。重重",
    "X22n0430_003:0865b15": "交攝無盡也。不能例者。亦無此名相。無此階位。又",
    "X22n0430_003:0865b16": "無此同居。所以不能比例也二示彼土勝超竟。",
    "X22n0430_003:0865b17": "△三結三不思議。",
    "X22n0430_003:0865b18": "【觧】當知吾人大事因緣。同居一關。最難透脫(實話)。唯極樂",
    "X22n0430_003:0865b19": "同居。超出十方同居之外。了此。方能深信彌陀願",
    "X22n0430_003:0865b20": "力。信佛力。方能深信名號功德。信持名。方能深信",
    "X22n0430_003:0865b21": "吾人心性本不可思議也。",
    "X22n0430_003:0865b22": "【鈔】吾人大事因緣者。成佛大事因緣也。同居關最",
    "X22n0430_003:0865b23": "難脫者。同居見思最難斷。分段生死最難出也。唯",
    "X22n0430_003:0865b24": "極樂超出十方同居之外者。唯極樂同居。能圓斷。",
    "X22n0430_003:0865c01": "圓淨。圓證。圓脫。一生決定成佛。不至二生也。了此",
    "X22n0430_003:0865c02": "者。了此土同居最難成佛。彼同居最易成佛也。方",
    "X22n0430_003:0865c03": "信彌陀願力者。彼同居乃彌陀願行所成故。信佛",
    "X22n0430_003:0865c04": "力方信名號功德者。又是眾生持名淨業所感故。",
    "X22n0430_003:0865c05": "信持名方信吾人心性本不可思議者。彼同居彌",
    "X22n0430_003:0865c06": "陀種智所現故。又是眾生唯識所變故。種智唯識",
    "X22n0430_003:0865c07": "者。即我今現前一念心之自性也。由能現心性不",
    "X22n0430_003:0865c08": "可思議。故所現同居不可思議。今了此所現不可",
    "X22n0430_003:0865c09": "思議。信知心性本不可思議也。釋一處竟。",
    "X22n0430_003:0865c10": "△三點出淨宗。",
    "X22n0430_003:0865c11": "【觧】具此深信。方能發於大願。合此信願。的為淨土指",
    "X22n0430_003:0865c12": "南。由此而執持名號。乃為正行。",
    "X22n0430_003:0865c13": "【鈔】具此三種深信。信必真。三信即六信故。真信發",
    "X22n0430_003:0865c14": "願。願必切。良心發現故。合此信願。的確為淨土慧",
    "X22n0430_003:0865c15": "行。指南。即定南針。喻慧行為前導故。由此執持名",
    "X22n0430_003:0865c16": "號為行行。目足並運。二行相持。乃為正行也。",
    "X22n0430_003:0865c17": "△四專重信願。",
    "X22n0430_003:0865c18": "【觧】若信願堅固臨時十念一念亦決得生若無信願",
    "X22n0430_003:0865c19": "縱將名號持至風吹不入。雨打不溼。如銀牆鐵壁",
    "X22n0430_003:0865c20": "相似。亦無得生之理。修淨業者。不可不知也(世有此一輩以持名壓捺妄想不知求生故為極力道破)。大本",
    "X22n0430_003:0865c21": "阿彌陀經。亦以發菩提願為要。正與此同。",
    "X22n0430_003:0865c22": "【鈔】若無信願者。不信西方極樂是唯心。彌陀乃自",
    "X22n0430_003:0865c23": "性。但信緣影妄想。為唯心自性。所以不發願求生。",
    "X22n0430_003:0865c24": "雖亦念佛。但為壓妄想而已。此行不但不能得福。",
    "X22n0430_003:0866a01": "而且有過。以不信不願。必將起謗法之愆。故預為",
    "X22n0430_003:0866a02": "修淨業者告。發菩提願正於此同者。求生淨土。即",
    "X22n0430_003:0866a03": "菩提願故。以求生必厭離。厭離。即眾生無邊誓願",
    "X22n0430_003:0866a04": "度。煩惱無盡誓願斷。求生。即法門無量誓願學。佛",
    "X22n0430_003:0866a05": "道無上誓願成也。經文二特勸眾生應求往生以",
    "X22n0430_003:0866a06": "發願竟。",
    "X22n0430_003:0866a07": "△三正示行者執持名號以立行二。初正示無上",
    "X22n0430_003:0866a08": "因果。二結勸。△今初。",
    "X22n0430_003:0866a09": "舍利弗。不可以少善根福德因緣。得生彼國。舍利弗。",
    "X22n0430_003:0866a10": "若有善男子善女人。聞說阿彌陀佛。執持名號。若一",
    "X22n0430_003:0866a11": "日。若二日。若三日。若四日。若五日。若六日。若七日。一",
    "X22n0430_003:0866a12": "心不亂。其人臨命終時。阿彌陀佛。與諸聖眾。現在其",
    "X22n0430_003:0866a13": "前。是人終時。心不顛倒。即得往生。阿彌陀佛。極樂國",
    "X22n0430_003:0866a14": "土。",
    "X22n0430_003:0866a15": "△疏中分三。初正釋。二破疑。三誡勸。初中分五。初",
    "X22n0430_003:0866a16": "總釋無上因果。二別明能持所持。三別明三慧。",
    "X22n0430_003:0866a17": "四往生二相。五結前啟後。初又二。初明因。二明",
    "X22n0430_003:0866a18": "果。△今初。",
    "X22n0430_003:0866a19": "【觧】菩提正道名善根即親因。種種助道施戒禪等名",
    "X22n0430_003:0866a20": "福德。即助緣聲聞獨覺菩提善根少。人天有漏福",
    "X22n0430_003:0866a21": "業福德少。皆不可生淨土。唯以信願執持名號。則",
    "X22n0430_003:0866a22": "一一聲悉具多善根福德。散心稱名。福善亦不可",
    "X22n0430_003:0866a23": "量。況一心不亂哉。",
    "X22n0430_003:0866a24": "【鈔】文二。初正釋善根福德。二別明得生不得生。菩",
    "X22n0430_003:0866b01": "提下。釋善根。種種下。明福德。善根者。謂菩提正道。",
    "X22n0430_003:0866b02": "菩提。即能修道品之智。故曰正道。即親因者。又名",
    "X22n0430_003:0866b03": "習因。習因感習果。即總報主五陰身也。福德者。即",
    "X22n0430_003:0866b04": "種種助道六度也。即助緣者。又名報因。報因感報",
    "X22n0430_003:0866b05": "果。即別報福德等也。二別明得生不得生者。先明",
    "X22n0430_003:0866b06": "不得生。聲聞獨覺善根少者。聲聞表藏教菩提善",
    "X22n0430_003:0866b07": "根。獨覺表通教菩提善根。藏通二教非成佛之因。",
    "X22n0430_003:0866b08": "故曰少。人天為有漏福業者。不免生死之苦。故曰",
    "X22n0430_003:0866b09": "有漏之業。故福德亦少。因福善不多。故皆不能生",
    "X22n0430_003:0866b10": "淨土。一生成佛也。唯以下。明得生也。信中具事事",
    "X22n0430_003:0866b11": "無礙之信。願中具事事無礙之願。此二為多善根",
    "X22n0430_003:0866b12": "之親因。名為慧行。以慧導行。行亦事事無礙。此一",
    "X22n0430_003:0866b13": "為多福德之助緣。名為行行。故一一聲悉具多善",
    "X22n0430_003:0866b14": "多福。散心稱名。福善尚不可思量。況一心不亂。安",
    "X22n0430_003:0866b15": "得不往生也。",
    "X22n0430_003:0866b16": "△二明果。",
    "X22n0430_003:0866b17": "【觧】故使感應道交。文成印壞。彌陀聖眾。不來而來。親",
    "X22n0430_003:0866b18": "垂接引。行人心識。不往而往。托質寶蓮也。",
    "X22n0430_003:0866b19": "【鈔】故使者。由其事事皆無礙故。始得感應之道相",
    "X22n0430_003:0866b20": "交。文成印壞。在於同時。佛纔能接。眾生纔能生也。",
    "X22n0430_003:0866b21": "感應道交者。我之善根福德為能感。有冥感顯感。",
    "X22n0430_003:0866b22": "彌陀聖眾為所感。聖眾慈悲為能應。有冥應顯應。",
    "X22n0430_003:0866b23": "眾生善根福德為所應。善根福德。若至觀行一心",
    "X22n0430_003:0866b24": "不亂。則與同居化身彌陀聖眾。感應道交。若至事",
    "X22n0430_003:0866c01": "一心不亂。亦相似一心不亂。則與方便應身聖眾。",
    "X22n0430_003:0866c02": "感應道交。若至理一心不亂。亦名分證一心不亂。",
    "X22n0430_003:0866c03": "則與實報寂光法報二身聖眾。感應道交。若未至",
    "X22n0430_003:0866c04": "一心不亂。則但與法身聖眾。感應道交。但冥感冥",
    "X22n0430_003:0866c05": "應。感應唯是一心。故無礙也。文成印壞者。涅槃經",
    "X22n0430_003:0866c06": "云。譬如蠟印印泥。印與泥合。印滅文成。此以銅鑄",
    "X22n0430_003:0866c07": "像。像文成則蠟模印壞。以喻眾生現陰滅。則中有",
    "X22n0430_003:0866c08": "陰成。在於同時。今借喻。喻淨土文成。則娑婆印壞。",
    "X22n0430_003:0866c09": "在於一念。淨土文成。或同居文成。乃至實報寂光",
    "X22n0430_003:0866c10": "文成。成壞唯在一心。故曰無礙也。彌陀聖眾。不來",
    "X22n0430_003:0866c11": "而來。親垂接引者。彌陀聖眾。乃眾生心內之彌陀。",
    "X22n0430_003:0866c12": "是故不來。此句約理。乃真如門也。下句約事。故而",
    "X22n0430_003:0866c13": "來親垂接引。乃生滅門也。二門唯是一心。則接則",
    "X22n0430_003:0866c14": "決定接。來則實不來也。眾生心識。不往而往。托質",
    "X22n0430_003:0866c15": "寶蓮者。極樂乃眾生心內之淨土。故不往。真如門",
    "X22n0430_003:0866c16": "也而往托質寶蓮。乃生滅門。二門唯是一心。則生",
    "X22n0430_003:0866c17": "則決定生。去則實不去。來往唯是一心。故無礙也。",
    "X22n0430_003:0866c18": "總釋無上因果竟。",
    "X22n0430_003:0866c19": "△二別明能持所持。",
    "X22n0430_003:0866c20": "【觧】善男女者。不論出家在家。貴賤老少。六趣四生。但",
    "X22n0430_003:0866c21": "聞佛名。即多劫善根成熟五逆十惡皆名善也阿",
    "X22n0430_003:0866c22": "彌陀佛是萬德洪名。以名召德。罄無不盡。故即以",
    "X22n0430_003:0866c23": "執持名號為正行。不必更涉觀想參究等行(圓極語)。至簡",
    "X22n0430_003:0866c24": "易。至直捷也。",
    "X22n0430_003:0867a01": "【鈔】善男女為能持。洪名為所持。五逆十惡皆名善",
    "X22n0430_003:0867a02": "者。有名字善。觀行善等也。纔聞名。乃名字善。起行",
    "X22n0430_003:0867a03": "修。乃觀行善等也。萬德洪名者。百界各具百界功",
    "X22n0430_003:0867a04": "德。故略言萬德也。名以召德。罄無不盡者。名。謂假",
    "X22n0430_003:0867a05": "名。召者。呼也。德。乃實德。今以假名呼其實德。全實",
    "X22n0430_003:0867a06": "德而成假名。假名外無實德也。喻如全水成冰。冰",
    "X22n0430_003:0867a07": "外無水也。不必更涉觀想參究等行者。不必冰外",
    "X22n0430_003:0867a08": "更求水也。至極簡要容易。至極不曲捷近者。以念",
    "X22n0430_003:0867a09": "念即佛故。二別明能持所持竟。",
    "X22n0430_003:0867a10": "△三別明三慧又三。初明聞慧。二明思慧。三明修",
    "X22n0430_003:0867a11": "慧。△今初。",
    "X22n0430_003:0867a12": "【觧】聞而信。信而願。乃肯執持。不信不願。與不聞等。雖",
    "X22n0430_003:0867a13": "為遠因。不名聞慧。",
    "X22n0430_003:0867a14": "【鈔】此簡聞慧。必是具足三資。始名聞慧。設缺一。則",
    "X22n0430_003:0867a15": "與不聞無異也。",
    "X22n0430_003:0867a16": "△二明思慧又二。初標。二釋。△今初。",
    "X22n0430_003:0867a17": "【觧】執持則念念憶佛名號。故是思慧。然有事持理持(可訂久譌)。",
    "X22n0430_003:0867a18": "【鈔】可訂久譌者。別人釋此執持名號。一心不亂等。",
    "X22n0430_003:0867a19": "不案教觀。故為譌釋。今為重訂。訂者。據教觀而正",
    "X22n0430_003:0867a20": "定也。",
    "X22n0430_003:0867a21": "△二釋二。初事持。二理持。△今初。",
    "X22n0430_003:0867a22": "【觧】事持者。信有西方阿彌陀佛。而未達是心作佛。是",
    "X22n0430_003:0867a23": "心是佛。但以決志願求生故。如子憶母無時暫忘。",
    "X22n0430_003:0867a24": "【鈔】此明事持但有真信切願實行。而未明唯心自",
    "X22n0430_003:0867b01": "性之理也。是心作佛。是心是佛者。他佛全是自心。",
    "X22n0430_003:0867b02": "自心全是他佛也。",
    "X22n0430_003:0867b03": "△二理持。",
    "X22n0430_003:0867b04": "【觧】理持者。信西方阿彌陀佛。是我心具。是我心造即",
    "X22n0430_003:0867b05": "以自心所具所造洪名。為繫心之境。令不暫忘也(仍不廢事)。",
    "X22n0430_003:0867b06": "【鈔】此明由達其理故。即事持便是理持也。二明思",
    "X22n0430_003:0867b07": "慧竟。",
    "X22n0430_003:0867b08": "△三明修慧二。初明七日尅期。二明一心不亂。△",
    "X22n0430_003:0867b09": "今初。",
    "X22n0430_003:0867b10": "【觧】一日至七日者尅期辦事也利根一日即不亂鈍",
    "X22n0430_003:0867b11": "根七日方不亂中根二三四五六日不定(此初學要期之法下根則有若干七日亦是隨樂剋期之法)。又利根",
    "X22n0430_003:0867b12": "能七日不亂。鈍根僅一日不亂。中根六五四三二",
    "X22n0430_003:0867b13": "日不定(此久學練習之法中下根亦有若干七日)。",
    "X22n0430_003:0867b14": "【鈔】文二。先則初學。二則久鍊。利根一日即不亂者。",
    "X22n0430_003:0867b15": "今世雖為初學。宿因早已成熟。故今世始得。一日",
    "X22n0430_003:0867b16": "工夫。便得一心不亂也。一日為能得。不亂為所得。",
    "X22n0430_003:0867b17": "於此所得中。有一日不亂者。有二日。乃至若干日",
    "X22n0430_003:0867b18": "者。或得事不亂。或得理不亂者。不定也。鈍根七日",
    "X22n0430_003:0867b19": "方不亂者。前因少鍊習。故今世七日方纔不亂。於",
    "X22n0430_003:0867b20": "此不亂中。或得事。或得理。不定。此等較上利根。雖",
    "X22n0430_003:0867b21": "名為鈍。若較下根。仍名為利。下根要經若干七日",
    "X22n0430_003:0867b22": "故。中根二三四等者。前因鍊習不等。故今世能發",
    "X22n0430_003:0867b23": "不齊也。於此不亂中。亦有一日二日不等。亦事理",
    "X22n0430_003:0867b24": "不定也。下明久鍊者。乃已得工夫之後。又久久鍊",
    "X22n0430_003:0867c01": "習。若約事理不亂。乃已破見惑後。又破二種思惑",
    "X22n0430_003:0867c02": "也。利根能七日不亂者。或一箇七日。若鍊純熟。則",
    "X22n0430_003:0867c03": "有若干七日不定也。鈍根僅一日不亂者。因根性",
    "X22n0430_003:0867c04": "鈍故。久久鍊習。但得一日不亂。再不能多也。中根",
    "X22n0430_003:0867c05": "或得六日五日等不定。中下亦有若干者。謂中根",
    "X22n0430_003:0867c06": "今世中得過無數七日。下根或得一二箇七日。若",
    "X22n0430_003:0867c07": "干者。不定數也。明七日尅期竟。",
    "X22n0430_003:0867c08": "△二明一心不亂。",
    "X22n0430_003:0867c09": "【觧】一心亦二種。不論事持理持(可訂久譌)。持至伏除煩惱。乃至",
    "X22n0430_003:0867c10": "見思先盡。皆事一心。不論事持理持。持至心開見",
    "X22n0430_003:0867c11": "本性佛。皆理一心。事一心。不為見思所亂。理一心。",
    "X22n0430_003:0867c12": "不為二邊所亂(字字引商刻羽)。即修慧也。",
    "X22n0430_003:0867c13": "【鈔】文二。初明一心。二明不亂。不論事持理持者。今",
    "X22n0430_003:0867c14": "由不達理故。判為事持。今由達其理故。判事持即",
    "X22n0430_003:0867c15": "為理持。仍亦不廢事。故事理唯一執持。故不論也。",
    "X22n0430_003:0867c16": "持至伏除煩惱者。執持名號。至觀行五品位。伏其",
    "X22n0430_003:0867c17": "見惑名伏。若至初信。見惑空名除。若至七信。思惑",
    "X22n0430_003:0867c18": "亡。名見思先盡。界內事惑斷。名事一心也。持至心",
    "X22n0430_003:0867c19": "開見本性佛者。從八信持至初發心住。無明破。親",
    "X22n0430_003:0867c20": "證法身也。理惑破。故名理一心也。事一心我執亡。",
    "X22n0430_003:0867c21": "故不為見思所亂。理一心法執盡。故不為二邊所",
    "X22n0430_003:0867c22": "亂也。此為修慧也。別明三慧竟。",
    "X22n0430_003:0867c23": "△四往生二相。",
    "X22n0430_003:0867c24": "【觧】不為見思亂。故感變化身佛。及諸聖眾現前。心不",
    "X22n0430_003:0868a01": "復起娑婆界中三有顛倒。往生同居方便二種極",
    "X22n0430_003:0868a02": "樂世界不為二邊亂。故感受用身佛。及諸聖眾現",
    "X22n0430_003:0868a03": "前。心不復起生死涅槃二見顛倒。往生實報寂光",
    "X22n0430_003:0868a04": "二種極樂世界。",
    "X22n0430_003:0868a05": "【鈔】此釋經文其人臨命終時。阿彌陀佛。與諸聖眾。",
    "X22n0430_003:0868a06": "現在其前等也。上二科乃別明無上因。此科乃別",
    "X22n0430_003:0868a07": "明無上果也。不為見思亂故等者。承上文事一心",
    "X22n0430_003:0868a08": "而言。謂尋常工夫若至事一心。我執空故。臨命終",
    "X22n0430_003:0868a09": "時。不為見思煩惱所亂。如入禪定。與變化身佛。及",
    "X22n0430_003:0868a10": "諸聖眾。感應道交。現在其前。是人終時。心不復起",
    "X22n0430_003:0868a11": "娑婆界中欲有。色有。無色有。我執顛倒。若我執伏。",
    "X22n0430_003:0868a12": "往生同居極樂。我執若盡。往生方便極樂世界也。",
    "X22n0430_003:0868a13": "不為二邊亂者。承上文理一心也。尋常若至理一",
    "X22n0430_003:0868a14": "心。則法執亡。臨命終時。不為空有二邊所亂。如入",
    "X22n0430_003:0868a15": "禪定。與受用身佛。及諸聖眾。感應道交。現在其前",
    "X22n0430_003:0868a16": "是人終時。心不復起生死涅槃二見顛倒。若無明",
    "X22n0430_003:0868a17": "分破。則生實報極樂。若無明破盡。則生寂光極樂",
    "X22n0430_003:0868a18": "世界也。往生二相竟。",
    "X22n0430_003:0868a19": "△五結前啟後。",
    "X22n0430_003:0868a20": "【觧】當知執持名號。既簡易直捷。仍至頓至圓。以念念",
    "X22n0430_003:0868a21": "即佛故。不勞觀想。不必參究。當下圓明。無餘無欠。",
    "X22n0430_003:0868a22": "上上根不能踰其閫(以念念即佛故)。下下根亦能臻其域(以念念即佛故)。其所感",
    "X22n0430_003:0868a23": "佛所生土。往往勝進(方是極樂淨宗)。亦不一概。可謂橫該八教。豎",
    "X22n0430_003:0868a24": "徹五時(圓收所以圓超)。所以徹底悲心。無問自說。且深歎其難信",
    "X22n0430_003:0868b01": "也。",
    "X22n0430_003:0868b02": "【鈔】此乃結前正釋。啟後破疑。當下圓明。無餘無欠",
    "X22n0430_003:0868b03": "者。觀想參究。皆在此一句名號中。無餘剩。無欠缺。",
    "X22n0430_003:0868b04": "文殊普賢皆求生。故上上根莫踰其閫。鸚鵡八哥",
    "X22n0430_003:0868b05": "亦往生。故下下根亦臻其域。往往勝進。亦不一概",
    "X22n0430_003:0868b06": "者。佛分三身。土分四土。乃一往而大概論也。若兩",
    "X22n0430_003:0868b07": "往而詳論。則不一概也。以功行勝劣進退不等。佛",
    "X22n0430_003:0868b08": "身佛土不可思議。故四土各分三輩九品也。橫該",
    "X22n0430_003:0868b09": "豎徹者。五時八教。不出四教。四教即一句佛號。因",
    "X22n0430_003:0868b10": "緣所生。即空即假即中也。法門深遠。故無問自說。",
    "X22n0430_003:0868b11": "又歎其為難信之法也。結前啟後竟。初正釋竟。",
    "X22n0430_003:0868b12": "△二破疑。前後十二問答。總為七科。初不必觀想",
    "X22n0430_003:0868b13": "疑。二不必參究疑。三寧保非魔疑。四料簡七日",
    "X22n0430_003:0868b14": "一念。五遙遠即到疑。六二行差別疑。七能除罪",
    "X22n0430_003:0868b15": "否疑。△今初。",
    "X22n0430_003:0868b16": "【觧】問。觀經專明作觀。何謂不勞觀想。答此義即出觀",
    "X22n0430_003:0868b17": "經。彼經因勝觀。非凡夫心力所及。故於第十三別",
    "X22n0430_003:0868b18": "開劣像之觀(兼為觀經發蒙)。而障重者猶不能念(此念字謂觀想出觀經)彼佛。故於第十",
    "X22n0430_003:0868b19": "六大開稱名之門。今經因末世障重者多。故專主",
    "X22n0430_003:0868b20": "第十六觀。當知人根雖鈍。而丈六八尺之像身。無",
    "X22n0430_003:0868b21": "量壽佛之名字。未嘗不心作心是。故觀劣者不勞",
    "X22n0430_003:0868b22": "勝觀。而稱名者並不勞觀想也。",
    "X22n0430_003:0868b23": "【鈔】彼經因勝觀非凡夫心力所及者。彼經乃報身",
    "X22n0430_003:0868b24": "之相。白毫宛轉五須彌。紺目澄清四大海。豈凡夫",
    "X22n0430_003:0868c01": "所能觀也。故於十三別開劣像之觀者。經云。若欲",
    "X22n0430_003:0868c02": "至心生西方者。先當觀一丈六像。在池水上。如先",
    "X22n0430_003:0868c03": "所說無量壽佛。身量無邊。非凡夫心力所及。然彼",
    "X22n0430_003:0868c04": "如來宿願力故。有憶想者。必得成就。阿彌陀佛。神",
    "X22n0430_003:0868c05": "通如意。於十方國。變現自在。或現大身。滿虗空中。",
    "X22n0430_003:0868c06": "或現小身。丈六八尺。所現之身。皆真金色。(云云。)而",
    "X22n0430_003:0868c07": "障重者猶不能念彼佛。故於第十六大開稱名之",
    "X22n0430_003:0868c08": "門者。下品往生章云。如此愚人。臨命終時。遇善知",
    "X22n0430_003:0868c09": "識勸令念佛。如是至心令聲不絕。具足十念。念念",
    "X22n0430_003:0868c10": "中除八十億劫生死之罪。命終之時。見金蓮華。猶",
    "X22n0430_003:0868c11": "如日輪。住其人前。如一念頃。即得往生極樂世界。",
    "X22n0430_003:0868c12": "當知丈六八尺之像。無量壽佛之名。未嘗不心作",
    "X22n0430_003:0868c13": "心是者。謂是心作佛。是心是佛。是心作名號。是心",
    "X22n0430_003:0868c14": "是名號。經云。諸佛如來。是法界身。入一切眾生心",
    "X22n0430_003:0868c15": "想中。是故汝等心想佛時。是心即是三十二相。八",
    "X22n0430_003:0868c16": "十種好。是心作佛。是心是佛。諸佛正遍知海。從心",
    "X22n0430_003:0868c17": "想生。是故觀劣者。不勞前之勝觀。今稱名修第十",
    "X22n0430_003:0868c18": "六觀者。前十三觀亦並不勞作也。",
    "X22n0430_003:0868c19": "△二不必參究疑又二。初正破不必參究。二兼破",
    "X22n0430_003:0868c20": "不肯死心。△今初。",
    "X22n0430_003:0868c21": "【觧】問。天奇毒峯諸祖。皆主參念佛者是誰。何謂不必",
    "X22n0430_003:0868c22": "參究。答。此義即出天奇諸祖。前祖因念佛人。不契",
    "X22n0430_003:0868c23": "釋迦徹底悲心故傍不甘直下詰問一猛提醒何",
    "X22n0430_003:0868c24": "止長夜復旦。我輩至今日。猶不肯死心念佛。苦欲",
    "X22n0430_003:0869a01": "執敲門瓦子。向屋裏打親生爺娘。則於諸祖成惡",
    "X22n0430_003:0869a02": "逆。非善順也(真宗之脫離窠臼老作家)。",
    "X22n0430_003:0869a03": "【鈔】天奇毒峯諸祖。即天奇本瑞禪師。毒峯本善禪",
    "X22n0430_003:0869a04": "師。前祖因念佛人不契悲心者。因念佛人。不肯死",
    "X22n0430_003:0869a05": "心念佛。心不死。故不能契證念佛三昧。不得三昧。",
    "X22n0430_003:0869a06": "故不能心開。心不開。故不能破其無明。不能了是",
    "X22n0430_003:0869a07": "心作佛。是心是佛之旨。所以不契徹底悲心也。傍",
    "X22n0430_003:0869a08": "不甘者。古人乃傍邊不甘心者。直下詰問。一猛提",
    "X22n0430_003:0869a09": "醒者。正為提其心開。破其緣影妄想。了其是心作",
    "X22n0430_003:0869a10": "佛。是心是佛之旨。故天奇示眾云。終日念佛。不知",
    "X22n0430_003:0869a11": "全體是佛。如不知。只看念佛者是誰。乃為了其一",
    "X22n0430_003:0869a12": "句阿彌陀佛。全體即是心性。故曰是心作佛。是心",
    "X22n0430_003:0869a13": "是佛。既所念之佛。全體是能念之心。則一切所見",
    "X22n0430_003:0869a14": "所聞所覺等。豈非能見能聞能覺之心。故楞嚴經",
    "X22n0430_003:0869a15": "云。此見及緣。元是菩提妙淨明體。云何於中有是",
    "X22n0430_003:0869a16": "非是也。既了其是心作佛。是心是佛。亦必了其是",
    "X22n0430_003:0869a17": "心作土。是心是土。既了是心是土。則緣影妄想。當",
    "X22n0430_003:0869a18": "下頓歇。自肯死心念佛。求生淨土矣。何止長夜復",
    "X22n0430_003:0869a19": "旦者。何止。謂不止也。緣影妄想。即長夜無明。從無",
    "X22n0430_003:0869a20": "始來。即以緣影為心性故。若了其緣影非心。則真",
    "X22n0430_003:0869a21": "心自旦。旦者。明也。苦執敲門瓦子者。喻不肯死心",
    "X22n0430_003:0869a22": "念佛。苦將敲門金磚放下。拈起敲門破瓦。當作至",
    "X22n0430_003:0869a23": "寶也。向屋裏打親生爺娘。屋喻自身。爺娘喻自心。",
    "X22n0430_003:0869a24": "身是自心親生相分。故喻親生爺娘。打。喻自問自",
    "X22n0430_003:0869b01": "己是誰也。則於諸祖等者。諸祖原是一片善順之",
    "X22n0430_003:0869b02": "心。由自不了故。反成惡逆也。正破不必參究竟。",
    "X22n0430_003:0869b03": "△二兼破不肯死心。",
    "X22n0430_003:0869b04": "【觧】進問。此在肯心者則可。未肯者何得相應。曰。噫。正",
    "X22n0430_003:0869b05": "唯未肯。所以要你肯心相應。汝等正信未開如生",
    "X22n0430_003:0869b06": "牛皮不可屈折當知有目者固無日下然燈之理。",
    "X22n0430_003:0869b07": "而無目者。亦何必於日中苦覓燈炬(平常之極愚者未免驚其孤崚所謂難信之法也)。大勢至法王",
    "X22n0430_003:0869b08": "子云。不假方便。自得心開。此一行三昧中大火聚",
    "X22n0430_003:0869b09": "語也。敢有觸者。寧不被燒。",
    "X22n0430_003:0869b10": "【鈔】進問者。於前問中。又升進一層。謂今所說。乃在",
    "X22n0430_003:0869b11": "肯死心者則可也。而我等心性未開。未肯死心。何",
    "X22n0430_003:0869b12": "得與徹底悲心相應。答曰噫者。恨聲也。謂我所說",
    "X22n0430_003:0869b13": "者。非為肯心者說。唯為你等未肯者。要你發起肯",
    "X22n0430_003:0869b14": "心相應去也。故曰但辦肯心。必不相賺也。正信未",
    "X22n0430_003:0869b15": "開者。唯心之旨正信未開也。如生牛皮者。唯心之",
    "X22n0430_003:0869b16": "理不明。必不能捨其我法二執。故不可屈折也。當",
    "X22n0430_003:0869b17": "知有目者。喻正信已開。了知萬法唯是自心。必肯",
    "X22n0430_003:0869b18": "死心念佛。斷無又參究之理。而無目者。喻正信未",
    "X22n0430_003:0869b19": "開。正好死心念佛。自得心開。亦何必於心中苦苦",
    "X22n0430_003:0869b20": "覓心也。故大勢至章云。若眾生心。憶佛念佛。現前",
    "X22n0430_003:0869b21": "當來必定見佛。去佛不遠。不假方便。自得心開。此",
    "X22n0430_003:0869b22": "不假方便。自得心開二語。於念佛一行三昧中。如",
    "X22n0430_003:0869b23": "大火聚。敢有觸此大火。焉不被燒。喻顯念到一心",
    "X22n0430_003:0869b24": "不亂。焉不心開。故曰不假方便。自得心開也。二不",
    "X22n0430_003:0869c01": "必參究疑竟。",
    "X22n0430_003:0869c02": "△三寧保非魔疑。",
    "X22n0430_003:0869c03": "【觧】問。臨終佛現。寧保非魔。答。修心人不作佛觀。而佛",
    "X22n0430_003:0869c04": "忽現。非本所期。故名魔事。念佛見佛。已是相應。況",
    "X22n0430_003:0869c05": "臨終致非魔時。何須疑慮。",
    "X22n0430_003:0869c06": "【鈔】參禪人平素不作佛觀。而佛忽現。非本心之所",
    "X22n0430_003:0869c07": "期望。故是魔境。念佛人望得見佛。而佛現前。已是",
    "X22n0430_003:0869c08": "與心相應。此時當發慚愧心。莫自誇自矜也。",
    "X22n0430_003:0869c09": "△四料簡七日一念。",
    "X22n0430_003:0869c10": "【觧】問。七日不亂。平時耶。臨終耶。答。平時也問。七日不",
    "X22n0430_003:0869c11": "亂之後。復起惑造業亦得生耶。答。果得一心不亂",
    "X22n0430_003:0869c12": "之人。無更起惑造業之事(寶鑑照妖)。問。大本十念。寶王一念。",
    "X22n0430_003:0869c13": "平時耶。臨終耶。答。十念通二時。晨朝十念。屬平時。",
    "X22n0430_003:0869c14": "十念得生。與觀經十念稱名同。屬臨終時。一念。則",
    "X22n0430_003:0869c15": "但約臨終時。問。十念一念並得生。何須七日。答。若",
    "X22n0430_003:0869c16": "無平時七日工夫。安有臨終十念(確確)。一念縱下下品",
    "X22n0430_003:0869c17": "逆惡之人。並是夙因成熟。故感臨終遇善友。聞便",
    "X22n0430_003:0869c18": "信願。此事萬中無一。豈可僥倖。淨土或問。斥此最",
    "X22n0430_003:0869c19": "詳。今人不可不讀。",
    "X22n0430_003:0869c20": "【鈔】文二。初料簡七日不亂。果得一心不亂。無更起",
    "X22n0430_003:0869c21": "惑造業者。果真得事一心不亂。則我執已空。斷無",
    "X22n0430_003:0869c22": "起見思惑。造有漏業之事。況理一心不亂也。二料",
    "X22n0430_003:0869c23": "簡十念一念。大本。即大本無量壽經。寶王。即念佛",
    "X22n0430_003:0869c24": "三昧寶王論。晨朝十念。即慈雲大師晨朝十念法。",
    "X22n0430_003:0870a01": "下下品逆惡人。即張鍾馗等也。並是前因早已成",
    "X22n0430_003:0870a02": "熟。今世以十聲名號一引發耳。不然。何故臨終遇",
    "X22n0430_003:0870a03": "善友。聞開導。即便信願也。豈可僥倖。謂豈可平時",
    "X22n0430_003:0870a04": "不務真修。而妄冀臨終十念往生也。料簡七日一",
    "X22n0430_003:0870a05": "念竟。",
    "X22n0430_003:0870a06": "△五遙遠即到疑。",
    "X22n0430_003:0870a07": "【觧】問。西方去此十萬億土。何得即生。答。十萬億土。不",
    "X22n0430_003:0870a08": "出我現前一念心性之外。以心性本無外故。又仗",
    "X22n0430_003:0870a09": "自心之佛力接引。何難即生。如鏡中照數十層山",
    "X22n0430_003:0870a10": "水樓閣。層數宛然。實無遠近。一照俱了。見無先後。",
    "X22n0430_003:0870a11": "從是西方過十萬億佛土。有世界名曰極樂。亦如",
    "X22n0430_003:0870a12": "是。其土有佛。號阿彌陀。今現在說法。亦如是。其人",
    "X22n0430_003:0870a13": "臨命終時。阿彌陀佛。與諸聖眾。現在其前。是人終",
    "X22n0430_003:0870a14": "時。心不顛倒。即得往生阿彌陀佛極樂國土。亦如",
    "X22n0430_003:0870a15": "是。當知字字皆海印三昧。大圓鏡智之靈文也。",
    "X22n0430_003:0870a16": "【鈔】問意可知。答中分四。初正答。二喻顯。三法合。四",
    "X22n0430_003:0870a17": "總結。初正答云。不出一念心性者。一念具四分。一",
    "X22n0430_003:0870a18": "念。即見分心。乃自證分。性。乃證自證分。十萬億土。",
    "X22n0430_003:0870a19": "即相分。四分不離一心。故曰不出。以心性本無外",
    "X22n0430_003:0870a20": "者以心之真如性。竪窮橫遍。本無內外故也。又仗",
    "X22n0430_003:0870a21": "自心中之佛力。接引佛心內之眾生。何難即得往",
    "X22n0430_003:0870a22": "生也。如鏡下。喻顯。鏡。即大圓鏡智四分。鏡。喻自證",
    "X22n0430_003:0870a23": "分。鏡銅。喻證自證分。照。喻見分。山水樓閣。喻相分。",
    "X22n0430_003:0870a24": "層數宛然。喻佛土層數宛然。並喻佛接則決定接。",
    "X22n0430_003:0870b01": "生生則決定生。來去宛然也。實無遠近。喻佛土實",
    "X22n0430_003:0870b02": "無自性。並喻佛來則實不來。生去則實不去。來去",
    "X22n0430_003:0870b03": "無性也。一照俱了。見無先後。喻四分不出一鏡。感",
    "X22n0430_003:0870b04": "應道交。在於同時也。從是下三以法合喻也。名曰",
    "X22n0430_003:0870b05": "極樂亦如是。現在說法亦如是。此明依正二報。不",
    "X22n0430_003:0870b06": "出現前一念四分。合鏡中層數宛然。層數無性。一",
    "X22n0430_003:0870b07": "照俱了。見無先後。彌陀聖眾現在其前。心不顛倒。",
    "X22n0430_003:0870b08": "即得往生亦如是。明來去不出現前一念四分。合",
    "X22n0430_003:0870b09": "鏡中來去宛然。來去無性。一念俱了。見無先後也。",
    "X22n0430_003:0870b10": "當知下。四總結也。字字皆海印等者。謂此經字字",
    "X22n0430_003:0870b11": "句句。皆是顯示海印三昧。大圓鏡智之靈文也。三",
    "X22n0430_003:0870b12": "昧鏡智。皆現前一念心性之異名。理具諸法。名海",
    "X22n0430_003:0870b13": "印三昧。事造諸法。名大圓鏡智。理具事造兩重三",
    "X22n0430_003:0870b14": "千。同居一念心性也。五遙遠即到疑竟。",
    "X22n0430_003:0870b15": "△六二行差別疑。",
    "X22n0430_003:0870b16": "【觧】問。持名判行行。則是助行。何名正行。答。依一心說",
    "X22n0430_003:0870b17": "信願行。非先後。非定三。蓋無願行。不名真信。無行",
    "X22n0430_003:0870b18": "信。不名真願。無信願。不名真行。今全由信願持名。",
    "X22n0430_003:0870b19": "故信願行三。聲聲圓具。所以名多善根福德因緣。",
    "X22n0430_003:0870b20": "觀經稱佛名故。念念中除八十億劫生死之罪。此",
    "X22n0430_003:0870b21": "之謂也。若福善不多。安能除罪如此之大。",
    "X22n0430_003:0870b22": "【鈔】問中持名判行行者。前文云。信願為慧行。持名",
    "X22n0430_003:0870b23": "為行行。如目足並運。既持名判為行行。則是助行。",
    "X22n0430_003:0870b24": "何為正行。答。依一心說信願行者。信願行。唯是一",
    "X22n0430_003:0870c01": "心也。唯一心故。非先後。非定三也。此約真諦也。蓋",
    "X22n0430_003:0870c02": "無願下。約圓融而論也。全由信願持名者。謂信願",
    "X22n0430_003:0870c03": "行三。互相由也。由真信發切願。由切願立實行。由",
    "X22n0430_003:0870c04": "實行纔能顯真信切願。故信願行三。聲聲中圓滿",
    "X22n0430_003:0870c05": "具足。由圓滿具足。所以名多善根多福德之因緣",
    "X22n0430_003:0870c06": "也。六二行差別疑竟。",
    "X22n0430_003:0870c07": "△七能除罪否疑又二。初平日除罪疑。二散心除",
    "X22n0430_003:0870c08": "罪疑。△今初。",
    "X22n0430_003:0870c09": "【觧】問。臨終猛切。能除多罪。平日至心稱名。亦除罪否。",
    "X22n0430_003:0870c10": "答。如日出。羣闇消。稱洪名。萬罪滅。",
    "X22n0430_003:0870c11": "【鈔】此喻釋顯罪性本空由心造。心若滅時罪已亡",
    "X22n0430_003:0870c12": "也。謂心造罪時。全佛而成眾生。眾生外更無有佛。",
    "X22n0430_003:0870c13": "喻如日落。則全明成暗。暗外更無有明也。心稱洪",
    "X22n0430_003:0870c14": "名時。全眾生而成佛。佛外更無有眾生。喻如日出。",
    "X22n0430_003:0870c15": "全暗成明。明外更無有暗。故得一念相應一念佛。",
    "X22n0430_003:0870c16": "念念相應念念佛也。",
    "X22n0430_003:0870c17": "△二散心除罪疑二初問二答。△初問。",
    "X22n0430_003:0870c18": "【觧】問。散心稱名。亦除罪否。",
    "X22n0430_003:0870c19": "△二答又二。初正答。二引證。△今初。",
    "X22n0430_003:0870c20": "【觧】答。名號功德不可思議。寧不除罪。但不定往生。以",
    "X22n0430_003:0870c21": "悠悠散善。難敵無始積罪故。當知積罪假使有體",
    "X22n0430_003:0870c22": "相者。盡虗空界不能容受。雖百年晝夜彌陀十萬。",
    "X22n0430_003:0870c23": "一一聲滅八十億劫生死。然所滅罪如爪上土。未",
    "X22n0430_003:0870c24": "滅罪如大地土。唯念至一心不亂。則如健人突圍",
    "X22n0430_003:0871a01": "而出。非復三軍能制耳。",
    "X22n0430_003:0871a02": "【鈔】悠悠者。不專也。如爪上土者。手上土也。佛在一",
    "X22n0430_003:0871a03": "樹下。拈一葉問阿難言。樹上葉多。爪上葉多。阿難",
    "X22n0430_003:0871a04": "言。樹上葉多。佛言。我已說法如爪上葉。未說法如",
    "X22n0430_003:0871a05": "樹上葉。天竺呼手。多呼爪耳。唯至一心不亂者。二",
    "X22n0430_003:0871a06": "種一心不亂。健人突圍而出者。突者。破也。破娑婆",
    "X22n0430_003:0871a07": "四種薉土之圍而出。非復三軍能制者。非見思軍。",
    "X22n0430_003:0871a08": "塵沙軍。無明軍能制耳。",
    "X22n0430_003:0871a09": "△二引證。",
    "X22n0430_003:0871a10": "【觧】然稱名便為成佛種子。如金剛終不可壞。佛世一",
    "X22n0430_003:0871a11": "老人求出家。五百聖眾皆謂無善根。佛言。此人無",
    "X22n0430_003:0871a12": "量劫前為虎偪。失聲稱南無佛。今此善根成熟。值",
    "X22n0430_003:0871a13": "我得道。非二乘道眼所知也。由此觀之。法華明過",
    "X22n0430_003:0871a14": "去佛所散亂稱名。皆已成佛。豈不信哉。",
    "X22n0430_003:0871a15": "【鈔】二破疑竟。",
    "X22n0430_003:0871a16": "△三誡勸。",
    "X22n0430_003:0871a17": "【觧】伏願緇素智愚。於此簡易直捷。無上圓頓法門。勿",
    "X22n0430_003:0871a18": "視為難。而輒生退諉。勿視為易。而漫不策勤。勿視",
    "X22n0430_003:0871a19": "為淺。而妄致藐輕。勿視為深。而弗敢承任。蓋所持",
    "X22n0430_003:0871a20": "之名號真實不可思議(即心故)。能持之心性亦真實不可",
    "X22n0430_003:0871a21": "思議(即佛故)。持一聲。則一聲不可思議。持十百千萬無量",
    "X22n0430_003:0871a22": "無數聲。聲聲皆不可思議也(讀者當知此優曇鉢羅出現時也)。",
    "X22n0430_003:0871a23": "【鈔】直心是道場。是法非思量分別之所能解。一落",
    "X22n0430_003:0871a24": "思量分別。則難易等情生。與道相違。故誡曰勿謂",
    "X22n0430_003:0871b01": "也。緇素者。緇為染衣。出家人也。素為白衣。在家者。",
    "X22n0430_003:0871b02": "輒生退諉者。棄置而不前也。漫不策勤者。懈怠而",
    "X22n0430_003:0871b03": "不進也。妄致藐輕者。妄謂權小。藐視而輕慢也。弗",
    "X22n0430_003:0871b04": "敢承任者。妄謂太高。不敢承任全體是佛也。所念",
    "X22n0430_003:0871b05": "不可思議者。即能念之心性也。能念不可思議者。",
    "X22n0430_003:0871b06": "即所念之佛身也。優曇鉢羅華。喻佛身出現也。此",
    "X22n0430_003:0871b07": "念佛法。非但口念。是要心心相應。始有不可思議",
    "X22n0430_003:0871b08": "功德也。此即三要。所念即境要。能念即心要。能所",
    "X22n0430_003:0871b09": "不二。聲聲不可思議。即法門要。要者妙也。妙即不",
    "X22n0430_003:0871b10": "可思議。乃不可思議之解也。經文初正示無上因",
    "X22n0430_003:0871b11": "果竟。",
    "X22n0430_003:0871b12": "△二結勸。",
    "X22n0430_003:0871b13": "舍利弗。我見是利。故說此言。若有眾生。聞是說者。應",
    "X22n0430_003:0871b14": "當發願。生彼國土。",
    "X22n0430_003:0871b15": "△疏中分三。初正釋。二破情。三總結。初又二。初約",
    "X22n0430_003:0871b16": "理圓釋二。約事確釋。△今初。",
    "X22n0430_003:0871b17": "【觧】我見者。佛眼所見。究盡明了也。是利者。橫出五濁。",
    "X22n0430_003:0871b18": "圓淨四土。直至不退位盡。是為不可思議功德之",
    "X22n0430_003:0871b19": "利也。",
    "X22n0430_003:0871b20": "【鈔】橫出五濁者。謂娑婆同居五濁。方便五濁。實報",
    "X22n0430_003:0871b21": "寂光五濁。圓淨極樂四種淨土。乃至圓證三不退",
    "X22n0430_003:0871b22": "也。",
    "X22n0430_003:0871b23": "△二約事確釋二。初明仗自力之難。二明仗他力",
    "X22n0430_003:0871b24": "之易。△今初。",
    "X22n0430_003:0871c01": "【觧】復次是利。約命終時心不顛倒而言(此解確甚令人骨寒)。蓋薉土自力",
    "X22n0430_003:0871c02": "修行。生死關頭。最難得力。無論頑修狂慧。懡[怡台+羅]無",
    "X22n0430_003:0871c03": "功。即悟門深遠。操履潛確之人。儻分毫習氣未除。",
    "X22n0430_003:0871c04": "未免隨強偏墜。永明祖師所謂十人九蹉路。陰境",
    "X22n0430_003:0871c05": "若現前。瞥爾隨他去。此誠可寒心者也。初果昧於",
    "X22n0430_003:0871c06": "出胎。菩薩昏於隔陰。者裏豈容強作主宰。僥倖顢",
    "X22n0430_003:0871c07": "頇。",
    "X22n0430_003:0871c08": "【鈔】生死關頭最難得力者。非得力之處也。此位宗",
    "X22n0430_003:0871c09": "鐘名為亂心位。謂第六意識不行。八識中習氣亂",
    "X22n0430_003:0871c10": "發。喻如國無真主。亂臣賊子齊現前也。華嚴云。又",
    "X22n0430_003:0871c11": "復是人臨命終時。最後剎那。一切諸根。悉皆散壞。",
    "X22n0430_003:0871c12": "唯此願王。不相捨離。於一切時。引導其前。楞嚴謂",
    "X22n0430_003:0871c13": "臨命終時。未捨暖觸。一生善惡。俱時頓現。純想即",
    "X22n0430_003:0871c14": "飛。若飛心中兼福兼慧。及與淨願。自然心開。見十",
    "X22n0430_003:0871c15": "方佛。一切淨土。隨願往生無論頑修狂慧。懡[怡台+羅]無",
    "X22n0430_003:0871c16": "功者。頑修。謂但有事行而無理觀者。狂慧。乃但有",
    "X22n0430_003:0871c17": "狂解而無實行者。懡[怡台+羅]。謂臨終時全然無用。唯有",
    "X22n0430_003:0871c18": "慚愧而已。無論謂此二種人。且置而不論也。即悟",
    "X22n0430_003:0871c19": "門深遠。操履潛確之人等者。悟門深遠。勝過頑修",
    "X22n0430_003:0871c20": "者操履潛確。謂工夫恰當。又勝過狂慧者。即此二",
    "X22n0430_003:0871c21": "種人。儻若婬欲習氣。有分毫未除。不免隨強偏墜。",
    "X22n0430_003:0871c22": "五祖戒禪師。轉蘇東坡。草堂青禪師。轉曾魯公。是",
    "X22n0430_003:0871c23": "其榜樣也。(蘇東坡弟蘇子由。謫廣東高安縣時洞山雲菴與聰禪師。一夕同夢五祖戒禪",
    "X22n0430_003:0871c24": "師明至。遂與子由。出城迓之。已而。東坡至。三人說所夢。坡曰。八九歲時。夢身是僧。徃來陝右。又先妣孕時。",
    "X22n0430_003:0872a01": "夢一眇目僧求寄宿。雲菴驚曰。戒公陝右人。一目眇。逆數其終。已五十年。時東坡四十九)。(○宋朝草堂青",
    "X22n0430_003:0872a02": "禪師。有曾家婦人。嘗為齋供。及布施衣物。和尚感其恩。乃言老僧與夫人作子。一日此婦人生子。使人看",
    "X22n0430_003:0872a03": "草堂。已坐化矣。所生子。曾魯公也。以前世為僧。常福慧雙修。故少年登高科。其後作宰相)。(○唐朝惠林寺",
    "X22n0430_003:0872a04": "沙門圓澤。與隱士李源厚善惠林。即源舊第也。父憕守東都。為祿山所害。源以故不仕。常居寺中。與澤相",
    "X22n0430_003:0872a05": "約遊峨嵋山。源欲自荊州。澤欲由斜谷。源以久絕人事。不欲復入京師。澤不能強。遂自荊州。舟次南浦。見",
    "X22n0430_003:0872a06": "一婦人汲水。澤望而泣曰。所不欲由此者為是耳。源驚問其故。澤曰。婦人孕三年矣。遲吾為之子。不逢則",
    "X22n0430_003:0872a07": "已。今既見之。無可逃者。公當以符助我令速生。三日願公臨。以一笑為信。後十三年。於杭州天竺寺外。當",
    "X22n0430_003:0872a08": "與公相見。源悲哀。具浴。至暮澤亡。婦乳三日。源徃視之。兒見源果笑。即以故語其家。葬訖。源返寺中。後如",
    "X22n0430_003:0872a09": "期自洛之杭赴其約於葛洪井畔。聞有牧童扣牛角而歌曰。三生石上舊精魂。賞月吟風莫要論。慚愧情",
    "X22n0430_003:0872a10": "人遠相訪。此身雖異性常存。源曰。澤公健否。答曰。李君真信士也。然世緣未盡。且勿相近。唯勤修不惰。乃",
    "X22n0430_003:0872a11": "復相見。又歌曰。身前身後事茫茫。欲話因緣恐斷腸。吳越江山遊已徧。却迴煙棹上瞿塘。遂隱不見。源復",
    "X22n0430_003:0872a12": "惠林寺)永明祖師等者。四料揀云。有禪無淨土。十人",
    "X22n0430_003:0872a13": "九蹉路。陰境若現前。瞥爾隨他去。蹉路者。失路。陰",
    "X22n0430_003:0872a14": "境者。中陰身境。即中有身也。瞥爾。目睛一過。即隨",
    "X22n0430_003:0872a15": "他去也。說到於此。無有一人不寒心者也。凡夫且",
    "X22n0430_003:0872a16": "置。初果聖人。尚昧於出胎。小分位菩薩。尚昏於隔",
    "X22n0430_003:0872a17": "陰。況凡夫也。初果有七番生死。尚有出胎之迷。菩",
    "X22n0430_003:0872a18": "薩亦有此苦。故曰隔陰之昏。陰。即五陰身也。者裏",
    "X22n0430_003:0872a19": "豈容強作主宰。僥倖顢頇者。者裏。謂生死關。分金",
    "X22n0430_003:0872a20": "爐也。強作主宰。乃第六意識功能。臨命終時。前六",
    "X22n0430_003:0872a21": "識不行。雖有第七第八識。乃無記性。所以不能強",
    "X22n0430_003:0872a22": "作主宰也。既不能作主。又豈能不當過而顢顢頇",
    "X22n0430_003:0872a23": "頇強過去者也。不能作主又且置。圓澤禪師。乃已",
    "X22n0430_003:0872a24": "得五通初果聖人。尚云不見則已。見則不可逃也。",
    "X22n0430_003:0872b01": "故曰倘有分毫習氣未除。不免隨強偏墜也。",
    "X22n0430_003:0872b02": "△二明仗他力之易。",
    "X22n0430_003:0872b03": "【觧】唯有信願持名。仗他力故。佛慈悲願定不唐捐彌",
    "X22n0430_003:0872b04": "陀聖眾。現前慰導。故得無倒。自在往生。佛見眾生",
    "X22n0430_003:0872b05": "臨終倒亂之苦。特為保任此事(切膚刻骨)。所以殷勤結前勸",
    "X22n0430_003:0872b06": "願。以願能導行故也。",
    "X22n0430_003:0872b07": "【鈔】文可知。初正釋竟。",
    "X22n0430_003:0872b08": "△二破情二。初問。二答。△今初。",
    "X22n0430_003:0872b09": "【觧】問。佛既心作心是。何不竟言自佛。而必以他佛為",
    "X22n0430_003:0872b10": "勝。何也。",
    "X22n0430_003:0872b11": "【鈔】此問答以破我法二執。顯全他即自也。十六觀",
    "X22n0430_003:0872b12": "經云。是心作佛。是心是佛。此解盡明是心作佛。是",
    "X22n0430_003:0872b13": "心是佛之旨。故問云。佛既心作心是何不竟言念",
    "X22n0430_003:0872b14": "自佛。豈不捷近。必以念他佛為殊勝。何也。",
    "X22n0430_003:0872b15": "△二答分二。初約二見破。二約四益破。△今初。",
    "X22n0430_003:0872b16": "【觧】答此之法門。全在了他即自若諱言他佛。則是他",
    "X22n0430_003:0872b17": "見未忘(妙)。若偏重自佛。却成我見顛倒(妙妙)。",
    "X22n0430_003:0872b18": "【鈔】此之法門。全在了他即自者。原此念佛三昧。大",
    "X22n0430_003:0872b19": "勢至念佛圓通章。文句開為三種。一唯念自佛。二",
    "X22n0430_003:0872b20": "唯念他佛。三自他俱念。念自佛者。觀六根之性。全",
    "X22n0430_003:0872b21": "是佛性。念他佛者。俾六根所對。無非自佛之六塵。",
    "X22n0430_003:0872b22": "自他俱念者。則先須開圓解。了知心佛眾生三無",
    "X22n0430_003:0872b23": "差別。自他本自不二。乃托他佛以顯本性。故應佛",
    "X22n0430_003:0872b24": "顯。知本性明。托外義成。唯心觀立。今此念佛求生",
    "X22n0430_003:0872c01": "法門。乃自他俱念。立唯心識觀。圓破我法二執也。",
    "X22n0430_003:0872c02": "全在了他即自者。乃了知佛是眾生心內之佛。眾",
    "X22n0430_003:0872c03": "生乃佛心內眾生。心佛眾生三無差別。自他不二",
    "X22n0430_003:0872c04": "之圓頓解也。若諱言他佛。諱。謂忌諱。則是他見未",
    "X22n0430_003:0872c05": "忘。他見未忘。我見仍在。對自言他故。我見仍在。必",
    "X22n0430_003:0872c06": "專重自佛以為捷近。却又成我見顛倒。我執不空。",
    "X22n0430_003:0872c07": "如何了其法執。我法二執既不了。如何圓淨四土。",
    "X22n0430_003:0872c08": "圓證三身也。",
    "X22n0430_003:0872c09": "△二約四益破。",
    "X22n0430_003:0872c10": "【觧】又悉檀四益後三益事不孤起。儻不從世界深發",
    "X22n0430_003:0872c11": "慶信(牙慧者能不瞠然)。則欣厭(生善破惡)二益尚不能生。何況悟入理佛。唯即",
    "X22n0430_003:0872c12": "事持達理持。所以彌陀聖眾現前。即是本性明顯。",
    "X22n0430_003:0872c13": "往生彼土。見佛聞法。即是成就慧身。不由他悟。",
    "X22n0430_003:0872c14": "【鈔】悉檀四益者。歡喜。生善。破惡。入理也。此經正宗",
    "X22n0430_003:0872c15": "一分。信願行三資。不出四悉。初廣陳依正妙果啟",
    "X22n0430_003:0872c16": "信。乃世界悉檀也。次特勸發願。乃為人對治二悉",
    "X22n0430_003:0872c17": "檀也。三正示立行。乃即事持達理持。第一義悉檀",
    "X22n0430_003:0872c18": "也。後三益事不孤起者。若無世界悉檀。必不能發",
    "X22n0430_003:0872c19": "願立行也。儻不從世界悉檀。深發慶信之歡喜益。",
    "X22n0430_003:0872c20": "則發願中。生善破惡欣厭二益尚不能生。況能入",
    "X22n0430_003:0872c21": "理也。唯有從第三執持名號中。即事持達入理持。",
    "X22n0430_003:0872c22": "乃名為念自佛。分證以下。縱念自亦是念他。有能",
    "X22n0430_003:0872c23": "念所念法執未忘故。分證以上。縱念他亦是念自。",
    "X22n0430_003:0872c24": "自他不二故。所以其人臨命終時。彌陀聖眾現前。",
    "X22n0430_003:0873a01": "即本性顯。乃證自性法身德也。是人終時。心不顛",
    "X22n0430_003:0873a02": "倒。往生彼土。見佛聞法。即成就自性中本有慧身。",
    "X22n0430_003:0873a03": "不由於他悟。即發心住菩薩。得清淨妙法身。湛然",
    "X22n0430_003:0873a04": "應一切也。二破情竟。",
    "X22n0430_003:0873a05": "△三總結。",
    "X22n0430_003:0873a06": "【觧】法門深妙。破盡一切戲論。斬盡一切竟見。唯馬鳴",
    "X22n0430_003:0873a07": "龍樹智者永明之流。徹底擔荷得去。其餘世智辯",
    "X22n0430_003:0873a08": "聰通儒禪客。盡思度量。愈推愈遠(確確)。又不若愚夫婦",
    "X22n0430_003:0873a09": "老實念佛者。為能潛通佛智。暗合道妙也(確確)。我見是",
    "X22n0430_003:0873a10": "利。故說此言。分明以佛眼佛音。印定此事。豈敢違",
    "X22n0430_003:0873a11": "抗。不善順入也哉二正宗分竟。",
    "X22n0430_003:0873a12": "【鈔】此乃正宗已竟。總結法門也。戲論。乃不實之談",
    "X22n0430_003:0873a13": "意見。乃胸臆之見。皆非實智所悟也。此法門。乃直",
    "X22n0430_003:0873a14": "心直行。不落擬議思量。故曰斬盡也。馬鳴。乃東天",
    "X22n0430_003:0873a15": "竺婆羅門。因中五百世為馬王生時眾馬皆鳴。得",
    "X22n0430_003:0873a16": "法於富那夜奢尊者。傳佛心印為第十二祖。造起",
    "X22n0430_003:0873a17": "信論勸人求生淨土。龍樹。乃南天竺梵志也。為樹",
    "X22n0430_003:0873a18": "神。樹中常有五百龍聽法。後遇迦毗摩羅尊者。得",
    "X22n0430_003:0873a19": "佛心印。為十四祖。楞伽云。南天竺國中。大明德比",
    "X22n0430_003:0873a20": "丘。厥號為龍樹。得初歡喜地。往生安樂國。永明。名",
    "X22n0430_003:0873a21": "延壽。號冲元。錢塘王氏子。少誦法華。錢文穆王時",
    "X22n0430_003:0873a22": "為稅司。為放生用官課遭刑。色不變。釋之出家。參",
    "X22n0430_003:0873a23": "天台韶國師。發明心要。禪觀中。觀音菩薩授灌頂",
    "X22n0430_003:0873a24": "水。後住永明寺。賜號智覺禪師。日課一百八事。洪",
    "X22n0430_003:0873b01": "名十萬夜間別峯行道念佛。於開寶八年二月。晨",
    "X22n0430_003:0873b02": "起焚香。別眾而逝。年七十二歲。後有僧病中入冥。",
    "X22n0430_003:0873b03": "見王禮一僧像。詢之。乃永明禪師。往生西方上上",
    "X22n0430_003:0873b04": "品。王重其德。故禮敬耳。潛通佛智。暗合道妙者。老",
    "X22n0430_003:0873b05": "實人念佛。無思量分別。唯一實信暗暗與佛智道",
    "X22n0430_003:0873b06": "妙合也。經文三正示行者執持名號以立行竟。大",
    "X22n0430_003:0873b07": "科二正宗分竟。",
    "X22n0430_003:0873b08": "△三流通分。信願持名一法。圓收圓超一切法門。",
    "X22n0430_003:0873b09": "豎與一切法門渾同。橫與一切法門逈異(明白之極)。(諸經論中",
    "X22n0430_003:0873b10": "亦有橫義。乃隨斷惑淺深。即於同居見上三土。是則約證名橫。約斷仍豎也)既無問",
    "X22n0430_003:0873b11": "自說。誰堪倡募流通。唯佛與佛。乃能究盡諸法",
    "X22n0430_003:0873b12": "實相。此經唯佛境界。唯佛佛可與流通耳。",
    "X22n0430_003:0873b13": "【鈔】此明立科意也。別人流通。有判在佛說此經已",
    "X22n0430_003:0873b14": "者。有判在六方佛後。今解何得將六方佛便判入",
    "X22n0430_003:0873b15": "流通。恐有議者。故先明之也。圓收圓超一切法門",
    "X22n0430_003:0873b16": "者。豎與一切法門渾同。故圓收。橫與一切法門逈",
    "X22n0430_003:0873b17": "異。故圓超。言橫豎者。四教法門。前三教總名為豎。",
    "X22n0430_003:0873b18": "漸次深入故。唯圓教名橫。然若約六而常即。雖名",
    "X22n0430_003:0873b19": "為橫。若約即而常六。則仍是豎矣。唯此念佛圓通。",
    "X22n0430_003:0873b20": "豎而論之。則與二十四聖所證無異。故曰渾同。若",
    "X22n0430_003:0873b21": "約帶業橫超。則他門所無。唯此一門獨擅。故曰逈",
    "X22n0430_003:0873b22": "異也。批中云。約證名橫。約斷仍豎者。身在同居。心",
    "X22n0430_003:0873b23": "即見方便實報之境。故名為橫。然而乃是斷見思",
    "X22n0430_003:0873b24": "見方便。斷無明見實報。若不斷則不能見。故仍然",
    "X22n0430_003:0873c01": "還是豎也。此經唯示佛境。不示九界。故從六方佛",
    "X22n0430_003:0873c02": "判入流通。",
    "X22n0430_003:0873c03": "○文為二初普勸。二結勸。△初中三。初勸信流通。",
    "X22n0430_003:0873c04": "二勸源流通。三勸行流通。△初中二。初略引標",
    "X22n0430_003:0873c05": "題。二徵釋經題。△初中六。初東方。(至)六上方。唐",
    "X22n0430_003:0873c06": "譯十方。今略攝故。△今初。",
    "X22n0430_003:0873c07": "舍利弗。如我今者。讚歎阿彌陀佛不可思議功德之",
    "X22n0430_003:0873c08": "利。東方亦有阿閦鞞佛。須彌相佛。大須彌佛。須彌光",
    "X22n0430_003:0873c09": "佛。妙音佛。如是等恒河沙數諸佛。各於其國。出廣長",
    "X22n0430_003:0873c10": "舌相。遍覆三千大千世界。說誠實言。汝等眾生。當信",
    "X22n0430_003:0873c11": "是稱讚不可思議功德一切諸佛所護念經。",
    "X22n0430_003:0873c12": "【鈔】阿閦鞞者。此云無動。謂不為九界三障所動也。",
    "X22n0430_003:0873c13": "藏通二佛。不為見思惑動。有漏業動。六凡苦果動。",
    "X22n0430_003:0873c14": "方便土佛。不為塵沙惑動。無漏業動。變易苦果動。",
    "X22n0430_003:0873c15": "實報土佛。不為無明動。不為二邊業動。菩薩變易",
    "X22n0430_003:0873c16": "苦果動。寂光土佛。有理即無動。名字無動。觀行無",
    "X22n0430_003:0873c17": "動。乃至究竟無動。須彌相者。此云妙高相。妙名不",
    "X22n0430_003:0873c18": "可思議。同居土佛。非六凡可思議故妙。在六凡之",
    "X22n0430_003:0873c19": "上故高。方便土佛。非三乘可思議。在九人(藏二乘。通三乘。",
    "X22n0430_003:0873c20": "別三賢。圓十信)之上。故曰妙高。實報土佛。非菩薩可思議。",
    "X22n0430_003:0873c21": "在九界之上。寂光土有理即妙高相。乃至究竟妙",
    "X22n0430_003:0873c22": "高相。大須彌者。須彌山有大小。梵王乃眾生之父。",
    "X22n0430_003:0873c23": "喻如小須彌。同居土佛。乃四生慈父。人天教主。故",
    "X22n0430_003:0873c24": "名大須彌也。方便土佛。乃三乘之父。實報土佛。乃",
    "X22n0430_003:0874a01": "菩薩之父。寂光土有理即父。名字父。乃至究竟父",
    "X22n0430_003:0874a02": "也。須彌光者。須彌山乃四寶所成。四寶皆有光明。",
    "X22n0430_003:0874a03": "喻佛乃四德所成。四德皆放光明。故曰須彌光。同",
    "X22n0430_003:0874a04": "居佛乃四枯德所成。謂不淨。苦。無常。無我。則放四",
    "X22n0430_003:0874a05": "枯之光。方便乃四榮德所成。謂常。樂。我。淨。則放四",
    "X22n0430_003:0874a06": "榮之光。實報乃非枯非榮德所成。謂中道四德。則",
    "X22n0430_003:0874a07": "放中道之光。寂光有理即四光。乃至究竟四光。妙",
    "X22n0430_003:0874a08": "音者。佛具六十四種梵音。故曰妙音。同居佛有四",
    "X22n0430_003:0874a09": "教妙音。方便用別圓二教妙音。實報佛唯圓教妙",
    "X22n0430_003:0874a10": "音。寂光有六即妙音也。",
    "X22n0430_003:0874a11": "△疏中分五。初釋功德。二釋佛號。三釋東方。四釋",
    "X22n0430_003:0874a12": "舌相。五釋標題。初又二。初釋佛功德。二明自功",
    "X22n0430_003:0874a13": "德。△今初。",
    "X22n0430_003:0874a14": "【觧】不可思議略有五意。一橫超三界。不俟斷惑。二即",
    "X22n0430_003:0874a15": "西方橫具四土。非由漸證(不退一生等義皆攝第二義中)。三但持名號。不假禪觀",
    "X22n0430_003:0874a16": "諸方便(大有功於淨土)。四一七為期。不藉多劫多生多年月。五持",
    "X22n0430_003:0874a17": "一佛名。即為諸佛護念。不異持一切佛名。此皆導",
    "X22n0430_003:0874a18": "師大願行之所成就。故曰阿彌陀佛不可思議功",
    "X22n0430_003:0874a19": "德之利。",
    "X22n0430_003:0874a20": "【鈔】橫超三界不俟斷惑者。橫超同居三界。方便三",
    "X22n0430_003:0874a21": "界。實報三界。以念佛者一念心性。即常寂光土。故",
    "X22n0430_003:0874a22": "與佛號相應時。便無惑可得。故曰不俟斷也。餘文",
    "X22n0430_003:0874a23": "可知。",
    "X22n0430_003:0874a24": "△二明自功德。",
    "X22n0430_003:0874b01": "【觧】又行人信願持名。全攝佛功德成自功德(伶俐者少)。故亦曰",
    "X22n0430_003:0874b02": "阿彌陀佛不可思議功德之利。",
    "X22n0430_003:0874b03": "【鈔】全攝佛功德成自功德者。以萬德洪名。名以召",
    "X22n0430_003:0874b04": "德。罄無不盡故。釋功德竟。",
    "X22n0430_003:0874b05": "△二釋佛號。",
    "X22n0430_003:0874b06": "【觧】阿閦鞞。此云無動。佛有無量德。應有無量名。隨機",
    "X22n0430_003:0874b07": "而立。或取因。或取果。或性。或相。或行願等。雖舉一",
    "X22n0430_003:0874b08": "隅。仍具四悉。隨一一名。顯所詮德。劫壽說之。不能",
    "X22n0430_003:0874b09": "悉也。",
    "X22n0430_003:0874b10": "【鈔】名。謂假名。德。乃實德。德既無量。隨德立名。名亦",
    "X22n0430_003:0874b11": "無量。世所共稱者。乃隨四悉檀機而立也。或有取",
    "X22n0430_003:0874b12": "於因行者。如無量精進等。或有取於果德者。如無",
    "X22n0430_003:0874b13": "動等。或性或相等。雖然舉其一隅。仍具四悉檀也。",
    "X22n0430_003:0874b14": "隅者。方隅。喻如舉一方仍具四方也。隨一一名等",
    "X22n0430_003:0874b15": "者。謂因果性相行願等。法法皆通。法法皆備。故說",
    "X22n0430_003:0874b16": "之不盡也。",
    "X22n0430_003:0874b17": "△三釋東方。",
    "X22n0430_003:0874b18": "【觧】東方虗空不可盡。世界亦不可盡。世界不可盡。住",
    "X22n0430_003:0874b19": "世諸佛亦不可盡。略舉恒河沙耳。",
    "X22n0430_003:0874b20": "【鈔】恒河者。即殑伽河。殑伽。乃河神之名。以神為名",
    "X22n0430_003:0874b21": "也。此云天堂來。見從高處來故。舊云沙河者。訛也。",
    "X22n0430_003:0874b22": "章安云。諸經多以恒河為量者。具四悉檀。一人多",
    "X22n0430_003:0874b23": "識故。二入者得福。三八河中大。四是佛生處。此河",
    "X22n0430_003:0874b24": "四十里寬。沙細如麵。故以河沙喻其多也。",
    "X22n0430_003:0874c01": "△四釋舌相。",
    "X22n0430_003:0874c02": "【觧】此等諸佛。各出廣長舌。勸信此經而眾生猶不生",
    "X22n0430_003:0874c03": "信。頑冥極矣。常人三世不妄語。舌能至鼻。藏果頭",
    "X22n0430_003:0874c04": "佛三大僧祇劫不妄語。舌薄廣長可覆面。今證大",
    "X22n0430_003:0874c05": "乘淨土妙門。所以徧覆三千。表理誠稱真。事實非",
    "X22n0430_003:0874c06": "謬也。",
    "X22n0430_003:0874c07": "【鈔】藏果頭佛者。藏教果佛也。三大僧祇者。修六度",
    "X22n0430_003:0874c08": "行也。即如釋迦佛。先世作瓦師。名大光明。爾時有",
    "X22n0430_003:0874c09": "佛名釋迦牟尼。弟子名舍利弗。目連。阿難。佛與弟",
    "X22n0430_003:0874c10": "子。俱到瓦師舍。時瓦師布草然燈供佛。便發願言。",
    "X22n0430_003:0874c11": "我於當來作佛。亦如今佛。弟子名字亦等。此最初",
    "X22n0430_003:0874c12": "發心時。至寶髻佛出。初僧祇滿。永離女身。從寶髻",
    "X22n0430_003:0874c13": "至然燈佛。二僧祇滿。時菩薩以七枝青蓮供佛。布",
    "X22n0430_003:0874c14": "髮掩泥。佛為授記作佛。號釋迦牟尼。從然燈至毗",
    "X22n0430_003:0874c15": "婆尸佛。三僧祇滿。復過一百劫。修三十二相因。至",
    "X22n0430_003:0874c16": "迦葉佛時。居補處。為護明菩薩。此釋迦佛示現三",
    "X22n0430_003:0874c17": "大阿僧祇劫修行之相。即成藏教果佛也。徧覆三",
    "X22n0430_003:0874c18": "千大千世界者。謂一初禪天。一六欲天。一須彌山。",
    "X22n0430_003:0874c19": "一日月所遶。一四天下。一輪圍山。為一四天下。如",
    "X22n0430_003:0874c20": "此一千初禪天。為一二禪天所統。為小千世界。如",
    "X22n0430_003:0874c21": "此一千二禪天。為一三禪天所統。為中千世界。如",
    "X22n0430_003:0874c22": "此一千三禪天。為一四禪天所統。為大千世界。小",
    "X22n0430_003:0874c23": "中大三次言千。故曰三千大千世界。共有百億四",
    "X22n0430_003:0874c24": "天下。乃至百億初禪天也。今三世不妄語。舌相至",
    "X22n0430_003:0875a01": "鼻。出言決定可信。何況三僧祇不妄語。舌覆其面",
    "X22n0430_003:0875a02": "也。今證大乘淨土妙門。舌相徧覆三千世界。表其",
    "X22n0430_003:0875a03": "理誠。又表事實。理誠則稱乎真性。事實則決定非",
    "X22n0430_003:0875a04": "謬。眾生再不生信可謂無信大闡提。故說誠實言。",
    "X22n0430_003:0875a05": "名為勸信流通也。",
    "X22n0430_003:0875a06": "△五釋標題。",
    "X22n0430_003:0875a07": "【觧】標出經題。流通之本。什師順此方好略譯今題。巧",
    "X22n0430_003:0875a08": "合持名妙行。奘師譯云。稱讚淨土佛攝受經。文有",
    "X22n0430_003:0875a09": "詳略。義無增減。",
    "X22n0430_003:0875a10": "【鈔】略引標題者。乃釋迦佛略引十方諸佛所標經",
    "X22n0430_003:0875a11": "名。乃稱讚阿彌陀佛不可思議功德一切諸佛所",
    "X22n0430_003:0875a12": "護念經也。標出經題流通之本者。經中所標經題。",
    "X22n0430_003:0875a13": "正是此經本名也。羅什大師順此方人好略。譯成",
    "X22n0430_003:0875a14": "佛說阿彌陀經。為巧合持名妙行。玄奘法師譯云。",
    "X22n0430_003:0875a15": "稱讚淨(土佛)攝受經。三題文雖不同。義則無二也。經",
    "X22n0430_003:0875a16": "文東方竟。",
    "X22n0430_003:0875a17": "△二南方。",
    "X22n0430_003:0875a18": "舍利弗。南方世界有日月燈佛。名聞光佛。大燄肩佛。",
    "X22n0430_003:0875a19": "須彌燈佛。無量精進佛。如是等恒河沙數諸佛。各於",
    "X22n0430_003:0875a20": "其國。出廣長舌相。徧覆三千大千世界。說誠實言。汝",
    "X22n0430_003:0875a21": "等眾生。當信是稱讚不可思議功德一切諸佛所護",
    "X22n0430_003:0875a22": "念經。",
    "X22n0430_003:0875a23": "【鈔】日月燈佛者。日以照晝。喻佛道種智。照俗諦。月",
    "X22n0430_003:0875a24": "以照夜。喻佛一切智。照真諦。燈則晝夜齊照。喻佛",
    "X22n0430_003:0875b01": "一切種智。二諦齊照。同居土佛。生滅無生滅二種",
    "X22n0430_003:0875b02": "三智。方便土無量無作二種三智實報土唯無作",
    "X22n0430_003:0875b03": "一種三智。寂光土六即三智也。名聞光者。名謂名",
    "X22n0430_003:0875b04": "稱。聞謂普聞。光謂聲光。謂名聲普聞於四土也。藏",
    "X22n0430_003:0875b05": "通二佛普聞同居。別教佛普聞方便實報。圓佛圓",
    "X22n0430_003:0875b06": "聞於四土。大燄肩者。肩有荷擔之義。燄有燒然之",
    "X22n0430_003:0875b07": "義。謂二肩擔荷權實二智之燄。燒眾生三諦惑染",
    "X22n0430_003:0875b08": "也。藏通二佛燒六凡。別佛燒九界。圓佛圓燒十界。",
    "X22n0430_003:0875b09": "又分六即燒。又言大者。謂藏教大六凡。通大藏。別",
    "X22n0430_003:0875b10": "大通。圓大別也。須彌燈者。燈取照明之義。謂妙高",
    "X22n0430_003:0875b11": "燈佛也。藏通二佛。照明六凡四諦。超出凡夫外道",
    "X22n0430_003:0875b12": "邪燈之上。故曰妙高。別圓二佛。照明界外四諦。超",
    "X22n0430_003:0875b13": "出十界之上。故曰妙高燈佛也。無量精進者。謂六",
    "X22n0430_003:0875b14": "度萬行皆精進。四土四教精進。六即精進。南方竟。",
    "X22n0430_003:0875b15": "△三西方。",
    "X22n0430_003:0875b16": "舍利弗。西方世界有無量壽佛。無量相佛。無量幢佛。",
    "X22n0430_003:0875b17": "大光佛。大明佛。寶相佛。淨光佛。如是等恒河沙數諸",
    "X22n0430_003:0875b18": "佛。各於其國。出廣長舌相。徧覆三千大千世界。說誠",
    "X22n0430_003:0875b19": "實言。汝等眾生。當信是稱讚不可思議功德一切諸",
    "X22n0430_003:0875b20": "佛所護念經。",
    "X22n0430_003:0875b21": "【鈔】無量壽佛者。藏教則生滅之壽。通教則幻化之",
    "X22n0430_003:0875b22": "壽。別教則無量次第之壽。圓教則無作之壽。同居",
    "X22n0430_003:0875b23": "二壽。方便二壽。實報一壽。又六即無量壽。無量相",
    "X22n0430_003:0875b24": "者。藏教則三十二相生滅無量。通教則八萬四千",
    "X22n0430_003:0875c01": "相。別教則剎塵之無量相。圓教則實相不思議之",
    "X22n0430_003:0875c02": "無量相。同居四種。方便二種。實報寂光唯圓教。又",
    "X22n0430_003:0875c03": "六即無量相。無量幢者。幢謂法幢。法門無量。樹立",
    "X22n0430_003:0875c04": "法幢亦無量。謂生滅法幢無量。乃至無作法幢無",
    "X22n0430_003:0875c05": "量。同居具四。乃至寂光六即。大光者。光謂照明之",
    "X22n0430_003:0875c06": "義。照明四諦。照明十二因緣。照明六度。乃至四教。",
    "X22n0430_003:0875c07": "四土。六即。大明者。明謂了明。謂了明三諦也。謂偏",
    "X22n0430_003:0875c08": "真。即真。次第。一心。四土。六即。寶相者。寶取貴重義。",
    "X22n0430_003:0875c09": "三十二寶相。凡夫外道貴重。八萬四千寶相。天道",
    "X22n0430_003:0875c10": "中貴重。剎塵寶相。三乘貴重。實相寶相。十界皆貴",
    "X22n0430_003:0875c11": "重。四土六即。淨光者。析空淨。體空淨。次第淨。一心",
    "X22n0430_003:0875c12": "淨。",
    "X22n0430_003:0875c13": "【觧】無量壽佛。與彌陀同名。十方各方面同名諸佛無",
    "X22n0430_003:0875c14": "量也。然即是導師。亦可。為度眾生。不妨轉讚釋迦",
    "X22n0430_003:0875c15": "如來所說。",
    "X22n0430_003:0875c16": "△四北方。",
    "X22n0430_003:0875c17": "舍利弗。北方世界有燄肩佛。最勝音佛。難沮佛。日生",
    "X22n0430_003:0875c18": "佛。網明佛。如是等恒河沙數諸佛。各於其國。出廣長",
    "X22n0430_003:0875c19": "舌相。徧覆三千大千世界。說誠實言。汝等眾生。當信",
    "X22n0430_003:0875c20": "是稱讚不可思議功德一切諸佛所護念經。",
    "X22n0430_003:0875c21": "【鈔】燄肩佛如前。又有暖義。謂佛以兩肩荷擔二智",
    "X22n0430_003:0875c22": "之火。暖眾生三智善根。令生有芽。最勝音者。謂四",
    "X22n0430_003:0875c23": "諦音十二因緣音。六度音。生滅音。無作音。最勝者。",
    "X22n0430_003:0875c24": "勝六凡。勝藏教。乃至圓勝別。四土六即最勝。難沮",
    "X22n0430_003:0876a01": "者。沮。謂止隔也。非六凡止隔。非三乘止隔。非菩薩",
    "X22n0430_003:0876a02": "止隔。非分證止隔。日生者。如來不出世。十方常暗",
    "X22n0430_003:0876a03": "冥。如來出於世。十方皆明了。四教日生。四土日生。",
    "X22n0430_003:0876a04": "六即日生。網明者。有二種網。謂世界網。教法網。梵",
    "X22n0430_003:0876a05": "網經。佛在四禪天宮。觀網羅幢云。十方世界猶如",
    "X22n0430_003:0876a06": "網孔。我之教法。亦復如是。世界網。即苦集二諦。教",
    "X22n0430_003:0876a07": "法。即道滅二諦。有生滅四諦網明。乃至無作四諦",
    "X22n0430_003:0876a08": "網明。乃至四土六即。",
    "X22n0430_003:0876a09": "△五下方。",
    "X22n0430_003:0876a10": "舍利弗。下方世界有師子佛。名聞佛。名光佛。達磨佛。",
    "X22n0430_003:0876a11": "法幢佛。持法佛。如是等恒河沙數諸佛。各於其國。出",
    "X22n0430_003:0876a12": "廣長舌相。徧覆三千大千世界。說誠實言。汝等眾生。",
    "X22n0430_003:0876a13": "當信是稱讚不可思議功德一切諸佛所護念經。",
    "X22n0430_003:0876a14": "【鈔】師子。乃獸中之王。喻佛乃一界中王。藏通二佛。",
    "X22n0430_003:0876a15": "六凡中王。別佛三乘中王。圓佛十界中王。四土六",
    "X22n0430_003:0876a16": "即。名聞佛如前。名光者。即此名字。乃法身之光。有",
    "X22n0430_003:0876a17": "生滅名光。乃至無作。達磨者。此云法。有四諦。因緣。",
    "X22n0430_003:0876a18": "六度。乃至四教。四土。六即。法幢佛。持法佛。亦然。",
    "X22n0430_003:0876a19": "【觧】此界水輪金輪風輪之下。復有下界非非想天等。",
    "X22n0430_003:0876a20": "乃至重重無盡也。達磨。此云法。",
    "X22n0430_003:0876a21": "【鈔】此界水輪等者。華嚴經云。三千世界以無量因",
    "X22n0430_003:0876a22": "緣乃成。大地依水輪。金輪。風輪。空輪。空無所依。眾",
    "X22n0430_003:0876a23": "生業感。世界安住。復有下界等者。空輪之下。復有",
    "X22n0430_003:0876a24": "下方世界非非想天。四禪天。六欲天。須彌山。四洲。",
    "X22n0430_003:0876b01": "大海。鐵圍山。大地。重重無盡者。下方虗空不可盡。",
    "X22n0430_003:0876b02": "故世界亦重重無盡也。",
    "X22n0430_003:0876b03": "△六上方。",
    "X22n0430_003:0876b04": "舍利弗。上方世界有梵音佛。宿王佛。香上佛。香光佛。",
    "X22n0430_003:0876b05": "大燄肩佛。雜色寶華嚴身佛。娑羅樹王佛。寶華德佛。",
    "X22n0430_003:0876b06": "見一切義佛。如須彌山佛。如是等恒河沙數諸佛。各",
    "X22n0430_003:0876b07": "於其國。出廣長舌相。徧覆三千大千世界。說誠實言。",
    "X22n0430_003:0876b08": "汝等眾生。當信是稱讚不可思議功德一切諸佛所",
    "X22n0430_003:0876b09": "護念經。",
    "X22n0430_003:0876b10": "【鈔】梵音佛者。梵者。淨也。生滅梵音。無生梵音。能淨",
    "X22n0430_003:0876b11": "六凡五濁。別圓梵音。能淨界外五濁。宿王者。宿。乃",
    "X22n0430_003:0876b12": "星宿。月為宿中之王。佛為眾生之王。香上者。五分",
    "X22n0430_003:0876b13": "法身之香。謂戒。定。慧。解脫。解脫知見。唯佛為上。香",
    "X22n0430_003:0876b14": "光者。如來身光。皆出妙香。大燄肩如前。雜色寶華",
    "X22n0430_003:0876b15": "嚴身者。以萬行之因華。嚴一乘之妙果。娑羅樹王",
    "X22n0430_003:0876b16": "者。此云堅固樹。有四枯樹。四榮樹。四非枯非榮樹。",
    "X22n0430_003:0876b17": "四枯。即空觀。四榮。乃假觀。非枯非榮。即中道觀。六",
    "X22n0430_003:0876b18": "凡中堅固。二乘中堅固。菩薩中堅固。寶華德者。生",
    "X22n0430_003:0876b19": "滅無生等。見一切義者。真諦義。俗諦義。中諦義。如",
    "X22n0430_003:0876b20": "須彌山者。如須彌眾山之王。如須彌四寶所成。如",
    "X22n0430_003:0876b21": "須彌居大海而不動。如須彌天人所居。",
    "X22n0430_003:0876b22": "△疏中三。初略明上界。二問答破疑。三誡勸後賢。",
    "X22n0430_003:0876b23": "△今初。",
    "X22n0430_003:0876b24": "【觧】此界非非想天之上。復有上界風輪金輪。及三界",
    "X22n0430_003:0876c01": "等。重重無盡也。",
    "X22n0430_003:0876c02": "△二問答破疑二。初偏讚西方疑。二徧緣法界疑。",
    "X22n0430_003:0876c03": "△今初。",
    "X22n0430_003:0876c04": "【觧】問。諸方。必有淨土。何偏讚西方。答。此亦非善問。假",
    "X22n0430_003:0876c05": "使讚阿閦佛國。汝又疑偏東方。展轉戲論(妙答)。",
    "X22n0430_003:0876c06": "△二徧緣法界疑二。初問。二答。△今初。",
    "X22n0430_003:0876c07": "【觧】問。何不徧緣法界(細研下答亦非善問)。",
    "X22n0430_003:0876c08": "【鈔】緣。謂攀緣。此謂徧緣者。謂念東方佛。又念南方。",
    "X22n0430_003:0876c09": "乃至念下方。又念上方。到處攀緣。乃為徧緣。不了",
    "X22n0430_003:0876c10": "現前一念。乃法界綱宗也。",
    "X22n0430_003:0876c11": "△二答二。初約事答。二約理答。△今初。",
    "X22n0430_003:0876c12": "【觧】答。有三義。令初機易標心故。阿彌本願勝故。佛與",
    "X22n0430_003:0876c13": "此土眾生偏有緣故。蓋佛度生生受化。其間難易",
    "X22n0430_003:0876c14": "淺深總在於緣。緣之所在。恩德弘深(願勝)。種種教啟(標心)。能",
    "X22n0430_003:0876c15": "令歡喜信入(歡喜)。能令觸動宿種(生善)。能令魔障難遮(破惡)。能令",
    "X22n0430_003:0876c16": "體性開發(入理)。所以萬德欽承。羣靈拱極。",
    "X22n0430_003:0876c17": "【鈔】文二。初標三義。二明三義所以。令初機易標心",
    "X22n0430_003:0876c18": "故者。令初機專注無量光壽之境。易得標明橫遍",
    "X22n0430_003:0876c19": "豎窮之心性也。蓋佛度生下。明三義因緣所以也。",
    "X22n0430_003:0876c20": "佛度生生受化等。總在於緣者。總在於前緣。前緣",
    "X22n0430_003:0876c21": "若淺。則眾生難受化。佛難度。前緣若深。則眾生易",
    "X22n0430_003:0876c22": "受化。佛易度。現見彌陀於眾生易化易度。豈非彌",
    "X22n0430_003:0876c23": "陀比諸佛偏有緣也。緣之所在恩德弘深者。今世",
    "X22n0430_003:0876c24": "緣之所在。在前世所惠恩德。恩德淺則緣淺。恩德",
    "X22n0430_003:0877a01": "深則緣重。現見彌陀緣重。豈非四十八願之恩德。",
    "X22n0430_003:0877a02": "勝過諸佛也。又現見彌陀種種教啟。即此經。十六",
    "X22n0430_003:0877a03": "觀經等。能令眾生得四悉檀。豈非易標心也。體性",
    "X22n0430_003:0877a04": "開發。即實相體性開發。往生淨土也。所以十方恒",
    "X22n0430_003:0877a05": "河沙數萬德。欽承讚歎。無量無邊補處羣靈。拱極",
    "X22n0430_003:0877a06": "圍繞。有此三義勝於諸佛。故得偏讚偏念也。",
    "X22n0430_003:0877a07": "△二約理答。",
    "X22n0430_003:0877a08": "【觧】當知佛種從緣起。緣即法界。一念一切念。一生一",
    "X22n0430_003:0877a09": "切生。一香一華。一聲一色。乃至受懺授記。摩頂垂",
    "X22n0430_003:0877a10": "手。十方三世。莫不徧融。故此增上緣因。名法界緣",
    "X22n0430_003:0877a11": "起。此正所謂徧緣法界者也。",
    "X22n0430_003:0877a12": "【鈔】此約理答。明上偏緣偏念。全體即徧緣法界者",
    "X22n0430_003:0877a13": "也。佛種從緣起者。佛種。為佛性。即一真法界。從緣",
    "X22n0430_003:0877a14": "起者。隨緣因了因而起也。緣即法界者。緣因了因。",
    "X22n0430_003:0877a15": "即全體法界也。一念一切念者。彌陀乃法界藏身。",
    "X22n0430_003:0877a16": "念彌陀一佛。即念一切諸佛也。一生一切生者。極",
    "X22n0430_003:0877a17": "樂乃法界藏土。故生極樂一土。即生一切佛土也。",
    "X22n0430_003:0877a18": "一香一華等者。一香乃法界藏香。一處拈香。一切",
    "X22n0430_003:0877a19": "處皆拈香。一華等亦然。乃至一處禮懺。一切處皆",
    "X22n0430_003:0877a20": "禮懺。受懺。授記。摩頂。垂手。隨拈一法。皆是法界。故",
    "X22n0430_003:0877a21": "曰橫則徧於十方。豎則窮於三世。莫不普徧融通",
    "X22n0430_003:0877a22": "也。故此偏念偏生。增上緣因了因。即正因法界緣",
    "X22n0430_003:0877a23": "起。此纔正謂徧緣法界。汝所謂念西方。復又念東",
    "X22n0430_003:0877a24": "念下方。復又念上方。彼纔正謂偏讚偏念者也。問",
    "X22n0430_003:0877b01": "答破疑竟。",
    "X22n0430_003:0877b02": "△三誡勸後賢。",
    "X22n0430_003:0877b03": "【觧】淺位人便可決志專求(本不出法界外)。深位人亦不必捨西方而",
    "X22n0430_003:0877b04": "別求華藏(何以加於法界)。若謂西方是權。華藏是實。西方小。華藏",
    "X22n0430_003:0877b05": "大者。全墮眾生徧計執情。以不達權實一體。大小",
    "X22n0430_003:0877b06": "無性故也(解千餘年之惑)。",
    "X22n0430_003:0877b07": "【鈔】若謂西方是權等者。乃李長者。華嚴合論中語。",
    "X22n0430_003:0877b08": "彼判華藏是實。西方是權。故前文云。非邪。破末世",
    "X22n0430_003:0877b09": "積迷之習。非權。破華嚴合論之譌。全墮眾生徧計",
    "X22n0430_003:0877b10": "者。若約三性判之。猶是法執徧計執情也。言三性",
    "X22n0430_003:0877b11": "者。一徧計所執性。二依他起性。三圓成實性。徧計",
    "X22n0430_003:0877b12": "者。謂愚夫周徧計度所執我法。以為實有。即我法",
    "X22n0430_003:0877b13": "二執也。依他起性者。依他眾緣和合而有。故如幻",
    "X22n0430_003:0877b14": "事。非有似有。有即非有。即此中謂權實大小之幻",
    "X22n0430_003:0877b15": "相也。圓成實性者。圓滿成實之法性也。即此中謂",
    "X22n0430_003:0877b16": "一體無性之實性也。不達權實一體。大小無性者。",
    "X22n0430_003:0877b17": "不了權亦法界。實亦法界。權實皆法界。故西方橫",
    "X22n0430_003:0877b18": "具四土。即同居是寂光實報也。大小無性者。華藏",
    "X22n0430_003:0877b19": "雖大。亦無自體。眾世界和合有故。大亦無性。西方",
    "X22n0430_003:0877b20": "雖小。橫具四土。亦無小性。彼不達西方橫具四土。",
    "X22n0430_003:0877b21": "故計以為小。又不了權實大小。皆依他起。皆如幻",
    "X22n0430_003:0877b22": "如化。無有實體。唯一圓滿成實之性。故為法執徧",
    "X22n0430_003:0877b23": "計之情也。經文初略引標題竟。",
    "X22n0430_003:0877b24": "△二徵釋經題。",
    "X22n0430_003:0877c01": "舍利弗。於汝意云何。(稱讚功德之名。上來已詳言矣)何故名為一切",
    "X22n0430_003:0877c02": "諸佛所護念經(耶。)舍利弗。若有善男子善女人。聞是",
    "X22n0430_003:0877c03": "經受持者。及聞諸佛名者。是諸善男子善女人。皆為",
    "X22n0430_003:0877c04": "一切諸佛之所護念。皆得不退轉於阿耨多羅三藐",
    "X22n0430_003:0877c05": "三菩提。是故舍利弗。汝等皆當信受我語。及諸佛所",
    "X22n0430_003:0877c06": "說。",
    "X22n0430_003:0877c07": "【鈔】於汝意云何等。乃自徵。舍利弗下。自釋也。稱讚",
    "X22n0430_003:0877c08": "功德之名等者。此經全題。乃稱讚不可思議功德",
    "X22n0430_003:0877c09": "一切諸佛所護念經。何故但釋後半題。故云上來",
    "X22n0430_003:0877c10": "半卷經文。已詳釋前半題矣。故此經獨顯名字法",
    "X22n0430_003:0877c11": "界不可思議也。",
    "X22n0430_003:0877c12": "△疏中分三。初釋護念。二釋果覺。三結勸信。初又",
    "X22n0430_003:0877c13": "二。初正釋。二料簡。△今初。",
    "X22n0430_003:0877c14": "【觧】此經獨詮無上心要。諸佛名字。並詮無上圓滿究",
    "X22n0430_003:0877c15": "竟萬德。故聞者皆為諸佛護念。又聞經受持。即執",
    "X22n0430_003:0877c16": "持名號。阿彌名號。諸佛所護念故。",
    "X22n0430_003:0877c17": "【鈔】文二釋。一約聞經釋護念。二約持名釋護念。詮",
    "X22n0430_003:0877c18": "者。顯也。而有能詮所詮。能詮即此經。所詮有三。一",
    "X22n0430_003:0877c19": "無上心要。二諸佛名字。三並詮無上萬德。此即三",
    "X22n0430_003:0877c20": "德祕藏。心要者。即能念之心性也。諸佛名字者。即",
    "X22n0430_003:0877c21": "所念之佛號也。能所不二。即無上圓滿究竟萬德。",
    "X22n0430_003:0877c22": "佛乃十界之尊故。智德圓滿。斷德究竟法身體顯。",
    "X22n0430_003:0877c23": "故曰萬德慈尊。此三德祕藏。乃諸佛共證。故蒙諸",
    "X22n0430_003:0877c24": "佛共所守護愛念也。又聞經下。約持名釋。聞經受",
    "X22n0430_003:0878a01": "持者。即是執持名號也。正釋竟。",
    "X22n0430_003:0878a02": "△二料簡二。初問。二答。△今初。",
    "X22n0430_003:0878a03": "【觧】問。但聞諸佛名。而未持經。亦得護念不退耶。",
    "X22n0430_003:0878a04": "△二答又二。初明通局二義。二明自他二力。初又",
    "X22n0430_003:0878a05": "二。初明局義。二明通義。初又二。初明他經。二明",
    "X22n0430_003:0878a06": "此經。△今初。",
    "X22n0430_003:0878a07": "【觧】答。此義有局有通。占察謂雜亂垢心。雖誦我名而",
    "X22n0430_003:0878a08": "不為聞。以不能生決定信解。但獲世間善報。不得",
    "X22n0430_003:0878a09": "廣大深妙利益。若到一行三昧。則成廣大微妙行",
    "X22n0430_003:0878a10": "心。名得相似無生法忍。乃為得聞十方佛名。",
    "X22n0430_003:0878a11": "【鈔】占察。即占察善惡業報經也。局者。拘也。不通也。",
    "X22n0430_003:0878a12": "約豎而論也。雜亂垢心者。見思垢心之所雜亂。雖",
    "X22n0430_003:0878a13": "然口誦而不為聞。以不能生決定信解者。定水不",
    "X22n0430_003:0878a14": "清。慧月不朗。故但得人天善報。見思不破。不能得",
    "X22n0430_003:0878a15": "第一義悉檀入理益。廣者。性具也。大。即性量也。深",
    "X22n0430_003:0878a16": "妙。性體也。一行三昧。即一心不亂。見思惑空。則入",
    "X22n0430_003:0878a17": "相似之位。名相似無生忍。相似性體性量性具。相",
    "X22n0430_003:0878a18": "似第一義諦。乃為聞十方佛名。",
    "X22n0430_003:0878a19": "△二明此經。",
    "X22n0430_003:0878a20": "【觧】此亦應爾。故須聞已執持。至一心不亂。方為聞諸",
    "X22n0430_003:0878a21": "佛名。蒙諸佛護念。此局義也。",
    "X22n0430_003:0878a22": "【鈔】若持至事一心不亂。我執破。見思空。凡情脫。則",
    "X22n0430_003:0878a23": "與一切智相應。一切智者。應身佛名也。則蒙應身",
    "X22n0430_003:0878a24": "佛護念。若至理一心不亂。法執破。無明空。聖解亡。",
    "X22n0430_003:0878b01": "則與一切種智相應。一切種智者。法身佛名也。則",
    "X22n0430_003:0878b02": "蒙法身佛護念也。明局義竟。",
    "X22n0430_003:0878b03": "△二明通義。",
    "X22n0430_003:0878b04": "【觧】通義者。諸佛慈悲。不可思議。名號功德。亦不可思",
    "X22n0430_003:0878b05": "議。故一聞佛名。不論有心無心。若信若否。皆成緣",
    "X22n0430_003:0878b06": "種。況佛度眾生。不簡怨親。恒無疲倦。苟聞佛名。佛",
    "X22n0430_003:0878b07": "必護念。又何疑焉。",
    "X22n0430_003:0878b08": "【鈔】文可知。明通局二義竟。",
    "X22n0430_003:0878b09": "△二明自他二力又二。初明自力之難。二明他力",
    "X22n0430_003:0878b10": "之易。△今初。",
    "X22n0430_003:0878b11": "【觧】然據金剛三論。根熟菩薩為佛護念。位在別地圓",
    "X22n0430_003:0878b12": "住。蓋約自力。必入同生性。乃可護念。",
    "X22n0430_003:0878b13": "【鈔】金剛三論。乃釋金剛般若經三論。無著天親二",
    "X22n0430_003:0878b14": "菩薩造。同生性者。三賢位是異生性。謂觀智不同",
    "X22n0430_003:0878b15": "故。若入聖位。觀智皆同。故名同生性。親證法身。故",
    "X22n0430_003:0878b16": "乃蒙佛護念也。",
    "X22n0430_003:0878b17": "△二明他力之易。",
    "X22n0430_003:0878b18": "【觧】今仗他力。故相似位即蒙護念。乃至相似位以還。",
    "X22n0430_003:0878b19": "亦皆有通護念之義。下至一聞佛名。於同體法性",
    "X22n0430_003:0878b20": "有資發力。亦得遠因終不退也。",
    "X22n0430_003:0878b21": "【鈔】上文約自力。乃念自佛。今仗他力。乃念他佛。念",
    "X22n0430_003:0878b22": "自佛須到分證位。乃可護念。今念他佛。故相似位",
    "X22n0430_003:0878b23": "即蒙護念。此還約實行之力。念到事一心不亂而",
    "X22n0430_003:0878b24": "言也。然事一心不亂者。見思已空。往生方便土者",
    "X22n0430_003:0878c01": "也。若往生同居土者。未必到相似位。故曰乃至相",
    "X22n0430_003:0878c02": "似以還等也。相似以還。乃觀行位。一聞佛名。乃名",
    "X22n0430_003:0878c03": "字位也。於同體法性有資發力者。佛與眾生同一",
    "X22n0430_003:0878c04": "法性。故曰同體。正當聞名時。便是法性力。資養種",
    "X22n0430_003:0878c05": "子發成現行。未能得其近果。故曰遠因不退也。初",
    "X22n0430_003:0878c06": "釋護念竟。",
    "X22n0430_003:0878c07": "△二釋果覺。",
    "X22n0430_003:0878c08": "【觧】阿耨多羅。此云無上。三藐三菩提。此云正等正覺。",
    "X22n0430_003:0878c09": "即大乘果覺也。",
    "X22n0430_003:0878c10": "【鈔】大乘果覺者。乃大白牛乘之果覺也。藏通二教。",
    "X22n0430_003:0878c11": "無實成佛義。別妙覺。猶是圓教二行菩薩。故前三",
    "X22n0430_003:0878c12": "教果覺。但有其名而已。唯一圓妙覺。稱為果覺也。",
    "X22n0430_003:0878c13": "五住究盡。二死永亡。故曰無上。歸無所得。圓滿菩",
    "X22n0430_003:0878c14": "提。故曰正等正覺也。",
    "X22n0430_003:0878c15": "△三結勸信。",
    "X22n0430_003:0878c16": "【觧】圓三不退。乃一生成佛異名。故勸身子等皆當信",
    "X22n0430_003:0878c17": "受。聞名功德如此。釋迦及十方諸佛。同所宣說。可",
    "X22n0430_003:0878c18": "不信乎。初勸信流通竟。",
    "X22n0430_003:0878c19": "【鈔】此經乃一生成佛之經。故佛囑勸舍利弗。汝等",
    "X22n0430_003:0878c20": "菩薩聲聞天龍八部。皆當信解受持。聞名功德尚",
    "X22n0430_003:0878c21": "如此。況受持讀誦廣長舌相。共所宣說。豈可不信",
    "X22n0430_003:0878c22": "也。",
    "X22n0430_003:0878c23": "△二勸願流通。",
    "X22n0430_003:0878c24": "舍利弗。若有人已發願。今發願。當發願。欲生阿彌陀",
    "X22n0430_003:0879a01": "佛國者。是諸人等。皆得不退轉於阿耨多羅三藐三",
    "X22n0430_003:0879a02": "菩提。於彼國土。若已生。若今生。若當生。是故舍利弗。",
    "X22n0430_003:0879a03": "諸善男子善女人。若有信者。應當發願。生彼國土。",
    "X22n0430_003:0879a04": "△疏中分三。初正釋。二破疑。三結讚。初又二。初明",
    "X22n0430_003:0879a05": "三勸之意。二明願依四弘。△今初。",
    "X22n0430_003:0879a06": "【觧】已願已生。今願今生。當願當生。正顯依信所發之",
    "X22n0430_003:0879a07": "願無虗也。非信不能發願。非願信亦不生。故云若",
    "X22n0430_003:0879a08": "有信者。應當發願。又願者。信之券。行之樞。尤為要",
    "X22n0430_003:0879a09": "務。舉願則信行在其中。所以殷勤三勸也。",
    "X22n0430_003:0879a10": "【鈔】文三。初顯願無虗棄。正顯一念相應一念生也。",
    "X22n0430_003:0879a11": "二明信願互助。非信不能發願等。乃名字信願。助",
    "X22n0430_003:0879a12": "成觀行信願。故云若有信者。應當發願。若無願。則",
    "X22n0430_003:0879a13": "觀行信不能生也。三明三資中要。券者。文約也。樞",
    "X22n0430_003:0879a14": "者。門樞也。喻顯信有願則文約在手。永無改悔。行",
    "X22n0430_003:0879a15": "有願則行有所歸。決定無倒。故為要務。所以信行",
    "X22n0430_003:0879a16": "則一勸。願則殷勤三勸也。",
    "X22n0430_003:0879a17": "△二明願依四弘。",
    "X22n0430_003:0879a18": "【觧】復次願生彼國即欣厭二門厭離娑婆。與依苦集",
    "X22n0430_003:0879a19": "二諦所發二種弘誓相應。欣求極樂。與依道滅二",
    "X22n0430_003:0879a20": "諦所發二種弘誓相應。故得不退轉於大菩提道(此皆淨宗指訣世人多夢夢不了所以雖修無功)。",
    "X22n0430_003:0879a21": "【鈔】菩薩四弘誓願。依四諦而發。依苦諦發眾生無",
    "X22n0430_003:0879a22": "邊誓願度。依集諦發煩惱無盡誓願斷。依道諦發",
    "X22n0430_003:0879a23": "法門無量誓願學。依滅諦發佛道無上誓願成。今",
    "X22n0430_003:0879a24": "求生淨土。總攝四弘。謂厭離門。與依苦集二諦二",
    "X22n0430_003:0879b01": "種弘誓相攝。欣求門。與道滅二諦二種弘誓相攝。",
    "X22n0430_003:0879b02": "既與菩提因相應。故不退轉菩提之果。初正釋竟。",
    "X22n0430_003:0879b03": "△二破疑。",
    "X22n0430_003:0879b04": "【觧】問今發願但可云當生何名今生。答。此亦二義。一",
    "X22n0430_003:0879b05": "約一期名今(有此義方使一生要期非謬)。現生發願持名。臨終定生淨土。二約",
    "X22n0430_003:0879b06": "剎那名今(有此義方能深入一行三昧)。一念相應一念生。念念相應念念生。妙",
    "X22n0430_003:0879b07": "因妙果不離一心。如秤兩頭低昂時等何俟娑婆",
    "X22n0430_003:0879b08": "報盡。方育珍池。只今信願持名。蓮萼光榮。金臺影",
    "X22n0430_003:0879b09": "現。便非娑婆界內人矣(此即理之事非徒論理)。",
    "X22n0430_003:0879b10": "【鈔】一念相應一念生者。正當信願念佛時。七寶池",
    "X22n0430_003:0879b11": "中。已生蓮萼。若精進勇猛。蓮萼光榮。若懈怠退悔。",
    "X22n0430_003:0879b12": "日漸顦顇。一念既爾。念念皆然。此土念為妙因。彼",
    "X22n0430_003:0879b13": "土生為妙果。雖分彼此。不出現前一念心之自性",
    "X22n0430_003:0879b14": "外。喻如秤之兩頭。不離一秤。低昂雖分。在於同時。",
    "X22n0430_003:0879b15": "何必俟候臨命終時。纔往生也。此乃即理之事。非",
    "X22n0430_003:0879b16": "徒論理。(古有可久大師。常誦法華。呼為久法華。元祐八年坐化。越三日還。謂人曰。吾遊淨土。",
    "X22n0430_003:0879b17": "見諸勝境。與經符契。此間修淨業者。華萼皆已標名。標金台者。一成都廣教院勳公。一明州孫十二郎。一",
    "X22n0430_003:0879b18": "可久。標銀台者。明州徐道姑。言訖復化。徐道姑亡。異香滿室。孫十二郎亡。天樂鳴空)。(○越國夫人王氏。宋",
    "X22n0430_003:0879b19": "哲宗從父荊王之妻。導諸妾婢。專修淨土。後有一婢。無疾而逝。其夕夫人夢婢致謝。幸蒙訓責。得生淨土",
    "X22n0430_003:0879b20": "矣。夫人曰。西方可至乎。婢曰可。遂導夫人。頃之。見一大池。中有蓮華。大小間錯。或榮或悴。夫人問其故。婢",
    "X22n0430_003:0879b21": "曰。世間修西方者。纔發一念。此中便生一華。勤惰不同。榮悴亦異。中有一人。朝服而坐。寶冠瓔珞莊嚴其",
    "X22n0430_003:0879b22": "身。夫人問曰。何人耶。婢曰。楊傑也。又一人朝服而坐。又問何人。曰馬玗也。兩人俱修淨業。事具本傳。夫人",
    "X22n0430_003:0879b23": "問曰。我當生何處。婢導之行。可數里。見一華台。金碧輝煌。光明洞然。曰此夫人生處。乃金台上品上生也。",
    "X22n0430_003:0879b24": "既覺。悲喜交至其年遇。生日。晨起。秉爐焚香。望觀音閣而立。諸眷方趣前為壽。眂之。則已立化去矣)。",
    "X22n0430_003:0879c01": "△三結讚。",
    "X22n0430_003:0879c02": "【觧】極圓極頓。難議難思。唯有大智。方能諦信。",
    "X22n0430_003:0879c03": "【鈔】此妙因妙果。不離一心。圓頓之旨。非如舍利弗",
    "X22n0430_003:0879c04": "智慧。不能直下無疑也。經文二勸願流通竟。",
    "X22n0430_003:0879c05": "△三勸行流通二。初諸佛轉讚。二教主結歎。△今",
    "X22n0430_003:0879c06": "初。",
    "X22n0430_003:0879c07": "舍利弗。如我今者。稱讚諸佛不可思議功德。彼諸佛",
    "X22n0430_003:0879c08": "等。亦稱讚我不可思議功德。而作是言。釋迦牟尼佛。",
    "X22n0430_003:0879c09": "能為甚難希有之事。能於娑婆國土。五濁惡世。劫濁。",
    "X22n0430_003:0879c10": "見濁。煩惱濁眾生濁命濁中得阿耨多羅三藐三菩",
    "X22n0430_003:0879c11": "提。為諸眾生。說是一切世間難信之法(此句重在持名故是勸行)。",
    "X22n0430_003:0879c12": "△疏中分三。初明諸佛轉讚。二明能為希有之事。",
    "X22n0430_003:0879c13": "三明眾生世間。△今初。",
    "X22n0430_003:0879c14": "【觧】諸佛功德智慧。雖皆平等。而施化則有難易。淨土",
    "X22n0430_003:0879c15": "成菩提易。濁世難。為淨土眾生說法易。為濁世眾",
    "X22n0430_003:0879c16": "生難。為濁世眾生說漸法猶易。說頓法難。為濁世",
    "X22n0430_003:0879c17": "眾生說餘頓法猶易。說淨土橫超頓法尤難。為濁",
    "X22n0430_003:0879c18": "世眾生說淨土橫超頓修頓證妙觀。已自不易。說",
    "X22n0430_003:0879c19": "此無藉劬勞修證。但持名號。徑登不退。奇特勝妙。",
    "X22n0430_003:0879c20": "超出思議。第一方便。更為難中之難。故十方諸佛。",
    "X22n0430_003:0879c21": "無不推我釋迦偏為勇猛也。",
    "X22n0430_003:0879c22": "【鈔】此以二土難易。顯出釋迦勇猛。故諸佛轉讚也。",
    "X22n0430_003:0879c23": "諸佛功德。乃至難易者。約自證則佛佛道同。約化",
    "X22n0430_003:0879c24": "他則佛佛道異也。淨土成菩提易。濁世難者。略說",
    "X22n0430_003:0880a01": "十種。淨土常常見佛故易。濁世不常見佛故難。淨",
    "X22n0430_003:0880a02": "土常常聞法故易。濁世不常聞法故難。淨土上善",
    "X22n0430_003:0880a03": "俱會故易。濁世惡友牽纏故難。淨土無有魔事故",
    "X22n0430_003:0880a04": "易。濁世羣魔惱亂故難。淨土不受輪迴故易。濁世",
    "X22n0430_003:0880a05": "輪迴不息故難。淨土無三惡道故易。濁世惡趣難",
    "X22n0430_003:0880a06": "逃故難。淨土勝緣助道故易。濁世塵緣障道故難。",
    "X22n0430_003:0880a07": "淨土壽命無量故易。濁世壽命短促故難。淨土圓",
    "X22n0430_003:0880a08": "證不退故易。濁世修行多退故難。淨土一生成佛",
    "X22n0430_003:0880a09": "故易。濁世塵劫難成故難也。為淨土眾生說法易。",
    "X22n0430_003:0880a10": "為濁世難者。淨土根利。濁世根鈍故也。漸法。即前",
    "X22n0430_003:0880a11": "三教。乃隨他意語故易。頓法。為圓教。隨自意說故",
    "X22n0430_003:0880a12": "難。餘頓法。謂於圓教中。除淨土橫超。餘一切念自",
    "X22n0430_003:0880a13": "佛法門。猶易者。根利者可入也。淨土橫超頓法。即",
    "X22n0430_003:0880a14": "一切念他佛法門。尤難者。甚難也。謂不俟斷惑帶",
    "X22n0430_003:0880a15": "業往生。故曰甚難也。頓修頓證妙觀。已自尤難。故",
    "X22n0430_003:0880a16": "曰不易。說此無藉劬勞辛苦修證。但持名號。七日",
    "X22n0430_003:0880a17": "功成。便登不退位盡。可謂難中之難。我今於濁世",
    "X22n0430_003:0880a18": "中。難成者能成。難說者能說。故十方諸佛。無不推",
    "X22n0430_003:0880a19": "讓我釋迦偏為勇猛也。",
    "X22n0430_003:0880a20": "△二明能為希有之事又四。初明妙行能轉。二明",
    "X22n0430_003:0880a21": "妙行能得。三明釋迦所得。四明釋迦所說。△今",
    "X22n0430_003:0880a22": "初。",
    "X22n0430_003:0880a23": "【觧】劫濁者。濁法聚會之時。劫濁中非帶業橫出之行。",
    "X22n0430_003:0880a24": "必不能度(突圍而出)。",
    "X22n0430_003:0880b01": "【鈔】此五濁法。事在同居。理通上三。且約同居。濁法",
    "X22n0430_003:0880b02": "聚會者。五濁法聚會。減劫末法之時也。非一句阿",
    "X22n0430_003:0880b03": "彌陀佛。帶業橫出。必不能度此劫濁也。",
    "X22n0430_003:0880b04": "【觧】見濁者。五利使邪見增盛。謂身見邊見見取戒取",
    "X22n0430_003:0880b05": "及諸邪見。昏昧汩沒。故名為濁。見濁中非不假方",
    "X22n0430_003:0880b06": "便之行。必不能度(意見不容)。",
    "X22n0430_003:0880b07": "【鈔】見濁者。見惑也。五利使者。利。謂快利。使。即驅使。",
    "X22n0430_003:0880b08": "謂眾生為此五種妄惑。驅使流轉也。增盛。謂增長",
    "X22n0430_003:0880b09": "熾盛也。一身見。謂妄認四大為身。二邊見。謂於上",
    "X22n0430_003:0880b10": "身見。或執為斷。或執為常。名斷常二邊。三邪見。謂",
    "X22n0430_003:0880b11": "邪心取理。撥無因果。四見取。謂雖不撥因果。然非",
    "X22n0430_003:0880b12": "果計果。五戒取。謂非因計因。及諸邪見。謂六十二",
    "X22n0430_003:0880b13": "見等。種種見惑。昏昧汩沒。惑亂真性。故名為濁。處",
    "X22n0430_003:0880b14": "此見濁中。非但念阿彌陀佛。不假方便之行。必不",
    "X22n0430_003:0880b15": "能度此見濁也。",
    "X22n0430_003:0880b16": "【觧】煩惱濁者。五鈍使煩惑增盛謂貪嗔癡慢疑煩動",
    "X22n0430_003:0880b17": "惱亂。故名為濁。煩惱濁中非即凡心是佛心之行。",
    "X22n0430_003:0880b18": "必不能度(無取無捨)。",
    "X22n0430_003:0880b19": "【鈔】煩惱濁者。思惑也。五鈍使者。鈍。謂遲鈍。對上利",
    "X22n0430_003:0880b20": "使而言。故名為鈍。一貪。謂引取無厭。二嗔。謂嗔怒",
    "X22n0430_003:0880b21": "忿發。三癡。謂愚癡不了。四慢。謂自恃輕他。五疑。謂",
    "X22n0430_003:0880b22": "猶豫不決。處此煩惱濁中。非但念阿彌陀佛。即心",
    "X22n0430_003:0880b23": "即佛之行。必不能度此煩惱濁也。",
    "X22n0430_003:0880b24": "【觧】眾生濁者。見煩惱所感麤弊五陰和合假名眾生",
    "X22n0430_003:0880c01": "色心並皆陋劣。故名為濁。眾生濁中非欣厭之行。",
    "X22n0430_003:0880c02": "必不能度(取捨熾然)。",
    "X22n0430_003:0880c03": "【鈔】見煩惱所感等者。見。謂見濁。煩惱。謂煩惱濁。以",
    "X22n0430_003:0880c04": "此二濁為因。造有漏業為緣。招感麤陋弊惡五陰",
    "X22n0430_003:0880c05": "和合。假名為人也。(六道皆在內)色心陋劣者。色。乃色陰。",
    "X22n0430_003:0880c06": "心。乃受想行識四陰。悉皆不淨。皆苦。皆無常。皆無",
    "X22n0430_003:0880c07": "我。故曰陋劣。處此眾生濁中。非但念阿彌陀佛。厭",
    "X22n0430_003:0880c08": "離濁惡。欣求清淨之行。必不能度此眾生濁也。",
    "X22n0430_003:0880c09": "【觧】命濁者。因果並劣。壽命短促。乃至不滿百歲。故名",
    "X22n0430_003:0880c10": "為濁。命濁中非不費時劫。不勞勤苦之行。必不能",
    "X22n0430_003:0880c11": "度(應量而飽)。",
    "X22n0430_003:0880c12": "【鈔】因果並劣者。因。則見濁。煩惱濁。為因劣。眾生濁。",
    "X22n0430_003:0880c13": "為果劣。處此命濁中。非但念阿彌陀佛。七日工夫。",
    "X22n0430_003:0880c14": "必不能度此命濁也。初明妙行能轉竟。",
    "X22n0430_003:0880c15": "△二明妙行能得。",
    "X22n0430_003:0880c16": "【觧】復次祇此信願莊嚴一聲阿彌陀佛。轉劫濁為清",
    "X22n0430_003:0880c17": "淨海會。轉見濁為無量光。轉煩惱濁為常寂光。轉",
    "X22n0430_003:0880c18": "眾生濁為蓮華化生。轉命濁為無量壽。",
    "X22n0430_003:0880c19": "【鈔】此明一句阿彌陀佛。圓轉五濁。圓成五清也。祇",
    "X22n0430_003:0880c20": "此信願莊嚴一聲阿彌陀佛者。即信願定慧力。莊",
    "X22n0430_003:0880c21": "嚴光壽法身也。言一聲者。取耳根圓通。易明豎窮",
    "X22n0430_003:0880c22": "橫徧之義。若隨智論。六根六塵。皆豎窮橫遍。今隨",
    "X22n0430_003:0880c23": "情論。唯耳根易入。故楞嚴經云。十方俱擊鼓。十處",
    "X22n0430_003:0880c24": "一時聞。此橫遍十方。無量光也。生滅二圓離。此則",
    "X22n0430_003:0881a01": "常真實。此豎窮三際。無量壽也。今信願力。莊嚴此",
    "X22n0430_003:0881a02": "法身阿彌陀佛也。轉劫濁為清淨海會者。劫濁為",
    "X22n0430_003:0881a03": "濁法聚會。今往生淨土。成淨法聚會。若觀行轉。成",
    "X22n0430_003:0881a04": "同居淨會。相似轉。方便淨會。分證轉。實報淨會。究",
    "X22n0430_003:0881a05": "竟轉。寂光淨會。轉見濁為無量光者。見惑為智慧",
    "X22n0430_003:0881a06": "性。故為光明。今往生淨土。則轉成智德無量光。或",
    "X22n0430_003:0881a07": "同居無量光。方便無量光。乃至實報寂光無量光。",
    "X22n0430_003:0881a08": "轉煩惱濁為常寂光者。煩惱是思惑。往生淨土。轉",
    "X22n0430_003:0881a09": "成斷德。故曰常寂光。或同居斷德。乃至寂光斷德。",
    "X22n0430_003:0881a10": "轉眾生濁為蓮華化生者。或同居化生。乃至寂光",
    "X22n0430_003:0881a11": "化生。轉命濁為無量壽者。或同居無量壽。乃至寂",
    "X22n0430_003:0881a12": "光無量壽也。二明妙行能得竟。",
    "X22n0430_003:0881a13": "△三明釋迦所得。",
    "X22n0430_003:0881a14": "【觧】故一聲阿彌陀佛。即釋迦本師。於五濁惡世。所得",
    "X22n0430_003:0881a15": "之阿耨多羅三藐三菩提法(淨宗千古之蘊一旦發靈希有哉)。",
    "X22n0430_003:0881a16": "【鈔】故者。承上文一句阿彌陀佛妙行。能圓轉圓證。",
    "X22n0430_003:0881a17": "是故即釋迦所行之因。所證之果覺全體也。三明",
    "X22n0430_003:0881a18": "釋迦所得竟。",
    "X22n0430_003:0881a19": "△四明釋迦所說。",
    "X22n0430_003:0881a20": "【觧】今以此果覺全體。授與濁惡眾生。乃諸佛所行境",
    "X22n0430_003:0881a21": "界。唯佛與佛能究盡。非九界自力所能信解也。",
    "X22n0430_003:0881a22": "【鈔】此四科。皆釋經文能為甚難希有之事。上文釋",
    "X22n0430_003:0881a23": "釋迦於五濁中能得菩提。此科明又能為濁惡眾",
    "X22n0430_003:0881a24": "生。說此難信之法。故曰授與也。此一念心性。唯佛",
    "X22n0430_003:0881b01": "證窮。故唯佛能究盡。非九界自力所能信解也。二",
    "X22n0430_003:0881b02": "明能為希有之事竟。",
    "X22n0430_003:0881b03": "△三明眾生世間。",
    "X22n0430_003:0881b04": "【觧】諸眾生。別指五濁惡人。一切世間。通指四土器世",
    "X22n0430_003:0881b05": "間。九界有情世間也。",
    "X22n0430_003:0881b06": "【鈔】世間有三種。一正覺世間。佛法界也。二有情世",
    "X22n0430_003:0881b07": "間。九法界皆有情念。故曰有情也。三器世間。依報",
    "X22n0430_003:0881b08": "國土。依報無情。故如器也。經文中為諸眾生。說是",
    "X22n0430_003:0881b09": "一切世間難信之法。為諸眾生者。別指有情世間",
    "X22n0430_003:0881b10": "中六凡眾生。故云五濁惡人。一切世間者。三世間",
    "X22n0430_003:0881b11": "中。除正覺世間。器世間。有情世間。皆在其中。故云",
    "X22n0430_003:0881b12": "通指也。經文初諸佛轉讚竟。",
    "X22n0430_003:0881b13": "△二教主結歎。前勸信流通。是諸佛付囑。此本師",
    "X22n0430_003:0881b14": "付囑。囑語略別從通。但云一切世間。猶前諸佛",
    "X22n0430_003:0881b15": "所云。汝等眾生。當知文殊迦葉等。皆在所囑也。",
    "X22n0430_003:0881b16": "【鈔】此明科意。此科名教主結歎。又名付囑流通。前",
    "X22n0430_003:0881b17": "文勸信流通。是諸佛付囑本國一切世間。此是本",
    "X22n0430_003:0881b18": "師付囑娑婆一切世間。囑語略別從通者。上文有",
    "X22n0430_003:0881b19": "別指通指二義。今經文中不云為諸眾生。但云為",
    "X22n0430_003:0881b20": "一切世間者。乃略其別義。從其通義。以通收別故",
    "X22n0430_003:0881b21": "也。猶如前勸信流通中。諸佛所云。汝等眾生。當信",
    "X22n0430_003:0881b22": "是稱讚等義同。當知文殊等者。既云一切世間。當",
    "X22n0430_003:0881b23": "知文殊迦葉等。皆在所囑也。",
    "X22n0430_003:0881b24": "舍利弗。當知我於五濁惡世。行此難事。得阿耨多羅",
    "X22n0430_003:0881c01": "三藐三菩提。為一切世間說此難信之法。是為甚難。",
    "X22n0430_003:0881c02": "△疏中分四。初法門難遇。二明五決定。三無知之",
    "X22n0430_003:0881c03": "錯。四知難之是。△今初。",
    "X22n0430_003:0881c04": "【觧】信願持名一行。不涉施為。圓轉五濁。唯信乃入。非",
    "X22n0430_003:0881c05": "思議所行境界。設非本師來入惡世。示得菩提。以",
    "X22n0430_003:0881c06": "大智大悲。見此行此說此。眾生何由稟此也哉。",
    "X22n0430_003:0881c07": "【鈔】文可知。",
    "X22n0430_003:0881c08": "△二明五決定。",
    "X22n0430_003:0881c09": "【觧】(此五段應與五必不能度之訓合觀)然吾人處劫濁中。決定為時所囿。為苦所偪。處見",
    "X22n0430_003:0881c10": "濁中。決定為邪智所纏。邪師所惑。處煩惱濁中。決",
    "X22n0430_003:0881c11": "定為貪欲所陷。惡業所螫。處眾生濁中。決定安於",
    "X22n0430_003:0881c12": "臭薉而不能洞覺。甘於劣弱而不能奮飛。處命濁",
    "X22n0430_003:0881c13": "中。決定為無常所吞。石火電光。措手不及。",
    "X22n0430_003:0881c14": "【鈔】此明處於娑婆。五濁決定難逃也。謂我等處於",
    "X22n0430_003:0881c15": "濁法聚會之時。決定為時所囿。囿。謂苑囿。如囚在",
    "X22n0430_003:0881c16": "獄難逃四種決定之苦所偪也。處見濁中。自己正",
    "X22n0430_003:0881c17": "眼未開。定是邪智所纏。邪師說法如恒河沙。豈能",
    "X22n0430_003:0881c18": "逃乎。在煩惱濁中。決定婬欲所陷。陷坑如蠆盆。惡",
    "X22n0430_003:0881c19": "業如五毒。難逃其螫也。在眾生濁中。定安然於臭",
    "X22n0430_003:0881c20": "囊。不能洞然覺悟其不淨苦空也。甘心於劣弱眾",
    "X22n0430_003:0881c21": "生。不能承當自性本來是佛也。在命濁中。定為無",
    "X22n0430_003:0881c22": "常大鬼所吞。即此身心念念生滅。即無常大鬼。非",
    "X22n0430_003:0881c23": "身外鬼也。此鬼從來未曾離。故定為所吞也。纔發",
    "X22n0430_003:0881c24": "心修行。便措手不及矣。",
    "X22n0430_003:0882a01": "△三無知之錯。",
    "X22n0430_003:0882a02": "【觧】若不深知其甚難(當知甚難之旨從未經道破)。將謂更有別法。可出五濁。熢[火*孛]",
    "X22n0430_003:0882a03": "宅裏。戲論紛然(確然確然)。",
    "X22n0430_003:0882a04": "【鈔】若不深知其五濁甚難出。又不深知其念佛必",
    "X22n0430_003:0882a05": "能度。心中自謂我更有別傳玄妙之法。可出五濁。",
    "X22n0430_003:0882a06": "此類人定是見濁所致。邪智所纏。邪師所惑。在此",
    "X22n0430_003:0882a07": "臭煙熢[火*孛]大火宅中。貪著嬉戲。邪智邪見。戲論紛",
    "X22n0430_003:0882a08": "然者也。",
    "X22n0430_003:0882a09": "△四知難之是。",
    "X22n0430_003:0882a10": "【觧】唯深知其甚難。方肯死盡偷心。寶此一行(功在萬世)。此本師",
    "X22n0430_003:0882a11": "所以極口說其難甚。而深囑我等當知也。初普勸",
    "X22n0430_003:0882a12": "竟。",
    "X22n0430_003:0882a13": "【鈔】唯有深知其五濁甚難出。念佛必能度者。方肯",
    "X22n0430_003:0882a14": "死盡。將謂更有別傳妙法之偷心。將一句阿彌陀",
    "X22n0430_003:0882a15": "佛。作為至寶。故曰寶此一行。本師說難甚者。深囑",
    "X22n0430_003:0882a16": "我等當知五濁甚難出。念佛必能度也。經文二教",
    "X22n0430_003:0882a17": "主結歎竟。大科初普勸竟。",
    "X22n0430_003:0882a18": "△二結勸。",
    "X22n0430_003:0882a19": "佛說此經已。舍利弗。及諸比丘。一切世間天人阿修",
    "X22n0430_003:0882a20": "羅等。聞佛所說。歡喜信受。作禮而去。",
    "X22n0430_003:0882a21": "【觧】法門不可思議。難信難知。無一人能發問者。佛智",
    "X22n0430_003:0882a22": "鑒機。知眾生成佛緣熟。無問自說。令得四益。如時",
    "X22n0430_003:0882a23": "雨化。故歡喜信受也。身心怡悅名歡喜。毫無疑惑",
    "X22n0430_003:0882a24": "名信。領納不忘名受。感大恩德。投身歸命名作禮。",
    "X22n0430_003:0882b01": "依教修持。一往不退名而去。",
    "X22n0430_003:0882b02": "【鈔】文二。初總標四益。二別點四益。初文可知。二身",
    "X22n0430_003:0882b03": "心下。別點四益。身心怡悅名歡喜。乃世界悉檀歡",
    "X22n0430_003:0882b04": "喜益也。毫無疑惑名信。領納不忘名受。乃為人悉",
    "X22n0430_003:0882b05": "檀生善益也。感大恩德。投身歸命名作禮。乃對治",
    "X22n0430_003:0882b06": "悉檀破惡益也。謂歸命於佛。便破九界之惡故。依",
    "X22n0430_003:0882b07": "教修持。一往不退名而去。乃第一義悉檀入理益",
    "X22n0430_003:0882b08": "也。謂一得往生。便登不退之位故。此乃圓教四益。",
    "X22n0430_003:0882b09": "非前三教也。流通分竟。解經竟。",
    "X22n0430_003:0882b10": "△三跋語二。初自跋。二他跋。△今初。",
    "X22n0430_003:0882b11": "【解跋】經云。末法億億人修行罕一得道。唯依念佛得度",
    "X22n0430_003:0882b12": "嗚呼。今正是其時矣(吐心吐膽)。捨此不思議法門。其何能淑。",
    "X22n0430_003:0882b13": "旭出家時(現身說法)。宗乘自負。藐視教典。妄謂持名。曲為中",
    "X22n0430_003:0882b14": "下。後因大病。發意西歸。復研妙宗。圓中。二鈔。及雲",
    "X22n0430_003:0882b15": "棲疏鈔等書。始知念佛三昧。實無上寶王。方肯死",
    "X22n0430_003:0882b16": "心執持名號。萬牛莫挽也。吾友去病久事淨業。欲",
    "X22n0430_003:0882b17": "令此經大旨。辭不繁而炳著請余為述要解。余欲",
    "X22n0430_003:0882b18": "普與法界有情。同生極樂。理不可却(言有不獲已者)。舉筆於丁亥",
    "X22n0430_003:0882b19": "九月二十有七。說藳於十月初五凡九日告成。所",
    "X22n0430_003:0882b20": "願一句一字。咸作資糧。一見一聞。同階不退(字字道實果然果然)。信疑",
    "X22n0430_003:0882b21": "皆植道種。讚謗等歸解脫。仰唯諸佛菩薩。攝受證",
    "X22n0430_003:0882b22": "明。同學友人。隨喜加被。西有道人蕅益智旭閣筆",
    "X22n0430_003:0882b23": "故跋。時年四十有九。",
    "X22n0430_003:0882b24": "【鈔】文分為四。初序法門當令。二旭出家時下。至理",
    "X22n0430_003:0882c01": "不可却。序此解因緣。三自舉筆下。至九日告成。乃",
    "X22n0430_003:0882c02": "作述年月。四乃發願迴向。言跋語者。跋者。足也。序",
    "X22n0430_003:0882c03": "在前者如首。序在後者如足。有首可以瞻視。有足",
    "X22n0430_003:0882c04": "可以行動。乃流通之義。亦名後序。末法者釋迦三",
    "X22n0430_003:0882c05": "法住世。自釋迦滅後一千年為正法。一千年後又",
    "X22n0430_003:0882c06": "一千年為像法。後一萬年為末法。此時正在末法",
    "X22n0430_003:0882c07": "已到二千年矣。故曰正是其時也。淑者善也。後文",
    "X22n0430_003:0882c08": "並可知。",
    "X22n0430_003:0882c09": "佛說阿彌陀經要解",
    "X22n0430_003:0882c10": "△二他跋二。初原跋。二歙浦講錄跋。△今初。",
    "X22n0430_003:0882c11": "【解跋】經云。三界唯心。萬法唯識。古人云。念自性彌陀。生",
    "X22n0430_003:0882c12": "唯心淨土。合觀之。是心作佛。是心是佛。心外無佛。",
    "X22n0430_003:0882c13": "佛外無心之義明矣。後人不達。捨西方極樂。別言",
    "X22n0430_003:0882c14": "唯心淨土。捨萬德慈尊。別言自性彌陀。不幾心外",
    "X22n0430_003:0882c15": "有佛。佛外有心耶。靈峯大師。深悟心性無外之",
    "X22n0430_003:0882c16": "體。特為此經拈出要解。一展讀時。信願持名。人可",
    "X22n0430_003:0882c17": "自操其劵。不唯言簡意周。且使希有甚難之宗。如",
    "X22n0430_003:0882c18": "聲鼓鐸。盡開經藏無復匵藏。誠古今所未有也。名",
    "X22n0430_003:0882c19": "曰要解。其斯為無上心要矣乎。古吳淨業弟子正",
    "X22n0430_003:0882c20": "知去病氏謹識。",
    "X22n0430_003:0882c21": "【鈔】文二。初明後人之失。二讚此解之得。初中先引",
    "X22n0430_003:0882c22": "證。次正明。經云。三界唯心。萬法唯識者。乃引佛說。",
    "X22n0430_003:0882c23": "明娑婆三界萬法。皆唯心也。古人云。念自性彌陀。",
    "X22n0430_003:0882c24": "生唯心淨土者。乃引祖語。明極樂三界萬法。亦皆",
    "X22n0430_003:0883a01": "唯心也。合而觀之者。謂二土皆唯心所現。唯識所",
    "X22n0430_003:0883a02": "變。既皆唯心所現。唯識所變。則是心作佛。是心是",
    "X22n0430_003:0883a03": "佛。心外無佛。佛外無心。譬如全金作器。全器是金。",
    "X22n0430_003:0883a04": "金外無器。器外無金。萬法唯心之義明矣。二正明。",
    "X22n0430_003:0883a05": "後人不達是心作佛。是心是佛之旨。捨西方唯心",
    "X22n0430_003:0883a06": "之佛土。別執緣影妄想。以為唯心佛土。豈不庶幾",
    "X22n0430_003:0883a07": "乎心外有佛。佛外有心。譬如離器求金。則於佛祖",
    "X22n0430_003:0883a08": "共相違也。二讚此解之得。靈峯者。北天目山靈峯",
    "X22n0430_003:0883a09": "等。大師出家之所也。深悟心性無外者。深悟娑婆",
    "X22n0430_003:0883a10": "極樂。不出現前一念心性之外。以心性本無外故。",
    "X22n0430_003:0883a11": "特為此經拈出要解者。正為拈出無外心要之解",
    "X22n0430_003:0883a12": "也。信願持名。人可自操其券者。既信萬法唯心。則",
    "X22n0430_003:0883a13": "極樂乃自心本有之淨物。娑婆乃自心本有薉物。",
    "X22n0430_003:0883a14": "自心之薉理當捨。自心淨理當取。則信願持名。不",
    "X22n0430_003:0883a15": "必諄諄而苦勸。人人可自操其券。譬如文約在掌。",
    "X22n0430_003:0883a16": "則娑婆薉地理當該棄。極樂淨地。理當該置矣。如",
    "X22n0430_003:0883a17": "聲鼓鐸者。希有甚難。唯心宗旨。如敲鼓鐸。洪音全",
    "X22n0430_003:0883a18": "現。盡開唯心經藏。無復隱藏矣。誠古今所未有之",
    "X22n0430_003:0883a19": "書也。名曰要解者。乃無上心要之解也。正知。字也。",
    "X22n0430_003:0883a20": "去病。號也。識。音至。記也。",
    "X22n0430_003:0883a21": "△二歙浦講錄跋。",
    "X22n0430_003:0883a22": "【跋】此本係性日癸巳歲。在歙浦棲雲院所聽錄者。於",
    "X22n0430_003:0883a23": "時隨允持循。蒼暉晟。堅密時。諸公之後。獲聞法要。",
    "X22n0430_003:0883a24": "覺老人此翻心膽盡吐。蓋祕密之藏。會當大啟於",
    "X22n0430_003:0883b01": "今時。非偶然也。因退而紀之。甲午冬。老人病中口",
    "X22n0430_003:0883b02": "授數處。令改正。此本遂稱允當。及老人西逝。性旦",
    "X22n0430_003:0883b03": "以病拙藪逋。薄福多障。無緣流通闡播。聊識其後。",
    "X22n0430_003:0883b04": "以誌不忘云。庚子夏。華陽學人性旦拭涕跋。",
    "X22n0430_003:0883b05": "　△釋迦如來讚彌陀　　折攝咸令歸極樂",
    "X22n0430_003:0883b06": "　　金口丁寧至再三　　其如迷人疑障何",
    "X22n0430_003:0883b07": "　　蕅益大師宏誓深　　特著此解闡佛心",
    "X22n0430_003:0883b08": "　　大意單提信願行　　心佛無外事理圓",
    "X22n0430_003:0883b09": "　　觀想參究俱不涉　　專主持名見獨超",
    "X22n0430_003:0883b10": "　　此解真得佛心髓　　淨業學人受益多",
    "X22n0430_003:0883b11": "　　日久板廢誠可惜　　廣通和尚(上繖下悟紅螺山第一代)勸重刻",
    "X22n0430_003:0883b12": "　　意在常明無盡燈　　隨心樂助任緇白",
    "X22n0430_003:0883b13": "　　眾僧公資成半分　　敬捐半分那明德(徹悟三寶弟子)",
    "X22n0430_003:0883b14": "　　善繕文字恐失真　　拈花和尚(上懷下仁)校差訛",
    "X22n0430_003:0883b15": "　　已無之板復流通　　修淨土人孰不樂",
    "X22n0430_003:0883b16": "　　解盡歷劫不信心　　普願同生安樂國",
    "X22n0430_003:0883b17": "乾隆歲次庚戌二月八日重刻。",
    "X22n0430_003:0883b18": "△便蒙鈔原跋。",
    "X22n0430_003:0883b19": "便蒙一書。乃吾師老人講演此解。深有得於不思",
    "X22n0430_003:0883b20": "議者。忍酸不禁。特向癢癢處而撓之也。又念生盲",
    "X22n0430_003:0883b21": "逐於鶴動之見。妄談唯心。未生已前苦言自性。殊",
    "X22n0430_003:0883b22": "不知早落已生之後緣影深壍中。事不獲已。故有",
    "X22n0430_003:0883b23": "是作也。要解者。乃蕅益古佛。將所悟心性無外之",
    "X22n0430_003:0883b24": "旨。煥然於洪名之上。獨露於四土之中。誠長夜之",
    "X22n0430_003:0883c01": "寶炬。孰能增其明者。奈佛法凋零。邪見熾盛。毒智",
    "X22n0430_003:0883c02": "橫行。讀此解時。尚不能隨語依通。而況言外之旨。",
    "X22n0430_003:0883c03": "是以吾　師痛法情深。遂於講演之暇隨筆鈔錄。",
    "X22n0430_003:0883c04": "令釋迦蕅益徹底悲心分明目前。遂自謙曰便蒙",
    "X22n0430_003:0883c05": "鈔。時(具)蒙　老人不棄飡法乳之情深。遂於驥尾",
    "X22n0430_003:0883c06": "略跋數語。用酬深恩於萬一耳。門人悟具沐手敬",
    "X22n0430_003:0883c07": "識",
    "X22n0430_003:0883c09": "佛說阿彌陀經要解便蒙鈔卷下(終)"
}