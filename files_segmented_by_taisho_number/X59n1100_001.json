{
    "X59n1100_001:0603c06": "大智律師道具賦",
    "X59n1100_001:0603c08": "三衣賦",
    "X59n1100_001:0603c09": "吾有三衣古聖真規粗疎麻苧為其體獸毛蠶口害",
    "X59n1100_001:0603c10": "命傷慈青黑木蘭壞其色五正五間涉俗生譏其奉",
    "X59n1100_001:0603c11": "持也如鳥兩翼其敬護也如身薄皮信是恒沙諸佛",
    "X59n1100_001:0603c12": "之標幟賢聖沙門之軌儀九十六道起信之首二十",
    "X59n1100_001:0603c13": "五有植福之基是以堅誓獸王忍死而頻加稱歎蓮",
    "X59n1100_001:0603c14": "華色女作戲而盡斷貪癡弘誓甚重至德難思龍被",
    "X59n1100_001:0603c15": "免金翅之禍人得息戰歒之危末流浮薄正教衰遲",
    "X59n1100_001:0603c16": "競貨亂朱之服卒遭濫吹之嗤壯大於貢高我慢欺",
    "X59n1100_001:0603c17": "壓於碩德厖眉習以成俗愚不知非汝當敬遵彝範",
    "X59n1100_001:0603c18": "仰荷恩慈時時自慶步步勿離潛神樂國兮銖衣自",
    "X59n1100_001:0603c19": "被垂形忍界兮報服常隨劫石可銷想斯言而不泯",
    "X59n1100_001:0603c20": "太空有盡諒此志以難移。",
    "X59n1100_001:0603c21": "鐵鉢賦",
    "X59n1100_001:0603c22": "吾有鐵鉢裁製合轍斗半為量不大不小竹煙熏治",
    "X59n1100_001:0603c23": "唯光唯潔似二分之明珠若將圓之皎月清晨入聚",
    "X59n1100_001:0603c24": "群心發越黃梁傾散有若金沙白淅高堆宛如積雪",
    "X59n1100_001:0604a01": "與香積之變現無殊比自然之天供何別咨爾同舟",
    "X59n1100_001:0604a02": "宜自[(阿可+((雪雨)/止/心))/木]括不耕不粒不鋤不割有生之命自何而活",
    "X59n1100_001:0604a03": "且夫口腹無厭貪源叵竭正念微乖羅剎已奪嗜一",
    "X59n1100_001:0604a04": "時之甘味為萬劫之飢渴萬金可受保君未徹杯水",
    "X59n1100_001:0604a05": "難堪聖教明說是宜五觀無違三匙有節慎勿抂彼",
    "X59n1100_001:0604a06": "信施以養穢軀會須藉此資緣早求自脫。",
    "X59n1100_001:0604a07": "坐具賦",
    "X59n1100_001:0604a08": "吾有坐具裁量有據其色相則一類袈裟其物體則",
    "X59n1100_001:0604a09": "兩重疎布長四廣三壞新揲故彼形之大者可用開",
    "X59n1100_001:0604a10": "增吾身之小兮從初制度好大惡小但責他非反制",
    "X59n1100_001:0604a11": "為開焉知自誤甞聞比丘身者五分之塔也尼師壇",
    "X59n1100_001:0604a12": "者四方之基也是則道者所資豈宜身之為護安禪",
    "X59n1100_001:0604a13": "講法敷之無失於威儀入聚遊方持之勿離於跬步",
    "X59n1100_001:0604a14": "不然諸律有違制刑科一生無如法坐處。",
    "X59n1100_001:0604a15": "漉囊賦",
    "X59n1100_001:0604a16": "吾有漉囊製造有方緻練作底熟鐵為匡其用瀘兮",
    "X59n1100_001:0604a17": "深須諦視其還放兮切忌損傷宜知我佛仁慈尚不",
    "X59n1100_001:0604a18": "遺於微物將使吾曹飲用得幸免於餘殃一化境中",
    "X59n1100_001:0604a19": "上下皆制半由旬內往返須將世多輕略孰究否臧",
    "X59n1100_001:0604a20": "或聞而不製嗤為小道或製而不用但懸於艸堂斯",
    "X59n1100_001:0604a21": "由內無慈愍外恣疎往塞來蒙之津徑害吾教之紀",
    "X59n1100_001:0604a22": "綱汝當存誠捋守竭力恢張豈止四生有賴抑使三",
    "X59n1100_001:0604a23": "寶增光。",
    "X59n1100_001:0604a24": "錫杖賦",
    "X59n1100_001:0604b01": "吾有一錫裁製有式上下三停聳幹六尺十二環圜",
    "X59n1100_001:0604b02": "而無缺示因緣乃死乃生兩鉆開而復同顯空有不",
    "X59n1100_001:0604b03": "離不即匪以扶羸唯將丐食執之兮居然寂寂振之",
    "X59n1100_001:0604b04": "兮其鳴歷歷直欲使諸有門開三途苦息隨身所止",
    "X59n1100_001:0604b05": "懸之屋壁塵垢易生長須拂拭擲雲外兮不以為難",
    "X59n1100_001:0604b06": "解虎競兮未須勞力幸哉凡愚踏夫聖跡外露麁暴"
}