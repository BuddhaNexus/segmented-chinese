{
    "T40n1813_002:0613c02": "梵網經菩薩戒本疏第二",
    "T40n1813_002:0613c04": "魏國西寺沙門法藏撰",
    "T40n1813_002:0613c05": "2 盜戒初篇盜戒第二",
    "T40n1813_002:0613c06": "將釋此戒十門同前。初制意者。略辨十種。",
    "T40n1813_002:0613c07": "一業道重故。謂非理偷劫障道尤深。負此重",
    "T40n1813_002:0613c08": "愆豈堪入道。二壞禁法故。古來諸國無不同",
    "T40n1813_002:0613c09": "制盜為重罪。佛教道俗大小乘戒悉制為重。",
    "T40n1813_002:0613c10": "三生惱深故。謂財即是眾生極貪愛處。非理",
    "T40n1813_002:0613c11": "侵奪惱他之甚。故非所宜。四損財及命故。謂",
    "T40n1813_002:0613c12": "財是眾生形命之濟。若盜彼財即是奪命故。",
    "T40n1813_002:0613c13": "智論第十三偈云。一切諸眾生。衣食以自活。",
    "T40n1813_002:0613c14": "若劫若奪取。即為劫奪命。五失所化故。謂偷",
    "T40n1813_002:0613c15": "盜之人一切眾生眼不喜見。況受其化。六壞",
    "T40n1813_002:0613c16": "信心故。謂作此極惡。令諸眾生應信不信已",
    "T40n1813_002:0613c17": "信者皆壞。七污釋門故。謂惡名流布舉世皆",
    "T40n1813_002:0613c18": "嫌。穢累釋宗豈過於此。八違正行故。謂違害",
    "T40n1813_002:0613c19": "菩薩大慈大悲濟眾生行。九失六度故。謂擅",
    "T40n1813_002:0613c20": "攝六度。盜壞於檀六度俱壞。十乖四攝故。",
    "T40n1813_002:0613c21": "謂應以財攝後方授法。今反竊盜四攝同亡",
    "T40n1813_002:0613c22": "矣。制意多端略辨此十。宜可准知。二釋名",
    "T40n1813_002:0613c23": "者。名有多種。一名劫取。謂強力欺奪。二名赫",
    "T40n1813_002:0613c24": "取。謂舉事令怖求遂與物。三名偷取。謂避主",
    "T40n1813_002:0613c25": "私竊。四名不與取。謂物主不與而方便取故。",
    "T40n1813_002:0613c26": "然以四句定之。一與取非盜可知。二上與取",
    "T40n1813_002:0613c27": "是盜。如錯數剩與知而默受。三不與取是盜",
    "T40n1813_002:0613c28": "可知。四不與取非盜。如親友想及暫用等。五",
    "T40n1813_002:0613c29": "名盜取。謂非理損財名之為盜。前四名局此",
    "T40n1813_002:0614a01": "一名通。以燒埋等亦在中。是故廢前四名唯",
    "T40n1813_002:0614a02": "標此一名。盜是所防戒是能防。能防盜故名",
    "T40n1813_002:0614a03": "為盜戒。從所為名。第三次第者。於十業道",
    "T40n1813_002:0614a04": "先殺次盜。此順彼也。又先害正報次損依報。",
    "T40n1813_002:0614a05": "亦成次第。第四具緣者。通緣三種如前已",
    "T40n1813_002:0614a06": "辨。別緣淮彼十地對法二論參糅。七緣同前。",
    "T40n1813_002:0614a07": "一非己物。謂盜己物不成重故。謂無主物雖",
    "T40n1813_002:0614a08": "非己有不成重故。次第二須明有主。雖實有",
    "T40n1813_002:0614a09": "主若迷謂無主亦不成重故。次第三有主想。",
    "T40n1813_002:0614a10": "何不云知而言想耶。以知唯了境想通迷悟。",
    "T40n1813_002:0614a11": "闕緣順此故有想也。雖有主想若不作盜意",
    "T40n1813_002:0614a12": "亦不成重故。次第四明有盜心。心雖念盜若",
    "T40n1813_002:0614a13": "不舉方便侵損不犯成亦非成重故。次第五",
    "T40n1813_002:0614a14": "舉方便。方便雖起若為大悲救苦或不成犯。",
    "T40n1813_002:0614a15": "次第六有三毒心。或雖現行若物不離處屬",
    "T40n1813_002:0614a16": "己不犯成故。次第七舉離本處也。第五闕緣",
    "T40n1813_002:0614a17": "者。通緣可知。別中且闕初緣有二罪。一盜己",
    "T40n1813_002:0614a18": "物已畢竟不知是自物。約心結重方便。二後",
    "T40n1813_002:0614a19": "知是己物得輕方便。次闕第二緣有六罪。以",
    "T40n1813_002:0614a20": "雙闕在此門故。且約境三者。一欲盜人物。畜",
    "T40n1813_002:0614a21": "等物來替。盜畜等物作人物想。盜已於後若",
    "T40n1813_002:0614a22": "知不知一切俱重。以皆是犯境故。二無主物",
    "T40n1813_002:0614a23": "替。盜已畢竟不知是無主。約心結重方便。三",
    "T40n1813_002:0614a24": "盜已知是無主得輕方便。二雙闕三者。一欲",
    "T40n1813_002:0614a25": "盜人物。畜等物替。是闕境。於上復疑為人物",
    "T40n1813_002:0614a26": "為畜等物。是闕心。盜已於後若決不決一切",
    "T40n1813_002:0614a27": "皆重。二無主物替。復生疑為有主為無主。盜",
    "T40n1813_002:0614a28": "已不知得重方便。以少闕心故。三疑心盜已",
    "T40n1813_002:0614a29": "後知無主得輕方便。以知境全闕心關一分。",
    "T40n1813_002:0614b01": "故輕也。上二位各三中。二夷二重方便二輕",
    "T40n1813_002:0614b02": "方便可知。次闕第三緣有想疑二別。想中有",
    "T40n1813_002:0614b03": "五句。一約本迷。本迷有主作無主想取已不",
    "T40n1813_002:0614b04": "犯。以三心俱闕故。二後知有主不還結重。三",
    "T40n1813_002:0614b05": "約轉想。謂欲盜有主物。臨至境所轉作無主",
    "T40n1813_002:0614b06": "想。取已不知有主得方便罪。以不暢本思故。",
    "T40n1813_002:0614b07": "闕中後故。約前方便結一輕罪。四後知有主",
    "T40n1813_002:0614b08": "不還亦重。五若於人物起畜等物想。本迷轉",
    "T40n1813_002:0614b09": "想俱重。二疑中亦五句。初約本境有主物上。",
    "T40n1813_002:0614b10": "生疑為有主為無主。取已畢竟不決得重方",
    "T40n1813_002:0614b11": "便。二取已後決不還得重。若還輕罪。同次前",
    "T40n1813_002:0614b12": "句。三於異境無主物上。疑為無主為有主。取",
    "T40n1813_002:0614b13": "已不知得重方便。四取已後決得輕方便。五",
    "T40n1813_002:0614b14": "人畜互疑俱皆重也。問云何名為無主物耶。",
    "T40n1813_002:0614b15": "答善見論云。子作惡事父母逐去。後時父母",
    "T40n1813_002:0614b16": "死者。是物名無主用即無罪。薩婆多論云。二",
    "T40n1813_002:0614b17": "國中間二邊村其相間空地有物。是名無主。",
    "T40n1813_002:0614b18": "若國破王走後王未綩。此中有物亦名無主。",
    "T40n1813_002:0614b19": "有心取用並皆不犯。次闕第四緣。本無盜心",
    "T40n1813_002:0614b20": "總無罪也。次關第五緣有二罪。一雖有盜心",
    "T40n1813_002:0614b21": "未起方便。彼有別緣還送此物來。生心受得",
    "T40n1813_002:0614b22": "方便罪。二不還心決得重罪。次闕第六緣有",
    "T40n1813_002:0614b23": "二。一無記心取亦重。二以大悲善心為救重",
    "T40n1813_002:0614b24": "苦即不犯。如下開緣中辨。次闕第七緣有二",
    "T40n1813_002:0614b25": "罪。一行至物所作己有想竟得重罪。二至物",
    "T40n1813_002:0614b26": "所生疑得方便罪也。第六種類輕重者有",
    "T40n1813_002:0614b27": "四。初明物主。二明物體。三明盜心。四明盜",
    "T40n1813_002:0614b28": "法。初中物主種類有二。一三寶物。二別類物。",
    "T40n1813_002:0614b29": "初三寶物中作六門分別。一釋相。二明互用。",
    "T40n1813_002:0614c01": "三出貸。四待賓。五執人。六輕重。初中。先明",
    "T40n1813_002:0614c02": "佛物。有說。盜佛物不得重罪。以佛物無我所",
    "T40n1813_002:0614c03": "心故。無惱害故。如涅槃中得偷蘭者是。若善",
    "T40n1813_002:0614c04": "生經說。望護主結重。有說。一切俱重。以侵損",
    "T40n1813_002:0614c05": "劣位尚結重。況尊位財物天人供養。非理損",
    "T40n1813_002:0614c06": "盜豈得輕罪。塔有神守。非無護主。今依此經。",
    "T40n1813_002:0614c07": "菩薩戒宗一切皆重。涅槃經約小乘說故。若",
    "T40n1813_002:0614c08": "盜佛像及舍利等不作意偷者無犯。依薩婆",
    "T40n1813_002:0614c09": "多論說。為淨心供養自念云。彼即亦弟子我",
    "T40n1813_002:0614c10": "亦弟子。如是者無犯。又作偷心取犯重。故摩",
    "T40n1813_002:0614c11": "得勒伽論云。盜佛像舍利滿五犯重。又此菩",
    "T40n1813_002:0614c12": "薩戒不待滿五也。二法物者一切皆重。若盜",
    "T40n1813_002:0614c13": "經論。佛言。以無價計紙墨皆重。五百問云。不",
    "T40n1813_002:0614c14": "得口吹經上塵土。像塵准同。若燒故經得重",
    "T40n1813_002:0614c15": "罪。如燒父母。若不知有罪者犯輕。准借他經",
    "T40n1813_002:0614c16": "論疏抄等不還皆重。若有壞損私卷還他不",
    "T40n1813_002:0614c17": "令主知亦重。正法念處經云。盜他祕方犯重。",
    "T40n1813_002:0614c18": "准此是私讀記取。或私抄寫。雖不損本以",
    "T40n1813_002:0614c19": "方法直物故皆結重。問淨心取像既不犯重。",
    "T40n1813_002:0614c20": "淨心取經應亦無犯。答不例。以像可遙敬。法",
    "T40n1813_002:0614c21": "要親讀。讀誦現違故結重也。若本造經通為",
    "T40n1813_002:0614c22": "一切。以淨心取計亦無犯。又若造像情局不",
    "T40n1813_002:0614c23": "通。取已生惱計亦應犯。三僧物有二種。一廣",
    "T40n1813_002:0614c24": "大二限局。初中二。一十方常住僧物。謂眾僧",
    "T40n1813_002:0614c25": "寺家常住穀麥菓子等體通十方。不可分用",
    "T40n1813_002:0614c26": "故云常住。但盜一毫已上俱重。大集經中。盜",
    "T40n1813_002:0614c27": "眾僧田宅園林奴婢畜等物是名破戒相。失",
    "T40n1813_002:0614c28": "比丘法是波羅夷。非沙門。不得與如法眾僧",
    "T40n1813_002:0614c29": "同共止住。應當擯出。又善見論云。不打鐘食",
    "T40n1813_002:0615a01": "僧食者犯盜。又設打鐘閉門計亦應犯。二十",
    "T40n1813_002:0615a02": "方現前僧物。謂如僧得施及亡比丘物。未作",
    "T40n1813_002:0615a03": "法前通十方僧有取分義故云十方現前。取",
    "T40n1813_002:0615a04": "一毫已上十方一一僧邊各為一波羅夷。二",
    "T40n1813_002:0615a05": "限局者亦二。一眾僧物。謂即此亡比丘物等",
    "T40n1813_002:0615a06": "已作法竟為屬現前僧等。及有施主持物施",
    "T40n1813_002:0615a07": "與現在僧。或一七二七等並未分之。二別人",
    "T40n1813_002:0615a08": "物。謂一比丘物及如上物已分者等俱重。善",
    "T40n1813_002:0615a09": "生經云。盜亡比丘物若未羯磨。從十方僧得",
    "T40n1813_002:0615a10": "罪。若已羯磨望現前僧得罪。若臨終時隨亡",
    "T40n1813_002:0615a11": "屬授物盜者。隨約所與人結罪也。第二明互",
    "T40n1813_002:0615a12": "用者有二種。一三寶互。二當分互。初中如僧",
    "T40n1813_002:0615a13": "祇中。摩摩帝互用佛法僧物。佛言。波羅夷。今",
    "T40n1813_002:0615a14": "有檢校塔像經等者。取僧食糧乘僧畜生使僧",
    "T40n1813_002:0615a15": "淨人。一毫俱重。又於僧房院地內造佛堂塔。",
    "T40n1813_002:0615a16": "及於塔院地中取井水等俱重。又准寶梁經",
    "T40n1813_002:0615a17": "云。佛法二物不得互用。由無能與佛法物作",
    "T40n1813_002:0615a18": "主。復無處可諮白。不同僧物常住招提互有",
    "T40n1813_002:0615a19": "所須。營事比丘和僧索欲行籌和合者得用。",
    "T40n1813_002:0615a20": "若用僧物修治佛塔。依法取。僧和合得用。不",
    "T40n1813_002:0615a21": "和合者勸俗人修治。若佛塔有物乃至一錢。",
    "T40n1813_002:0615a22": "以施主重心故捨。諸天及人於此物中應生佛",
    "T40n1813_002:0615a23": "想塔想。乃至風吹爛壞不得貨寶供養。以如",
    "T40n1813_002:0615a24": "來塔物無人作價。若准此文。僧物得和作佛",
    "T40n1813_002:0615a25": "法用。佛法物無有僧用義。又佛堂內設僧席。",
    "T40n1813_002:0615a26": "僧坊內置經像。妨僧受用共成互用。由三寶",
    "T40n1813_002:0615a27": "位別故。若暫安或不礙用理亦無犯。又五百",
    "T40n1813_002:0615a28": "問事云。本非佛堂設像在此中。比丘如法共",
    "T40n1813_002:0615a29": "宿作隔障者不犯。由佛在時亦與弟子同房",
    "T40n1813_002:0615b01": "宿故。又薩婆多論云。四方僧地不和合者。",
    "T40n1813_002:0615b02": "不得作佛塔及為佛種花菓。若僧中分得者",
    "T40n1813_002:0615b03": "得聽。隨意供養。花多無限者。隨用供養。若",
    "T40n1813_002:0615b04": "經荒餓三寶園田無有分別無可問處者。若僧",
    "T40n1813_002:0615b05": "和合隨意處分。若屬塔水用塔功力者僧用",
    "T40n1813_002:0615b06": "得重。若功力由僧。當籌量多少莫令過限。過",
    "T40n1813_002:0615b07": "即結重。若施主通施三寶者。皆全用得無犯。",
    "T40n1813_002:0615b08": "二明當分互者。先辨佛物有六重。一是佛寶",
    "T40n1813_002:0615b09": "物。應懸塔中供養。故多論云。佛在世時。若施",
    "T40n1813_002:0615b10": "主佛供養即色身受用。若言供養佛寶。即色",
    "T40n1813_002:0615b11": "身為不得受用。應著狐髮塔中施心供養法",
    "T40n1813_002:0615b12": "身。法身長在故。二佛受用物。謂佛堂帳座等",
    "T40n1813_002:0615b13": "及佛衣鉢等但曾經佛及像受用。皆不得易。",
    "T40n1813_002:0615b14": "以一切天人敬如塔故。如前寶梁經說。又五百",
    "T40n1813_002:0615b15": "問云。不得賣佛身上繒與佛作衣。又佛堂柱",
    "T40n1813_002:0615b16": "壞。施主換訖故柱施僧。僧不得用。准此文。佛",
    "T40n1813_002:0615b17": "堂基土及泥木金石曾作佛像及受用者。竝合",
    "T40n1813_002:0615b18": "供養。不得轉用也。三屬佛物。謂入施佛許令",
    "T40n1813_002:0615b19": "出息等。十誦律云。以佛塔物出息。佛言。聽之。",
    "T40n1813_002:0615b20": "五百問云。佛物得賣供養具供養。又准後",
    "T40n1813_002:0615b21": "分涅槃經上卷云。佛告阿難。若佛現在所施",
    "T40n1813_002:0615b22": "物。僧眾應知。若佛滅後一切信心處施佛物。",
    "T40n1813_002:0615b23": "應用造佛形像及造佛衣七寶幡蓋。買諸香",
    "T40n1813_002:0615b24": "油寶華以供養佛。除供養佛餘不得用。用者",
    "T40n1813_002:0615b25": "即犯盜佛罪。又五百問云。佛物不得移至他",
    "T40n1813_002:0615b26": "寺。犯棄。若眾僧盡去白僧。僧聽將去無罪。比",
    "T40n1813_002:0615b27": "丘容作佛像書經。得物不得取。若得佛家人",
    "T40n1813_002:0615b28": "畜不得使。使得大罪。四供養佛物。加僧祇律",
    "T40n1813_002:0615b29": "云。供養佛華多聽轉賣香燈油。猶故多者轉",
    "T40n1813_002:0615c01": "賣著佛無盡財中。又云。有舍利者名塔。無舍",
    "T40n1813_002:0615c02": "利名支提。支提得安佛華蓋供養具。若有云。",
    "T40n1813_002:0615c03": "佛貪欲瞋癡已斷。用是精舍供養。為得越毘",
    "T40n1813_002:0615c04": "尼罪。業報重。又言。若佛生等大會日得持供",
    "T40n1813_002:0615c05": "養佛塔中。上者供養佛塔。下者供養支提。又",
    "T40n1813_002:0615c06": "五百問云。佛幡多欲作餘佛事者得問施主",
    "T40n1813_002:0615c07": "不許不得。又智論云如畫作佛像。一以不好",
    "T40n1813_002:0615c08": "故壞得福。一以惡心故壞便得罪。五獻佛物。",
    "T40n1813_002:0615c09": "四分律云。供養佛塔食治塔人得食。善見論",
    "T40n1813_002:0615c10": "云。佛前獻飯侍佛比丘得食。若無比丘白衣",
    "T40n1813_002:0615c11": "侍佛亦得食。准此文。齊上佛盤應與掃治塔",
    "T40n1813_002:0615c12": "人食。六局佛物。如本造釋迦像後改作彌陀",
    "T40n1813_002:0615c13": "等。善見論云。欲供養此像乃供養彼像得小",
    "T40n1813_002:0615c14": "罪。准此。望境理實義通。俱違施心得互用罪。",
    "T40n1813_002:0615c15": "若作僧像及菩薩天神。理宜結重。若施心通。",
    "T40n1813_002:0615c16": "擬侍佛供養故理亦無犯。五百問云。用佛彩",
    "T40n1813_002:0615c17": "色作鳥獸形得罪。除在佛前為供養故若檢",
    "T40n1813_002:0615c18": "校佛物。於上六位應善分別勿令有互用。第",
    "T40n1813_002:0615c19": "二法物者亦六重。一法寶物。應著塔中供養",
    "T40n1813_002:0615c20": "多論云。若施法寶者應懸塔中。不得作經及",
    "T40n1813_002:0615c21": "與說戒人等。二法受用物。如軸帙箱巾函帊",
    "T40n1813_002:0615c22": "等類。准前不得餘用。三施法物。多論云。若直",
    "T40n1813_002:0615c23": "言施法分作二分。一分與經。一分與讀誦經",
    "T40n1813_002:0615c24": "人。准前亦得出息等。四供養法物。五獻法物。",
    "T40n1813_002:0615c25": "並准佛應知。六局法物中。若本作大品經改",
    "T40n1813_002:0615c26": "作涅槃。理應非重。若改寫論及人集偽經。決",
    "T40n1813_002:0615c27": "判得重。若本施通寫理亦無犯。第三僧物者",
    "T40n1813_002:0615c28": "有五種。一僧寶物。多論云。若施僧寶凡夫僧",
    "T40n1813_002:0615c29": "聖人僧不得取分。以施僧寶故。此物應還付",
    "T40n1813_002:0616a01": "施主。若無施主應著塔中供養第一義諦僧。",
    "T40n1813_002:0616a02": "若言施眾僧者。聖僧凡僧俱得取分。以言無",
    "T40n1813_002:0616a03": "當故。准此文。受施者甚須善知。二常住僧物。",
    "T40n1813_002:0616a04": "摩得勒伽論云。持此四方僧物盜心度與餘寺",
    "T40n1813_002:0616a05": "得小罪。以還為僧用故不犯重。准此。若將僧",
    "T40n1813_002:0616a06": "食不與餘寺出界而食不還犯重。雖打鐘亦",
    "T40n1813_002:0616a07": "不免盜。以處攝定故。又五百問云。若為僧乞",
    "T40n1813_002:0616a08": "白僧聽將僧食在道若僧不許或不白行。還",
    "T40n1813_002:0616a09": "須償。不者犯重。准此文。若為僧使路無乞食",
    "T40n1813_002:0616a10": "處。聽和僧得食。未必鳴鐘。若僧家莊磑鳴鐘",
    "T40n1813_002:0616a11": "得食。不須和僧。若將餘寺淨人畜等食此寺",
    "T40n1813_002:0616a12": "物。准前伽論得少罪。若為此寺作使。理亦無",
    "T40n1813_002:0616a13": "犯。若私用一毫已上俱重。又破戒及時全戒",
    "T40n1813_002:0616a14": "非時食俱成犯。若有請食至房非時安然而",
    "T40n1813_002:0616a15": "食。正當斯犯也。三十方現前僧物。將入常住",
    "T40n1813_002:0616a16": "亦重。比見知事。存好心人方便迴施現前僧",
    "T40n1813_002:0616a17": "物。供常住用將為益僧。背正犯重。或為僧",
    "T40n1813_002:0616a18": "侵俗或為俗侵僧。或非法羯磨分衣物等。竝",
    "T40n1813_002:0616a19": "盜十方現前僧物。又斷輕重割違文皆重。幸",
    "T40n1813_002:0616a20": "善思之。四眾僧物。如亡比丘物作如法羯磨",
    "T40n1813_002:0616a21": "竟屬現前一眾。或非分賊賣。或分可不均。或",
    "T40n1813_002:0616a22": "不和僧別賞餘人等俱重。五已界局僧物。如",
    "T40n1813_002:0616a23": "本施此寺現前僧迴將餘寺等。或維那執疏",
    "T40n1813_002:0616a24": "越次差僧。或別人得疏私自獨受。皆以施主",
    "T40n1813_002:0616a25": "情䛷僧次故違獲重。若先受別請即後犯戒。",
    "T40n1813_002:0616a26": "第三出貸者。僧祇中塔僧二物出息互貸。分",
    "T40n1813_002:0616a27": "明疏記某時貸某時還。若知事交代。當於僧",
    "T40n1813_002:0616a28": "中讀疏。分明唱說付囑後人。違者結罪。十誦",
    "T40n1813_002:0616a29": "中塔物出息取利。還著塔無盡財中。善見得",
    "T40n1813_002:0616b01": "貸借僧物作私房。善生經病人貸三寶物十",
    "T40n1813_002:0616b02": "倍還之。餘不病僧似不開。此上竝非佛等寶",
    "T40n1813_002:0616b03": "物。亦非佛法所受用物。以彼皆無迴轉義故。",
    "T40n1813_002:0616b04": "五百問云。佛物人貸互出息自用。同壞法身。",
    "T40n1813_002:0616b05": "若有施佛中牛奴不得受用及賣易之。若施軍",
    "T40n1813_002:0616b06": "器亦不得受。第四瞻待法者。准下文。有大乘",
    "T40n1813_002:0616b07": "法師來。迎接禮敬黃金百味等供給。十誦云。",
    "T40n1813_002:0616b08": "以此人替補我處故須供給。不言用何物供。",
    "T40n1813_002:0616b09": "准應是現前僧物。可和用故。五分律云。若白",
    "T40n1813_002:0616b10": "衣入寺僧不與食。便起嫌心。佛言。應好持與。",
    "T40n1813_002:0616b11": "又惡器盛食與之又生嫌心。佛言。好器與之。",
    "T40n1813_002:0616b12": "准此應是惡人覓僧過者不識業道之類也。",
    "T40n1813_002:0616b13": "若在家二眾及識達正士了僧物難消。即不",
    "T40n1813_002:0616b14": "應與。故大集經云。但是眾僧所食之物不得",
    "T40n1813_002:0616b15": "輒與一切俗人。亦不得云此是我物別眾與",
    "T40n1813_002:0616b16": "食。然於眾僧有損益者聽與。故僧祇云。損",
    "T40n1813_002:0616b17": "者益者應與。損者賊來詣寺索種種飲食。若",
    "T40n1813_002:0616b18": "不與者或能燒劫寺內。雖不應與畏作損事故",
    "T40n1813_002:0616b19": "隨多少與。益者若治僧房巧匠及撩理眾僧",
    "T40n1813_002:0616b20": "物事者。應與前食後食及塗身油非時漿等。",
    "T40n1813_002:0616b21": "若王及諸大勢力者應與飲食。是名益者。十",
    "T40n1813_002:0616b22": "誦云。供給國王大臣薪火燭。得用十九錢。",
    "T40n1813_002:0616b23": "不須白僧。若更須用應白僧竟與。又有惡賤",
    "T40n1813_002:0616b24": "從知食比丘索食。比丘言。為僧故辨是食。不",
    "T40n1813_002:0616b25": "為汝等。便捉一比丘手脚截腰斷。諸比丘白",
    "T40n1813_002:0616b26": "佛。佛言。若有如是怖畏處。若乞少少與。若半",
    "T40n1813_002:0616b27": "乞半與。若全乞都與。莫以是因緣故得大衰",
    "T40n1813_002:0616b28": "惱。又十誦云。客作人雇得全日。卒遇難緣不",
    "T40n1813_002:0616b29": "得如契者。佛令量功與之。善見云。瞻待淨人",
    "T40n1813_002:0616c01": "法若分番上下者。當上與衣食。下者不得。長",
    "T40n1813_002:0616c02": "使者供給衣食。准上諸文。餘不論者可以例",
    "T40n1813_002:0616c03": "之。問凡此所引多是小乘。云何得通菩薩性",
    "T40n1813_002:0616c04": "戒用。答菩薩性戒共學。攝論明文故得用也。",
    "T40n1813_002:0616c05": "問菩薩既守僧物不給貧弱。豈不違害本大",
    "T40n1813_002:0616c06": "悲耶。答此即為悲。何以故。若以僧物與人。二",
    "T40n1813_002:0616c07": "俱獲罪長劫受苦。何名大悲。故不與也。第五",
    "T40n1813_002:0616c08": "執三寶物人者。大集經三十二云。佛言。有二",
    "T40n1813_002:0616c09": "種人堪作僧事。何等為二。一者具八解脫阿",
    "T40n1813_002:0616c10": "羅漢人者。二者須陀洹等三果學人。堪知僧",
    "T40n1813_002:0616c11": "事供養眾僧。諸餘比丘戒不具足心不平等。",
    "T40n1813_002:0616c12": "不令是人為知僧事。寶梁經上卷佛告迦葉。我",
    "T40n1813_002:0616c13": "聽二種比丘得營眾事。何等為二。一者能持",
    "T40n1813_002:0616c14": "戒。二者畏於後世喻若金剛。復有二種。一者",
    "T40n1813_002:0616c15": "識知業報。二者有諸慚愧及以悔心。復有二",
    "T40n1813_002:0616c16": "種。一者阿羅漢。二者能修八背捨者。迦葉如",
    "T40n1813_002:0616c17": "是二種比丘我聽營事。自無瘡疣。聖教既然。",
    "T40n1813_002:0616c18": "即為永誡。懼來報者幸自斟量。第六輕重者。",
    "T40n1813_002:0616c19": "此門約境三位俱重。以遮性具故。於中分別",
    "T40n1813_002:0616c20": "三種寶物及佛法受用并常住僧物理應最",
    "T40n1813_002:0616c21": "重。大集經三十二云。若四方常住僧物。現前",
    "T40n1813_002:0616c22": "僧物。篤信檀越重心施物。或華菓等諸物。一",
    "T40n1813_002:0616c23": "切所須私自費用。或持出外乞。與知識親里",
    "T40n1813_002:0616c24": "白衣。此罪重於阿鼻地獄所受果報。又方等",
    "T40n1813_002:0616c25": "經華聚菩薩云。五逆四重我亦能救。盜僧物",
    "T40n1813_002:0616c26": "者我所不救。大集經云。盜僧物者罪同五逆。",
    "T40n1813_002:0616c27": "觀佛三昧經云。用僧祇物者過殺八萬四千父",
    "T40n1813_002:0616c28": "母等罪。又如靈巖寺記云。時有客比丘。率死",
    "T40n1813_002:0616c29": "至地獄中見觀世音。為舉石函出罪記錄。並",
    "T40n1813_002:0617a01": "為取僧樹薪私用染作。皆受重罪。又不以取",
    "T40n1813_002:0617a02": "少而得不償。故迦葉佛時有比丘田中行。見",
    "T40n1813_002:0617a03": "穀甚好。取七粒󰝿安著口中。生墮牛中以身",
    "T40n1813_002:0617a04": "償之。智論中以盜五六粒栗故後受牛形。五",
    "T40n1813_002:0617a05": "百身已修道得羅漢。猶自牛呞。牛呞比丘是",
    "T40n1813_002:0617a06": "也。此為深誡。幸善思之。第二明別類物中二。",
    "T40n1813_002:0617a07": "先明主差別。二辨輕業重。前中有十。一為",
    "T40n1813_002:0617a08": "守護主。如善見云。比丘為三寶別人守護財。",
    "T40n1813_002:0617a09": "若謹慎掌護堅鎖藏戶。而賊從孔中竊取或逼",
    "T40n1813_002:0617a10": "迫強取。非是護主能禁之限者。不令徵守物",
    "T40n1813_002:0617a11": "人。若徵犯重。若掌懈慢不勤為賊所偷者。守",
    "T40n1813_002:0617a12": "物比丘必須償之。不償結犯。十誦云。若受寄",
    "T40n1813_002:0617a13": "物好看失不應償。若不好看失應償。又若好",
    "T40n1813_002:0617a14": "心誤破不須償。惡心故破須償。今有好為他",
    "T40n1813_002:0617a15": "洗鉢誤破。索倍隨得皆重。二賊施物不應受",
    "T40n1813_002:0617a16": "之。賊為施故盜。即是盜緣也。若從他乞即是",
    "T40n1813_002:0617a17": "教他盜也。故俱不得受。故瑜伽戒云。若知",
    "T40n1813_002:0617a18": "物是盜得不取無犯。義准若彼改過而施。計",
    "T40n1813_002:0617a19": "亦應受也。以悲心愍彼亦應受。但不從彼乞。",
    "T40n1813_002:0617a20": "恐更盜將施故。若小乘戒但有主施皆受。故",
    "T40n1813_002:0617a21": "十誦云。賊偷物來。或好心施。或因他逐恐怖",
    "T40n1813_002:0617a22": "故施。得取此物。莫從賊乞。自與者取。得取已",
    "T40n1813_002:0617a23": "染壞色而著。有識者若索還他。三奪賊物者",
    "T40n1813_002:0617a24": "有二。一為自二為他。初中四句。一自未作捨",
    "T40n1813_002:0617a25": "心。賊得想未成。奪取不犯重。故五分云。有比",
    "T40n1813_002:0617a26": "丘為賊所剝。爭得衣物。生疑問佛。佛言。不",
    "T40n1813_002:0617a27": "犯。若大乘戒應犯輕垢。以順慳貪違悲慧。故",
    "T40n1813_002:0617a28": "二自心未捨。賊已作得想。奪亦成重。以賊作",
    "T40n1813_002:0617a29": "得想物已屬賊賊業成竟。奪則自成賊。故律",
    "T40n1813_002:0617b01": "云。賊奪賊物。故多論云。先失物作心未捨還",
    "T40n1813_002:0617b02": "取此物。計錢成重。三自心已捨。賊未得想。取",
    "T40n1813_002:0617b03": "亦成重。以違本想故。謂已作捨心。物非己有。",
    "T40n1813_002:0617b04": "豈容得取。故多論云。先心已捨。正使己物不",
    "T40n1813_002:0617b05": "得取。取計成重。准此。若未覺失物賊已偷盜",
    "T40n1813_002:0617b06": "於外著用。後見本物奪取犯重。四己已捨賊",
    "T40n1813_002:0617b07": "已得。成重無疑。准此。若失物已後知埋藏處",
    "T40n1813_002:0617b08": "等。亦不得留意輒取及告人等。賊自致死便",
    "T40n1813_002:0617b09": "犯二夷。又毘奈耶云。若失物官人奪得還比",
    "T40n1813_002:0617b10": "丘者。得取無犯。二為他者有二。一若於賊起",
    "T40n1813_002:0617b11": "瞋。於物起貪。為自親知。奪賊同前。四句准之。",
    "T40n1813_002:0617b12": "二若起慈心護三寶等物奪取無犯。同下開緣。",
    "T40n1813_002:0617b13": "如後說。四盜他物者。如已捨物施人後還取",
    "T40n1813_002:0617b14": "者犯重。故論云。施已還取亦成犯盜。五盜",
    "T40n1813_002:0617b15": "官物者。律云。比丘無輸稅法。不同白衣官稅。",
    "T40n1813_002:0617b16": "俗人物比丘為他隱認者得重。准此。今有屬",
    "T40n1813_002:0617b17": "致官人令應稅不稅。理應犯重。僧祇云。官稅",
    "T40n1813_002:0617b18": "比丘物方便自勉者不犯重。一我不共要。二",
    "T40n1813_002:0617b19": "非理稅我。薩遮尼乾子經云。不輪王課非盜。",
    "T40n1813_002:0617b20": "義准應是私度修道福資國主故非盜也。問山",
    "T40n1813_002:0617b21": "中柴木既屬國王。何因取時而不犯盜。答王",
    "T40n1813_002:0617b22": "意本捨擬給百姓。故隨取貼即為主也。若山",
    "T40n1813_002:0617b23": "中伏藏諸寶物王不捨故取便犯也。六盜狂人",
    "T40n1813_002:0617b24": "物者。伽論第七云。狂人邊得取衣不。或得或",
    "T40n1813_002:0617b25": "不得。云何得。不知父母等所在。自持施物",
    "T40n1813_002:0617b26": "比丘得取。云何不可取。父母等可知。不自手",
    "T40n1813_002:0617b27": "與不可取。七盜畜物者。多論云。一切鳥獸食",
    "T40n1813_002:0617b28": "殘取者得吉羅罪。准此戒得重。如田中掘鼠",
    "T40n1813_002:0617b29": "藏等亦重。八盜神物者。僧祇云。盜外道塔物",
    "T40n1813_002:0617c01": "神祠物得重。此菩薩戒文云。乃至鬼神物等",
    "T40n1813_002:0617c02": "義准若欲從鬼神乞知與不與者。應擲卜辨",
    "T40n1813_002:0617c03": "捨悋等。九盜鬼物。十盜天物。並准可知。二明",
    "T40n1813_002:0617c04": "業輕重者有六。一約報強弱。人物皆重。為攝",
    "T40n1813_002:0617c05": "護心強故。與聲聞小戒共故。餘趣返上或亦",
    "T40n1813_002:0617c06": "應輕。二約惱苦多少。不問諸趣。但令憂苦深",
    "T40n1813_002:0617c07": "重亦即應重。返此為輕。三約失濟。不問生惱",
    "T40n1813_002:0617c08": "多少。但使本自貧窮資緣先乏遇茲盜劫性",
    "T40n1813_002:0617c09": "命難全。理宜尤重。四約德。不問貧富。但使盜",
    "T40n1813_002:0617c10": "發菩提心諸有德者物。理亦重。五約恩。謂盜",
    "T40n1813_002:0617c11": "三寶物最重。六總辨者。有三事故重輕可知。",
    "T40n1813_002:0617c12": "一令生重苦惱。二彼先乏少令命難全。三三",
    "T40n1813_002:0617c13": "寶是有德或深或淺。父母師僧及餘修行等。",
    "T40n1813_002:0617c14": "或成一盜於境具三。此應最重。闕一為次。闕",
    "T40n1813_002:0617c15": "二為下。俱闕下下。竝准可知。三寶物重。僧",
    "T40n1813_002:0617c16": "最極重。此等約重業道中更明輕重。犯戒義",
    "T40n1813_002:0617c17": "齊故俱重也。第二約所盜物體者。通情非情。",
    "T40n1813_002:0617c18": "非情中有三。初約財等。二約六塵。三約六界。",
    "T40n1813_002:0617c19": "初中亦三。一有我所心有守護物。如匱中綿",
    "T40n1813_002:0617c20": "絹等。二有我所心無守護物。如田中五穀等。",
    "T40n1813_002:0617c21": "三無我所心無守護物。如地中伏藏等。此三",
    "T40n1813_002:0617c22": "隨盜皆重。若准律文。佛地僧地若有伏藏。隨",
    "T40n1813_002:0617c23": "出屬佛僧二位。亦無還主及遂與王。二盜六",
    "T40n1813_002:0617c24": "塵者。明了論中盜色極多。且約六根起非法",
    "T40n1813_002:0617c25": "行者。如諸仙人。是凶行師。有人蛇螫。作仙",
    "T40n1813_002:0617c26": "人書見者皆愈。然須價直比丘被害偷看得",
    "T40n1813_002:0617c27": "損。不問損不。看時即犯。准此。祕方要術",
    "T40n1813_002:0617c28": "不許人見愈亦重。盜聲者。如誦呪治病。欲",
    "T40n1813_002:0617c29": "學須直。密聽犯重。又盜聽耆婆藥鼓得病差",
    "T40n1813_002:0618a01": "等。香味偷嗅甞觸准例可知。盜法者。若祕",
    "T40n1813_002:0618a02": "方要術病者心緣即差。得直方示得直聽寫。",
    "T40n1813_002:0618a03": "比丘受法就師心緣得差。不與價直故犯重。",
    "T40n1813_002:0618a04": "三約六界者。如十誦云。若為田故相言得勝",
    "T40n1813_002:0618a05": "者重。不如者輕。若作異相過分者重。既不言",
    "T40n1813_002:0618a06": "理之曲直。義准若彼人已盜僧地屬己相成。",
    "T40n1813_002:0618a07": "依理得重。若彼未定應輕。若非分取地。理宜",
    "T40n1813_002:0618a08": "是重。盜水者。准僧祇。比丘為佛僧或自為盜。",
    "T40n1813_002:0618a09": "壞陂渠得越。入田蘭滿即夷。伽論云。計陂塘",
    "T40n1813_002:0618a10": "功過分而用水滿者結重。又僧祇云。若器先",
    "T40n1813_002:0618a11": "塞盜拔塞時越注入器中蘭注滿者重。若依",
    "T40n1813_002:0618a12": "此菩薩戒。入器即重。盜火者。如取僧厨火令",
    "T40n1813_002:0618a13": "釜冷等。可知盜風者。如了論中。有呪扇藥塗。",
    "T40n1813_002:0618a14": "比丘偷搖不與價直重。盜空者。若於界牆起",
    "T40n1813_002:0618a15": "閣。臨他空界妨他起造故是盜空。盜識者。是",
    "T40n1813_002:0618a16": "智慧也。了論中人有技倆不空度人。比丘就",
    "T40n1813_002:0618a17": "學不與價直故是盜識。如是一切應細准之。",
    "T40n1813_002:0618a18": "二盜有情者。僧祇盜四足者驅向所期。舉足",
    "T40n1813_002:0618a19": "邊遍犯重。不隨向者輕。本期不定舉足遍即",
    "T40n1813_002:0618a20": "重。本主來逐心未得失者輕。善見云。盜空中",
    "T40n1813_002:0618a21": "鳥左翅至右翅尾至頭上下亦爾。俱得重罪。",
    "T40n1813_002:0618a22": "准此戒縱無主鳥身自為主。盜皆重也。准此。",
    "T40n1813_002:0618a23": "若獵殺生得殺盜二罪。若盜乘馬等亦重。謂",
    "T40n1813_002:0618a24": "盜功用也。二盜無足者。僧祇云。籠蛇等盜取",
    "T40n1813_002:0618a25": "犯重。若瞋罵言。何以籠繫。即開放者越。五分",
    "T40n1813_002:0618a26": "若壞殺具無犯。不應示。十誦伽論慈心壞網",
    "T40n1813_002:0618a27": "吉羅。依此菩薩戒。若以盜心以取犯。以慈",
    "T40n1813_002:0618a28": "心解放應無犯。如下開緣中。三盜二足者。若",
    "T40n1813_002:0618a29": "盜良人男女作賤。隨移二脚便重。故菩薩內",
    "T40n1813_002:0618b01": "戒經云。菩薩不得良民作奴婢。義准若引令",
    "T40n1813_002:0618b02": "出家於父母無惱應不犯。若父母交不濟者",
    "T40n1813_002:0618b03": "私引逃背。理亦應犯。必堪入道教令者孝養。",
    "T40n1813_002:0618b04": "即為菩薩正行也。問私引入道現闕王課。望",
    "T40n1813_002:0618b05": "損國王豈非犯重。答若是實行修道之人福",
    "T40n1813_002:0618b06": "資國王。過所稅財。故亦無犯。若苟避王役偷",
    "T40n1813_002:0618b07": "身入道亦應不勉。又若為無人驅使方便引",
    "T40n1813_002:0618b08": "作弟子。但圖其力使不教訓者。即盜其力用",
    "T40n1813_002:0618b09": "也。必有師資以法理教訓。豈少驅使而得報",
    "T40n1813_002:0618b10": "恩。何容彼有犯也。十誦中賊促弟子將去。師",
    "T40n1813_002:0618b11": "還奪取犯重。賊未決想無犯。弟子自偷身來",
    "T40n1813_002:0618b12": "者不犯。依菩薩戒。應贖弟子。或以身替。若弟",
    "T40n1813_002:0618b13": "子於後日受大苦。贖替不得奪應不犯。同開",
    "T40n1813_002:0618b14": "緣故。善見云。盜奴婢犯重。十誦見他奴婢語",
    "T40n1813_002:0618b15": "言。辛苦何不走去。如語去舉一足蘭。二足舉",
    "T40n1813_002:0618b16": "重。若奴婢已叛催令馳去。隨語得重。或言此",
    "T40n1813_002:0618b17": "儉彼豐。奴即叛去不教故不犯。或聞豐樂逐",
    "T40n1813_002:0618b18": "比丘去即驅使者逢難喚走皆不犯也。問",
    "T40n1813_002:0618b19": "既驅使豈不盜功力耶。答若奴未巡。力用屬",
    "T40n1813_002:0618b20": "曾主故。教私使使犯。奴既走後功力屬奴。",
    "T40n1813_002:0618b21": "奴自施力故無犯也。據此。但背尊私使畢皆",
    "T40n1813_002:0618b22": "犯也。次輕重者。唯是俱犯重。然草葉等小物",
    "T40n1813_002:0618b23": "小損業道應輕。反此為重。第三盜心者有二。",
    "T40n1813_002:0618b24": "一通二別。通中有三位。一約三性。謂善惡無",
    "T40n1813_002:0618b25": "記。二約三毒。謂貪嗔癡。三約三時心。謂初中",
    "T40n1813_002:0618b26": "後。此三位中各有七句。謂三單三雙一合。即",
    "T40n1813_002:0618b27": "三七二十一句。輕重等相並准前戒應具廣",
    "T40n1813_002:0618b28": "論。二別者。十誦云。盜心有六種。謂苦切取。",
    "T40n1813_002:0618b29": "輕慢取。以他名字取觸愛取。受寄取。出息",
    "T40n1813_002:0618c01": "取。此中出息取輕。餘五重。摩得伽云。劫",
    "T40n1813_002:0618c02": "奪心有三種。謂強奪取。要語取。施已還取。",
    "T40n1813_002:0618c03": "四分中十種。一黑闇心者。謂癡心愚教生",
    "T40n1813_002:0618c04": "可學迷。隨作結重。如摩摩帝互用佛法僧物",
    "T40n1813_002:0618c05": "等。二邪心者。謂貪心規利詐現實德。邪命說",
    "T40n1813_002:0618c06": "法曲順前人而得利則名盜。三曲愛心者。謂",
    "T40n1813_002:0618c07": "與少慊恨現瞋多索。或示威怒得即成盜。四",
    "T40n1813_002:0618c08": "恐怖心者。謂迫喝取。或說地獄惡報。或以王",
    "T40n1813_002:0618c09": "官勢力取。皆犯重也。五常有盜心者。謂恒",
    "T40n1813_002:0618c10": "規懷奪以得物為任。六決定取者。謂內心籌",
    "T40n1813_002:0618c11": "慮方便已成。因必剋果動物成犯。七恐怯取",
    "T40n1813_002:0618c12": "者。謂示身口相令畏敬而與物也。八寄物取",
    "T40n1813_002:0618c13": "者。或全拒捉。或以少還。或寄新還故。九見便",
    "T40n1813_002:0618c14": "時取者。謂伺求他慢見穩便時而取也。十倚",
    "T40n1813_002:0618c15": "託取者。或假名聞威德。或示親友勝人。或假",
    "T40n1813_002:0618c16": "託官人。或傳他名字。或持己言辨等。如是",
    "T40n1813_002:0618c17": "諸文雖在律論。然竝意地細犯極順菩薩內",
    "T40n1813_002:0618c18": "心淨戒。故錄附之。冀修行者誠而護焉。第四",
    "T40n1813_002:0618c19": "盜法者約有十。一約書竟犯。謂斷亡僧物輕",
    "T40n1813_002:0618c20": "重互斷。下筆書成便犯。又綱維判僧物非理",
    "T40n1813_002:0618c21": "而用等也。又物上書字攝作己有。又非理斷",
    "T40n1813_002:0618c22": "與。非理斷與二俱結重。又善見云。書地作",
    "T40n1813_002:0618c23": "字。書一頭時輕。書兩頭時重。二約言了犯。謂",
    "T40n1813_002:0618c24": "於言中非理割斷。善見。云盜心唱言定是我",
    "T40n1813_002:0618c25": "地。地主生疑偷蘭。決定失心者重。若來問僧。",
    "T40n1813_002:0618c26": "答同皆重。又如偷夏受施等。又以言辨誑惑",
    "T40n1813_002:0618c27": "不還等皆重。三約移掠犯。善見云。掠一舉",
    "T40n1813_002:0618c28": "時蘭。舉二掠重。乃至得一秡一麥皆重。地",
    "T40n1813_002:0618c29": "深無價繩彈亦爾。此約量地辨。四約主異色",
    "T40n1813_002:0619a01": "犯。謂如多論。氈耨氍𣯫上有樹枝葉花。令從",
    "T40n1813_002:0619a02": "樹葉上盜。牽至樹華上犯重。以異本色處故。",
    "T40n1813_002:0619a03": "五約壞色犯。謂如借衣等非理用損。望所損",
    "T40n1813_002:0619a04": "滅結重。故律文云。若壞色故。六約燒埋犯。",
    "T40n1813_002:0619a05": "謂如放火燒他林等。約損他財邊犯盜。約不",
    "T40n1813_002:0619a06": "應放火邊犯下輕垢。七約隨籌犯。如四分云。",
    "T40n1813_002:0619a07": "盜隱記數籌。分物籌致令欠少也。又為眾主",
    "T40n1813_002:0619a08": "分物不平等。八約轉齒犯。如十誦。樗蒲轉齒",
    "T40n1813_002:0619a09": "移碁子等皆重。九約呪犯。謂呪損他財。如文",
    "T40n1813_002:0619a10": "呪盜等。十約通犯。謂如空中吹物等打破他",
    "T40n1813_002:0619a11": "財等。又於此中所未辨者類既多種。並可准",
    "T40n1813_002:0619a12": "知。此等亦通論離處義也。然盜微細難持易",
    "T40n1813_002:0619a13": "犯。幸懷道者附事思之。故善見論云。戒律宜",
    "T40n1813_002:0619a14": "從慮護。此第二重戒事相難解。不得不曲碎",
    "T40n1813_002:0619a15": "解釋其義理分別。必當善思論文。如彼小乘",
    "T40n1813_002:0619a16": "防身口尚爾。況菩薩戒三業齊護意地偏深",
    "T40n1813_002:0619a17": "可以情得。上第六門竟。第七盜業者。一者",
    "T40n1813_002:0619a18": "依十地論及對法等。果有三種。一異熟果。謂",
    "T40n1813_002:0619a19": "墮三惡趣中受劇苦。二等流果。謂人中乏少",
    "T40n1813_002:0619a20": "財。及與財不得自在。三增上果。謂於外苗稼",
    "T40n1813_002:0619a21": "遭霜雹等。二依優婆塞戒經第四卷云。若人",
    "T40n1813_002:0619a22": "樂偷。是人亦得惡色惡力惡名短命。財物耗",
    "T40n1813_002:0619a23": "減眷屬分離。他人失物於己生疑。雖親附人",
    "T40n1813_002:0619a24": "人不見信。常為賢聖之處呵責。是名現在惡",
    "T40n1813_002:0619a25": "業之果。捨此身已入於地獄。得受惡色惡力",
    "T40n1813_002:0619a26": "惡名飢渴苦惱受命長遠。是名後世惡業之",
    "T40n1813_002:0619a27": "果。若得人身貧於財寶。雖得隨失。不為父母",
    "T40n1813_002:0619a28": "兄弟妻子之所受念。身常受苦心懷愁惱。是",
    "T40n1813_002:0619a29": "一惡人因緣力故。一切人民凡所食敢不得",
    "T40n1813_002:0619b01": "色力。是人惡果殃流萬姓。三依智度論第十",
    "T40n1813_002:0619b02": "三云。如佛說不與取有十罪。何等為十。一者",
    "T40n1813_002:0619b03": "物主常瞋。二者人疑。三非時行籌量。四朋儻",
    "T40n1813_002:0619b04": "惡人遠離賢善。五破善根。六得罪於官。七者",
    "T40n1813_002:0619b05": "財物沒入。八者種貧窮業因緣。九者死入地",
    "T40n1813_002:0619b06": "獄。十者若出為人懃苦求財五家所共。若賊",
    "T40n1813_002:0619b07": "若水若火若王若不愛子用。乃至藏埋失。",
    "T40n1813_002:0619b08": "第八通局者。先通後局通有三類。一約想。二",
    "T40n1813_002:0619b09": "約事。三約密意。初想者。四分云。與想取己有",
    "T40n1813_002:0619b10": "想糞掃想暫取想親厚想皆無犯也。律中具",
    "T40n1813_002:0619b11": "七法名親厚。一難作能作。二難與能與。三難",
    "T40n1813_002:0619b12": "忍能忍。四密事相告。五互相覆藏。六遭苦不",
    "T40n1813_002:0619b13": "捨。七貧賤不輕。如是七法人能行者是善親",
    "T40n1813_002:0619b14": "友。准此量之。二約事者。如瑜伽戒本云。又如",
    "T40n1813_002:0619b15": "菩薩見劫盜賊奪他物。若僧伽物率堵婆物。",
    "T40n1813_002:0619b16": "取多物已執為己有。縱情受用。菩薩見已起",
    "T40n1813_002:0619b17": "憐愍心。於彼有情發生利益安樂意。隨所能",
    "T40n1813_002:0619b18": "逼而奪取勿令受用。如是財故當受長夜無",
    "T40n1813_002:0619b19": "義無利。由此因緣所奪財寶若僧伽物還復",
    "T40n1813_002:0619b20": "僧伽。率堵婆物還率堵波。若有情物還復有",
    "T40n1813_002:0619b21": "情。又見眾主或薗林主取僧伽物率堵婆物。",
    "T40n1813_002:0619b22": "言是己有縱情受用。菩薩見已思擇彼惡起",
    "T40n1813_002:0619b23": "憐愍心。勿令因此邪受用業當受長夜無利。",
    "T40n1813_002:0619b24": "隨力所能廢其所主。菩薩如是雖不與取。而",
    "T40n1813_002:0619b25": "無違犯生多功德。三約密意。如梁攝論云。云",
    "T40n1813_002:0619b26": "何行奪非他與。謂菩薩教化眾生。不從王主",
    "T40n1813_002:0619b27": "及父母等之所得故。二局者。乃至一念起取",
    "T40n1813_002:0619b28": "心即便成犯。文殊問經云。若起盜想犯菩薩",
    "T40n1813_002:0619b29": "波羅夷罪。第九對治行者。略辨思惟十種",
    "T40n1813_002:0619c01": "行事。一菩薩持律儀戒時乃至夢中尚無草",
    "T40n1813_002:0619c02": "葉不與取想。何況其事。二持善法戒時乃至",
    "T40n1813_002:0619c03": "身命念念捨與一切眾生。何況有盜。三持攝",
    "T40n1813_002:0619c04": "眾生戒時慈悲方便常念饒益。何容得有損",
    "T40n1813_002:0619c05": "盜之事。四習少欲行。謂見他財物無量百千",
    "T40n1813_002:0619c06": "無所欲心。況有盜事。五知足行。謂身雖貧乏",
    "T40n1813_002:0619c07": "心恒自足終不餘求。經云。知足之人雖臥地",
    "T40n1813_002:0619c08": "上猶為安樂。六無貪行。謂縱自有百千財物。",
    "T40n1813_002:0619c09": "並為眾生無有一念向己之心。七頓捨行。謂",
    "T40n1813_002:0619c10": "於一眾生一念頓捨恒河沙世界財寶身命。如",
    "T40n1813_002:0619c11": "是念念盡未來劫意猶不足。如一眾生一切",
    "T40n1813_002:0619c12": "亦爾。八歡喜行。謂若見眾生永離貧苦財富",
    "T40n1813_002:0619c13": "百千。歡喜無盡勝得天樂。九深悲行。謂見貧",
    "T40n1813_002:0619c14": "苦眾生悲徹心府流淚不止。十殊勝行。謂設",
    "T40n1813_002:0619c15": "以人天富樂及二乘涅槃授與眾生。非以為",
    "T40n1813_002:0619c16": "足。要令當得無上菩提方為究竟。將欲修行",
    "T40n1813_002:0619c17": "如是等行。何容得有偷劫等事。第十釋文",
    "T40n1813_002:0619c18": "者。三義同前。一制斷惡業。二制修善行。三違",
    "T40n1813_002:0619c19": "制結犯。初中二。先舉過。後正制。前中四。初",
    "T40n1813_002:0619c20": "辨能盜。二盜方法。三顯所盜相。四所盜物。初",
    "T40n1813_002:0619c21": "中自盜教人皆成究竟。此中有二問答。皆同",
    "T40n1813_002:0619c22": "前戒可知。問前殺心中有四。謂自他讚喜。",
    "T40n1813_002:0619c23": "何故此中無後二耶。答文中存略。攝在方便",
    "T40n1813_002:0619c24": "中。謂讚歎隨喜俱非正盜故在方便中釋。此",
    "T40n1813_002:0619c25": "中嘆其盜法。見盜隨喜通不犯夷故存略也。",
    "T40n1813_002:0619c26": "前釋為勝。言方便盜者。或因市易。或餘種種",
    "T40n1813_002:0619c27": "但使方便侵損財物。又類非一故通名方便。",
    "T40n1813_002:0619c28": "盜因下明盜方法。於中因等四種亦四釋同",
    "T40n1813_002:0619c29": "前。謂一自作為因教他為緣。方便為法事畢",
    "T40n1813_002:0620a01": "為業。二約所盜者。謂一他人用功為得財之",
    "T40n1813_002:0620a02": "因。枉奪其功故名盜因。又如密作隱其少功",
    "T40n1813_002:0620a03": "枉取多直。皆盜彼財因故也。二他人應得賊",
    "T40n1813_002:0620a04": "破壞令其不得。盜彼賊緣故也。三受學法術",
    "T40n1813_002:0620a05": "不與其直。四侵損產業故云盜業。三約能盜",
    "T40n1813_002:0620a06": "者謂。一自為賊。二助賊為伴。三設諸方便",
    "T40n1813_002:0620a07": "法。四家為賊業。四約具緣者。一內有盜心。二",
    "T40n1813_002:0620a08": "外乏資具。三施功造趣。四舉離本處。十地論",
    "T40n1813_002:0620a09": "中初二是因離。次一是對治離。謂尚應施與。",
    "T40n1813_002:0620a10": "後一是果行離。謂何況盜取。並可知。三所盜",
    "T40n1813_002:0620a11": "相者。盜取其物方便多種。下至呪盜故偏舉",
    "T40n1813_002:0620a12": "之。准前戒有乃至字故得知也。以盜心呪物",
    "T40n1813_002:0620a13": "令屬己等。又託彼呪緣枉取他物。俱名呪盜。",
    "T40n1813_002:0620a14": "四乃至下顯所盜物於中二。先約主。謂通五",
    "T40n1813_002:0620a15": "趣唯除地獄。始從人天至非人故云乃至鬼神",
    "T40n1813_002:0620a16": "也。但是有主必犯故云有主。又為己奪他劫",
    "T40n1813_002:0620a17": "賊之物。又可劫他賊物故云劫賊物。二約物",
    "T40n1813_002:0620a18": "體。謂一針一草者明極少尚犯不待滿五也。",
    "T40n1813_002:0620a19": "二言不得故盜者立制禁斷。謂誤取無犯故",
    "T40n1813_002:0620a20": "云不得故也。第二而菩薩下明制修善行。亦",
    "T40n1813_002:0620a21": "是攝善戒行也。亦是治彼惡之行。於中有二。",
    "T40n1813_002:0620a22": "一起心二作益。前中應起四心。然有四釋。一",
    "T40n1813_002:0620a23": "起四種心。一起佛性心。二孝順心。三慈心。四",
    "T40n1813_002:0620a24": "悲心。以上生字貫下。以下心字通上。故初二",
    "T40n1813_002:0620a25": "緣上位。尚須供養。何得有盜。後二緣下位。尚",
    "T40n1813_002:0620a26": "須救濟。何容有盜。為對治盜故起此心也。二",
    "T40n1813_002:0620a27": "依佛性起二心。謂生佛性之孝順佛性之慈",
    "T40n1813_002:0620a28": "悲。以此二心雖緣上下二類眾生。而常隨順",
    "T40n1813_002:0620a29": "本性平等故云佛性。即同前戒中常住字也。",
    "T40n1813_002:0620b01": "三以此佛性有二義故生二心也。一常住義。",
    "T40n1813_002:0620b02": "經云。其藥本味停住山中。約此本性清淨義",
    "T40n1813_002:0620b03": "故生孝順心而尊敬。如常不輕菩薩敬四眾",
    "T40n1813_002:0620b04": "等。二約隨緣義。經云。隨其流處成種種味。約",
    "T40n1813_002:0620b05": "此成染義故生慈悲心而救度。如常啼菩薩",
    "T40n1813_002:0620b06": "愍四眾等。又以常住即隨緣隨緣即常住不",
    "T40n1813_002:0620b07": "二故。是菩薩緣眾生常具二心也。又義准眾",
    "T40n1813_002:0620b08": "生皆有二義。一是所依佛性具有二義。如上",
    "T40n1813_002:0620b09": "辨。二是能依雜染亦二義。一緣成似有義。二",
    "T40n1813_002:0620b10": "無性即空義。由此染法有即空義故。所依佛",
    "T40n1813_002:0620b11": "性常淨不反也。由此染法有似有義故。所依",
    "T40n1813_002:0620b12": "佛性隨緣成染也。今此文中不約染法。但就",
    "T40n1813_002:0620b13": "佛性二義說二心也。四約自性住佛性在纏。",
    "T40n1813_002:0620b14": "可愍生慈悲心也。約引出及至得果出障。可",
    "T40n1813_002:0620b15": "尊生孝順心也。二常助一切下明依心作益。",
    "T40n1813_002:0620b16": "於中言常助者明長時無間也。一切人者。明",
    "T40n1813_002:0620b17": "廣攝無餘。生福者令種樂因也。生樂者令得",
    "T40n1813_002:0620b18": "樂果也。此二通世出世大小二乘可知。准瑜",
    "T40n1813_002:0620b19": "伽。但生現樂無福利。或俱無菩薩皆不作。或",
    "T40n1813_002:0620b20": "但生福利。或俱生菩薩皆作。是故此中具生",
    "T40n1813_002:0620b21": "福樂二種益事。第三而反下違制結犯有三",
    "T40n1813_002:0620b22": "義。一違前斷惡。又違後修善制。謂盜他物",
    "T40n1813_002:0620b23": "令他生苦生罪。乖福樂故。二應益生而不益",
    "T40n1813_002:0620b24": "生犯攝生戒。應施不施犯攝善戒。不應盜而",
    "T40n1813_002:0620b25": "盜犯律儀戒。故此一盜具違三戒。結為重罪。",
    "T40n1813_002:0620b26": "三應助生福樂。而反盜生罪苦。違反之甚故",
    "T40n1813_002:0620b27": "結重罪。下示罪名可知。盜戒竟。",
    "T40n1813_002:0620b28": "菩薩戒本疏卷第二終"
}