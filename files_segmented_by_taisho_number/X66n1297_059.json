{
    "X66n1297_059:0634b19": "宗鑑法林卷五十九",
    "X66n1297_059:0634b21": "集雲堂　編",
    "X66n1297_059:0634b22": "大鑒下五世",
    "X66n1297_059:0634b23": "筠州洞山良价悟本禪師(雲巖晟嗣)謁南泉。值馬祖忌",
    "X66n1297_059:0634b24": "修齋次。泉曰未審馬祖還來應供否。師出曰待有",
    "X66n1297_059:0634c01": "伴即來。泉曰。此子雖後生。却堪雕琢。師曰莫壓良",
    "X66n1297_059:0634c02": "為賤。",
    "X66n1297_059:0634c03": "慧雲盛云。南泉倚勢欺人。洞山因客見主。雖與馬祖",
    "X66n1297_059:0634c04": "把臂共行。猶較王老師七步。",
    "X66n1297_059:0634c05": "白雲之賓青山伴。位裏借功看互換。無底合盤轉手",
    "X66n1297_059:0634c06": "擎。穿心椀子通身飯。(天童覺)",
    "X66n1297_059:0634c07": "有伴即來。地闢天開。冷光重出匣。古路絕纖埃。萬象",
    "X66n1297_059:0634c08": "森羅齊合掌。須彌岌崿舞三台。(最菴印)",
    "X66n1297_059:0634c09": "洞山參溈山。問頃聞忠國師有無情說法話。某甲",
    "X66n1297_059:0634c10": "未究其微。溈曰。我者裏亦有。祇是罕遇其人。師曰",
    "X66n1297_059:0634c11": "乞師指示。溈曰。父母所生口。終不為子說。師曰還",
    "X66n1297_059:0634c12": "有與師同時慕道者否。溈曰。此去澧陵有雲巖道",
    "X66n1297_059:0634c13": "人。若能撥艸瞻風。必為子之所重。師到雲巖問。無",
    "X66n1297_059:0634c14": "情說法。什麼人得聞。巖曰無情得聞。師曰和尚聞",
    "X66n1297_059:0634c15": "否。巖曰。我若聞。汝即不聞吾說法也。師曰某甲為",
    "X66n1297_059:0634c16": "什麼不聞。巖豎拂子曰還聞麼。師曰不聞。巖曰。我",
    "X66n1297_059:0634c17": "說法汝尚不聞。況無情說法乎。師曰無情說法該",
    "X66n1297_059:0634c18": "何典教。巖曰。豈不見彌陀經云。水鳥樹林悉皆念",
    "X66n1297_059:0634c19": "佛念法。師有省述偈曰。也大奇。也大奇。無情說法",
    "X66n1297_059:0634c20": "不思議。若將耳聽終難會。眼裏聞聲始得知。",
    "X66n1297_059:0634c21": "雪嶠信云。也大奇。也大奇。無情說法不思議。彈指頃",
    "X66n1297_059:0634c22": "石虎。齩殺青田鷄。　笑翁映良久云。蓮峰效顰去也。",
    "X66n1297_059:0634c23": "也大奇。也大奇。無情說法不思議。木杓跳在水桶裏。",
    "X66n1297_059:0634c24": "齩得扇擔咿呀咿。試問大眾是何消息。忽打噴嚏云。",
    "X66n1297_059:0635a01": "今日傷風。",
    "X66n1297_059:0635a02": "無情說法有情聽。有情說法無情別。不是等閒虗作",
    "X66n1297_059:0635a03": "解。大地山河太饒舌。人人盡有不相應。露柱燈籠向",
    "X66n1297_059:0635a04": "你說。(大溈智)",
    "X66n1297_059:0635a05": "好好。萬象森羅俱是寶。頭頭物物現家珍。不識之人",
    "X66n1297_059:0635a06": "即荒草。(南堂靜)",
    "X66n1297_059:0635a07": "洞山辭雲巖。巖曰。自此一別。難得與汝相見。師曰。",
    "X66n1297_059:0635a08": "自此一別。難得與和尚不相見。",
    "X66n1297_059:0635a09": "高高孤頂雪濛濛。劫外行藏路不通。半夜嶺頭消息",
    "X66n1297_059:0635a10": "轉。不關春色暗香濃。(正堂辨)",
    "X66n1297_059:0635a11": "鶴出銀籠上碧穹。鳳無依倚井梧空。東君縱有雙瞳",
    "X66n1297_059:0635a12": "子。不睹堯眉八彩重。(俍亭挺)",
    "X66n1297_059:0635a13": "洞山因辭雲巖。臨行問。百年後忽有人問。還描得",
    "X66n1297_059:0635a14": "師真否。如何抵對。巖良久曰祇者是。師沉吟。巖曰。",
    "X66n1297_059:0635a15": "价闍黎。承當箇事大須審細。師猶涉疑。後因過水",
    "X66n1297_059:0635a16": "覩影大悟。有偈曰。切忌從它覓。迢迢與我疎。我今",
    "X66n1297_059:0635a17": "獨自迬。處處得逢渠。渠今正是我。我今不是渠。應",
    "X66n1297_059:0635a18": "須恁麼會。方得契如如。",
    "X66n1297_059:0635a19": "體量非功不墮今。星移斗換豈同輪。多年曆日雖無",
    "X66n1297_059:0635a20": "用。犯著應須總滅門。(正堂辯)",
    "X66n1297_059:0635a21": "動靜從來每與俱。回頭驀地始逢渠。直饒與麼猶堪",
    "X66n1297_059:0635a22": "笑。喚作如如又却迂。(本覺一)",
    "X66n1297_059:0635a23": "足躡淵泉。冠摩雲戶。明闇未分。光華已露。有參天兩",
    "X66n1297_059:0635a24": "地之功兮蓋國稱臣。無尺土一人之柄兮全身歸父。",
    "X66n1297_059:0635b01": "(潭吉忍)",
    "X66n1297_059:0635b02": "覩影逢渠不是渠。到家何必雁傳書。曉風吹破梅花",
    "X66n1297_059:0635b03": "夢。香霧輕霑粉蜨鬚月。上珠簾。剛夜半。天明玉漏報",
    "X66n1297_059:0635b04": "更箭。當軒秦鏡絕狐蹤。禁殿無人誰敢犯。(百愚斯)",
    "X66n1297_059:0635b05": "牛郎織女兩相看。祇隔銀河數步間。今夜更無雲隔",
    "X66n1297_059:0635b06": "斷。見時依舊別時顏。(獨芳櫟)",
    "X66n1297_059:0635b07": "明明消息露全機。千丈神光腦後輝。是我是渠俱拈",
    "X66n1297_059:0635b08": "却。江南三月鷓鴣啼。(雲章翰)",
    "X66n1297_059:0635b09": "瓊樹遙籠金殿門。綠疎青鎖遶香痕。輪王自古無人",
    "X66n1297_059:0635b10": "見。寶印不彰還更尊。(笠山寧)",
    "X66n1297_059:0635b11": "多年蓬累臥深雲。金管銀簫醉裏聞。秋色重遊山下",
    "X66n1297_059:0635b12": "路。白蘋岸渚得逢君。(蔗庵範)",
    "X66n1297_059:0635b13": "混元氣靜乾坤大。黑白纔分一道微。蹋碎劫前空界",
    "X66n1297_059:0635b14": "影。海天無地著風規。(祖燈紹)",
    "X66n1297_059:0635b15": "洞山後供雲巖真。僧問。先師道祇者是。莫便是否。",
    "X66n1297_059:0635b16": "師曰是。曰意旨如何。師曰當時幾錯會先師意。曰",
    "X66n1297_059:0635b17": "未審先師還知有也無。師曰。若不知有。爭解恁麼",
    "X66n1297_059:0635b18": "道。若知有。爭肯恁麼道。",
    "X66n1297_059:0635b19": "長慶稜云。既知有。為甚恁麼道。又云。養子方知父慈。",
    "X66n1297_059:0635b20": "爭解恁麼道。五更雞唱家林曉。爭肯恁麼道。千年鶴",
    "X66n1297_059:0635b21": "與青松老。寶鑑澄明驗正偏。玉機轉側看兼到。門風",
    "X66n1297_059:0635b22": "大振兮規步綿綿。父子變通兮聲光浩浩。(天童覺)",
    "X66n1297_059:0635b23": "描不成兮畵不成。暮天空曠豈人情。狂猿嘯轉中秋",
    "X66n1297_059:0635b24": "月。迥迥孤峯雲自橫。(桂轂顯)",
    "X66n1297_059:0635c01": "世道茫茫魚雁沉。全憑啞子送來音。逢人不說十分",
    "X66n1297_059:0635c02": "話。到底終無怨恨心。(寧遠地)",
    "X66n1297_059:0635c03": "洞山上堂。有一人在千人萬人中。不背一人。不向",
    "X66n1297_059:0635c04": "一人。你道此人具何面目。雲居膺出曰。某甲參堂",
    "X66n1297_059:0635c05": "去。",
    "X66n1297_059:0635c06": "資福廣於具何面目下云。七凹八凸。於參堂下云。祇",
    "X66n1297_059:0635c07": "得一橛。復云。虗白堂啟。珍珠簾垂。面面無私。識者其",
    "X66n1297_059:0635c08": "誰。任是抽身快便。猶難合伴同歸。然則洞山底意畢",
    "X66n1297_059:0635c09": "竟如何。金鍼雙鎖備。狹路隱全該。　牧菴名云。要見",
    "X66n1297_059:0635c10": "洞山則易。要見雲居則難。畢竟如何。數竿修竹臨軒",
    "X66n1297_059:0635c11": "綠。幾樹桃花映水紅。",
    "X66n1297_059:0635c12": "洞山因僧問。亡僧遷化。向什麼處去。師曰火後一",
    "X66n1297_059:0635c13": "莖茅。",
    "X66n1297_059:0635c14": "野火燒時越轉新。至今烟燄雨難淋。旱地紅蓮遮日",
    "X66n1297_059:0635c15": "月。無根樹長翠成陰。(投子青)",
    "X66n1297_059:0635c16": "春風吹動綠波搖。無限船師逐海潮。祇見江鷗飛白",
    "X66n1297_059:0635c17": "浪。豈知明月在雲霄。(枯木成)",
    "X66n1297_059:0635c18": "善應隨流妙意深。明明一箭中紅心。當鋒不是由基",
    "X66n1297_059:0635c19": "眼。對面鐵山高萬尋。(佛智裕)",
    "X66n1297_059:0635c20": "洞山示眾。秋初夏末。兄弟東去西去。直須向萬里",
    "X66n1297_059:0635c21": "無寸艸處去始得。又曰。祇如萬里無寸艸處作麼",
    "X66n1297_059:0635c22": "生去。後石霜曰。出門便是艸。有僧舉似師。師曰大",
    "X66n1297_059:0635c23": "唐國裏能有幾人。",
    "X66n1297_059:0635c24": "太陽玄云。直得不出門。亦是艸漫漫地。且道合向什",
    "X66n1297_059:0636a01": "麼處行履。莫守寒巖異艸青。坐著白雲宗不妙。　圓",
    "X66n1297_059:0636a02": "通善云。諸人即今脚跟下一句作麼生道。若道萬里",
    "X66n1297_059:0636a03": "無寸艸。許你參見洞山。若道出門便是艸。許你參見",
    "X66n1297_059:0636a04": "石霜。若道不出門亦是艸漫漫地。許你參見太陽。若",
    "X66n1297_059:0636a05": "總道不得。却許你參見延聖。何故。惟有好風來席上。",
    "X66n1297_059:0636a06": "更無閒語落人間。　白雲端云。若見得菴主。便見得",
    "X66n1297_059:0636a07": "洞山。若見得洞山。便見得菴主。見洞山則易。見菴主",
    "X66n1297_059:0636a08": "則難。不見道。雲在嶺頭閒不徹。水流澗底太忙生。",
    "X66n1297_059:0636a09": "　溈山果云。斬釘截鐵。豁開向上玄關。語諦言誠。直指",
    "X66n1297_059:0636a10": "當人要路。且作麼生會。他出門便是艸。石霜恁麼道。",
    "X66n1297_059:0636a11": "上封恁麼舉。諸人不得動著。動著三十棒。　徑山杲",
    "X66n1297_059:0636a12": "云。獅子一滴乳。迸散十斛驢乳。　雪巖滿云。三箇老",
    "X66n1297_059:0636a13": "漢雖然異口同音。未免撞頭磕額。何也。一人開了口",
    "X66n1297_059:0636a14": "合不得。一人高擡脚了放不下。一人緊閉門了出不",
    "X66n1297_059:0636a15": "去。王山則不然。徧十方界非外。全在一微塵。在一微",
    "X66n1297_059:0636a16": "塵非內。徧十方界。祇者一微塵許。也須極盡不可得。",
    "X66n1297_059:0636a17": "向那裏安門。甚處入艸。還會麼。休侵洞嶺初秋艸。請",
    "X66n1297_059:0636a18": "看疎山臘月蓮。　鼓山賢云。洞山恁麼說話。大似瑞",
    "X66n1297_059:0636a19": "鳳不棲於凡木。金龍豈守於寒潭。轉功就位轉位就",
    "X66n1297_059:0636a20": "功即不無。看來也祇是猢猻上樹捨一取一。未為好",
    "X66n1297_059:0636a21": "手。且作麼生是本分底去處。良久云。釣船載到瀟湘",
    "X66n1297_059:0636a22": "岸。氣噎無聊問白鷗。　百丈雪云。山僧則不然。兄弟",
    "X66n1297_059:0636a23": "東去西去。直須向冰河發燄處去。祇如冰河發焰處",
    "X66n1297_059:0636a24": "作麼生去。良久云。兔角杖頭挑日月。龜毛繩子縛虗",
    "X66n1297_059:0636b01": "空。　靈隱禮云。洞山祇解借功明位。焉知玉殿苔生。",
    "X66n1297_059:0636b02": "石霜雖能轉位投機。猶未回途復妙。正饒功位齊轉",
    "X66n1297_059:0636b03": "芝生朽木。功位齊隱雪凍紅爐。佛日要問他。五馬不",
    "X66n1297_059:0636b04": "嘶一牛不飲處如何趣向。",
    "X66n1297_059:0636b05": "出門便是太茫然。萬里無來未得圓。欲識家山門去",
    "X66n1297_059:0636b06": "路。暮烟輕鎖綠綿綿。(佛慧泉)",
    "X66n1297_059:0636b07": "庭前黃葉亂紛紛。階下苔錢似錦紋。戶外任教荒艸",
    "X66n1297_059:0636b08": "綠。石人蹋斷海山雲。(淨因成)",
    "X66n1297_059:0636b09": "艸漫漫。門裏門外君自看。荊棘林中下脚易。夜明簾",
    "X66n1297_059:0636b10": "外轉身難。看看幾何般。且隨老木同寒瘠。將逐春風",
    "X66n1297_059:0636b11": "入燒瘢。(天童覺)",
    "X66n1297_059:0636b12": "虗玄鳥道絕纖埃。玉殿空然鎖綠苔。挂壁梭飛秋蛻",
    "X66n1297_059:0636b13": "骨。滄溟老蚌盡懷胎。(足菴鑒)",
    "X66n1297_059:0636b14": "送君疋馬出皇都。蹋遍荒郊寸艸無。透過大同關子",
    "X66n1297_059:0636b15": "外。還他肘後有靈符。(隱元琦)",
    "X66n1297_059:0636b16": "洞山垂語。知有佛向上人。方有語話分。僧問如何",
    "X66n1297_059:0636b17": "是佛向上人。師曰非佛。",
    "X66n1297_059:0636b18": "保福展云。佛非。　雲門偃云。名不得。狀不得。所以言",
    "X66n1297_059:0636b19": "非。　法眼益云。方便呼為佛。　天童覺云。二老宿相",
    "X66n1297_059:0636b20": "去多少。直是刁刀相似。魚魯參差。到者裏轉劫外機",
    "X66n1297_059:0636b21": "放風前箭。橫身擔荷撒手承當。具者般眼目始得。還",
    "X66n1297_059:0636b22": "辨得麼。易分雪裏粉。難辨墨中煤。　徑山杲云。二尊",
    "X66n1297_059:0636b23": "宿恁麼提持佛向上事。且緩緩。山僧則不然。如何是",
    "X66n1297_059:0636b24": "佛向上事。拽拄杖劈脊便打。免教伊在佛向上躲跟。",
    "X66n1297_059:0636c01": "　報恩秀云。我要問洞山。佛向上人還有答話分也",
    "X66n1297_059:0636c02": "無。　東明際舉雲門語畢云。大小雲門猶作者般見",
    "X66n1297_059:0636c03": "解。山僧當時若在。但冷笑一聲。",
    "X66n1297_059:0636c04": "洞山因僧問如何是西來意。師曰大似駭雞犀。",
    "X66n1297_059:0636c05": "芥藏巨云。橫抽寶劍。剪除竹木精靈。掌握玄珠。照徹",
    "X66n1297_059:0636c06": "神州赤縣。還他洞山老祖。若論佛法大義。遠孫未敢",
    "X66n1297_059:0636c07": "順非而澤。何也。若是鳳凰兒。肯向那那討。",
    "X66n1297_059:0636c08": "洞山於扇上書佛字。雲巖見。却書不字。師又改作",
    "X66n1297_059:0636c09": "非字。雪峰見乃一時除却。",
    "X66n1297_059:0636c10": "興化獎代云。吾不如汝。　白楊順云。我若作洞山。祇",
    "X66n1297_059:0636c11": "向雪峰云。你非吾眷屬。　天鉢元云。洞山雲巖平地",
    "X66n1297_059:0636c12": "起堆。雪峰老漢因事長智。　止谷聲云。字經三寫烏",
    "X66n1297_059:0636c13": "焉成馬。二老宿之謂也。雪峰雖善順硃填墨。德山門",
    "X66n1297_059:0636c14": "下不道不是。洞山門下猶隔津在。何也。太史籀文。二",
    "X66n1297_059:0636c15": "王楷書。",
    "X66n1297_059:0636c16": "洞山因僧問寒暑到來如何迴避。師曰何不向無",
    "X66n1297_059:0636c17": "寒暑處去。曰如何是無寒暑處。師曰寒時寒殺闍",
    "X66n1297_059:0636c18": "黎。熱時熱殺闍黎。",
    "X66n1297_059:0636c19": "投子同云。幾乎與麼去。　瑯琊覺別後語云。僧堂裏",
    "X66n1297_059:0636c20": "去。　雲居舜云。大小瑯琊作者箇去就。山僧則不然。",
    "X66n1297_059:0636c21": "如何是無寒暑處。三冬向煖火。九夏取凉風。　寶峰",
    "X66n1297_059:0636c22": "文云。大眾若也會得。不妨神通遊戲。一切臨時。寒暑",
    "X66n1297_059:0636c23": "不相干。若也不會。且向寒暑裏經冬過夏。　黃龍新",
    "X66n1297_059:0636c24": "云。洞山袖頭打領。腋下剜襟。爭奈者僧不甘。如今有",
    "X66n1297_059:0637a01": "箇出來問黃龍。且作麼生支遣。良久云。安禪不必須",
    "X66n1297_059:0637a02": "山水。滅却心頭火自凉。　上封才云。洞山一句可謂",
    "X66n1297_059:0637a03": "主賓交參。正偏涉入。諸人如今向甚麼處迴避。無事",
    "X66n1297_059:0637a04": "上山行一轉。借問諸人會也無。　泐潭準云。若為人",
    "X66n1297_059:0637a05": "時冰也煖。不為人時火也寒。　仰山欽云。洞山雖則",
    "X66n1297_059:0637a06": "頭正尾正。祇是鼻孔落在者僧手裏。　烏石道云。洞",
    "X66n1297_059:0637a07": "山祇有殺人刀。且無活人劍。忽有人問寒暑到來如",
    "X66n1297_059:0637a08": "何迴避。亦云何不向無寒暑處去。那裏是無寒暑處。",
    "X66n1297_059:0637a09": "向他道寒時熱殺闍黎。熱時寒殺闍黎。為甚麼。三冬",
    "X66n1297_059:0637a10": "炎暑熾。九夏雪花飛。　清化嶾云。洞山老人如將摩",
    "X66n1297_059:0637a11": "尼寶王直授凡庸。者僧若是眼裏有筋。不但三冬枯",
    "X66n1297_059:0637a12": "木秀。管教九夏雪花飛。",
    "X66n1297_059:0637a13": "垂手還同萬仞巖。正偏何必在安排。琉璃古殿照明",
    "X66n1297_059:0637a14": "月。忍俊韓獹空上堦。(翠峰顯)",
    "X66n1297_059:0637a15": "無寒暑處。如何唱和。熱即乘凉。寒即向火。多口阿師。",
    "X66n1297_059:0637a16": "一場懡[怡-台+羅]。人人盡欲出常流。折合還歸炭裏坐。(泉大道)",
    "X66n1297_059:0637a17": "裏頭看。勿暑寒。直下滄溟瀝得乾。我道巨鰲能俯首。",
    "X66n1297_059:0637a18": "笑君沙際弄鉤竿。(天童覺)",
    "X66n1297_059:0637a19": "熱時熱殺寒時寒。寒暑由來總不干。行盡天涯諳世",
    "X66n1297_059:0637a20": "事。老君頭戴楮皮冠。(湛堂準)",
    "X66n1297_059:0637a21": "避暑逃寒問是非。不離寒暑少人知。正中來也無回",
    "X66n1297_059:0637a22": "互。句裏藏鋒辨者稀。炎天雪。火雲飛。風吹日炙杜闍",
    "X66n1297_059:0637a23": "黎。(冶父川)",
    "X66n1297_059:0637a24": "畵閣鐘沉隔亮紗。梧桐微映月痕衺。海棠玉夢成狼",
    "X66n1297_059:0637b01": "藉。風打停舟起浪花。(三宜盂)",
    "X66n1297_059:0637b02": "蘆灣碧水釣船橫。獨酌瀟湘看月明。露滴芙蓉人迹",
    "X66n1297_059:0637b03": "杳。簫吹夜半不知名。(蔗菴範)",
    "X66n1297_059:0637b04": "燦然應氣不留情。明暗相參殺活行。青嶂曉開紅日",
    "X66n1297_059:0637b05": "面。白蘋風蕩釣舟橫。(位中符)",
    "X66n1297_059:0637b06": "洞山因僧問。三身中那身不隨眾數。師曰吾常於",
    "X66n1297_059:0637b07": "此切。後有持問曹山。先師道吾常於此切。作麼生。",
    "X66n1297_059:0637b08": "曹曰要頭便斫去。又問雪峰。峰以拄杖打曰。我亦",
    "X66n1297_059:0637b09": "曾到洞山來。",
    "X66n1297_059:0637b10": "承天宗云。一轉語海宴河清。一轉語風高月冷。一轉",
    "X66n1297_059:0637b11": "語騎賊馬趁賊。試請辨看。忽有箇衲僧出來道總不",
    "X66n1297_059:0637b12": "與麼。也許伊具一隻眼。　徑山杲云。恁麼葛藤。也未",
    "X66n1297_059:0637b13": "夢見三箇老漢在。復云。何不向膏肓穴上下一鍼。",
    "X66n1297_059:0637b14": "　博山來云。近不得倚。遠不得攜。推之弗前。約之弗後。",
    "X66n1297_059:0637b15": "洞山於此若鐵橛也。若夫辨奇貨。採驪珠。求華璞。追",
    "X66n1297_059:0637b16": "藍琰。安可以語於此哉。離乎言句。親之可矣。　寄庵",
    "X66n1297_059:0637b17": "鹵云。三大老與麼說話。雖則各衒己長。也是更闌墨",
    "X66n1297_059:0637b18": "汁污皁衫。畢竟意旨如何。吾常於此切。雲散中秋月。",
    "X66n1297_059:0637b19": "要頭截取去。摩醯三眼一隻豎。我也從洞山來。庭前",
    "X66n1297_059:0637b20": "鐵鋸舞三台。弁山與麼分析。且道還有為人處麼。卓",
    "X66n1297_059:0637b21": "拄杖喝一喝云。手執夜明符。幾箇知天曉。　廣胤標",
    "X66n1297_059:0637b22": "云。三箇老漢。一手提持。赤心片片。大似豐城寶劍當",
    "X66n1297_059:0637b23": "面擲。祇是知恩者少。者僧非但耳聾亦兼眼瞎。錯過",
    "X66n1297_059:0637b24": "當陽。如今還有不錯過底麼。關門令尹誰能識。河上",
    "X66n1297_059:0637c01": "仙翁去不回。　壽昌齊云。吾常於此切。丫角女子門",
    "X66n1297_059:0637c02": "齒缺。要頭斫將去。不祥之事天下諱。我也曾到洞山",
    "X66n1297_059:0637c03": "來。未肯將身一處埋。今日分明重舉似。布穀催耕啼",
    "X66n1297_059:0637c04": "深樹。聲聲流血勸農忙。莫待秋來少官賦。",
    "X66n1297_059:0637c05": "不入世。未循緣。劫壺空處有家傳。白蘋風細秋江暮。",
    "X66n1297_059:0637c06": "古岸船歸一帶煙。(天童覺)",
    "X66n1297_059:0637c07": "玉鞭纔舉乾坤靜。皇道無私顯至尊。貴極鑾輿纔指",
    "X66n1297_059:0637c08": "斥。將軍正令不容存。(正堂辨)",
    "X66n1297_059:0637c09": "吾常於此切。堪笑堪悲向君說。鶯嗁處處暖風生。愁",
    "X66n1297_059:0637c10": "客鬚邊不消雪。柳眉細。花容悅。香飄雲外同時節。(遠",
    "X66n1297_059:0637c11": "菴僼)",
    "X66n1297_059:0637c12": "九重深密信難傳。誰敢依俙犯聖顏。一卷丹書鳳銜",
    "X66n1297_059:0637c13": "出。森羅萬象競朝天。(寧遠地)",
    "X66n1297_059:0637c14": "靜鞭聲裏駕頭來。四望香雲接上臺。鑾轉深宮親切",
    "X66n1297_059:0637c15": "處。從教威武盡摧頹。(劍叟是)",
    "X66n1297_059:0637c16": "洞山因辭京兆興善平。善曰什麼處去。師曰沿流",
    "X66n1297_059:0637c17": "無定止。曰法身沿流報身沿流。師曰總不作此解。",
    "X66n1297_059:0637c18": "善乃撫掌。",
    "X66n1297_059:0637c19": "保福展云。洞山自是一家。乃別云。覓得幾人。　惟直",
    "X66n1297_059:0637c20": "楷云。若非擊水三千。摶風九萬。也不易答者話。祇如",
    "X66n1297_059:0637c21": "興善撫掌是賞是罰。",
    "X66n1297_059:0637c22": "洞山因老宿拈袈裟角問曰。父母未生時還有者",
    "X66n1297_059:0637c23": "箇麼。師曰祇今豈是有耶。宿搖手。",
    "X66n1297_059:0637c24": "轉位投機覓更難。回途復妙豈相關。新豐洞口翻波",
    "X66n1297_059:0638a01": "浪。一掃須教徹底乾。(正堂辨)",
    "X66n1297_059:0638a02": "洞山因一僧在延壽堂不安要見師。師遂至。僧曰",
    "X66n1297_059:0638a03": "和尚何不救取人家男女。師曰你是甚麼人家男",
    "X66n1297_059:0638a04": "女。曰某是大闡提人家男女。師良久。僧曰四山相",
    "X66n1297_059:0638a05": "逼時如何。師曰老僧亦曾從人家屋簷下過。曰回",
    "X66n1297_059:0638a06": "互不回互。師曰不回互。曰教某甲向甚處去。師曰",
    "X66n1297_059:0638a07": "粟畬裏去。僧噓一聲曰珍重。便坐脫。師以拄杖敲",
    "X66n1297_059:0638a08": "頭三下曰。汝祇解與麼去。不解與麼來。",
    "X66n1297_059:0638a09": "昭覺勤云。大凡行脚人正要透脫者一件事。者僧既",
    "X66n1297_059:0638a10": "是大闡提人家男女。直至四山相逼手脚忙亂。若不",
    "X66n1297_059:0638a11": "是洞山具大慈悲。放一線道。與他平展。爭解恁麼去。",
    "X66n1297_059:0638a12": "所以古人道。臨終之際若一毫頭聖凡情念未盡。未",
    "X66n1297_059:0638a13": "免入驢胎馬腹去。祇如洞山道。我亦從人家屋簷下",
    "X66n1297_059:0638a14": "過。粟畬裏去。鼎鼎礙四山不礙四山。到者裏須是桶",
    "X66n1297_059:0638a15": "底子脫始得。且道洞山意作麼生。金鷄啄破琉璃[穀-禾+卵]。",
    "X66n1297_059:0638a16": "玉兔挨開碧海門。",
    "X66n1297_059:0638a17": "祇解恁麼去。沙禽夜宿滄洲樹。不解恁麼來。石筍穿",
    "X66n1297_059:0638a18": "開古路苔。莫道鯤鯨無羽翼。今日親從鳥道回。(天童覺)",
    "X66n1297_059:0638a19": "聖量凡情淨盡時。轉身無路事還非。屋簷下過粟畬",
    "X66n1297_059:0638a20": "裏。馬腹驢胎一道歸。(石溪月)",
    "X66n1297_059:0638a21": "平步登高易。從空放下難。果爾聖凡如電拂。何緣去",
    "X66n1297_059:0638a22": "住得相關。天際雲舒卷。滄波月往還。眼底家私都蕩",
    "X66n1297_059:0638a23": "盡。清風八極步閒閒。(天岸昇)",
    "X66n1297_059:0638a24": "粟畬裏去太分明。劍樹刀山縱步行。雪月莫教迷一",
    "X66n1297_059:0638b01": "色。密移煙棹上沙汀。(寧遠地)",
    "X66n1297_059:0638b02": "洞山因僧問。欲見和尚本來師。如何得見。師曰年",
    "X66n1297_059:0638b03": "牙相似即無阻矣。僧擬進語。師曰。不躡前蹤。別請",
    "X66n1297_059:0638b04": "一問。僧無對。",
    "X66n1297_059:0638b05": "雲居膺代僧云。恁麼則不見和尚本來師也。　長慶",
    "X66n1297_059:0638b06": "因僧問。如何是年牙相似者。慶云。古人恁麼道。闍黎",
    "X66n1297_059:0638b07": "又向者裏覓箇甚麼。",
    "X66n1297_059:0638b08": "簾卷雙輪坐翠微。渾身不挂本來衣。芙蓉露滴秋香",
    "X66n1297_059:0638b09": "老。羞展輕眉對落暉。(頻吉祥)",
    "X66n1297_059:0638b10": "洞山與泰首座冬節喫果子次。乃問。有一物。上拄",
    "X66n1297_059:0638b11": "天。下拄地。黑似漆。常在動用中。動用中收不得。且",
    "X66n1297_059:0638b12": "道過在甚麼處。泰曰過在動用中。師喚侍者掇退",
    "X66n1297_059:0638b13": "果桌。",
    "X66n1297_059:0638b14": "五祖戒別云。來朝更獻楚王看。　同安顯於過在甚",
    "X66n1297_059:0638b15": "麼處別云。不知。　瑯琊覺云。若不是洞山老人焉能",
    "X66n1297_059:0638b16": "辨得。雖然如是。猶欠一著在。　溈山喆云。諸人還知",
    "X66n1297_059:0638b17": "洞山落處麼。若也不知。往往作是非得失會去。山僧",
    "X66n1297_059:0638b18": "道。者果子非但首座不得喫。盡大地人來亦不得正",
    "X66n1297_059:0638b19": "眼覰著。　雲葢本云。洞山雖有打破虗空鉗鎚。而無",
    "X66n1297_059:0638b20": "補綴底手段。待伊道過在動用中。但道請首座喫果",
    "X66n1297_059:0638b21": "子。泰首座若是箇衲僧。喫了也須吐出。　溈山果云。",
    "X66n1297_059:0638b22": "洞山壓良為賤。首座有理難伸。山僧路見不平。要為",
    "X66n1297_059:0638b23": "雪屈。當時纔見與麼問。祇向道靈山授記未到如此。",
    "X66n1297_059:0638b24": "待他擬議。拈果子劈面便擲。不惟塞斷咽喉。免得後",
    "X66n1297_059:0638c01": "人妄生卜度。　淨慈昌云。洞山雖然掇退果桌去。要",
    "X66n1297_059:0638c02": "且塞泰首座口不得。　昭覺勤云。盡道泰首座箭鋒",
    "X66n1297_059:0638c03": "不相拄。所以遭洞山貶剝。後來溈山喆道。此果子莫",
    "X66n1297_059:0638c04": "道首座不得喫。盡大地人也不敢正眼覰著。宗師家",
    "X66n1297_059:0638c05": "正令當行。十方坐斷。有定乾坤句。辨龍蛇眼。不妨難",
    "X66n1297_059:0638c06": "構。當時若是箇英靈衲子解捋虎鬚。待道過在甚麼",
    "X66n1297_059:0638c07": "處。便拈起果子云。和尚畢竟喚作甚麼。待他擬議。劈",
    "X66n1297_059:0638c08": "面便擲。何故。有意氣時添意氣。不風流處也風流。",
    "X66n1297_059:0638c09": "　保寧茂云。盡道洞山祇見錐頭利。不見鑿頭方。抑屈",
    "X66n1297_059:0638c10": "人作麼。又有道。泰公不得果子喫。要且盡大地人皆",
    "X66n1297_059:0638c11": "不得喫。成人者少。敗人者多。殊不知洞山有偏正回",
    "X66n1297_059:0638c12": "互不犯底手脚。直饒道不在動用中。也不得他果子",
    "X66n1297_059:0638c13": "喫。良久云。水流黃葉來何處。牛帶寒鴉過遠邨。　古",
    "X66n1297_059:0638c14": "南門云。要見洞山則易。見泰首座則難。",
    "X66n1297_059:0638c15": "洞山果子誰無分。掇退臺盤妙轉機。今夜為君輕點",
    "X66n1297_059:0638c16": "破。牡丹花下睡猫兒。(明極祚)",
    "X66n1297_059:0638c17": "洞山玷辱家風。首座埋沒自己。雙雙繡出鴛鴦。千古",
    "X66n1297_059:0638c18": "扶持不起。(運菴巖)",
    "X66n1297_059:0638c19": "拄天拄地黑如漆。不分晝夜是何物。拈來拋向屎坑",
    "X66n1297_059:0638c20": "中。火裏蓮花香拂拂。(虛堂愚)",
    "X66n1297_059:0638c21": "迴途復妙展全機。大用堂堂絕指揮。兩手捉來渾一",
    "X66n1297_059:0638c22": "色。金烏夜半潑天飛。(法林音)",
    "X66n1297_059:0638c23": "洞山問僧阿那箇是汝主人公。曰現抵對次。師曰",
    "X66n1297_059:0638c24": "苦哉苦哉。今時人類皆如此。祇認得驢前馬後底",
    "X66n1297_059:0639a01": "將為自己。佛法平沉此其兆也。賓中主尚未明。況",
    "X66n1297_059:0639a02": "主中主乎。僧問如何是主中主。師曰闍黎自道取。",
    "X66n1297_059:0639a03": "曰。某甲道得祇是主中賓。如何是主中主。師曰。恁",
    "X66n1297_059:0639a04": "麼道即易。相續也大難。遂示偈曰。嗟見今時學道",
    "X66n1297_059:0639a05": "流。千千萬萬認門頭。恰似入京朝聖主。祇到潼關",
    "X66n1297_059:0639a06": "即便休。",
    "X66n1297_059:0639a07": "賓中賓。雙眉不展眼無筋。它方役伇求知己。失却衣",
    "X66n1297_059:0639a08": "中無價珍。(浮山遠四)",
    "X66n1297_059:0639a09": "賓中主。盡力追尋無處所。昔年猶自見些些。今日誰",
    "X66n1297_059:0639a10": "知目雙瞽。",
    "X66n1297_059:0639a11": "主中賓。我家廣大實難論。所求不吝無高下。貴賤同",
    "X66n1297_059:0639a12": "途一坥平。",
    "X66n1297_059:0639a13": "主中主。七寶無虧金殿宇。千子常圍繞聖顏。諸天不",
    "X66n1297_059:0639a14": "順飛輪舉。",
    "X66n1297_059:0639a15": "平生心事結眉頭。滿面飛埃鬢已秋。大抵出門無伎",
    "X66n1297_059:0639a16": "倆。奈何今日路貧愁。(宏智覺四)",
    "X66n1297_059:0639a17": "日應經商利萬金。曉來古路問家音。分明得報尊慈",
    "X66n1297_059:0639a18": "健。爭奈難憑喜懼心。",
    "X66n1297_059:0639a19": "御樓吹角六街明。金馬將軍出禁城。閫外威權良有",
    "X66n1297_059:0639a20": "準。不傷風化自昇平。",
    "X66n1297_059:0639a21": "不動金輪萬德全。宸居苔合未排班。當頭諱字寰中",
    "X66n1297_059:0639a22": "禁。誰敢依俙犯聖顏。",
    "X66n1297_059:0639a23": "天涯奔走幾經春。負學論功日轉貧。行海淵深雖涉",
    "X66n1297_059:0639a24": "徧。義天空闊不容塵。(青州辨四)",
    "X66n1297_059:0639b01": "衣穿骨瘦露無餘。獨鎮寰區暉太初。三尺匣中誅侫",
    "X66n1297_059:0639b02": "劍。百篇囊裏薦賢書。",
    "X66n1297_059:0639b03": "丹墀鞭靜九宮開。萬里江山絕點埃。脫却襴衫戴蓆",
    "X66n1297_059:0639b04": "帽。聲聲祇道那邊來。",
    "X66n1297_059:0639b05": "重重幽鎖紫烟岑。古洞龍吟霧氣深。木女唱歸紅燄",
    "X66n1297_059:0639b06": "裏。石人運步覓知音。",
    "X66n1297_059:0639b07": "洞山因僧問如何是沙門行。師曰。頭長三尺。頸長",
    "X66n1297_059:0639b08": "二寸。因令侍者持此語問三聖。聖於侍者手掐一",
    "X66n1297_059:0639b09": "掐。師肯之。",
    "X66n1297_059:0639b10": "文峰玉云。妙得衲僧家轉身活路。還他新豐老人。三",
    "X66n1297_059:0639b11": "聖雖能暗號私通。終是輸他一著。今日若有問頭長",
    "X66n1297_059:0639b12": "三尺頸長二寸意旨如何。向道待你四脚蹋地時自",
    "X66n1297_059:0639b13": "然有箇分曉。　雪筠赤云。鐵圍城中得計。牛角尖裏",
    "X66n1297_059:0639b14": "抽身。三聖雖則善引機宜。也是瞎驢趁隊。今有問雄",
    "X66n1297_059:0639b15": "山如何是沙門行。向道兒童睡未足。切莫蚤揚聲。",
    "X66n1297_059:0639b16": "洞山曰。末法時代人多乾慧。若要辨驗真偽。有三",
    "X66n1297_059:0639b17": "種滲漏。一曰見滲漏。機不離位。墮在毒海。二曰情",
    "X66n1297_059:0639b18": "滲漏。滯在向背。見處偏枯。三曰語滲漏。究妙失宗。",
    "X66n1297_059:0639b19": "機昧始終。濁智流轉。",
    "X66n1297_059:0639b20": "木人嶺上輕開口。石女溪邊暗點頭。堪笑當年李太",
    "X66n1297_059:0639b21": "白。夜來還宿釣魚舟。(見　泐潭照三)",
    "X66n1297_059:0639b22": "天下溪山絕勝幽。誰能把手共同遊。回頭忽聽杜鵑",
    "X66n1297_059:0639b23": "語。笑指白雲歸去休。(情)",
    "X66n1297_059:0639b24": "昔年曾作參禪客。扣徧玄關窮要脉。更闌墨汁染皁",
    "X66n1297_059:0639c01": "衫。說向他人口門窄。(語)",
    "X66n1297_059:0639c02": "既達沖虗理。還隨照性亡。自非功力盡。爭免侍空王。",
    "X66n1297_059:0639c03": "(具德禮三)",
    "X66n1297_059:0639c04": "至靜含羣籟。靈源絕眾流。豈知兼帶意。不在正偏求。",
    "X66n1297_059:0639c05": "依語生神解。徒將迷悟情。開先靈木吼。花雨作寒明。",
    "X66n1297_059:0639c06": "爛柯石化已千年。月舘空香趣獨玄。無奈白雲留戀",
    "X66n1297_059:0639c07": "苦。未驂鸞鶴上朝天。(潭吉忍三)",
    "X66n1297_059:0639c08": "萬人戍裏放還村。倚賴隣西寄食恩。父母丘墳遙在",
    "X66n1297_059:0639c09": "眼。夜燃松火燭樵痕。",
    "X66n1297_059:0639c10": "丈夫義不取封侯。掃徑扶花足自由。轉被花神勞欲",
    "X66n1297_059:0639c11": "死。怨春未罷又傷秋。",
    "X66n1297_059:0639c12": "驢馱馬載藥何為。病入膏肓詎可追。最惜於今多國",
    "X66n1297_059:0639c13": "手。不能痛處與人錐。(聖可玉)",
    "X66n1297_059:0639c14": "洞山因僧問如何是空劫已前自己。師曰白鳥入",
    "X66n1297_059:0639c15": "蘆花。",
    "X66n1297_059:0639c16": "打起黃鶯兒。莫教枝上啼。啼時驚妾夢。不得到遼西。",
    "X66n1297_059:0639c17": "(正堂辨)",
    "X66n1297_059:0639c18": "洞山夜參不點鐙。有僧出問話退。師令侍者點鐙。",
    "X66n1297_059:0639c19": "乃召適來問話僧出來。僧近前。師曰將取三兩粉",
    "X66n1297_059:0639c20": "來與者箇上座。其僧拂袖而退。自此省發。遂罄捨",
    "X66n1297_059:0639c21": "衣資設齋得三年。後辭師。師曰善為。時雪峰侍立",
    "X66n1297_059:0639c22": "問曰。祇如者僧辭去。幾時却來。師曰。它祇知一去。",
    "X66n1297_059:0639c23": "不解再來。其僧歸堂。就衣鉢下坐化。峰報師。師曰",
    "X66n1297_059:0639c24": "雖然如此。猶較老僧三生在。",
    "X66n1297_059:0640a01": "洞中日午打三更。便有遊人把路爭。除却華山陳處",
    "X66n1297_059:0640a02": "士。誰人不帶是非行。(慈受深)",
    "X66n1297_059:0640a03": "洞山因看病僧。僧曰火風離散時如何。師曰。來時",
    "X66n1297_059:0640a04": "無一物。去亦任從伊。曰爭奈羸瘵何。師曰須知有",
    "X66n1297_059:0640a05": "不病者。曰如何是不病者。師曰。悟則無分寸。不悟",
    "X66n1297_059:0640a06": "隔山坡。曰前程還許卜度也無。師曰。雖然黑似漆。",
    "X66n1297_059:0640a07": "成立在今時。",
    "X66n1297_059:0640a08": "火風離散後。一物鎮長靈。佛國黃金地。天堂白玉庭。",
    "X66n1297_059:0640a09": "前程休卜度。所至要惺惺。一念心清淨。人間亦祇寧。",
    "X66n1297_059:0640a10": "(南堂靜)",
    "X66n1297_059:0640a11": "洞山不安。僧問。和尚病。還有不病者麼。師曰有。曰",
    "X66n1297_059:0640a12": "不病者還看和尚否。師曰老僧看它有分。曰和尚",
    "X66n1297_059:0640a13": "看它時如何。師曰老僧看它時則不見有病。",
    "X66n1297_059:0640a14": "博山來云。不二門開。日面月面總不似。洞山癖病。混",
    "X66n1297_059:0640a15": "之弗得。類之不齊。病中善看病也。者僧眼裏有筋。皮",
    "X66n1297_059:0640a16": "下有血。要見洞山也不難。",
    "X66n1297_059:0640a17": "卸却臭皮袋。拈轉赤肉團。當頭鼻孔正。直下髑髏乾。",
    "X66n1297_059:0640a18": "老醫不見從來癖。少子相逢向近難。野水瘦時秋潦",
    "X66n1297_059:0640a19": "退。白雲斷處舊山寒。須劋絕。莫顢頇。轉盡無功伊就",
    "X66n1297_059:0640a20": "位。孤標不與汝同盤。(天童覺)",
    "X66n1297_059:0640a21": "蹋蹋蘆灣又柳灣。生涯惟指舊巑岏。神蹊轉處白雲",
    "X66n1297_059:0640a22": "斷。百鳥不來春正寒。(位中符)",
    "X66n1297_059:0640a23": "洞山因僧問如何是青山白雲父。師曰不森森者",
    "X66n1297_059:0640a24": "是。曰如何是白雲青山兒。師曰不辨東西者是。曰",
    "X66n1297_059:0640b01": "如何是白雲終日倚。師曰去離不得。曰如何是青",
    "X66n1297_059:0640b02": "山總不知。師曰不顧視者是。",
    "X66n1297_059:0640b03": "江流夜魄兩依依。風卷蘆花帶雪飛。石女慣乘金鳳",
    "X66n1297_059:0640b04": "舞。木人喜跨玉龍歸。(頻吉祥)",
    "X66n1297_059:0640b05": "洞山參興平。纔展具。平曰莫禮老朽。師曰禮不老",
    "X66n1297_059:0640b06": "朽者。曰渠不受禮。師曰渠不曾禮。",
    "X66n1297_059:0640b07": "渠非老朽。不禮不受。威音世前。毗盧頂後。把定壺中",
    "X66n1297_059:0640b08": "白日長。觸著匣裏青蛇吼。良醫叮嚀病人。服藥不如",
    "X66n1297_059:0640b09": "忌口。(天童覺)",
    "X66n1297_059:0640b10": "尊貴堂堂自不羣。深宮獨坐對衺曛。渠儂縱謂不相",
    "X66n1297_059:0640b11": "識。家醜那堪已外聞。(寧遠地)",
    "X66n1297_059:0640b13": "宗鑑法林卷五十九"
}