{
    "T16n0659_007:0276b02": "大乘寶雲經卷第七",
    "T16n0659_007:0276b04": "梁扶南三藏曼陀羅仙共僧伽婆羅等譯",
    "T16n0659_007:0276b05": "寶積品第七",
    "T16n0659_007:0276b06": "爾時，佛告寶積菩薩言：「善男子！有四種法，退",
    "T16n0659_007:0276b07": "失菩薩智慧。何謂為四？於佛正法無尊重心，",
    "T16n0659_007:0276b08": "亦不恭敬是說法者；慳嫉正法，設有人來求",
    "T16n0659_007:0276b09": "正法者而不為說；於樂法者為作留難，遮護",
    "T16n0659_007:0276b10": "覆藏，自生憍慢；復加誹謗說正法者。寶積！如",
    "T16n0659_007:0276b11": "是四法退失智慧。「善男子！有四種法，增長菩",
    "T16n0659_007:0276b12": "薩摩訶薩廣大智慧。何等為四？所謂敬重正",
    "T16n0659_007:0276b13": "法及說法者；隨所聽得微妙正法，廣為他人",
    "T16n0659_007:0276b14": "分別解說，不求名聞、無希望心而為說法；勤",
    "T16n0659_007:0276b15": "求正法如救頭然；隨所聞聽堅固受持、如法",
    "T16n0659_007:0276b16": "修行，不但說是名字而已。善男子！如是四法，",
    "T16n0659_007:0276b17": "增長菩薩廣大智慧。「善男子！具有四法，而皆",
    "T16n0659_007:0276b18": "忘失菩薩摩訶薩大菩提心。何等為四？所謂",
    "T16n0659_007:0276b19": "不隨順和上阿闍梨一切福田、他人不疑而",
    "T16n0659_007:0276b20": "為作疑、見行大乘者而誹謗之、自心欺誑復",
    "T16n0659_007:0276b21": "誑於他。善男子！如是四法，失菩提心。「善男子！",
    "T16n0659_007:0276b22": "有四種法，菩薩摩訶薩生生世世大菩提心",
    "T16n0659_007:0276b23": "自然現前，中間不失乃至坐於菩提道場。何",
    "T16n0659_007:0276b24": "等為四？所謂若失身命終不妄語乃至戲笑；",
    "T16n0659_007:0276b25": "知而不說虛妄之言；於諸眾生起平等心，心",
    "T16n0659_007:0276b26": "無欺誑亦不誑他；於諸菩薩生世尊想，不樂",
    "T16n0659_007:0276b27": "小乘故。善男子！如是四法，生生世世大菩提",
    "T16n0659_007:0276b28": "心自然現前，中間不失乃至坐於菩提道場。",
    "T16n0659_007:0276b29": "「善男子！具四種法，菩薩摩訶薩一切善根不",
    "T16n0659_007:0276c01": "得生長。何等為四？自生憍慢、勤求世間文章",
    "T16n0659_007:0276c02": "呪術、勤求利養貪著名聞、以欺誑心而誑於",
    "T16n0659_007:0276c03": "他。善男子！具是四法，菩薩摩訶薩一切善根",
    "T16n0659_007:0276c04": "永不增長。「善男子！具有四法，菩薩摩訶薩生",
    "T16n0659_007:0276c05": "生世世增長善根，轉勝明淨，不復退失。何謂",
    "T16n0659_007:0276c06": "為四？捨離一切不淨之法，勤求一切清淨正",
    "T16n0659_007:0276c07": "法，夫正法者，所謂六波羅蜜菩薩法藏；於",
    "T16n0659_007:0276c08": "諸眾生心無憍慢，猶若家犬；如法受施而自",
    "T16n0659_007:0276c09": "知量，捨離一切諸邪慢等，安心知足住於聖",
    "T16n0659_007:0276c10": "種；不說他人罪過虛實，不求人短。若於諸法",
    "T16n0659_007:0276c11": "心不通達，亦於世世增長善根，轉勝明淨，不",
    "T16n0659_007:0276c12": "復退失。「善男子！菩薩有四種諂曲之心，常應",
    "T16n0659_007:0276c13": "捨離。何謂為四？於諸佛法心生疑、悔、不決了",
    "T16n0659_007:0276c14": "等，於諸不毀謗當作是念：『唯佛作證。佛法",
    "T16n0659_007:0276c15": "無量，為諸眾生隨機所說；甚深難解，唯佛自",
    "T16n0659_007:0276c16": "知，非我所解。』是故，不生違逆之心。善男子！是",
    "T16n0659_007:0276c17": "名四法令眾生生憍慢心、瞋恨惱等、於他",
    "T16n0659_007:0276c18": "利養起嫉妬心、呵罵菩薩、廣其惡名。善男子！",
    "T16n0659_007:0276c19": "是名四種諂曲之心，菩薩摩訶薩常應捨離。",
    "T16n0659_007:0276c20": "「善男子！菩薩摩訶薩具有四種真實之相。何",
    "T16n0659_007:0276c21": "等為四？所謂於所犯罪終不覆藏，向他發露",
    "T16n0659_007:0276c22": "懺悔、改往，心無蓋纏；若以實言應失國土、身",
    "T16n0659_007:0276c23": "命、財物，如是急事不捨實語，亦不異緣作諸",
    "T16n0659_007:0276c24": "餘語；一切惡事、罵詈、誹謗、撾打、繫縛、種種傷",
    "T16n0659_007:0276c25": "害，受此苦時但自咎責、推於往業，不瞋恨他、",
    "T16n0659_007:0276c26": "不懷其惡，善住信力、自心淨故；若於諸佛甚",
    "T16n0659_007:0276c27": "深之法——難信、難解——悉能信受、讀誦、受持。善男",
    "T16n0659_007:0276c28": "子！是名菩薩有四真實質直之相。「善男子！具",
    "T16n0659_007:0276c29": "有四法，[怡-台+龍]悷難調難伏之相。何謂為四？讀誦",
    "T16n0659_007:0277a01": "經典翻為戲論，雖口說法不隨順行，於諸教",
    "T16n0659_007:0277a02": "誨違逆不信；不能隨順恭奉供養和上、闍梨",
    "T16n0659_007:0277a03": "諸福田等令心喜悅；損他信施、恭敬供養，自",
    "T16n0659_007:0277a04": "違本誓而受信施；見諸調御菩薩大士輕欺",
    "T16n0659_007:0277a05": "生慢而不恭敬。善男子！是名菩薩有四種法，",
    "T16n0659_007:0277a06": "[怡-台+龍]悷難調難伏之相。「善男子！菩薩有四調順",
    "T16n0659_007:0277a07": "之相。何謂為四？隨所聞法而善說之，如說而",
    "T16n0659_007:0277a08": "行，依止於法、不依言說；承奉師教能知意旨，",
    "T16n0659_007:0277a09": "易與言語，所作皆善不失師意；不退戒、定，以",
    "T16n0659_007:0277a10": "調順心而受供養；見諸善調信順大士恭敬",
    "T16n0659_007:0277a11": "愛樂，隨順善訓，稟受德行。善男子！是名菩薩",
    "T16n0659_007:0277a12": "有四調順之相。「善男子！菩薩有四僻謬。何謂",
    "T16n0659_007:0277a13": "為四？不可信人與之同意是菩薩謬、非器眾",
    "T16n0659_007:0277a14": "生說甚深法是菩薩謬、樂大乘者為說小法",
    "T16n0659_007:0277a15": "是菩薩謬、若布施時但施持戒供養善者不",
    "T16n0659_007:0277a16": "施惡人是菩薩謬。善男子！是名菩薩四種僻",
    "T16n0659_007:0277a17": "謬。「善男子！菩薩有四正道。何謂為四？於諸眾",
    "T16n0659_007:0277a18": "生生平等心、普信眾生等以佛慧、於諸眾生",
    "T16n0659_007:0277a19": "說法平等、等令眾生等住正行。善男子！是名",
    "T16n0659_007:0277a20": "菩薩有四正道。「善男子！菩薩有四非善知識、",
    "T16n0659_007:0277a21": "非善等侶。何謂為四？求聲聞者，但欲自利；求",
    "T16n0659_007:0277a22": "緣覺者，心樂少事；歎外經典、路伽耶陀、文章",
    "T16n0659_007:0277a23": "嚴飾；所親近者，但增世利、不慕法利。善男子！",
    "T16n0659_007:0277a24": "是名菩薩有四非善知識、非善等侶。「善男子！",
    "T16n0659_007:0277a25": "菩薩有四善知識、四善等侶。何謂為四？諸來",
    "T16n0659_007:0277a26": "乞者是善知識，道因緣故；能說法者是善知",
    "T16n0659_007:0277a27": "識，增長善故；勸令出家是善知識，出三界苦；",
    "T16n0659_007:0277a28": "諸佛菩薩是善知識，增長一切正妙法故。善",
    "T16n0659_007:0277a29": "男子！是名菩薩四善知識、四善等侶。「善男子！",
    "T16n0659_007:0277b01": "菩薩有四實非菩薩而似菩薩。何謂為四？貪",
    "T16n0659_007:0277b02": "求利養而不求法、貪求名稱不求功德、貪求",
    "T16n0659_007:0277b03": "自樂不救眾生、以滅苦法樂聚徒眾不樂遠",
    "T16n0659_007:0277b04": "離。善男子！是名四非菩薩而似菩薩。「善男",
    "T16n0659_007:0277b05": "子！有四種真實菩薩。何謂為四？能信於空亦",
    "T16n0659_007:0277b06": "信業報、知一切法無有吾我而於眾生起大",
    "T16n0659_007:0277b07": "悲心、深樂涅槃而遊生死、所作布施皆為眾",
    "T16n0659_007:0277b08": "生不求果報。善男子！是為菩薩四種真實菩",
    "T16n0659_007:0277b09": "薩功德。「善男子！菩薩有四大藏。何謂為四？若",
    "T16n0659_007:0277b10": "有菩薩值佛出世，因爾得聞六波羅蜜及其",
    "T16n0659_007:0277b11": "義趣，以無礙心侍說法者、不暫遠離、心無懈",
    "T16n0659_007:0277b12": "怠、住阿蘭若而無放逸。善男子！是名菩薩有",
    "T16n0659_007:0277b13": "四大藏。「善男子！菩薩有四種法，能壞魔事。何",
    "T16n0659_007:0277b14": "謂為四？常不捨離菩提之心、於諸眾生心無",
    "T16n0659_007:0277b15": "罣礙、於諸執著悉皆覺知、心不輕賤一切眾",
    "T16n0659_007:0277b16": "生。善男子！是名菩薩有四種法，能壞魔事。「善",
    "T16n0659_007:0277b17": "男子！菩薩有四不可思量福德行業。何謂為",
    "T16n0659_007:0277b18": "四？以清淨心而行法施、於破戒人生大悲心、",
    "T16n0659_007:0277b19": "於諸眾生稱揚歎詠菩提之心、於無力者修",
    "T16n0659_007:0277b20": "習忍辱。善男子！是名菩薩有四不可思量福",
    "T16n0659_007:0277b21": "德行業。「善男子！菩薩有四種法，破碎煩惱、無",
    "T16n0659_007:0277b22": "明住地。何謂為四？戒品清淨——若輕、若重——悉皆",
    "T16n0659_007:0277b23": "不犯、攝持正法不憚劬勞、布施燈明供養福",
    "T16n0659_007:0277b24": "田、捨施財物無有親踈，是名四法破碎煩惱、",
    "T16n0659_007:0277b25": "無明住地。「善男子！有四種法，得無礙智。何謂",
    "T16n0659_007:0277b26": "為四？無希望心常行法施、受持正法與理相",
    "T16n0659_007:0277b27": "應、於他利養不生嫉妬、恒自攝心不生憍慢，",
    "T16n0659_007:0277b28": "是名四法得無礙智。「善男子！非但名字號為",
    "T16n0659_007:0277b29": "菩薩，能行善法、行平等心名為菩薩，若能成",
    "T16n0659_007:0277c01": "就三十二法則名菩薩。何謂三十二法？常為",
    "T16n0659_007:0277c02": "眾生深求安樂，皆令得住一切智中，常自稱",
    "T16n0659_007:0277c03": "量無上法器，心不憎惡他人智慧，破壞憍慢，",
    "T16n0659_007:0277c04": "深樂佛道，心地堅固敬無虛假，親友究竟得",
    "T16n0659_007:0277c05": "至成佛，於親、非親心常平等，言常含笑、言語",
    "T16n0659_007:0277c06": "知量、前應問訊面無顰蹙，所為事業終不中",
    "T16n0659_007:0277c07": "息，普為眾生等行大悲，心無疲倦，多聞無",
    "T16n0659_007:0277c08": "厭，自責己過、不譏彼短，於有罪者慈悲呵責，",
    "T16n0659_007:0277c09": "以菩提心行諸威儀，所行布施不求反報、不",
    "T16n0659_007:0277c10": "求生處而行持戒、於諸眾生生無礙忍、為修",
    "T16n0659_007:0277c11": "一切諸善根故勤行精進、遣無色界取於禪",
    "T16n0659_007:0277c12": "定、行方便慧應四攝法，持戒、毀戒慈心平等，",
    "T16n0659_007:0277c13": "至心聽法，心樂遠離，住阿蘭若而不樂著一",
    "T16n0659_007:0277c14": "切世間種種榮華，於大乘中見大利益，離惡",
    "T16n0659_007:0277c15": "知識、親近善友，常運平等，四種梵心，遊戲五",
    "T16n0659_007:0277c16": "通，常依真智，於諸眾生——邪行、正行——俱不棄捨，",
    "T16n0659_007:0277c17": "言常決定貴真實法，一切善根以菩薩心而",
    "T16n0659_007:0277c18": "為上首。若人具此三十二法則得名為菩薩",
    "T16n0659_007:0277c19": "之位。「善男子！菩薩功德無量無邊，當以譬喻",
    "T16n0659_007:0277c20": "因緣知之。善男子！譬如大地容受眾生，無分",
    "T16n0659_007:0277c21": "別心、不求報恩；菩薩亦爾，從初發心至坐道",
    "T16n0659_007:0277c22": "場，一切眾生皆蒙利益，心無分別、不求報恩。",
    "T16n0659_007:0277c23": "「善男子！如一切水潤生百種稻禾、藥草、叢林、",
    "T16n0659_007:0277c24": "樹木皆得增長；菩薩亦爾，自心淨故，慈悲普",
    "T16n0659_007:0277c25": "覆潤諸眾生，皆令增長一切善法。「善男子！譬",
    "T16n0659_007:0277c26": "如火種皆能成熟百種禾穀、藥草、華果；菩薩",
    "T16n0659_007:0277c27": "智慧亦復如是，皆能成就一切善根。「善男子！",
    "T16n0659_007:0277c28": "譬如風輪皆能成立一切世界諸佛剎土；菩",
    "T16n0659_007:0277c29": "薩方便亦復如是，皆能成立一切善法。「善男",
    "T16n0659_007:0278a01": "子！如月初生，光明炎色日日增長；菩薩淨心",
    "T16n0659_007:0278a02": "亦復如是，一切善法日日增長。「善男子！如日",
    "T16n0659_007:0278a03": "初出，一時發光普為一切眾生照明；菩薩亦",
    "T16n0659_007:0278a04": "爾，發智慧光，一時普照一切眾生。「善男子！如",
    "T16n0659_007:0278a05": "師子王，隨所至處不驚不畏；菩薩亦爾，持戒",
    "T16n0659_007:0278a06": "清淨，智慧真實，隨所住處不驚不畏。「善男子！",
    "T16n0659_007:0278a07": "譬如善調大龍象王，荷負重擔身不疲極；菩",
    "T16n0659_007:0278a08": "薩亦爾，善調心故，荷負一切眾生之類，作大",
    "T16n0659_007:0278a09": "利益而無疲倦。「善男子！譬如蓮華生於水中，",
    "T16n0659_007:0278a10": "水不染著；菩薩亦爾，生於世間，諸世間法而",
    "T16n0659_007:0278a11": "不染污。「善男子！如人伐樹，根在還生；菩薩亦",
    "T16n0659_007:0278a12": "爾，方便力故，雖斷結使有善根愛還生三界。",
    "T16n0659_007:0278a13": "「善男子！譬如諸方流水入于大海皆為一味；",
    "T16n0659_007:0278a14": "菩薩亦爾，以種種門習諸善根，迴向阿耨多",
    "T16n0659_007:0278a15": "羅三藐三菩提皆為一味。「善男子！譬如須彌",
    "T16n0659_007:0278a16": "山王，忉利諸天及四天王皆依止住；菩薩大",
    "T16n0659_007:0278a17": "菩提心亦復如是，為薩婆若所依止住。「善男",
    "T16n0659_007:0278a18": "子！如大國王，以群臣力能辦國事；菩薩智慧",
    "T16n0659_007:0278a19": "亦復如是，以方便力皆能成辦一切佛事。「善",
    "T16n0659_007:0278a20": "男子！譬如天淨清明，無諸雲氣必無雨相；寡",
    "T16n0659_007:0278a21": "聞菩薩無所知解、無法雨潤亦復如是。「善男",
    "T16n0659_007:0278a22": "子！譬如天陰雲起必能降雨，充足眾生生長",
    "T16n0659_007:0278a23": "萌牙；菩薩亦爾，從大悲雲起大法雨利益眾",
    "T16n0659_007:0278a24": "生。「善男子！如轉輪聖王所出之處則具七寶；",
    "T16n0659_007:0278a25": "菩薩亦爾，隨所出處三十七品現於世間。「善",
    "T16n0659_007:0278a26": "男子！如摩尼珠所在之處，則有無量金、銀、珍",
    "T16n0659_007:0278a27": "寶；如是，菩薩隨所出處則有無量百千聲聞、",
    "T16n0659_007:0278a28": "辟支佛寶。「善男子！如忉利天入雜藏園，隨意",
    "T16n0659_007:0278a29": "所用悉在其中；菩薩亦爾，真淨心故，於諸眾",
    "T16n0659_007:0278b01": "生平等教化。「善男子！譬如呪術藥力，毒不能",
    "T16n0659_007:0278b02": "害；菩薩結使亦復如是，智慧力故不墮惡道。",
    "T16n0659_007:0278b03": "「善男子！如大城中所棄糞穢，若置甘蔗、蒱萄",
    "T16n0659_007:0278b04": "田中則有利益；菩薩結使亦復如是，所餘習",
    "T16n0659_007:0278b05": "氣為一切智而作因緣。「善男子！譬如有人不",
    "T16n0659_007:0278b06": "曾習學戈矛之法則無武用；菩薩亦爾，不曾",
    "T16n0659_007:0278b07": "習學一切諸法而不能為算擇分別、受持修",
    "T16n0659_007:0278b08": "行。「善男子！譬如陶師，於諸坏器未燥之時不",
    "T16n0659_007:0278b09": "堪大火；菩薩亦爾，於諸眾生智慧微弱不堪",
    "T16n0659_007:0278b10": "聽聞諸佛大法故不為說，彼設得聞則生狂",
    "T16n0659_007:0278b11": "亂。「善男子！菩薩摩訶薩欲學寶雲微妙經者，",
    "T16n0659_007:0278b12": "常應修習實法正觀。云何正觀？所謂真實思",
    "T16n0659_007:0278b13": "惟是法正觀，不觀我、人、眾生、壽命，是名中道",
    "T16n0659_007:0278b14": "真實正觀。「善男子！夫實觀者，觀色非常亦非",
    "T16n0659_007:0278b15": "無常，亦觀受、想、行、識非常亦非無常，是名中",
    "T16n0659_007:0278b16": "道真實法觀。所以者何？常是一邊、無常一邊，",
    "T16n0659_007:0278b17": "常與無常二邊中間無色、無形、無命、無知，是",
    "T16n0659_007:0278b18": "名中道諸法實觀；我是一邊、無我一邊，我與",
    "T16n0659_007:0278b19": "無我二邊中間無色、無形、無命、無知，是名中",
    "T16n0659_007:0278b20": "道諸法實觀。「善男子！若心有實是為一邊、若",
    "T16n0659_007:0278b21": "心非實是為一邊，若無心識、亦無心數諸大",
    "T16n0659_007:0278b22": "地法，是名中道諸法實觀。如是，善法、不善之",
    "T16n0659_007:0278b23": "法，世間諸法、出世間法，有罪之法、無罪之法，",
    "T16n0659_007:0278b24": "有漏、無漏，有為、無為，乃至有垢、無垢亦復如",
    "T16n0659_007:0278b25": "是，離於二邊而不可取亦不可說，是名中道",
    "T16n0659_007:0278b26": "諸法實觀。善男子！有是一邊、無是一邊，有無",
    "T16n0659_007:0278b27": "中間無色、無形、無命、無知，是名中道真實法",
    "T16n0659_007:0278b28": "觀。「善男子！我之所說十二因緣：無明緣行、",
    "T16n0659_007:0278b29": "行緣識、識緣名色、名色緣六入、六入緣觸、觸",
    "T16n0659_007:0278c01": "緣受、受緣愛、愛緣取、取緣有、有緣生、生緣",
    "T16n0659_007:0278c02": "老、死、憂、悲、苦、惱，如是因緣而為招集成大苦",
    "T16n0659_007:0278c03": "聚。若無明滅故行滅、行滅故識滅、識滅故名",
    "T16n0659_007:0278c04": "色滅、名色滅故六入滅、六入滅故觸滅、觸滅",
    "T16n0659_007:0278c05": "故受滅、受滅故愛滅、愛滅故取滅、取滅故有",
    "T16n0659_007:0278c06": "滅、有滅故生滅、生滅故，如是，老、死、憂、悲眾惱",
    "T16n0659_007:0278c07": "大苦聚滅。明與無明無二、無別，若如是知，是",
    "T16n0659_007:0278c08": "名中道諸法實觀。如是，行及非行、識與所識、",
    "T16n0659_007:0278c09": "名色可見及不可見、諸六入非六入、觸及所",
    "T16n0659_007:0278c10": "觸、受及受滅、愛與愛滅、取與取滅、有與有",
    "T16n0659_007:0278c11": "滅、生與生滅、老死與老死滅皆是無二、無別，",
    "T16n0659_007:0278c12": "若如是知，是名中道諸法實觀。「復次，善男子！",
    "T16n0659_007:0278c13": "夫真實觀，不以空故令諸法空，法性自空；非",
    "T16n0659_007:0278c14": "無相故令法無相，法性之體本自無相；不以",
    "T16n0659_007:0278c15": "無願令法無願，但諸法性本自無願；不以無",
    "T16n0659_007:0278c16": "起、無生、無我、無取、無性令法無起、無取、無性，",
    "T16n0659_007:0278c17": "但法本來自無起、無取、無性。若如是觀，是名",
    "T16n0659_007:0278c18": "實觀。「復次，善男子！非無人故名之曰空，但空",
    "T16n0659_007:0278c19": "自空；前際、後際、中際亦空，但法自空。非色滅",
    "T16n0659_007:0278c20": "空，當依於空、莫依於人。若以得空而依於空，",
    "T16n0659_007:0278c21": "佛說是人則為退墮。「善男子！寧起我見積如",
    "T16n0659_007:0278c22": "須彌，莫以空見起增上慢。所以者何？一切諸",
    "T16n0659_007:0278c23": "見以空得脫，若起空見則不可治。「善男子！如",
    "T16n0659_007:0278c24": "醫授藥令治彼病，是藥在內祕而不出。於意",
    "T16n0659_007:0278c25": "云何？如是病人寧得差不？」「不也。世尊！是藥不",
    "T16n0659_007:0278c26": "出，其病轉增。」「善男子！如是諸見唯空能滅，若",
    "T16n0659_007:0278c27": "起空見則不可治。譬如有人怖畏虛空，悲號",
    "T16n0659_007:0278c28": "搥胸，作如是言：『却此虛空。』於意云何？如是虛",
    "T16n0659_007:0278c29": "空可除却不？」「不也。世尊！」「善男子！如是，若畏空",
    "T16n0659_007:0279a01": "法，我說是人狂亂失心。所以者何？常行空中",
    "T16n0659_007:0279a02": "而畏於空。「譬如畫師自手畫作夜叉鬼像，見",
    "T16n0659_007:0279a03": "則怖畏，迷悶躄地；一切凡夫亦復如是，自造",
    "T16n0659_007:0279a04": "色、聲、香、味、觸故往來生死，受諸苦惱不自覺",
    "T16n0659_007:0279a05": "知。「善男子！譬如幻師幻作猛虎，幻虎成已還",
    "T16n0659_007:0279a06": "食幻師；行道沙門亦復如是，有所觀法皆空、",
    "T16n0659_007:0279a07": "皆寂、無有見者，是觀亦空。「善男子！譬如兩木",
    "T16n0659_007:0279a08": "本無火相，以兩相揩從中火生遂燒是木。善",
    "T16n0659_007:0279a09": "男子！如是真實觀故，生聖智慧；聖智生已，遂",
    "T16n0659_007:0279a10": "滅實觀。「善男子！譬如然燈，一切黑暗皆自無",
    "T16n0659_007:0279a11": "有，無所從來、去無所至，非東方來、去亦不至，",
    "T16n0659_007:0279a12": "南、西、北方、四維、上、下，不從彼來、去亦不至。而",
    "T16n0659_007:0279a13": "此燈明亦無是念：『我能滅暗。』但因燈明，法自",
    "T16n0659_007:0279a14": "無暗。明、暗俱空，無作、無取。善男子！如是，實智",
    "T16n0659_007:0279a15": "慧生、無智自滅，智與無智二相俱空，無作、無",
    "T16n0659_007:0279a16": "取。「善男子！譬如千歲暗室未曾見明，設復有",
    "T16n0659_007:0279a17": "人於中然燈。於意云何？暗寧作念：『我久住此，",
    "T16n0659_007:0279a18": "不欲去也。』」「不也。世尊！若燈然時，是暗無力，必",
    "T16n0659_007:0279a19": "當滅去。」「善男子！如是，百千萬劫久集結業，以",
    "T16n0659_007:0279a20": "一觀智即皆能滅。其燈明者，聖慧根是；其黑",
    "T16n0659_007:0279a21": "暗者，諸結業是。「善男子！譬如種植空中，若能",
    "T16n0659_007:0279a22": "增長無有是處；菩薩取證亦復如是，增長佛",
    "T16n0659_007:0279a23": "法亦無是處。「善男子！譬如種植在於良田則",
    "T16n0659_007:0279a24": "能生長，斯有是處；菩薩亦爾，有諸結使雜世",
    "T16n0659_007:0279a25": "間垢能長佛法。「善男子！譬如於彼高原陸地",
    "T16n0659_007:0279a26": "不生蓮華；菩薩亦爾，於無為中不生佛法。「善",
    "T16n0659_007:0279a27": "男子！譬如卑濕污泥乃生蓮華；菩薩亦爾，生",
    "T16n0659_007:0279a28": "死污泥、邪定眾生能生佛法。「善男子！譬如四",
    "T16n0659_007:0279a29": "大海水生蘇滿中；菩薩有為善根甚多無量",
    "T16n0659_007:0279b01": "亦復如是。「善男子！譬如若破一毛以為百分，",
    "T16n0659_007:0279b02": "以一分毛取海一滴；一切聲聞有為善根亦",
    "T16n0659_007:0279b03": "復如是。「善男子！譬如虫芥子孔所有虛空；一",
    "T16n0659_007:0279b04": "切聲聞有為智慧亦復如是。「善男子！譬如十",
    "T16n0659_007:0279b05": "方虛空無量無邊；菩薩有為智慧亦復如是。",
    "T16n0659_007:0279b06": "「善男子！譬如轉輪聖王有大夫人懷妊七日，",
    "T16n0659_007:0279b07": "是子具有轉輪王相，諸天尊重過餘諸子具",
    "T16n0659_007:0279b08": "身力者。所以者何？是胎王子必紹尊位，繼聖",
    "T16n0659_007:0279b09": "王種。善男子！初心菩薩亦復如是，雖未具足",
    "T16n0659_007:0279b10": "諸菩薩相，如胎王子，諸天、神、王深心尊重。所",
    "T16n0659_007:0279b11": "以者何？如是菩薩必紹尊位，不斷佛種。「善男",
    "T16n0659_007:0279b12": "子！譬如一琉璃珠勝於水精；菩薩亦爾，從初",
    "T16n0659_007:0279b13": "發心便勝一切眾生之類。「善男子！譬如大王",
    "T16n0659_007:0279b14": "夫人生子之日，小王、群臣皆來拜謁；菩薩亦",
    "T16n0659_007:0279b15": "爾，初發心時，諸天世人所應禮拜。「善男子！譬",
    "T16n0659_007:0279b16": "如雪山王，諸藥草遍無所屬、無所分別，隨有",
    "T16n0659_007:0279b17": "所病悉能療治；菩薩亦爾，所集智藥無所分",
    "T16n0659_007:0279b18": "別，普為眾生平等救護。「善男子！如月初生，眾",
    "T16n0659_007:0279b19": "人愛敬踰於滿月。善男子！如是，眾生信我語",
    "T16n0659_007:0279b20": "者，愛敬菩薩甚於如來。所以者何？由諸菩薩",
    "T16n0659_007:0279b21": "生如來故。」爾時，世尊復告寶積菩薩摩訶薩",
    "T16n0659_007:0279b22": "言：「善男子！菩薩摩訶薩常為利益一切眾生",
    "T16n0659_007:0279b23": "修集梵行、清淨功德、無上善根，以平等心施",
    "T16n0659_007:0279b24": "與眾生，所得智藥遍到十方療治一切煩惱",
    "T16n0659_007:0279b25": "病苦，皆令畢竟，永不復起。「云何名為菩薩智",
    "T16n0659_007:0279b26": "藥？謂不淨觀治於貪欲、以修慈心治於瞋恚、",
    "T16n0659_007:0279b27": "以因緣觀治於愚癡、以修空觀治諸妄見、以",
    "T16n0659_007:0279b28": "無相觀治諸憶想分別境界、以無願觀治於",
    "T16n0659_007:0279b29": "一切生三界願、以四非倒治於四倒、以無常",
    "T16n0659_007:0279c01": "觀治無常中計常顛倒、以修苦觀治諸苦中",
    "T16n0659_007:0279c02": "計樂顛倒、以法無我治無我中計我顛倒、涅",
    "T16n0659_007:0279c03": "槃寂滅治不淨中計淨顛倒。「身、受、心、法四念",
    "T16n0659_007:0279c04": "處觀則為對治四種顛倒——順身相觀不墮我",
    "T16n0659_007:0279c05": "見、順受相觀不墮我見、順心相觀不墮我見、",
    "T16n0659_007:0279c06": "順法相觀不墮我見——是四念處能治一切身、",
    "T16n0659_007:0279c07": "受、心、法，開涅槃門。「以四正勤能斷已生諸不",
    "T16n0659_007:0279c08": "善法、不起未生諸不善法、未生善法悉能令",
    "T16n0659_007:0279c09": "生、已生善法能令增長。舉要言之，能斷一切",
    "T16n0659_007:0279c10": "諸不善法、成就一切諸善之法。四如意足治",
    "T16n0659_007:0279c11": "於身心一合之相，令得如意自在神通。以此",
    "T16n0659_007:0279c12": "五根治諸無信、懈怠、失念、亂心、無慧一切眾",
    "T16n0659_007:0279c13": "生，以此五力摧諸煩惱，以七覺分治諸法中",
    "T16n0659_007:0279c14": "疑悔妄謬，以八正道治諸邪道一切論師。「善",
    "T16n0659_007:0279c15": "男子！是為畢竟智慧妙藥，菩薩常應修集、殷",
    "T16n0659_007:0279c16": "勤行之。「善男子！閻浮提內，耆婆醫王最為第",
    "T16n0659_007:0279c17": "一。令三千大千世界一切眾生皆如耆婆，若",
    "T16n0659_007:0279c18": "有人問心中結使、煩惱、邪見、疑悔病藥，尚不",
    "T16n0659_007:0279c19": "能答，何況能治？菩薩於中應作是念：『我終不",
    "T16n0659_007:0279c20": "以世藥為足，我當修習出世智藥，亦修一切",
    "T16n0659_007:0279c21": "善根福德。』如是，菩薩得智藥已，遍到十方畢",
    "T16n0659_007:0279c22": "竟療治一切眾生煩惱等病。「何謂菩薩出世",
    "T16n0659_007:0279c23": "智藥？信知諸法從緣合生，信一切法無我、無",
    "T16n0659_007:0279c24": "人，亦無眾生、壽命知見，亦無作者、亦無受者，",
    "T16n0659_007:0279c25": "信解通達無我我所。於是空法無所得中不",
    "T16n0659_007:0279c26": "驚不畏，勤加精進而求心相，菩薩摩訶薩如",
    "T16n0659_007:0279c27": "是求心。「何等是心？若貪欲耶？若瞋恚耶？若愚",
    "T16n0659_007:0279c28": "癡耶？若過去、未來、現在耶？若心過去，過去已",
    "T16n0659_007:0279c29": "滅；若心未來，未來未至；若心現在，現在無住。",
    "T16n0659_007:0280a01": "是心非內、非外亦非中間，是心無色、無識、無",
    "T16n0659_007:0280a02": "形、無見、無知、無住處。如是之心，十方三世一",
    "T16n0659_007:0280a03": "切諸佛不已曾見、非今現見、非當來見。若一",
    "T16n0659_007:0280a04": "切佛過去、來、今所不見者，云何當有？但以顛",
    "T16n0659_007:0280a05": "倒妄想因緣，心生諸法種種差別。「善男子！是",
    "T16n0659_007:0280a06": "心如幻，憶想分別，起種種業、受種種身。「善男",
    "T16n0659_007:0280a07": "子！心去如風，於非境界遠行難收；心如流水，",
    "T16n0659_007:0280a08": "生滅不住；心如燈炎，眾緣故有；是心如電，剎",
    "T16n0659_007:0280a09": "那不停；心如虛空，客塵煩惱之所障蔽；心如",
    "T16n0659_007:0280a10": "獼猴，取一、捨一，遍諸境界；心如畫師，能造種",
    "T16n0659_007:0280a11": "種業因緣故；心無暫定，隨逐種種諸煩惱故；",
    "T16n0659_007:0280a12": "心唯獨一，無第二故；心如大王，一切諸法增",
    "T16n0659_007:0280a13": "上主故；心常獨行，無伴侶故；心如怨家，能作",
    "T16n0659_007:0280a14": "一切諸苦惱故；心如狂象踏小兒諸土舍，能",
    "T16n0659_007:0280a15": "壞一切諸善根故；是心貪著如魚吞鈎，於苦",
    "T16n0659_007:0280a16": "受中生樂想故；是心如夢，於無我中生我想",
    "T16n0659_007:0280a17": "故；心如青蠅，於不淨中起淨想故；心如債主，",
    "T16n0659_007:0280a18": "生苦楚故；心如惡鬼，求人便故；心常高下，貪、",
    "T16n0659_007:0280a19": "瞋逼故；心如偷劫，奪善根故；心常貪色，如蛾",
    "T16n0659_007:0280a20": "投火；心常貪聲，如戰鼓響；心常貪香，如猪樂",
    "T16n0659_007:0280a21": "廁；心常貪味，如駝愛蜜；心常貪觸，如蠅著",
    "T16n0659_007:0280a22": "油。「善男子！菩薩如是求於心相而不可得，若",
    "T16n0659_007:0280a23": "不可得則非過去、現在、未來；若非過去、現在、",
    "T16n0659_007:0280a24": "未來則出三世；若出三世則非有、無；若非有、",
    "T16n0659_007:0280a25": "無則是不起；夫不起者則是無性；若無性者",
    "T16n0659_007:0280a26": "則是無生；若無生者則是無滅；若無滅者則",
    "T16n0659_007:0280a27": "無所離；若無離者無來、無去、無退、無生；若無",
    "T16n0659_007:0280a28": "來去、無退、無生則無諸行；若無諸行是則無",
    "T16n0659_007:0280a29": "為；若無為者，是為一切諸聖根本，是中無有",
    "T16n0659_007:0280b01": "持戒、破戒；若無持戒、無破戒者，是則無行亦",
    "T16n0659_007:0280b02": "無非行；若無有行、無非行者，是則無有心心",
    "T16n0659_007:0280b03": "數法；若無心心數法者，則無有業亦無業報；",
    "T16n0659_007:0280b04": "若無有業、無業報者則無苦樂；若無苦樂是",
    "T16n0659_007:0280b05": "則聖性，是中無業、無起業者，無有身業亦無",
    "T16n0659_007:0280b06": "意業，是中無有上、下差別。「聖性平等，猶若虛",
    "T16n0659_007:0280b07": "空；是性平等，無有優劣，一切諸法等一味故；",
    "T16n0659_007:0280b08": "是性平等，遠離一切身心相故；是性遠離一",
    "T16n0659_007:0280b09": "切諸法，順涅槃故；是性清淨，遠離一切煩惱",
    "T16n0659_007:0280b10": "垢故；是性無我，離我所故；是性真實，順如如",
    "T16n0659_007:0280b11": "故；是性寂靜，常安樂故；是性無有高下，從平",
    "T16n0659_007:0280b12": "等出故；是性真實，第一義故；是性無盡，畢竟",
    "T16n0659_007:0280b13": "不生故；是性常住，諸法常爾故；是性安樂，涅",
    "T16n0659_007:0280b14": "槃第一故；是性清淨，離一切相故；是性無我，",
    "T16n0659_007:0280b15": "求不可得故。「善男子！汝等應當內善觀察，莫",
    "T16n0659_007:0280b16": "外馳騁。「善男子！當來沙門，如狗逐塊。云何名",
    "T16n0659_007:0280b17": "為如狗逐塊？譬如有人以塊擲狗，狗即捨人",
    "T16n0659_007:0280b18": "而走逐塊。如是，善男子！有諸沙門、清信士女，",
    "T16n0659_007:0280b19": "怖畏色、聲、香、味、觸故，住阿蘭若空閑之處，獨",
    "T16n0659_007:0280b20": "無等侶，離眾憒閙，身離五欲而心不捨。是人",
    "T16n0659_007:0280b21": "存念色、聲、香、味、觸等，心貪樂著而不內察，不",
    "T16n0659_007:0280b22": "知云何當離五塵。以不知故，有時來入城邑、",
    "T16n0659_007:0280b23": "聚落、在人眾中還為五欲之所繫縛。若空閑",
    "T16n0659_007:0280b24": "處持有漏戒，死得生天，又為天上五欲所縛。",
    "T16n0659_007:0280b25": "從天上墮，終不得脫於三惡道——所謂地獄、畜",
    "T16n0659_007:0280b26": "生、餓鬼——是名沙門如狗逐塊。「善男子！云何沙",
    "T16n0659_007:0280b27": "門不如於彼逐塊之狗？若有沙門為人所罵",
    "T16n0659_007:0280b28": "而不加報，打害、瞋毀亦不報之，但自內責、求",
    "T16n0659_007:0280b29": "伏於心，作如是觀：『罵者是誰？受者是誰？打者、",
    "T16n0659_007:0280c01": "害者、毀者、瞋者亦復是誰？』是名沙門不如於",
    "T16n0659_007:0280c02": "彼逐塊癡狗。「善男子！如調馬師，馬若[怡-台+龍]悷",
    "T16n0659_007:0280c03": "即為制伏；行者亦爾，隨心所向則能收攝，不",
    "T16n0659_007:0280c04": "令放逸。「善男子！譬如有人咽喉閉塞則能斷",
    "T16n0659_007:0280c05": "命；如是，善男子！一切諸見，唯有我見則能斷",
    "T16n0659_007:0280c06": "於智慧命根。「善男子！譬如有人隨所縛處而",
    "T16n0659_007:0280c07": "求解脫；如是，善男子！隨心所著當應求解。「善",
    "T16n0659_007:0280c08": "男子！出家之人則有二種不淨污心。何謂為",
    "T16n0659_007:0280c09": "二？一者、讀誦世間文章、外道諸術，二者、多畜",
    "T16n0659_007:0280c10": "諸好衣鉢、種種服飾。「又，出家人二種堅縛。何",
    "T16n0659_007:0280c11": "謂為二？一、執著縛，二、供養縛。「又，出家人二種",
    "T16n0659_007:0280c12": "障法。何謂為二？一者、親近白衣，二者、憎惡善",
    "T16n0659_007:0280c13": "友。「又，出家人有二種垢。何謂為二？一者、忍受",
    "T16n0659_007:0280c14": "煩惱，二者、求諸檀越。「又，出家人二種雹雨。何",
    "T16n0659_007:0280c15": "謂為二？一者、毀壞善根，違逆正法；二者、以破",
    "T16n0659_007:0280c16": "戒身受他信施。「又，出家人二種癰瘡。何謂為",
    "T16n0659_007:0280c17": "二？一者、求顯他過，二者、自覆其罪。「又，出家人",
    "T16n0659_007:0280c18": "二種燒熱。何謂為二？一者、以垢穢心愛著法",
    "T16n0659_007:0280c19": "服，二者、持戒人邊受其供養。「又，出家人有二",
    "T16n0659_007:0280c20": "種病。何謂為二？一者、懷增上慢而調伏心，二",
    "T16n0659_007:0280c21": "者、破壞他人發大乘心。「善男子！夫沙門者凡",
    "T16n0659_007:0280c22": "有四種。何謂為四？一者、形相詐現沙門，二者、",
    "T16n0659_007:0280c23": "威儀欺誑沙門，三者、求名沙門，四者、實行沙",
    "T16n0659_007:0280c24": "門。「何謂形相詐現沙門？有一沙門形相具足——",
    "T16n0659_007:0280c25": "服僧伽梨，剃除鬚髮，執持應器——而便成就不",
    "T16n0659_007:0280c26": "淨身業、不淨口業、不淨心業，不善護身、慳嫉",
    "T16n0659_007:0280c27": "懈怠、破戒懷惡，是名形相詐現沙門。「何謂威",
    "T16n0659_007:0280c28": "儀欺誑沙門？有一沙門具足沙門身四威儀，",
    "T16n0659_007:0280c29": "行、立、坐、臥一心安詳，斷諸美味，修四聖種，遠",
    "T16n0659_007:0281a01": "離眾會憒閙之所，言語柔軟。如是德行欲為",
    "T16n0659_007:0281a02": "欺誑、不為寂靜，而於空法見有所得、於無所",
    "T16n0659_007:0281a03": "得而生怖畏如臨坑想、於說法者而生忿怒",
    "T16n0659_007:0281a04": "如怨賊想，是名威儀欺誑沙門。「何謂名聞沙",
    "T16n0659_007:0281a05": "門？有一沙門偽作相貌、現行持戒，欲令人聞；",
    "T16n0659_007:0281a06": "努力讀誦，欲令他知自為多聞；獨處閑靜不",
    "T16n0659_007:0281a07": "餘雜閙，欲使人知住阿蘭若；少欲知足修遠",
    "T16n0659_007:0281a08": "離法，欲得人知我是厭離。不為寂靜、不為得",
    "T16n0659_007:0281a09": "道、不為沙門及沙門果、不為涅槃微妙勝果，",
    "T16n0659_007:0281a10": "是則名為求名沙門。「善男子！何謂實行沙門？",
    "T16n0659_007:0281a11": "有一沙門於自身命尚不生貪，何況利養、名",
    "T16n0659_007:0281a12": "聞等事？於空、無相、無取之法，聞大歡喜，順達",
    "T16n0659_007:0281a13": "真如，隨說而行。不為涅槃而修梵行，豈樂三",
    "T16n0659_007:0281a14": "界無樂之處？空尚不執，何況我見、眾生人見？",
    "T16n0659_007:0281a15": "依止於法而求解脫——夫求解脫不外馳騁——見",
    "T16n0659_007:0281a16": "一切法本來無垢、畢竟清淨，但依自身、不依",
    "T16n0659_007:0281a17": "於他。於佛法身尚不執著，何況色身？以空遠",
    "T16n0659_007:0281a18": "離而不見法，何況貪著音聲、言說？以無為法",
    "T16n0659_007:0281a19": "尚不見僧，何況當見有和合眾？於諸法中無",
    "T16n0659_007:0281a20": "所斷除、無所修行，不生生死、不著涅槃，知一",
    "T16n0659_007:0281a21": "切法本來寂滅，不見有得、不求解脫，是名實",
    "T16n0659_007:0281a22": "行沙門。「如是，善男子！汝等當學實行沙門，莫",
    "T16n0659_007:0281a23": "著名字，空無利益。「善男子！譬如貧窮下賤之",
    "T16n0659_007:0281a24": "人強為作字名為富貴。於意云何？是貧賤人",
    "T16n0659_007:0281a25": "稱此名不？」「不也。世尊！」「如是，寶積！雖為沙門而",
    "T16n0659_007:0281a26": "無沙門實行之德，如彼貧人空荷名字。「善男",
    "T16n0659_007:0281a27": "子！譬如有人漂溺海中渴乏而死。如是，寶積！",
    "T16n0659_007:0281a28": "有諸沙門雖多讀誦種種經典，而不能止貪、",
    "T16n0659_007:0281a29": "恚、癡渴，在法水中煩惱渴死，墮諸惡道。「善男",
    "T16n0659_007:0281b01": "子！譬如醫王多畜眾藥，自身有病而不能治；",
    "T16n0659_007:0281b02": "多聞之人有煩惱病亦復如是，雖有多聞，不",
    "T16n0659_007:0281b03": "止煩惱，何能自利？「善男子！譬如有人服王貴",
    "T16n0659_007:0281b04": "藥，不能將節為藥所害；多聞之人有煩惱病",
    "T16n0659_007:0281b05": "亦復如是，得好法藥，不能修行自害慧命。「善",
    "T16n0659_007:0281b06": "男子！如摩尼珠墮不淨中，未即可用；多聞之",
    "T16n0659_007:0281b07": "人貪著利養，未能利益一切天人。「善男子！譬",
    "T16n0659_007:0281b08": "如死人著金瓔珞；多聞破戒而被法服、受他",
    "T16n0659_007:0281b09": "供養，亦復如是。「善男子！如長者子——若男、若女——",
    "T16n0659_007:0281b10": "淨自洗浴，剪除爪甲，以香自熏，著新淨衣，寶",
    "T16n0659_007:0281b11": "飾、華鬘莊嚴身首。如是，寶積！多聞之人受持",
    "T16n0659_007:0281b12": "淨戒而被法服、受他供養，亦復如是。「善男子！",
    "T16n0659_007:0281b13": "有四種破戒似善持律。何謂為四？設有一人",
    "T16n0659_007:0281b14": "具足持戒，大小罪中心常怖畏，所聞戒法皆",
    "T16n0659_007:0281b15": "能履行，身、口、意業悉皆明白，正命清潔，如是",
    "T16n0659_007:0281b16": "之人說有我論，是初破戒似善持律。善男子！",
    "T16n0659_007:0281b17": "復有一人誦持戒律，隨所說行，身見不滅，是",
    "T16n0659_007:0281b18": "二破戒似善持律。善男子！復有一人具足持",
    "T16n0659_007:0281b19": "戒，取眾生相而行慈心，聞一切法本來無生",
    "T16n0659_007:0281b20": "心大驚怖，是三破戒似善持律。善男子！復有",
    "T16n0659_007:0281b21": "一人具足修行十二頭陀，見有罪相，是四破",
    "T16n0659_007:0281b22": "戒似善持律。「善男子！夫持戒者，無我、無我所，",
    "T16n0659_007:0281b23": "無作、無非作，無有作法、亦無作者，無行、無非",
    "T16n0659_007:0281b24": "行，無色、無名，無相、無非相，無成、無不成，無取、",
    "T16n0659_007:0281b25": "無捨，無可取、無可棄，無眾生、無眾生名，無心、",
    "T16n0659_007:0281b26": "無心名，無世間、無非世間，無依止、無非依止，",
    "T16n0659_007:0281b27": "不以持戒而自矜高，亦不輕蔑毀破戒者，亦",
    "T16n0659_007:0281b28": "不憶想分別此戒。「寶積！是名聖戒、無流之戒、",
    "T16n0659_007:0281b29": "不著三有無所依戒。」爾時，世尊欲重宣此義",
    "T16n0659_007:0281c01": "而說偈言：",
    "T16n0659_007:0281c02": "「清淨持戒者，　　無垢、無所有，",
    "T16n0659_007:0281c03": "　持戒無憍慢，　　亦無所依止，",
    "T16n0659_007:0281c04": "　持戒無愚癡，　　亦無有諸縛，",
    "T16n0659_007:0281c05": "　持戒無塵污，　　亦無有違失。",
    "T16n0659_007:0281c06": "　持戒心善軟，　　畢竟常恒寂，",
    "T16n0659_007:0281c07": "　遠離於一切，　　憶想諸分別。",
    "T16n0659_007:0281c08": "　解脫諸亂念，　　是淨持佛戒，",
    "T16n0659_007:0281c09": "　不貪惜身命、　　不用諸有生，",
    "T16n0659_007:0281c10": "　修習於正行、　　安住於正道，",
    "T16n0659_007:0281c11": "　是名為佛法，　　堅實淨持戒。",
    "T16n0659_007:0281c12": "　持戒不染世，　　亦不依世法，",
    "T16n0659_007:0281c13": "　逮得智慧明，　　無暗、無所有，",
    "T16n0659_007:0281c14": "　無我、無彼想，　　已知見諸相，",
    "T16n0659_007:0281c15": "　是名為佛法，　　真實淨持戒。",
    "T16n0659_007:0281c16": "　無有此彼岸，　　亦無有中間，",
    "T16n0659_007:0281c17": "　於無此彼中，　　亦不有所著，",
    "T16n0659_007:0281c18": "　無縛、無諸漏，　　亦無有欺誑，",
    "T16n0659_007:0281c19": "　是名為佛法，　　真實淨持戒。",
    "T16n0659_007:0281c20": "　心不著名色，　　不生我我所，",
    "T16n0659_007:0281c21": "　是名為安住，　　真實淨持戒。",
    "T16n0659_007:0281c22": "　雖持諸戒行，　　其心不自高，",
    "T16n0659_007:0281c23": "　亦不以為上，　　過戒求智慧，",
    "T16n0659_007:0281c24": "　是名為真實，　　清淨持戒相。",
    "T16n0659_007:0281c25": "　不以戒為最，　　亦不貴三昧，",
    "T16n0659_007:0281c26": "　過此二事已，　　修習於智慧。",
    "T16n0659_007:0281c27": "　空寂無所有，　　是諸賢聖性，",
    "T16n0659_007:0281c28": "　如是淨戒者，　　諸佛所稱美。",
    "T16n0659_007:0281c29": "　心脫於身見，　　除滅我我所，",
    "T16n0659_007:0282a01": "　信解於諸佛，　　所行空寂法，",
    "T16n0659_007:0282a02": "　如是持聖戒，　　則為無有等。",
    "T16n0659_007:0282a03": "　依戒得三昧，　　三昧能修慧；",
    "T16n0659_007:0282a04": "　依因所修慧，　　逮得於淨智；",
    "T16n0659_007:0282a05": "　已得淨智者，　　具足清淨戒。」",
    "T16n0659_007:0282a06": "佛說是語時，五百沙門不受諸法，心得解脫；",
    "T16n0659_007:0282a07": "三萬二千人遠塵離垢，得法眼淨；五百沙門",
    "T16n0659_007:0282a08": "得於禪定，聞此深法心不信解、不能通達、不",
    "T16n0659_007:0282a09": "入內懷，從座而起還于山林。爾時，大迦葉前",
    "T16n0659_007:0282a10": "白佛言：「世尊！是五百沙門皆得禪定，不能信",
    "T16n0659_007:0282a11": "解入深法故，從座起去。」佛語大迦葉：「是諸沙",
    "T16n0659_007:0282a12": "門以增上慢，聞是清淨無流戒相，不能信解、",
    "T16n0659_007:0282a13": "通達了知。佛所說偈，其義甚深，不入內懷。所",
    "T16n0659_007:0282a14": "以者何？諸佛菩提極甚深故。若無福德、未種",
    "T16n0659_007:0282a15": "善根、隨逐惡友，多不能信受此深法。迦葉！是",
    "T16n0659_007:0282a16": "五百人於過去世迦葉佛時外道弟子，往到",
    "T16n0659_007:0282a17": "佛所欲求佛過，聞佛說法得少信心而自念",
    "T16n0659_007:0282a18": "言：『是佛希有，快說妙法。』以是善心福德因緣，",
    "T16n0659_007:0282a19": "命終之後生忉利天。從彼墮落生閻浮提，於",
    "T16n0659_007:0282a20": "我法中而得出家。是諸沙門深著諸見，聞說",
    "T16n0659_007:0282a21": "深法不能信解，而不隨順、不能通達。以聞深",
    "T16n0659_007:0282a22": "法因緣力故，得大利益，不以此生更墮惡道，",
    "T16n0659_007:0282a23": "當用此身得入涅槃。」爾時，世尊告長老須菩",
    "T16n0659_007:0282a24": "提言：「汝往就彼諸沙門邊為教誨之，令其得",
    "T16n0659_007:0282a25": "解。」長老須菩提對曰：「世尊！是等沙門於佛所",
    "T16n0659_007:0282a26": "說尚不信受，豈能信受於我語耶？」是時，如來",
    "T16n0659_007:0282a27": "即為化作二沙門像，隨逐如是五百沙門所",
    "T16n0659_007:0282a28": "遊道路。是諸沙門見是二人而問之曰：「汝何",
    "T16n0659_007:0282a29": "去耶？」答曰：「我等欲去就阿蘭若，住於山林閑",
    "T16n0659_007:0282b01": "寂之處修禪定樂。所以者何？佛所說法殊不",
    "T16n0659_007:0282b02": "可解。」諸沙門言：「長老！我等聞佛說法亦不能",
    "T16n0659_007:0282b03": "解，故欲入山修學禪定。」時化沙門而對之曰：",
    "T16n0659_007:0282b04": "「我等當離自高逆心，應當求解佛所說義。所",
    "T16n0659_007:0282b05": "以者何？無高、無諍是沙門法。長老！如佛所說，",
    "T16n0659_007:0282b06": "涅槃之名空無所有。誰得涅槃？為何所滅？何",
    "T16n0659_007:0282b07": "法當名為涅槃耶？於此身中頗有我、人、眾生、",
    "T16n0659_007:0282b08": "壽者、作者、士夫、弗伽羅等得涅槃耶？」又問：「何",
    "T16n0659_007:0282b09": "法名涅槃耶？」諸沙門曰：「長老！貪、瞋、癡盡故涅",
    "T16n0659_007:0282b10": "槃耶？」化沙門曰：「長老！是貪、瞋、癡可盡滅者當",
    "T16n0659_007:0282b11": "何處有？」諸沙門曰：「是貪、瞋、癡，非內、非外，亦非",
    "T16n0659_007:0282b12": "中間。若無憶想、虛妄分別，是貪、瞋、癡亦不得",
    "T16n0659_007:0282b13": "生。」化沙門曰：「長老！若爾，不須分別。長老！若",
    "T16n0659_007:0282b14": "不分別，貪、瞋、癡等豈得生耶？「是貪、瞋、癡若不",
    "T16n0659_007:0282b15": "更生，是名寂靜，不為生死、不為涅槃。「長老！以",
    "T16n0659_007:0282b16": "戒、定、慧、解脫、解脫知見不生、不滅。長老！如是",
    "T16n0659_007:0282b17": "等法顯了涅槃，是等諸法性相空寂，不取、不",
    "T16n0659_007:0282b18": "捨。長老！當滅此相謂涅槃想。若於無相而作",
    "T16n0659_007:0282b19": "想解、若於有相而作想解、於此有無而起想",
    "T16n0659_007:0282b20": "者，是名相縛。長老！應當入於滅受想定，若一",
    "T16n0659_007:0282b21": "能得入滅想定者、所作已辦，則為滿足更無",
    "T16n0659_007:0282b22": "餘事。」是化沙門說是語時，五百沙門不受諸",
    "T16n0659_007:0282b23": "法，心得解脫。得解脫已，往詣佛所，頭面作禮，",
    "T16n0659_007:0282b24": "却坐一處。爾時，長老須菩提問諸沙門言：「汝",
    "T16n0659_007:0282b25": "等向者為何處去？今何來耶？」諸沙門曰：「長老！",
    "T16n0659_007:0282b26": "佛所說法，來無所從、去無所至。」又復問曰：「汝",
    "T16n0659_007:0282b27": "等沙門云何聽法？」沙門答曰：「不為繫縛、不為",
    "T16n0659_007:0282b28": "解脫。」又問：「汝等沙門習行何法？」答曰：「不為得",
    "T16n0659_007:0282b29": "故、不為失故。」又問：「誰調伏汝？」答曰：「身無決定、",
    "T16n0659_007:0282c01": "心無所著，有此二者能調伏我。」又問：「汝等云",
    "T16n0659_007:0282c02": "何解脫？」答曰：「不斷無明、不生明故。」又問：「汝等",
    "T16n0659_007:0282c03": "為誰弟子？」答曰：「無證、無覺，是彼弟子。」又問：「汝",
    "T16n0659_007:0282c04": "等幾何當入涅槃？」答曰：「猶如如來所作化人，",
    "T16n0659_007:0282c05": "其入涅槃，我等當入。」又問：「汝等已得己利耶？」",
    "T16n0659_007:0282c06": "答曰：「自利不可得故。」又問：「汝等所化已得辦",
    "T16n0659_007:0282c07": "耶？」答曰：「我及我所不可得故。」又問：「汝等修梵",
    "T16n0659_007:0282c08": "行耶？」答曰：「於三界中不行亦非不行，是我",
    "T16n0659_007:0282c09": "梵行。」又問：「汝等煩惱盡耶？」答曰：「一切諸法畢",
    "T16n0659_007:0282c10": "竟盡故。」又問：「汝等破魔眾耶？」答曰：「陰魔不可",
    "T16n0659_007:0282c11": "得故。」又問：「汝等承事如來耶？」答曰：「不以身、心",
    "T16n0659_007:0282c12": "故。」又問：「汝等住福田耶？」答曰：「無有住故。」又問：",
    "T16n0659_007:0282c13": "「汝等斷於生死諸往來耶？」答曰：「無常斷故。」又",
    "T16n0659_007:0282c14": "問：「汝等斷諸行耶？」答曰：「無礙解脫故。」又問：「汝",
    "T16n0659_007:0282c15": "等究竟當至何所？」答曰：「隨於如來化人所至。」",
    "T16n0659_007:0282c16": "於是，長老須菩提問沙門時，五百沙門不受",
    "T16n0659_007:0282c17": "諸流，心得解脫；三萬二千人遠塵離垢，得法",
    "T16n0659_007:0282c18": "眼淨。爾時，會中有菩薩摩訶薩名曰普明，在",
    "T16n0659_007:0282c19": "大眾中合掌恭敬而白佛言：「世尊！菩薩欲學",
    "T16n0659_007:0282c20": "是寶雲經，當云何學？」佛言：「善男子！汝當勤心",
    "T16n0659_007:0282c21": "學此經典。何以故？諸佛如來說此寶雲微妙",
    "T16n0659_007:0282c22": "經典，但為實行有善根者大利益故。「善男子！",
    "T16n0659_007:0282c23": "譬如有人乘土坏船欲渡大河。善男子！於意",
    "T16n0659_007:0282c24": "云何？以何精進乘是坏船？是人得渡如是大",
    "T16n0659_007:0282c25": "河？」對曰：「世尊！以大勇猛精進力故。所以者",
    "T16n0659_007:0282c26": "何？是人念言：『我今漂溺四種大流，莫於中間",
    "T16n0659_007:0282c27": "是船破壞。』勇猛精進乃可得渡。」佛告普明菩",
    "T16n0659_007:0282c28": "薩摩訶薩言：「菩薩亦爾，欲學此法當勤精進",
    "T16n0659_007:0282c29": "倍過於此。所以者何？是身無常、無有決定，難",
    "T16n0659_007:0283a01": "信、難養，必當敗壞、不得久住、終歸磨滅，未得",
    "T16n0659_007:0283a02": "法利勿令於中而破壞故。我在大河為渡眾",
    "T16n0659_007:0283a03": "生於四流故，常習法船往來生死度諸群品。",
    "T16n0659_007:0283a04": "「云何菩薩習於法船？謂平等心於諸眾生為",
    "T16n0659_007:0283a05": "船因緣，習無量善以為牢厚，清淨戒行以為",
    "T16n0659_007:0283a06": "板障，布施及果以為裝飾，信心佛道為諸林",
    "T16n0659_007:0283a07": "木，一切福德以為校具，慈、悲、喜、捨堅固繫縛，",
    "T16n0659_007:0283a08": "忍辱柔軟憶念為釘，諸菩提分堅強精進，最",
    "T16n0659_007:0283a09": "上妙善諸法林中出生如是不可思議無量",
    "T16n0659_007:0283a10": "禪定、功德、業慧，善寂調心以為師匠，畢竟不",
    "T16n0659_007:0283a11": "壞大悲所攝，以四攝法廣度致遠，以智慧刀",
    "T16n0659_007:0283a12": "防諸惡賊，善權方便種種諸法，合集奉行以",
    "T16n0659_007:0283a13": "為裝飾，四正念處以為樓櫓，四正勤行以為",
    "T16n0659_007:0283a14": "人力，四如意足以為疾風，五根善察以為船",
    "T16n0659_007:0283a15": "師，五力強壯以為防備，七覺覺悟能破魔",
    "T16n0659_007:0283a16": "賊，八直正道隨意到彼，離外道法，止為調御，",
    "T16n0659_007:0283a17": "觀為利益，不著二邊，有因緣法甚為安隱，大",
    "T16n0659_007:0283a18": "乘廣博、無盡辯才、廣布名聞能濟十方一切",
    "T16n0659_007:0283a19": "群品，而自唱言：『汝等當來上我法船，從安隱",
    "T16n0659_007:0283a20": "道得至涅槃，度於斷常到無為岸。』「善男子！",
    "T16n0659_007:0283a21": "如是，菩薩摩訶薩常應修習如是法船，以是",
    "T16n0659_007:0283a22": "法船——無量無邊百千萬億船——於阿僧祇劫在",
    "T16n0659_007:0283a23": "生死中度脫漂沒長流眾生。」佛復告普明菩",
    "T16n0659_007:0283a24": "薩摩訶薩言：「善男子！又有法行能令菩薩疾",
    "T16n0659_007:0283a25": "得成佛，謂諸所行真實不虛，厚習善法，身心",
    "T16n0659_007:0283a26": "清淨，不捨精進，樂近光明，修善根故；常正憶",
    "T16n0659_007:0283a27": "念，樂善法故；多聞無厭，具足慧故；破碎憍慢，",
    "T16n0659_007:0283a28": "增益智故；除滅戲論，具功德故；樂住山林，無",
    "T16n0659_007:0283a29": "爭競故；不處憒閙，離惡友故；深求諸法，決定",
    "T16n0659_007:0283b01": "依於第一義故；求於智慧，通達真實諸法相",
    "T16n0659_007:0283b02": "故；求於空法，所行正故；求於遠離，永寂滅故。",
    "T16n0659_007:0283b03": "「如是，善男子！是為菩薩摩訶薩獲得速成諸佛",
    "T16n0659_007:0283b04": "神通，當如是學，如是修行。」爾時，長老摩訶迦",
    "T16n0659_007:0283b05": "葉復白佛言：「希有。世尊！如是寶雲微妙經典，",
    "T16n0659_007:0283b06": "大為利益一切天人無量無邊。若善男子、善",
    "T16n0659_007:0283b07": "女人於此大乘寶雲經典，受持、讀誦、若為人",
    "T16n0659_007:0283b08": "說、若稱善哉，及諸幢幡、華香、燈燭而供養之，",
    "T16n0659_007:0283b09": "乃至讀誦一四句偈，而不誹謗、歡喜信受，是",
    "T16n0659_007:0283b10": "人得福無量無邊。所以者何？財施果報但在",
    "T16n0659_007:0283b11": "三界，法施之力出於三界，無老、病、死，得涅槃",
    "T16n0659_007:0283b12": "樂。設有女人能誦此經，彼則離於四種惡趣，",
    "T16n0659_007:0283b13": "從今以去永不復受女人之身；轉女身已得",
    "T16n0659_007:0283b14": "成男身，聰明智慧，生正信家，當速得成如來",
    "T16n0659_007:0283b15": "法身三十二相、八十種好、金剛不壞真實之",
    "T16n0659_007:0283b16": "身。」",
    "T16n0659_007:0283b17": "大乘寶雲經卷第七"
}