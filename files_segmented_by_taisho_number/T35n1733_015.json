{
    "T35n1733_015:0380a02": "華嚴經探玄記卷第十五(此盡相海品)",
    "T35n1733_015:0380a04": "魏國西寺沙門法藏述",
    "T35n1733_015:0380a05": "十明品第二十三",
    "T35n1733_015:0380a06": "初釋名者。謂妙用自在。委照稱明。明用無限",
    "T35n1733_015:0380a07": "寄圓辨十。即帶數釋也。",
    "T35n1733_015:0380a08": "二來意者。一通論以下五品來意。謂前顯證",
    "T35n1733_015:0380a09": "位成滿。自下明其勝進行用。又前是位體。此",
    "T35n1733_015:0380a10": "辨行用。又前位內行。此位後行。又前本智證",
    "T35n1733_015:0380a11": "滿。今辨後智大用。由斯四義是故來也。古",
    "T35n1733_015:0380a12": "人亦有配等覺妙覺。依此經中不辨斯義。",
    "T35n1733_015:0380a13": "況前法雲地終心已顯等覺之義。二別明此",
    "T35n1733_015:0380a14": "品。謂答前十自在問也。以別譯菩薩本業",
    "T35n1733_015:0380a15": "經彼經問中名為十明故。",
    "T35n1733_015:0380a16": "三宗趣者。即此十明是理量二智明用自在",
    "T35n1733_015:0380a17": "無礙為宗。十明義略作三門。一顯名者。一",
    "T35n1733_015:0380a18": "他心。二天眼。三宿命。四未來際。五天耳。六",
    "T35n1733_015:0380a19": "無畏神力。七音聲。八色身。九真實。十滅定。",
    "T35n1733_015:0380a20": "於中滅定相應受稱天眼天耳。從趣及根",
    "T35n1733_015:0380a21": "為名。餘從境為目。此十皆是智之業用故。",
    "T35n1733_015:0380a22": "同名智用也。二體性同以大智為性。然通",
    "T35n1733_015:0380a23": "普賢性起之智。若隨相分之。前八是量智。",
    "T35n1733_015:0380a24": "後二是理智。據實唯一無礙智。以後二明亦",
    "T35n1733_015:0380a25": "不礙起用故。前八亦不廢即寂故。三諸門",
    "T35n1733_015:0380a26": "分別中有十。一下與離世間品十明相攝",
    "T35n1733_015:0380a27": "者。彼文約所知明了非約業用自在。唯彼",
    "T35n1733_015:0380a28": "第四出生不可思議淨妙音聲。無量世界無",
    "T35n1733_015:0380a29": "不普聞。方便智明。此一約用同此。餘竝",
    "T35n1733_015:0380b01": "別事。二約與十通相攝者。此中他心天眼",
    "T35n1733_015:0380b02": "宿命天耳如名攝彼十中四通。此中無畏神",
    "T35n1733_015:0380b03": "力攝第五出生不可思議自在神力示現眾",
    "T35n1733_015:0380b04": "生智通及第七於一念中往詣不可說不可說",
    "T35n1733_015:0380b05": "世界智通。此中色身莊嚴攝彼第六一身示",
    "T35n1733_015:0380b06": "現不可思議世界智通及第九出生不可說不",
    "T35n1733_015:0380b07": "可說示現眾生智通。彼中第八出生不可思",
    "T35n1733_015:0380b08": "議莊嚴具莊嚴一切世界智通亦入此收。彼",
    "T35n1733_015:0380b09": "約嚴依報。此約嚴正報。此中未來際智明",
    "T35n1733_015:0380b10": "亦攝彼天眼。以彼所見故。此中音聲明亦",
    "T35n1733_015:0380b11": "攝天耳。此中末後二明攝第十不可說世界",
    "T35n1733_015:0380b12": "成阿耨菩提不可思議示現眾生智通。餘準",
    "T35n1733_015:0380b13": "可知。三與智論中三明相攝者有二義。一",
    "T35n1733_015:0380b14": "非三所攝。以彼亦為二乘所得此不爾故。",
    "T35n1733_015:0380b15": "二縱佛菩薩所得三明。於此十中但三攝",
    "T35n1733_015:0380b16": "五。亦非盡故。謂天眼攝二。謂天眼及未來",
    "T35n1733_015:0380b17": "際明。宿命唯一也。漏盡攝二。謂末後二也。",
    "T35n1733_015:0380b18": "依涅槃經亦有三明。一諸佛明謂一切智。",
    "T35n1733_015:0380b19": "二菩薩明謂般若波羅蜜。三無明明謂畢竟",
    "T35n1733_015:0380b20": "空。與此不同也。四約六通相攝者亦二義。",
    "T35n1733_015:0380b21": "一非六所攝。以彼亦為二乘得故。二若佛",
    "T35n1733_015:0380b22": "所得攝非不盡。謂於六中天眼天耳神足",
    "T35n1733_015:0380b23": "漏盡。此四各分二故為十也。即天眼約見",
    "T35n1733_015:0380b24": "現未分二。以未來生死智明亦是天眼所",
    "T35n1733_015:0380b25": "見故。天耳約聽聞聖教及分別音聲故分",
    "T35n1733_015:0380b26": "為二。神足約業用及色身為二。漏盡約定",
    "T35n1733_015:0380b27": "慧為二。第九是慧也。餘二不分故。六攝十",
    "T35n1733_015:0380b28": "也。五通明差別者。智論第三問曰神通明有",
    "T35n1733_015:0380b29": "何等異。答曰直知過去宿命事是名通。知",
    "T35n1733_015:0380c01": "過去因緣行業是名明。復次直知死此生",
    "T35n1733_015:0380c02": "彼是名通。知行業因緣際會不失是名明。",
    "T35n1733_015:0380c03": "復次直知盡結使不知更生不生。是名漏",
    "T35n1733_015:0380c04": "盡通。若知漏盡更不復生是名明。六約教",
    "T35n1733_015:0380c05": "顯異者。若小乘三乘竝三明六通但分齊差",
    "T35n1733_015:0380c06": "別。若一乘十明十通。與前亦寬狹為異。七",
    "T35n1733_015:0380c07": "約所知分齊者。智論第三云。此三明二乘亦",
    "T35n1733_015:0380c08": "得。但有不滿。謂於過去或知一世。極至八",
    "T35n1733_015:0380c09": "萬。後不能知。未來亦爾。又不能一念頓知",
    "T35n1733_015:0380c10": "四諦十五心結使生住滅等相。故不同佛",
    "T35n1733_015:0380c11": "也。以佛知三世眾生漏盡故。解云小乘但",
    "T35n1733_015:0380c12": "知三明知不能遍。三乘三明互遍滿知。一",
    "T35n1733_015:0380c13": "乘十明重重遍知。因陀羅網。謂一念攝九世",
    "T35n1733_015:0380c14": "等。一塵內十剎。餘念餘塵皆亦如是。於中",
    "T35n1733_015:0380c15": "所有皆如實知。八約三業。分別者。十中天",
    "T35n1733_015:0380c16": "耳及音聲境是語業淨。神力及色身是身業",
    "T35n1733_015:0380c17": "淨。餘六屬意業淨。若據自體但是意業。以",
    "T35n1733_015:0380c18": "悉是智明故。九約見等分別者。十中二是",
    "T35n1733_015:0380c19": "見。謂天眼及未來。二是聞。謂天耳及音聲。餘",
    "T35n1733_015:0380c20": "竝是智。十約建立者。三乘等中但約所知",
    "T35n1733_015:0380c21": "三世以立三明。今此一乘理實明用限量無",
    "T35n1733_015:0380c22": "盡。依則表圓。寄十以顯故。唯說十不增不",
    "T35n1733_015:0380c23": "減。四釋文中有二。初正說十明。後安住",
    "T35n1733_015:0380c24": "下結歎顯勝。前中初舉數。二辨釋。三結數。",
    "T35n1733_015:0380c25": "釋中十明即為十段。一一各二。先釋後結。",
    "T35n1733_015:0380c26": "初善知他心明。釋中二。先知此一大千界眾",
    "T35n1733_015:0380c27": "生心。二如是等百世界下知十方無邊世界",
    "T35n1733_015:0380c28": "眾生心。前中先總。二所謂下別。三如是下結。",
    "T35n1733_015:0380c29": "別中知三十種心有二。初約行明心。二聲",
    "T35n1733_015:0381a01": "聞下約報明心。前中初三性心總舉也。二廣",
    "T35n1733_015:0381a02": "狹者於善心中分差別。三惡勝者順上不",
    "T35n1733_015:0381a03": "善名為惡心。反此為勝。無記順流反此",
    "T35n1733_015:0381a04": "為背。二約報中。菩薩是廣勝心。二乘是狹",
    "T35n1733_015:0381a05": "心。三乘俱背。八部順流。三塗為惡。餘皆可",
    "T35n1733_015:0381a06": "見。",
    "T35n1733_015:0381a07": "第二天眼明。釋中三。先總舉。二善惡下出所",
    "T35n1733_015:0381a08": "見境。於中善惡等是通。天龍等是別。三菩",
    "T35n1733_015:0381a09": "薩下顯天眼能見中。無礙明淨天眼者。以",
    "T35n1733_015:0381a10": "所知障盡是報得自在明也。下見用竝見現",
    "T35n1733_015:0381a11": "在眾生生死等也。智論六度品云。菩薩天眼",
    "T35n1733_015:0381a12": "有二。修得報得。以得天眼故見十方佛。",
    "T35n1733_015:0381a13": "得念佛三昧。是報得五通行菩薩道。問若天",
    "T35n1733_015:0381a14": "眼根見。根是障礙。應見障內色不得見障",
    "T35n1733_015:0381a15": "外色。答修得天眼。根名天眼通。通以慧為",
    "T35n1733_015:0381a16": "體故見障外色。若見障外色。何故聲聞緣",
    "T35n1733_015:0381a17": "覺菩薩見有遠近不同。答通慧有增微故。",
    "T35n1733_015:0381a18": "見有遠近如磁石。不吸一切不至之處。",
    "T35n1733_015:0381a19": "於中如所迴轉者。謂是不定業有迴改易等。",
    "T35n1733_015:0381a20": "餘竝可見。",
    "T35n1733_015:0381a21": "第三宿命明中二。先憶知自他本事。二又憶",
    "T35n1733_015:0381a22": "下憶過去諸佛因果等事。以是為眾生出",
    "T35n1733_015:0381a23": "世之佛故。多約八相辨也。以此菩薩得九",
    "T35n1733_015:0381a24": "世眼見過去現在法故。是故所知無限量",
    "T35n1733_015:0381a25": "也。若不爾者。彼過去法若不落謝。非過去",
    "T35n1733_015:0381a26": "故。若已謝滅。則無法故。無法而見非真實",
    "T35n1733_015:0381a27": "故。若言但曾所經事心中有種影現前故說",
    "T35n1733_015:0381a28": "憶知者。此則但見己之心影不見彼法。又",
    "T35n1733_015:0381a29": "此曾不經事應不憶知。又亦但見現在。非",
    "T35n1733_015:0381b01": "是過去。何名宿住智。餘文可見。第四未來",
    "T35n1733_015:0381b02": "際智明中亦二。先知未來眾生業報之相。二",
    "T35n1733_015:0381b03": "知未來下知未來佛因果之相。前中先總知。",
    "T35n1733_015:0381b04": "二知眾生業下別知。略舉十對。一業報一對。",
    "T35n1733_015:0381b05": "二知所作善不善。三就善中。知解脫分善",
    "T35n1733_015:0381b06": "名出世。知非解脫分善名不出世。四就解",
    "T35n1733_015:0381b07": "脫分中。得位定者名定。未得者名不定。五",
    "T35n1733_015:0381b08": "就前不出世善中。有種姓者名正定。無種",
    "T35n1733_015:0381b09": "姓者名邪定。六就有漏善名有使。無漏名",
    "T35n1733_015:0381b10": "無使。七就無漏中。果位善報名為具足。因",
    "T35n1733_015:0381b11": "位不具。上七約位。知眾生下三約行。八初",
    "T35n1733_015:0381b12": "起名攝取善惡。九造修名積。十中不積集惡",
    "T35n1733_015:0381b13": "未必修善。二知未來佛因果中。初唯知果",
    "T35n1733_015:0381b14": "用。後悉知下兼知因行。問大乘宗未來世法",
    "T35n1733_015:0381b15": "體用俱無。今云何知耶。答若依方便教釋。",
    "T35n1733_015:0381b16": "此但見彼現在因種。知彼當來果相差別。非",
    "T35n1733_015:0381b17": "謂見彼未來法體。若一乘宗於九世中未",
    "T35n1733_015:0381b18": "來現在體用俱有故。今稱彼如實而知。問未",
    "T35n1733_015:0381b19": "來未有。何名現在。答非是現在現在故。現",
    "T35n1733_015:0381b20": "在中無也。但是未來之現在故。未來中有也。",
    "T35n1733_015:0381b21": "問此有為是緣有。為是性有。若是緣有。緣",
    "T35n1733_015:0381b22": "今未會。若是性有。則同小乘。答若今時看",
    "T35n1733_015:0381b23": "緣性俱無。以是現在之未來必定不有故。若",
    "T35n1733_015:0381b24": "遂未來時處看。是未來之現在還如今現在。",
    "T35n1733_015:0381b25": "決定是緣有。是故得見也。餘文可知。第五",
    "T35n1733_015:0381b26": "天耳明中有四。初舉能聞之德。二菩薩成就",
    "T35n1733_015:0381b27": "下總辨所聞自在。三於東方下別顯一方所",
    "T35n1733_015:0381b28": "聞。四如東方下類顯十方所聞。初中無礙是",
    "T35n1733_015:0381b29": "總。謂無有礙其聞無聞礙其慮。下別顯十",
    "T35n1733_015:0381c01": "德。一清淨者離習曀故。二廣大者德遍故。",
    "T35n1733_015:0381c02": "三具足者德滿故。四不可稱量者德多故。五",
    "T35n1733_015:0381c03": "修習者多劫修成故。六得證者證理成就",
    "T35n1733_015:0381c04": "故。七明淨者所知障盡故。八離障者煩惱障",
    "T35n1733_015:0381c05": "盡故。九了達者所知明了故。十決定者所知",
    "T35n1733_015:0381c06": "稱實故。二總辨所聞自在。於十方中有遠",
    "T35n1733_015:0381c07": "聲。欲聞無有礙令不聞。於近聲欲不聞。",
    "T35n1733_015:0381c08": "亦無礙逼令聞。欲近不欲遠。及遠中欲不",
    "T35n1733_015:0381c09": "欲。近中亦爾。竝皆自在隨意故也。三別顯",
    "T35n1733_015:0381c10": "東方。初舉佛。二顯法。三能聞持。就顯法中",
    "T35n1733_015:0381c11": "有十句。初所說者總舉教相。二所發者發",
    "T35n1733_015:0381c12": "起隱義。三所開者開顯深理。四所示者示其",
    "T35n1733_015:0381c13": "宗本。上四是理教。五所制者制其學處。六所",
    "T35n1733_015:0381c14": "調者違者折伏。上二是制教。七所教化者化",
    "T35n1733_015:0381c15": "令起行。此一是化教。八所念者六念等法。",
    "T35n1733_015:0381c16": "九所分別者解釋等法。十所教深妙者大乘",
    "T35n1733_015:0381c17": "至理法。善解等總結多門所聞法也。三如是",
    "T35n1733_015:0381c18": "一切下辨能聞持。於中亦十句。一總善解",
    "T35n1733_015:0381c19": "文義。謂味是文也。二隨何大眾所說之法。",
    "T35n1733_015:0381c20": "三隨何別人而所說法。四隨以何類音聲",
    "T35n1733_015:0381c21": "說法。五隨彼智力所解說法。六隨何識",
    "T35n1733_015:0381c22": "心所變之法。七隨彼所化得功德法。八隨",
    "T35n1733_015:0381c23": "何所緣境界而所說法。九隨何所依根器",
    "T35n1733_015:0381c24": "說法。十隨於何乘而出離法。悉能下結天",
    "T35n1733_015:0381c25": "耳聞持。四如東下類顯十方亦爾。是即天耳",
    "T35n1733_015:0381c26": "聞持無盡無盡也。第六神力智明有四。初",
    "T35n1733_015:0381c27": "標名。二顯體。三若聞下明業用。四是名下",
    "T35n1733_015:0381c28": "結。就顯體中有十二種神力。一無功用。二",
    "T35n1733_015:0381c29": "同理性。三能普遍。四量難知。五不待依。六",
    "T35n1733_015:0382a01": "應念至。七不起此。八不廢用。九無窮竭。",
    "T35n1733_015:0382a02": "十非餘壞。十一增善根。十二順彼行。三顯",
    "T35n1733_015:0382a03": "業用中五。初明所往處佛。二聞已下顯能",
    "T35n1733_015:0382a04": "往彼。設敬知法是前廣大等神力業用。三示",
    "T35n1733_015:0382a05": "現下明其自在。謂現十方不離一處。是前",
    "T35n1733_015:0382a06": "不轉神力等業用也。四悉自下請法。了知是",
    "T35n1733_015:0382a07": "前長養神力等業用。五無損神力下明遍至",
    "T35n1733_015:0382a08": "成行。是前念至及順行等神力業用。結名可",
    "T35n1733_015:0382a09": "知。第七分別言音智明中。初總知。所謂下",
    "T35n1733_015:0382a10": "別。於中三。先知報類言音。二善分別下知",
    "T35n1733_015:0382a11": "語法施設。謂飯喫等。三摩訶薩隨其下明得",
    "T35n1733_015:0382a12": "知所由。先法說。由此菩薩遍入世界識知",
    "T35n1733_015:0382a13": "彼中眾生性類。是故解其言音施設喻合可",
    "T35n1733_015:0382a14": "知。第八色身莊嚴智明中有三。初知無色",
    "T35n1733_015:0382a15": "法界。二而菩薩下巧現多色。三佛子下明無",
    "T35n1733_015:0382a16": "色現色之意。又初明色相無色。次無色即",
    "T35n1733_015:0382a17": "色。三雙顯其意。初中五句。一總知色性。二",
    "T35n1733_015:0382a18": "不生是稱真性。三無種種是離異相。四離",
    "T35n1733_015:0382a19": "妄執。五離形顯。二現多色中總別合有一",
    "T35n1733_015:0382a20": "百一十種色。此等竝是稱法界之實色。不",
    "T35n1733_015:0382a21": "同餘教或十一色或二十五色等。三明現色",
    "T35n1733_015:0382a22": "意三。初總舉應機。二所謂下別顯益用有",
    "T35n1733_015:0382a23": "十種。竝是前法色之勝用。益生成化。三悉",
    "T35n1733_015:0382a24": "能下結業用。結名可知。第九真實智明中",
    "T35n1733_015:0382a25": "二。初本智證理明。二不捨下後智攝化明。亦",
    "T35n1733_015:0382a26": "是初自內證。後外利他。亦是初證法體。後說",
    "T35n1733_015:0382a27": "法用。亦初即事常理。後理恒事故。不礙業",
    "T35n1733_015:0382a28": "用也。前中二。先正證法。略辨五十門。明遠",
    "T35n1733_015:0382a29": "離二邊不著中道相性俱泯有無雙遣。依",
    "T35n1733_015:0382b01": "三性三無性準釋可知。二菩薩知如是下",
    "T35n1733_015:0382b02": "結證成智離著之益。二後智業用中有十。",
    "T35n1733_015:0382b03": "初明照實不捨權。謂前雖照實約非安",
    "T35n1733_015:0382b04": "立。不著二諦。然為不捨本願。還約安立。",
    "T35n1733_015:0382b05": "見於二諦。決定知法。是知世諦也。二興",
    "T35n1733_015:0382b06": "雲雨法。三度入善巧。謂創起名入。終極為",
    "T35n1733_015:0382b07": "度。四巧說深廣。謂不違真法者度順深也。",
    "T35n1733_015:0382b08": "五以大慈為因。巧說無盡。六於無名在",
    "T35n1733_015:0382b09": "名而不壞名性。性是文字則解脫相也。七",
    "T35n1733_015:0382b10": "觀察下巧觀離染。八解了下善言攝生不捨",
    "T35n1733_015:0382b11": "自證。九於不二下明於理事無二之法。不",
    "T35n1733_015:0382b12": "退事而沒理。不退理而沒事。亦是寂用雙",
    "T35n1733_015:0382b13": "運故也。十具足下明無礙具德自在之相也。",
    "T35n1733_015:0382b14": "第十滅定智明中有六。初明所得滅定。",
    "T35n1733_015:0382b15": "言不退轉者正明常定。未曾退失。二亦不",
    "T35n1733_015:0382b16": "捨下顯寂而恒用。謂身在滅定不捨菩薩",
    "T35n1733_015:0382b17": "十種業用。一總明菩薩作事。下九皆是菩薩",
    "T35n1733_015:0382b18": "事故。二別顯慈悲三十度行智。四大願救",
    "T35n1733_015:0382b19": "生。五轉正法輪。六方便調生。七敬養諸佛。",
    "T35n1733_015:0382b20": "八入法自在。九常見佛。十恒聞法。三悉能",
    "T35n1733_015:0382b21": "出生下明滅定業用。謂此滅定非直與前十",
    "T35n1733_015:0382b22": "種行用而不相違。亦乃由此定力出生十",
    "T35n1733_015:0382b23": "種殊勝行用。一總明出生。謂即定起用名",
    "T35n1733_015:0382b24": "能出生。定用無隔名無礙法。此悉能出生",
    "T35n1733_015:0382b25": "貫下諸句。二知法平等。三具足下成果法",
    "T35n1733_015:0382b26": "願。四深入下智容土海。五究竟下究盡因",
    "T35n1733_015:0382b27": "際。六於一切下遍學所學。七一切下深悟法",
    "T35n1733_015:0382b28": "相。八善知下妙達緣起。九了一切下明解",
    "T35n1733_015:0382b29": "教義。十於一切下明權實智具。四菩薩摩訶",
    "T35n1733_015:0382c01": "薩下明住定劫數。五顏容下明住定威儀。六",
    "T35n1733_015:0382c02": "悉能成下不廢行用。問此住滅定身儀不",
    "T35n1733_015:0382c03": "動。云何得有所作事耶。答若小乘滅定總",
    "T35n1733_015:0382c04": "無業用。若依初教正在滅定。雖諸轉識總",
    "T35n1733_015:0382c05": "不現行。由前加行悲願力故。擊發第八阿",
    "T35n1733_015:0382c06": "賴耶識。令具威儀作諸所作。是故亦云不",
    "T35n1733_015:0382c07": "起滅定現諸威儀。若依終教觀事則理故。",
    "T35n1733_015:0382c08": "在滅定而不礙事用。現諸威儀。亦名雙行",
    "T35n1733_015:0382c09": "自在。此上二門皆心中止定而身儀作用。以",
    "T35n1733_015:0382c10": "此但得理事無礙故。頓教中不可說用不",
    "T35n1733_015:0382c11": "用。若圓教中由得二事無礙故。是故滅定",
    "T35n1733_015:0382c12": "跏坐則是往來說法。亦不分身而動靜成就。",
    "T35n1733_015:0382c13": "如佛昇天不起覺樹等同此。準之。餘義",
    "T35n1733_015:0382c14": "如滅定章說。下結可知。別釋訖。第二菩薩",
    "T35n1733_015:0382c15": "摩訶薩下結歎顯勝。於中三。初歎勝。一過",
    "T35n1733_015:0382c16": "人天。二越世間。三超二乘。四踰下地。此四",
    "T35n1733_015:0382c17": "形劣辨勝。五總三業。六別舉定。七顯智用。",
    "T35n1733_015:0382c18": "此三當相辨勝。八唯佛方窮。二佛子下結。三",
    "T35n1733_015:0382c19": "此菩薩下顯業用。謂得三世佛智明。非謂",
    "T35n1733_015:0382c20": "是三明也。十明品竟。",
    "T35n1733_015:0382c21": "十忍品第二十四",
    "T35n1733_015:0382c22": "初釋名中。十者圓數無盡。忍者智照觀達。亦",
    "T35n1733_015:0382c23": "帶數釋。二來意有二。遠答前普光十定問",
    "T35n1733_015:0382c24": "故來也。以忍受真理情安不動故名也。近",
    "T35n1733_015:0382c25": "顯十明所依故次來也。三宗趣者。先宗",
    "T35n1733_015:0382c26": "後趣。宗有五門。一體性。此忍以智為性。若",
    "T35n1733_015:0382c27": "小乘忍劣屬因。智勝屬果。大乘不二。但忍",
    "T35n1733_015:0382c28": "受鑒徹約用分之。二所斷障。此中寄當斷",
    "T35n1733_015:0382c29": "微細著微細礙無明。三定位者。若漸教此十",
    "T35n1733_015:0383a01": "忍行通諸位。寄當十地之後等覺位中。若",
    "T35n1733_015:0383a02": "圓教遍通五位。寄於此說四種類者。或一。",
    "T35n1733_015:0383a03": "謂無生忍。或二。謂二無我忍。或三。謂三無性",
    "T35n1733_015:0383a04": "忍。出佛性論。或三。謂信忍順忍無生忍。出",
    "T35n1733_015:0383a05": "地持論。或四。謂四種無生。如第八地論中。",
    "T35n1733_015:0383a06": "或五。謂地前名伏忍。初二王地名信忍。四",
    "T35n1733_015:0383a07": "五六地名順忍。七八九地名無生忍。第十地",
    "T35n1733_015:0383a08": "及佛地名寂滅忍。此依仁王經。或六忍。謂",
    "T35n1733_015:0383a09": "信忍法忍修忍正忍無垢忍一切智忍。解云",
    "T35n1733_015:0383a10": "初三如次是地前三賢。後三如次是十地等",
    "T35n1733_015:0383a11": "覺妙覺可知。此依瓔珞經。或苦忍等八非",
    "T35n1733_015:0383a12": "此所辨。或十亦如第八地經中。又十此文。",
    "T35n1733_015:0383a13": "或十四。依仁王經。五忍中前四各分三。謂",
    "T35n1733_015:0383a14": "上中下。後一唯分二。謂因果。五別釋十忍。",
    "T35n1733_015:0383a15": "於中初三約法。後七就喻。法中初一約資",
    "T35n1733_015:0383a16": "糧位。次一約加行位。後一約正證位。寄相",
    "T35n1733_015:0383a17": "如此。若通則遍在十地可知。第二宗趣者。",
    "T35n1733_015:0383a18": "由學如此十忍行故。得因圓果滿。故文",
    "T35n1733_015:0383a19": "云能得一切等也。四釋文中二。長行與",
    "T35n1733_015:0383a20": "頌。前中三。先舉數歎勝。二列名顯要。三解",
    "T35n1733_015:0383a21": "釋結歎。初中二。先總告舉數。二歎勝中能",
    "T35n1733_015:0383a22": "得無礙忍者顯自分因滿。又得下明勝進",
    "T35n1733_015:0383a23": "果圓。由此十忍得斯因果。",
    "T35n1733_015:0383a24": "二列名顯要中亦二。先列名。後顯要。前中",
    "T35n1733_015:0383a25": "初音聲是教。隨順是行。謂於說無生之教。",
    "T35n1733_015:0383a26": "信順忍受境行為名。二順觀真理。而未契",
    "T35n1733_015:0383a27": "真故名順忍。行體立名。三順觀既極證契",
    "T35n1733_015:0383a28": "真理名無生忍。無生是理。從境為名。又亦",
    "T35n1733_015:0383a29": "無生是行。當相為目。下七喻中。光統云。前",
    "T35n1733_015:0383b01": "之四喻喻音聲忍。電化二喻喻於順忍。虛空",
    "T35n1733_015:0383b02": "一喻喻無生忍。又云。幻者起無起相。焰者",
    "T35n1733_015:0383b03": "境無境相。夢者知無知相。響者聞無聞相。",
    "T35n1733_015:0383b04": "電者住無住相。化者有無有相。空者為無",
    "T35n1733_015:0383b05": "為相。又古人云觀識如幻。觀想如炎。觀受",
    "T35n1733_015:0383b06": "如夢。觀聲如響。觀行如電。觀色如化。觀",
    "T35n1733_015:0383b07": "總一切蘊界處等畢竟空。故如虛空也。又遠",
    "T35n1733_015:0383b08": "公約知二諦法。謂知俗非實如幻。知俗倒",
    "T35n1733_015:0383b09": "有如炎。知俗從心起如夢。知聲塵不實如",
    "T35n1733_015:0383b10": "響。知俗暫有如電。知變易無體如化。知",
    "T35n1733_015:0383b11": "真離相如虛空。又前六喻有為空。後一喻",
    "T35n1733_015:0383b12": "無為空。如金剛般若九喻。皆喻有為。又準",
    "T35n1733_015:0383b13": "攝論八喻。顯依他。竝為釋疑故。攝論第五",
    "T35n1733_015:0383b14": "何緣如經說。於依他起自性說幻等喻。總",
    "T35n1733_015:0383b15": "問也。於依他起自性為除他虛妄疑故(答也)。",
    "T35n1733_015:0383b16": "他復云何於依他起自性有虛妄疑(別問也)由",
    "T35n1733_015:0383b17": "他於此有如是疑。云何實無有義而成所",
    "T35n1733_015:0383b18": "行境界。為除此疑說幻事喻。無性釋云。虛",
    "T35n1733_015:0383b19": "妄疑者。於虛妄義所起諸疑。云何無義遍",
    "T35n1733_015:0383b20": "計度時。分明顯現。似所行境。為遮此疑說",
    "T35n1733_015:0383b21": "幻事喻。如實無像而有幻像。所緣境界",
    "T35n1733_015:0383b22": "依他起性亦復如是。雖無色等所緣六處。",
    "T35n1733_015:0383b23": "遍計度時似有所緣。六處顯現。云何無義心",
    "T35n1733_015:0383b24": "心法轉。解云。此疑意幻法不生實見。世法",
    "T35n1733_015:0383b25": "不爾故非無也。論云。為除此疑說陽炎",
    "T35n1733_015:0383b26": "喻釋。論云又如陽炎。於飄動時。實無有水",
    "T35n1733_015:0383b27": "而生水覺。釋云可以生水覺故。即為實有",
    "T35n1733_015:0383b28": "水。世間亦復如是。論云何無義有愛非",
    "T35n1733_015:0383b29": "愛受用差別。釋云炎水無有解渴受用。世",
    "T35n1733_015:0383c01": "法不爾故是實有。論為除此疑說所夢喻",
    "T35n1733_015:0383c02": "釋。論又如夢中睡眠所起心心法聚。極成昧",
    "T35n1733_015:0383c03": "略。雖無女等種種境義。有愛非愛境界受",
    "T35n1733_015:0383c04": "用。覺時亦爾。釋云可以夢中有見女等違",
    "T35n1733_015:0383c05": "順受用即為實有。又疑云夢中受用於夢",
    "T35n1733_015:0383c06": "者有。覺已即無。世法不爾。凡聖俱見。釋如",
    "T35n1733_015:0383c07": "響長幼同聞。可即為有。論云何無義種種",
    "T35n1733_015:0383c08": "戲論言說而轉。為除此疑說谷響喻釋。論",
    "T35n1733_015:0383c09": "又如谷響實無有聲。而令聽者似聞多種",
    "T35n1733_015:0383c10": "言說境界。種種言說語業亦爾。又疑云響是",
    "T35n1733_015:0383c11": "聲非色。世法不爾。色亦具有。云何非有。釋",
    "T35n1733_015:0383c12": "如電亦色。豈是實有。論無此喻。又疑云電",
    "T35n1733_015:0383c13": "色速滅。世法經久。豈同彼耶。釋云如化亦",
    "T35n1733_015:0383c14": "經久。豈是實有。又疑云凡愚顛倒妄見謂",
    "T35n1733_015:0383c15": "有。菩薩無倒不見其有。如何亦有攝化眾",
    "T35n1733_015:0383c16": "生。釋如化所作故非實有。論云何無義有",
    "T35n1733_015:0383c17": "諸菩薩無顛倒心。為辨有情諸利樂事故。",
    "T35n1733_015:0383c18": "思受生。為除此疑說變化喻釋。論又如",
    "T35n1733_015:0383c19": "變化。雖無有實。而能化者無有顛倒。於",
    "T35n1733_015:0383c20": "所化事勤作功用。菩薩亦爾。如論應知。又",
    "T35n1733_015:0383c21": "疑云所作如化可無有實。能作化者是化",
    "T35n1733_015:0383c22": "所依。應是實有。釋如虛空與色為依豈是",
    "T35n1733_015:0383c23": "實有。是故諸法畢竟性空。佛子是為下結要。",
    "T35n1733_015:0383c24": "以三世佛同說此故。顯其要勝也。第三",
    "T35n1733_015:0383c25": "何等下別釋十義。一一各三。謂牒起釋義結",
    "T35n1733_015:0383c26": "名。初中釋內有十句。初一總舉所聞。謂三",
    "T35n1733_015:0383c27": "無性理名真實法。下九顯能聞入法。二聞",
    "T35n1733_015:0383c28": "無相真不驚。以解遍計無所有故三聞無",
    "T35n1733_015:0383c29": "生不怖。以解依他必無生故。四聞無性",
    "T35n1733_015:0384a01": "不畏。以解真如無性性故。又釋於真空法",
    "T35n1733_015:0384a02": "聞時不驚。思時不怖。修時不畏。又聞有無",
    "T35n1733_015:0384a03": "所有不驚。聞空無所有不怖。聞斯二無",
    "T35n1733_015:0384a04": "所有不畏。竝如諸本般若論釋。五信解者",
    "T35n1733_015:0384a05": "聞慧之始。先信後解。六受持者聞慧之終。先",
    "T35n1733_015:0384a06": "受後持。七愛樂者思慧之始。謂愛法樂觀。",
    "T35n1733_015:0384a07": "八順入者思慧之終。謂思擇得味故云順入。",
    "T35n1733_015:0384a08": "九修習者修慧之始。謂對緣造修。十安住者",
    "T35n1733_015:0384a09": "修慧之終。謂行修成立。具釋如瑜伽菩薩地",
    "T35n1733_015:0384a10": "中。第二順忍釋中四對八句。初創修止觀。",
    "T35n1733_015:0384a11": "謂止行順寂。觀照諸法。二止觀漸次。謂平",
    "T35n1733_015:0384a12": "等正念者止行堅固。不違諸法者觀照隨",
    "T35n1733_015:0384a13": "緣。三止觀純熟。謂隨順深入等止行深玄。清",
    "T35n1733_015:0384a14": "淨直心等觀行深玄。四止觀俱行。謂即止之",
    "T35n1733_015:0384a15": "觀名平等觀。即觀之止名深入具足。起信",
    "T35n1733_015:0384a16": "論云。行住坐臥皆應止觀俱行。所謂雖念",
    "T35n1733_015:0384a17": "諸法自性不生。而復即念因緣和合善惡之",
    "T35n1733_015:0384a18": "業苦樂等報不失不壞。雖念因緣善惡業",
    "T35n1733_015:0384a19": "報。而亦即念性不可得。釋云約法既理事混",
    "T35n1733_015:0384a20": "融。約行則止觀雙運。如是方為順法之忍。",
    "T35n1733_015:0384a21": "第三無生忍釋中。先標。何以下釋。前中不",
    "T35n1733_015:0384a22": "見法生。必不待滅。緣起事故。亦不見滅。又",
    "T35n1733_015:0384a23": "此無生理非是斷滅無。故云不滅也。又既",
    "T35n1733_015:0384a24": "本不生故無可滅。下釋中先徵有二意。一云",
    "T35n1733_015:0384a25": "既標無生。何故亦云無滅。二云既言無生。",
    "T35n1733_015:0384a26": "為但寂然無生。為亦有行願位果等邪。下",
    "T35n1733_015:0384a27": "釋中十句。初一句釋初意可知。問若爾亦",
    "T35n1733_015:0384a28": "得名無滅忍不。答理亦應得。但無生必帶",
    "T35n1733_015:0384a29": "無滅。無滅必隨無生故。多從首名。信力入",
    "T35n1733_015:0384b01": "印經云。菩薩有五種法。即能清淨。初歡喜地",
    "T35n1733_015:0384b02": "何等為五。一謂菩薩得住無生忍故。亦令",
    "T35n1733_015:0384b03": "他住。又云無生忍者。謂寂滅故。二謂菩薩得",
    "T35n1733_015:0384b04": "住無滅忍故。亦令他住。又言無滅忍者",
    "T35n1733_015:0384b05": "證無生法故。解云以此當知。亦得無滅",
    "T35n1733_015:0384b06": "忍也。二若不滅下釋第二意。謂由不生故",
    "T35n1733_015:0384b07": "不滅。由此不生之不滅故無盡。是故此無",
    "T35n1733_015:0384b08": "盡亦在不生中。乃至莊嚴亦皆如是。悉在",
    "T35n1733_015:0384b09": "一念無生之處。無盡有二義。一理無限盡。",
    "T35n1733_015:0384b10": "二行無斷盡。三離垢亦二義。一入理不帶",
    "T35n1733_015:0384b11": "寂。二隨事恒無念。四無壞亦二義。謂入理",
    "T35n1733_015:0384b12": "不壞事。隨事不壞理。五不動亦二義。謂",
    "T35n1733_015:0384b13": "雙融二諦一念不動。六寂滅地亦二。通境",
    "T35n1733_015:0384b14": "行故。七離欲亦二。離種現故。八無行亦二。",
    "T35n1733_015:0384b15": "斷能所故。九大願亦二。願不沒寂。願能",
    "T35n1733_015:0384b16": "應機。十住莊嚴亦二。理行相嚴方為究竟。",
    "T35n1733_015:0384b17": "第四如幻忍中作六門。一總明所喻。攝論",
    "T35n1733_015:0384b18": "幻喻所緣六處。下離世間品喻識蘊。蜜嚴經",
    "T35n1733_015:0384b19": "喻第八識。般若論喻外器世間。此經總喻",
    "T35n1733_015:0384b20": "世間出世間依正染淨等。楞伽中喻一切法。",
    "T35n1733_015:0384b21": "掌珍論直喻有為法。大品中乃至一法過涅",
    "T35n1733_015:0384b22": "槃我亦說言如幻如夢。故知文通為無為",
    "T35n1733_015:0384b23": "也。問涅槃無為何得如幻。答意在絕見故",
    "T35n1733_015:0384b24": "亦如幻。謂有無等見非見幻故。若見為幻亦",
    "T35n1733_015:0384b25": "非見幻。見幻若絕方為見幻。況有餘見。是",
    "T35n1733_015:0384b26": "故非幻之幻方是幻法。絕見之見方是見幻。",
    "T35n1733_015:0384b27": "取意思之。言說難及。二別開義門。如一幻",
    "T35n1733_015:0384b28": "兔有其五義。一所依之巾。二幻師術法。三",
    "T35n1733_015:0384b29": "所見幻兔。四兔生則是死。五愚小謂有。於",
    "T35n1733_015:0384c01": "中巾喻所依如來藏。二幻師及術喻能起因",
    "T35n1733_015:0384c02": "緣。如無明等。三幻兔之相喻依他起性。四",
    "T35n1733_015:0384c03": "兔存則亡喻依他無性。五凡小謂有。取為",
    "T35n1733_015:0384c04": "人法。問術法成幻。非則是幻。若爾果法是",
    "T35n1733_015:0384c05": "幻。因緣非幻。答因緣亦依他。展轉皆是幻。",
    "T35n1733_015:0384c06": "問若爾幻師亦應是幻作。答此中舉所作幻",
    "T35n1733_015:0384c07": "以喻一切。非謂即同。若不爾喻即是法。何",
    "T35n1733_015:0384c08": "成喻況。十喻論引德女經。佛言從幻樂器",
    "T35n1733_015:0384c09": "作幻樂音。從幻無明。生幻行等。廣如彼說。",
    "T35n1733_015:0384c10": "三有無門有三重。一於上四義各有有無。",
    "T35n1733_015:0384c11": "巾性有相無以為兔所隱故。二術用有體",
    "T35n1733_015:0384c12": "無以依巾無體故。三兔相有實無以實無",
    "T35n1733_015:0384c13": "而現故。四生即是無。死則是有。以無礙為",
    "T35n1733_015:0384c14": "一故。二由各有四句。思准可知。三四位互",
    "T35n1733_015:0384c15": "相對。如次交絡門有四句。亦思准可知。",
    "T35n1733_015:0384c16": "四一異門亦三重。一巾約自位辨。如巾有",
    "T35n1733_015:0384c17": "二義。一住自位義。二舉體成兔義。此二無",
    "T35n1733_015:0384c18": "二無不二故非一異等。四句可知。餘三位",
    "T35n1733_015:0384c19": "各四句。亦准知之。二相對辨如兔。亦二義。",
    "T35n1733_015:0384c20": "一相差別。二體空義。此兔巾相對非一非",
    "T35n1733_015:0384c21": "異。略有十句。一以巾上成兔義及兔上",
    "T35n1733_015:0384c22": "相別義。此二合為一際故名不異。此是以",
    "T35n1733_015:0384c23": "本隨末。就末明不異。經云。法身流轉五",
    "T35n1733_015:0384c24": "道名為眾生等。楞伽云。如來藏受苦樂。與",
    "T35n1733_015:0384c25": "因俱若生若滅等。二以巾上住自位義與",
    "T35n1733_015:0384c26": "兔上體空義。合為一際名為不異。此是以",
    "T35n1733_015:0384c27": "末歸本。就本明不異。經云。一切眾生則如",
    "T35n1733_015:0384c28": "也。不復更滅等。三以攝末所歸之本與攝",
    "T35n1733_015:0384c29": "本所從之末。此二雙融無礙不異。此是本末",
    "T35n1733_015:0385a01": "平等名為不異。以前二經文不相離故。四",
    "T35n1733_015:0385a02": "以所攝歸本之末亦與所攝隨末之本。此二",
    "T35n1733_015:0385a03": "相奪故名不異。此是本末雙泯明不異。以",
    "T35n1733_015:0385a04": "真妄平等異不可得故。五下明非一。以巾",
    "T35n1733_015:0385a05": "上住自位義與兔上相差別義。此二本末",
    "T35n1733_015:0385a06": "相違相背故名非一。楞伽云。如來藏不在",
    "T35n1733_015:0385a07": "阿梨耶識中。是故七識有生有滅。如來藏者",
    "T35n1733_015:0385a08": "不生不滅此之謂也。六巾上成[少/兔]義與[少/兔]上",
    "T35n1733_015:0385a09": "體空義此二。本末相反相害故名非一。勝鬘",
    "T35n1733_015:0385a10": "經云。七識不流轉。不受苦樂。非涅槃因。唯",
    "T35n1733_015:0385a11": "如來藏受苦樂等。七以初相背與次相害。",
    "T35n1733_015:0385a12": "此二義別故名非一。謂相背則各相背捨相",
    "T35n1733_015:0385a13": "去懸遠。相害則相與敵對親相食害。是故近",
    "T35n1733_015:0385a14": "遠非一。以前經文不相離故。八以極相害",
    "T35n1733_015:0385a15": "俱泯而不泯。由極相背俱存而不存。不",
    "T35n1733_015:0385a16": "存不泯義為非一。此是成壞非一。以七識",
    "T35n1733_015:0385a17": "則空而是有故。真如則隱而是顯故。九上",
    "T35n1733_015:0385a18": "四非一與四非異而亦非一。以義不雜故。",
    "T35n1733_015:0385a19": "十然亦不異以理遍通故。法無二故。是故若",
    "T35n1733_015:0385a20": "以不異門取諸門極相和會。若以非一門",
    "T35n1733_015:0385a21": "取諸門極相違害。極違而極和者是無障礙",
    "T35n1733_015:0385a22": "法也。三巾兔相對既爾。餘二及交絡諸句准",
    "T35n1733_015:0385a23": "之。五則入門有四門。一理事相則。謂巾兔",
    "T35n1733_015:0385a24": "無二故。經云色則是空空則是色等。二二理",
    "T35n1733_015:0385a25": "相則。謂兔頭即巾。兔足亦即巾。二巾無別",
    "T35n1733_015:0385a26": "故名即。經云眾生賢聖即如無別。三以理",
    "T35n1733_015:0385a27": "從事名說事相即。如兔頭巾不異足巾。",
    "T35n1733_015:0385a28": "故說頭即足。無行經云。若人欲成佛勿壞",
    "T35n1733_015:0385a29": "於貪欲。諸法即貪欲。知是即成佛解云應",
    "T35n1733_015:0385b01": "說諸法即空。何故乃云即貪欲者。以貪欲",
    "T35n1733_015:0385b02": "即空故。是故舉貪名取貪實。文意如此。四",
    "T35n1733_015:0385b03": "以理融事。二事相即。如兔頭無別有。即",
    "T35n1733_015:0385b04": "以巾為頭。巾體圓融故。全頭即是足。此經",
    "T35n1733_015:0385b05": "云一即多多即一等又此文云深入如幻",
    "T35n1733_015:0385b06": "於一法中解眾多等。此約法性融通力也。五",
    "T35n1733_015:0385b07": "以緣起相由力令二事亦相即。如幻師幻",
    "T35n1733_015:0385b08": "術力令多則一一則多等故。賢首品云。或",
    "T35n1733_015:0385b09": "現須臾作百年。幻力自在悅世間等。良以",
    "T35n1733_015:0385b10": "幻法虛無障礙。是故得自在也。如相即既",
    "T35n1733_015:0385b11": "爾。相入亦然。如異體既爾同體亦然。如此",
    "T35n1733_015:0385b12": "門既爾餘門亦然。竝思准可知。六釋文者。",
    "T35n1733_015:0385b13": "釋內三。先略次廣後成忍行。初中先喻。後",
    "T35n1733_015:0385b14": "觀。緣起下法合。此依相入門以合如幻緣",
    "T35n1733_015:0385b15": "起可知。二菩薩下廣中三。謂法喻合。初中",
    "T35n1733_015:0385b16": "七句。一分別剎。二解眾生界。三解緣起法",
    "T35n1733_015:0385b17": "界。四觀世間平等。五佛出世間亦如幻也。",
    "T35n1733_015:0385b18": "六佛入世間用常寂故云不二入也。七不",
    "T35n1733_015:0385b19": "失利生故云出生住持。喻中初喻上眾生",
    "T35n1733_015:0385b20": "界。二非樹下喻剎等。三非晝下喻世間。四",
    "T35n1733_015:0385b21": "非定下通喻所餘門。五種種下結幻法體。謂",
    "T35n1733_015:0385b22": "種種非幻者結幻無。若干幻非種種者結若",
    "T35n1733_015:0385b23": "干非幻。是故幻體非是一切。但以幻故。示",
    "T35n1733_015:0385b24": "眾色者既非物現物明物則無物之物也。",
    "T35n1733_015:0385b25": "合中初總。二所謂下別辨九種。以顯總中一",
    "T35n1733_015:0385b26": "切世間可知。三菩薩下成忍行。中有二。初",
    "T35n1733_015:0385b27": "稱法正觀。二出生下明起業用。前中八。初",
    "T35n1733_015:0385b28": "約眾生界。即是業煩惱世間。不起者不作",
    "T35n1733_015:0385b29": "有解。不壞者不作無解。又本來不起亦無",
    "T35n1733_015:0385c01": "可壞。下竝准之。二約佛剎世間。三約法世",
    "T35n1733_015:0385c02": "間。四約三世世間。五不觀菩提等。亦約法",
    "T35n1733_015:0385c03": "世間。六佛興等約成壞世間。謂佛出為成。",
    "T35n1733_015:0385c04": "涅槃稱為壞。七不住大願等約行世間。謂",
    "T35n1733_015:0385c05": "不住大願是大智行。不取清淨等是大悲行。",
    "T35n1733_015:0385c06": "八無出無著約流轉世間。謂不捨故。無出在",
    "T35n1733_015:0385c07": "中無著二。出生下明業。一約剎顯用。而",
    "T35n1733_015:0385c08": "定知體真。二約眾生界。三法界。四三世世",
    "T35n1733_015:0385c09": "間。五出生陰等明流轉世間。用常寂。六度",
    "T35n1733_015:0385c10": "脫等明行世間用。七知一切等明法世間",
    "T35n1733_015:0385c11": "之用。八不著化等。九為眾生故等。十說",
    "T35n1733_015:0385c12": "過去等竝明佛興世用。皆是理事無礙行故",
    "T35n1733_015:0385c13": "也。第五如炎忍中有四。初總明所喻者。",
    "T35n1733_015:0385c14": "無性攝論喻器世間。梁論喻所緣境。此經下",
    "T35n1733_015:0385c15": "文喻想蘊。此文喻一切法。二別開義。炎有",
    "T35n1733_015:0385c16": "五義。一平地。二陽氣。三陽氣與地合。似水",
    "T35n1733_015:0385c17": "炎現。四本來乾無水。五令彼渴鹿取以為",
    "T35n1733_015:0385c18": "水。法中亦爾。一如來藏平地。二無明習氣",
    "T35n1733_015:0385c19": "三習氣熏動心海。起緣起似法。四此依他",
    "T35n1733_015:0385c20": "起本來無生。五凡小無知執為實有。又十喻",
    "T35n1733_015:0385c21": "論中有七義。一日光。二熱風。三動塵。四在",
    "T35n1733_015:0385c22": "曠野。五見野馬。六遠見炎相想謂為水。",
    "T35n1733_015:0385c23": "七近則無水。初日喻結使。二塵喻諸行。三",
    "T35n1733_015:0385c24": "風喻邪憶念。四喻無明曠野。五喻無智慧",
    "T35n1733_015:0385c25": "者。謂為一相為男為女異名為炎。六若遠",
    "T35n1733_015:0385c26": "聖法不知無我。於空法中生男女等想。七",
    "T35n1733_015:0385c27": "若近聖即知諸法實相等。乃至廣說。三有無",
    "T35n1733_015:0385c28": "等句數多同前幻。准思可釋。四釋文內。先",
    "T35n1733_015:0385c29": "法。二喻。三菩薩下合。謂依本心現無有方",
    "T35n1733_015:0386a01": "處。於內外有無斷常等處求此法。皆不可",
    "T35n1733_015:0386a02": "得。二觀一切下忍行成中。初方便行成。二具",
    "T35n1733_015:0386a03": "足下證行成可知。第六如夢忍作八門。一",
    "T35n1733_015:0386a04": "總明所喻。無性攝論又如夢中睡眠所起心",
    "T35n1733_015:0386a05": "心法聚極成昧略。雖無女等種種境界義",
    "T35n1733_015:0386a06": "有愛非愛境界受用。覺時亦爾。梁論云。譬",
    "T35n1733_015:0386a07": "如夢中無有實塵亦見有愛憎受用。此依",
    "T35n1733_015:0386a08": "他性中亦爾。無有實塵。亦見有愛憎受用。",
    "T35n1733_015:0386a09": "又功德施般若論云。譬如夢中。隨先見聞",
    "T35n1733_015:0386a10": "憶念分別。熏習住故。雖無作者種種境界",
    "T35n1733_015:0386a11": "分明現前。如是眾生無始來有諸煩惱善不",
    "T35n1733_015:0386a12": "善業熏習而住。雖無有我是能作者。而現",
    "T35n1733_015:0386a13": "無涯生死等事。世親無著般若論皆喻過去",
    "T35n1733_015:0386a14": "境。非證智所知。二開義者夢有五義。一所",
    "T35n1733_015:0386a15": "依。謂悟心以喻本識。二所由。謂睡蓋以喻",
    "T35n1733_015:0386a16": "無明習氣。三所現。謂依前顯示夢相差別。",
    "T35n1733_015:0386a17": "以喻緣所起法。四此夢事不有而有。五令",
    "T35n1733_015:0386a18": "夢者取為實有。三辨有無者有四句。一夢",
    "T35n1733_015:0386a19": "是有義以是夢故。謂於夢者夢事現故。問",
    "T35n1733_015:0386a20": "此既是夢。何得為有。又此若是有夢者見",
    "T35n1733_015:0386a21": "有應非顛倒。非顛倒故是覺非夢。又覺者",
    "T35n1733_015:0386a22": "見夢無所有時應是顛倒。是顛倒故是夢",
    "T35n1733_015:0386a23": "非覺。答此既是夢。何得不有。如其不有應",
    "T35n1733_015:0386a24": "同非夢。竟何所說。又若無此夢者見有。則",
    "T35n1733_015:0386a25": "無顛倒。無顛倒故是覺非夢。又此夢有本",
    "T35n1733_015:0386a26": "在夢者。非謂覺處。若無覺者見無所有。而",
    "T35n1733_015:0386a27": "非顛倒。顛倒則無。夢者所見顛倒夢事顯現。",
    "T35n1733_015:0386a28": "是故由彼見無方知此有。二夢是無義以",
    "T35n1733_015:0386a29": "是夢故。謂虛妄所見性必空故。問若夢是無",
    "T35n1733_015:0386b01": "應同非夢。夢義安在。答要同非夢方為是",
    "T35n1733_015:0386b02": "夢。以其夢處及非夢處無二相故。問若爾",
    "T35n1733_015:0386b03": "夢者何不於非夢處而見夢相。答夢者現",
    "T35n1733_015:0386b04": "今於無處見。是故此夢體不異無。若不爾",
    "T35n1733_015:0386b05": "者應非是夢。問夢若是無。夢者應不見有。",
    "T35n1733_015:0386b06": "不見有故是覺非夢。答正由夢者見有有",
    "T35n1733_015:0386b07": "非是有。以夢者及所見俱無所有故。是故",
    "T35n1733_015:0386b08": "若非夢者見有不得言無。由彼有故方",
    "T35n1733_015:0386b09": "知是無。問凡言夢法。相有實無。今言總無。",
    "T35n1733_015:0386b10": "豈不成謗。答然此有無必全攝故。非二相",
    "T35n1733_015:0386b11": "故。若不爾者則謗於夢。三夢是亦有亦無",
    "T35n1733_015:0386b12": "義。以是夢故。夢法理必具二義故。問具此",
    "T35n1733_015:0386b13": "二義。豈不相違。相違之法豈不謗夢。答半",
    "T35n1733_015:0386b14": "有半無則是相違。今此全有之無。與全無",
    "T35n1733_015:0386b15": "之有。二門共在而不相違。是故具有無。方",
    "T35n1733_015:0386b16": "乃是夢。以是夢故不相違也。四夢是非有",
    "T35n1733_015:0386b17": "非無義。以是夢故。二義俱融形奪雙盡。故",
    "T35n1733_015:0386b18": "俱非也。問若此二義要相形奪。如何前說二",
    "T35n1733_015:0386b19": "義俱存。答要由形奪方得俱存。是故若不",
    "T35n1733_015:0386b20": "奪無全盡。無以為無。若不奪有全盡。",
    "T35n1733_015:0386b21": "無以為有。是故存亡不礙。俱泯自在方為",
    "T35n1733_015:0386b22": "夢法。是故經云世間猶如夢。智不得有無。",
    "T35n1733_015:0386b23": "此之謂也。四一異門者有二重。初中有四",
    "T35n1733_015:0386b24": "句。一夢是一。以是一夢故。二夢是異。以夢",
    "T35n1733_015:0386b25": "現種種故。三俱。以於一念現多劫等。無",
    "T35n1733_015:0386b26": "二而二故。四俱非。以形奪俱盡方是夢故。",
    "T35n1733_015:0386b27": "又夢是一。以約所依心故。二夢是異。以約",
    "T35n1733_015:0386b28": "睡蓋所現故。三俱以約所現夢相故。四俱",
    "T35n1733_015:0386b29": "非。以約夢性故。融通無礙。思之可見。是",
    "T35n1733_015:0386c01": "故前門有無於無處為有。此中一異於一",
    "T35n1733_015:0386c02": "處為多。如此無礙方為夢法。是故上經云",
    "T35n1733_015:0386c03": "以夢自在法門教化。此之謂也。五真妄門者",
    "T35n1733_015:0386c04": "亦四句。一夢是真實以是夢故。如前所說",
    "T35n1733_015:0386c05": "具諸義故。聖智所知夢性甚深故。問夫言夢",
    "T35n1733_015:0386c06": "者是虛妄法。何得輒言是真實耶。答了知",
    "T35n1733_015:0386c07": "此是虛妄之法。不顛倒故是實也。二夢是妄。",
    "T35n1733_015:0386c08": "以是夢故若非虛妄不是夢故。是故亦實",
    "T35n1733_015:0386c09": "亦虛。非真非妄。四句無礙思之。此經云夢",
    "T35n1733_015:0386c10": "性寂滅此之謂也。六自在者夢境虛妄相則",
    "T35n1733_015:0386c11": "相入。多處現少。少處現多。皆無障礙。故上",
    "T35n1733_015:0386c12": "文云以夢自在法門教化。此之謂也。攝論",
    "T35n1733_015:0386c13": "云處夢謂經年。寤乃須臾頃。故時雖無",
    "T35n1733_015:0386c14": "量攝在一剎那。緣起夢法無礙自在。則入重",
    "T35n1733_015:0386c15": "重如帝網等。竝准可知。七明觀者觀諸世",
    "T35n1733_015:0386c16": "間皆悉如夢。以為正觀。問若在夢者。謂為",
    "T35n1733_015:0386c17": "實故不知是夢。不名見夢。若夢覺者即",
    "T35n1733_015:0386c18": "無夢相。復無所見。是故此夢誰能見耶。答",
    "T35n1733_015:0386c19": "夢者不見夢。以其是夢故。覺者不見夢。",
    "T35n1733_015:0386c20": "以其覺已無有物故。了知如此。是覺者故。",
    "T35n1733_015:0386c21": "是故夢義是覺者所知。非於夢者。由此道",
    "T35n1733_015:0386c22": "理夢是觀境。經云菩薩受持一切法如夢",
    "T35n1733_015:0386c23": "此之謂也。問覺者見無而了知夢。夢者見",
    "T35n1733_015:0386c24": "有亦了知不。答若此覺者了知夢法。正夢時",
    "T35n1733_015:0386c25": "無。則名知夢。若言覺已為無。此是覺無非",
    "T35n1733_015:0386c26": "是夢無不名識夢。是故夢有夢無。但是夢",
    "T35n1733_015:0386c27": "時。非望覺時。若取覺已為無。此還是夢。",
    "T35n1733_015:0386c28": "不名為覺。是故夢覺前後。謂有謂無俱不",
    "T35n1733_015:0386c29": "識夢。思之可見。第八釋文中亦三。初一句",
    "T35n1733_015:0387a01": "總舉。二譬如下別辨。三覺悟下結義。初中一",
    "T35n1733_015:0387a02": "切世間者謂清淨緣起之法亂識所現故云",
    "T35n1733_015:0387a03": "如夢。二別辨中二。初舉喻。二如是下顯法。",
    "T35n1733_015:0387a04": "又釋亦得初是方便觀故云解一切世間等。",
    "T35n1733_015:0387a05": "二是真實觀故云覺悟一切世間等。前中亦",
    "T35n1733_015:0387a06": "二。先明夢有則非有。二明非有而現有。前",
    "T35n1733_015:0387a07": "中五對。一非是世出世法。二非三界上約",
    "T35n1733_015:0387a08": "依報。三非生死約正報。四非淨穢約世出",
    "T35n1733_015:0387a09": "世因。五非清濁約世出世果。皆悉實非彼",
    "T35n1733_015:0387a10": "法而示現彼。是夢法也。二顯法實觀中八",
    "T35n1733_015:0387a11": "句。初一總顯。二不壞夢者明此夢法自性非",
    "T35n1733_015:0387a12": "一切。不待壞故。又無可壞故。又此顯非",
    "T35n1733_015:0387a13": "是世間不為四相之所壞故。三不可著",
    "T35n1733_015:0387a14": "者。解知緣起夢離無所著故。此顯非是",
    "T35n1733_015:0387a15": "離世法故不可證也。四夢性寂滅者。明此",
    "T35n1733_015:0387a16": "從本來性自寂滅。顯非三界喧動法故。五",
    "T35n1733_015:0387a17": "夢無自性者。明此無性非生非滅。顯前非",
    "T35n1733_015:0387a18": "生非死。六受持一切等者結成觀相。謂常作",
    "T35n1733_015:0387a19": "此解。不離心首故云受持等也。七不壞夢",
    "T35n1733_015:0387a20": "者不取捨夢故。顯前非淨穢。以非捨穢",
    "T35n1733_015:0387a21": "取淨故。八不虛妄取者不分別故。顯非淨",
    "T35n1733_015:0387a22": "濁也。下一句結義等可知。第七如響忍中",
    "T35n1733_015:0387a23": "作四門。初喻相者。無性釋云。又如谷響。實",
    "T35n1733_015:0387a24": "無有聲。而令聽者似聞多種言說境界。種",
    "T35n1733_015:0387a25": "種言說語業亦爾。梁論云。譬如實無響塵",
    "T35n1733_015:0387a26": "而顯現可聞。言說事亦爾。實無所有而顯",
    "T35n1733_015:0387a27": "現可聞。此經意有三義。一知一切法如響。",
    "T35n1733_015:0387a28": "二知佛聲如響。三能以如響言音而為說",
    "T35n1733_015:0387a29": "法。二開義者。響亦有五義。一空谷。二有聲。",
    "T35n1733_015:0387b01": "三聲擊空谷便有響應。四此響非有而有。",
    "T35n1733_015:0387b02": "五愚小謂有。三有無等諸句。竝准前知之。",
    "T35n1733_015:0387b03": "四釋文中有四。初知一切法如響。謂出生",
    "T35n1733_015:0387b04": "等顯能知德。知一切等明所知。二分別下總",
    "T35n1733_015:0387b05": "知音聲如響。三別知佛聲如響。不從內等",
    "T35n1733_015:0387b06": "者。佛如空谷。離聲不成故。非內出。機感如",
    "T35n1733_015:0387b07": "聲。離谷不成故。非外出。兩俱相依故。非",
    "T35n1733_015:0387b08": "內外。離聲無聞故非內。離根無聞故非",
    "T35n1733_015:0387b09": "外。非二故俱非。由此無性緣起如響。是故",
    "T35n1733_015:0387b10": "恒有而非有。非有而說法故。云亦不壞法",
    "T35n1733_015:0387b11": "施也。四深入下明能以自如響之聲而說",
    "T35n1733_015:0387b12": "法。亦是忍行成就起用自在。於中有十句。",
    "T35n1733_015:0387b13": "初稱法善學。二如帝釋下喻況圓音。三菩薩",
    "T35n1733_015:0387b14": "下明稱性起用。四於無量下顯業用分齊。五",
    "T35n1733_015:0387b15": "受持下勝進仰學。六出生下明妙音廣大。七",
    "T35n1733_015:0387b16": "普令眾生下顯業用成益。八而音下顯用則",
    "T35n1733_015:0387b17": "甚深。九知音聲下辨定聲語。十亦不染下明",
    "T35n1733_015:0387b18": "能知自在。第八如電忍中亦四。初喻相者。",
    "T35n1733_015:0387b19": "般若論喻現法不久住故。功德施論云。譬",
    "T35n1733_015:0387b20": "如電光生時則滅。心亦如是。剎那必謝。又",
    "T35n1733_015:0387b21": "彼論八不中譬不去義也。此經中亦三。一",
    "T35n1733_015:0387b22": "喻一切法速滅如電。二喻菩薩身無礙如",
    "T35n1733_015:0387b23": "電。三喻菩薩智了闇如電。二開義者亦有",
    "T35n1733_015:0387b24": "五義。初三如上速滅等也。四能現顯彰。五",
    "T35n1733_015:0387b25": "體非遠近。能照遠近。三亦有有無等諸句。",
    "T35n1733_015:0387b26": "思之可見。四釋文中三。先法次喻後合。初",
    "T35n1733_015:0387b27": "中二。先約遮成止行有九對。皆離三邊。玄",
    "T35n1733_015:0387b28": "絕無寄。二所行真實下約表成觀行。亦不受",
    "T35n1733_015:0387b29": "持正法流轉者得理不證故。二喻中四。初電",
    "T35n1733_015:0387c01": "能照明。二譬如下轉喻。如鏡曜日光壁上",
    "T35n1733_015:0387c02": "現影。油等亦爾。同於電光故也。三電不離",
    "T35n1733_015:0387c03": "等明體用不相離。四電能遠照等體用不則。",
    "T35n1733_015:0387c04": "三法合中二。初合前照現。二而其智下合",
    "T35n1733_015:0387c05": "照遠而非遠。三如種下轉喻。種無根芽能",
    "T35n1733_015:0387c06": "生根芽。若有則不生。菩薩亦爾。無二說二。",
    "T35n1733_015:0387c07": "有則無二。故云無礙際也。二若菩薩下忍成",
    "T35n1733_015:0387c08": "德用。謂身智無礙速疾如電。第九如化忍",
    "T35n1733_015:0387c09": "中亦四。初喻相者。攝論喻聞思慧意業所生",
    "T35n1733_015:0387c10": "果似有而非實。亦喻菩薩變化身。又龍樹",
    "T35n1733_015:0387c11": "十喻論云。如彼化人無生無老無病無死",
    "T35n1733_015:0387c12": "無苦無樂異於餘人。以是義故空無有",
    "T35n1733_015:0387c13": "實。一切諸法亦皆如是。無生住滅。以是故",
    "T35n1733_015:0387c14": "說諸法如化。廣如彼說。二開義者化有四",
    "T35n1733_015:0387c15": "義。一依化心。二現化事。三實無有。四現業",
    "T35n1733_015:0387c16": "用。十喻論云。猶如化事。雖空無實。能令眾",
    "T35n1733_015:0387c17": "生憂苦瞋恚喜樂癡惑。諸法亦爾。雖空無",
    "T35n1733_015:0387c18": "實。能令眾生起瞋恚等。以是故說諸法如",
    "T35n1733_015:0387c19": "化。三亦有融通句數。應准思辨。四釋文中",
    "T35n1733_015:0387c20": "四。初約法辨化。二就喻明化。三合法顯",
    "T35n1733_015:0387c21": "化。四忍成化用。初中二。先顯所知。後辨能",
    "T35n1733_015:0387c22": "知。前中先總。所謂下別。於中初八句約染",
    "T35n1733_015:0387c23": "法。一業從心起。二行造修成。三妄境虛無。",
    "T35n1733_015:0387c24": "四倒起苦樂。五妄取情有。六世間依真有。",
    "T35n1733_015:0387c25": "七覺觀起語言。八想起相惱。次三句明菩薩",
    "T35n1733_015:0387c26": "化。後二句佛化竝各出因故名為化。於中",
    "T35n1733_015:0387c27": "無生平等者。以得無生方名不退。是故不",
    "T35n1733_015:0387c28": "退無體如化。問此化為喻有為法。亦通喻",
    "T35n1733_015:0387c29": "無為。答或唯喻有為。大品云。問若一切法",
    "T35n1733_015:0388a01": "如化者。云何言涅槃一法非如化。答若說",
    "T35n1733_015:0388a02": "一切法乃至涅槃皆如化者。新發意菩薩則",
    "T35n1733_015:0388a03": "驚怖。為新發意菩薩故。分別生滅者如化",
    "T35n1733_015:0388a04": "不生滅者不如化。或亦喻無為。如十地如",
    "T35n1733_015:0388a05": "化智中名法界化。或俱通。如大品。若不為",
    "T35n1733_015:0388a06": "新發意菩薩則明通也。但破彼實見令見",
    "T35n1733_015:0388a07": "實法。何定所喻。佛子下結化。世間結前八",
    "T35n1733_015:0388a08": "句。離世間結後五句。二決定知下顯能知",
    "T35n1733_015:0388a09": "相。初能知。所知深廣明徹。具足下顯知自在",
    "T35n1733_015:0388a10": "無礙起行。第二約喻中四十句。初不從心起",
    "T35n1733_015:0388a11": "者。非從心內種子生故。餘竝可知。第三合",
    "T35n1733_015:0388a12": "法中四。初總合化行。二不著下合化行體。",
    "T35n1733_015:0388a13": "三而不捨下合化行用。四譬如下重喻明從",
    "T35n1733_015:0388a14": "無所有建立行果。佛子下結。第四佛子若菩",
    "T35n1733_015:0388a15": "薩下忍成化用有十句。初一忍成。餘九化用。",
    "T35n1733_015:0388a16": "明化有九義顯菩薩九種業用。於中初二",
    "T35n1733_015:0388a17": "句先法後喻。後七句舉喻顯法。準釋可知。",
    "T35n1733_015:0388a18": "第十如虛空忍中四句同前。初喻相。佛地",
    "T35n1733_015:0388a19": "論喻清淨法界。以離差別相故。中邊等論",
    "T35n1733_015:0388a20": "喻圓成實性。此經及大品等喻一切法。以",
    "T35n1733_015:0388a21": "悉無性故。十喻論云。猶如虛空非可見法。",
    "T35n1733_015:0388a22": "以遠觀故眼光迴轉則見縹色。一切諸法亦",
    "T35n1733_015:0388a23": "復如是。空無所有。以凡夫人遠無流慧",
    "T35n1733_015:0388a24": "棄捨實相則見彼我男女等物。而實此物竟",
    "T35n1733_015:0388a25": "無所有。一開義者如第八地虛空有十義。",
    "T35n1733_015:0388a26": "具如前辨。十喻論中有四復次釋。初一約",
    "T35n1733_015:0388a27": "近無遠有。二約性淨謂染。三約無初中後。",
    "T35n1733_015:0388a28": "四約體實無物。廣釋如彼。佛地論亦十復",
    "T35n1733_015:0388a29": "次。如彼應知。此經中多門釋如文可知。三",
    "T35n1733_015:0388b01": "亦有離有無等諸句。思准可知。四釋文中",
    "T35n1733_015:0388b02": "三。初明忍解。二佛子如是菩薩下明忍行。",
    "T35n1733_015:0388b03": "三若菩薩下顯忍德。亦可總分四。謂標釋",
    "T35n1733_015:0388b04": "結歎。就釋中二。先明所解。後顯成忍。前中",
    "T35n1733_015:0388b05": "十句。以虛空十義喻十種法故。初一虛空",
    "T35n1733_015:0388b06": "無性義同法界故。二不起義喻剎從緣亦",
    "T35n1733_015:0388b07": "無起故。三一味義喻法性無二故。四無行義",
    "T35n1733_015:0388b08": "喻行即無行故。五無分限義喻法無分別",
    "T35n1733_015:0388b09": "故。六無異義喻佛力齊等故。七遍三際義",
    "T35n1733_015:0388b10": "喻入理之禪。盡三世故。八離言義喻諸法",
    "T35n1733_015:0388b11": "自相不可說故。九無礙義喻佛身不相障",
    "T35n1733_015:0388b12": "故。隨感則應故。十周遍義喻法體普遍故。",
    "T35n1733_015:0388b13": "第二成忍中三。初總舉三業忍相齊空。二別",
    "T35n1733_015:0388b14": "顯空義類菩薩德。於中舉虛空十一義顯",
    "T35n1733_015:0388b15": "於菩薩十一種德。初一釋虛空等身。二三四",
    "T35n1733_015:0388b16": "三句釋空等忍智。初一體。後二用。於中向",
    "T35n1733_015:0388b17": "是因成是果。五釋空等口。謂依無方所空",
    "T35n1733_015:0388b18": "亦海際畔。古人云。齊海水已上為虛空故。",
    "T35n1733_015:0388b19": "又云大海雖廣空容其際故也。六七二句",
    "T35n1733_015:0388b20": "釋空等身業。八釋空等口業。九釋空等心。",
    "T35n1733_015:0388b21": "以性淨故。後二句釋空等心業。三何以故",
    "T35n1733_015:0388b22": "下徵責釋成。責云何因菩薩得虛空等三業",
    "T35n1733_015:0388b23": "耶。釋云思惟自善根如虛空。依此得三業",
    "T35n1733_015:0388b24": "亦如空也。於中先舉十種善根皆如虛空。",
    "T35n1733_015:0388b25": "一分者緣起。二分中真分也。一量者同理性",
    "T35n1733_015:0388b26": "故。二不忘一切下十句明所得三業。初不忘",
    "T35n1733_015:0388b27": "等意業。二遊行等明身業。三普於十方等明",
    "T35n1733_015:0388b28": "意業。四出生等明口業。第四歎德用中有",
    "T35n1733_015:0388b29": "二十句。初十得十身。後十通三業。一一各",
    "T35n1733_015:0388c01": "有標釋。此十身與前十行品十身及離世間",
    "T35n1733_015:0388c02": "品十身各有相攝可知。得虛空際下通三",
    "T35n1733_015:0388c03": "業。皆如虛空。中初總顯含藏。次二別辨口",
    "T35n1733_015:0388c04": "業。次三別明意業。離貪欲故者。心淨故佛土",
    "T35n1733_015:0388c05": "淨也。次三別明身業。一用二體三相。謂諸根",
    "T35n1733_015:0388c06": "也。後一總結深。問此七喻何別。答幻等五",
    "T35n1733_015:0388c07": "以似有破實有。如化以不有有破似有。",
    "T35n1733_015:0388c08": "末後虛空以性相俱絕破於一切。又前六遣",
    "T35n1733_015:0388c09": "有會空多。依空立有少。後一遣有入空",
    "T35n1733_015:0388c10": "少。依空立有多。問何須多喻。答令理智",
    "T35n1733_015:0388c11": "明淨故。異門顯法故。義理堅固故。長行竟。",
    "T35n1733_015:0388c12": "第二重頌中有一百一十九頌。長分十一",
    "T35n1733_015:0388c13": "段。初十頌隨順音聲忍。於中初二頌前聞真",
    "T35n1733_015:0388c14": "實法。次一頌不驚等。次二頌信解。次二頌受",
    "T35n1733_015:0388c15": "持愛樂。後三頌順入修習安住等可知。第二",
    "T35n1733_015:0388c16": "譬如功德人下十頌頌順忍。初三頌初隨順",
    "T35n1733_015:0388c17": "寂靜觀等。次一頌不違諸法。次一頌隨順深",
    "T35n1733_015:0388c18": "入等。次二頌清淨直心等。後三頌修平等觀",
    "T35n1733_015:0388c19": "深入具足。第三從三十三天下十頌頌無生",
    "T35n1733_015:0388c20": "忍。初三頌前不見有法生不見有法滅。次四",
    "T35n1733_015:0388c21": "頌何以故下十句釋成。後三頌結歎顯勝。第",
    "T35n1733_015:0388c22": "四觀察諸世間下十頌頌如幻忍。初二頌前",
    "T35n1733_015:0388c23": "略說。次四頌廣說中喻合。後四頌忍行成",
    "T35n1733_015:0388c24": "立。第五菩薩摩訶薩下十頌頌如焰忍。初二",
    "T35n1733_015:0388c25": "頌法說。次四約喻顯法。謂焰水從想生故",
    "T35n1733_015:0388c26": "喻之。又想故有法而實非有。如焰似水而",
    "T35n1733_015:0388c27": "實無水。故以為喻。後四喻法雙舉。顯法甚",
    "T35n1733_015:0388c28": "深。第六彼能解世間下十五頌頌如夢忍。初",
    "T35n1733_015:0388c29": "二頌一切世間如夢。次一頌夢非欲界等。次",
    "T35n1733_015:0389a01": "一頌夢性寂滅及不著夢。次二頌不壞夢。次",
    "T35n1733_015:0389a02": "二頌夢無自性。次四頌受持一切法如夢。後",
    "T35n1733_015:0389a03": "三頌不壞夢不虛妄取夢等。第七菩薩摩訶",
    "T35n1733_015:0389a04": "薩下十七頌頌如響忍。初二頌知一切法如",
    "T35n1733_015:0389a05": "響。次三頌分別眾聲如呼響。次三頌解如來",
    "T35n1733_015:0389a06": "音不從內等。次二頌入離虛妄法界巧出無",
    "T35n1733_015:0389a07": "量聲等。次三頌無礙音令眾生發起善根等。",
    "T35n1733_015:0389a08": "後四頌音聲非語而隨順語亦不染著等。第",
    "T35n1733_015:0389a09": "八寂靜下七言十頌二十行頌如電忍。初二",
    "T35n1733_015:0389a10": "頌觀意。次二頌不生世間等。次二頌不隨",
    "T35n1733_015:0389a11": "世流不受正法等。亦頌於不二法分別二相",
    "T35n1733_015:0389a12": "等。次二頌不內世間等。次一頌不行菩薩行",
    "T35n1733_015:0389a13": "不捨大願等。後一頌歎德成益。第九修習甚",
    "T35n1733_015:0389a14": "深下十頌頌如化忍。初三頌行菩薩行如化。",
    "T35n1733_015:0389a15": "次三頌知眾生業行等及佛菩薩等皆如化。",
    "T35n1733_015:0389a16": "次二頌業行隨世。後二頌歎德化用。第十虛",
    "T35n1733_015:0389a17": "空忍亦十頌。初二眾生及世間如空。次二境",
    "T35n1733_015:0389a18": "與智如空。次二慧及法空。次二能所說空。",
    "T35n1733_015:0389a19": "後二三世三業空。第十一是名下七頌結歎",
    "T35n1733_015:0389a20": "顯勝。初三二利圓。次二因果滿。後二結廣",
    "T35n1733_015:0389a21": "勝。",
    "T35n1733_015:0389a22": "阿僧祇品第二十五",
    "T35n1733_015:0389a23": "初釋名者。心王菩薩是能問人。表數法依",
    "T35n1733_015:0389a24": "心。如數識等。菩薩洞達自在名王。阿僧祇",
    "T35n1733_015:0389a25": "是所問法。十數之初。從首為名。若具應名",
    "T35n1733_015:0389a26": "十大數品。二來意。非答前問何故來。前",
    "T35n1733_015:0389a27": "十明辨行用。十忍明行體。今顯行德校量",
    "T35n1733_015:0389a28": "分齊。則下頌中所數德是也。又釋前諸品中",
    "T35n1733_015:0389a29": "所有數量。謂如光覺品等中。皆有數法。今",
    "T35n1733_015:0389b01": "此釋成故也。三宗趣者有二。一能數之數。",
    "T35n1733_015:0389b02": "二所數之德。前中亦二。先定所知。後顯能",
    "T35n1733_015:0389b03": "知。前中阿僧祇此云無數。即數之極故。諸聖",
    "T35n1733_015:0389b04": "教中通有四說。一准俱舍論。數至六十重",
    "T35n1733_015:0389b05": "名一阿僧祇(撿錄)。此約小乘。二依智論第九。",
    "T35n1733_015:0389b06": "數過十重已後名阿僧祇。論云一一名二。",
    "T35n1733_015:0389b07": "二二名四。三三名九。十十名百。十百名千。",
    "T35n1733_015:0389b08": "十千名萬。千萬名億。千億名那由他。千萬",
    "T35n1733_015:0389b09": "那由他名頻婆。千萬頻婆名迦他。過迦他",
    "T35n1733_015:0389b10": "名阿僧祇。如是數三阿僧祇。解云此既云",
    "T35n1733_015:0389b11": "過迦他。亦即通過後諸數故名阿僧祇。此",
    "T35n1733_015:0389b12": "約始教說。三依智論第六。引此品文。還有",
    "T35n1733_015:0389b13": "百數。至阿僧祇等。此約終教說。四依此",
    "T35n1733_015:0389b14": "品。百數僧祇。始是初數。如是次第以所數",
    "T35n1733_015:0389b15": "等能數。至第十名不可說轉。不可說轉轉",
    "T35n1733_015:0389b16": "等方為數極。是故前教數極乃是此中初數。",
    "T35n1733_015:0389b17": "故知此門極廣約圓教辨也。二顯能知者",
    "T35n1733_015:0389b18": "亦有五重。一人中數法最下。二諸天數法過",
    "T35n1733_015:0389b19": "於人。天中亦不同如自在天王一念數知",
    "T35n1733_015:0389b20": "大千雨渧等。三小乘中舍利弗善知數法過",
    "T35n1733_015:0389b21": "於人天。四諸菩薩中數知亦差別。如下釋天",
    "T35n1733_015:0389b22": "童子算沙數法。非二乘能知。亦如文殊普賢",
    "T35n1733_015:0389b23": "知剎塵數等。非下位所知。五佛自所知最",
    "T35n1733_015:0389b24": "極自在。一切餘位總不能知。智論第九云。",
    "T35n1733_015:0389b25": "佛在祇洹外林中樹下坐。有一婆羅門來",
    "T35n1733_015:0389b26": "問佛此林有幾葉。佛答若干數。彼心生疑。",
    "T35n1733_015:0389b27": "誰證知者。則私却少葉還問佛。此樹林定",
    "T35n1733_015:0389b28": "有幾葉。佛答今少若干葉。如所劫語之。婆",
    "T35n1733_015:0389b29": "羅門知己心大敬信。求佛出家得阿羅漢果。",
    "T35n1733_015:0389c01": "以是故知佛能知恒河沙數。解云此約佛",
    "T35n1733_015:0389c02": "知恒沙之數。今此品文。唯佛所知無極之數",
    "T35n1733_015:0389c03": "故佛自說。又云佛智境界甚深之義故也。二",
    "T35n1733_015:0389c04": "所數之德亦二。謂普賢因德及佛果德。竝各",
    "T35n1733_015:0389c05": "通因陀羅網等。具如下頌中辨。四釋文",
    "T35n1733_015:0389c06": "者。此文有二。先問後答。問中亦二。先舉取",
    "T35n1733_015:0389c07": "問法。後世尊云何下以法諮問。初中何故牒",
    "T35n1733_015:0389c08": "此十數者。是諸品列名及結通處皆有此十。",
    "T35n1733_015:0389c09": "然未解釋。不知分齊。為顯令知故今問",
    "T35n1733_015:0389c10": "也。十句中第二不可量。下答中名無量。第五",
    "T35n1733_015:0389c11": "不可數下名無數。第六第七同一句。謂不可",
    "T35n1733_015:0389c12": "稱及不可量。不可量下答在第八。不思議在",
    "T35n1733_015:0389c13": "第七。餘竝可知。第二答中三。先歎問誡",
    "T35n1733_015:0389c14": "聽。二心王敬順。三舉法正答。正答中二。先",
    "T35n1733_015:0389c15": "長行正顯能數之法。二偈頌辨所數之德。前",
    "T35n1733_015:0389c16": "中總有百二十轉。答前十問。初一百二轉",
    "T35n1733_015:0389c17": "答初僧祇問。後十八轉答後九問。前中百千",
    "T35n1733_015:0389c18": "百千者。謂百千箇百千故云百千百千。皆以",
    "T35n1733_015:0389c19": "所數等於能數。不同智論皆以十億為",
    "T35n1733_015:0389c20": "量。名一俱梨者新名俱胝。翻名億。此恐",
    "T35n1733_015:0389c21": "不可以百千是十萬十萬為一億。此即億",
    "T35n1733_015:0389c22": "箇億方名俱胝。亦俱梨箇俱梨方名一不",
    "T35n1733_015:0389c23": "變。餘皆准此。其中或此土名或存梵音。皆",
    "T35n1733_015:0389c24": "是數名可知。於後十八中。初十七是因數。",
    "T35n1733_015:0389c25": "後一不可說轉轉為果數。以極即越數之",
    "T35n1733_015:0389c26": "表。同於果海越絕故也。第二頌中有一百",
    "T35n1733_015:0389c27": "二十二頌半分二。初七頌定能數之法。二",
    "T35n1733_015:0389c28": "於彼一一下總顯所數之德。前中積數有十",
    "T35n1733_015:0389c29": "重。一初句以第十不可說不可說為本。二",
    "T35n1733_015:0390a01": "次一句復積入一切不可說中。此二句為總。",
    "T35n1733_015:0390a02": "三未知幾不可說名為一切耶。次二句顯",
    "T35n1733_015:0390a03": "不可說劫故名一切也。四次一頌辨以彼",
    "T35n1733_015:0390a04": "多劫所說入一塵內。五前直言不可說佛",
    "T35n1733_015:0390a05": "剎末為塵。未知幾復不可說剎。故次一頌",
    "T35n1733_015:0390a06": "半辨一念中即不可說剎。如是念念復盡不",
    "T35n1733_015:0390a07": "可說劫。六次一頌明多剎塵內各有多劫所",
    "T35n1733_015:0390a08": "說不可說。七次半頌明多剎塵內各攝多眾",
    "T35n1733_015:0390a09": "生。八次半頌以彼眾生歎普賢德廣。九次",
    "T35n1733_015:0390a10": "一頌以此廣德之普賢。復有不可說箇同",
    "T35n1733_015:0390a11": "在一毛端。同時各說如上不可說之言。十",
    "T35n1733_015:0390a12": "有半頌類顯十方無邊世界。亦同此說。此",
    "T35n1733_015:0390a13": "十重積集中。初六是所用數法廣。後三校量",
    "T35n1733_015:0390a14": "顯能說人廣。以如是等人說如是等。數數",
    "T35n1733_015:0390a15": "於如下所數諸佛菩薩殊勝之德。文意如此。",
    "T35n1733_015:0390a16": "思之可見。第二所數德中有一。初明果德",
    "T35n1733_015:0390a17": "無礙因位善容二從不可稱說諸如來下",
    "T35n1733_015:0390a18": "明果德深廣因能趣入。前中亦二。先辨果法",
    "T35n1733_015:0390a19": "無礙。後菩薩於一毛端下明因位善容。前",
    "T35n1733_015:0390a20": "中亦二。先依果自在。後一一毛道出名身下",
    "T35n1733_015:0390a21": "明正報自在。於此中有四。初總明三業自",
    "T35n1733_015:0390a22": "在。二攝取下別明語業自在。三無礙心下別",
    "T35n1733_015:0390a23": "顯身意業二自在。四淨方便下明以法應",
    "T35n1733_015:0390a24": "機德就第二因位善容中有十。初明因",
    "T35n1733_015:0390a25": "陀羅網土。是起行處也。二從意根下明三",
    "T35n1733_015:0390a26": "業勤勇行。三從一切眾生下明應器攝生",
    "T35n1733_015:0390a27": "行。四從應現色像下明遊方供佛行。五從",
    "T35n1733_015:0390a28": "成就施心下明廣修十度行。六從彼淨法輪",
    "T35n1733_015:0390a29": "下明攝法遊剎行。七深入眾生下明調伏",
    "T35n1733_015:0390b01": "眾生行。八從彼於一一毛端下明三業深",
    "T35n1733_015:0390b02": "淨行。九從彼諸菩薩下明願智自在行。十",
    "T35n1733_015:0390b03": "從不可稱說一切劫下一頌結德無盡也。",
    "T35n1733_015:0390b04": "第二明果德深廣因能趣入中二。亦先果後",
    "T35n1733_015:0390b05": "因。就初果中三。先總歎佛果德。二從若於",
    "T35n1733_015:0390b06": "一小下別顯依報果。三從於彼一一剎中",
    "T35n1733_015:0390b07": "下別明正報果。第二從菩薩究竟下明因",
    "T35n1733_015:0390b08": "順入中二。先自分行。二從或於一時下明",
    "T35n1733_015:0390b09": "勝進行。阿僧祇品竟。",
    "T35n1733_015:0390b10": "壽命品第二十六",
    "T35n1733_015:0390b11": "初釋名者。往業所引報果名壽。任持色心",
    "T35n1733_015:0390b12": "不斷名命。品內辨此。故以為名。二來意",
    "T35n1733_015:0390b13": "者有二。一遠意。為答普光十頂問故。以十",
    "T35n1733_015:0390b14": "重相望各為終極。得名頂。故知安樂界為",
    "T35n1733_015:0390b15": "娑婆頂等。古釋將答佛壽命問。此名字雖",
    "T35n1733_015:0390b16": "亦相當文勢不順。謂此壽命問在十地等",
    "T35n1733_015:0390b17": "前。不合答在此處十頂問在地後。更無別",
    "T35n1733_015:0390b18": "答之文。故知屬此。二近意。前僧祇品顯佛菩",
    "T35n1733_015:0390b19": "薩實德平等超過數量。此品別辨佛德。就",
    "T35n1733_015:0390b20": "機示有脩短。後住處品別辨菩薩法用。約",
    "T35n1733_015:0390b21": "機明住處差別。三宗趣者有三義。一汎",
    "T35n1733_015:0390b22": "明命有三種。一報命。謂煖識不捨不退。眾",
    "T35n1733_015:0390b23": "同分故。不相應行為性。二戒命。經中名淨",
    "T35n1733_015:0390b24": "命。由不破戒故不失比丘法。以淨戒為",
    "T35n1733_015:0390b25": "性。三惠命。由不放逸故不退正法名為",
    "T35n1733_015:0390b26": "惠命。正惠為性。二別定此文者。諸佛壽命",
    "T35n1733_015:0390b27": "亦有三義。一約德。謂具足如前三種命故。",
    "T35n1733_015:0390b28": "其報命是無盡。善根所生故也。二就實。謂命",
    "T35n1733_015:0390b29": "根無盡盡於未來故。三就權。謂隨機所感",
    "T35n1733_015:0390c01": "現脩短故。今此文中具斯三義。三顯次第",
    "T35n1733_015:0390c02": "者亦有三義。一約漸教。謂娑婆等局為地",
    "T35n1733_015:0390c03": "前為化佛土故。安樂等通為地上為報佛",
    "T35n1733_015:0390c04": "土故。乃至賢首剎當十地後不可說處也。",
    "T35n1733_015:0390c05": "二約同教。謂娑婆等為三乘上。漸漸向細。",
    "T35n1733_015:0390c06": "入於一乘乃至賢首剎等方為究竟。何以",
    "T35n1733_015:0390c07": "故。以就別教娑婆則是蓮花藏故。三約別",
    "T35n1733_015:0390c08": "教。娑婆是見聞解行處。中間諸土唯解行處。",
    "T35n1733_015:0390c09": "末後佛土通解行滿及證入故。是故信滿位",
    "T35n1733_015:0390c10": "處亦名賢首故也。四釋文中。心王菩薩說",
    "T35n1733_015:0390c11": "者。顯世識自在故。有劫數也。於中有三。",
    "T35n1733_015:0390c12": "初舉十世界校量漸次。次類顯百萬。後辨",
    "T35n1733_015:0390c13": "最後玄極。如安樂世界等。以何為晝夜。釋",
    "T35n1733_015:0390c14": "或以蓮花開合辨用。當娑婆一劫。又釋此",
    "T35n1733_015:0390c15": "娑婆一劫中總有若干日夜。依此日夜數。",
    "T35n1733_015:0390c16": "數一劫為一日夜。還數王若干劫。方為安",
    "T35n1733_015:0390c17": "樂世界之一劫。則以此劫量。於後諸世界。",
    "T35n1733_015:0390c18": "皆准此量計可知。是則至最後世界一劫。",
    "T35n1733_015:0390c19": "於最初世界。當不可說不可說劫也。至賢",
    "T35n1733_015:0390c20": "首剎已後。則剎海平等無有優劣。是故此",
    "T35n1733_015:0390c21": "中說普賢等充滿者。以望下最極故。以普",
    "T35n1733_015:0390c22": "賢為量。望上猶在數中故不說。唯佛充",
    "T35n1733_015:0390c23": "滿此諸世界。大佛名經中亦說。又玄奘法師",
    "T35n1733_015:0390c24": "別翻一卷名顯無邊佛土經。是此品也。",
    "T35n1733_015:0390c25": "菩薩住處品第二十七",
    "T35n1733_015:0390c26": "初釋名者。菩薩大悲隨方攝化應物之所名",
    "T35n1733_015:0390c27": "為住處。人處題名。二來意亦二。一遠答",
    "T35n1733_015:0390c28": "普光隨喜心等十句問故。二近顯菩薩應機",
    "T35n1733_015:0390c29": "所在故也。又前品賢首剎等皆是淨土菩薩",
    "T35n1733_015:0391a01": "充滿。未知娑婆染界為有菩薩以不。今辨",
    "T35n1733_015:0391a02": "此界亦有無量菩薩所住故次來也。三宗",
    "T35n1733_015:0391a03": "趣者有二。一心住。謂智證真理悲念眾生。",
    "T35n1733_015:0391a04": "二身住。謂實報居淨土權現於染界。此由",
    "T35n1733_015:0391a05": "大悲就機所住。亦由大智非世所染。由此",
    "T35n1733_015:0391a06": "悲智無二相故則住無住處。四釋文以",
    "T35n1733_015:0391a07": "於處識得自在故。亦心王說也。於中有",
    "T35n1733_015:0391a08": "三。初舉八方住處。二辨四海住處。三諸國",
    "T35n1733_015:0391a09": "住處。初中八方唯據此界非約他方。就",
    "T35n1733_015:0391a10": "此界中。唯約此閻浮提。非是餘洲。初仙人",
    "T35n1733_015:0391a11": "起山應是東海蓬萊山等。二樓閣山應是下",
    "T35n1733_015:0391a12": "文南海岸樓閣城側自在海師所住處等。又",
    "T35n1733_015:0391a13": "勘梵本應名勝峰山。三金剛炎山應是西",
    "T35n1733_015:0391a14": "海邊等。四香聚山應是在北香山王。是以",
    "T35n1733_015:0391a15": "彼山中多有菩薩住故。五清涼山則是代",
    "T35n1733_015:0391a16": "州。五臺山是也。於中現有古清涼寺。以冬",
    "T35n1733_015:0391a17": "夏積雪故以為名。此山及文殊靈應等有傳",
    "T35n1733_015:0391a18": "記三卷。具如彼說。六枝堅固山勘梵本正",
    "T35n1733_015:0391a19": "云制多山。此云歸宗。即塔之類也。應在此",
    "T35n1733_015:0391a20": "國南正海邊。七樹提光明山應是下文觀音",
    "T35n1733_015:0391a21": "住處光明山相連。梵名樹提。此云照曜。八",
    "T35n1733_015:0391a22": "香風山應在香山西畔。有風穴故也。此八",
    "T35n1733_015:0391a23": "皆在山者表山居寂靜長道之處。賢聖所住",
    "T35n1733_015:0391a24": "故也。第二四大海中有二住處。一枳怛者",
    "T35n1733_015:0391a25": "具云昵枳多。此云湧出。則海島山之名。",
    "T35n1733_015:0391a26": "曇無竭此云法生。亦云法勇。二窟是海別",
    "T35n1733_015:0391a27": "處。准梵本應名間錯莊嚴窟。第三毘舍",
    "T35n1733_015:0391a28": "離下明諸國中菩薩住處有十三所。初毘舍",
    "T35n1733_015:0391a29": "離是中印度。亦云吠舍離。此云廣嚴城。即",
    "T35n1733_015:0391b01": "維摩所住也。此城南十四五里有塔。是七百",
    "T35n1733_015:0391b02": "賢聖重結集處。更南八九十里有僧伽藍。其",
    "T35n1733_015:0391b03": "側有過去四佛坐及經行遺迹之處。具西",
    "T35n1733_015:0391b04": "域記第七說。二巴連弗者具言波吒唎補怛",
    "T35n1733_015:0391b05": "囉。其波吒唎。此是黃花之名。即母之號也。",
    "T35n1733_015:0391b06": "補怛囉此云子也。兒也。即上代黃花女之",
    "T35n1733_015:0391b07": "子。創於此居故以為名。亦是中天摩竭國",
    "T35n1733_015:0391b08": "也。具如西域記第八說。三摩偷羅者正云秣",
    "T35n1733_015:0391b09": "[少/兔]羅。此云孔雀。或云密。竝是古世因事為",
    "T35n1733_015:0391b10": "名。是中印度。此國中有舍利弗等塔及文殊",
    "T35n1733_015:0391b11": "師利塔。於王城東五六里有山寺。是烏波",
    "T35n1733_015:0391b12": "毱多所造寺。北巖間有石室。是毱多度人安",
    "T35n1733_015:0391b13": "籌所也。又東有大林。中有過去四佛經行",
    "T35n1733_015:0391b14": "之迹。亦有舍利弗等千二百五十人修定之",
    "T35n1733_015:0391b15": "所。具在西域記第四說。又准梵本。此處是",
    "T35n1733_015:0391b16": "窟名也。四俱陳那者。俱陳是姓也。那是法",
    "T35n1733_015:0391b17": "律也。昔有五通仙人名拘持。此云大盆。",
    "T35n1733_015:0391b18": "謂大池形似大盆此仙在彼修仙。因立斯",
    "T35n1733_015:0391b19": "號。彼仙於此廣說法律。謂護淨經行養性等",
    "T35n1733_015:0391b20": "法。令人修學。相繫不絕。眾人同姓拘陳那",
    "T35n1733_015:0391b21": "也。五清淨彼岸國應是南印度。牟真此云解",
    "T35n1733_015:0391b22": "脫。是龍名也。隣陀此云處。即解脫龍所住",
    "T35n1733_015:0391b23": "處。六風地者有風孔處名無礙。是龍王所",
    "T35n1733_015:0391b24": "造窟也。七甘菩國者。正云劍蒲。是北印度。",
    "T35n1733_015:0391b25": "此國多出美女。故以為名也。最上慈者。大",
    "T35n1733_015:0391b26": "集經中名慈窟也。八真旦者或云震旦。或",
    "T35n1733_015:0391b27": "曰支那。是此漢國名也。那羅延山此云堅牢",
    "T35n1733_015:0391b28": "山。則青州界有東牢山。應是也。彼現有古",
    "T35n1733_015:0391b29": "佛聖迹。九邊夷國者准梵語似當疎勒國。",
    "T35n1733_015:0391c01": "今但潤州江南有牛頭山。彼中現有佛窟寺",
    "T35n1733_015:0391c02": "也則北印度境。傳云有四辟支佛影。時時出",
    "T35n1733_015:0391c03": "現。又此潤州古時亦有蠻居此處。現蠻王",
    "T35n1733_015:0391c04": "陵故。亦名邊夷也。十罽賓者正云迦濕彌",
    "T35n1733_015:0391c05": "羅。此云阿誰入。此國舊是大池。因末田底",
    "T35n1733_015:0391c06": "於佛滅後。降彼池龍乞容膝處。池龍既許",
    "T35n1733_015:0391c07": "與羅漢通力。以廣其身。得多地處。遂得",
    "T35n1733_015:0391c08": "造國及僧伽藍。如佛所記。於中現有佛牙",
    "T35n1733_015:0391c09": "寺及五百羅漢造毘婆娑處。如西域記第",
    "T35n1733_015:0391c10": "三說。欝提尸山此云遠聞山。謂多處遠人",
    "T35n1733_015:0391c11": "皆聞故。即此國四周之山處也。十一難提拔",
    "T35n1733_015:0391c12": "檀那者。難提此云喜跋檀那此云增長。即",
    "T35n1733_015:0391c13": "南印度梯羅浮訶者此云上座。即尊者之",
    "T35n1733_015:0391c14": "名。以居此窟故。因以為目。文殊問經體毘",
    "T35n1733_015:0391c15": "裏部。此云上座部。同此名也。十二菴浮梨",
    "T35n1733_015:0391c16": "摩國者正云菴羅。此云無垢。是菓名也。以",
    "T35n1733_015:0391c17": "此菓能療眾病垢故云無垢。彼國多出此",
    "T35n1733_015:0391c18": "菓故。名浮梨摩也。正治耶曲。託此為",
    "T35n1733_015:0391c19": "號。十三乾陀羅國者正云建馱。此云香。陀",
    "T35n1733_015:0391c20": "羅此云遍。謂遍此國處。香草先發故。以為",
    "T35n1733_015:0391c21": "名。寂靜窟。相傳是佛留影之窟。具如西域",
    "T35n1733_015:0391c22": "記及大集經月藏第十卷中說。上來明此閻",
    "T35n1733_015:0391c23": "浮菩薩住處。餘四天下准之。餘須彌世界",
    "T35n1733_015:0391c24": "及樹形等世界。竝准之無盡無盡也。",
    "T35n1733_015:0391c25": "佛不思議法品第二十八",
    "T35n1733_015:0391c26": "初釋名者。如來果之法。逈超言慮故以為",
    "T35n1733_015:0391c27": "名。二來意有三。一遠者。此下三品為通",
    "T35n1733_015:0391c28": "答普光佛無上地等句問故。問若遠答前",
    "T35n1733_015:0391c29": "問。何故此更有請耶。釋以相去遠故。更發",
    "T35n1733_015:0392a01": "起也。若爾前諸品何不爾耶。釋以前諸品",
    "T35n1733_015:0392a02": "同是因位。今辨果法隔位故也。又釋此是",
    "T35n1733_015:0392a03": "念法悕說。非是別請。若爾何為前諸品無",
    "T35n1733_015:0392a04": "此例耶。釋為果法深細。顯法器慇至故。須",
    "T35n1733_015:0392a05": "念。說因法反此故非例也。二次來意者。",
    "T35n1733_015:0392a06": "為前已辨修生因滿。今此正顯酬因果圓",
    "T35n1733_015:0392a07": "故。次三品來也。三近來意者。前住處品是因",
    "T35n1733_015:0392a08": "滿之終。此品是果成之首故次來也。三宗",
    "T35n1733_015:0392a09": "趣者。此中正明佛果德法。略作四門。一通",
    "T35n1733_015:0392a10": "辨佛德。二別顯義相。三辨定此文。四顯不",
    "T35n1733_015:0392a11": "思議。初中若說一百四十不共法等通小乘",
    "T35n1733_015:0392a12": "及初教等。若辨淨法界及四智為德即通始",
    "T35n1733_015:0392a13": "終漸教。若以一味實德則唯頓教。如光覺",
    "T35n1733_015:0392a14": "等品說。若具一切無盡之德。如此文等是",
    "T35n1733_015:0392a15": "一乘圓教。二別顯義相者。諸佛功德無過",
    "T35n1733_015:0392a16": "二種。謂修生本有。此二相對總有四句。一唯",
    "T35n1733_015:0392a17": "修生。謂信等善根本無今有故。二唯本有。謂",
    "T35n1733_015:0392a18": "真如恒沙性功德故。三本有修生。謂如來藏",
    "T35n1733_015:0392a19": "待彼了因本隱今顯故。四修生本有。謂無分",
    "T35n1733_015:0392a20": "別智等內契真如。冥然一相故。此有四義",
    "T35n1733_015:0392a21": "而無四事。猶如金莊嚴具。若稱取斤兩。本",
    "T35n1733_015:0392a22": "有如金。若嚴具相狀工匠修生。若由成嚴",
    "T35n1733_015:0392a23": "具方顯金德。則修生之本有。若嚴具攬金",
    "T35n1733_015:0392a24": "成無別自體。則本有之修生。是知唯金而不",
    "T35n1733_015:0392a25": "礙嚴具故。唯一法身不礙報化也。唯嚴具",
    "T35n1733_015:0392a26": "而不礙金故。單報化亦即具法身也。餘竝",
    "T35n1733_015:0392a27": "准之。是故得說化身即法身等。全體收盡。",
    "T35n1733_015:0392a28": "餘准思之。三辨定此文者。然上四義攝有",
    "T35n1733_015:0392a29": "二門。一約佛自德。圓融無礙不可說也。二就",
    "T35n1733_015:0392b01": "機出現復有二門。一分相門。謂化身為化",
    "T35n1733_015:0392b02": "地前現染土等。報身為地上現於淨土。",
    "T35n1733_015:0392b03": "此約三乘差別機說。二無礙門。謂報化不",
    "T35n1733_015:0392b04": "分。即權恒實。如樹王下現十佛身。丈六遍",
    "T35n1733_015:0392b05": "於十方。八相該於法界。諸根毛孔各無限",
    "T35n1733_015:0392b06": "量。亦不礙限量。是則限無限無礙。此約一",
    "T35n1733_015:0392b07": "乘圓機說。攝有四重。如此品說。一略舉十",
    "T35n1733_015:0392b08": "門。如品初所問。二次辨三十二門。如答中",
    "T35n1733_015:0392b09": "大位。三具顯有三百二十門。如答中別辨。",
    "T35n1733_015:0392b10": "四廣明多門。如類十方一一皆各無盡無",
    "T35n1733_015:0392b11": "盡也。四顯不思議義者。汎論有四。一理妙",
    "T35n1733_015:0392b12": "難測。二事廣難知。三行深超世。四果用超",
    "T35n1733_015:0392b13": "情。今此品文通具前四。別辨第四辨第四",
    "T35n1733_015:0392b14": "中復開為四。一何者不思議。略辨十種。一",
    "T35n1733_015:0392b15": "智超世表。二悲越常情。三無思成事。四同",
    "T35n1733_015:0392b16": "染恒淨。五所作祕密。六業用廣大。七多少即",
    "T35n1733_015:0392b17": "入。八分圓自在。九依正無礙。十理事一味。竝",
    "T35n1733_015:0392b18": "如文顯。恐繁不列。二於何不思議亦有四",
    "T35n1733_015:0392b19": "位。一過世間故。二越二乘故。三超因位",
    "T35n1733_015:0392b20": "故。四顯法自體故。三云何不思議亦四種。謂",
    "T35n1733_015:0392b21": "非聞思修及報生智境故。四何用不思議",
    "T35n1733_015:0392b22": "亦四種。謂令信向故。起行求故。隨分證故。",
    "T35n1733_015:0392b23": "圓滿得故。第四釋文者。此下三品果法亦",
    "T35n1733_015:0392b24": "有諸德。將配三身。謂初法次報後化。文恐",
    "T35n1733_015:0392b25": "不順。以此品中廣顯八相等用。豈唯法身",
    "T35n1733_015:0392b26": "乎。亦有將配佛體相用。後二品可然。初品",
    "T35n1733_015:0392b27": "有妨。以此品中亦有相用。今謂此品總顯",
    "T35n1733_015:0392b28": "佛德體用殊勝。次相海品別顯勝德之相。後",
    "T35n1733_015:0392b29": "小相品別辨勝德益用。就此初品中分",
    "T35n1733_015:0392c01": "文有四　一請分　二加分　三證分　四",
    "T35n1733_015:0392c02": "說分。初分中二。先明能請人。眾同念者表",
    "T35n1733_015:0392c03": "法深細故也。二正顯所念十法。此言不思",
    "T35n1733_015:0392c04": "者顯果德法出過言慮。念此不思悕其說",
    "T35n1733_015:0392c05": "也。初一問佛出處。二問出現之因。謂由本",
    "T35n1733_015:0392c06": "願。梵本云過去願清淨。三問出生處種族",
    "T35n1733_015:0392c07": "家。此釋依梵名非是因中佛種性等。四總",
    "T35n1733_015:0392c08": "明應機現世。次三別顯三輪業用。八問大",
    "T35n1733_015:0392c09": "用之體。九問大用之相。十問大用自在。",
    "T35n1733_015:0392c10": "第二加分中。先知法器。二與青蓮等者正顯",
    "T35n1733_015:0392c11": "加相。表果不自彰寔由因顯。故加青蓮",
    "T35n1733_015:0392c12": "令其說也。十句中。初五與勝德充身。於中",
    "T35n1733_015:0392c13": "初三句與佛三業。顯同化辨等。神力是身",
    "T35n1733_015:0392c14": "業。智是意業。辯是語業。後二句與佛福智無",
    "T35n1733_015:0392c15": "畏是智。後五與智用充心。一究竟等與佛內",
    "T35n1733_015:0392c16": "知法界無餘智。二與佛作用境界智。三與佛",
    "T35n1733_015:0392c17": "無礙行智。謂無思成事等。四分別等與佛",
    "T35n1733_015:0392c18": "知法器智。五不可數等與佛多門善巧智。",
    "T35n1733_015:0392c19": "令其能說。何故無身語加。以不入定故。何",
    "T35n1733_015:0392c20": "故唯意加。令入法界故。此菩薩豈不證法",
    "T35n1733_015:0392c21": "界耶。釋彼證分限。非甚深故。非無礙故也。",
    "T35n1733_015:0392c22": "第三證分中。初五自利。一總謂佛果法界",
    "T35n1733_015:0392c23": "無障礙故。佛加令得故云入也。下文云一切",
    "T35n1733_015:0392c24": "諸佛所說皆入甚深法界。餘四別顯。一深行。",
    "T35n1733_015:0392c25": "二廣願。此二自分。即是普賢法界行願。今既",
    "T35n1733_015:0392c26": "入此故得成也。三順果。四現果。謂以佛果",
    "T35n1733_015:0392c27": "自嚴故也。後五利他德。一總悲覆眾生要",
    "T35n1733_015:0392c28": "令離垢故。令成淨行故。令得淨信故云",
    "T35n1733_015:0392c29": "清淨也。餘四別顯。一量智。二理智。三總持。",
    "T35n1733_015:0393a01": "四辯說。何故不云入三昧。古釋此則是入",
    "T35n1733_015:0393a02": "定。又古釋果法已深。更入定顯恐退信解",
    "T35n1733_015:0393a03": "故不入定。復為法深故。審入法界。今更釋",
    "T35n1733_015:0393a04": "此得加力。入於勝進佛果法界。令能說故。",
    "T35n1733_015:0393a05": "第四說分中。告蓮花藏者。顯深奧勝器。",
    "T35n1733_015:0393a06": "又表含攝果法當有開敷故名也。果德",
    "T35n1733_015:0393a07": "無限。略以三百二十門以答前問。於中初",
    "T35n1733_015:0393a08": "十門標宗略答。後三百一十隨義廣顯。前中",
    "T35n1733_015:0393a09": "初句所住淨妙答前剎問。二住無量自在答",
    "T35n1733_015:0393a10": "二淨願種姓二問。以此俱是佛出所依故",
    "T35n1733_015:0393a11": "云自在。三應機出現名不失時。則答前佛",
    "T35n1733_015:0393a12": "出問。四法輪。五四辯答音聲問。六不思議法",
    "T35n1733_015:0393a13": "答神力無礙住及解脫三問也。七淨音重顯",
    "T35n1733_015:0393a14": "前音聲分齊也。八分別法界答前智慧問。九",
    "T35n1733_015:0393a15": "光明照答身業問也。十亦顯語業所說至",
    "T35n1733_015:0393a16": "深也。又釋此十總明如來應機成事。一明",
    "T35n1733_015:0393a17": "顯佛自住真理。二明不滯寂故云自在。三",
    "T35n1733_015:0393a18": "非但內不滯寂。亦外應不差。四應機不失",
    "T35n1733_015:0393a19": "作何等事。謂轉法輪。五以何轉。謂四辯。六",
    "T35n1733_015:0393a20": "說何法。謂不思法。七能轉齊何。謂無所不",
    "T35n1733_015:0393a21": "至。前辨說無窮盡。一切時也。此明音聲遍",
    "T35n1733_015:0393a22": "一切處也。八所轉之法為幾許耶。謂無量",
    "T35n1733_015:0393a23": "法界前不思法顯深也此中無量明廣也。九",
    "T35n1733_015:0393a24": "語用既爾。身用云何。謂光明普照。謂息苦",
    "T35n1733_015:0393a25": "報滅惡業。警群機今入法等。十言教則",
    "T35n1733_015:0393a26": "同理故云入法界。又說法就機令悉證真",
    "T35n1733_015:0393a27": "故云入法界。無有究竟不入深法故。末",
    "T35n1733_015:0393a28": "後結歸也。第二隨義廣答中三百一十句。",
    "T35n1733_015:0393a29": "大門有三十一位。依古諸德屬答前問。依",
    "T35n1733_015:0393b01": "問次第文極不順。今更超次科配。少有相",
    "T35n1733_015:0393b02": "當。終自難見。良以佛德無限自在非言能",
    "T35n1733_015:0393b03": "次。就中長分為十。初四門答前第一佛剎",
    "T35n1733_015:0393b04": "問　二從十種出生住持智慧下三門答第",
    "T35n1733_015:0393b05": "二淨願問　三從十種功德離惡清淨下二",
    "T35n1733_015:0393b06": "門答第三種姓問　四從於一切世界一切",
    "T35n1733_015:0393b07": "時有十種佛事下三門超答第七佛智慧問",
    "T35n1733_015:0393b08": "　五從十種無量說佛法門下三門答第六",
    "T35n1733_015:0393b09": "佛音聲問　六從十種無礙住下三門超答",
    "T35n1733_015:0393b10": "第九佛無礙住問　七從具足十種不思議",
    "T35n1733_015:0393b11": "法已成正覺下六門却答第四佛出世問",
    "T35n1733_015:0393b12": "　八從十種最勝力下一門答第八佛神力問",
    "T35n1733_015:0393b13": "　九從十種定法下三門却答第五佛法身",
    "T35n1733_015:0393b14": "問　十從十種一切智住下三門答第十佛",
    "T35n1733_015:0393b15": "解脫問。且麁作此配。通相圓融竝准可知。",
    "T35n1733_015:0393b16": "就初四中。初十辨佛六根依正。明勝德之",
    "T35n1733_015:0393b17": "體。二普於諸剎應機出生。明依處起用。三",
    "T35n1733_015:0393b18": "明用應機化不失時。四業用廣大出過圖",
    "T35n1733_015:0393b19": "度。竝於剎現。此舉正顯依。以答初問也。",
    "T35n1733_015:0393b20": "一一門中各有三。謂標門別列及總結。初中",
    "T35n1733_015:0393b21": "色身等名法界者。一多故名法界。二廣故",
    "T35n1733_015:0393b22": "名法界。三妙故名法界。以十八界中法界",
    "T35n1733_015:0393b23": "攝故。四從所依。以證法界成故。五從義",
    "T35n1733_015:0393b24": "相。謂妙軌稱法。分齊各別名界。六約當相。",
    "T35n1733_015:0393b25": "即同真性故名法界。此色身為總。是餘入",
    "T35n1733_015:0393b26": "所依故。次六可知。第八無礙解脫是自在業",
    "T35n1733_015:0393b27": "用。如下文。於一塵內現三世佛等。第九嚴",
    "T35n1733_015:0393b28": "土應機。第十因圓果滿。第二出生無盡智者。",
    "T35n1733_015:0393b29": "前以相從性同名法界。今以用從體同名",
    "T35n1733_015:0393c01": "為智。又亦前則相依性現。今用從智起。無",
    "T35n1733_015:0393c02": "盡有三義。一時無盡謂念念等。二處無盡謂",
    "T35n1733_015:0393c03": "一切世界等。三用無盡謂命終出生等。初五",
    "T35n1733_015:0393c04": "可知。第六明所成利益第七嚴身應機謂黑",
    "T35n1733_015:0393c05": "象脚等。第八異異嚴應以機感不同故第九",
    "T35n1733_015:0393c06": "清淨眾生者。謂調伏眾生令離障。上九別",
    "T35n1733_015:0393c07": "辨。第十現三世佛。為種種根等總結多門益",
    "T35n1733_015:0393c08": "物故也。第三未曾失時者。所作合宜。藥病",
    "T35n1733_015:0393c09": "相應。初一機感現成而不差失。二宿願善根",
    "T35n1733_015:0393c10": "現報不差。三根熟與記令增善根。又記",
    "T35n1733_015:0393c11": "當得果。時無改易。四於耶歸依眾生等應",
    "T35n1733_015:0393c12": "示神力。五於念佛眾生等應現佛身。六化",
    "T35n1733_015:0393c13": "成益訖捨而不失。七入城行乞為施食時",
    "T35n1733_015:0393c14": "至。八見佛生喜受化時至。九暫捨難化令",
    "T35n1733_015:0393c15": "生戀仰。十隨機逆順自在難思。亦是總結",
    "T35n1733_015:0393c16": "也。第四世無比況云不可喻。情不能慮名",
    "T35n1733_015:0393c17": "不可思。此顯業用自在超過情況。初四可",
    "T35n1733_015:0393c18": "知。五不離本等者如不起覺樹昇天等。六",
    "T35n1733_015:0393c19": "決定一法等者。以一法即一切而不壞一",
    "T35n1733_015:0393c20": "法故云決定也。七於一念等者如意神力能",
    "T35n1733_015:0393c21": "速普遍。八示現果德。九現三世佛。十教化眾",
    "T35n1733_015:0393c22": "生常在滅定。以用而恒寂故。上來答初問",
    "T35n1733_015:0393c23": "竟。第二大段出生住持智慧下三門答前",
    "T35n1733_015:0393c24": "第二淨願問。初十皆依本智出生後智。教",
    "T35n1733_015:0393c25": "化眾生故名出生住持智。又釋理實無差別",
    "T35n1733_015:0393c26": "而智照此反起知差別智。謂住理而持事",
    "T35n1733_015:0393c27": "故云出生住持。亦住事而持理故皆云智。",
    "T35n1733_015:0393c28": "若不爾者住事迷理。是愚非智。初中先舉",
    "T35n1733_015:0393c29": "理實故無趣向。後顯隨事故出生淨願。此",
    "T35n1733_015:0394a01": "正答前問。標之在首。第三中。無二者無能",
    "T35n1733_015:0394a02": "覺所覺。而生等者。巧出能所不乖無二。下",
    "T35n1733_015:0394a03": "乖無二而出生二。餘竝准之。第二內法者",
    "T35n1733_015:0394a04": "蘊德。在心名為內法。亦是內心所證之法。",
    "T35n1733_015:0394a05": "一內身無垢。能順入三世。二內具三輪。一",
    "T35n1733_015:0394a06": "身業神通輪。二語業正教輪。三意業記心輪。",
    "T35n1733_015:0394a07": "三內有總持持法智。四內具四辯說法智。",
    "T35n1733_015:0394a08": "五內有無緣大慈悲。六內證理觀機。七內",
    "T35n1733_015:0394a09": "有善根。竝是巧便堪調眾生。八內有法界。",
    "T35n1733_015:0394a10": "是所證也。住者是智能證也。無礙住者能所",
    "T35n1733_015:0394a11": "平等無障礙故。九內現多佛。十內照多劫",
    "T35n1733_015:0394a12": "本來是一日。非新相即。第三甚深大法者。業",
    "T35n1733_015:0394a13": "用無涯名為大法。無思稱理名曰甚深。又",
    "T35n1733_015:0394a14": "過小云大。超因曰深。初二力用大。次二攝",
    "T35n1733_015:0394a15": "化大。次四三業不空大。次二依正自在大。",
    "T35n1733_015:0394a16": "末後一正覺大。此剩一句。增數十也。上來",
    "T35n1733_015:0394a17": "答淨願竟。第三大段離惡清淨下二門答",
    "T35n1733_015:0394a18": "第三種性問。初十過無不盡故云離惡淨。",
    "T35n1733_015:0394a19": "後十德無不圓故云究竟淨。皆是種姓清",
    "T35n1733_015:0394a20": "淨。無可譏嫌故也。初十中。初一宿因淨。二",
    "T35n1733_015:0394a21": "現果淨。謂三世如來家生。正答種姓問。標",
    "T35n1733_015:0394a22": "之在首故也三未來淨。四三世淨。以皆無",
    "T35n1733_015:0394a23": "著故。五一味淨。六多德淨。次二身語淨。九",
    "T35n1733_015:0394a24": "名稱淨。十應念淨。第二究竟淨者亦是畢竟",
    "T35n1733_015:0394a25": "無染。初三願行淨捨離優婆提者。有釋此是",
    "T35n1733_015:0394a26": "優婆夷。離此女想故也。有釋此翻名闇鈍。",
    "T35n1733_015:0394a27": "明佛久捨故云清淨。又翻名戲論。佛已捨",
    "T35n1733_015:0394a28": "故。次四依正家眷淨。後三現智業用淨。亦",
    "T35n1733_015:0394a29": "是法身般若解脫三德淨。上來答種姓問竟。",
    "T35n1733_015:0394b01": "第四大段於一切世界下有三門。超答第",
    "T35n1733_015:0394b02": "七佛智慧問。於中初十明智用照機。次十",
    "T35n1733_015:0394b03": "明智體宏深。後十明智德無斷。初十者謂",
    "T35n1733_015:0394b04": "時處廣大頓赴成益故云也。又一切世界者",
    "T35n1733_015:0394b05": "遍也。一切時者常也。謂相續無絕。攝論云。",
    "T35n1733_015:0394b06": "如恒受樂。如恒施食等。初二現身說法。次",
    "T35n1733_015:0394b07": "二增行定位。言正法位者初地已上也。次",
    "T35n1733_015:0394b08": "二應機遊剎。次二悲化攝物。後二體用利",
    "T35n1733_015:0394b09": "生。第二無盡智海者。前應用常遍。此即智海",
    "T35n1733_015:0394b10": "宏深故云無盡。一智同理深。二福同智廣。",
    "T35n1733_015:0394b11": "三所見懸遠。四善根難量。五行同法性。六",
    "T35n1733_015:0394b12": "法雨漫流。七讚德無盡。八行願廣大。九常",
    "T35n1733_015:0394b13": "用無竭。十知心行海。十一福智無盡剩一",
    "T35n1733_015:0394b14": "句也。第三常法者。此之十法是諸如來常所",
    "T35n1733_015:0394b15": "有故。常所行故。初二成行離過。次二大悲",
    "T35n1733_015:0394b16": "大力。次二說法度生。次二應化現身。次二",
    "T35n1733_015:0394b17": "存歿無念。答智慧問竟。第五大段從十",
    "T35n1733_015:0394b18": "種說佛法門下三門答前第五佛音聲問。於",
    "T35n1733_015:0394b19": "中初十言聲說法。次十餘事說法。後十舉因",
    "T35n1733_015:0394b20": "結果。就初說法門者顯所說之法門。初三",
    "T35n1733_015:0394b21": "說眾生當位法門。一如來藏是界也。二善惡",
    "T35n1733_015:0394b22": "不動是行也。三苦樂等是業所得報也。次二",
    "T35n1733_015:0394b23": "化眾生門。一無量方便度眾生者。謂貪欲多",
    "T35n1733_015:0394b24": "等教不淨觀等。二淨眾生行者授與戒學等。",
    "T35n1733_015:0394b25": "次二化菩薩門。一行。二願。次二說染淨欣厭",
    "T35n1733_015:0394b26": "門。初說染果成敗令厭。後說淨令欣。末後",
    "T35n1733_015:0394b27": "說三世佛興令往供養門。第二常為眾生作",
    "T35n1733_015:0394b28": "佛事者。以此十法開覺眾生入法成益。名",
    "T35n1733_015:0394b29": "為佛事。作無停息故云常也。初二身語作。",
    "T35n1733_015:0394c01": "次二受不受作佛事。謂受令成檀。不受令",
    "T35n1733_015:0394c02": "放學少欲。次二以四大神力作佛事。次二",
    "T35n1733_015:0394c03": "名號剎土作佛事。後二佛剎海默住而作",
    "T35n1733_015:0394c04": "佛事。乃至一切法悉堪為佛事常作不息。",
    "T35n1733_015:0394c05": "第三堅固士法者。若能行此十堅固法名堅",
    "T35n1733_015:0394c06": "固士法。一願堅。二行堅。三教化堅。四大悲",
    "T35n1733_015:0394c07": "堅。五大心堅。六背世向出堅。七背小向大堅。",
    "T35n1733_015:0394c08": "八照法淨心堅。九厭大救生堅。十代苦攝生",
    "T35n1733_015:0394c09": "堅。上來答佛音聲問竟。第六大段從十種",
    "T35n1733_015:0394c10": "無障礙住下三門超答第九佛無礙住問。於",
    "T35n1733_015:0394c11": "中初十正顯所住無礙。次十明於具德無",
    "T35n1733_015:0394c12": "礙。後十辨彼自在無礙。初中身智所安物莫",
    "T35n1733_015:0394c13": "能礙名無礙住。初五身於世界無障礙住。",
    "T35n1733_015:0394c14": "後五智於所知無礙住。於中初二證理說",
    "T35n1733_015:0394c15": "法住。謂住三世法界。是證絕三際之真性",
    "T35n1733_015:0394c16": "也。次二下化上同住。謂下於眾生知根巧",
    "T35n1733_015:0394c17": "化。上於佛法惠身安住。後二分別染淨住",
    "T35n1733_015:0394c18": "剩一句。第二最勝者已超下位故。無上者",
    "T35n1733_015:0394c19": "上無加過故。莊嚴勝德自嚴故。十中各先",
    "T35n1733_015:0394c20": "釋莊嚴義。後結其名。初三明三業嚴。第二",
    "T35n1733_015:0394c21": "語業中。八音等明聲體具德。演說等明聲用",
    "T35n1733_015:0394c22": "善說。悉令等益物不虛。三意業中。先明意",
    "T35n1733_015:0394c23": "攝眾德。於一念等顯意用無涯。四光明莊",
    "T35n1733_015:0394c24": "嚴中。初光體一一等明因業。普照等示現業。",
    "T35n1733_015:0394c25": "除滅等止業降伏業。現佛等敬業。五笑光中。",
    "T35n1733_015:0394c26": "初顯普照義。悉授記等顯離癡。謂成益不",
    "T35n1733_015:0394c27": "虛故。六出纏法身離染為嚴。七常光嚴中。",
    "T35n1733_015:0394c28": "以諸餘光皆此中出故名為藏。八妙色有",
    "T35n1733_015:0394c29": "六句。初一總。餘五別。皆超絕世表名為妙",
    "T35n1733_015:0395a01": "也。九種姓嚴者此是生家種姓。亦是真如家",
    "T35n1733_015:0395a02": "生也。十大慈等嚴中。言無上受者者。受施",
    "T35n1733_015:0395a03": "田中。佛最無上故名也。第三自在正法者於",
    "T35n1733_015:0395a04": "法自在無障礙故。初二於教法自在。先說",
    "T35n1733_015:0395a05": "教後應根。次二於世界自在。先動後嚴。次",
    "T35n1733_015:0395a06": "二時處自在。先時後處。亦是住壽自在。遍至",
    "T35n1733_015:0395a07": "自在。七正覺自在中有二釋。一隨文釋。謂",
    "T35n1733_015:0395a08": "一切佛各為調化自所化故。各各示成正",
    "T35n1733_015:0395a09": "覺故云念念。非是一佛。既各示成。非先不",
    "T35n1733_015:0395a10": "覺今乃始覺故云非不先覺等。此是現化",
    "T35n1733_015:0395a11": "身用。二就義釋。一佛即遍一切眾生。周十",
    "T35n1733_015:0395a12": "方微塵。盡三世。念念同時。前後俱成正覺。",
    "T35n1733_015:0395a13": "此即實成非化。但以不成即已。成即舊來",
    "T35n1733_015:0395a14": "成故云非不先覺等。以攝三世盡故。無",
    "T35n1733_015:0395a15": "過去不成故云不住學地等。此可准宗思",
    "T35n1733_015:0395a16": "之。八諸根互用自在。若小乘但變化用。漸教",
    "T35n1733_015:0395a17": "大乘即改轉用。圓教一乘亦不變不改。一入",
    "T35n1733_015:0395a18": "舊來作一切用。九毛孔置眾生。依法性融",
    "T35n1733_015:0395a19": "通門思之。此是眾生世間自在。十一念現正",
    "T35n1733_015:0395a20": "覺。此是智正覺器世間自在。於中先於一",
    "T35n1733_015:0395a21": "念現一等法界佛。二於彼念中類顯多佛。",
    "T35n1733_015:0395a22": "三舉一念類顯多念。四舉一花座類顯虛",
    "T35n1733_015:0395a23": "空法界等世界。各現等法界之佛身。思之當",
    "T35n1733_015:0395a24": "知。佛境界不可思議在於此也。上來答無",
    "T35n1733_015:0395a25": "礙住竟。第七具足十種不思議法已成等",
    "T35n1733_015:0395a26": "正覺下六門却答第四佛出世問。於中初",
    "T35n1733_015:0395a27": "攬緣現覺。二無中巧現。三所現難量。四果",
    "T35n1733_015:0395a28": "位齊均五智住妙境。六知法無遺。各提門",
    "T35n1733_015:0395a29": "可見。初中十內。初二果相具。謂先外相備。",
    "T35n1733_015:0395b01": "後內德圓。次二因德滿。謂先福後行。次二應",
    "T35n1733_015:0395b02": "機現。謂無壞勝法是降魔功德。次二嚴剎具",
    "T35n1733_015:0395b03": "智。次二相圓德備。後一事畢示終。第二巧",
    "T35n1733_015:0395b04": "妙方便者。謂證理平等能起有中殊勝之行",
    "T35n1733_015:0395b05": "故云巧也。初一知法無究竟者證理也。而究",
    "T35n1733_015:0395b06": "竟說等是巧便也。若處理無乖此事有。或",
    "T35n1733_015:0395b07": "說事有乖彼理無。皆非巧便。若二義岳",
    "T35n1733_015:0395b08": "別。或合一雙失俱非巧便。今竝反此。故名",
    "T35n1733_015:0395b09": "巧妙方便。以是釋佛出世之義故。就方便",
    "T35n1733_015:0395b10": "向事說也。二證無能見所見而巧見法界。",
    "T35n1733_015:0395b11": "三無相知相。無性現色。四證泯三際之理。",
    "T35n1733_015:0395b12": "而見三世佛宛然。五三業無造。而演法熾",
    "T35n1733_015:0395b13": "然。六理亡染淨。而不壞世間及佛智用。七",
    "T35n1733_015:0395b14": "以依非時法而融時相入。又恒住非時而",
    "T35n1733_015:0395b15": "應時說法。八以所證非時不離時。具足十",
    "T35n1733_015:0395b16": "辯說無盡法。九證法無名。巧起名句。十無",
    "T35n1733_015:0395b17": "蘊界處而不壞法相。又善達二空巧分三",
    "T35n1733_015:0395b18": "聚等。第三有十種佛事無量等者。謂果現難",
    "T35n1733_015:0395b19": "量皆攝物入道。同名佛事。業用廣大竝是",
    "T35n1733_015:0395b20": "微細相容門故非餘境也。初兜率天作攝生",
    "T35n1733_015:0395b21": "佛事中。初別舉能攝。總顯所攝。二大慈下",
    "T35n1733_015:0395b22": "總顯能攝。別明所攝利益。竝如文顯。二從",
    "T35n1733_015:0395b23": "兜率天降神母胎作佛事中有四。先智德",
    "T35n1733_015:0395b24": "內圓。二於最後等辨其位處。三或以神力等",
    "T35n1733_015:0395b25": "正顯業用有十。如文。於中或從初發心者",
    "T35n1733_015:0395b26": "攝過去故。或涅槃者攝未來故。是故入胎",
    "T35n1733_015:0395b27": "之時無非具於八相。亦攝過去因行。如下",
    "T35n1733_015:0395b28": "法界品摩耶處說。四此第二地下正明具攝",
    "T35n1733_015:0395b29": "八相時方等。而作事。三在於王宮受欲境",
    "T35n1733_015:0395c01": "時攝化佛事。於中初自行內圓。二大悲下四",
    "T35n1733_015:0395c02": "等善觀。三廣能為說下正顯攝益。四雖處王",
    "T35n1733_015:0395c03": "宮下明攝益深廣。謂一切處為廣。淨三業為",
    "T35n1733_015:0395c04": "深。四出家時攝益中有四。初為引貪愛眾",
    "T35n1733_015:0395c05": "生令得淨行。二示現世間捨離下引愚癡",
    "T35n1733_015:0395c06": "眾生令得智慧。三示現眾生無上下引薄",
    "T35n1733_015:0395c07": "福眾生令具福智。四廣為眾生下授與正",
    "T35n1733_015:0395c08": "法之相。五成道時攝益中有三。初現自正",
    "T35n1733_015:0395c09": "覺。二莊嚴一切下攝內眷屬。三令一切眾生",
    "T35n1733_015:0395c10": "下廣益眾生。謂先令行成德滿。悉分別下",
    "T35n1733_015:0395c11": "令廣大智立。六轉法輪時攝益中有十種法",
    "T35n1733_015:0395c12": "輪。一教堅不退。二輪多遍知。三所說決定。",
    "T35n1733_015:0395c13": "四成益不虛。五輪體廣大。六輪境甚深。七輪",
    "T35n1733_015:0395c14": "用下照。八輪能上現。九輪性平等。十總結無",
    "T35n1733_015:0395c15": "盡。一乘十轉無盡法輪應著此文。七入王",
    "T35n1733_015:0395c16": "城等時攝益中。初入城益物。二一切諸佛色",
    "T35n1733_015:0395c17": "身下明能以色相威儀等益。三彼諸眾生下",
    "T35n1733_015:0395c18": "顯所益之相。四以如是下總結無盡。八或",
    "T35n1733_015:0395c19": "住阿練若下明隨所住等攝益之義。於中四。",
    "T35n1733_015:0395c20": "初所住攝益。二以境界攝益。三以所說攝",
    "T35n1733_015:0395c21": "益。四以所住時攝益。九以無盡功德藏攝",
    "T35n1733_015:0395c22": "益。於中有三。初明化所成益入菩薩位。二",
    "T35n1733_015:0395c23": "或現涅槃下顯能化方便。三或發眾生下化",
    "T35n1733_015:0395c24": "入佛境位。十示涅槃時攝益中三。先示滅戀",
    "T35n1733_015:0395c25": "慕益。二碎身舍利益。三爪牙髮起塔。謂令",
    "T35n1733_015:0395c26": "成因得果。念恩歎德。第四法王無異法者",
    "T35n1733_015:0395c27": "明果位齊均。一記莂無異。二遂願皆同。三法",
    "T35n1733_015:0395c28": "身不殊。四智慧齊等。五所知佛同(有本作法字)六",
    "T35n1733_015:0395c29": "所知剎同。以果無優劣故。七語同法言。八",
    "T35n1733_015:0396a01": "無非化物。九染淨同泯。十善根同如。然餘",
    "T35n1733_015:0396a02": "處說四種等故說毘婆尸即是釋迦。此中十",
    "T35n1733_015:0396a03": "種無異。亦是平等意趣可知。第五向十種住",
    "T35n1733_015:0396a04": "法者。謂佛向此十種法上之所住故。初一",
    "T35n1733_015:0396a05": "佛住。二梵住。三依宿願。四住現悲。五無功",
    "T35n1733_015:0396a06": "用。六離妄情。七念無暫失。八心無限礙。九",
    "T35n1733_015:0396a07": "無不在定。十住真實際。第六知十種悉無",
    "T35n1733_015:0396a08": "餘者。大智無限照境無遺。初三即三達圓明。",
    "T35n1733_015:0396a09": "次三知世間眾生。謂多類眾生言音路別名",
    "T35n1733_015:0396a10": "語言道。次二知出世。謂菩薩及佛。後三知",
    "T35n1733_015:0396a11": "法門。初總知緣起。二別知事相。三以理會",
    "T35n1733_015:0396a12": "事。如帝網重重。竝如前地論中已釋。上來",
    "T35n1733_015:0396a13": "答佛出世問竟。第八大段十種最勝力下",
    "T35n1733_015:0396a14": "答第八佛神力問。於中有一百門。謂初列",
    "T35n1733_015:0396a15": "十門。是總標。下十門別釋。一一總門具十別",
    "T35n1733_015:0396a16": "門。及一一別門攝十總門故成百門。何以",
    "T35n1733_015:0396a17": "知者。以標中云十種最勝力大力無量力乃",
    "T35n1733_015:0396a18": "至佛所住法。為一句標故知。十種之言貫",
    "T35n1733_015:0396a19": "下九力。各有十也。後何等為十之言。通徵",
    "T35n1733_015:0396a20": "前十力各十之義。但以義同故。亦通以十",
    "T35n1733_015:0396a21": "門通釋前十。是故結中各唯結初。以此十",
    "T35n1733_015:0396a22": "種皆是大力那羅延等也。以大力為總。餘",
    "T35n1733_015:0396a23": "九攝在大力中。故有十種大力。初力用過",
    "T35n1733_015:0396a24": "劣名最勝力。二當體廣能名為大力。三多",
    "T35n1733_015:0396a25": "門業用。四大福勝用。五威德特尊。如外道",
    "T35n1733_015:0396a26": "見佛違自先制不覺起禮等。六所作不屈。",
    "T35n1733_015:0396a27": "七能壞魔軍。八不為他所壞。九業用超世",
    "T35n1733_015:0396a28": "表也。十舉世無能破。言大力那羅延幢等",
    "T35n1733_015:0396a29": "者結歸初總。那羅延者此云堅牢。即帝釋力",
    "T35n1733_015:0396b01": "士之名。舉近為況。佛所住之力下別釋中。",
    "T35n1733_015:0396b02": "初一身命無損力。此釋最勝大力。佛所加",
    "T35n1733_015:0396b03": "持眾生。及佛所使眾生如上。金剛雨等悉",
    "T35n1733_015:0396b04": "不能損。如遣耆婆。入火抱兒。如蓮池等。",
    "T35n1733_015:0396b05": "二毛孔容持力。此釋無量力。如虛空者。能廣",
    "T35n1733_015:0396b06": "容故。無疲倦故。三毛持圍山速步力。此釋",
    "T35n1733_015:0396b07": "大功德力。如來一身毛孔與十方法界一切",
    "T35n1733_015:0396b08": "眾生所有毛孔頭數齊等者。顯毛孔既多。各",
    "T35n1733_015:0396b09": "持如上。金剛圍山明所擎重也。一步等行",
    "T35n1733_015:0396b10": "步大也。念念等所行疾也。十方虛空界等所",
    "T35n1733_015:0396b11": "至遠也。盡過去等行時長也。無羸弊等與不",
    "T35n1733_015:0396b12": "行無異也。四定用自在力此釋尊重力。於",
    "T35n1733_015:0396b13": "中初身不起定。化不失時。二指持生界",
    "T35n1733_015:0396b14": "不起遍坐。五普遍常轉法輪力。此釋不退",
    "T35n1733_015:0396b15": "轉力。於中二。初以一佛身周遍法界常轉",
    "T35n1733_015:0396b16": "法輪。二如來一化身下明一切身常轉法輪。",
    "T35n1733_015:0396b17": "前中先一一等是多說也。盡塵數劫等是常",
    "T35n1733_015:0396b18": "說也。轉正法輪等說益也。後中一一毛端處",
    "T35n1733_015:0396b19": "念念化等顯佛身多重重普遍無礙常說。問",
    "T35n1733_015:0396b20": "若據此文。佛無不說之時。何故乃至一部",
    "T35n1733_015:0396b21": "奉行。答此是眾生感處說為一部而如來",
    "T35n1733_015:0396b22": "說法曾未暫息。以大機常感無間斷故。問",
    "T35n1733_015:0396b23": "若遍空界毛端處悉有說法。何故此處現今",
    "T35n1733_015:0396b24": "不聞。答以根無熟故。猶如生盲不見日。",
    "T35n1733_015:0396b25": "非謂無日出世間等。亦聾故不聞。非謂",
    "T35n1733_015:0396b26": "無說。若爾說應不遍眾生界耶。釋以遍",
    "T35n1733_015:0396b27": "故至不聞處能令不聞。至聞處令聞。至",
    "T35n1733_015:0396b28": "有限聞處無限聞處。皆如彼現故名為遍。",
    "T35n1733_015:0396b29": "是故今者不聞亦是佛說法也。六胸德字相",
    "T35n1733_015:0396c01": "降魔力。此釋堅固力。七音聲遍徹力。此釋",
    "T35n1733_015:0396c02": "不可壞力。八證理現事無礙力。此釋一切世",
    "T35n1733_015:0396c03": "間不能思議力。於中初證理玄絕。後隨智慧",
    "T35n1733_015:0396c04": "轉下現事自在。九法身微密力。此釋一切眾",
    "T35n1733_015:0396c05": "生不能壞力。於中初平等法普現無礙。二",
    "T35n1733_015:0396c06": "其身充滿等下應現無方稱性平等。十具菩",
    "T35n1733_015:0396c07": "薩行佛大智力。此釋末後大力。結同之力。",
    "T35n1733_015:0396c08": "於中初具菩薩行順佛果用。二住諸佛住",
    "T35n1733_015:0396c09": "下明勝智圓滿德。三以明淨智下照達無邊",
    "T35n1733_015:0396c10": "境界德。第九大段十種定法下三門却答",
    "T35n1733_015:0396c11": "第五法身問。於中初門明身業揩定。次門",
    "T35n1733_015:0396c12": "明見已獲益。後門顯勸觀勝德。初中化身",
    "T35n1733_015:0396c13": "八相諸佛等有故云定法。略無涅槃相。此中",
    "T35n1733_015:0396c14": "正顯身業作用。如文。第二見佛得十果報者",
    "T35n1733_015:0396c15": "明所作不虛。於中初二滅惡生善報。次二",
    "T35n1733_015:0396c16": "善因樂果報。次二除疑不退報。謂入在地前",
    "T35n1733_015:0396c17": "三賢位。次二證位淨根報。從初地至七地。",
    "T35n1733_015:0396c18": "以證地故名出世。有出觀故名世間。後二",
    "T35n1733_015:0396c19": "滅障得辯報。謂八地已上。第三有十種淨",
    "T35n1733_015:0396c20": "法。菩薩應念者。念因倣學。念果增善於中",
    "T35n1733_015:0396c21": "初六念因行。後四念果德。可知。上來答法",
    "T35n1733_015:0396c22": "身竟。第十大段從十種一切智住下三門",
    "T35n1733_015:0396c23": "答第十無礙解脫問。於中初門明後智業",
    "T35n1733_015:0396c24": "用。次門顯妙定自在。後門正明解脫無礙。",
    "T35n1733_015:0396c25": "以此解脫依定慧成故。初中智能迅疾。廣",
    "T35n1733_015:0396c26": "知名為智住。初二知所化器。次二成能化",
    "T35n1733_015:0396c27": "事。次二現佛及神力。次二說法及知趣。後",
    "T35n1733_015:0396c28": "二應念現形。第二有十種無量不思三昧",
    "T35n1733_015:0396c29": "者。在此法定於彼法用。又此定即用。故難",
    "T35n1733_015:0397a01": "思議。於中初二約人法。次二約時處。次二",
    "T35n1733_015:0397a02": "約佛三業。普遍法界而說一切處有現不",
    "T35n1733_015:0397a03": "現等。次二約理事法。九定在離世而恒現",
    "T35n1733_015:0397a04": "世嚴。十定在眾生而恒至佛趣。第三有十",
    "T35n1733_015:0397a05": "種無礙解脫者。礙障既盡名為無礙。作用自",
    "T35n1733_015:0397a06": "在名為解脫。若三乘教中說佛有八解脫",
    "T35n1733_015:0397a07": "等。非此所收。此十門無盡是一乘解脫。應",
    "T35n1733_015:0397a08": "准知之。初二現佛說法。次二調生現土。次",
    "T35n1733_015:0397a09": "一調已授記。次三現三世佛依正神力。後二",
    "T35n1733_015:0397a10": "現於三世能化所化。此等約法。是法性融通",
    "T35n1733_015:0397a11": "力。約智。是如來自在力。良以此智達彼法",
    "T35n1733_015:0397a12": "故。無礙圓融故。能如是。此約果圓滿說。若",
    "T35n1733_015:0397a13": "菩薩分得如維摩不思議解脫。皆此類也。不",
    "T35n1733_015:0397a14": "思議法品竟。",
    "T35n1733_015:0397a15": "如來相海品第二十九",
    "T35n1733_015:0397a16": "初釋名。言如來者標人顯德。相海者依人",
    "T35n1733_015:0397a17": "顯相。福報奇狀炳著名相相德廣多奧積如",
    "T35n1733_015:0397a18": "海。勘梵本名如來十身相海品。以深廣之",
    "T35n1733_015:0397a19": "相在十身故。二來意者。若約遠此與前",
    "T35n1733_015:0397a20": "品同。答普光會中後佛果德問。若約近即",
    "T35n1733_015:0397a21": "前品總明果法。此品別顯相德故來也。三",
    "T35n1733_015:0397a22": "宗趣者。正辨佛果無邊相海。即以為宗。別",
    "T35n1733_015:0397a23": "釋此義略作八門。一釋名者。智論第五問",
    "T35n1733_015:0397a24": "相義云何答。易知故名相。如水異火。以相",
    "T35n1733_015:0397a25": "故知。解云顯著義明了義標別義是相義。二",
    "T35n1733_015:0397a26": "體性者。此三十二相小乘俱以色形為體。",
    "T35n1733_015:0397a27": "若初教大乘依瑜伽於二十二根中四根為",
    "T35n1733_015:0397a28": "體。一眼根。二舌根。三男根。四身根。若依終",
    "T35n1733_015:0397a29": "教依對法論以定慧為體。又攝相歸本",
    "T35n1733_015:0397b01": "唯是淨識為體。又會緣歸實唯是真如為",
    "T35n1733_015:0397b02": "性。若圓教相海以無盡法界為性。三種類",
    "T35n1733_015:0397b03": "者。依觀佛三昧經有三類。一略中略說有",
    "T35n1733_015:0397b04": "三十二相。二略說有八萬四千相。三廣說有",
    "T35n1733_015:0397b05": "無量相。如雜花經中為普賢賢首等說。解",
    "T35n1733_015:0397b06": "云雜花即花嚴異名。此品中十蓮花藏世界",
    "T35n1733_015:0397b07": "塵數相名無量也。此三中初唯小乘。次兼",
    "T35n1733_015:0397b08": "前為三乘。後具前為一乘。又初唯地前見。",
    "T35n1733_015:0397b09": "次唯地上見。後通五位見。又初唯化身相。次",
    "T35n1733_015:0397b10": "唯報身相。後是十身相。四出因者。略明七",
    "T35n1733_015:0397b11": "種。一依智論此三十二相俱以布施為因。",
    "T35n1733_015:0397b12": "彼論中一一約施別別釋出。二依瑜伽地持",
    "T35n1733_015:0397b13": "俱以持戒為因。三有經中用忍辱為因。四",
    "T35n1733_015:0397b14": "善生經以大悲為因。彼經云是三十二相即",
    "T35n1733_015:0397b15": "是大悲之果報。五楞伽經及如來藏經。竝如",
    "T35n1733_015:0397b16": "來藏中恒沙功德具三十二相。則以藏性為",
    "T35n1733_015:0397b17": "因。六依涅槃經以十善為因。七依大集",
    "T35n1733_015:0397b18": "經第七三十二相一一各別出因。餘經云云。",
    "T35n1733_015:0397b19": "解云良以佛果萬德圓融故。或一行通感多",
    "T35n1733_015:0397b20": "相。或萬行俱成一相。或性待了因而唯說",
    "T35n1733_015:0397b21": "行。或行證理。成唯約性具。五積成者。智論",
    "T35n1733_015:0397b22": "第五云。一一相皆為百福所成。其百福者或",
    "T35n1733_015:0397b23": "以一轉輪聖王福為一。如是數至百。或以",
    "T35n1733_015:0397b24": "一帝釋福為一。或以一他化天王福為一。",
    "T35n1733_015:0397b25": "或云除補處菩薩。餘一切眾生福為一。或",
    "T35n1733_015:0397b26": "云同感一三千大千世界福為一。或云如大",
    "T35n1733_015:0397b27": "千世界一切眾生皆盲。一人治差。一切人被",
    "T35n1733_015:0397b28": "毒藥。一人治差。一切人應死。一人救脫。一",
    "T35n1733_015:0397b29": "切人破戒破見一人教淨戒正見。如是等",
    "T35n1733_015:0397c01": "為一福數至百等。或云福德不可量不可譬",
    "T35n1733_015:0397c02": "喻等為一。乃至百。解云彼約小乘及初教",
    "T35n1733_015:0397c03": "等說。若准此相海無盡福所成。上文云求",
    "T35n1733_015:0397c04": "空邊際猶可得。佛一毛孔無涯限。是則若",
    "T35n1733_015:0397c05": "大若小皆滿法界。悉無限量。六修時者。三",
    "T35n1733_015:0397c06": "十二相若小乘及初教三僧祇後百劫中修",
    "T35n1733_015:0397c07": "相好別業。若或極遲百劫。或超九劫等。如",
    "T35n1733_015:0397c08": "智論第五說也。若終教已去。從初發心修",
    "T35n1733_015:0397c09": "因滿果。便現或是修生或是修顯。若一乘相",
    "T35n1733_015:0397c10": "海無量劫修。七建立者。智論第五云。問菩薩",
    "T35n1733_015:0397c11": "相何故三十二不多不少。答有言以端正",
    "T35n1733_015:0397c12": "不亂故。若少則不端正。若多身相亂。又觀",
    "T35n1733_015:0397c13": "佛三昧經佛生世間示同人。故說三十二",
    "T35n1733_015:0397c14": "相。為勝諸天故說八十種好。為諸菩薩",
    "T35n1733_015:0397c15": "說八萬四千相。以菩薩修八萬四千諸度",
    "T35n1733_015:0397c16": "行故。上約三乘等說。若一乘此十蓮花藏",
    "T35n1733_015:0397c17": "塵數相。為普賢等說者。以修普賢無盡行",
    "T35n1733_015:0397c18": "海故。八明業用者。一乘業用如小相品說。",
    "T35n1733_015:0397c19": "餘乘相用如別說。四釋文者明佛相海曠",
    "T35n1733_015:0397c20": "周法界故普賢說也。文中三。初誡聽許說。",
    "T35n1733_015:0397c21": "二略說九十四相。三廣結十蓮花藏塵數。",
    "T35n1733_015:0397c22": "就第二略說中。大相有九十四種。明相所",
    "T35n1733_015:0397c23": "依有十九處。然一一相中皆有四義。一列",
    "T35n1733_015:0397c24": "相名。二顯相體莊嚴。三明相光業用。四辨",
    "T35n1733_015:0397c25": "業用成益。亦有不具者。至文應知。最初",
    "T35n1733_015:0397c26": "明頂上相。最後明足相者。依觀佛經有順",
    "T35n1733_015:0397c27": "觀逆觀。從頂漸下。明順觀。從足漸上。明逆",
    "T35n1733_015:0397c28": "觀。今顯順觀故也。初頂有三十二種相。",
    "T35n1733_015:0397c29": "何故此中略明十九處相。多少不同者。釋此",
    "T35n1733_015:0398a01": "皆無盡。但隨說少多多少無在。問既各無",
    "T35n1733_015:0398a02": "在。何故頂相最多答以最勝故。故善生經",
    "T35n1733_015:0398a03": "云。一切世間所有福德不及如來一毛功德。",
    "T35n1733_015:0398a04": "如來一切毛功德不及一好功德。聚合八十",
    "T35n1733_015:0398a05": "種好功德。不及一相功德。一切相功德不",
    "T35n1733_015:0398a06": "如一白毫相功德。白毫相功德復不及無",
    "T35n1733_015:0398a07": "見頂相功德。頂相中初七正明頂相。後二十",
    "T35n1733_015:0398a08": "五別顯莊嚴。初中名明淨者。勘梵本。名毘",
    "T35n1733_015:0398a09": "盧遮那者。具翻名光明遍照莊嚴也。二三",
    "T35n1733_015:0398a10": "十二寶以為莊嚴者。正顯相體具德。釋名",
    "T35n1733_015:0398a11": "中。淨字即是莊嚴義也。三普放等辨放光業",
    "T35n1733_015:0398a12": "用。此釋明字。則光明義。四遍照等明業用",
    "T35n1733_015:0398a13": "成益之相。則釋遍照義也。此之一門亦總亦",
    "T35n1733_015:0398a14": "別。以標三十二相故是總。則三十二中是",
    "T35n1733_015:0398a15": "初門故亦別。二中圓滿下明相體具德。三金",
    "T35n1733_015:0398a16": "剛下顯光業用。起此光明於彼世界故云",
    "T35n1733_015:0398a17": "所起。此釋名佛方便海也。四普照法界者",
    "T35n1733_015:0398a18": "顯業用成益。證理法界故。照事法界故。三",
    "T35n1733_015:0398a19": "中初窮事遍理。充果該因故名充滿法界。",
    "T35n1733_015:0398a20": "雲者周遍義。潤益義。無本義。無礙義。現相",
    "T35n1733_015:0398a21": "義。降雨義。是雲義。下竝准此。四中名普照",
    "T35n1733_015:0398a22": "者有二義。一相中現難思佛剎名普照。二",
    "T35n1733_015:0398a23": "照現法界佛光名普照。五中摩尼寶王下",
    "T35n1733_015:0398a24": "明第二相體具德。釋名中瑠璃寶也。三普",
    "T35n1733_015:0398a25": "照下辨相光業用。釋名中普照也。歎佛等",
    "T35n1733_015:0398a26": "略出往因。四悉放下正顯成益。釋名中大",
    "T35n1733_015:0398a27": "自在雲義也。六中初名體合舉。二放諸光明",
    "T35n1733_015:0398a28": "下業益齊明。謂以平等普照法界。等以教",
    "T35n1733_015:0398a29": "聲法燈。令菩薩功德在佛離垢智寶幢海。",
    "T35n1733_015:0398b01": "七中伊那下顯相體具德。伊那羅此云主。",
    "T35n1733_015:0398b02": "則天主寶等。竝可貴義等具六種義。是故名",
    "T35n1733_015:0398b03": "寶。自在義等。是故稱王。悉是佛果無障礙",
    "T35n1733_015:0398b04": "德。此釋佛光。三普照下明業益。釋廣雲義",
    "T35n1733_015:0398b05": "可知。自下有二十五種莊嚴頂相。於中初",
    "T35n1733_015:0398b06": "內瑠璃摩尼下明業用及益。釋成圓滿光明",
    "T35n1733_015:0398b07": "之義可知。二中先名體同舉。二無量世界下",
    "T35n1733_015:0398b08": "顯業用。釋光明雲。三出生無量下明成益",
    "T35n1733_015:0398b09": "相。說深大法。釋菩薩行藏。三中放琉璃色",
    "T35n1733_015:0398b10": "等明第三業用。明身光聲智釋普照雲也。",
    "T35n1733_015:0398b11": "四中於一切下明業益。有開覺除障。釋覺",
    "T35n1733_015:0398b12": "雲義。五中業用內長養智身者。釋體中心",
    "T35n1733_015:0398b13": "海王也。長法身者釋如意法寶。令彼滿足",
    "T35n1733_015:0398b14": "如來相海。六中初寶花嚴剎。後四行嚴人。",
    "T35n1733_015:0398b15": "或四攝。或四無量等亦得。初相嚴事法界。後",
    "T35n1733_015:0398b16": "行嚴理法界故名一切莊嚴也。七明佛於",
    "T35n1733_015:0398b17": "三昧念念現佛。令機得見。用此為相。八",
    "T35n1733_015:0398b18": "從佛無障礙意業中所出依正一切化用故",
    "T35n1733_015:0398b19": "名化海。九於其座內現諸佛像。名為解脫。",
    "T35n1733_015:0398b20": "光明演法嚴剎稱雲。十內業用中正法光雲",
    "T35n1733_015:0398b21": "嚴淨一切者。開覺菩薩令因種姓增修正",
    "T35n1733_015:0398b22": "行故名嚴淨。則釋覺佛種姓。餘亦同此。十",
    "T35n1733_015:0398b23": "一過去福智如輪顯現故以為名。十二頂",
    "T35n1733_015:0398b24": "寶花中盡窮法界。諸佛依正皆於中現故名",
    "T35n1733_015:0398b25": "普照自在雲。十三中普照一切等名入一切",
    "T35n1733_015:0398b26": "也。十四名明淨者。若具亦名遍照莊嚴。體",
    "T35n1733_015:0398b27": "用中具釋此名可知。十五以法輪光明",
    "T35n1733_015:0398b28": "開覺一切故以為名。十六能現菩薩道場",
    "T35n1733_015:0398b29": "成佛名一切莊嚴。十七現眾生業報名法",
    "T35n1733_015:0398c01": "界因。但現因必帶果故亦有報。十八以法",
    "T35n1733_015:0398c02": "輪普被一切世界名普照。莊嚴令深解法",
    "T35n1733_015:0398c03": "界故云淨法輪雲也。十九中標釋可知。二",
    "T35n1733_015:0398c04": "十巧入眾生等位照現法界名淨燈雲。二",
    "T35n1733_015:0398c05": "十一智照無量諸三寶海名分別法界。令",
    "T35n1733_015:0398c06": "一切眾生等明分別所為可知。二十二相",
    "T35n1733_015:0398c07": "光凝住遍空法界。普現諸佛菩薩功德。令",
    "T35n1733_015:0398c08": "觀無厭足。二十三中於眉間出寶光等者。",
    "T35n1733_015:0398c09": "古人將此下三相屬眉間相收令以次後",
    "T35n1733_015:0398c10": "二相竝是頂相。末後一種復是眉相。此之一",
    "T35n1733_015:0398c11": "相或是交錯。或亦用此莊嚴頂相屬頂收。",
    "T35n1733_015:0398c12": "以光明普照成勝益故名寶光炎雲也。二",
    "T35n1733_015:0398c13": "十四頂上次第起諸莊嚴。謂嚴現佛身嚴",
    "T35n1733_015:0398c14": "現佛剎嚴現菩薩故名一切法界莊嚴雲。",
    "T35n1733_015:0398c15": "二十五如來頂相悉能等。總結中先麁結前",
    "T35n1733_015:0398c16": "三十二種寶相莊嚴。後細結莊嚴一切法界。",
    "T35n1733_015:0398c17": "智論第五頂有骨髻如捲等在其頭上。觀",
    "T35n1733_015:0398c18": "佛三昧經如合捲相也。上來三十二門明頂",
    "T35n1733_015:0398c19": "相竟。第二大段明眉相中有一相。釋中",
    "T35n1733_015:0398c20": "二。先釋普照法界。後出生下釋遍光明雲。",
    "T35n1733_015:0398c21": "智論白毛眉間生不高不下。白淨右旋舒長",
    "T35n1733_015:0398c22": "五尺。第三眼相亦一釋中。初所見無礙故",
    "T35n1733_015:0398c23": "名自在。後眼光現佛亦名自在雲。智論真",
    "T35n1733_015:0398c24": "眼相如好青蓮花。又如牛王眼睫長好不",
    "T35n1733_015:0398c25": "亂。第四鼻一相可知。第五舌有四相。初",
    "T35n1733_015:0398c26": "明廣長相中。先舉名體及因。次普照等顯",
    "T35n1733_015:0398c27": "其業用。後出生等明其益相。二中釋舌掌",
    "T35n1733_015:0398c28": "相。謂於舌掌內以眾寶為嚴故云安住。此",
    "T35n1733_015:0398c29": "明勝德備也。安住一切法者。明一切所說",
    "T35n1733_015:0399a01": "法門。竝在舌掌之內安住。此明大智具也。",
    "T35n1733_015:0399a02": "是故舌掌名法界地也。三明舌端相。於中",
    "T35n1733_015:0399a03": "出生無量下明用益。謂光照佛海名順法",
    "T35n1733_015:0399a04": "界。又妙音遍至亦名順法。又令眾生樂聞。",
    "T35n1733_015:0399a05": "順入法界。故立此名。四亦舌端相中。出生",
    "T35n1733_015:0399a06": "下明用益中。一妙音等讚。二妙德等覆。三",
    "T35n1733_015:0399a07": "妙智等入。四妙剎等現故名平等法門。智論",
    "T35n1733_015:0399a08": "舌相覆面至髮際入口亦不滿。第六齗相",
    "T35n1733_015:0399a09": "德體中。一勝德外嚴。伊陀尼羅此云帝青寶",
    "T35n1733_015:0399a10": "也。二法界內充。三大眾悉滿以佛齗齶中既",
    "T35n1733_015:0399a11": "諸法界地悉在其內。是故諸菩薩雲亦悉充",
    "T35n1733_015:0399a12": "滿在其齗內。出生下明其用益。於中所照十",
    "T35n1733_015:0399a13": "方還在齗內。以諸法界非唯現故。是故但",
    "T35n1733_015:0399a14": "此齗中則攝法界盡。頭背手足亦在其中。",
    "T35n1733_015:0399a15": "十方世界及諸眾生菩薩諸佛悉唯在此中。",
    "T35n1733_015:0399a16": "餘門如虛空無所有。然齗相不大。法界不",
    "T35n1733_015:0399a17": "小。全在其內。外相宛然。空界無邊不出",
    "T35n1733_015:0399a18": "齗外。是謂如來勝相。非是心識思量境界。",
    "T35n1733_015:0399a19": "此一既爾餘竝例然。第七大牙相有四。謂",
    "T35n1733_015:0399a20": "四大牙。初右邊下牙。眾寶莊嚴者明體具德",
    "T35n1733_015:0399a21": "也。放大光等明業用廣大也。普放光等顯",
    "T35n1733_015:0399a22": "利益之相。此是所照佛身。復放光益。二右邊",
    "T35n1733_015:0399a23": "上牙用中一一光內現佛依正故名為藏。",
    "T35n1733_015:0399a24": "三左邊下牙用中。照現一切佛及眷屬故名",
    "T35n1733_015:0399a25": "燈雲。四左邊上牙於中出生下明業用。謂",
    "T35n1733_015:0399a26": "因此大牙出大妙音現佛因果法等。智論",
    "T35n1733_015:0399a27": "牙白勝雪山王。第八齒有一相。梵言金",
    "T35n1733_015:0399a28": "慕耆婆一齒間不容一毫者。此云頸旋螺",
    "T35n1733_015:0399a29": "文。則佛齒形狀也。放大光下明業用利益。智",
    "T35n1733_015:0399b01": "論齒有四十。不多不少。齊密無麁。細人不",
    "T35n1733_015:0399b02": "知者。第九肩相有五。初右肩相名為一",
    "T35n1733_015:0399b03": "切寶地者。從體德為名。光炎普照等明用",
    "T35n1733_015:0399b04": "益可知。二右肩平滿相普照明業用。三左",
    "T35n1733_015:0399b05": "肩相中普放等明業用內現盡法界諸佛神",
    "T35n1733_015:0399b06": "力。四左肩遍照相用中。放光現法界佛依正",
    "T35n1733_015:0399b07": "等報。五右肩無動相中。出生下明業用照",
    "T35n1733_015:0399b08": "理事人法因果法界。智論肩圓好相一切治",
    "T35n1733_015:0399b09": "肩無如是者也。第十胸相有一。言胸有",
    "T35n1733_015:0399b10": "勝妙相海者此是德字之相。能破怨敵周遍",
    "T35n1733_015:0399b11": "下明業用利益。第十一脇相有一。於中出",
    "T35n1733_015:0399b12": "生下明用益也。此是兩脇同辨。智論云。兩",
    "T35n1733_015:0399b13": "腋下平滿相不高不深。第十二腹藏相有",
    "T35n1733_015:0399b14": "七。初相中菩薩功德下明體具德。普現下",
    "T35n1733_015:0399b15": "明業用利益。釋成普現如來雲義。二中一標",
    "T35n1733_015:0399b16": "名。二如來下釋花義。三放香炎下釋開敷",
    "T35n1733_015:0399b17": "義。三中妙樂充心名可悅等。此是世人五藏",
    "T35n1733_015:0399b18": "中心藏。何故不說餘肺等藏。以佛金剛身",
    "T35n1733_015:0399b19": "無餘藏故。何故唯有心藏。以最勝故。令",
    "T35n1733_015:0399b20": "他有觀見故。放摩尼等明用益。四勝德深",
    "T35n1733_015:0399b21": "廣圓滿故名勝海釋相可知。五光照法界名",
    "T35n1733_015:0399b22": "為電光。下第二勝功德平等地相者。或是五",
    "T35n1733_015:0399b23": "藏中當第二等。或身分中句下第二等。既",
    "T35n1733_015:0399b24": "無別指的。是故難定。下文第三等准此。六",
    "T35n1733_015:0399b25": "照現無量菩薩法界故以為名。七照現最",
    "T35n1733_015:0399b26": "淨法界及極果依正三世間相故名照最高",
    "T35n1733_015:0399b27": "雲。第十三明下部相有二。初是妙音轉",
    "T35n1733_015:0399b28": "法輪相。離垢清淨者不同餘人之穢故。正法",
    "T35n1733_015:0399b29": "道者非是穢路故。香炎等。明業用照現佛",
    "T35n1733_015:0399c01": "內心及所證法界故。二宣暢佛因智嚴剎",
    "T35n1733_015:0399c02": "故名莊嚴。第十四手相有十二種。初手",
    "T35n1733_015:0399c03": "掌相中。放大光等明用益。轉法輪照佛海。",
    "T35n1733_015:0399c04": "嚴法界也。二寶手相中。體具眾德名海。",
    "T35n1733_015:0399c05": "用光矚物名照。三妙手相中。以常青瑠璃",
    "T35n1733_015:0399c06": "寶用嚴其手名普莊嚴。亦名微妙之手。普",
    "T35n1733_015:0399c07": "照一切下明業用利益。四離垢燈照手相。亦",
    "T35n1733_015:0399c08": "是網縵手相用中導引菩薩令到彼岸。五",
    "T35n1733_015:0399c09": "現寶手相。謂寶蓮花光照法界故以為名。",
    "T35n1733_015:0399c10": "六照明手相用中。寶光照法界香光嚴剎",
    "T35n1733_015:0399c11": "海。七瑠璃燈手相中。體具瑠璃之德。光用燈",
    "T35n1733_015:0399c12": "照之雲。八智燈手相中。金光普照則為智燈",
    "T35n1733_015:0399c13": "也。九蓮花手相中。體具寶花名曰蓮花光。",
    "T35n1733_015:0399c14": "覆世界故安住。十滿法界手相用中。初光",
    "T35n1733_015:0399c15": "照現如來及充法界。後如來妙手下明手",
    "T35n1733_015:0399c16": "具德及用滿剎海。智論正立手摩膝。十一右",
    "T35n1733_015:0399c17": "手指相用中。寶花妙音嚴現剎海故名成就",
    "T35n1733_015:0399c18": "等。十二指端出寶相。以能照佛寶藏法界",
    "T35n1733_015:0399c19": "故名安住一切寶。從德為名。放大光等明",
    "T35n1733_015:0399c20": "用益。初照現三寶海。後出生下明出聲遍",
    "T35n1733_015:0399c21": "覺增長願行。第十五馬藏相有三種。初",
    "T35n1733_015:0399c22": "隱密相用中。照法界者證理深也。照虛空",
    "T35n1733_015:0399c23": "界者照事廣也。寶嚴法界者行嚴真性出",
    "T35n1733_015:0399c24": "生妙果也。二一相現一切相海用中釋顯此",
    "T35n1733_015:0399c25": "名。復照現餘一切佛神力。三法界海相中。體",
    "T35n1733_015:0399c26": "能照現十方諸佛及法輪海。用能示現自塵",
    "T35n1733_015:0399c27": "數相。此上是十身相。若化身相者智論馬陰",
    "T35n1733_015:0399c28": "藏相。佛令弟子見陰藏相者為決疑故。又",
    "T35n1733_015:0399c29": "有言化作馬寶象寶示諸弟子。我陰藏相亦",
    "T35n1733_015:0400a01": "如是。第十六髀相有二。初右髀相名普",
    "T35n1733_015:0400a02": "照示現雲者。眾寶現嚴故。妙法光現故。出",
    "T35n1733_015:0400a03": "聲寶嚴故。念念示心海故。二左髀相名普",
    "T35n1733_015:0400a04": "照一切迴向海雲者。用中放光。普照一切",
    "T35n1733_015:0400a05": "眾生。令趣向佛海故以為名。第十七[跳-兆+專]",
    "T35n1733_015:0400a06": "相有二。初右[跳-兆+專]相。伊尼延者此是鹿名。以",
    "T35n1733_015:0400a07": "[跳-兆+專]似佛故以為喻。智論第五云。如伊尼延",
    "T35n1733_015:0400a08": "鹿王[跳-兆+專]相。隨次傭纖也。用益中初光照震動。",
    "T35n1733_015:0400a09": "次佛音普聞。次化身充滿。次身光淨剎。後化",
    "T35n1733_015:0400a10": "滿法界。文並可見。二左[跳-兆+專]相用中。光遍無",
    "T35n1733_015:0400a11": "量開化法海。第十八毛端相有一。初毛",
    "T35n1733_015:0400a12": "內現剎。是標名也。於一毛孔悉放等顯德",
    "T35n1733_015:0400a13": "也。一毛孔示現等明勝用也。智論中一一孔",
    "T35n1733_015:0400a14": "一毛出相毛不亂。青瑠璃色毛右靡向上。",
    "T35n1733_015:0400a15": "第十九足相有十三相。初金剛足下相",
    "T35n1733_015:0400a16": "名菩薩海莊嚴者。用中釋顯。謂光照開菩",
    "T35n1733_015:0400a17": "薩法故。出化菩薩故。光住菩薩海故。以為",
    "T35n1733_015:0400a18": "名。智論足下安平相。足下一切著地。間無",
    "T35n1733_015:0400a19": "所受。不容一針也。二足趺上相名明淨雲",
    "T35n1733_015:0400a20": "者。眾寶莊嚴者體攝眾德。智論足趺上真金",
    "T35n1733_015:0400a21": "色於上毛青瑠璃色其足嚴好如雜寶履種",
    "T35n1733_015:0400a22": "種莊嚴也。放妙下明用益。釋名可知。三足",
    "T35n1733_015:0400a23": "指間相名覺雲者。用中初示覺相。次照所",
    "T35n1733_015:0400a24": "覺法。次現覺法。次現覺處。後照覺用時。",
    "T35n1733_015:0400a25": "未來未有。若為照。以依九世。如彼現故。",
    "T35n1733_015:0400a26": "智論足指網縵。纖長端直。次第傭好。指節參",
    "T35n1733_015:0400a27": "差。指爪如淨赤銅。四千輻輪相名照法界",
    "T35n1733_015:0400a28": "海者。用中初嚴照剎海。次嚴照佛海。後照",
    "T35n1733_015:0400a29": "淨法界海故以為名。智論千輻輞轂三事具",
    "T35n1733_015:0400b01": "足。自然成就不待人工。諸天工師雖毘首",
    "T35n1733_015:0400b02": "羯摩天不能化作。五足相名示現一切諸",
    "T35n1733_015:0400b03": "佛雲者。用中初發行雲聲教雲花嚴雲。示",
    "T35n1733_015:0400b04": "現世界故以為名。六足相名自在光明雲",
    "T35n1733_015:0400b05": "者。示現佛光明故云自在常放等。顯業用",
    "T35n1733_015:0400b06": "可知。七足下後分者是足跟相也。普照下明",
    "T35n1733_015:0400b07": "用中。初照法界現化身普覆。後一一身出",
    "T35n1733_015:0400b08": "音聲海。充滿法界故以為名。智論跟廣平",
    "T35n1733_015:0400b09": "相。八足底相名深寶原底者。體具寶嚴。用",
    "T35n1733_015:0400b10": "窮深底。如文可知。九中初一切寶等名體",
    "T35n1733_015:0400b11": "合舉。後於念念下益用俱陳可知。十名普雲",
    "T35n1733_015:0400b12": "藏者。體具普雲光明照藏。十一名平等光",
    "T35n1733_015:0400b13": "雲者。出生下明業用中。音聲稱法界故云",
    "T35n1733_015:0400b14": "平等。次一一相下光稱法界故云平等光",
    "T35n1733_015:0400b15": "也。十二名示現莊嚴雲。初體具德嚴。次用",
    "T35n1733_015:0400b16": "嚴佛剎。次佛雲滿剎。次嚴因法海。後照因",
    "T35n1733_015:0400b17": "果法。同嚴法界故以為名。十三名諸佛自",
    "T35n1733_015:0400b18": "在普示現雲者。放不思下明業用中。先現",
    "T35n1733_015:0400b19": "佛光自在。後顯佛聲自在雲可知。上來總",
    "T35n1733_015:0400b20": "十九處略明九十四種大相竟。佛子下大",
    "T35n1733_015:0400b21": "段第三廣結大相者。以別說難盡。是故總",
    "T35n1733_015:0400b22": "結。非略能盡。故須顯廣。然一箇蓮花藏界",
    "T35n1733_015:0400b23": "已遍法界。況復說十。復顯無盡。是則無盡",
    "T35n1733_015:0400b24": "無盡非普眼而不覩也。相海品竟。",
    "T35n1733_015:0400b25": "花嚴經探玄記卷第十五",
    "T35n1733_015:0400b26": "　　　　　乙巳歲分司大藏都監開板"
}