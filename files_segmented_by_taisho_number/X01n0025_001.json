{
    "X01n0025_001:0415c03": "佛說化珠保命真經",
    "X01n0025_001:0415c05": "藥王菩薩化理流布",
    "X01n0025_001:0415c06": "如是我聞。爾時佛在兜率羅天。頂摩尼珠[火*毘]燿如日。",
    "X01n0025_001:0415c07": "照見娑婆世界眾生因緣。天龍八部恭敬瞻仰。藥王",
    "X01n0025_001:0415c08": "藥上二法王子。即從坐起頂禮。白佛言。世尊。眾生疾",
    "X01n0025_001:0415c09": "厄不等。即如[病丙+魯]痘。盛行世間。或生胎中。或在懷抱。或",
    "X01n0025_001:0415c10": "五六歲。以至長壯。邪氣流染。存沒哀苦。以何因緣。得",
    "X01n0025_001:0415c11": "此惡證。佛言。善哉善哉。吾當為汝細說如是因緣。唯",
    "X01n0025_001:0415c12": "摩尼珠。是歷劫來。諸佛之所凝結。虗空直陽。主持世",
    "X01n0025_001:0415c13": "界中有情無情。皆被普照。在人身中。性水精明。珠現",
    "X01n0025_001:0415c14": "其中。如萬川月。非一非多。靈光道炁。爰[企止+了]陰陽。緣諸",
    "X01n0025_001:0415c15": "眾生。無始劫來。薰染真性。加以慾氣粗濁。精血交媾。",
    "X01n0025_001:0415c16": "以故受生之後。真妄搏擊。清濁衡衡。此性體中。直摩",
    "X01n0025_001:0415c17": "尼珠。既有清濁明暗諸相。彼形骸裡。幻摩尼珠。遂有",
    "X01n0025_001:0415c18": "[病丙+魯]痘。厚薄諸證。一法子再白佛言。佛性慈悲。摩尼普",
    "X01n0025_001:0415c19": "照。合得生理。緣何沒故。佛告王子。真性不壞。生生不",
    "X01n0025_001:0415c20": "減。緣眾生心。妄起善惡。善氣輕清。惡氣重濁。輕清為",
    "X01n0025_001:0415c21": "陽。重濁為陰。陽清珠明。性以制命。仍居陽界。陰濁珠",
    "X01n0025_001:0415c22": "暗。命與性離。仍還陰界。非摩珠有明有暗。而彼眾生",
    "X01n0025_001:0415c23": "自別明暗。陰陽異路。善惡異報。[病丙+魯]痘存沒。以是不齊。",
    "X01n0025_001:0415c24": "藥王菩薩再起白佛。頗有眾生。現居陽界。於[病丙+魯]痘時。",
    "X01n0025_001:0416a01": "見諸惡鬼。或男或女。種種惡形。提抱小兒。或至水邊。",
    "X01n0025_001:0416a02": "或以船載。為何以故。現諸形像。佛言。一氣氤氳。如水",
    "X01n0025_001:0416a03": "鴻潒。人處其中。如魚游水。陰氣既多。陰神隨之。神離",
    "X01n0025_001:0416a04": "其舍。而游鴻潒。如人捨宅。而涉泛濫。至修善人。陽氣",
    "X01n0025_001:0416a05": "陽神。見諸善形。亦復如是。彼命終人。過奈河橋。或有",
    "X01n0025_001:0416a06": "牛頭夜刃凶神。或有蓮華幢幡吉相。亦皆如是。一切",
    "X01n0025_001:0416a07": "惟心。更復何疑。時藥王菩薩再白佛言。嬰兒始孩。有",
    "X01n0025_001:0416a08": "何惡業。而得惡報。又若善男信女。將以何法。而得消",
    "X01n0025_001:0416a09": "灾。願佛慈悲更為演說。俾諸眾生堅固善念。佛言。善",
    "X01n0025_001:0416a10": "哉善哉。汝能諸眾生。求大饒益。我今當說。嬰孩何罪。",
    "X01n0025_001:0416a11": "緣世界眾生生死輪回。前世惡業。其性陰濁。神氣不",
    "X01n0025_001:0416a12": "清淨。摩尼不照。以致[病丙+魯]亡。又或父母先人惡業相感。",
    "X01n0025_001:0416a13": "陰陽相纏。欠債殺生。淫穢不淨。致兒命不保。死沈受",
    "X01n0025_001:0416a14": "河。哀苦痛哭。受其罪報。曾不知愆。服藥求醫。怨天尤",
    "X01n0025_001:0416a15": "人。有何益哉。若有善男子善女人。常存善心。慈悲喜",
    "X01n0025_001:0416a16": "捨。時持殺盜淫邪之戒。便生端生有福之兒。神靈氣",
    "X01n0025_001:0416a17": "清。聦明智慧。與摩尼珠。渾合無二。有何灾疹能侵。若",
    "X01n0025_001:0416a18": "有人於兒子[病丙+魯]痘時。頓發善心。自悔惡業。父母齋戒。",
    "X01n0025_001:0416a19": "不殺不淫。香華燿燭。晨夕頂禮。持誦尊佛寶號。及秘",
    "X01n0025_001:0416a20": "密神呪。滿一千遍。或五千四千餘遍。即有佛聖降靈。",
    "X01n0025_001:0416a21": "摩尼照燿。天龍守護。惡鬼逃亡。孩兒保命。父母延年。",
    "X01n0025_001:0416a22": "是大饒益。不可思議。時二法王子懽喜踊躍。稽首白",
    "X01n0025_001:0416a23": "佛。若有人持誦佛號。及神呪者。我當分身。遍至其處。",
    "X01n0025_001:0416a24": "普埀救護。俾得安寧。於是佛對藥王藥上二大菩薩。",
    "X01n0025_001:0416b01": "而說呪曰。",
    "X01n0025_001:0416b02": "唵波羅蜜多唵悉達多般怛那",
    "X01n0025_001:0416b03": "南無毗婆尸佛南無尸棄佛",
    "X01n0025_001:0416b04": "南無毗舍浮佛南無拘留孫佛",
    "X01n0025_001:0416b05": "南無毗那含牟尼佛南無迦葉佛",
    "X01n0025_001:0416b06": "南無本師釋迦牟尼佛南無當來彌勒尊",
    "X01n0025_001:0416b07": "南無大慈大悲救苦救難靈感觀世音菩薩摩訶薩",
    "X01n0025_001:0416b08": "南無誓度眾生消灾增壽藥王藥上菩薩摩訶薩",
    "X01n0025_001:0416b09": "唵波羅蜜多唵悉多般怛那",
    "X01n0025_001:0416b10": "佛說化珠保命真經"
}