{
    "T40n1807_001:0463a18": "四分比丘戒本疏卷上",
    "T40n1807_001:0463a20": "嵩嶽鎮國道場沙門定賓撰",
    "T40n1807_001:0463a21": "觀夫內契玄宗絕眾相而凝寂。外流妙體應",
    "T40n1807_001:0463a22": "群機而演教。故能橫寶舟於欲浪照玉鏡於",
    "T40n1807_001:0463a23": "心源。灑定水於三千薰戒香於百億。有空遐",
    "T40n1807_001:0463a24": "唱捐滯情於兩邊。理事宏敷悟真詮於一實。",
    "T40n1807_001:0463a25": "五乘聯駕二藏同開。談其萬善戒門為首。暨",
    "T40n1807_001:0463a26": "乎歸依創啟妙覺終臨。則何位而不修亦何",
    "T40n1807_001:0463a27": "聖而不學。大矣哉無得而稱者也。題云四分",
    "T40n1807_001:0463a28": "比丘戒本者。四分是本藏教名以有財而為",
    "T40n1807_001:0463a29": "義。比丘是所防行者由受學而成名。戒則護",
    "T40n1807_001:0463b01": "六根以明持遣七非以彰體。本則德含眾善",
    "T40n1807_001:0463b02": "義蘊多端。五篇七聚之要門十利百行之幽",
    "T40n1807_001:0463b03": "鍵。流雪山之藥味飲寶岳之甘泉總收其義。",
    "T40n1807_001:0463b04": "謂之為本。是故題言四分比丘戒本矣(二萬一十九言)。",
    "T40n1807_001:0463b05": "將欲釋經四門分別。第一總詳諸教。第二別",
    "T40n1807_001:0463b06": "斷此經。第三傳譯根由。第四依文判釋。初總",
    "T40n1807_001:0463b07": "詳諸教意者。教門雖則無量且談兩義以示",
    "T40n1807_001:0463b08": "未聞。言兩義。一者於三學門戒學居首。以能",
    "T40n1807_001:0463b09": "建立定慧義故。故瑜伽論釋三學云。建立定",
    "T40n1807_001:0463b10": "義故智所依故最勝義故。遺教經云。依因此",
    "T40n1807_001:0463b11": "戒得生諸禪定及滅苦智慧。律序云。如是正",
    "T40n1807_001:0463b12": "法堂七覺意莊嚴禁戒為階陛。賢聖之所行",
    "T40n1807_001:0463b13": "並其義也。二者七聖財門戒居第二者。以信",
    "T40n1807_001:0463b14": "出家受行禁戒。故於信後以辨戒財。信戒既",
    "T40n1807_001:0463b15": "圓堪正聞法。後由捨施用莊嚴心故。復次明",
    "T40n1807_001:0463b16": "聞之與捨以此資備引發思修。思修合說總",
    "T40n1807_001:0463b17": "名為慧。慧必斷惡慚愧助成。此七聖財由資",
    "T40n1807_001:0463b18": "善法王賊不奪水火無侵。財中之勝故以名",
    "T40n1807_001:0463b19": "矣。問聞慧別說思修合論其義何也。答聞必",
    "T40n1807_001:0463b20": "從他思修自起。用分二相開合不同。此則略",
    "T40n1807_001:0463b21": "詳教之總意。若戒學不立則二學無依。七財",
    "T40n1807_001:0463b22": "有闕則六珍亦失。是故要須先學戒財以備",
    "T40n1807_001:0463b23": "功德也。第二別斷此經者。四門分別。一教所",
    "T40n1807_001:0463b24": "為機。二說聽功益。三藏乘所攝。四宗體不同。",
    "T40n1807_001:0463b25": "第一教所為機者。若望通論戒經但為大僧",
    "T40n1807_001:0463b26": "大尼。大僧尼中普為三乘及人天行。以戒正",
    "T40n1807_001:0463b27": "感人天樂果。是故律云。持戒生二道天上及",
    "T40n1807_001:0463b28": "人中。破戒墮二道地獄畜生中。於三乘中二",
    "T40n1807_001:0463b29": "乘必因戒學滿足方修定慧。大乘三聚律儀",
    "T40n1807_001:0463c01": "是一。故華嚴云。戒是無上菩提本。應當具足",
    "T40n1807_001:0463c02": "持淨戒。若能具足持淨戒一切如來所讚歎。",
    "T40n1807_001:0463c03": "涅槃經說。菩薩護持突吉羅罪如護浮囊。故",
    "T40n1807_001:0463c04": "知通為五乘人也。若其局據緣起辨者。說戒",
    "T40n1807_001:0463c05": "揵度云。爾時世尊在閑靜處思惟作是念。我",
    "T40n1807_001:0463c06": "與諸比丘結戒說波羅提木叉。中有信心新",
    "T40n1807_001:0463c07": "受戒比丘未得聞戒。彼不能知云何學戒。我",
    "T40n1807_001:0463c08": "今寧可聽諸比丘集在一處說波羅提木叉",
    "T40n1807_001:0463c09": "戒。爾時世尊從靜處出。遂以此緣集諸比丘",
    "T40n1807_001:0463c10": "制令半月和合同說。廣如律辨。第二說聽功",
    "T40n1807_001:0463c11": "益者。先明說益略有二義。一者如親見佛。故",
    "T40n1807_001:0463c12": "戒經云。莫謂我涅槃淨行者無護。我今說戒",
    "T40n1807_001:0463c13": "經(一卷戒本)。亦善說毘尼(大調伏藏)。我雖般涅槃當觀如世",
    "T40n1807_001:0463c14": "尊。經云當知此則是汝大師。意亦同也。二者",
    "T40n1807_001:0463c15": "因之斷惑。即戒經云。七佛為世尊滅除諸結",
    "T40n1807_001:0463c16": "使說是七戒經。諸縛得解脫已入於涅槃諸",
    "T40n1807_001:0463c17": "戲永滅盡。尊行大仙說聖賢稱譽戒弟子之",
    "T40n1807_001:0463c18": "所行入寂滅涅槃。二者明其聽益亦略有二",
    "T40n1807_001:0463c19": "義。一者識相護持。如戒文云。欲除四棄法乃",
    "T40n1807_001:0463c20": "至眾集聽我說。二者得勝利樂。如云能得三",
    "T40n1807_001:0463c21": "種樂及戒淨有智慧便得第一道等。若准瑜",
    "T40n1807_001:0463c22": "伽第二十二具戒士夫應知有十功德勝利。",
    "T40n1807_001:0463c23": "一者由自觀察戒清淨故便得無悔。無悔故",
    "T40n1807_001:0463c24": "歡歡故生喜。喜故身安安故受樂。樂故心定",
    "T40n1807_001:0463c25": "定故能如實見。如實見故能厭厭故離染。離",
    "T40n1807_001:0463c26": "染故證得解脫。自知能於無餘依界得般涅",
    "T40n1807_001:0463c27": "槃。二者於臨終時知往善趣。由無悔恨名賢",
    "T40n1807_001:0463c28": "善死。三者遍諸方域妙善稱譽聲碩普聞。四",
    "T40n1807_001:0463c29": "者寢安寤安遠離一切身心契惱。五者若寢",
    "T40n1807_001:0464a01": "若悟諸天保護。六者於凶暴人不慮其惡。七",
    "T40n1807_001:0464a02": "者怨讎惡友雖得其隙亦常保護。八者魍魎",
    "T40n1807_001:0464a03": "鬼神雖得其便而常保護。九者法無艱難從",
    "T40n1807_001:0464a04": "他獲得種種利養國王大臣恭敬尊重。十者",
    "T40n1807_001:0464a05": "所願皆遂。若欲願生剎帝利或婆羅門大族",
    "T40n1807_001:0464a06": "家或四天王天乃至他化自在天。即隨所願。",
    "T40n1807_001:0464a07": "若復願樂入四靜慮現法樂住。若復願樂入",
    "T40n1807_001:0464a08": "無色定。若復願樂究竟涅槃悉得隨願。今",
    "T40n1807_001:0464a09": "戒文中名譽利養即當第三及當第九。生天",
    "T40n1807_001:0464a10": "即當第二第十。得第一道即當第一及是第",
    "T40n1807_001:0464a11": "十。所餘勝利略而不論。律中十利謂攝僧",
    "T40n1807_001:0464a12": "等恐繁不敘。第三藏乘所攝。於三藏中毘奈",
    "T40n1807_001:0464a13": "耶攝三乘之中既皆共學通三乘攝。以律儀",
    "T40n1807_001:0464a14": "戒三聚攝故。第四宗體不同者。先宗後體。且",
    "T40n1807_001:0464a15": "明宗者此經全收律藏為宗。不同法華涅槃",
    "T40n1807_001:0464a16": "等經一藏之中曲別分宗。是故此以善說毘",
    "T40n1807_001:0464a17": "奈耶以之為宗。言善說者謂佛善說。簡諸外",
    "T40n1807_001:0464a18": "道以不善說制鷄戒等。毘奈耶者翻為調伏。",
    "T40n1807_001:0464a19": "世親攝論第一卷云。調者和御伏者制滅。調",
    "T40n1807_001:0464a20": "和控御身語七惡。制伏除滅諸惡行故。次辨",
    "T40n1807_001:0464a21": "體者瑜伽八十一云。謂契經體略有二種。一",
    "T40n1807_001:0464a22": "文二義。文是所依義是能依。如是二種總名",
    "T40n1807_001:0464a23": "一切所知境界。今此經文所詮之義其唯五",
    "T40n1807_001:0464a24": "篇。准僧祇律名為五篇。上代相承共傳此名。",
    "T40n1807_001:0464a25": "若依四分名為五犯。必招苦罰名之為犯。亦",
    "T40n1807_001:0464a26": "名五犯聚。一一篇內各集多犯故名犯聚。或",
    "T40n1807_001:0464a27": "名五種制。制有二義。一由佛語稱法而制。二",
    "T40n1807_001:0464a28": "由自行能有制防。且五篇者。一大僧四波羅",
    "T40n1807_001:0464a29": "夷尼八波羅夷合為初篇。二大僧十三僧殘",
    "T40n1807_001:0464b01": "尼十七僧殘合為第二篇。三大僧三十尼薩",
    "T40n1807_001:0464b02": "耆波逸提及九十波逸提合一百二十。戒尼",
    "T40n1807_001:0464b03": "三十尼薩耆波逸提及一百七十八波逸提合",
    "T40n1807_001:0464b04": "二百八戒。僧尼總計三百二十八戒為第三",
    "T40n1807_001:0464b05": "篇。四大僧四波羅提提舍尼比丘尼八波羅",
    "T40n1807_001:0464b06": "提提舍尼合為第四篇。五大僧百眾學及七",
    "T40n1807_001:0464b07": "滅諍尼但百眾學亦或有七滅諍合為第五",
    "T40n1807_001:0464b08": "篇。總計大僧有二百五十戒。尼除七滅諍",
    "T40n1807_001:0464b09": "合三百四十一。若并七滅即當三百四十八",
    "T40n1807_001:0464b10": "戒。並是正宗所詮義體。其二不定防過由緒。",
    "T40n1807_001:0464b11": "未有正罪故不入篇。至文當釋。第三傳譯根",
    "T40n1807_001:0464b12": "由者。昔漢明帝永平十年迦葉摩騰遊化此",
    "T40n1807_001:0464b13": "土。度人出家與剃髮。已披著縵條唯受三",
    "T40n1807_001:0464b14": "歸五戒。至漢靈帝凡一百年。僧數不滿不得",
    "T40n1807_001:0464b15": "受具。靈帝已後北天竺有五沙門。創與此方",
    "T40n1807_001:0464b16": "五人授戒。支法領口誦戒本一卷。今時古戒",
    "T40n1807_001:0464b17": "本是也。後至曹魏嘉平二年復得梵僧十人",
    "T40n1807_001:0464b18": "重受具戒。此即大僧受戒緣也。漢末魏初復",
    "T40n1807_001:0464b19": "有東天竺尼與尼受戒。又至宗文帝時師子",
    "T40n1807_001:0464b20": "國尼鐵索羅等又與重受。自爾已來方有戒",
    "T40n1807_001:0464b21": "法相傳。至秦姚興諡文桓帝。皇初三年殿",
    "T40n1807_001:0464b22": "前設無遮大會。帝問得戒有何證驗。遂有智",
    "T40n1807_001:0464b23": "嚴法師請往西國。問得戒事。至北天竺遇問",
    "T40n1807_001:0464b24": "羅漢。羅漢云我之小聖不委得戒。汝且住此",
    "T40n1807_001:0464b25": "吾今為汝往問彌勒。於是入定昇天為問彌",
    "T40n1807_001:0464b26": "勒。彌勒答云。振旦僧尼得戒遂與金花一尺",
    "T40n1807_001:0464b27": "影現以為證驗。羅漢得已轉授智嚴。智嚴來",
    "T40n1807_001:0464b28": "日迦毘羅神送至此土。文帝殿前先有金花。",
    "T40n1807_001:0464b29": "太史占之云。佛法來未盈一月。智嚴來至。來",
    "T40n1807_001:0464c01": "至之日證驗事畢金花還滅。又至姚秦有于",
    "T40n1807_001:0464c02": "填三藏佛駄耶舍譯四分大律并重校古戒",
    "T40n1807_001:0464c03": "本。方於經首加以歸敬。後有晉國沙門支法",
    "T40n1807_001:0464c04": "領。從于填來達秦國。並重校定。又至元魏世。",
    "T40n1807_001:0464c05": "惠光律師刪改其本亦存歸敬。依齊世法願",
    "T40n1807_001:0464c06": "律師謹勘大律又生一本。除其歸敬。扶昔漢",
    "T40n1807_001:0464c07": "世古本故也。今存歸敬又依大律。庶使義周",
    "T40n1807_001:0464c08": "緣釋相彰。冀諸諷誦者不損其功耳。此即略",
    "T40n1807_001:0464c09": "明傳譯義訖。第四依文判釋者。於此經中總",
    "T40n1807_001:0464c10": "開三分。一讚德同修分。二開宗審察分。三結",
    "T40n1807_001:0464c11": "示迴求分。就讚德同修分中分二。初偈讚戒",
    "T40n1807_001:0464c12": "德。次和合同修。就偈讚中十二行偈分之為",
    "T40n1807_001:0464c13": "四。初之一偈敬傳真法。二有四偈示以聽儀。",
    "T40n1807_001:0464c14": "三有五偈損益殊分。四有二偈明其勝德。先",
    "T40n1807_001:0464c15": "釋初偈敬傳真法者。三寶可敬法必堪傳。是",
    "T40n1807_001:0464c16": "故文言稽首禮諸佛及法比丘僧者設敬也。",
    "T40n1807_001:0464c17": "今演毘尼法令正法久住者傳真法也。禮有",
    "T40n1807_001:0464c18": "三品稽首最尊。故俱舍云。稽首接足故稱敬",
    "T40n1807_001:0464c19": "禮。所敬之境即是諸佛及以法僧。先敬三寶",
    "T40n1807_001:0464c20": "用標嘉瑞。為傳正法令無災障故。成實論云",
    "T40n1807_001:0464c21": "三寶最吉祥故我今初列。今演毘尼法者。毘",
    "T40n1807_001:0464c22": "尼即是調伏滅惡。故無性攝論第七卷云。或",
    "T40n1807_001:0464c23": "一切善能滅眾惡成大涅槃。滅除生死名毘",
    "T40n1807_001:0464c24": "奈耶。今此戒經正治惡行遠得涅槃名毘尼",
    "T40n1807_001:0464c25": "法。令正法久住者。正法有二。一教二證。半月",
    "T40n1807_001:0464c26": "宣傳教法久住。依而得證證法久住。次釋四",
    "T40n1807_001:0464c27": "偈示以聽儀者。文分為三。一讚德以示。二舉",
    "T40n1807_001:0464c28": "名以示。三引證以示。此三示中各勅聽儀。先",
    "T40n1807_001:0464c29": "釋初文。讚此戒經有廣貴德。廣故如海無涯",
    "T40n1807_001:0465a01": "如明了論。第三羯磨竟時四萬二千功德福",
    "T40n1807_001:0465a02": "河頓至身中教廣也。貴故如寶以其戒是七",
    "T40n1807_001:0465a03": "聖財數七聖財者。一信二戒三聞四捨五慧",
    "T40n1807_001:0465a04": "六慚七愧。如開發中已辨。護令不失故云欲",
    "T40n1807_001:0465a05": "護也。眾集聽我說者勅以聽儀。謂須和合不",
    "T40n1807_001:0465a06": "許別眾。不來與欲故云眾集。下當廣釋。第二",
    "T40n1807_001:0465a07": "舉名以示者。略舉二篇及第三少分。初篇永",
    "T40n1807_001:0465a08": "儐故云四棄(此罪須除)。殘依僧懺故曰僧殘(此惡須滅)。犯墮",
    "T40n1807_001:0465a09": "捨財故曰捨墮(此犯須障障謂遮障也)。此之三篇作法稍難",
    "T40n1807_001:0465a10": "是故偏舉。餘遂略之。勅聽同前。第三引證以",
    "T40n1807_001:0465a11": "示者。謂引過現七佛同說。一毘婆尸。二式棄。",
    "T40n1807_001:0465a12": "三毘舍浮。四拘留孫。五拘那含牟尼。六迦葉。",
    "T40n1807_001:0465a13": "七釋迦文。七佛略戒如下經文。釋迦廣教如",
    "T40n1807_001:0465a14": "正宗辨。廣之與略文雖有異事意不殊。故云",
    "T40n1807_001:0465a15": "為我說是事也。我今欲善說者誦文不墜。諸",
    "T40n1807_001:0465a16": "賢咸共聽者聽法之儀咸集和合也。次釋五偈",
    "T40n1807_001:0465a17": "損益殊分者文分為二。初有三偈。顯持即得",
    "T40n1807_001:0465a18": "最勝生道若破便失斯益。次有兩偈。若持即",
    "T40n1807_001:0465a19": "得決定勝道。若破便失斯益。先釋前文又分",
    "T40n1807_001:0465a20": "為二。初之兩偈顯得勝生及得定生。次有一",
    "T40n1807_001:0465a21": "偈顯破戒死必懷憂懼。前文分二。初明喻合",
    "T40n1807_001:0465a22": "次舉益勸。喻中約事如人毀足。合中約法合",
    "T40n1807_001:0465a23": "於毀戒。次舉益勸。若天若人皆是勝生。於五",
    "T40n1807_001:0465a24": "趣中此最勝。故就中分別。欲界人天單名勝",
    "T40n1807_001:0465a25": "生。色無色天名為勝生亦名定生。如文易解。",
    "T40n1807_001:0465a26": "次釋一偈破戒死者。喻中約事憂悔昔時鎋",
    "T40n1807_001:0465a27": "軸不罕。合中約法合於先時毀破禁戒。若毀",
    "T40n1807_001:0465a28": "重戒喻同折軸。若毀輕戒喻同失鎋。於臨終",
    "T40n1807_001:0465a29": "時嶮趣相現方懷恐懼。故涅槃十一云。何等",
    "T40n1807_001:0465b01": "名為破戒死。毀犯去來現在諸佛所制禁戒",
    "T40n1807_001:0465b02": "是名破戒死。次釋兩偈決定勝道有違有順。",
    "T40n1807_001:0465b03": "初偈為顯聖道加行。次偈為顯聖道自體。聖",
    "T40n1807_001:0465b04": "道斷惑決定不可還為凡夫故名決定勝道",
    "T40n1807_001:0465b05": "也。先釋初偈喻中約事鏡觀好醜。合中約法",
    "T40n1807_001:0465b06": "合說戒相以曉全毀。全即生喜喜故身安安",
    "T40n1807_001:0465b07": "故受樂樂故得定。即是順於聖道加行。毀即",
    "T40n1807_001:0465b08": "生憂憂故發生身心熱惱正違聖道也。次釋",
    "T40n1807_001:0465b09": "聖道體者喻中約事勇怯進退。合中約法淨",
    "T40n1807_001:0465b10": "穢安畏。若能永斷破戒煩惱名為勇進。即是",
    "T40n1807_001:0465b11": "淨安。安謂寂滅涅槃安樂。若不能斷破戒煩",
    "T40n1807_001:0465b12": "惱名為怯退。即是穢畏。畏謂極長三途恐畏。",
    "T40n1807_001:0465b13": "次釋二偈偏明勝德者文二。初一偈半正明",
    "T40n1807_001:0465b14": "勝德。次半偈依勝制說。先釋前文喻中約事",
    "T40n1807_001:0465b15": "四最不同。合中約法總合四最。世間王為最",
    "T40n1807_001:0465b16": "者勢力大故。眾流海為最者悉容納故。眾星",
    "T40n1807_001:0465b17": "月為最者清涼勝故。眾聖佛為最者德無量",
    "T40n1807_001:0465b18": "故。次釋法合。一切眾律中者律有三種。謂別",
    "T40n1807_001:0465b19": "解脫靜慮無漏名為一切。一切律中戒經為",
    "T40n1807_001:0465b20": "最。三學居初生餘學故最含四義。一者勢摧",
    "T40n1807_001:0465b21": "破戒。二者納恒沙德。以持戒人身器清淨。是",
    "T40n1807_001:0465b22": "故容納世出世間種種功德。三者樂如清涼。",
    "T40n1807_001:0465b23": "四者戒德無量。次釋半偈依勝制說者。由具",
    "T40n1807_001:0465b24": "如前四種最勝。是故如來依此立制令半月",
    "T40n1807_001:0465b25": "說。若時久延便令廢忌。若時更促事恐煩勞。",
    "T40n1807_001:0465b26": "故唯半月半月而說。自下第二和合同修文",
    "T40n1807_001:0465b27": "分為三。初制和合(從和合僧集會乃至答云說戒羯磨是也)。次制同法(從大",
    "T40n1807_001:0465b28": "德僧聽已下是)。後勸聞修(從諸大德我今欲說已下是也)。初制和合即是說",
    "T40n1807_001:0465b29": "戒羯磨二事前方便也。故律云和合者一羯",
    "T40n1807_001:0465c01": "磨一說戒也。凡制和合必託界同。故須對此",
    "T40n1807_001:0465c02": "二門分別。一者汎辨諸界不同。二者正釋和",
    "T40n1807_001:0465c03": "合僧集。第一汎論諸界有十一種。謂自然",
    "T40n1807_001:0465c04": "三大界四小界四。故成十一也。或准善見論",
    "T40n1807_001:0465c05": "加一自然即十二也。又更通論加其水界自",
    "T40n1807_001:0465c06": "然及攝衣界庫藏處說戒堂結淨地等合十七",
    "T40n1807_001:0465c07": "種。且辨自然本緣起者。佛初緣時於說戒日",
    "T40n1807_001:0465c08": "一化弟子制令盡集。大迦賓菟是大羅漢。自",
    "T40n1807_001:0465c09": "恃清淨便作思念。我於說戒若赴不赴皆是",
    "T40n1807_001:0465c10": "清淨。是故不赴。佛躬自喚罰迦賓菟。令其步",
    "T40n1807_001:0465c11": "涉不乘神足。語迦賓云。凡說戒法應當恭敬",
    "T40n1807_001:0465c12": "尊重承事。若汝不欲恭敬尊重誰當恭敬。若",
    "T40n1807_001:0465c13": "不和合一處同說得突吉羅。若准僧祇二十",
    "T40n1807_001:0465c14": "七是阿那律罰令步赴失肉眼。故極苦方至。",
    "T40n1807_001:0465c15": "廣說如律。自後又以盡一化集疲勞廢業。遂",
    "T40n1807_001:0465c16": "開隨處白二羯磨結說戒堂於中說戒。爾時",
    "T40n1807_001:0465c17": "猶未制結諸界。遠路共赴一說戒堂。猶為疲",
    "T40n1807_001:0465c18": "極。又開隨處結大界已和合同說。結界之前",
    "T40n1807_001:0465c19": "依自然集此之自然。古來相承自有三別。一",
    "T40n1807_001:0465c20": "者依十誦律第二十二云。諸比丘於無僧坊",
    "T40n1807_001:0465c21": "聚落中初作僧坊未結界。爾時齊幾許。佛言",
    "T40n1807_001:0465c22": "隨聚落。聚落界分齊是僧坊界。古來判云。此",
    "T40n1807_001:0465c23": "是可分別聚落。欲結界者盡聚落集。此謂了",
    "T40n1807_001:0465c24": "知人家有僧可令喚集故名可分別也。二者",
    "T40n1807_001:0465c25": "若不可分別聚落。依僧祇律第八卷云。五肘",
    "T40n1807_001:0465c26": "弓量七弓種一菴婆羅樹。齊七菴婆羅樹相",
    "T40n1807_001:0465c27": "去。爾所羯磨者名善作羯磨。異眾相見無別",
    "T40n1807_001:0465c28": "眾罪。古來判云。既同聚落異眾相見許無別",
    "T40n1807_001:0465c29": "眾。明知即是聚落之中不知誰家有僧無僧。",
    "T40n1807_001:0466a01": "不可盡喚故名不可分別聚落也。三者若於",
    "T40n1807_001:0466a02": "阿蘭若逈無村處於僧坊中欲結界時。依十",
    "T40n1807_001:0466a03": "誦律云。諸比丘無聚落空處初作僧坊齊幾",
    "T40n1807_001:0466a04": "許。佛言方拘慮舍。古來相傳依雜寶藏經注",
    "T40n1807_001:0466a05": "云。拘慮舍者五里也。今詳十誦是薩婆多宗。",
    "T40n1807_001:0466a06": "薩婆多宗四肘弓量五百弓為一拘慮舍計當",
    "T40n1807_001:0466a07": "二里。故俱舍頌云四肘為弓量五百拘慮舍。",
    "T40n1807_001:0466a08": "何須不依。又准善見論第十七。阿蘭若界七",
    "T40n1807_001:0466a09": "盤陀羅。一盤陀羅二十八肘。若不同意者得",
    "T40n1807_001:0466a10": "作法事。計當五十八步半一尺八寸。既云不",
    "T40n1807_001:0466a11": "同意者。明知義同聚落之中不可分別。故開",
    "T40n1807_001:0466a12": "近集。若加此一有四自然。四自然界中皆得",
    "T40n1807_001:0466a13": "集僧結作法界。若於水中不得結界。但得於",
    "T40n1807_001:0466a14": "中作對首等。如善見論。但取眾中健人水灑",
    "T40n1807_001:0466a15": "所及之處作自然界。於四自然周圓之內欲",
    "T40n1807_001:0466a16": "結界時。僧盡赴集不許受欲。既集僧訖任僧",
    "T40n1807_001:0466a17": "量宜。或大或小。作布薩界。其布薩界或用寺",
    "T40n1807_001:0466a18": "塘隨其曲直以為標限。或於逈地堅石釘材。",
    "T40n1807_001:0466a19": "或指樹山任情所樂應取之處。使一比丘打",
    "T40n1807_001:0466a20": "木白僧。僧羯磨師依唱分齊白二結之。結界",
    "T40n1807_001:0466a21": "成訖盡此界內並須赴集。縱有緣事身不來",
    "T40n1807_001:0466a22": "赴即須附欲及附清淨來至僧中。僧中先隨",
    "T40n1807_001:0466a23": "餘所為事作羯磨訖後方說戒。然布薩界大",
    "T40n1807_001:0466a24": "者有四小者有一。所言四者第一人法二同",
    "T40n1807_001:0466a25": "界。如向所論。本同一寺而結成者。是此界本",
    "T40n1807_001:0466a26": "制不緣於食故得此名。二者食法二同界。如",
    "T40n1807_001:0466a27": "有兩寺先各別。依人法二同今忽兩寺欲同",
    "T40n1807_001:0466a28": "飲食及同作法。二寺各自白二羯磨解却舊",
    "T40n1807_001:0466a29": "界。別更合唱兩寺標相更加羯磨。同為食法",
    "T40n1807_001:0466b01": "二同界也。三者法同食別界。如有兩寺先各",
    "T40n1807_001:0466b02": "別。依人法二同今忽兩寺但欲同法而各別",
    "T40n1807_001:0466b03": "食。二寺各解及以更結准前應知。四者食同",
    "T40n1807_001:0466b04": "法別界。如有兩寺先各別。依人法二同今忽",
    "T40n1807_001:0466b05": "兩寺欲同飲食不同作法。兩寺眾僧隨集一",
    "T40n1807_001:0466b06": "寺。或可要集有食寺中作白二法和同共食。",
    "T40n1807_001:0466b07": "此即不須解先舊界。尋佛本意約法同別以",
    "T40n1807_001:0466b08": "興結果。今此但為欲得同食不欲同法。是故",
    "T40n1807_001:0466b09": "不解舊作法界。此上四界羯磨結法廣如律",
    "T40n1807_001:0466b10": "中說戒犍度。各如本結。[阿-可+宛]相之內必須同集。",
    "T40n1807_001:0466b11": "又准說戒犍度須有小界。謂布薩日比丘道",
    "T40n1807_001:0466b12": "行。若得總和同結大界於中說戒。此為大善。",
    "T40n1807_001:0466b13": "如其不得作。隨同友當下道外共集一處同",
    "T40n1807_001:0466b14": "結小界作說戒事。結法文云。大德僧聽。今有",
    "T40n1807_001:0466b15": "爾許比丘集。若僧時到僧忍聽結小界。白如",
    "T40n1807_001:0466b16": "是羯磨准知。此即名為難說戒界也。亦名數",
    "T40n1807_001:0466b17": "人界也。上來大四小一並名布薩界。就前四",
    "T40n1807_001:0466b18": "大界中至夏滿日自恣之時亦必依之作自恣",
    "T40n1807_001:0466b19": "事。若在道行至自恣日有難自恣准同說戒。",
    "T40n1807_001:0466b20": "亦開小界。然難自恣結小界文云。大德僧聽。",
    "T40n1807_001:0466b21": "齊如是比丘坐處。若僧時到僧忍聽。僧於此",
    "T40n1807_001:0466b22": "處結小界。白如是羯磨准知。此即名為難自",
    "T40n1807_001:0466b23": "恣界。亦名坐處滿界也。又結戒場并難受戒",
    "T40n1807_001:0466b24": "怙前說戒自恣二小合為四小。并前四大及",
    "T40n1807_001:0466b25": "三自然合十一界。三自然界中若加善見七",
    "T40n1807_001:0466b26": "盤陀羅蘭若難集合十二界也。此十二界皆",
    "T40n1807_001:0466b27": "是集僧之處。其說戒堂是所赴處。非是齊此",
    "T40n1807_001:0466b28": "明集僧義。自餘衣界淨地庫藏皆非為辨集",
    "T40n1807_001:0466b29": "僧之義。廣論結解法式及明所用如大律及",
    "T40n1807_001:0466c01": "羯磨本中。今此略陳隨其所應。大四小一盡",
    "T40n1807_001:0466c02": "界須集故云和合僧集會等也。第二正釋和",
    "T40n1807_001:0466c03": "合義者。竊尋律文有三種文。并此戒本合有",
    "T40n1807_001:0466c04": "四種。四種文中兩文直解和合之義。兩文具",
    "T40n1807_001:0466c05": "辨簡雜留純作法方便也。且准瞻波犍度解",
    "T40n1807_001:0466c06": "和合云同一住處和合一處(即是應來者來)。羯磨時應",
    "T40n1807_001:0466c07": "與欲者與欲(且言與欲理實并與清淨)。現前應得呵者不呵(清淨",
    "T40n1807_001:0466c08": "比丘雖來赴集。不肯同法法即不成。今既肯同即是應得",
    "T40n1807_001:0466c09": "呵者不呵也。若不清淨縱不肯同體非僧。故雖呵不破法",
    "T40n1807_001:0466c10": "事)。此之三義以釋和合。准雜犍度開為五義",
    "T40n1807_001:0466c11": "以勸應和。故彼文云有五法應和合。一若如",
    "T40n1807_001:0466c12": "法應和合(謂布薩羯磨等應和。即是應來者來也)。二若默然住之(即是應呵",
    "T40n1807_001:0466c13": "者不呵也)。三與欲(即是應與欲者與欲)。四若從可信人聞(即是應來者來之差",
    "T40n1807_001:0466c14": "別也。此人自未解法如新受戒信和上等來赴集也)。五先在眾中默然而坐(前默",
    "T40n1807_001:0466c15": "然住即是後來。今此即顯先來之人。義雖",
    "T40n1807_001:0466c16": "差別其體不殊。以體同是應呵不呵故也)。既是攝五即",
    "T40n1807_001:0466c17": "成三和。三和義中第一應來即當此文僧集",
    "T40n1807_001:0466c18": "會也。應與欲者與欲即當此文不來諸比丘",
    "T40n1807_001:0466c19": "說欲及清淨也。應呵者不呵即當此文和合",
    "T40n1807_001:0466c20": "兩字也。然和合名有其兩義。一據局名即應",
    "T40n1807_001:0466c21": "呵者不呵。二據通名即通應來者來及與欲",
    "T40n1807_001:0466c22": "等總名和合。更加簡眾及以問答即是羯磨",
    "T40n1807_001:0466c23": "說戒方便。然說戒前又加問答請教誡尼。若",
    "T40n1807_001:0466c24": "唯羯磨不欲說戒即不須此也。前云兩文簡",
    "T40n1807_001:0466c25": "雜留純作法方便者。即此戒文以為一種。如",
    "T40n1807_001:0466c26": "向略辨。又進迦絺那衣揵度更有一文。即是",
    "T40n1807_001:0466c27": "兩文明作法方便也。如彼文云。僧集和合未。",
    "T40n1807_001:0466c28": "受大戒者出不來者。說欲僧今何所作為。應",
    "T40n1807_001:0466c29": "答言出功德衣。上代相承於羯磨前准彼文",
    "T40n1807_001:0467a01": "中開為六法。一問云僧集未(答云已集)。二和合不(答云",
    "T40n1807_001:0467a02": "和合)。三未受大戒者出(若有令出。出已答云已出。若無應直答云。此處無未受具戒者)。",
    "T40n1807_001:0467a03": "四不來諸比丘說欲及清淨(說訖答云說欲已若無應答云此處無說欲人)。",
    "T40n1807_001:0467a04": "五問云僧今和合何所作為。六答云出功德",
    "T40n1807_001:0467a05": "衣。若作餘法各隨事答。然有通局且如受戒。",
    "T40n1807_001:0467a06": "一差威儀師。二喚入眾。三羯磨師對眾問遮",
    "T40n1807_001:0467a07": "難。此之三重皆作單白。問難既訖次作白四",
    "T40n1807_001:0467a08": "正與受戒。此之四法並緣受戒故得總名。答",
    "T40n1807_001:0467a09": "云受戒羯磨。若於中間人有起坐往來不定。",
    "T40n1807_001:0467a10": "故各隨事一一別問別答。而作且如問云。僧",
    "T40n1807_001:0467a11": "今和合何所作為。答云差威儀師出眾撿問",
    "T40n1807_001:0467a12": "遮難單白羯磨。餘喚入眾等一一別作准此應",
    "T40n1807_001:0467a13": "知。然今行事恐不慇懃。多分各各別問答作。",
    "T40n1807_001:0467a14": "若准相州律師合初二法云僧集和合未。答",
    "T40n1807_001:0467a15": "云僧集和合計理。或有集而不和合。故別問",
    "T40n1807_001:0467a16": "好今此既欲作說戒事於方便中應開七法。",
    "T40n1807_001:0467a17": "一和合。二僧集會。三未受大戒者出(答法同前。今說",
    "T40n1807_001:0467a18": "戒時令說戒師。連此三法合為一。問答中但答未受戒者",
    "T40n1807_001:0467a19": "已出等。計理得成。以先行籌表白眾情已委和合僧集。",
    "T40n1807_001:0467a20": "不同羯磨之前不行籌等故須別問)。四不來諸比丘說欲及清淨。對",
    "T40n1807_001:0467a21": "此略以三門分別。一約法。二約人。三約時。言",
    "T40n1807_001:0467a22": "約法者所言欲者於僧羯磨心有樂欲。但我",
    "T40n1807_001:0467a23": "有緣不獲赴集。故令一人傳我欲詞以白僧",
    "T40n1807_001:0467a24": "知。僧受欲已即得作法羯磨成就。唯結界法",
    "T40n1807_001:0467a25": "必須總集不許受欲。言清淨者凡應說戒必",
    "T40n1807_001:0467a26": "須清淨。下至不犯突吉羅罪。若儻有犯於說",
    "T40n1807_001:0467a27": "戒前必須懺了方得聽戒。今我有緣不獲赴",
    "T40n1807_001:0467a28": "集。我有清淨堪應說戒。故令一人傳我清淨",
    "T40n1807_001:0467a29": "以白僧知。僧既受已即得說戒。作法成就准",
    "T40n1807_001:0467b01": "律中說。六群比丘與欲不與清淨。及稱此事",
    "T40n1807_001:0467b02": "與欲不與餘事欲。佛因總制。從今已去要令",
    "T40n1807_001:0467b03": "總云如法僧餘事與欲清淨。若自恣時即云如",
    "T40n1807_001:0467b04": "法僧事與欲自恣。不同僧祇說戒時集欲清淨",
    "T40n1807_001:0467b05": "俱與非說戒時但須與欲。然與欲緣或為佛",
    "T40n1807_001:0467b06": "事法僧等事身病瞻病守房等事。若幸無事",
    "T40n1807_001:0467b07": "假託與欲自犯妄語。眾僧法成。第二約人分",
    "T40n1807_001:0467b08": "別者。一者受欲人。二者與欲人。三者傳欲人。",
    "T40n1807_001:0467b09": "第一受欲人者說戒之時儻若界中唯有四",
    "T40n1807_001:0467b10": "人即須總集。不得三人受第四人欲。受而不",
    "T40n1807_001:0467b11": "成即是別眾。四人集已方得受其第五人欲。",
    "T40n1807_001:0467b12": "又准僧祇第二十七不聽與欲者多或時數",
    "T40n1807_001:0467b13": "等。應集者多與欲者少。若不爾者得越毘尼。",
    "T40n1807_001:0467b14": "二與欲人者除犯重人三根已彰及被三舉。",
    "T40n1807_001:0467b15": "餘大僧尼各隨當眾並須欲淨。三持欲人者",
    "T40n1807_001:0467b16": "要亦須是清淨比丘無三根咎。受欲已去直",
    "T40n1807_001:0467b17": "至堂上。若無難事不得[這-言+至]過餘房出界。如律",
    "T40n1807_001:0467b18": "中說。不得餘道行及出界等。有二十七人不",
    "T40n1807_001:0467b19": "成持欲。不能繁敘。所持之欲任持多人。先記",
    "T40n1807_001:0467b20": "名字。若記已忘應稱相貌。相貌亦忘方得說",
    "T40n1807_001:0467b21": "云眾多比丘如法僧事與欲清淨。二十七人",
    "T40n1807_001:0467b22": "且略頌曰。命過餘行罷。入外道別部。戒場",
    "T40n1807_001:0467b23": "明相出。難舉滅神聞。第三約時者[這-言+至]明相已",
    "T40n1807_001:0467b24": "即失欲法。如律所辨。次釋文者眾人既聞說",
    "T40n1807_001:0467b25": "戒師云不來諸比丘說及清淨。其持欲人即",
    "T40n1807_001:0467b26": "應下坐至僧前說。說已維那答云說欲已。或",
    "T40n1807_001:0467b27": "若總無說欲人者但直答云此處無說欲人。",
    "T40n1807_001:0467b28": "第五誰遣比丘尼來請教誡者。謂八敬中制",
    "T40n1807_001:0467b29": "尼半月請一大僧具十德者赴尼寺中教誡說",
    "T40n1807_001:0467c01": "法。尼於大僧說戒之日白二羯磨差一比丘",
    "T40n1807_001:0467c02": "尼。又口差二三人為伴。其所差人必須清淨",
    "T40n1807_001:0467c03": "無難。至大僧中請具十德師。既被差已於晝",
    "T40n1807_001:0467c04": "日中至大僧寺。囑一大僧為傳尼信。囑詞句",
    "T40n1807_001:0467c05": "云。大德一心念。某寺比丘尼眾和合。差比丘",
    "T40n1807_001:0467c06": "尼某甲半月半月頂禮大德僧足求請教授比",
    "T40n1807_001:0467c07": "丘尼人。三說受囑。大僧答云可爾。故今說戒",
    "T40n1807_001:0467c08": "之時問意云是誰尼寺遣尼來請教誡尼人。",
    "T40n1807_001:0467c09": "其受囑者聞已即起僧前禮佛白大眾云。大",
    "T40n1807_001:0467c10": "德僧聽某寺比丘尼眾和合等。餘詞同前。白",
    "T40n1807_001:0467c11": "訖巡行至二十夏已上。曲躬合掌代尼請云。",
    "T40n1807_001:0467c12": "大德慈悲為尼教授。儻若自知具有十德答",
    "T40n1807_001:0467c13": "云可爾。眾僧即應量宜實德白二差遣。准僧",
    "T40n1807_001:0467c14": "祇律被差已後隨黑白月初之三日及後二日",
    "T40n1807_001:0467c15": "不得赴尼寺。以其尼眾初說戒了及臨說戒",
    "T40n1807_001:0467c16": "恐成大煩故。於中間十日之內許赴尼寺說",
    "T40n1807_001:0467c17": "法教誡。尼問可不及迎逆法廣如律中。若其",
    "T40n1807_001:0467c18": "大僧各辭無德不受尼請。其代請人應至上",
    "T40n1807_001:0467c19": "座前白云諸德各辭無德不堪。上座即應略",
    "T40n1807_001:0467c20": "教授云。諸德並辭故應各為自惜事業。明日",
    "T40n1807_001:0467c21": "尼來問可不時應報尼云。此處無堪教授比",
    "T40n1807_001:0467c22": "丘尼人。又無善說法者。雖然上座有教語尼",
    "T40n1807_001:0467c23": "眾各順聖教如法行道謹慎莫放逸。代請之",
    "T40n1807_001:0467c24": "人答云可爾。明日尼來教令[跍*月]跪傳上座教。",
    "T40n1807_001:0467c25": "尼得教已還至尼寺磬鍾集眾。索欲問和使",
    "T40n1807_001:0467c26": "尼打靜告尼眾云。大僧上坐有教尼眾各須",
    "T40n1807_001:0467c27": "從坐起立合掌聽教。即宣教訖一時各云頂",
    "T40n1807_001:0467c28": "戴持。禮佛三拜各退還房。今者且據大僧說",
    "T40n1807_001:0467c29": "戒之時。受上坐教訖維那答云教誡已。第六",
    "T40n1807_001:0468a01": "問云僧今和合何所作為。第七答云說戒羯",
    "T40n1807_001:0468a02": "磨。此上七法合是說戒前方便訖。總當第一",
    "T40n1807_001:0468a03": "大文制和合訖。自下第二制其同法。僧體六",
    "T40n1807_001:0468a04": "和羯磨義當同見。說戒義當同戒。餘之四和",
    "T40n1807_001:0468a05": "順成此二。由具六和功德大故。故諸教中聖",
    "T40n1807_001:0468a06": "菩薩等設敬禮僧。況餘凡下。然說戒時四人",
    "T40n1807_001:0468a07": "已上須作單白廣說戒本。如此文中所辨者。",
    "T40n1807_001:0468a08": "是但三人已下須盡界集不得受欲。對首展",
    "T40n1807_001:0468a09": "轉各各說云。二大德一心念今白月十五日(黑月",
    "T40n1807_001:0468a10": "隨稱)。眾僧說戒。我比丘某甲清淨(三說)。若但二人直",
    "T40n1807_001:0468a11": "云大德一心念。餘詞同上。若但一人直對佛",
    "T40n1807_001:0468a12": "前云今白月等。不須大德一心念言。餘詞同",
    "T40n1807_001:0468a13": "前。三人已下對首心念通在自然作法諸界。",
    "T40n1807_001:0468a14": "隨依界集不說戒本。不同明了論對首等訖",
    "T40n1807_001:0468a15": "仍說戒本。僧說之中若有難事又開三五略",
    "T40n1807_001:0468a16": "說之法。又說戒日通於十四十五十六三日",
    "T40n1807_001:0468a17": "皆得。廣如律說。",
    "T40n1807_001:0468a18": "經曰。諸大德(乃至)善思念之。述曰。自下第三勸",
    "T40n1807_001:0468a19": "其聞修文分為三。初勸善聽聞。次勸善修學。",
    "T40n1807_001:0468a20": "後結已審持。此初文也。諦聽者囑耳聽聞。善",
    "T40n1807_001:0468a21": "思念之流至意地以成聞慧也。經曰。若自知",
    "T40n1807_001:0468a22": "有犯者(乃至)得安樂。述曰。勸善修學也。文有三",
    "T40n1807_001:0468a23": "義。一自心懺默(有罪必須懺訖聽戒。於罪若疑發露已聽。若無罪者但應默然也)。二",
    "T40n1807_001:0468a24": "因舉懺默(儻於說戒之前五德舉問。及說戒時戒師三問並名他問。其有罪者懺露同前。若無罪者雖",
    "T40n1807_001:0468a25": "稱無罪而默不懺。亦是默義。亦得名為亦如是答也)。三彰其損益。文云如是",
    "T40n1807_001:0468a26": "比丘在於眾中乃至三問等者。舉其三問。亦",
    "T40n1807_001:0468a27": "顯五德舉問也。默妄准律得吉羅罪。能障世",
    "T40n1807_001:0468a28": "間出世間道故是損也。若彼比丘憶念已下安",
    "T40n1807_001:0468a29": "樂翻前。得世出世二種安樂故是益也。經曰。",
    "T40n1807_001:0468b01": "諸大德(乃至)如是持。述曰。結已審持也。謂將欲",
    "T40n1807_001:0468b02": "說正宗諸戒先且總審眾有淨穢。穢者聽戒",
    "T40n1807_001:0468b03": "律教所遮。知遮而聽犯序三問。又隨隱罪[這-言+至]",
    "T40n1807_001:0468b04": "三問時復犯正篇三問之默。故今審之令不",
    "T40n1807_001:0468b05": "隱也。故說戒犍度文云。若有犯者不得說戒",
    "T40n1807_001:0468b06": "不得聞戒。不得向有犯者懺悔。犯者不得受",
    "T40n1807_001:0468b07": "他懺悔。既審已訖眾同憶持。故云是事如是",
    "T40n1807_001:0468b08": "持。經曰。諸大德(乃至)戒經中來。述曰。自下第二",
    "T40n1807_001:0468b09": "開宗審察分隨文八段。段各三。文合此八段",
    "T40n1807_001:0468b10": "即名五篇。如開發中略明名相。然五篇罪具",
    "T40n1807_001:0468b11": "有二義。一唯果罪。二就急要。故錄為經半月一",
    "T40n1807_001:0468b12": "說。若通因果事該賒要立為七聚。言七聚者。",
    "T40n1807_001:0468b13": "一波羅夷。二僧殘。三偷蘭遮。謂初二聚方便",
    "T40n1807_001:0468b14": "之罪。義含重輕。及有果罪諸偷蘭遮。如用人",
    "T40n1807_001:0468b15": "皮石鉢人髮露形等。四波逸提。五提舍尼。六",
    "T40n1807_001:0468b16": "惡作。七惡說。謂眾學中身犯惡作語犯惡說。",
    "T40n1807_001:0468b17": "及前五聚遠方便等并篇不攝諸果吉羅。如",
    "T40n1807_001:0468b18": "叛說戒不安居不自恣等。明了論中所辨篇",
    "T40n1807_001:0468b19": "聚其義少異。不能繁敘。總辨一切制戒意者",
    "T40n1807_001:0468b20": "略有三門。一為防過。二生善趣。三招十利。",
    "T40n1807_001:0468b21": "准瑜伽論九十九總辨篇聚所防過失有十五",
    "T40n1807_001:0468b22": "種。是故須制。一事重過失。二猛利纏過失(此上",
    "T40n1807_001:0468b23": "二種初篇具有)。三匱乏不喜足過失(離衣宿及闕衣鉢不受持等是匱乏過。長衣鉢不",
    "T40n1807_001:0468b24": "作淨施是不喜足過失)。四他所譏嫌過失(非親里尼取衣與衣共獨坐等輒教期行等)。",
    "T40n1807_001:0468b25": "五先無信者倍令不信。先有信者令其變異",
    "T40n1807_001:0468b26": "過失(二入聚落乞美食過三鉢。跳行入白衣舍及坐等)。六多貧貯畜多諸緣",
    "T40n1807_001:0468b27": "事過失(畜寶販賣營造二房及五敷具等)。七染著過失(故漏摩觸媒等染著欲塵。勸織",
    "T40n1807_001:0468b28": "乞衣等染著衣服也)。八惱他過失(二謗兩舌異語嫌罵等)。九發起疾病過",
    "T40n1807_001:0468c01": "失(論中擔毛上樹過人等今詳離衣鉢等亦是也)。十障往善趣趣沙門過失",
    "T40n1807_001:0468c02": "(破僧出血等邪定聚故障往善趣。若惡性不受語障沙門行)。十一應護不護不應",
    "T40n1807_001:0468c03": "護而護過失(二敷坐脫等應護不護牽驅等不應護而護)。十二不應為依",
    "T40n1807_001:0468c04": "反與為依。應與為依而不為依過失(阿利吒沙彌說欲不障道",
    "T40n1807_001:0468c05": "不應為依。二法攝弟子等應與為依)。十三應敬不敬不應敬而敬過",
    "T40n1807_001:0468c06": "失(不攝耳聽不行弟子法等應敬不敬也。隨舉比丘不應敬而敬也)。十四應覆不覆不",
    "T40n1807_001:0468c07": "應覆面覆過失(說他麁罪應覆不覆也。覆麁罪等不應覆而覆也)。十五於應",
    "T40n1807_001:0468c08": "習近而不習近。不應習近而反習近過失(淨衣鉢等",
    "T40n1807_001:0468c09": "而不受用而反受用捨墮財等)。此十五種過失於一戒中或具一",
    "T40n1807_001:0468c10": "二。乃至具多隨應思知攝。為頌曰。重纏匱譏",
    "T40n1807_001:0468c11": "信。貪染惱病障。護依敬覆近。是為十五過。第",
    "T40n1807_001:0468c12": "二令生善趣所以制戒。佛教不越三德契經。",
    "T40n1807_001:0468c13": "一者為怖畏惡趣者說持戒契經。二者為怖",
    "T40n1807_001:0468c14": "畏貧窮者說布施契經。三者為怖畏煩惱者",
    "T40n1807_001:0468c15": "說修習契經。故知制戒為往善趣。第三招生",
    "T40n1807_001:0468c16": "十利如律廣說。先解初篇文分為三。初明所",
    "T40n1807_001:0468c17": "依教。二列罪名相。三結已審持此初文也。謂",
    "T40n1807_001:0468c18": "波羅夷所詮罪義。依於佛制半月半月說戒",
    "T40n1807_001:0468c19": "經中來。波羅夷者此云他勝。被他極重破",
    "T40n1807_001:0468c20": "戒煩惱怨所勝故。瑜伽論名為彼勝者亦是",
    "T40n1807_001:0468c21": "也。自下第二列罪名相。四戒即四總釋一切",
    "T40n1807_001:0468c22": "具緣成犯。二門分別。一者通緣有三如明了",
    "T40n1807_001:0468c23": "論云。若人已受大比丘戒。若如來已制此戒。",
    "T40n1807_001:0468c24": "若人不至癡法。二者別緣麁分三門細分七",
    "T40n1807_001:0468c25": "門。言三門者一境二心三業。細分七門者境",
    "T40n1807_001:0468c26": "有二種一者所損境二者成罪境。心有三種",
    "T40n1807_001:0468c27": "一者緣所損境二者緣成罪境三者發業。心",
    "T40n1807_001:0468c28": "業有二種。一者方便業二者究竟業。隨一一",
    "T40n1807_001:0469a01": "戒皆應約此通別二緣諸門分別。先釋初戒",
    "T40n1807_001:0469a02": "通緣可知。於別緣中無所損境及心。緣所損",
    "T40n1807_001:0469a03": "境以其不約損境制。故又復不須緣成罪境。",
    "T40n1807_001:0469a04": "縱心不緣但當正境即是犯故。然犯有兩。一",
    "T40n1807_001:0469a05": "者自心趣境犯但具四緣。一者成罪境境通",
    "T40n1807_001:0469a06": "三趣。女人二形身各三處男及黃門身各二",
    "T40n1807_001:0469a07": "處皆是正境。二有發業心決心趣境。三起方",
    "T40n1807_001:0469a08": "便業。四成究竟業。如律文云。入如毛頭。二者",
    "T40n1807_001:0469a09": "怨逼造境具三緣。一成罪境。二怨逼境合為",
    "T40n1807_001:0469a10": "方便業。三受樂為究竟業。戒文九句一若比",
    "T40n1807_001:0469a11": "丘者善受得戒名為比丘。或容犯此戒故復",
    "T40n1807_001:0469a12": "言若也。二共比丘戒者顯共餘僧同受得戒。",
    "T40n1807_001:0469a13": "儻其有犯便乖此共也。三同戒者顯與清眾",
    "T40n1807_001:0469a14": "同持此戒。儻其有犯便乖此同。四不還戒還",
    "T40n1807_001:0469a15": "者捨也。反顯捨戒即無所犯。故律文云若有",
    "T40n1807_001:0469a16": "餘人不樂梵行聽捨戒還家。若復欲出家應",
    "T40n1807_001:0469a17": "度令出家受大戒。良以犯重畢竟障道定不",
    "T40n1807_001:0469a18": "可治故有此開。增一阿含僧伽摩比丘七變",
    "T40n1807_001:0469a19": "作道。今方成道。從今已去若欲捨戒聽至七",
    "T40n1807_001:0469a20": "返。准十誦律尼若捨戒轉根為男方得出家。",
    "T40n1807_001:0469a21": "明不聽尼捨戒更受以醜惡故。五戒羸不自",
    "T40n1807_001:0469a22": "悔者亦是不捨之異名也。前句為顯雖深樂",
    "T40n1807_001:0469a23": "道容煩惱逼帶戒行非。此句為顯持戒心微",
    "T40n1807_001:0469a24": "而戒猶在若當犯者亦是犯位。故復舉之也。",
    "T40n1807_001:0469a25": "捨戒之法廣如律論。不能繁敘。此上五句已",
    "T40n1807_001:0469a26": "下諸戒皆應具有。以初貫後後不復陳。六犯",
    "T40n1807_001:0469a27": "不淨行淨。謂涅槃行能趣向。今犯此戒生死",
    "T40n1807_001:0469a28": "過重眾苦極源特違涅槃。故獨標名也。七乃",
    "T40n1807_001:0469a29": "至共畜生者。境通三趣不簡死活。故云乃至",
    "T40n1807_001:0469b01": "也。八是比丘波羅夷者結以重名也。律中譬",
    "T40n1807_001:0469b02": "如斷人頭不可復起。比丘亦爾。犯此法者不",
    "T40n1807_001:0469b03": "復成比丘故名波羅夷。九不共住者示僧儐",
    "T40n1807_001:0469b04": "法。律中且據羯磨說戒。二法不共理實亦於",
    "T40n1807_001:0469b05": "利養房寺亦不共住。詳其教意佛本攝眾近",
    "T40n1807_001:0469b06": "得人天遠得涅槃。今既並障必墮惡趣故須",
    "T40n1807_001:0469b07": "永儐也。第二盜戒文有八句。一若比丘是容",
    "T40n1807_001:0469b08": "犯人。二若在村落若閑靜處者。置物之處勿",
    "T40n1807_001:0469b09": "過人間及空逈處。三不與者辨物主也。主唯",
    "T40n1807_001:0469b10": "是人餘趣即輕。四盜心。盜心差別律有二五。",
    "T40n1807_001:0469b11": "第一五者黑闇心(愚心闇教墮在犯中迷為不犯)。邪心(邪心說法得財利等)。曲",
    "T40n1807_001:0469b12": "戾心(諂附福人方便取財)。不善心(苦切侵欺)。常有盜他物心(恒規侵削)。",
    "T40n1807_001:0469b13": "復有五。決定取(倒易物籌決令屬己)。恐怯取(劫味之類)。寄物取(因寄侵隱)。",
    "T40n1807_001:0469b14": "見便取(伺他慢藏)。倚託取(因官勢取)。五隨不與取法律文釋",
    "T40n1807_001:0469b15": "云。若五錢若直五錢此文意說隨順不與而",
    "T40n1807_001:0469b16": "成犯者望五錢等具緣是也。四錢已下但得",
    "T40n1807_001:0469b17": "偷蘭。言具緣者通緣可知。別緣具七。即是具",
    "T40n1807_001:0469b18": "約七門分別。一所損境唯局人主功力感財。",
    "T40n1807_001:0469b19": "人福最強若當侵損障道至重。天及北方物",
    "T40n1807_001:0469b20": "從化有。縱有所悋盜不成重。二緣所損境即",
    "T40n1807_001:0469b21": "是人主想。但使人想不問張王男女差別。故",
    "T40n1807_001:0469b22": "律文云男想盜女物佛言夷。下敬妄亦同。三",
    "T40n1807_001:0469b23": "成罪境。即是五錢若直五錢五錢義理不暇",
    "T40n1807_001:0469b24": "廣陳。四緣成罪境。即五錢想律雖無文道理",
    "T40n1807_001:0469b25": "應具。五發業心即是盜心。六方便業。准薩婆",
    "T40n1807_001:0469b26": "多論發心步步吉羅觸物輕蘭動轉重蘭七究",
    "T40n1807_001:0469b27": "竟業即是離處離處多種無暇廣陳。因此亦",
    "T40n1807_001:0469b28": "應廣解物主。主有二種細分有六。所言二者",
    "T40n1807_001:0469c01": "一者正主二者守護主。細分為六種者三趣",
    "T40n1807_001:0469c02": "物主并三寶主即是六也。謹尋諸部大約為",
    "T40n1807_001:0469c03": "言。人物犯重非人犯蘭畜生犯吉。三寶物中",
    "T40n1807_001:0469c04": "復應自以八門分別。一辨盜成愆。二明諸互",
    "T40n1807_001:0469c05": "用。三通畜等相(一通用隨所須用。二通畜如已人未分物等。三共畜同利未分也)。四",
    "T40n1807_001:0469c06": "攝物有殊(三寶處等)。五受施不同。六誰堪典掌。七瞻",
    "T40n1807_001:0469c07": "看法則。八出[仁-二+貳]軌儀。如此之八門餘處廣辨",
    "T40n1807_001:0469c08": "今無暇陳。第六句若為王及大臣等者辨隨",
    "T40n1807_001:0469c09": "國法治罰重輕譏呵有異。汝是賊等呵賊詞",
    "T40n1807_001:0469c10": "也。前第三句辨障尤深。今第六句治呵極重。",
    "T40n1807_001:0469c11": "第七結罪。第八永驅。如前戒釋。第三殺人戒",
    "T40n1807_001:0469c12": "文有七句。一容犯人。二故者發業心即是殺",
    "T40n1807_001:0469c13": "心也。簡誤殺者無發業心而全無罪。三自手",
    "T40n1807_001:0469c14": "斷辨所發業方便究竟也。四人命者所損之",
    "T40n1807_001:0469c15": "境。唯是人趣。就報勝中酸楚捨命為障尤深。",
    "T40n1807_001:0469c16": "諸天捨命非極酸楚。又以希故不犯重罪。五",
    "T40n1807_001:0469c17": "持刀已下所發業中差別門也。前辨自殺義",
    "T40n1807_001:0469c18": "不盡故。故須別明。就中有兩。一持刀與人此",
    "T40n1807_001:0469c19": "有兩義。一者知他病人自厭身命。以愚教心",
    "T40n1807_001:0469c20": "自謂行慈。持刀與之令其自殺。以此例知與",
    "T40n1807_001:0469c21": "匪宜樂及飲食等。及非病人知來往處迮路",
    "T40n1807_001:0469c22": "之中安坑塪等一切皆犯。二者持刀與所使",
    "T40n1807_001:0469c23": "人往殺某甲以此例知與墮胎藥等一切悉犯。",
    "T40n1807_001:0469c24": "二歎舉死快勸死乃至寧死不生者。勸他自厭",
    "T40n1807_001:0469c25": "令其自殺。三作如是心乃至勸死者。總結殺",
    "T40n1807_001:0469c26": "心起異方便。方便多種不可具陳故云種種。",
    "T40n1807_001:0469c27": "此戒即是別緣具五。一所損境即第四句人命",
    "T40n1807_001:0469c28": "是也。五分律云。若人若似人。似人者入胎四",
    "T40n1807_001:0469c29": "十九日自是已後盡名為人。四分律云。人者",
    "T40n1807_001:0470a01": "從初識至後識。而斷其命初識即是創入胎",
    "T40n1807_001:0470a02": "識。後識即是命終時識。二緣所損境即是人",
    "T40n1807_001:0470a03": "想。但作人想無問張王男女差別。其成罪境",
    "T40n1807_001:0470a04": "即所損境。緣成罪境即是人想無別境想。三",
    "T40n1807_001:0470a05": "發業心是即第二句殺心。四方便業。五究竟",
    "T40n1807_001:0470a06": "業。即第三第五句謂命根已斷。對此廣明殺",
    "T40n1807_001:0470a07": "母殺父殺阿羅漢得逆及夷。殺非人變畜得",
    "T40n1807_001:0470a08": "蘭等無暇繁敘。殺畜得提下別有戒不須此",
    "T40n1807_001:0470a09": "明。第六結罪第七永驅可知。對此戒中略辨",
    "T40n1807_001:0470a10": "境想總詳律文。境想有三。一者殺戒境想如",
    "T40n1807_001:0470a11": "律文云。人作人想殺波羅夷。人疑偷蘭遮。人",
    "T40n1807_001:0470a12": "非人想殺偷蘭遮。非人人想殺偷蘭遮。非人",
    "T40n1807_001:0470a13": "疑偷蘭遮。二者婬酒境想五句准前。然第二",
    "T40n1807_001:0470a14": "疑句第三想句並結究竟。以深防制不隨心",
    "T40n1807_001:0470a15": "輕也。三者盜戒境想但有四句。一者有主有",
    "T40n1807_001:0470a16": "主想五錢過五錢波羅夷。二有主疑偷蘭。三",
    "T40n1807_001:0470a17": "無主有主想蘭。四無主疑蘭。准前殺戒闕第",
    "T40n1807_001:0470a18": "三句。何以然者。解云。一切境想總有二類。一",
    "T40n1807_001:0470a19": "者輕重相對。如殺五句。上三對人是重犯境",
    "T40n1807_001:0470a20": "隨心差別遂成夷蘭。下二非人是輕犯境亦",
    "T40n1807_001:0470a21": "隨心別故成蘭罪。即是約境重輕相對。二者",
    "T40n1807_001:0470a22": "犯不犯相對。如盜戒中有主即犯無主不犯",
    "T40n1807_001:0470a23": "兩相對也。就此二類辨句多少者。若據盡理",
    "T40n1807_001:0470a24": "二類悉應具足五句。今據別理故有多少。謂",
    "T40n1807_001:0470a25": "若殺戒無第三者恐漏有犯。若其盜戒有第",
    "T40n1807_001:0470a26": "三者濫治無犯也。且如殺戒恐漏有犯者。以",
    "T40n1807_001:0470a27": "第三句人非人想。有其兩義。一者方便殺人。",
    "T40n1807_001:0470a28": "本起人相臨殺之時方乃轉為非人想殺。其",
    "T40n1807_001:0470a29": "未轉前人邊蘭罪。便是殺人戒宗所收得因",
    "T40n1807_001:0470b01": "蘭罪。故文即結偷蘭遮罪。轉想之後作非",
    "T40n1807_001:0470b02": "人想。非人之上應得吉羅。非殺人宗故隱",
    "T40n1807_001:0470b03": "不說。二者欲殺非人被人來替緣於人境作",
    "T40n1807_001:0470b04": "非人想。此雖亦名人非人想乃是非人被人",
    "T40n1807_001:0470b05": "境差。唯非人上得因吉羅。此罪唯是殺非人",
    "T40n1807_001:0470b06": "宗望殺人宗全無此句。今兩義中若從後義",
    "T40n1807_001:0470b07": "闕第三者即漏前義殺人宗罪。故從前義立",
    "T40n1807_001:0470b08": "第三句不漏其罪。次明盜戒恐治無犯故闕",
    "T40n1807_001:0470b09": "第三者。謂若第三云有主作無主想者亦有",
    "T40n1807_001:0470b10": "兩義。一者本擬盜有主物。先時進趣作有主",
    "T40n1807_001:0470b11": "想。臨離處時方乃轉為無主物想。其未轉前",
    "T40n1807_001:0470b12": "主邊蘭罪。即是盜宗轉想之後即全無罪。二",
    "T40n1807_001:0470b13": "者本來發意欲取無主之物。乃被主物來替",
    "T40n1807_001:0470b14": "其處。緣此以作無主物想。此雖亦名有主作",
    "T40n1807_001:0470b15": "無主想。此義唯是不犯宗收。今兩義中若從",
    "T40n1807_001:0470b16": "前義立第三者。即恐濫治後義不犯。故不立",
    "T40n1807_001:0470b17": "也。若據盡理應從前義立第三句。如房戒中",
    "T40n1807_001:0470b18": "處分作不處分想者是盡理也。故盡理說二",
    "T40n1807_001:0470b19": "類諸戒悉應具五。然此二類如殺戒中人與",
    "T40n1807_001:0470b20": "非人重輕相對。亦得更就有情無情犯不犯",
    "T40n1807_001:0470b21": "對。於盜戒中有主無主亦得更就人主非人主",
    "T40n1807_001:0470b22": "重輕相對也。若處分不處分對等定更不得",
    "T40n1807_001:0470b23": "轉就重輕也。一切諸戒隨准應知極為盡理",
    "T40n1807_001:0470b24": "第四大妄語戒文有七句。一容犯人。二實無",
    "T40n1807_001:0470b25": "所知者。於三慧中修慧所攝。無問世間及出",
    "T40n1807_001:0470b26": "世間有漏無漏。各有加行無間解脫及勝進",
    "T40n1807_001:0470b27": "道。四道勝境皆謂所知。今無所知顯有凡法",
    "T40n1807_001:0470b28": "無勝法也。三自稱言我得上人法者。對他人",
    "T40n1807_001:0470b29": "境妄稱勝法。文有三節。一總標謂證勝法故",
    "T40n1807_001:0470c01": "名上人法。二別開如文。我已入聖智者出世",
    "T40n1807_001:0470c02": "無漏法也。勝法者世間有漏修慧所攝法也。",
    "T40n1807_001:0470c03": "三顯證如文。我知是者加行無間俱名為知",
    "T40n1807_001:0470c04": "也。我見是者解脫勝進並名為見也。四彼於",
    "T40n1807_001:0470c05": "異時已下自言陳首望欲自清也。妄語之後",
    "T40n1807_001:0470c06": "異時之中有此首也。問餘戒何無自伏首也。",
    "T40n1807_001:0470c07": "答凡現可驗必多推詰。故恐人詰而便自首",
    "T40n1807_001:0470c08": "或有因詰方自伏者。不同婬盜及殺人等容",
    "T40n1807_001:0470c09": "可隱匿人無詰責故無伏首文也。即知謗戒",
    "T40n1807_001:0470c10": "沓婆清淨事現可驗。慈地妄謗多人詰責故",
    "T40n1807_001:0470c11": "有自首。尼覆麁罪事露之後還有可驗。大僧",
    "T40n1807_001:0470c12": "覆麁略故無首也。第五除增上慢。於少德上",
    "T40n1807_001:0470c13": "恃舉名增上慢。如十誦說。比丘在山得總想",
    "T40n1807_001:0470c14": "念謂得聖果。後近城傍方知未證也。撿全",
    "T40n1807_001:0470c15": "無德妄謂有德名為邪慢。古人皆云無漏真",
    "T40n1807_001:0470c16": "道出過相有名為增上。未得謂得為增上慢",
    "T40n1807_001:0470c17": "者非也。此戒即是七緣成犯。此戒不假所",
    "T40n1807_001:0470c18": "損之境。但使成妄。縱益前人亦是犯。故一成",
    "T40n1807_001:0470c19": "罪境此開為兩。一證明境要是人趣。所以爾",
    "T40n1807_001:0470c20": "者敬養福田人中最重。天多不信故誑人重。",
    "T40n1807_001:0470c21": "二妄稱法境。謂妄稱勝法。第二緣境心亦開",
    "T40n1807_001:0470c22": "為兩。一緣證明境。謂作人想不擇張王男女",
    "T40n1807_001:0470c23": "之別。二緣妄稱法了知是妄。若增上慢雖妄",
    "T40n1807_001:0470c24": "稱法不知是妄。若實得道不妄稱法亦知不",
    "T40n1807_001:0470c25": "妄。此上細分便是四緣。第五發業心。謂擬誑",
    "T40n1807_001:0470c26": "人自言已得。六方便業言。即詞了了作書現",
    "T40n1807_001:0470c27": "相等亦須了了。七究竟業。即前人領解問。汎",
    "T40n1807_001:0470c28": "論妄語自有五種。一夷二殘三蘭。即誑非人",
    "T40n1807_001:0470c29": "變畜并夷殘方便。四提即小妄小謗。五吉即",
    "T40n1807_001:0471a01": "小妄謗等方便。何以大小名為妄語餘名謗",
    "T40n1807_001:0471a02": "戒。答損境誣人者謗也。通損益者妄也。第六",
    "T40n1807_001:0471a03": "結罪第七永驅儐如前應知。自下第三結已。",
    "T40n1807_001:0471a04": "審持諸大德我已說四夷者結已也。若比丘",
    "T40n1807_001:0471a05": "犯一一法已下因便略釋治儐法也。不得與",
    "T40n1807_001:0471a06": "諸比丘其住。如前者昔已共同財法二義。今",
    "T40n1807_001:0471a07": "則已失。後亦如是者於當共同財法二義不",
    "T40n1807_001:0471a08": "復當續也。古來諸釋煩而不敘。凡成果罪理",
    "T40n1807_001:0471a09": "必從因。因義不同略分二種。一者傍資助緣。",
    "T40n1807_001:0471a10": "古人名遠方便是也。如飲酒非時食。犯心滑",
    "T40n1807_001:0471a11": "利傍資一切犯輕重罪。自稱得聖傍資犯盜。",
    "T40n1807_001:0471a12": "隱罪經明犯覆藏吉也。如斯之例非彼正因。",
    "T40n1807_001:0471a13": "然能為緣生其餘犯。二者從正因生。此復二",
    "T40n1807_001:0471a14": "種。一加行漸增。舊人名為進趣方便也。謂於",
    "T40n1807_001:0471a15": "果前積小成大。如創發心已犯小罪。漸增不",
    "T40n1807_001:0471a16": "息輕蘭重蘭乃至成果攬成果名。而實感果",
    "T40n1807_001:0471a17": "剎那別感懺悔之時要心。總懺罪方得滅。須",
    "T40n1807_001:0471a18": "知其理。若准五分結果罪名不攬因名。故別",
    "T40n1807_001:0471a19": "懺因。此即宗別而意趣同也。又准十誦凡犯",
    "T40n1807_001:0471a20": "諸戒容有任運。謂沙彌時先設方便事未成",
    "T40n1807_001:0471a21": "頃中間受戒。受戒既畢前事方成。任運容犯",
    "T40n1807_001:0471a22": "三波羅夷。以婬無容先設方便故也。二者緣",
    "T40n1807_001:0471a23": "闕所礙。此即闕緣不得成果。緣雖無量總攝",
    "T40n1807_001:0471a24": "勿過通三別三。通緣三者如明了論。別緣三",
    "T40n1807_001:0471a25": "者律中境想即是。境心諸結罪文即是。辨",
    "T40n1807_001:0471a26": "業細分即七如上已論。且約殺人辨闕緣者。",
    "T40n1807_001:0471a27": "略而言之有七方便。一闕依方便。舊人名為",
    "T40n1807_001:0471a28": "闕緣方便。以濫總名改為闕依。謂佛制戒依",
    "T40n1807_001:0471a29": "大比丘。今發犯心後方捨戒即令果罪無依",
    "T40n1807_001:0471b01": "可結。第二未制廣。第三癡狂等病並非果罪",
    "T40n1807_001:0471b02": "之所依也。此即闕通緣而立此義已下六種",
    "T40n1807_001:0471b03": "並闕別緣。尋之可知。第二境強欲殺前人前",
    "T40n1807_001:0471b04": "人境強而不可害。第三失計方便如刀打等。",
    "T40n1807_001:0471b05": "舊人名曰緣差。亦濫總名故改之也。第四境",
    "T40n1807_001:0471b06": "差即境想中後二句是。境想雖有三類差別",
    "T40n1807_001:0471b07": "莫不下二皆是境差。且如望人進趣欲殺而",
    "T40n1807_001:0471b08": "臨境所非人來替想為本人疑為本人。本人",
    "T40n1807_001:0471b09": "之境理實已闕故無果罪。但得異境被差之",
    "T40n1807_001:0471b10": "前本期境上方便因罪故云境差也。異境來",
    "T40n1807_001:0471b11": "差雖有人畜非情等異莫不皆非本期之人。",
    "T40n1807_001:0471b12": "故云非人。不勞煩敘。第五轉想。第六轉疑。即",
    "T40n1807_001:0471b13": "境想中二三兩句。本趣正境臨時想轉是也。",
    "T40n1807_001:0471b14": "第七心息。謂急息心而不至果也。此七方便",
    "T40n1807_001:0471b15": "皆闕果名總名闕緣也。方便業中有遠有近。",
    "T40n1807_001:0471b16": "或全無罪且如捨戒。先捨後殺全無犯戒。或",
    "T40n1807_001:0471b17": "發心已方捨戒者即得吉羅。或遠方便輕偷",
    "T40n1807_001:0471b18": "蘭遮。或近方便重偷蘭遮。境強失計心息等",
    "T40n1807_001:0471b19": "類並准斯釋。故律文云。成者波羅夷不成者",
    "T40n1807_001:0471b20": "偷蘭遮。義含差別也。懺悔之時須知輕重。不",
    "T40n1807_001:0471b21": "同古人但數名目不曉差別也。此即略陳方",
    "T40n1807_001:0471b22": "便義訖。古人又解持犯義門。今詳犯者隨文",
    "T40n1807_001:0471b23": "並是無勞別敘。若論持者。即根律儀正念正",
    "T40n1807_001:0471b24": "知防護六根不令流泄破戒煩惱名之為持。",
    "T40n1807_001:0471b25": "持有二種於惡止息於善策修。古人名為止",
    "T40n1807_001:0471b26": "持作持是也。亦有一戒雙具止作。或有一向",
    "T40n1807_001:0471b27": "單止單作。思而取悟。然惡有兩一事二法。事",
    "T40n1807_001:0471b28": "謂婬等法謂妄等。此之二種皆須止息。善亦",
    "T40n1807_001:0471b29": "有兩一事二法。事謂應造如順教造房辨釋",
    "T40n1807_001:0471c01": "量等。法謂應學如誦戒等。於此二種皆應進",
    "T40n1807_001:0471c02": "學。息心不學即是懈怠。復不曉知即不正知。",
    "T40n1807_001:0471c03": "或是無明。此等煩惱變異身語故成不學無",
    "T40n1807_001:0471c04": "知二罪。律亦誠文制滿五夏誦戒羯磨。又云",
    "T40n1807_001:0471c05": "若不知不見五犯聚我說此人愚癡波羅夷乃",
    "T40n1807_001:0471c06": "至惡說。言簡義豐理無不備。豈同昔匠廣事",
    "T40n1807_001:0471c07": "繁詞。審持之文如前應知。次解第二篇文分",
    "T40n1807_001:0471c08": "為三。初明所依教。二列罪名相。三結已審持。",
    "T40n1807_001:0471c09": "故漏失戒律中犯境總有六種。一內色謂有",
    "T40n1807_001:0471c10": "情色。二外色謂非情。三內外色謂二色合。四",
    "T40n1807_001:0471c11": "水謂逆順水而動身。五風六空准水應知。除",
    "T40n1807_001:0471c12": "夢中者不犯殘罪。而亂意眠律有五過。一者",
    "T40n1807_001:0471c13": "惡夢。二者諸天不護。三心不入法。四不思惟",
    "T40n1807_001:0471c14": "明相。五夢中失精。五分律中亂意眠得吉羅。",
    "T40n1807_001:0471c15": "善見云若比丘心想而眠先作方便。脚挍手",
    "T40n1807_001:0471c16": "握作想而眠。在夢精出得僧殘罪。戒文開者",
    "T40n1807_001:0471c17": "開先無方便故也。第二觸戒淮律。二俱無衣",
    "T40n1807_001:0471c18": "相觸得殘。互有衣蘭。俱有衣吉羅。髮爪猶是",
    "T40n1807_001:0471c19": "身分故殘也。若准善見髮髮相觸抓抓相觸",
    "T40n1807_001:0471c20": "但得蘭罪。俱無覺故。互覺即殘如戒文說。僧",
    "T40n1807_001:0471c21": "祇第五云。女人者謂母女姊妹親里非親里",
    "T40n1807_001:0471c22": "若大若小在家出家皆犯准律。死女多未壞",
    "T40n1807_001:0471c23": "者觸亦犯殘。第三麁語戒。以染污心對於女",
    "T40n1807_001:0471c24": "人說婬欲語以取自適故犯僧殘。若淨心說",
    "T40n1807_001:0471c25": "法呵欲過等即不犯也。女人者有智未命終",
    "T40n1807_001:0471c26": "不同前戒也。五分律女人向比丘麁語染心",
    "T40n1807_001:0471c27": "領者亦犯。第四歎身索供養戒。假託佛法方",
    "T40n1807_001:0471c28": "便誘誦。不擬犯重故但僧殘。第五媒嫁戒。和",
    "T40n1807_001:0472a01": "合生死深失正念故也。語書使等皆是犯限。",
    "T40n1807_001:0472a02": "凡得附書須看持往。不看者吉罪。如律所說。",
    "T40n1807_001:0472a03": "第六過量不乞處分造房戒。此戒二殘二吉。",
    "T40n1807_001:0472a04": "四罪合。陳名中但顯僧殘名者以其僧殘是",
    "T40n1807_001:0472a05": "此篇故遂隱吉名也。文有三節。一容犯人。二",
    "T40n1807_001:0472a06": "明順違。三結違罪。第二節先明順後辨違。所",
    "T40n1807_001:0472a07": "言順者順教作法也。一自求者自從施主乞",
    "T40n1807_001:0472a08": "求也。二作屋三無主者簡檻也。謂雖自乞或",
    "T40n1807_001:0472a09": "時容可乞得施主。今此意辨竟無施主。故律",
    "T40n1807_001:0472a10": "云無主者彼無有人若一若兩若眾多。四自",
    "T40n1807_001:0472a11": "為己簡為他不犯殘故。五當應量作准五分",
    "T40n1807_001:0472a12": "律。佛一搩手二尺也。房內除外合當丈四二",
    "T40n1807_001:0472a13": "丈四也。六當將比丘指示處所者教其乞法",
    "T40n1807_001:0472a14": "也。謂彼房主先治房地令無妨難。來入僧中",
    "T40n1807_001:0472a15": "從僧三乞。僧即遣使。房主將使往看其處知",
    "T40n1807_001:0472a16": "無妨難也。妨者妨礙僧事乃至不容草車迴",
    "T40n1807_001:0472a17": "轉也。難者其處多有虎狼師子下至蟻子也。",
    "T40n1807_001:0472a18": "七彼比丘當指示處所無難處無妨處者。眾",
    "T40n1807_001:0472a19": "僧正與白二羯磨處分許作也。若比丘有難",
    "T40n1807_001:0472a20": "處乃至若過量作者辨違教也。山間諸寺多",
    "T40n1807_001:0472a21": "犯此戒也。廣營事務羅漢退緣況處凡愚而",
    "T40n1807_001:0472a22": "當不慎。身安道長故復開其應量而作。人多",
    "T40n1807_001:0472a23": "自擁容妨僧事。住處匪宜復成自損。僧以矜",
    "T40n1807_001:0472a24": "憐詳而與法故所以制也。第七有主不處分",
    "T40n1807_001:0472a25": "造房戒。此戒一殘二吉。名但顯殘。文亦三節。",
    "T40n1807_001:0472a26": "第二節中辨順五句。一欲作大房此有施主",
    "T40n1807_001:0472a27": "故雖大作而不廢業。二有主。三為己作。四教",
    "T40n1807_001:0472a28": "乞法。五正與法。次辨違教可知。問前房既已",
    "T40n1807_001:0472a29": "二殘合制何不通收此殘為三。答文詞便易",
    "T40n1807_001:0472b01": "義又相因。是故前房二殘合制過量無量。義",
    "T40n1807_001:0472b02": "既相違作法文詞復不便易故別制也。第八",
    "T40n1807_001:0472b03": "無根重罪謗比丘戒。文有八句一容犯人。二",
    "T40n1807_001:0472b04": "瞋恚所覆故者於無過人妄起憎恚。三非波",
    "T40n1807_001:0472b05": "羅夷比丘者所謗境也。此文略故但顯非犯",
    "T40n1807_001:0472b06": "波羅夷罪。若據律中縱使實犯但望謗人無",
    "T40n1807_001:0472b07": "有三根即亦名為非波羅夷。故律文云。若彼",
    "T40n1807_001:0472b08": "人不清淨不見不聞不疑彼犯波羅夷。便言",
    "T40n1807_001:0472b09": "我見聞疑彼犯波羅夷。以無根法謗僧伽婆",
    "T40n1807_001:0472b10": "尸沙。廣有六句如律所說不能繁敘。又若前",
    "T40n1807_001:0472b11": "人非十三難謗云是者亦犯僧殘。謗尼八夷",
    "T40n1807_001:0472b12": "及十三難亦並犯殘並如律說。四以無根者",
    "T40n1807_001:0472b13": "舉罪所依略有三根謂見聞疑。今無三依故",
    "T40n1807_001:0472b14": "曰無根。若親眼見犯婬盜等名曰見根。若他",
    "T40n1807_001:0472b15": "人見來向我說亦是見根。若親聞犯婬盜等",
    "T40n1807_001:0472b16": "事及他人聞並名聞根。疑根有二。一者親見",
    "T40n1807_001:0472b17": "蹤緒而生疑心。謂見比丘與女人入林出林",
    "T40n1807_001:0472b18": "等事而疑犯婬。盜等准知。二者親聞音聲而",
    "T40n1807_001:0472b19": "生疑心。謂聞與女動床等聲。盜等亦然。此之",
    "T40n1807_001:0472b20": "二種合名疑根。他人有疑來向我說計亦疑",
    "T40n1807_001:0472b21": "根。此之三根正堪舉罪。除此三根儻於內心",
    "T40n1807_001:0472b22": "忽爾橫起見聞疑想及三橫疑稱心而說。雖",
    "T40n1807_001:0472b23": "無謗罪而非舉罪。以人無過無友證故。五波",
    "T40n1807_001:0472b24": "羅夷法謗者簡餘輕謗不犯此戒。六欲壞彼",
    "T40n1807_001:0472b25": "清淨行辨發業心。七若於異時已下自言伏",
    "T40n1807_001:0472b26": "首也。沓婆清淨事現可驗。或詰而伏不詰而",
    "T40n1807_001:0472b27": "首也。自伏首云我知此事實是無根。但我嗔",
    "T40n1807_001:0472b28": "恚故作是語。八若比丘已下結罪如文。第九",
    "T40n1807_001:0472b29": "假重罪根謗比丘戒文有九句。一容犯人。二",
    "T40n1807_001:0472c01": "以嗔恚故。三於異分事中取片者。善見第十",
    "T40n1807_001:0472c02": "三云餘分者沓婆是人羊是非人以羊當沓婆",
    "T40n1807_001:0472c03": "處是名餘分。以母羊當慈尼亦名餘分。何以",
    "T40n1807_001:0472c04": "故以事相似故。是故律本中說取片。述曰於",
    "T40n1807_001:0472c05": "異分中取片計相似也。如律中說。慈地比丘",
    "T40n1807_001:0472c06": "從耆闍崛山下見大羝羊與母羊行婬。即相",
    "T40n1807_001:0472c07": "謂言。此羝羊即是沓婆摩羅子。母羊即是",
    "T40n1807_001:0472c08": "慈比丘尼。便向僧說我親眼見沓婆摩羅子",
    "T40n1807_001:0472c09": "共慈比丘尼行婬。慈地比丘意與羝羊立名",
    "T40n1807_001:0472c10": "沓婆。向僧說時非是無根。但希僧信濫罰沓",
    "T40n1807_001:0472c11": "婆故曰假根。羊上見根雖似舉罪舉罪實於",
    "T40n1807_001:0472c12": "沓婆上無根故成謗也。戒文中略。若准律中",
    "T40n1807_001:0472c13": "假下篇罪假餘犯人假在家時假自語響並名",
    "T40n1807_001:0472c14": "假根。若實見犯而言聞者望聞是無即是無",
    "T40n1807_001:0472c15": "根。非是假根。四非波羅夷比丘實非十三難",
    "T40n1807_001:0472c16": "亦在其限。五以無根羊雖有根沓婆無故。六",
    "T40n1807_001:0472c17": "波羅夷法謗。七發業心。八自伏首。九結罪。第",
    "T40n1807_001:0472c18": "十破僧違諫戒汎料簡者。一切設諫皆由有",
    "T40n1807_001:0472c19": "濫理須諫別隨義應知。然違諫有兩。一違僧",
    "T40n1807_001:0472c20": "諫如此四諫及下說欲不障違僧三諫。二違",
    "T40n1807_001:0472c21": "屏諫如九十中不受諫者波逸提。問同違僧",
    "T40n1807_001:0472c22": "諫何故乃有殘提不同。答結罪重輕自有多",
    "T40n1807_001:0472c23": "義。且如破僧惱亂過重共作計謀宜先諫主",
    "T40n1807_001:0472c24": "以若主息餘亦息故。主既不息助火蓋薪為",
    "T40n1807_001:0472c25": "過更甚故復須諫。污家儐謗於聚落中長時",
    "T40n1807_001:0472c26": "積過令失淨心。被儐應伏而返謗僧過亦不",
    "T40n1807_001:0472c27": "輕故宜須諫。惡性拒僧高舉凌眾情亦難容",
    "T40n1807_001:0472c28": "故應須諫。違並結殘。如論利吒說。欲不障宿",
    "T40n1807_001:0472c29": "習曲見謂之為是。僧雖設諫情見未開。若結",
    "T40n1807_001:0473a01": "重罪便非分限。故但得提。然古難云。若以污",
    "T40n1807_001:0473a02": "家過集積增違諫罪重者。屏諫之事該於七",
    "T40n1807_001:0473a03": "聚。何不就事以結違諫重輕不同。今解污家",
    "T40n1807_001:0473a04": "於聚落中長時起過積罪已多。其屏諫中雖",
    "T40n1807_001:0473a05": "諫七聚前人或容唯欲犯一不擬多犯。何得",
    "T40n1807_001:0473a06": "類於污家多過。尼有別戒亦應准通不能繁",
    "T40n1807_001:0473a07": "敘。戒本文三。一容犯人。二辨諫法。三結違",
    "T40n1807_001:0473a08": "諫罪。第二諫法兩對四句。第一對者若有過",
    "T40n1807_001:0473a09": "起先應屏諫。第二對者若違屏諫理應僧諫。",
    "T40n1807_001:0473a10": "一切諫戒義皆同此也。就過起中有四句義。",
    "T40n1807_001:0473a11": "一欲壞和合僧者初發業心也。方便受壞和",
    "T40n1807_001:0473a12": "合僧法者自有二種。一方便壞和合僧即如",
    "T40n1807_001:0473a13": "調達。自作邪佛令四惡伴以為邪僧。設破僧",
    "T40n1807_001:0473a14": "計故云方便。二受壞和合僧法。謂共受行五",
    "T40n1807_001:0473a15": "種邪法為邪法寶。言五邪者一盡形壽乞食",
    "T40n1807_001:0473a16": "二著糞掃衣三露坐四不食蘇鹽五不食魚肉。",
    "T40n1807_001:0473a17": "第四義堅持不捨者於邪三寶假託倚傍堅執",
    "T40n1807_001:0473a18": "受持與佛競化破正法輪也。於屏諫中准律",
    "T40n1807_001:0473a19": "通於七眾及外道等。諫今且論比丘諫也。文",
    "T40n1807_001:0473a20": "有兩節。一勸止四過如文。二大德應與僧和",
    "T40n1807_001:0473a21": "合已下奪彼執情也。奪云應與僧和合者奪",
    "T40n1807_001:0473a22": "起初發業心也。與僧和合歡喜者奪設計也。",
    "T40n1807_001:0473a23": "不諍者奪立邪五法也。同一師學已下勸翻",
    "T40n1807_001:0473a24": "競化得趣道。增益得證道安樂也。次辨第二。",
    "T40n1807_001:0473a25": "若違屏諫理應僧諫。是比丘如是諫時堅持",
    "T40n1807_001:0473a26": "不捨者違屏諫也。彼比丘應三諫已下於中",
    "T40n1807_001:0473a27": "有兩。一教僧諫捨。二讚捨為善。謂讚翻違還",
    "T40n1807_001:0473a28": "成順善也。三諫者一白表宜三羯磨諫。第",
    "T40n1807_001:0473a29": "三剎那即得僧殘。第三之前猶應可捨故云",
    "T40n1807_001:0473b01": "善也。古人取一白二羯磨為三諫者非也。第",
    "T40n1807_001:0473b02": "三不捨者僧伽婆尸沙正結違諫罪也。古來",
    "T40n1807_001:0473b03": "諸師多依諸論辨破法輪。於佛滅後定無此",
    "T40n1807_001:0473b04": "事理非可犯。今詳律意與論稍異。謂諸論中",
    "T40n1807_001:0473b05": "辨無間業故偏局取調達一人以成斯業。今",
    "T40n1807_001:0473b06": "律文意設佛滅後別立邪法行籌化人。歸從",
    "T40n1807_001:0473b07": "己見雖非正是無間業收亦惱眾僧僧須設",
    "T40n1807_001:0473b08": "諫。諫而不捨亦得僧殘。故律文言有二事破",
    "T40n1807_001:0473b09": "僧。一作羯磨二取舍羅。准論取籌成無間業",
    "T40n1807_001:0473b10": "准律通辨。故云作羯磨也。此戒義門雖復繁",
    "T40n1807_001:0473b11": "廣行之事簡故略云爾。第十一破僧助伴違",
    "T40n1807_001:0473b12": "諫戒文亦有三。一容犯人。二辨諫法。三結違",
    "T40n1807_001:0473b13": "諫罪。第二諫法兩對四句。一若有過起先應",
    "T40n1807_001:0473b14": "屏諫。二若違屏諫理應僧諫也。就過起中有",
    "T40n1807_001:0473b15": "二句。若一若二乃至無數作伴儻過。伴儻有",
    "T40n1807_001:0473b16": "二。一伴儻即元共設計要四人已上為邪僧",
    "T40n1807_001:0473b17": "也。二助伴儻即後助惡若一若二乃至無數",
    "T40n1807_001:0473b18": "不限多少也。此兩伴儻皆助作惡並名伴儻",
    "T40n1807_001:0473b19": "俱須諫也。二彼比丘語是比丘大德莫諫此",
    "T40n1807_001:0473b20": "比丘已下發言相助也。如律中。諸比丘諫調",
    "T40n1807_001:0473b21": "達時時伴儻比丘語諸比丘言。汝莫諫提婆",
    "T40n1807_001:0473b22": "達。提婆達是法語比丘(可則而行)。律語比丘(善能調化)。提",
    "T40n1807_001:0473b23": "婆達所說我等喜樂(希聞頂戴)。我等忍可(深心印順)。既有上",
    "T40n1807_001:0473b24": "過次文正辨屏諫文亦兩節。一諫止相助如文。",
    "T40n1807_001:0473b25": "二然比丘非法語已下奪彼執情也。餘文可",
    "T40n1807_001:0473b26": "知。第十二被儐之時謗僧違諫戒文亦有三。",
    "T40n1807_001:0473b27": "一容犯人。二辨諫法。三結違諫罪。第二諫法",
    "T40n1807_001:0473b28": "兩對四句如前所判。就過起中文有二句。一",
    "T40n1807_001:0473b29": "由污家故僧驅儐。二被儐時非理謗僧。非理",
    "T40n1807_001:0473c01": "謗僧正是所諫事也。就前儐中文復二節。一",
    "T40n1807_001:0473c02": "依於城聚污家惡行。言污家者准律有四。一",
    "T40n1807_001:0473c03": "依家污家。如從張家得他施物餉遣王家。張",
    "T40n1807_001:0473c04": "家聞之失信不喜。王家得物思偏報恩失平",
    "T40n1807_001:0473c05": "等信。二依利養污家。如法得利與一居士不",
    "T40n1807_001:0473c06": "與一居士。三者依親友污家。謂依王臣曲為",
    "T40n1807_001:0473c07": "一人不為一人。四依僧伽藍污家。謂取僧花",
    "T40n1807_001:0473c08": "果與一人不與一人。並令前人失平等心故",
    "T40n1807_001:0473c09": "名污家也。言惡行者自種花教人種花。或與",
    "T40n1807_001:0473c10": "女人同床同器食等。乃至種種非威儀事。上",
    "T40n1807_001:0473c11": "至犯殘下至犯吉。作此污家惡行二事令諸",
    "T40n1807_001:0473c12": "道俗亦見亦聞也。二諸比丘當語比丘已下",
    "T40n1807_001:0473c13": "乃至不須住此者。准律文中作白四羯磨驅",
    "T40n1807_001:0473c14": "出離此所行聚落。今戒本中乍似別人。口言",
    "T40n1807_001:0473c15": "驅出者蓋作法已有此口言也。第二非理謗",
    "T40n1807_001:0473c16": "僧文意云。被儐比丘語諸比丘云。汝有愛恚",
    "T40n1807_001:0473c17": "怖癡何以故更有與我同罪比丘何不驅儐而",
    "T40n1807_001:0473c18": "獨儐我。准僧祇律當時六人同作污家。聞",
    "T40n1807_001:0473c19": "僧欲儐。遂有三聞達多磨醯沙達多走至王",
    "T40n1807_001:0473c20": "道聚落。復有迦留陀夷闡陀逆路懺悔。此",
    "T40n1807_001:0473c21": "之四人走不可治懺復無罪。唯有阿濕波富",
    "T40n1807_001:0473c22": "那婆娑不走不懺。遂被僧儐。因即謗僧云。愛",
    "T40n1807_001:0473c23": "他懺者怖他走者。是故不驅。恚我二人是故",
    "T40n1807_001:0473c24": "獨驅。既有愛恚怖三故知具足愚癡煩惱。此",
    "T40n1807_001:0473c25": "即過起文訖。次明屏諫止奪等准前應知。薩",
    "T40n1807_001:0473c26": "婆多論第四卷云。若比丘凡有所求。若為三",
    "T40n1807_001:0473c27": "寶若自為以種種信物與國王大臣長者居士",
    "T40n1807_001:0473c28": "在家出家皆名污家。五眾盡不聽啼哭乃至",
    "T40n1807_001:0473c29": "父母喪亡一切不聽。四眾吉羅尼得逸提。廣",
    "T40n1807_001:0474a01": "說開遮具如彼論。第十三自用拒勸違諫戒",
    "T40n1807_001:0474a02": "舊名惡性拒僧違諫戒。文亦有三。一容犯",
    "T40n1807_001:0474a03": "人。二諫法。三結違諫罪。第二諫法兩對四句",
    "T40n1807_001:0474a04": "中先過起者有二句義。一惡性不受人語者",
    "T40n1807_001:0474a05": "辨自用拒勸過也。俗書云。好問則裕自用則",
    "T40n1807_001:0474a06": "小是也。二於戒法中已下辨自用不受諫相",
    "T40n1807_001:0474a07": "也。謂犯戒時餘人勸止虛受信施高舉自身",
    "T40n1807_001:0474a08": "信自用性。語餘人言。汝莫語我若好若惡",
    "T40n1807_001:0474a09": "(好行好果惡行惡果)。此愚意云行業果報我自閑解。受報",
    "T40n1807_001:0474a10": "之時不關汝事。我亦不語汝若好若惡者。汝",
    "T40n1807_001:0474a11": "自業果及前而說下總結云。且止莫諫我。古",
    "T40n1807_001:0474a12": "來相傳有四種人須諫。一年耆宿德。二久居",
    "T40n1807_001:0474a13": "眾首。三博學誡議謂智能過人。四共勝人參",
    "T40n1807_001:0474a14": "居。次辨屏諫諫前自用不受勸也。文亦兩節。",
    "T40n1807_001:0474a15": "一勸止自用。故文云彼比丘諫是比丘言大",
    "T40n1807_001:0474a16": "德莫自身不受諫語。二奪彼執情。文云大",
    "T40n1807_001:0474a17": "德自身當受諫語等也。得增益等未生之善",
    "T40n1807_001:0474a18": "令生未生之惡不生。已生之善令增已生之",
    "T40n1807_001:0474a19": "惡令滅如次配之。餘文准前。自下第三結已",
    "T40n1807_001:0474a20": "審持諸大德我已說十三僧伽婆尸沙者結已",
    "T40n1807_001:0474a21": "也。僧伽婆尸沙者瑜伽翻為眾餘。舊名僧殘。",
    "T40n1807_001:0474a22": "殘即餘義。謂犯此罪於九羯磨不得足數。望",
    "T40n1807_001:0474a23": "餘羯磨猶有餘殘足數之用也。言九羯磨者",
    "T40n1807_001:0474a24": "謂覆藏等四種羯磨。五呵責。六儐。七依止。八",
    "T40n1807_001:0474a25": "遮不至白衣家。九罪處所初之四法如覆藏",
    "T40n1807_001:0474a26": "犍度文中具顯互不足數。後之五種古來義",
    "T40n1807_001:0474a27": "准。既是同奪三十五事(三十五事如呵責犍度有其七五。且第一五。一不得授",
    "T40n1807_001:0474a28": "人大戒。二不得受依止。三不得受沙彌。四不得受差教誡尼。五設差不得往。如是等廣如律說也)。明知",
    "T40n1807_001:0474a29": "互望亦不足數。其不見不懺惡邪不捨三舉",
    "T40n1807_001:0474b01": "之人。雖亦同奪三十五事然舉出眾一切僧數",
    "T40n1807_001:0474b02": "皆不得足故不同也。此之殘罪要藉依僧方",
    "T40n1807_001:0474b03": "得懺悔。故曰僧殘。或曰眾餘也(善見論文更有異釋不能繁敘)。",
    "T40n1807_001:0474b04": "九戒初犯已下因便略明懺悔之法或。於中",
    "T40n1807_001:0474b05": "文六。一辨具緣成犯。二明成覆藏過。三顯懺",
    "T40n1807_001:0474b06": "悔之法。四釋僧少之失。五彰眾僧有罪。六結",
    "T40n1807_001:0474b07": "成應法。初明具緣成犯者。文言九戒初犯四",
    "T40n1807_001:0474b08": "至三諫。謂前九戒約事具緣初成即犯。後之",
    "T40n1807_001:0474b09": "四戒約法具緣。三諫滿犯。此中意辨。若緣不",
    "T40n1807_001:0474b10": "具即非僧殘。即不得用僧殘懺悔法。是故明",
    "T40n1807_001:0474b11": "也。有人釋云此為釋疑。謂後四戒既對眾犯。",
    "T40n1807_001:0474b12": "應不治覆。故釋疑云。亦須治覆。今詳若爾前",
    "T40n1807_001:0474b13": "九屏犯疑無不覆。亦應釋疑云。若不覆者亦",
    "T40n1807_001:0474b14": "免治覆文何不明。故知謬釋也。第二文云。言",
    "T40n1807_001:0474b15": "若比丘犯一一法知而覆藏者明成覆過也。",
    "T40n1807_001:0474b16": "准人犍度及餘律論。若犯一殘自心了知見",
    "T40n1807_001:0474b17": "是僧殘覆藏一夜得一覆吉。如是展轉隨一",
    "T40n1807_001:0474b18": "一夜各得覆吉及隨覆吉。若於殘罪疑及不",
    "T40n1807_001:0474b19": "識雖亦犯覆得吉羅罪。而不行覆犯二三等",
    "T40n1807_001:0474b20": "乃至不憶數並聽懺悔。然四分宗人犍度文",
    "T40n1807_001:0474b21": "先懺覆吉後方從僧乞治覆過而行覆法。問",
    "T40n1807_001:0474b22": "覆吉已懺覆過應亡何須乞治。答覆罪感果",
    "T40n1807_001:0474b23": "雖懺已亡濫胃淨僧令殘罪重。此過不罰殘",
    "T40n1807_001:0474b24": "罪不除故須治覆。若不覆者令殘過輕故不",
    "T40n1807_001:0474b25": "治覆。問僧殘一品何有輕重。答雖是品同",
    "T40n1807_001:0474b26": "不妨輕重。如犯罪者三時俱重豈同二時輕",
    "T40n1807_001:0474b27": "一時重者也。第三文應強與已下正顯懺悔",
    "T40n1807_001:0474b28": "法也。法即有三或有四法。位即開五或六",
    "T40n1807_001:0474b29": "七等。且言五者一文言應強與波利婆沙。准",
    "T40n1807_001:0474c01": "明了論翻為宿住。准僧祇律翻為別住。准",
    "T40n1807_001:0474c02": "四分律翻為覆藏。覆藏者就過翻名也。別",
    "T40n1807_001:0474c03": "住者罰令獨宿靜思其過。故律文言不得二",
    "T40n1807_001:0474c04": "人三人同室宿也。宿住者經宿行也。將欲",
    "T40n1807_001:0474c05": "乞此覆藏法時了知罪數一二多數。及不憶",
    "T40n1807_001:0474c06": "數。又知覆經一二多夜及不憶夜。隨事牒取",
    "T40n1807_001:0474c07": "入乞詞中。若憶夜數依夜數乞。乞已隨行。若",
    "T40n1807_001:0474c08": "不憶夜乞從清淨已來治之。謂從受戒之日",
    "T40n1807_001:0474c09": "為清淨已來也。乞法有三。一乞知日數。二乞",
    "T40n1807_001:0474c10": "不知日數。三乞知日數不知日數(謂犯多罪半知日數半即不知)。",
    "T40n1807_001:0474c11": "罪數多少亦隨憶稱之。乞詞三說。廣如律中。",
    "T40n1807_001:0474c12": "乞已僧作白四羯磨與覆藏法。並如律中。文",
    "T40n1807_001:0474c13": "言強與者。問說戒犍度有文云不得強逼懺",
    "T40n1807_001:0474c14": "悔。此何故強。答彼不應時強逼便諍。今據應",
    "T40n1807_001:0474c15": "時僧和伴善故強舉治也。二行波利婆沙竟。",
    "T40n1807_001:0474c16": "謂如犯一[這-言+至]百日覆須逕百日界內行之方名",
    "T40n1807_001:0474c17": "為竟。界內下至有一人在即得行之。行時奪",
    "T40n1807_001:0474c18": "三十五事供養淨僧。須白客比丘令知行覆",
    "T40n1807_001:0474c19": "藏等。八緣具足廣如律中覆藏犍度。三增",
    "T40n1807_001:0474c20": "上與六夜摩那埵此云悅眾意也。此法要須",
    "T40n1807_001:0474c21": "界內滿足四人已上於中行之名悅眾意。不",
    "T40n1807_001:0474c22": "同覆中一人得行不名悅眾也。增上與者與",
    "T40n1807_001:0474c23": "有二種。一者從行覆竟。次從僧乞。乞詞具牒",
    "T40n1807_001:0474c24": "行覆竟等以乞六夜名增上與。從前增上與",
    "T40n1807_001:0474c25": "此法故。二者本犯殘時無覆藏心發露向人。",
    "T40n1807_001:0474c26": "但須直與摩那埵法。不名增上與也。今戒",
    "T40n1807_001:0474c27": "本就難故明增上與也。四行摩那埵竟行時",
    "T40n1807_001:0474c28": "奪三十五事。供養白客大同覆藏。廣如覆藏",
    "T40n1807_001:0474c29": "犍度說。五應二十僧中出是比丘罪者。行",
    "T40n1807_001:0475a01": "六夜竟犯罪比丘應求具滿二十清眾。具牒",
    "T40n1807_001:0475a02": "行覆及六夜竟以為乞詞。對僧三乞僧與白",
    "T40n1807_001:0475a03": "四作出罪法。前來五位法但有三。謂覆藏",
    "T40n1807_001:0475a04": "六夜及出罪也。前言或有四法者。謂如本",
    "T40n1807_001:0475a05": "日治法。且如犯覆藏逕於百日。從僧乞覆",
    "T40n1807_001:0475a06": "已行十日忽更犯殘。前之十日即被除却。更",
    "T40n1807_001:0475a07": "令發始復本日治。其親犯罪隨覆不覆別從",
    "T40n1807_001:0475a08": "僧乞復須行之。然新與舊乞法之時或合或",
    "T40n1807_001:0475a09": "開。共行別行皆得無妨。前言或六七者於五",
    "T40n1807_001:0475a10": "位上或於覆中加本日治以為一六。或六夜",
    "T40n1807_001:0475a11": "中加本日治復是一六。或覆六夜俱加本日",
    "T40n1807_001:0475a12": "即是七也。開合共別亦准皆通。上來懺法第",
    "T40n1807_001:0475a13": "三文訖。自下第四釋僧少之失。故文言。若少",
    "T40n1807_001:0475a14": "一人不滿二十眾出是比丘罪者是比丘罪不",
    "T40n1807_001:0475a15": "得除也。然覆六夜本日出罪四重與法皆是",
    "T40n1807_001:0475a16": "白四。若論用僧前三但用四人僧秉。出罪一",
    "T40n1807_001:0475a17": "法局二十僧。如明了論及彼真諦三藏疏釋。",
    "T40n1807_001:0475a18": "少一人者若直闕少理是不足。縱以犯重及",
    "T40n1807_001:0475a19": "尼等足數亦名不足。如律中說。二十八人不",
    "T40n1807_001:0475a20": "足僧數。略為頌曰。餘舉滅難為。神隱離別場",
    "T40n1807_001:0475a21": "(不暇廣敘)。自下第五彰眾僧有罪故文言諸比丘亦",
    "T40n1807_001:0475a22": "可呵也。凡言拔濟須識如非不曉其法。為聖",
    "T40n1807_001:0475a23": "所呵得吉羅罪。自下第六結成應法。故文言",
    "T40n1807_001:0475a24": "此是時也。謂觀聽失而順教行此是應時也。",
    "T40n1807_001:0475a25": "審持之文如前應知。自下第三大段二不定",
    "T40n1807_001:0475a26": "文亦分三。一明所依教。二列其名相。三結已",
    "T40n1807_001:0475a27": "審持。初文可知。列名相中第一屏不定戒文",
    "T40n1807_001:0475a28": "有三句。一容犯人。二辨不定相。三結不定名。",
    "T40n1807_001:0475a29": "第二辨相中文有四節。一共女人獨在屏覆",
    "T40n1807_001:0475b01": "障處可作婬處坐說非法語者有其三義。名",
    "T40n1807_001:0475b02": "為不定。一於屏處此是造罪由緒之處。故約",
    "T40n1807_001:0475b03": "由緒名為不定。猶如父母見其惡子行於非",
    "T40n1807_001:0475b04": "法里巷之中。此之里巷是造罪由緒。二於",
    "T40n1807_001:0475b05": "此處復見比丘獨與女坐說非法語。此復二",
    "T40n1807_001:0475b06": "義。一約比丘造罪由緒。由緒不定。二約住信",
    "T40n1807_001:0475b07": "舉罪。聖女所見之事事相不定。律文且據共",
    "T40n1807_001:0475b08": "坐威儀。准明了論真諦疏釋。若行住臥亦在",
    "T40n1807_001:0475b09": "犯限。二住信優婆夷(聖優婆夷得不壞信名為住信)。於三法中一",
    "T40n1807_001:0475b10": "一法語(乃至)。若波逸提者。聖女依前造罪由緒所",
    "T40n1807_001:0475b11": "見事相來向僧說。其相麁者有夷等三。詳其",
    "T40n1807_001:0475b12": "諸部自有三說。一者依十誦所見事相通舉",
    "T40n1807_001:0475b13": "一切。故彼文言。云何不定。但見女人來去坐",
    "T40n1807_001:0475b14": "立不見作婬奪人命觸女殺草過中食飲酒",
    "T40n1807_001:0475b15": "等。故名不定。二者依明了論真諦疏。釋所見",
    "T40n1807_001:0475b16": "事相但舉愛染一切篇聚。故彼疏云。若已行",
    "T40n1807_001:0475b17": "婬然後共坐則波羅夷。若已觸竟則得僧殘。",
    "T40n1807_001:0475b18": "若欲婬觸則得偷蘭。直染心坐則波逸提。若",
    "T40n1807_001:0475b19": "無染心則突吉羅。三者依此四分戒文但舉",
    "T40n1807_001:0475b20": "三罪。律中不言更有餘罪。此則但約愛染之",
    "T40n1807_001:0475b21": "中罪相麁者攝入不定。訪而撿之。其餘細者",
    "T40n1807_001:0475b22": "恐太繁勞。此中不撿任彼自言而懺悔。之三",
    "T40n1807_001:0475b23": "是坐比丘自言我犯是罪(乃至)。若波逸提者。於由",
    "T40n1807_001:0475b24": "緒中因見事相舉告僧眾。僧眾詰得此三定",
    "T40n1807_001:0475b25": "罪。故依此三隨應定治。四如住信優婆夷所",
    "T40n1807_001:0475b26": "說應如法治是比丘者。前人諱罪詰而不得。",
    "T40n1807_001:0475b27": "是故應如聖女所說執彼有犯。眾僧應如罪",
    "T40n1807_001:0475b28": "處所法白四治之。故云應如法治是比丘也。",
    "T40n1807_001:0475b29": "奪三十五事令引實犯罪之處所(罪處所法如律滅諍犍度廣辨)。",
    "T40n1807_001:0475c01": "此罪處所既未肯引。定犯何罪正是治其不",
    "T40n1807_001:0475c02": "定情過。正是此戒所防之過也。此中過意。一",
    "T40n1807_001:0475c03": "於屏覆罪由緒處。二復與女說非法語即是",
    "T40n1807_001:0475c04": "造罪由緒之相。三僧問時又不定引是其情",
    "T40n1807_001:0475c05": "過。並是此戒所防故。三問時總犯默妄也。明",
    "T40n1807_001:0475c06": "了論中依由緒義以釋不定。故彼文言。是不",
    "T40n1807_001:0475c07": "定諸罪因故故名不定。又約不引須詰令定",
    "T40n1807_001:0475c08": "以釋不定。故彼文言。於此中諸罪不定。古來",
    "T40n1807_001:0475c09": "諸師深為不曉廣事。繁言不見正理不能具",
    "T40n1807_001:0475c10": "敘。此二不定局取聖女舉罪告僧方為撿問。",
    "T40n1807_001:0475c11": "以其聖人寧死不妄。若凡夫舉即不為詰。第",
    "T40n1807_001:0475c12": "二不定文亦三句。一容犯人。二辨不定相。三",
    "T40n1807_001:0475c13": "結不定名。第二辨相文亦四節。一共女露坐",
    "T40n1807_001:0475c14": "說非法語。是罪由緒所見事相。二依前由緒",
    "T40n1807_001:0475c15": "所見事相來向僧說。但說二罪。以其露處無",
    "T40n1807_001:0475c16": "容婬故。三於由緒中因見事相舉告眾僧。眾",
    "T40n1807_001:0475c17": "僧詰得此二定罪。故隨治之。四前人諱罪。應",
    "T40n1807_001:0475c18": "信聖女執彼有犯。罪處所治義准前廣說。第",
    "T40n1807_001:0475c19": "三結已審持如文。此中不得定懺何罪故不",
    "T40n1807_001:0475c20": "得入篇。又無懺文也。",
    "T40n1807_001:0475c21": "四分比丘戒本疏卷上"
}