{
    "T34n1719_06a:0255c04": "folio_6a 2法華文句記卷第六上",
    "T34n1719_06a:0255c06": "唐天台沙門湛然述",
    "T34n1719_06a:0255c07": "次偈文者，上云偈文領解各陳，前長行中以",
    "T34n1719_06a:0255c08": "身為領、以意為解，全似各陳。而言合者，",
    "T34n1719_06a:0255c09": "領中合解、解中合領，故云合耳。今言各者，",
    "T34n1719_06a:0255c10": "三業各有領之與解，雖似合明，但一一業",
    "T34n1719_06a:0255c11": "中自分領解，故名各耳。略須分節後可依",
    "T34n1719_06a:0255c12": "文，既分為三即標、釋、結。初通標者，「我聞」標",
    "T34n1719_06a:0255c13": "口、「歡喜」標心。言「兼佛」者，兼從佛也，即是",
    "T34n1719_06a:0255c14": "兼標身也。既是總標且以我聞。「是法音」下領",
    "T34n1719_06a:0255c15": "也。「心懷大歡喜」解也。次釋三業，初一行半",
    "T34n1719_06a:0255c16": "頌身領解中，初一行身領也，次半行身解也。",
    "T34n1719_06a:0255c17": "次「我處」下十一行明口領解，於中又二：初九",
    "T34n1719_06a:0255c18": "行明身遠，次二行明入法性。初又二：初八",
    "T34n1719_06a:0255c19": "行明口領，次一行明口解，以領解昔口之",
    "T34n1719_06a:0255c20": "過。入法性中二：初一行半明口領，次半行",
    "T34n1719_06a:0255c21": "明口解，以領解昔口之得故。次「而今」下九",
    "T34n1719_06a:0255c22": "行半意領解中，初八行意領，次一行半意解。",
    "T34n1719_06a:0255c23": "後二行半通結中，初一行半結領，次一行結",
    "T34n1719_06a:0255c24": "解，領謂外領佛說，解即內受佛意。所以長",
    "T34n1719_06a:0255c25": "行中合偈頌離者，共為一意故也。又總此",
    "T34n1719_06a:0255c26": "九行半意領解文，頌上心得妙解，且依前",
    "T34n1719_06a:0255c27": "文同以解為名，然須於中更曲細分，亦可",
    "T34n1719_06a:0255c28": "為八：初二行領昔非實；次一行正頌聞於",
    "T34n1719_06a:0255c29": "初周妙解，即頌方便中顯實；三一行却頌",
    "T34n1719_06a:0256a01": "上法說周初略說之時，而生疑悔；四一行頌",
    "T34n1719_06a:0256a02": "上諸佛章門，種種頌上開權，譬喻頌上曇",
    "T34n1719_06a:0256a03": "華；五「佛說」下一行頌過去佛章門；六「現在」下",
    "T34n1719_06a:0256a04": "一行頌現未佛章門；七「如今」下一行頌上釋",
    "T34n1719_06a:0256a05": "迦章門；八「世尊」下一行半悔過自責，驗知初",
    "T34n1719_06a:0256a06": "疑過在於我。前身領中，《經》云「金色三十二乃",
    "T34n1719_06a:0256a07": "至十八不共」等者，並如《止觀》第七。今文屬",
    "T34n1719_06a:0256a08": "圓，比說可見。又八十種好，準《大經》文佛好",
    "T34n1719_06a:0256a09": "無量，此應色中唯八十者，世間眾生事八",
    "T34n1719_06a:0256a10": "十神，故佛具之以生尊敬。今經文意總言敘",
    "T34n1719_06a:0256a11": "昔失耳。然八十好各具四悉以利於他，不",
    "T34n1719_06a:0256a12": "必全為八十神也，故一一好無非好海。今",
    "T34n1719_06a:0256a13": "聞開權正領昔失，不思議好具如下調達",
    "T34n1719_06a:0256a14": "中。言「我嘗於日夜等」者，若諸聖者還以昏",
    "T34n1719_06a:0256a15": "曉而為昏夜，於此思惟，何足可述？是故此",
    "T34n1719_06a:0256a16": "中應從所表。釋有二重並約昔教，機中任",
    "T34n1719_06a:0256a17": "運冥有此疑未得彰灼，有此說也。若生死",
    "T34n1719_06a:0256a18": "中有即大乘意，若生死中無即小乘意，既得",
    "T34n1719_06a:0256a19": "小已，不知此證為在何許？「嘗」猶曾也。昔曾",
    "T34n1719_06a:0256a20": "機中有此疑來，此乃以藏對衍而為中外，",
    "T34n1719_06a:0256a21": "若今獲悟此疑必遣。又「生死」下，次以生死涅",
    "T34n1719_06a:0256a22": "槃俱名為夜，得聞中理名之為日。此乃",
    "T34n1719_06a:0256a23": "別圓以對藏通冥生疑也。後聞開顯此疑",
    "T34n1719_06a:0256a24": "方除，此於方等、般若並聞故也。然疏文語少，",
    "T34n1719_06a:0256a25": "應更云中道實理為日，在昔於大聞此中",
    "T34n1719_06a:0256a26": "理，雖對已證冥生猶預，未證此中如日",
    "T34n1719_06a:0256a27": "仍隱，適聞略開尚有此疑。況在昔居小，今",
    "T34n1719_06a:0256a28": "聞五佛廣顯實權，方二疑俱遣如日出也。",
    "T34n1719_06a:0256a29": "「又世人」等者，意譬聲聞歷諸座席，或訶或被、",
    "T34n1719_06a:0256b01": "或喜或憂，來至法華備經艱苦，自行利物",
    "T34n1719_06a:0256b02": "無不聞知，但謂非已所任自他少別，故與",
    "T34n1719_06a:0256b03": "諸味草創者殊，故知始自微賤具歷文武，",
    "T34n1719_06a:0256b04": "歷淺階深知物可否，如香積菩薩更學雙",
    "T34n1719_06a:0256b05": "流，故草創者少諳眾行，然又兩途互為勝劣，",
    "T34n1719_06a:0256b06": "不可一向。言「五味淘汰」者，通指五味以為",
    "T34n1719_06a:0256b07": "淘汰，非獨般若。《經》云「無漏難思議」等者，昔",
    "T34n1719_06a:0256b08": "謂無漏但至無餘，今乃方知至實道場。「解",
    "T34n1719_06a:0256b09": "魔非魔」等者，昔聞異本謂佛為魔，今方知",
    "T34n1719_06a:0256b10": "本愚覺所誤是佛，故云也。《經》云「佛以種種",
    "T34n1719_06a:0256b11": "緣」等者，前以釋迦開權釋諸佛顯實，云我",
    "T34n1719_06a:0256b12": "以無數方便種種因緣譬喻言辭等，乃至三",
    "T34n1719_06a:0256b13": "世佛章一一皆云亦以乃至是法皆為一佛乘",
    "T34n1719_06a:0256b14": "故。結中云「結成」者，又可為二：初一行半頌",
    "T34n1719_06a:0256b15": "結，次一行頌成。初結中三：初三句結佛音",
    "T34n1719_06a:0256b16": "聲，即口喜。次三句結意喜，還以聞佛用兼",
    "T34n1719_06a:0256b17": "於身。故有歡喜疑除，所證所成感報作用。",
    "T34n1719_06a:0256b18": "述成上三意者，見佛述身喜，聞法述口喜，",
    "T34n1719_06a:0256b19": "悟解述意意。昔尚曾教大，何但今日得身",
    "T34n1719_06a:0256b20": "近耶？雖復中迷，曾聞非謬，則顯今日重聞",
    "T34n1719_06a:0256b21": "之緣，中途教小尚不為小，今還得聞信由",
    "T34n1719_06a:0256b22": "昔教，驗今意解準昔不虛，然見佛等三通",
    "T34n1719_06a:0256b23": "有三領。言「見佛緣」者，由昔大見，乃為今日",
    "T34n1719_06a:0256b24": "得實之緣，實方名見故也。言「憂悔聞法緣」",
    "T34n1719_06a:0256b25": "者，自中忘來由取於小。又聞兩酥至略",
    "T34n1719_06a:0256b26": "說來，凡憂悔者皆由昔小故也。言「不虛」者，",
    "T34n1719_06a:0256b27": "昔元聞大信今不虛。次引《十住》以釋無上、",
    "T34n1719_06a:0256b28": "次引《瓔珞》以釋道者，且借別名以顯圓義。",
    "T34n1719_06a:0256b29": "義圓名別一切皆然，他無此意不可濫用。",
    "T34n1719_06a:0256c01": "此七無上文列兩重：初重者，前一為果、後六",
    "T34n1719_06a:0256c02": "在因，於六因中初二六和，次二福智，次二",
    "T34n1719_06a:0256c03": "證行，雖分三二，互相與力，是故六因並名",
    "T34n1719_06a:0256c04": "無上，望果行因故果先因後。言六和者，初",
    "T34n1719_06a:0256c05": "受持無上即身口意，以有三和故自利益",
    "T34n1719_06a:0256c06": "彼，大乘六和攝諸法盡，二障秖是煩惱、所",
    "T34n1719_06a:0256c07": "知。此之二障，若別論者，在別地前，無知唯",
    "T34n1719_06a:0256c08": "是界外塵沙，若通上下，無知即攝內外無知",
    "T34n1719_06a:0256c09": "及以無明，故知但是開合異耳。行無上中秖",
    "T34n1719_06a:0256c10": "語聖梵無餘三者，天是所證，病兒果用，修",
    "T34n1719_06a:0256c11": "二證一有斯二能，是故但二不列餘三。次",
    "T34n1719_06a:0256c12": "重者更從果立，即以六因從果立稱，尋名",
    "T34n1719_06a:0256c13": "委釋以出經旨。下既結云，如是種種明無",
    "T34n1719_06a:0256c14": "上道，故道義無量隨何教成，故云今經圓",
    "T34n1719_06a:0256c15": "無上道也。即是無上家之道名無上道，一",
    "T34n1719_06a:0256c16": "一無上皆具諸道之無上也。「昔雖大化」等者，",
    "T34n1719_06a:0256c17": "界內無明亦未曾破故云惑暗，若初心圓",
    "T34n1719_06a:0256c18": "修縱未破見思，所聞一句納種在識永劫",
    "T34n1719_06a:0256c19": "不失，以暗望明暗尚非謬真悟寧虛？況悟",
    "T34n1719_06a:0256c20": "真者有次有超，具如前說。故惑暗者，指六",
    "T34n1719_06a:0256c21": "根已前，六根雖即未破無明，似位不退且",
    "T34n1719_06a:0256c22": "名不暗。「若得大解」下徵問。「記有四意」下答須",
    "T34n1719_06a:0256c23": "記意。此之四記具在三周，中周四中但除",
    "T34n1719_06a:0256c24": "第二意中中字，故至下周但三無四。又此",
    "T34n1719_06a:0256c25": "四中初意具有下之三意。又初四對昔，二三",
    "T34n1719_06a:0256c26": "唯今。又初四唯自，二三約他。又第三通當",
    "T34n1719_06a:0256c27": "現，初一唯現在，第二唯未來，第四唯過去。嘉",
    "T34n1719_06a:0256c28": "祥十意繁而不會，今粗點示令知繁略：一",
    "T34n1719_06a:0256c29": "證解不虛；二令無疑悔。此二屬述成，何須",
    "T34n1719_06a:0257a01": "更云記？三引物生信，屬今第三。四令身子",
    "T34n1719_06a:0257a02": "慕果，此屬章初歎五佛二智，為欲開權兼",
    "T34n1719_06a:0257a03": "令慕極，今此但是授八相記，初住自得不",
    "T34n1719_06a:0257a04": "須云慕。五為引八部故，正引同類八部",
    "T34n1719_06a:0257a05": "乃旁，此同今文第二旁意，昔未記二乘，故",
    "T34n1719_06a:0257a06": "二乘根性永絕斯望，而今記之，旁引八部",
    "T34n1719_06a:0257a07": "故云須記。六為引物往生，與今意同。七",
    "T34n1719_06a:0257a08": "顯經祕密，祕密屬理、記小屬事。又記屬顯",
    "T34n1719_06a:0257a09": "露不名祕密，此屬昔教。八欲成大乘，此",
    "T34n1719_06a:0257a10": "屬初意。九和會大小，云如昔訶彌勒得認",
    "T34n1719_06a:0257a11": "等，和會是開權別名，由開權故方可與記。",
    "T34n1719_06a:0257a12": "十為引有緣，亦第三意。十意數多義少，仍",
    "T34n1719_06a:0257a13": "闕今文第四意也。元發大心皆期記莂，故",
    "T34n1719_06a:0257a14": "知十義繁而不足，彼疏諸文斯例甚眾，餘不",
    "T34n1719_06a:0257a15": "可敘。正授記中，行因等十經文各二，時節",
    "T34n1719_06a:0257a16": "中有世、有數；行因中有供佛、修行；得果中",
    "T34n1719_06a:0257a17": "有通號、別號；國淨中有國名、國淨；說法中",
    "T34n1719_06a:0257a18": "有三乘、一乘，經文雖無一乘之言，既酬願",
    "T34n1719_06a:0257a19": "說三說一為正，旁正兼具；劫名中有標、有",
    "T34n1719_06a:0257a20": "解；眾數中有人、有行；壽量中有佛壽、人壽，",
    "T34n1719_06a:0257a21": "單論成佛後壽，故除王子；補處中有依、有",
    "T34n1719_06a:0257a22": "正；法住中有正、有像。於圓淨中先立名，「其",
    "T34n1719_06a:0257a23": "土」下相也。無高下曰平、不偏曰正。「安隱」下",
    "T34n1719_06a:0257a24": "土用，「瑠璃」下重明勝相。說法中準今釋迦",
    "T34n1719_06a:0257a25": "故云「亦以」，「舍利」下明說三意，土淨唯一、酬",
    "T34n1719_06a:0257a26": "願說三，即施即廢。問：何處願說？答：準《大悲",
    "T34n1719_06a:0257a27": "空藏經》，於六十劫行菩薩道，因婆羅門乞",
    "T34n1719_06a:0257a28": "眼退時，願成佛日開三乘法。問：既得記已，",
    "T34n1719_06a:0257a29": "何故更經若干劫耶？答：若記菩薩但通途",
    "T34n1719_06a:0257b01": "云得無生等，今記聲聞須約劫國，應佛成",
    "T34n1719_06a:0257b02": "處須有機緣，此諸聲聞昔未曾有淨土之",
    "T34n1719_06a:0257b03": "行，蒙記已後與物結緣，物機不同致劫多",
    "T34n1719_06a:0257b04": "少。龍女雖畜，以乘急故，先習方便，若據權",
    "T34n1719_06a:0257b05": "迹此復別論。又諸聲聞時不同者，為逗物",
    "T34n1719_06a:0257b06": "宜隨機長短，機緣不等初住何殊。世人覩",
    "T34n1719_06a:0257b07": "聲聞受記，則嫌劫數長遠，見龍女作佛，乃",
    "T34n1719_06a:0257b08": "疑時節短促，或疑少過獲罪太廣，或思小",
    "T34n1719_06a:0257b09": "善招功自多，或譏佛說迴或不定，或責菩",
    "T34n1719_06a:0257b10": "薩示迹參差，或聞勝行多劫疑教門虛構，",
    "T34n1719_06a:0257b11": "聞諸佛神變謂世術相兼，或疑六十小劫",
    "T34n1719_06a:0257b12": "以為半日，或迷一剎那經無量劫，如是邪",
    "T34n1719_06a:0257b13": "言不可知數。乃由邪見種彊宿熏力弱，端",
    "T34n1719_06a:0257b14": "拱守弊空談是非；但信教仰理何須臆度？",
    "T34n1719_06a:0257b15": "赴緣益物非世所知，當知是人豈了初住",
    "T34n1719_06a:0257b16": "得八相記，十方作佛種種示現，雖種種示",
    "T34n1719_06a:0257b17": "現與法身記殊，若不為物修淨土行，成佛",
    "T34n1719_06a:0257b18": "之處為誰取土？頌中經云「十力」等者，即指",
    "T34n1719_06a:0257b19": "佛果方名為力。初住分得名為功德。所言",
    "T34n1719_06a:0257b20": "「等」者，非唯供佛兼淨土行，或可由得十力",
    "T34n1719_06a:0257b21": "功德分故，成初住記。若引《大論》菩薩有十",
    "T34n1719_06a:0257b22": "種力分者，此明入住菩薩具足十力因耳。",
    "T34n1719_06a:0257b23": "《經》云「各各脫衣」等者，此中通語四眾八部出",
    "T34n1719_06a:0257b24": "家二眾。言上衣者，即大衣也。若論三衣，俱",
    "T34n1719_06a:0257b25": "不可捨，以西方法多但三衣，如《大品》中三",
    "T34n1719_06a:0257b26": "百比丘聞般若已，皆以僧伽梨而用供養。",
    "T34n1719_06a:0257b27": "《論》中或云：「亡相為法」，或云：「當日更得」。若通",
    "T34n1719_06a:0257b28": "說之以兼俗故，或如《大論》。《經》云「而自迴轉」",
    "T34n1719_06a:0257b29": "者，表聞身子得記，法性自然而轉，因果依",
    "T34n1719_06a:0257c01": "正自他悉轉。《經》言「最大法輪」者，「最」是今經圓",
    "T34n1719_06a:0257c02": "中開也。「大」是人等四種妙也，或境等十、或佛",
    "T34n1719_06a:0257c03": "等三。妙法之輪名妙法輪。此略對初後，不",
    "T34n1719_06a:0257c04": "述中間方等般若，具如《玄》文。華嚴十事名",
    "T34n1719_06a:0257c05": "轉法輪，此乃通方。又云：圓音不當大小，眾",
    "T34n1719_06a:0257c06": "生自殊。此乃却貶妙法，何名稱歎？何謂弘",
    "T34n1719_06a:0257c07": "經？後四行半自述者，但列三名，於中應分",
    "T34n1719_06a:0257c08": "初一行自述，次二行半隨喜，三一行迴向，應",
    "T34n1719_06a:0257c09": "須對文細述其意。五悔之中無餘三者，已",
    "T34n1719_06a:0257c10": "預記莂無罪可悔，已獲分記故無勸請，",
    "T34n1719_06a:0257c11": "已有所至略無發願；若望極果，唯除懺悔",
    "T34n1719_06a:0257c12": "餘四非無。五悔具如《止觀》第七記。「如身子」等",
    "T34n1719_06a:0257c13": "者，於前四文但述三段者，法先共聞不假",
    "T34n1719_06a:0257c14": "重述，但見身子領解等三，我今同聞亦應共",
    "T34n1719_06a:0257c15": "得。並是權者，秖緣實行未熟權行同生，故",
    "T34n1719_06a:0257c16": "四十餘年不顯真實，纔聞五佛妙理豁然，",
    "T34n1719_06a:0257c17": "即破無明尋堪與記，實病既愈權疾亦痊，",
    "T34n1719_06a:0257c18": "豈一代化功全任實行？「未愈」下「云云」者，應廣",
    "T34n1719_06a:0257c19": "敘諸土示疾及愈。",
    "T34n1719_06a:0257c20": "○「獲記」下「云云」者，亦應騰於此，及下周四段，",
    "T34n1719_06a:0257c21": "皆約譬及因緣。「後文在法師品中云云」者，",
    "T34n1719_06a:0257c22": "宿世文後四眾歡喜，指〈法師〉中初段長行，初",
    "T34n1719_06a:0257c23": "出人類中具列四眾三乘人已，云「如是等",
    "T34n1719_06a:0257c24": "類咸於佛前，聞妙法華經一句一偈，一念隨",
    "T34n1719_06a:0257c25": "喜」，亦當歡喜文也。「今新運大悲」等者，初周",
    "T34n1719_06a:0257c26": "本為自疑，此中一向利物新運大悲，此即",
    "T34n1719_06a:0257c27": "更須修淨土行，是菩薩行之基也。準此釋",
    "T34n1719_06a:0257c28": "前意則可見。「有人」下，古人意云：身子法譬二",
    "T34n1719_06a:0257c29": "周之初，各有一疑故云新舊，以千二百初",
    "T34n1719_06a:0258a01": "周未疑，故止有新。「今謂」等者，上根初聞略",
    "T34n1719_06a:0258a02": "說動執生疑，蒙五佛章便獲大悟；中根執",
    "T34n1719_06a:0258a03": "重，略說之時與上同疑，法說未悟其疑猶",
    "T34n1719_06a:0258a04": "存，豈非中根疑多於上？故身子自敘云「我",
    "T34n1719_06a:0258a05": "今無復疑悔」。是諸千二百等述同輩有惑，",
    "T34n1719_06a:0258a06": "云何却云身子疑多？問：凡夫亦有一聽便悟，",
    "T34n1719_06a:0258a07": "已聞略廣五佛開權，及聞身子領述得記，龍",
    "T34n1719_06a:0258a08": "鬼尚能引例，中下何頓猶迷？答：此有二義：一",
    "T34n1719_06a:0258a09": "者久執，二者入位。解即破執、執破入住，凡",
    "T34n1719_06a:0258a10": "夫無此或當易領。聲聞之人以二義故，雖",
    "T34n1719_06a:0258a11": "聞未證，於執久中根性不同，故分三品。",
    "T34n1719_06a:0258a12": "《經》「聞所未聞」等者，聞身子四段，昔教所無，",
    "T34n1719_06a:0258a13": "準五佛章門我非佛知見，驗昔所得知無",
    "T34n1719_06a:0258a14": "真實，今昔真實同異不分，故云疑惑。「為四",
    "T34n1719_06a:0258a15": "眾普請」等者，問：前法說中亦前三後一，聞既",
    "T34n1719_06a:0258a16": "不悟，今還請於前三後一，與前何別？答：言",
    "T34n1719_06a:0258a17": "因緣者，即是前三後一始末根由，故云因",
    "T34n1719_06a:0258a18": "緣。四佛章略、釋迦稍廣，雖以五濁用釋於",
    "T34n1719_06a:0258a19": "權，始末未明，故使中根於茲不曉。譬說委",
    "T34n1719_06a:0258a20": "明輪迴之相，具列三車出宅之由，兼示索",
    "T34n1719_06a:0258a21": "三與一之意，廣敘等賜等子等心，此乃方酬",
    "T34n1719_06a:0258a22": "因緣之請。此中四眾於前四中，非但當機、結",
    "T34n1719_06a:0258a23": "緣二眾，發言領解即是發起、影響二眾。「懟」怨",
    "T34n1719_06a:0258a24": "恨也。「開譬」者，準《大經》喻可云遍喻，通界內",
    "T34n1719_06a:0258a25": "外及大小乘等；亦可云非喻，世間無此火",
    "T34n1719_06a:0258a26": "宅。始終及救火者，必以車運，先與後奪先三",
    "T34n1719_06a:0258a27": "後一。然譬與合互有廣略，若譬略合廣，先",
    "T34n1719_06a:0258a28": "攝合文來對譬竟，至合更須委悉消之。若",
    "T34n1719_06a:0258a29": "譬廣合略，世尊豈可徒施悠言，須委消譬、",
    "T34n1719_06a:0258b01": "合但略對。總譬中云「一門」者，上云種種對",
    "T34n1719_06a:0258b02": "不種種，即一門也。上舉所施對佛道說，佛",
    "T34n1719_06a:0258b03": "道即是一門，種種即是施權。今出所顯唯云",
    "T34n1719_06a:0258b04": "一門，亦是各出其能，以能對所其意不別，",
    "T34n1719_06a:0258b05": "思之可見。「名如賓」等者，行在我已、名從他",
    "T34n1719_06a:0258b06": "傳，實行則親、權行則疎，行親名遠遍於三土，",
    "T34n1719_06a:0258b07": "行疎名近唯在同居，方便實報迭為遠近，雖",
    "T34n1719_06a:0258b08": "復親疎更互相顯，名行相稱他無謬傳，所以",
    "T34n1719_06a:0258b09": "行高則名遠、名厚必行親，故以處表之驗",
    "T34n1719_06a:0258b10": "名行不濫。「封彊」等者，封謂所統之限域，彊",
    "T34n1719_06a:0258b11": "即所封之界神。小曰邦，大曰國。又云：天子",
    "T34n1719_06a:0258b12": "建國故以最遠處為國。宰為宰主，有主",
    "T34n1719_06a:0258b13": "所治為邑，邑內各居名為聚落。故邑與聚",
    "T34n1719_06a:0258b14": "落等降漸狹。「不用舊釋」者，唯以虛空對",
    "T34n1719_06a:0258b15": "於三千同居之土，闕於方便、實報二土，是故",
    "T34n1719_06a:0258b16": "不用。次引《論》意者，泛論同異，凡云立譬取",
    "T34n1719_06a:0258b17": "捨不同，《論》則因果並論。今且單語果報，且",
    "T34n1719_06a:0258b18": "譬長者果佛故也。修因之義非今所論，於",
    "T34n1719_06a:0258b19": "極果中仍以依顯正，極果說成必遍三土，",
    "T34n1719_06a:0258b20": "土體雖即橫豎相帶二而不二，今從土用唯",
    "T34n1719_06a:0258b21": "約豎論，故寬狹不等以顯居遍。「從本垂迹」",
    "T34n1719_06a:0258b22": "等者，今日之前從寂光本垂三土迹，至法",
    "T34n1719_06a:0258b23": "華會攝三土迹歸寂光本。行所契理，本也；",
    "T34n1719_06a:0258b24": "名所及處，迹也。理遍三土化境必周，終無",
    "T34n1719_06a:0258b25": "行劣而名廣也，即體用相稱，故云無賓主之",
    "T34n1719_06a:0258b26": "異，即名行身土皆相稱也。如舊所解不取",
    "T34n1719_06a:0258b27": "二土，乃以慈悲被處為國，則令同居與邑",
    "T34n1719_06a:0258b28": "不別，故不知慈悲所彼廣狹而為國也，則",
    "T34n1719_06a:0258b29": "全失於實報方便。「彪」虎文也，「炳」明也，即文彩",
    "T34n1719_06a:0258c01": "分明可畏之相。「洋溢」者，內滿外充也。內滿故",
    "T34n1719_06a:0258c02": "行周，外充故名布。「三皇」者，伏羲、神農、黃帝。「五",
    "T34n1719_06a:0258c03": "帝」者，少昊、顓頊、高辛、唐、虞。彼唯剎利等二，且",
    "T34n1719_06a:0258c04": "借此以類彼。「黃」者中也，「帝」者德象天地，此",
    "T34n1719_06a:0258c05": "土諸姓誰不承之，一往且以非其中途，偏",
    "T34n1719_06a:0258c06": "僻別得者為其本裔。「裔」者衣末也，有本可",
    "T34n1719_06a:0258c07": "承故也。有云：苗裔者，草之初生曰苗，即得",
    "T34n1719_06a:0258c08": "姓之始也。承嗣不雜，如苗初裔後也。「左貂",
    "T34n1719_06a:0258c09": "右插」者，「貂」者，《說文》云：「似鼠。」徐廣《車服注》云：",
    "T34n1719_06a:0258c10": "「即侍中冠，左貂右蟬，如蟬之清高飲露不",
    "T34n1719_06a:0258c11": "食。」又云：「右插者，簪也。」「左輔右弼」，丞相也。「鹽",
    "T34n1719_06a:0258c12": "梅阿衡」者，釋丞相也。如殷高宗聘傳說，具",
    "T34n1719_06a:0258c13": "如《止觀》第七記。「阿」倚也，倚寄也。「衡」平也。「銅陵」",
    "T34n1719_06a:0258c14": "等者，如鄧通，漢文帝夢墮井為通所接，乃",
    "T34n1719_06a:0258c15": "召通至。占者云：不免餓死。帝乃令人於蜀",
    "T34n1719_06a:0258c16": "銅山鑄錢供之，豈餓死耶？後哀帝登位，被",
    "T34n1719_06a:0258c17": "告私鑄，因在囹圄餓死也。有人云：秖是文",
    "T34n1719_06a:0258c18": "帝時為他所嫉，後遂餓死。一往且借初富為",
    "T34n1719_06a:0258c19": "言，如《晉書》云：「石崇有金谷，在洛陽東爾。」「延」",
    "T34n1719_06a:0258c20": "進也，亦導也。謂威以肅物不厲而成，嚴潔如",
    "T34n1719_06a:0258c21": "霜。「隆」高也。高而且重不令而行。智則坐計",
    "T34n1719_06a:0258c22": "帷帳折衝萬里，猶如武庫何器而無？用之",
    "T34n1719_06a:0258c23": "則行，捨之則藏。「白珪」者，纖上玉也。《說文》云：「瑞",
    "T34n1719_06a:0258c24": "玉也。上圓下方。」《白虎通》云：「玉之潔者也。」「式」瞻",
    "T34n1719_06a:0258c25": "仰也。「一人」者，《孝經》云：「天子也。」出世長者，十文",
    "T34n1719_06a:0258c26": "具足。「佛從」下姓也，「功成」下位也，「法財」下富也，",
    "T34n1719_06a:0258c27": "「十力」下威也，「一心」下智也，「早成」下耆也，「三業」",
    "T34n1719_06a:0258c28": "下行也，「具佛」下禮也，「十方」下敬也，「七種」下歸",
    "T34n1719_06a:0258c29": "也。若以果望因，應云圓教自等覺來，以",
    "T34n1719_06a:0259a01": "其實因發心畢竟二不別故，故此十德皆從",
    "T34n1719_06a:0259a02": "極果；若從當分，果分權實，則權三實一十",
    "T34n1719_06a:0259a03": "德名同，名下之體當教辯異，故使實際三諦",
    "T34n1719_06a:0259a04": "不同，乃至所歸多少亦別，所以長者名通今",
    "T34n1719_06a:0259a05": "須從別，以別冠通即跨節也。觀心十者，「觀",
    "T34n1719_06a:0259a06": "心」下姓也，「三惑」下位也，「三諦」下富也，「正觀」下",
    "T34n1719_06a:0259a07": "威也，「中道」下智也，「久積」下耆也，「此觀」下行也，",
    "T34n1719_06a:0259a08": "「歷緣」下禮也，「能如」下敬也，「天龍」下歸也。此之",
    "T34n1719_06a:0259a09": "十德不出境智行三，雖未入位如王子胎，",
    "T34n1719_06a:0259a10": "故名觀行如來十德。若對出世，還隨其教",
    "T34n1719_06a:0259a11": "觀別果別，準教望觀因果自分，即以三觀",
    "T34n1719_06a:0259a12": "對於四教，具覽德相以歎於觀，使後學者",
    "T34n1719_06a:0259a13": "修因具足，以觀十德成果十德，以能一心",
    "T34n1719_06a:0259a14": "具照三法，即是觀心十德具足，故引佛子等",
    "T34n1719_06a:0259a15": "文以為觀心之證，如《止觀》中具成威儀等。",
    "T34n1719_06a:0259a16": "又此十德即十法成乘，次第合之甚有深致。",
    "T34n1719_06a:0259a17": "何者？實相即是正境故，緣理起誓故名住",
    "T34n1719_06a:0259a18": "忍，由心安理稱理含藏，除三諦惑得破",
    "T34n1719_06a:0259a19": "遍名，中道雙照無塞不通，無作道品過七方",
    "T34n1719_06a:0259a20": "便，助使三業於理無過，對境無失由依真",
    "T34n1719_06a:0259a21": "位，信解既深故能安忍，不生法愛方感下",
    "T34n1719_06a:0259a22": "供。三教十法展轉釋出，令成今經觀心十",
    "T34n1719_06a:0259a23": "法。如此十觀不但橫在觀行位中，初心至",
    "T34n1719_06a:0259a24": "後十觀具足，故此十德義復豎深，復與橫豎",
    "T34n1719_06a:0259a25": "十乘泯合，況復十德帖經義足。「分略周贍」者，",
    "T34n1719_06a:0259a26": "部分謀略故有周贍大度通見。「貲」者，《說文》云：",
    "T34n1719_06a:0259a27": "「貲，財也。」所以須立三長者者，長者之號本",
    "T34n1719_06a:0259a28": "用世道以譬出世，出世之由莫不須觀，故",
    "T34n1719_06a:0259a29": "知直語出世觀心，不分權教及以遠本，仍",
    "T34n1719_06a:0259b01": "是存略，此中已成因緣、約教、觀心三釋。「略則",
    "T34n1719_06a:0259b02": "十八」等者，釋能託之智，門雖略廣不出所",
    "T34n1719_06a:0259b03": "入之宅。言略廣者，一境一空，亦可境境具",
    "T34n1719_06a:0259b04": "一十八，故云無量。如以一色一心皆具十",
    "T34n1719_06a:0259b05": "八，如色對根，根內色外及內外俱，此空亦空",
    "T34n1719_06a:0259b06": "故云空空。若得此意乃至無法有法準說可",
    "T34n1719_06a:0259b07": "知。但從總說，空十八有名十八空，故云略",
    "T34n1719_06a:0259b08": "耳。於十八中廣略多少，具如《止觀》第五記，",
    "T34n1719_06a:0259b09": "及《法界次第》、《大論》廣明。「若論」下舉福慧以釋",
    "T34n1719_06a:0259b10": "田宅。「多有田宅」者，一宅一門其門尚多，況家",
    "T34n1719_06a:0259b11": "富宅廣，一宅多門理合無量。門謂出宅之",
    "T34n1719_06a:0259b12": "路，入宅路門不可一故。田謂養命之方，對",
    "T34n1719_06a:0259b13": "命田不可狹。又復遍該權實，故曰多門。若",
    "T34n1719_06a:0259b14": "依四觀同觀則車門宅門不異。「僮僕至具",
    "T34n1719_06a:0259b15": "足」者，僮僕名具如《止觀》第七記。夫僮僕者",
    "T34n1719_06a:0259b16": "資於身命，故知並是一實定慧之餘助也。所",
    "T34n1719_06a:0259b17": "資無闕故云「具足」。用與權變故云「和光」等。",
    "T34n1719_06a:0259b18": "「穴穴」者，剩也，亦位外散官也。眾生居聖位之",
    "T34n1719_06a:0259b19": "外，故云穴穴。於餘教觀尚無所屬，況復能",
    "T34n1719_06a:0259b20": "屬極聖位耶？「皆宅」者，宅居也。不出三界久",
    "T34n1719_06a:0259b21": "而居之，故云宅也。世無不然，故云皆",
    "T34n1719_06a:0259b22": "也。如來誘物統而家之，「統」主也。「家」亦居也。",
    "T34n1719_06a:0259b23": "有人以第八識為家，等是隨迷，何不總八",
    "T34n1719_06a:0259b24": "而言第八耶？道場觀意理為智通，理既是",
    "T34n1719_06a:0259b25": "一門豈容二？出必由門故無異路。光宅以",
    "T34n1719_06a:0259b26": "教為門。「宅」者，三界也。「九十」者，文語從略，即",
    "T34n1719_06a:0259b27": "九十六也。九十六者，眾路也。若欲出宅唯",
    "T34n1719_06a:0259b28": "有一門，九十六道雖各謂道真，如交橫馳",
    "T34n1719_06a:0259b29": "走，故《九十六道經》云：「唯有一道是正，餘者悉",
    "T34n1719_06a:0259c01": "邪。」有人引多論云：六師各有十五弟子，并",
    "T34n1719_06a:0259c02": "本師六，即九十六也。準《九十六道經》，無此",
    "T34n1719_06a:0259c03": "說也。彼論自是一途，豈可六師必定各秖十",
    "T34n1719_06a:0259c04": "五弟子。九十六中有邪有正，具如《止觀》第",
    "T34n1719_06a:0259c05": "三記。「今明」去，破二家也。於中為五：先破二",
    "T34n1719_06a:0259c06": "師，「若單理」下先難道場，理是所通，若以所為",
    "T34n1719_06a:0259c07": "能，則能通是所，更何所通？門義不成，故",
    "T34n1719_06a:0259c08": "云「何門之謂」？「單教」下次破光宅，若不為所",
    "T34n1719_06a:0259c09": "立能得能者，眾終不至所，然理不容多，門",
    "T34n1719_06a:0259c10": "豈唯一？今言一者，具如後釋，宅既所棲唯",
    "T34n1719_06a:0259c11": "應立一，尚云多有，況能通門？即《淨名》中不",
    "T34n1719_06a:0259c12": "二之門有八千也。今理教相望不可單論。",
    "T34n1719_06a:0259c13": "次「今取」下定其門相，即取理家之教為門。",
    "T34n1719_06a:0259c14": "理既是一教不容二，且總為一，秖此一句",
    "T34n1719_06a:0259c15": "雙破二家，則取所家之能，故從能有至，雖",
    "T34n1719_06a:0259c16": "不正破道場用智，智望於教同是能取，教",
    "T34n1719_06a:0259c17": "能既廢、智能亦然。但智必依教而觀於境，義",
    "T34n1719_06a:0259c18": "已兼於能所，又不可云得智者也。雖然，",
    "T34n1719_06a:0259c19": "現違經文，經云「教門」，而觀師云「理智」，故亦",
    "T34n1719_06a:0259c20": "與光宅同壞。三「文云」下引證。教是能詮、涅槃",
    "T34n1719_06a:0259c21": "是所，並異二師。四「門又二」下分別解釋。釋中",
    "T34n1719_06a:0259c22": "二，先簡大小雖同有能所大小天隔，是故",
    "T34n1719_06a:0259c23": "須辯權實二能，若識二能則二所有在，若",
    "T34n1719_06a:0259c24": "識實所權之，能所俱成實能，善分判已後方",
    "T34n1719_06a:0259c25": "論會。五「若宅」下設難，且以今昔相待為難，",
    "T34n1719_06a:0259c26": "宅是所出、車是所入，宅門是所出之路，車門",
    "T34n1719_06a:0259c27": "是所入之路，既二路不同出入各異，是故宅",
    "T34n1719_06a:0259c28": "門非車門也。故今難云：若車宅門一，何故出",
    "T34n1719_06a:0259c29": "宅仍未得車？若絕待者，今應徵云：若大車",
    "T34n1719_06a:0260a01": "門非宅門者，索時亦應別有出路，何故還",
    "T34n1719_06a:0260a02": "從所出索大，長者亦秖於此與大？又問：得",
    "T34n1719_06a:0260a03": "宅門已、未得車門，住在何處？答：大小異途，",
    "T34n1719_06a:0260a04": "是故云別。開小即大，同異如何？故今申之，",
    "T34n1719_06a:0260a05": "斥則車宅永殊，開則二門不異，宅與車一，二",
    "T34n1719_06a:0260a06": "門何殊？是故三乘具有二義，承教出宅不",
    "T34n1719_06a:0260a07": "見小車，中間已經二味調熟，乃從父索先",
    "T34n1719_06a:0260a08": "所許車，既索須與，開彼小門無非大教，門",
    "T34n1719_06a:0260a09": "下小理終無別途，絕理無二麁妙體一，法",
    "T34n1719_06a:0260a10": "住法位世間相常，三界尚如何別之有？若不",
    "T34n1719_06a:0260a11": "先異，何所論同？沒苦之人於今咸會。「安隱",
    "T34n1719_06a:0260a12": "對不安隱法」者，如來已住安隱涅槃，對彼",
    "T34n1719_06a:0260a13": "五濁不安之法，機感相遇故名為對，不安隱",
    "T34n1719_06a:0260a14": "處亦復如是。「牆壁譬四大」者，應通三界無",
    "T34n1719_06a:0260a15": "非減損，無色雖無四大造色，定果所為皆",
    "T34n1719_06a:0260a16": "是牆壁，三界皆以意識維持；若約諸宗，無",
    "T34n1719_06a:0260a17": "色非全無四大色，雅合其宜。「欲令」下觀解",
    "T34n1719_06a:0260a18": "者，前則通於三界己他，故屬於事，此觀己",
    "T34n1719_06a:0260a19": "身即觀心義。有人至此具以依正二報合",
    "T34n1719_06a:0260a20": "喻，有何不可？且如成壞各二十中，已無有",
    "T34n1719_06a:0260a21": "情如何釋濁？燒義稍隔故不用之。故今文",
    "T34n1719_06a:0260a22": "但約三界正報因果，以正攝依其義自足。",
    "T34n1719_06a:0260a23": "「歘然」等者，若唯約小乘無始相續，乃成本",
    "T34n1719_06a:0260a24": "有，念念生滅乃是今無。今附大乘性理本",
    "T34n1719_06a:0260a25": "無，無明故有，故云本無今有。故無明之言含",
    "T34n1719_06a:0260a26": "於麁細。今指麁是細豈可餘途？然本無之言",
    "T34n1719_06a:0260a27": "人之常說，斯為至難，故《大經》云：「本無今有本",
    "T34n1719_06a:0260a28": "有今無，三世有法無有是處」，今雖引一句，",
    "T34n1719_06a:0260a29": "與三句相關，故須略辯識其大旨。然此一",
    "T34n1719_06a:0260b01": "偈四處出之，古人名為涅槃四柱，亦云四",
    "T34n1719_06a:0260b02": "出偈，故知釋不當理涅槃室傾。言四出者，",
    "T34n1719_06a:0260b03": "謂第九、十五、二十五、二十六，大理雖同對文",
    "T34n1719_06a:0260b04": "小別。第九釋〈菩薩品〉，明差別無差別義；第",
    "T34n1719_06a:0260b05": "十五釋〈梵行品〉，明得即無得無得即得；二十",
    "T34n1719_06a:0260b06": "五〈師子吼品〉，釋有不定有無不定無；二十",
    "T34n1719_06a:0260b07": "六破定性明無性。古來解釋隨情不同，成",
    "T34n1719_06a:0260b08": "論師云：「金剛心前無常，常則本有今無，無常",
    "T34n1719_06a:0260b09": "則本無今有。」又云：「本有煩惱今無般若，如",
    "T34n1719_06a:0260b10": "此有無並在於昔，故在金剛前後三世有",
    "T34n1719_06a:0260b11": "法無有是處。」地論師云：「常法體用本有今",
    "T34n1719_06a:0260b12": "無。」章安難云：「本隱今顯亦應顯已復沒。」三藏",
    "T34n1719_06a:0260b13": "云：「眾生無始而有終、涅槃無終而有始。」今",
    "T34n1719_06a:0260b14": "難之：「無始之法方乃無終，無終之法必須",
    "T34n1719_06a:0260b15": "無始，若煩惱有終是可壞法，可壞之法義",
    "T34n1719_06a:0260b16": "必有始，有始有終皆從緣生，何得涅槃而",
    "T34n1719_06a:0260b17": "言有始？有始必終全同煩惱，應言煩惱無",
    "T34n1719_06a:0260b18": "始體即菩提是故無終。菩提無始即煩惱",
    "T34n1719_06a:0260b19": "是，涅槃生死亦可準知。」今即約大，是故且",
    "T34n1719_06a:0260b20": "云本無今有，其實本有即生死之涅槃，以",
    "T34n1719_06a:0260b21": "從迷故而今無也；理淨本無從迷今有，故",
    "T34n1719_06a:0260b22": "云本無今有。小宗若云：「本無今有從緣生",
    "T34n1719_06a:0260b23": "故，故云無明。」觀諸師意與涅槃理都不相",
    "T34n1719_06a:0260b24": "當。章安五解，初約三諦，次約常無常，三約",
    "T34n1719_06a:0260b25": "三智，四約四悉，五約四門。今文正與第二",
    "T34n1719_06a:0260b26": "義同，本無今有常即無常云云。單準小宗，",
    "T34n1719_06a:0260b27": "秖應準下偈初釋久故義，而云三界無始",
    "T34n1719_06a:0260b28": "為久，非今所造稱故，今開妙教須附妙",
    "T34n1719_06a:0260b29": "宗，故釋欻然云本無今有。但依章安第二",
    "T34n1719_06a:0260c01": "釋意，文義則合，故知且用無常一邊，即常一",
    "T34n1719_06a:0260c02": "邊義當且覆。又他人至此廣列八苦四生義",
    "T34n1719_06a:0260c03": "章，非文正意但知而已。「無此機是五百人」",
    "T34n1719_06a:0260c04": "者，諸子語通、三十指別，故知前通五道，今",
    "T34n1719_06a:0260c05": "在結緣，無此之言却指前列，是則語五百",
    "T34n1719_06a:0260c06": "唯有正因，論三十別在緣了。文中列者，以",
    "T34n1719_06a:0260c07": "此五百是生機處故。「或小乘攝」等者，值佛",
    "T34n1719_06a:0260c08": "世不值佛世不同故耳。「皆云十」者，文中合",
    "T34n1719_06a:0260c09": "說云或十二十乃至三十。意云三乘各十而",
    "T34n1719_06a:0260c10": "已。「皆云內有智性」者，智必具十，望《大品》十",
    "T34n1719_06a:0260c11": "一智，無如實智耳。言十智者，謂世智、他心",
    "T34n1719_06a:0260c12": "智、苦集滅道智、法比智、盡無生智，略如《玄》文",
    "T34n1719_06a:0260c13": "智妙中說，廣如《俱舍．智品》中明。彼文總為六",
    "T34n1719_06a:0260c14": "門解釋：一有漏無漏，二展轉相攝，三與三",
    "T34n1719_06a:0260c15": "三昧相應，四與根相應，五明緣境多少等，",
    "T34n1719_06a:0260c16": "如此十智三藏三乘始末俱修，故三乘人乘",
    "T34n1719_06a:0260c17": "之出宅。非今正意，不暇廣云。「身受」等者，",
    "T34n1719_06a:0260c18": "倒所依也。「從此」下倒相也。略如《止觀》第七文",
    "T34n1719_06a:0260c19": "及記。準經論次立，此前須立五停心位。《俱",
    "T34n1719_06a:0260c20": "舍》云：「入修要二門，不淨觀數息，貪尋增上者，",
    "T34n1719_06a:0260c21": "如次第應修。為通治四貪，且辯觀骨鎖，",
    "T34n1719_06a:0260c22": "廣至海復略，名初習業位。除足至頭半，名",
    "T34n1719_06a:0260c23": "為已熟修；繫心在眉間，名超作意位。」所言",
    "T34n1719_06a:0260c24": "貪者，顯色形色供奉妙觸，望《大論》六，闕人",
    "T34n1719_06a:0260c25": "相音聲恣態。數息等者，阿那此云遣來，般那",
    "T34n1719_06a:0260c26": "此云遣去，秖是息出入耳。「八苦」者，倒果也。",
    "T34n1719_06a:0260c27": "《大經》十二云：「所言苦者，逼迫為義。」言逼迫",
    "T34n1719_06a:0260c28": "者，三苦八苦。言三苦者，依三受生，苦受",
    "T34n1719_06a:0260c29": "生苦苦，生在欲界苦等三途，故云苦苦。三",
    "T34n1719_06a:0261a01": "界已苦欲界復苦，故云苦苦。樂受生壞苦，",
    "T34n1719_06a:0261a02": "樂壞時苦等於三途，故云壞苦。處中苦者，",
    "T34n1719_06a:0261a03": "名為行苦，通至無色。《俱舍》云：「如以一睫毛",
    "T34n1719_06a:0261a04": "置掌人不覺，若置眼睛上，為損極不安。」凡",
    "T34n1719_06a:0261a05": "夫如手掌，不覺行苦睫，故《大經》云：「於下苦",
    "T34n1719_06a:0261a06": "中橫生樂想」。別論雖爾通遍三界，各具三",
    "T34n1719_06a:0261a07": "苦。言八苦者，即生等是。生苦有五：一生苦",
    "T34n1719_06a:0261a08": "即初受胎時，二至終，三增長，四出胎，五種",
    "T34n1719_06a:0261a09": "類。老有二種，念念、終身。又有二種，增長、滅",
    "T34n1719_06a:0261a10": "壞。病苦者，一四大不調，即有二種，謂身病、",
    "T34n1719_06a:0261a11": "心病。死苦者，有三：一業報，二惡對，三時節",
    "T34n1719_06a:0261a12": "代謝。復有二種，病死、外緣云云。愛別離者，",
    "T34n1719_06a:0261a13": "捨所愛故，即是壞苦。怨憎會者，即是苦心，",
    "T34n1719_06a:0261a14": "苦心領於苦境故也。求不得者，還約愛離",
    "T34n1719_06a:0261a15": "怨會以說。五盛陰者，經釋前七是五盛陰。迦",
    "T34n1719_06a:0261a16": "葉難言，是義不然，如佛昔說一切眾生皆",
    "T34n1719_06a:0261a17": "求於色，色若是苦不應求色。佛言：苦有三",
    "T34n1719_06a:0261a18": "種，即三受是，雖求不得不苦如前。「若知」去",
    "T34n1719_06a:0261a19": "起念處觀，《俱舍》云：「修五停已，次修念處，謂",
    "T34n1719_06a:0261a20": "以止觀自相共相修身受心法，自相別修",
    "T34n1719_06a:0261a21": "也。」一切有為皆無常相，一切有漏皆是苦相",
    "T34n1719_06a:0261a22": "及一切法空相，除此三外，自餘一切皆法念",
    "T34n1719_06a:0261a23": "處攝，一一各有三緣，謂自、他、俱，總成十二，",
    "T34n1719_06a:0261a24": "從麁至細。言總相者，或總二三四。此總仍",
    "T34n1719_06a:0261a25": "別唯法念總，具如《玄》文四句分別。四生者，胎、",
    "T34n1719_06a:0261a26": "卵、濕、化，具如《俱舍》第八〈世品〉明。《論》云：「於中",
    "T34n1719_06a:0261a27": "有四生，有情謂卵等，人旁生具四，地獄及",
    "T34n1719_06a:0261a28": "諸天，中有唯化生，鬼通胎化二。」「即大驚怖」",
    "T34n1719_06a:0261a29": "至「有苦」者，長者大悲小應，與其退大之心",
    "T34n1719_06a:0261b01": "同時而起。無樂有苦之言義兼大小，昔曾聞",
    "T34n1719_06a:0261b02": "大義如有樂，退大流轉亡其觀解，慈念無",
    "T34n1719_06a:0261b03": "樂唯有其苦，苦故宜悲，大小應法須釋出",
    "T34n1719_06a:0261b04": "之。「我雖」至「之義」者，雖出而入故成慈悲。次",
    "T34n1719_06a:0261b05": "「雖是」下却釋雖字，於中先通釋大意，次別",
    "T34n1719_06a:0261b06": "釋所境之門。初文者，長者先已安隱得出，雖",
    "T34n1719_06a:0261b07": "安而驚、雖出須入，方知如來恒住大悲，安",
    "T34n1719_06a:0261b08": "處涅槃而不離三界，故以安隱得出釋驚",
    "T34n1719_06a:0261b09": "怖也。生見子有大志如久已安隱，由退墮",
    "T34n1719_06a:0261b10": "苦更起小悲如始驚怖，安隱不久故名為",
    "T34n1719_06a:0261b11": "雖。「而眾生」下釋驚怖由，由未與父同安隱",
    "T34n1719_06a:0261b12": "故。「如來」下明入火由，由小悲也。子已墮",
    "T34n1719_06a:0261b13": "苦，從子苦處以釋安隱，故云不為八苦四",
    "T34n1719_06a:0261b14": "倒等也。故佛智之言雖通本實，且分權迹",
    "T34n1719_06a:0261b15": "而為正教，故下釋門從詮小釋。次「經言」下",
    "T34n1719_06a:0261b16": "別明門義以釋疑也。先重舉經，次「今問」下",
    "T34n1719_06a:0261b17": "別釋。初立疑，「救云」下他人雖救救仍未通，",
    "T34n1719_06a:0261b18": "恐燒教有過，乃避教燒人。人猶被燒，何",
    "T34n1719_06a:0261b19": "須是教？「如門」下他人立喻。今問縱使不燒，",
    "T34n1719_06a:0261b20": "從人得名，人定燒不？人若定燒，何殊九十？",
    "T34n1719_06a:0261b21": "況經云以佛教門出三界苦，人何曾燒？若爾，",
    "T34n1719_06a:0261b22": "二俱不燒則有二失：一者俱常，此未明常；",
    "T34n1719_06a:0261b23": "二者違經，經云所燒之門安隱得出令無",
    "T34n1719_06a:0261b24": "此妨。從「又問」下重難意者，重立燒家難也。",
    "T34n1719_06a:0261b25": "若不許燒，教應常住。今欲正解，「今解」去正",
    "T34n1719_06a:0261b26": "釋，有譬、有合，意明小教既非色即中道法",
    "T34n1719_06a:0261b27": "界，此教安得不名無常？然小理不滅、大教",
    "T34n1719_06a:0261b28": "抑之，小教無常義同被燒猶如門楗，理非",
    "T34n1719_06a:0261b29": "無常猶如門空，燒與安隱二義俱成。若依",
    "T34n1719_06a:0261c01": "古人，人既被燒不得名為安隱得出，立門",
    "T34n1719_06a:0261c02": "本意令其不燒，唯燒無出，門義不成。「大經」",
    "T34n1719_06a:0261c03": "下引證。經以十仙前因義同能詮，以因望",
    "T34n1719_06a:0261c04": "果亦可借用，如因小證大，小無無常大豈",
    "T34n1719_06a:0261c05": "無常？「若小」下此更將小通對衍門。言「文字",
    "T34n1719_06a:0261c06": "即解脫」等者，大小色教並皆是常，但有即不",
    "T34n1719_06a:0261c07": "即殊，乃成燒不燒別，隨宜故不即，順理故",
    "T34n1719_06a:0261c08": "無燒，今皆開顯即燒無燒。「若就」下更以權",
    "T34n1719_06a:0261c09": "實二智對釋，從施權邊故云權從所燒，同",
    "T34n1719_06a:0261c10": "體之權本自常住，縱從覆說權為所燒，仍",
    "T34n1719_06a:0261c11": "須分別，則三教權中唯三藏權生滅名燒，餘",
    "T34n1719_06a:0261c12": "二少別，故先作下引證，佛元欲用實智凡",
    "T34n1719_06a:0261c13": "案，事不獲已施於無常，無常即是所燒權",
    "T34n1719_06a:0261c14": "智。有人云：約不信者名為所燒，佛昔從出",
    "T34n1719_06a:0261c15": "故云安隱。雖是一途，不及今文。經云「若",
    "T34n1719_06a:0261c16": "不時出必為所焚」，故得出之言非獨長者，",
    "T34n1719_06a:0261c17": "被燒之語豈唯不信？故知教法生滅名為所",
    "T34n1719_06a:0261c18": "燒，非由眾生不信故滅。宅以濁故被燒，教",
    "T34n1719_06a:0261c19": "門何濁之有？但聲教不住義同生滅，生滅云",
    "T34n1719_06a:0261c20": "燒故須分判。「樂著」等者，先分字釋，嬉遊樂",
    "T34n1719_06a:0261c21": "也。遊名遍樂，故譬見惑遍於三界，戲雖亦",
    "T34n1719_06a:0261c22": "樂隨處非遍，於三界中所繫別故。又「耽湎」",
    "T34n1719_06a:0261c23": "去合字解者，此兩字義通名樂故，故以兩",
    "T34n1719_06a:0261c24": "字俱通見修，以著愛見俱喪道故，愛見是",
    "T34n1719_06a:0261c25": "集集必招苦，具苦集故必無道滅。",
    "T34n1719_06a:0261c26": "法華文句記卷第六上"
}