{
    "T39n1799_03b:0867a20": "folio_3b 首楞嚴義疏注經卷第三之二",
    "T39n1799_03b:0867a22": "長水沙門子󱈜集",
    "T39n1799_03b:0867a23": "二、重約七大會相。然大之為名本乎世諦，小",
    "T39n1799_03b:0867a24": "乘法相說諸色法四大和合之所成就，復分",
    "T39n1799_03b:0867a25": "內外。說此名為諸法自相，寂而不圓，猶為諸",
    "T39n1799_03b:0867a26": "法共相所揀，麁而且淺。是佛如來隨他意語，",
    "T39n1799_03b:0867a27": "世間安立，有名無實，雖名為大，大義不成，勝",
    "T39n1799_03b:0867a28": "義諦中所說不爾。謂周遍含攝，體無不在，物",
    "T39n1799_03b:0867a29": "無不是，非因待小，當體受稱，故名為大。今此",
    "T39n1799_03b:0867b01": "經中所說七義俱名大者，七義之中攝一切",
    "T39n1799_03b:0867b02": "法，謂空有、根塵、色心、性相，塵塵法法無不周",
    "T39n1799_03b:0867b03": "遍、無不含容，破彼權見令知實義，如下文云",
    "T39n1799_03b:0867b04": "「均名七大，性真圓融皆如來藏，世間無知，惑",
    "T39n1799_03b:0867b05": "為因緣及自然性，皆是識心分別計度，但有",
    "T39n1799_03b:0867b06": "言說，都無實義。」斯則會相即性，性遍相遍，方",
    "T39n1799_03b:0867b07": "稱勝義至極之大，豈同權教說名自相。文三：",
    "T39n1799_03b:0867b08": "一、伸難。",
    "T39n1799_03b:0867b09": "阿難白佛言：「世尊！如來常說和合因緣，一切",
    "T39n1799_03b:0867b10": "世間種種變化，皆因四大和合發明。」敘昔",
    "T39n1799_03b:0867b11": "聞也。",
    "T39n1799_03b:0867b12": "「云何如來因緣、自然二俱排擯，我今不知斯",
    "T39n1799_03b:0867b13": "義所屬。」難今說也。排推，擯棄也。",
    "T39n1799_03b:0867b14": "「唯垂哀慜，開示眾生中道了義無戲論法。」",
    "T39n1799_03b:0867b15": "求開示也。方便安立，說有四大因緣和合成",
    "T39n1799_03b:0867b16": "諸變化。第一義中諸法不生，今則無滅，生滅",
    "T39n1799_03b:0867b17": "去來本如來藏。今以世諦疑第一義，故有斯",
    "T39n1799_03b:0867b18": "難。二、許宣，三：一、指意標示。",
    "T39n1799_03b:0867b19": "爾時，世尊告阿難言：「汝先厭離聲聞、緣覺諸",
    "T39n1799_03b:0867b20": "小乘法，發心勤求無上菩提，故我今時為汝",
    "T39n1799_03b:0867b21": "開示第一義諦。」因緣和合、四大發明皆小",
    "T39n1799_03b:0867b22": "乘法，諸法不生唯如來藏，即第一義。二、牒",
    "T39n1799_03b:0867b23": "疑舉阿。",
    "T39n1799_03b:0867b24": "「如何復將世間戲論、妄想因緣而自纏繞？汝",
    "T39n1799_03b:0867b25": "雖多聞，如說藥人，真藥現前不能分別，如來",
    "T39n1799_03b:0867b26": "說為真可憐慜。」纏繞，疑惑也。諸佛祕密靡",
    "T39n1799_03b:0867b27": "不皆知，故云說藥。今聞諸法皆如來藏，名真",
    "T39n1799_03b:0867b28": "藥現前。舉昔方便疑今真實，名不能分別。",
    "T39n1799_03b:0867b29": "三、勅許竚聽。",
    "T39n1799_03b:0867c01": "「汝今諦聽，吾當為汝分別開示，亦令當來修",
    "T39n1799_03b:0867c02": "大乘者通達實相。」阿難默然，承佛聖旨。勅",
    "T39n1799_03b:0867c03": "聽許宣，現未俱益。二、正說，二：一、立理總非。",
    "T39n1799_03b:0867c04": "「阿難！如汝所言，四大和合發明世間種種變",
    "T39n1799_03b:0867c05": "化。阿難！若彼大性體非和合，則不能與諸大",
    "T39n1799_03b:0867c06": "雜和，猶如虛空不和諸色。若和合者同於變",
    "T39n1799_03b:0867c07": "化，始終相成，生滅相續，生死死生、生生死死，",
    "T39n1799_03b:0867c08": "如旋火輪未有休息。阿難！如水成氷，氷還成",
    "T39n1799_03b:0867c09": "水。」初四句牒所計，次六句略破非和。若四",
    "T39n1799_03b:0867c10": "大性自體非和，則不和諸大，如空與色礙、無",
    "T39n1799_03b:0867c11": "礙異。若和下破和合，若大性體自是和合，即",
    "T39n1799_03b:0867c12": "成生滅，始終即生滅也。生死下釋相，初句釋",
    "T39n1799_03b:0867c13": "相成，次句釋相續，謂生能成死等，死能續",
    "T39n1799_03b:0867c14": "生等，謂現在生續過去生也。如旋下二喻，初",
    "T39n1799_03b:0867c15": "喻相續，次喻相成。如文。二、舉性別破，七：一、",
    "T39n1799_03b:0867c16": "地性，四：一、舉事以標。",
    "T39n1799_03b:0867c17": "「汝觀地性，麁為大地，細為微塵，至隣虛塵。析",
    "T39n1799_03b:0867c18": "彼極微色邊際相，七分所成，更析隣虛即實",
    "T39n1799_03b:0867c19": "空性。」隣虛，無方分微也，即是極微色邊際",
    "T39n1799_03b:0867c20": "相。微塵，有方分微也。今經指有方分微名色",
    "T39n1799_03b:0867c21": "邊際相，隨經所出，不須和會。二、立理廣破。",
    "T39n1799_03b:0867c22": "「阿難！若此隣虛析成虛空，當知虛空出生色",
    "T39n1799_03b:0867c23": "相。」依標立理也。既能析色成空，亦可合空",
    "T39n1799_03b:0867c24": "成色，方曰相成相續耳。",
    "T39n1799_03b:0867c25": "「汝今問言：由和合故出生世間諸變化相。」",
    "T39n1799_03b:0867c26": "牒起所疑也，欲破先牒。",
    "T39n1799_03b:0867c27": "「汝且觀此一隣虛塵，用幾虛空和合而有？不",
    "T39n1799_03b:0867c28": "應隣虛合成隣虛。」此下依理廣破，此合空",
    "T39n1799_03b:0867c29": "成色非理也。汝許析色為空，應許合空成色，",
    "T39n1799_03b:0868a01": "隣虛極小，成用幾空？若合隣虛，自成方分，不",
    "T39n1799_03b:0868a02": "成隣虛。",
    "T39n1799_03b:0868a03": "「又隣虛塵析入空者，用幾色相合成虛空？」",
    "T39n1799_03b:0868a04": "合色為空義乖也。虛空至大，隣虛至小，析小",
    "T39n1799_03b:0868a05": "成大，為用幾塵。",
    "T39n1799_03b:0868a06": "「若色合時，合色非空；若空合時，合空非色。」",
    "T39n1799_03b:0868a07": "雙非色空互成也。色合成色，空合成空，以類",
    "T39n1799_03b:0868a08": "自，合非互相作也。",
    "T39n1799_03b:0868a09": "「色猶可析，空云何合？」重責合空義失也。析",
    "T39n1799_03b:0868a10": "色明空，教觀俱有；合空成色，內外無憑。前文",
    "T39n1799_03b:0868a11": "云「猶如虛空不知諸色」，若言和合相成相",
    "T39n1799_03b:0868a12": "續，皆為虛妄。三、會通實理。",
    "T39n1799_03b:0868a13": "「汝元不知，如來藏中，性色真空、性空真色，清",
    "T39n1799_03b:0868a14": "淨本然、周遍法界，隨眾生心應所知量，循業",
    "T39n1799_03b:0868a15": "發現。」此明真色。初一句指本迷，如來下三",
    "T39n1799_03b:0868a16": "句顯法體。如來藏，即一法界心中道第一義",
    "T39n1799_03b:0868a17": "諦也。性色真空即俗之真，性空真色即真之",
    "T39n1799_03b:0868a18": "俗。皆言性者，顯即中之真俗也。斯則舉一即",
    "T39n1799_03b:0868a19": "具三、言三體即一，非縱橫竝別名祕密藏，此",
    "T39n1799_03b:0868a20": "真地大也。清淨下二句敘德量，無妄相應，具",
    "T39n1799_03b:0868a21": "無漏法故名清淨，非是有為故云本然，無所",
    "T39n1799_03b:0868a22": "不在故云周遍。此則種性、體德、體量悉具足",
    "T39n1799_03b:0868a23": "耳。若識此法，成三妙觀，方知一塵具一切佛",
    "T39n1799_03b:0868a24": "法、一切心法、一切眾生法，靡不皆在一微塵",
    "T39n1799_03b:0868a25": "中即見盧舍那。即見自己，即見一切法；如一",
    "T39n1799_03b:0868a26": "微塵，一切法亦爾，下皆准此。隨眾生下顯隨",
    "T39n1799_03b:0868a27": "緣也，眾生十界漏、無漏異，業亦不同，所感色",
    "T39n1799_03b:0868a28": "法淨穢殊等也。四、結責迷情。",
    "T39n1799_03b:0868a29": "「世間無知，惑為因緣及自然性，皆是識心分",
    "T39n1799_03b:0868b01": "別計度，但有言說，都無實義。」凡外小乘稟",
    "T39n1799_03b:0868b02": "權教者皆名無知，不了實義故名為感，執",
    "T39n1799_03b:0868b03": "成名相故稱曰為。皆是下總斥虛妄。識心虛",
    "T39n1799_03b:0868b04": "妄，顛倒從生，因迷積迷，何實之有。二、火性，",
    "T39n1799_03b:0868b05": "四：一、總標無性。",
    "T39n1799_03b:0868b06": "「阿難！火性無我，寄於諸緣。」緣生之火本無",
    "T39n1799_03b:0868b07": "主宰，無主即無性也，因緣和合虛妄有耳。",
    "T39n1799_03b:0868b08": "二、舉事廣破，二：一、舉事標徵。",
    "T39n1799_03b:0868b09": "「汝觀城中未食之家欲炊爨時，手執陽燧，日",
    "T39n1799_03b:0868b10": "前求火。」舉事也。陽燧，出火鏡也。",
    "T39n1799_03b:0868b11": "「阿難！名和合者，如我與汝一千二百五十比",
    "T39n1799_03b:0868b12": "丘今為一眾，眾雖為一，詰其根本各各有身，",
    "T39n1799_03b:0868b13": "皆有所生民族名字，如舍利弗婆羅門種，優",
    "T39n1799_03b:0868b14": "盧頻螺迦葉波種，乃至阿難瞿曇種姓。」引",
    "T39n1799_03b:0868b15": "例也。舉眾以明和合也，因別成總，總必有別，",
    "T39n1799_03b:0868b16": "故引三人顯其異也。瞿曇，此云地最勝，亦云",
    "T39n1799_03b:0868b17": "日種。優樓頻螺，此云木苽林。",
    "T39n1799_03b:0868b18": "「阿難！若此火性因和合有，彼手執鏡於日求",
    "T39n1799_03b:0868b19": "火，此火為從鏡中而出、為從艾出？為於日來？」",
    "T39n1799_03b:0868b20": "牒徵可知。二、依理推破。",
    "T39n1799_03b:0868b21": "「阿難，若日來者，自能燒汝手中之艾，來處林",
    "T39n1799_03b:0868b22": "木皆應受焚。」破日生也。從日至手四萬由",
    "T39n1799_03b:0868b23": "旬，凡所照處何不遭熱，而獨燒汝手中艾耶？",
    "T39n1799_03b:0868b24": "「若鏡中出，自能於鏡出然于艾，鏡何不鎔？",
    "T39n1799_03b:0868b25": "紆汝手執，尚無熱相，云何融泮？」破鏡生也。",
    "T39n1799_03b:0868b26": "前四句正破，後三句縱破。火能克金，遇必融",
    "T39n1799_03b:0868b27": "泮，外能燒艾，內合鎔鏡。今汝不然，應非鏡",
    "T39n1799_03b:0868b28": "出。",
    "T39n1799_03b:0868b29": "「若生於艾，何藉日、鏡光明相接，然後火生？」",
    "T39n1799_03b:0868c01": "破艾生也。艾若出火，日鏡不合，何無火出？若",
    "T39n1799_03b:0868c02": "必待合然後火生，顯非艾出。",
    "T39n1799_03b:0868c03": "「汝又諦觀，鏡因手執，日從天來，艾本地生，火",
    "T39n1799_03b:0868c04": "從何方遊歷於此？」總結無從也。三處不出，",
    "T39n1799_03b:0868c05": "火從何生？應知必無。",
    "T39n1799_03b:0868c06": "「日鏡相遠，非和非合，不應火光無從自有。」",
    "T39n1799_03b:0868c07": "破和合無因也。日鏡非近，無和合義。緣中既",
    "T39n1799_03b:0868c08": "無，非緣有火必無此理。三、會通實理。",
    "T39n1799_03b:0868c09": "「汝猶不知，如來藏中，性火真空、性空真火，清",
    "T39n1799_03b:0868c10": "淨本然，周遍法界。」明真火也。初句指本迷，",
    "T39n1799_03b:0868c11": "如來下三句顯法體，清淨下二句明德量，竝",
    "T39n1799_03b:0868c12": "如前解。",
    "T39n1799_03b:0868c13": "「隨眾生心、應所知量。阿難當知，世人一處執",
    "T39n1799_03b:0868c14": "鏡，一處火生，遍法界執，滿世間起。起遍世",
    "T39n1799_03b:0868c15": "間，寧有方所？循業發現。」顯隨緣亦如前解。",
    "T39n1799_03b:0868c16": "四、結責迷情。",
    "T39n1799_03b:0868c17": "「世間無知，惑為因緣及自然性，皆是識心分",
    "T39n1799_03b:0868c18": "別計度，但有言說，都無實義。」如文可知。",
    "T39n1799_03b:0868c19": "三、水性，四：一、總標無性。",
    "T39n1799_03b:0868c20": "「阿難！水性不定，流息無恒。」緣水無常，故云",
    "T39n1799_03b:0868c21": "不定。隨物流止，即不定相。二、舉事廣破，二：",
    "T39n1799_03b:0868c22": "一、舉事標徵。",
    "T39n1799_03b:0868c23": "「如室羅城迦毘羅仙、斫迦羅仙及鉢頭摩、訶薩",
    "T39n1799_03b:0868c24": "多等諸大幻師，求太陰精，用和幻藥。是諸師",
    "T39n1799_03b:0868c25": "等於白月晝，手執方諸，承月中水。此水為復",
    "T39n1799_03b:0868c26": "從珠中出？空中自有？為從月來？」迦毘羅，云",
    "T39n1799_03b:0868c27": "黃赤色。斫迦羅，云輪。鉢頭摩，云赤蓮華。訶薩",
    "T39n1799_03b:0868c28": "多，未詳。此皆外道也。太陰精，月也。方諸，出水",
    "T39n1799_03b:0868c29": "珠也。太陰當中，以珠向之而求水也。月、珠、虛",
    "T39n1799_03b:0869a01": "空三處徵訖。二、依理推破。",
    "T39n1799_03b:0869a02": "「阿難！若從月來，尚能遠方令珠出水，所經林",
    "T39n1799_03b:0869a03": "木皆應吐流，流則何待方諸所出？不流，明水",
    "T39n1799_03b:0869a04": "非從月降。」破月生也。前五句正牒破，月去",
    "T39n1799_03b:0869a05": "人間如日之量，故云遠方。月光照處皆合成",
    "T39n1799_03b:0869a06": "流，何獨珠出？流則下四句雙結非也，照處皆",
    "T39n1799_03b:0869a07": "流，何用珠出。設無流者，顯此水性不從月來。",
    "T39n1799_03b:0869a08": "「若從珠出，則此珠中常應流水，何待中宵承",
    "T39n1799_03b:0869a09": "白月晝？」破珠生也。珠若生水，合常有流，不",
    "T39n1799_03b:0869a10": "待照月，何無水生？",
    "T39n1799_03b:0869a11": "「若從空生，空性無邊，水當無際，從人洎天皆",
    "T39n1799_03b:0869a12": "同滔溺，云何復有水陸空行？」破空生也。空",
    "T39n1799_03b:0869a13": "若生水，有空皆水，誰不受溺？以空遍故水亦",
    "T39n1799_03b:0869a14": "周遍，人天水陸應不各存。滔，水沒也。",
    "T39n1799_03b:0869a15": "「汝更諦觀，月從天陟，珠因手持，承珠水盤本",
    "T39n1799_03b:0869a16": "人敷設，水從何方流注於此？」總結無從也。",
    "T39n1799_03b:0869a17": "月從天升，珠持手內，盤由人置，水自何來？",
    "T39n1799_03b:0869a18": "「月珠相遠，非和非合，不應月精無從自有。」",
    "T39n1799_03b:0869a19": "破和合無因也。言水精者，是太陰精之所流",
    "T39n1799_03b:0869a20": "故。緣中尚無，非緣豈有？三、會通實理。",
    "T39n1799_03b:0869a21": "「汝尚不知，如來藏中，性水真空、性空真水，清",
    "T39n1799_03b:0869a22": "淨本然，周遍法界，隨眾生心、應所知量。一處",
    "T39n1799_03b:0869a23": "執珠、一處水出，遍法界執，滿法界生，生滿世",
    "T39n1799_03b:0869a24": "間，寧有方所？循業發現。」節釋如前。四、結",
    "T39n1799_03b:0869a25": "責迷情。",
    "T39n1799_03b:0869a26": "「世間無知，惑為因緣及自然性，皆是識心分",
    "T39n1799_03b:0869a27": "別計度，但有言說，都無實義。」四、風性，四：一、",
    "T39n1799_03b:0869a28": "總標無生。",
    "T39n1799_03b:0869a29": "「阿難！風性無體，動靜不常。」風性無狀，動靜",
    "T39n1799_03b:0869b01": "以表。二、舉事廣破，二：一、舉事標徵。",
    "T39n1799_03b:0869b02": "「汝常整衣，入於大眾，僧伽梨角動及傍人，則",
    "T39n1799_03b:0869b03": "有微風拂彼人面。此風為復出袈裟角？發於",
    "T39n1799_03b:0869b04": "虛空？生彼人面？」僧伽梨，大衣也。袈裟，云壞",
    "T39n1799_03b:0869b05": "色。衣動於此，風拂於彼，二處及空三皆不生，",
    "T39n1799_03b:0869b06": "應知虛妄。二、依理推破。",
    "T39n1799_03b:0869b07": "「阿難！此風若復出袈裟角，汝乃披風，其衣飛",
    "T39n1799_03b:0869b08": "搖，應離汝體，我今說法會中垂衣，汝看我衣，",
    "T39n1799_03b:0869b09": "風何所在？不應衣中有藏風地。」破衣生也。",
    "T39n1799_03b:0869b10": "前五句披衣離體破，風性不靜，若生衣中，應",
    "T39n1799_03b:0869b11": "見飛動，今何不然？我今下六句舉例無風破，",
    "T39n1799_03b:0869b12": "佛今垂衣不見飛搖，獨汝袈裟云何風出？衣",
    "T39n1799_03b:0869b13": "中未必有潛風處令衣不動。",
    "T39n1799_03b:0869b14": "「若生虛空，汝衣不動，何因無拂？」此下破空",
    "T39n1799_03b:0869b15": "生也。此正牒破，空若生風，何須假汝動衣方",
    "T39n1799_03b:0869b16": "有。",
    "T39n1799_03b:0869b17": "「空性常住，風應常生。」此下展轉難也。今二",
    "T39n1799_03b:0869b18": "句隨空常在難，空性無滅，風合常有，不動衣",
    "T39n1799_03b:0869b19": "時何無風出？",
    "T39n1799_03b:0869b20": "「若無風時，虛空當滅。」無風空滅難也。若",
    "T39n1799_03b:0869b21": "空生風，風不起時應是無空。",
    "T39n1799_03b:0869b22": "「滅風可見，滅空何狀？」滅空無辦難。物不動",
    "T39n1799_03b:0869b23": "時應知風滅，空若滅時以何表辦？",
    "T39n1799_03b:0869b24": "「若有生滅，不名虛空。」生滅非空難。虛空無",
    "T39n1799_03b:0869b25": "為，為無生滅；今有生滅，不名無為。",
    "T39n1799_03b:0869b26": "「名為虛空，云何風出？」反結空不生風也。風",
    "T39n1799_03b:0869b27": "性搖動，虛空寂然，豈有寂然而生搖動。",
    "T39n1799_03b:0869b28": "「若風自生被拂之面，從彼面生，當應拂汝，自",
    "T39n1799_03b:0869b29": "汝整衣，云何倒拂？」破面生也。初二句牒，從",
    "T39n1799_03b:0869c01": "彼下四句破。被拂之人面若生風，應合順吹，",
    "T39n1799_03b:0869c02": "汝當受拂，汝自整衣，不干風出，云何其風反",
    "T39n1799_03b:0869c03": "吹彼面？",
    "T39n1799_03b:0869c04": "「汝審諦觀，整衣在汝，面屬彼人，虛空寂然不",
    "T39n1799_03b:0869c05": "參流動，風自誰方鼓動來此？」重審也。衣面",
    "T39n1799_03b:0869c06": "空異，動寂體殊，風從何來吹拂其面？",
    "T39n1799_03b:0869c07": "「風空性隔，非和非合，不應風心無從自有。」",
    "T39n1799_03b:0869c08": "破和合無因也。動寂不同，故云性隔。心即是",
    "T39n1799_03b:0869c09": "性，文變故爾。三、會通實理。",
    "T39n1799_03b:0869c10": "「汝宛不知，如來藏中，性風真空、性空真風，清",
    "T39n1799_03b:0869c11": "淨本然，周遍法界，隨眾生心、應所知量。阿難！",
    "T39n1799_03b:0869c12": "如汝一人微動服衣，有微風出。遍法界拂，滿",
    "T39n1799_03b:0869c13": "國土生，周遍世間，寧有方所？循業發現。」四、",
    "T39n1799_03b:0869c14": "結責迷情。",
    "T39n1799_03b:0869c15": "「世間無知，惑為因緣及自然性，皆是識心分",
    "T39n1799_03b:0869c16": "別計度，但有言說，都無實義。」五、空性，四：一、",
    "T39n1799_03b:0869c17": "總標無性。",
    "T39n1799_03b:0869c18": "「阿難，空性無形，因色顯發。」空無有質，離色",
    "T39n1799_03b:0869c19": "之處即顯是空，以對待故，故無性也。二、舉",
    "T39n1799_03b:0869c20": "事廣破，二：一、舉事標徵。",
    "T39n1799_03b:0869c21": "「如室羅城去河遙處，諸剎利種及婆羅門、毘",
    "T39n1799_03b:0869c22": "舍、首陀兼頗羅墮、旋陀羅等新立安居，鑿井",
    "T39n1799_03b:0869c23": "求水。」舉事也。剎帝利，云田王。婆羅門，云淨",
    "T39n1799_03b:0869c24": "志。毘舍，云坐估。首陀，云農者。頗羅墮，云利根，",
    "T39n1799_03b:0869c25": "亦捷疾。旃陀羅，云殺者。",
    "T39n1799_03b:0869c26": "「出土一尺，於中則有一尺虛空，如是乃至出",
    "T39n1799_03b:0869c27": "土一丈，中間還得一丈虛空，虛空淺深隨出",
    "T39n1799_03b:0869c28": "多少。此空為當因土所出？因鑿所有？無因自",
    "T39n1799_03b:0869c29": "生？」標徵也。隨出土之多少，則見空之淺深",
    "T39n1799_03b:0870a01": "也。虛空與色二俱是假，互相因有，體不離色，",
    "T39n1799_03b:0870a02": "今此推徵令知虛妄。二、依理推破。",
    "T39n1799_03b:0870a03": "「阿難！若復此空無因自生，未鑿土前何不無",
    "T39n1799_03b:0870a04": "礙？唯見大地逈無通達。」破無因生也。空",
    "T39n1799_03b:0870a05": "若無因，鑿前何無？鑿後何有？無因不成。",
    "T39n1799_03b:0870a06": "「若因土出，則土出時應見空入，若土先出無",
    "T39n1799_03b:0870a07": "空入者，云何虛空因土而出？」破土生，此正",
    "T39n1799_03b:0870a08": "破也。前三句牒破，土若生空，土出井時，應見",
    "T39n1799_03b:0870a09": "虛空出土入井。若土下四句結非，若見土出，",
    "T39n1799_03b:0870a10": "不見空入，云何言空從土而有？",
    "T39n1799_03b:0870a11": "「若無出入，則應空土元無異因，無異則同，則",
    "T39n1799_03b:0870a12": "土出時空何不出？」此轉破也。若不見空出",
    "T39n1799_03b:0870a13": "土入井，則土因空果二無有異，土即是空、空",
    "T39n1799_03b:0870a14": "即是土，土出井時，何不見空從井而出？",
    "T39n1799_03b:0870a15": "「若因鑿出，則鑿出空，應非出土；不因鑿出，鑿",
    "T39n1799_03b:0870a16": "自出土，云何見空？」破鑿生也。前三句正破鑿",
    "T39n1799_03b:0870a17": "出，若鑿出空，鑿自出空，云何見土從井而出。",
    "T39n1799_03b:0870a18": "不因下三句反破不因，土因鑿出，空因何有？",
    "T39n1799_03b:0870a19": "「汝更審諦，諦審諦觀，鑿從人手，隨方運轉，土",
    "T39n1799_03b:0870a20": "因地移，如是虛空因何所出？」再審二處也。",
    "T39n1799_03b:0870a21": "土從地中運鑿移出，故云地移。",
    "T39n1799_03b:0870a22": "「鑿空、虛實不相為用，非和非合，不應虛空無",
    "T39n1799_03b:0870a23": "從自出。」此破和合，重結無因也。鑿、空二體",
    "T39n1799_03b:0870a24": "也，虛、實二義也，豈相符順而稱和合？餘文可",
    "T39n1799_03b:0870a25": "知。三、會通實義，三：一、類通前義。",
    "T39n1799_03b:0870a26": "「若此虛空性圓周遍，本不動搖，當知現前地、",
    "T39n1799_03b:0870a27": "水、火、風均名五大，性真圓融，皆如來藏，本無",
    "T39n1799_03b:0870a28": "生滅。」前三句顯虛空之大義也。虛空若從",
    "T39n1799_03b:0870a29": "因緣所生，體非周遍，復是動搖，豈名為大？夫",
    "T39n1799_03b:0870b01": "言大者常遍為義，常故無生滅動搖，遍故時",
    "T39n1799_03b:0870b02": "處悉有。若因緣生，此有彼無、現有未無，緣會",
    "T39n1799_03b:0870b03": "則生、緣離則滅。今此不爾，本如來藏，本自周",
    "T39n1799_03b:0870b04": "遍，本不動搖，故名為大。當知下六句，類前四",
    "T39n1799_03b:0870b05": "性同受大名。咸稱大者，皆周遍故、無動搖故、",
    "T39n1799_03b:0870b06": "是藏性中真功德故、無方大用遍一切處作",
    "T39n1799_03b:0870b07": "利益故，豈同方便有名無實而稱大耶？二、",
    "T39n1799_03b:0870b08": "斥勸研詳。",
    "T39n1799_03b:0870b09": "「阿難！汝心昏迷，不悟四大元如來藏，當觀虛",
    "T39n1799_03b:0870b10": "空為出為入、為非出入？」無圓實智故名昏，",
    "T39n1799_03b:0870b11": "不了常遍故稱迷。若虛空性有出入等，則體",
    "T39n1799_03b:0870b12": "非常，亦無遍義，豈名為大？故勸詳審也。三、",
    "T39n1799_03b:0870b13": "正會今理。",
    "T39n1799_03b:0870b14": "「汝全不知，如來藏中，性覺真空、性空真覺，清",
    "T39n1799_03b:0870b15": "淨本然，周遍法界，隨眾生心、應所知量。阿難！",
    "T39n1799_03b:0870b16": "如一井空，空生一井，十方虛空亦復如是，圓",
    "T39n1799_03b:0870b17": "滿十方，寧有方所？循業發現。」例前可解。",
    "T39n1799_03b:0870b18": "四、結責迷情。",
    "T39n1799_03b:0870b19": "「世間無知，惑為因緣及自然性，皆是識心分",
    "T39n1799_03b:0870b20": "別計度，但有言說，都無實義。」六根性然。小",
    "T39n1799_03b:0870b21": "乘多出四大，大教始有空名。根之與識同名",
    "T39n1799_03b:0870b22": "大者未見經出，諸圓實教圓觀諸法，根境識",
    "T39n1799_03b:0870b23": "三周遍不動，雖有其義，不立大名。今此特出，",
    "T39n1799_03b:0870b24": "真為最後究竟垂範也。文四：一、總標無性。",
    "T39n1799_03b:0870b25": "「阿難！見覺無知，因色空有。」二、舉事廣破，二：",
    "T39n1799_03b:0870b26": "一、舉事標徵。",
    "T39n1799_03b:0870b27": "「如汝今者在祇陀林，朝明夕昏，設居中宵，白",
    "T39n1799_03b:0870b28": "月則光，黑月便暗，則明暗等因見分析。此見",
    "T39n1799_03b:0870b29": "為復與明暗相并太虛空為同一體？為非一",
    "T39n1799_03b:0870c01": "體？或同非同？或異非異？」此約四句以徵。謂",
    "T39n1799_03b:0870c02": "一也？異也？亦一亦異也？非一非異也？二、依",
    "T39n1799_03b:0870c03": "理推破。",
    "T39n1799_03b:0870c04": "「阿難！此見若復與明與暗及與虛空元一體",
    "T39n1799_03b:0870c05": "者，則明與暗二體相亡，暗時無明、明時無暗；",
    "T39n1799_03b:0870c06": "若與暗一，明則見亡；必一於明，暗時當滅，滅",
    "T39n1799_03b:0870c07": "則云何見明、見暗？若明暗殊，見無生滅，一云",
    "T39n1799_03b:0870c08": "何成？」此破一也。前四句牒計，則明下四句",
    "T39n1799_03b:0870c09": "立理，若與下六句推破。見與境一，境滅見亡，",
    "T39n1799_03b:0870c10": "如何分辦明之與暗？若明下三句結非，明暗",
    "T39n1799_03b:0870c11": "自殊，見不隨滅，應知此見不與境一。",
    "T39n1799_03b:0870c12": "「若此見精與暗與明非一體者，汝離明、暗及",
    "T39n1799_03b:0870c13": "與虛空，分析見元，作何形相？離明、離暗及離",
    "T39n1799_03b:0870c14": "虛空，是見元同龜毛兔角，明、暗、虛空三事俱",
    "T39n1799_03b:0870c15": "異，從何立見？」破異也。初三句牒計，汝離下",
    "T39n1799_03b:0870c16": "四句正難離境何相，離明下四句結成畢竟",
    "T39n1799_03b:0870c17": "無體。上皆正破，明暗下三句結破，竝可知。",
    "T39n1799_03b:0870c18": "「明暗相背，云何或同？離三元無，云何或異？」",
    "T39n1799_03b:0870c19": "破兩亦也。同即一也，明暗互滅故云相背，若",
    "T39n1799_03b:0870c20": "與一同見即隨滅，如前所破。明、暗、虛空離此",
    "T39n1799_03b:0870c21": "無見，亦異不可。",
    "T39n1799_03b:0870c22": "「分空分見本無邊畔，云何非同？見暗、見明性",
    "T39n1799_03b:0870c23": "非遷改，云何非異？」破雙非也。空見無辨，",
    "T39n1799_03b:0870c24": "故非不一。明暗自遷，見無生滅，故非不異。",
    "T39n1799_03b:0870c25": "「汝更細審，微細審詳，審諦審觀，明從太陽，暗",
    "T39n1799_03b:0870c26": "隨黑月，通屬虛空，壅歸大地，如是見精因何",
    "T39n1799_03b:0870c27": "所出？」重審也。勸細審詳，四境之中從何有",
    "T39n1799_03b:0870c28": "見？",
    "T39n1799_03b:0870c29": "「見覺空頑，非和非合，不應見精無從自出。」",
    "T39n1799_03b:0871a01": "破和合無因也。三、會通實義，三：一、類通前",
    "T39n1799_03b:0871a02": "義。",
    "T39n1799_03b:0871a03": "「若見聞知性圓周遍，本不動搖。當知無邊不",
    "T39n1799_03b:0871a04": "動虛空，并其動搖地、水、火、風均名六大，性真",
    "T39n1799_03b:0871a05": "圓融，皆如來藏，本無生滅。」見聞覺知同名",
    "T39n1799_03b:0871a06": "大者，蓋常遍故，如前文釋。二、斥勸研詳。",
    "T39n1799_03b:0871a07": "「阿難！汝性沈淪，不悟汝之見聞覺知本如來",
    "T39n1799_03b:0871a08": "藏。汝當觀此見聞覺知，為生為滅？為同為異？",
    "T39n1799_03b:0871a09": "為非生滅？為非同異？」生滅，同也。非生滅，異",
    "T39n1799_03b:0871a10": "也。為同為異，兩亦也。見聞既真，四句叵得，",
    "T39n1799_03b:0871a11": "不動周遍，其大者歟？三、正會今理。",
    "T39n1799_03b:0871a12": "「汝曾不知，如來藏中性見覺明、覺精明見，清",
    "T39n1799_03b:0871a13": "淨本然，周遍法界，隨眾生心、應所知量。如一",
    "T39n1799_03b:0871a14": "見根見周法界，聽、嗅嘗觸、見觸覺知，妙德瑩",
    "T39n1799_03b:0871a15": "然，遍周法界，圓滿十虛，寧有方所？循業發現。」",
    "T39n1799_03b:0871a16": "曾，則也。聽嗅嘗觸者，鼻舌二根境合始覺，",
    "T39n1799_03b:0871a17": "故名嘗觸。覺觸，身也。覺知，意也。四、結責迷",
    "T39n1799_03b:0871a18": "情。",
    "T39n1799_03b:0871a19": "「世間無知，惑為因緣及自然性，皆是識心分",
    "T39n1799_03b:0871a20": "別計度，但有言說，都無實義。」七、識性，四：一、",
    "T39n1799_03b:0871a21": "總標無性。",
    "T39n1799_03b:0871a22": "「阿難！識性無源，因於六種根塵妄出。」二、舉",
    "T39n1799_03b:0871a23": "事廣破，二：一、舉事標徵。",
    "T39n1799_03b:0871a24": "「汝今遍觀此會聖眾，用目循歷，其目周視，但",
    "T39n1799_03b:0871a25": "如鏡中無別分析。汝識於中次第標指，此",
    "T39n1799_03b:0871a26": "是文殊、此富樓那、此目犍連、此須菩提、此舍",
    "T39n1799_03b:0871a27": "利弗。此識了知，為生於見？為生於相？為生",
    "T39n1799_03b:0871a28": "虛空？為無所因突然而出？」根能照境，如鏡",
    "T39n1799_03b:0871a29": "照物。識能了境，分別自他。此識分別為從何",
    "T39n1799_03b:0871b01": "生？二、依理推破。",
    "T39n1799_03b:0871b02": "「阿難！若汝識性生於見中，如無明暗及與色",
    "T39n1799_03b:0871b03": "空，四種必無，元無汝見；見性尚無，從何發識？」",
    "T39n1799_03b:0871b04": "破根生也。有相有見、相無見無，根尚無形，",
    "T39n1799_03b:0871b05": "識從何發？",
    "T39n1799_03b:0871b06": "「若汝識性生於相中、不從見生，既不見明，亦",
    "T39n1799_03b:0871b07": "不見暗，明暗不矚，即無色空；彼相尚無，識從",
    "T39n1799_03b:0871b08": "何發？」破境界也。相見相待，無見無相；相猶",
    "T39n1799_03b:0871b09": "不立，從何有識？",
    "T39n1799_03b:0871b10": "「若生於空，非相非見，非見無辨，自不能知",
    "T39n1799_03b:0871b11": "明暗色空；非相滅緣，見聞覺知無處安立。」",
    "T39n1799_03b:0871b12": "此下破空生。初二句審定不由根境也。非見",
    "T39n1799_03b:0871b13": "下正破，前三句非見不辨四境破。非相下三",
    "T39n1799_03b:0871b14": "句，非相不立五根破。相即是緣，四境既無，即",
    "T39n1799_03b:0871b15": "所緣境滅；所緣既無，五根何有？上皆牒破不",
    "T39n1799_03b:0871b16": "假根境也。",
    "T39n1799_03b:0871b17": "「處此二非，空則同無；有非同物，縱發汝識，",
    "T39n1799_03b:0871b18": "欲何分別？」正破識從空生也。非相非見，故",
    "T39n1799_03b:0871b19": "云二非，即正指空也。同無者，如龜毛兔角畢",
    "T39n1799_03b:0871b20": "竟無故。若言其空是有體者，豈同物像可形",
    "T39n1799_03b:0871b21": "可狀。又此虛空昏純無辨，無辨之空若有",
    "T39n1799_03b:0871b22": "所生亦應無辨，故云欲何分別。",
    "T39n1799_03b:0871b23": "「若無所因突然而出，何不日中別識明月？」",
    "T39n1799_03b:0871b24": "破無因也。日中無月，既無見月之識，應知非",
    "T39n1799_03b:0871b25": "是無因而有。",
    "T39n1799_03b:0871b26": "「汝更細詳，微細詳審，見託汝睛，相推前境，可",
    "T39n1799_03b:0871b27": "狀成有、不相成無，如是識緣因何所出？識動",
    "T39n1799_03b:0871b28": "見澄，非和非合。」重審生處也。晴即浮塵，",
    "T39n1799_03b:0871b29": "境即明暗，成有成無即虛空也。識動下二句",
    "T39n1799_03b:0871c01": "結非和合，動謂能了別也，澄謂但照境也。",
    "T39n1799_03b:0871c02": "「聞、聽、覺、知亦復如是，不應識緣無從自出。」",
    "T39n1799_03b:0871c03": "前二句例破餘識。聞聽即耳鼻，覺、知即舌身",
    "T39n1799_03b:0871c04": "意識。不應下二句結無生處，識起緣由，故云",
    "T39n1799_03b:0871c05": "識緣。三、會通實義，三：一、類通前義。",
    "T39n1799_03b:0871c06": "「若此識心本無所從，當知了別見聞覺知圓",
    "T39n1799_03b:0871c07": "滿湛然性非從所。兼彼虛空、地、水、火、風均名",
    "T39n1799_03b:0871c08": "七大，性真圓融，皆如來藏，本無生滅。」初二",
    "T39n1799_03b:0871c09": "句能類，當知下所類。了別謂識，見聞謂根也，",
    "T39n1799_03b:0871c10": "是生識之根，故云了別見聞等。二、斥勸研詳。",
    "T39n1799_03b:0871c11": "「阿難！汝心麁浮，不悟見聞發明了知本如來",
    "T39n1799_03b:0871c12": "藏。汝應觀此六處識心，為同為異？為空為有？",
    "T39n1799_03b:0871c13": "為非同異、為非空有？」同異如根中破。空謂",
    "T39n1799_03b:0871c14": "空生，有謂根境，非空有謂無因也。三、正會",
    "T39n1799_03b:0871c15": "今理。",
    "T39n1799_03b:0871c16": "「汝元不知，如來藏中，性識明知，覺明真識，妙覺",
    "T39n1799_03b:0871c17": "湛然，遍周法界，含吐十虛，寧有方所？循業發",
    "T39n1799_03b:0871c18": "現。」四、結責迷情。",
    "T39n1799_03b:0871c19": "「世間無知，惑為因緣及自然性，皆是識心分",
    "T39n1799_03b:0871c20": "別計度，但有言說，都無實義。」三、承前開示",
    "T39n1799_03b:0871c21": "獲悟，二：一、具敘大眾領悟，二：一、略敘除疑。",
    "T39n1799_03b:0871c22": "爾時，阿難及諸大眾蒙佛如來微妙開示，身",
    "T39n1799_03b:0871c23": "心蕩然，得無罣礙。三科七大即相即性，本",
    "T39n1799_03b:0871c24": "自不生，今則無滅，生滅去來皆如來藏，圓遍",
    "T39n1799_03b:0871c25": "不動，清淨本然，此是如來宣勝義中真勝義",
    "T39n1799_03b:0871c26": "性，故云微妙開示。身心圓明，故云蕩然。更無",
    "T39n1799_03b:0871c27": "諸法可為所疑，故無罣礙。二、廣述得益，四：",
    "T39n1799_03b:0871c28": "一、悟心廣大益。",
    "T39n1799_03b:0871c29": "是諸大眾各各自知心遍十方，見十方空，如",
    "T39n1799_03b:0872a01": "觀手中所持葉物。向執心在身中，謂言是",
    "T39n1799_03b:0872a02": "我真性。今知空在心內，如片物持於掌間。下",
    "T39n1799_03b:0872a03": "文亦云「空生大覺中，如海一漚發。」二、了物",
    "T39n1799_03b:0872a04": "咸真益。",
    "T39n1799_03b:0872a05": "一切世間諸所有物，皆即菩提妙明元心，心",
    "T39n1799_03b:0872a06": "精遍圓，含裹十方。向執心外有法，今悟法",
    "T39n1799_03b:0872a07": "法唯心。離實相外無法可得，故世間物皆菩",
    "T39n1799_03b:0872a08": "提也。菩提云覺，覺即是佛，若執無情無佛性",
    "T39n1799_03b:0872a09": "者，請看此文。縱信無情有性，仍說不具諸",
    "T39n1799_03b:0872a10": "法，遂令佛性派成其二：一具法佛性，謂有情",
    "T39n1799_03b:0872a11": "性；二不具法佛性，謂無情性。若此派分，何異",
    "T39n1799_03b:0872a12": "他說無情草木無佛性耶？今立量示云：一切",
    "T39n1799_03b:0872a13": "草木是有法，定具諸法故為宗，因云有佛性",
    "T39n1799_03b:0872a14": "故，同喻如有情。正教量云：地水火風均名七",
    "T39n1799_03b:0872a15": "大，性真圓融皆如來藏，妙覺湛然，周遍法界，",
    "T39n1799_03b:0872a16": "含吐十方，寧有方所。稟彼說者，宜悉詳之。",
    "T39n1799_03b:0872a17": "三、反顧遺身益。",
    "T39n1799_03b:0872a18": "反觀父母所生之身，猶彼十方虛空之中吹",
    "T39n1799_03b:0872a19": "一微塵，若存若亡，如湛巨海流一浮漚，起滅",
    "T39n1799_03b:0872a20": "無從。太虛處我心中，尚如片物在掌，更觀",
    "T39n1799_03b:0872a21": "所生微質，於心大小若何？故舉空中一塵，存",
    "T39n1799_03b:0872a22": "亡豈辨，喻至小也。如湛下再舉漚，喻了身無",
    "T39n1799_03b:0872a23": "生也。前喻猶存小相，今喻相本無生，故此二",
    "T39n1799_03b:0872a24": "喻各顯一意。四、妙獲元心益。",
    "T39n1799_03b:0872a25": "了然自知，獲妙本心，常住不滅。了，謂顯了，",
    "T39n1799_03b:0872a26": "猶分明也。然，語辭也。明解在心，故云自知。獲，",
    "T39n1799_03b:0872a27": "得也，迷妄名失，了悟名得。既言常住不滅，故",
    "T39n1799_03b:0872a28": "非新得，但顯現耳。二、阿難說偈讚述，二：一、",
    "T39n1799_03b:0872a29": "標舉。",
    "T39n1799_03b:0872b01": "禮佛合掌，得未曾有，於如來前說偈讚佛：",
    "T39n1799_03b:0872b02": "得益在懷，蓋承開示，故展禮伸讚，述益發心",
    "T39n1799_03b:0872b03": "也。二、正說，四：一、嘆佛法希有，二：一、正歎。",
    "T39n1799_03b:0872b04": "「妙湛總持不動尊，首楞嚴王世希有。」初句",
    "T39n1799_03b:0872b05": "讚佛。佛有三身，謂法、報、應，今皆具歎。妙湛，法",
    "T39n1799_03b:0872b06": "身也，法身無相，湛然常寂，無作無為，遍一切",
    "T39n1799_03b:0872b07": "處，不生滅故。總持，報身也，謂無量劫修行諸",
    "T39n1799_03b:0872b08": "度之所顯發，總攝一切無漏功德，盡未來際",
    "T39n1799_03b:0872b09": "任持不失，無有壞滅，詶彼因故。不動尊者，應",
    "T39n1799_03b:0872b10": "身也，謂隨機感厭求勝劣，眾生心中之所顯",
    "T39n1799_03b:0872b11": "現真如用相，名之為應。佛體不動，無有作意，",
    "T39n1799_03b:0872b12": "如月不降、百水不升，慈善根力法爾如此，亦",
    "T39n1799_03b:0872b13": "如鏡像隨形所現，鏡且不動，故以不動為應",
    "T39n1799_03b:0872b14": "身也。又妙及尊字通上通下，謂三身一體，不",
    "T39n1799_03b:0872b15": "三而三，體相用法具一切義，故名為妙；是最",
    "T39n1799_03b:0872b16": "究竟。極證所顯，故名為尊。下句嘆法，即行法",
    "T39n1799_03b:0872b17": "也。一經所顯，唯此三昧，最尊最勝於法自在，",
    "T39n1799_03b:0872b18": "故稱為王。上句理、果，下句是行，理、果、行三是",
    "T39n1799_03b:0872b19": "所詮義，必因能詮所詮方顯，是故四法皆具",
    "T39n1799_03b:0872b20": "嘆也。二、述益。",
    "T39n1799_03b:0872b21": "「銷我億劫顛倒想，不歷僧祇獲法身。」初句",
    "T39n1799_03b:0872b22": "斷障，即前身心蕩然，得無罣礙也。下經云「從",
    "T39n1799_03b:0872b23": "無始來顛倒淪替。」今言億者，舉大數耳。妄認",
    "T39n1799_03b:0872b24": "四大六塵緣影為身心相，迷己為物，觀大觀",
    "T39n1799_03b:0872b25": "小，皆為顛倒虛妄亂想。今聞開示，不執不認，",
    "T39n1799_03b:0872b26": "故名為銷。下句悟道，即獲妙本心，常住不滅",
    "T39n1799_03b:0872b27": "也。阿僧祇，云無數。劫波，云時分。方便教說，一",
    "T39n1799_03b:0872b28": "切諸佛皆於無數劫中修波羅蜜，然後成佛。",
    "T39n1799_03b:0872b29": "今於此會言下頓悟，獲妙本心，常住不滅，何",
    "T39n1799_03b:0872c01": "歷僧祇之有乎？故下文云「歇即菩提，不從人",
    "T39n1799_03b:0872c02": "得，何藉劬勞，肯綮修證？」又云「彈指超無學。」又",
    "T39n1799_03b:0872c03": "《圓覺》云「知幻即離，不作方便；離幻即覺，亦無",
    "T39n1799_03b:0872c04": "漸次。」皆此義也。然據今文，且敘解悟，如文云",
    "T39n1799_03b:0872c05": "「各各自知心遍十方」，知即解也，敘雖論解，不",
    "T39n1799_03b:0872c06": "無證悟，以隨人入位淺深不同。且如兩教二",
    "T39n1799_03b:0872c07": "乘稟權菩薩、圓教根性未發信者悟此境界，",
    "T39n1799_03b:0872c08": "即是解悟。若曾已入信解行位，聞法開悟，即",
    "T39n1799_03b:0872c09": "是證悟。更有已入地住，即增道損生。乃至妙",
    "T39n1799_03b:0872c10": "覺，破惑證理，發真妙用，皆隨位淺深而論廣",
    "T39n1799_03b:0872c11": "狹。此則一會之眾皆得妙益耳。二、願得果",
    "T39n1799_03b:0872c12": "度生，二：一、正陳所願，二：一、陳願。",
    "T39n1799_03b:0872c13": "「願今得果成寶王，還度如是恒沙眾。」初句",
    "T39n1799_03b:0872c14": "敘智，即佛道無上誓願成也。即於此身期獲",
    "T39n1799_03b:0872c15": "證故，故云願今。次句敘悲，即眾生無邊誓願",
    "T39n1799_03b:0872c16": "度也。下云除惑，即煩惱無盡誓願斷。悲、智二",
    "T39n1799_03b:0872c17": "法即菩提心，正是道體。復以要誓總而持之，",
    "T39n1799_03b:0872c18": "即三法周備、四願具足，發菩提心畢於此矣。",
    "T39n1799_03b:0872c19": "依《圓覺疏》，頓教因地總有三重：初、了悟覺性，",
    "T39n1799_03b:0872c20": "即前獲妙本心得法身也；二、發菩提心，即今",
    "T39n1799_03b:0872c21": "悲智二願也；後、修菩薩行，即向下問修行方",
    "T39n1799_03b:0872c22": "便也。謂若不了自心，云何知正道？故多劫修",
    "T39n1799_03b:0872c23": "行非真菩薩。次不發大心無由起行，故善財",
    "T39n1799_03b:0872c24": "先陳已發，方問修行，圓頓修證莫過此矣。",
    "T39n1799_03b:0872c25": "二、述意。",
    "T39n1799_03b:0872c26": "「將此深心奉塵剎，是則名為報佛恩。」上句",
    "T39n1799_03b:0872c27": "同佛化，上求下化，悲、智二心，一一先悟妙覺",
    "T39n1799_03b:0872c28": "明性。從深理生，故名深心。以此二心承順塵",
    "T39n1799_03b:0872c29": "剎諸佛化行，無二無別，故名為奉。下句結報",
    "T39n1799_03b:0873a01": "恩，《大論》云「假使頂戴經塵劫，身為床座遍三",
    "T39n1799_03b:0873a02": "千，若不傳法度眾生，畢竟無能報恩者。」二、",
    "T39n1799_03b:0873a03": "重請證明。",
    "T39n1799_03b:0873a04": "「伏請世尊為證明，五濁惡世誓先入，如一眾",
    "T39n1799_03b:0873a05": "生未成佛，終不於此取泥洹。」我願成道本",
    "T39n1799_03b:0873a06": "為度生，度生之心非暫時爾，盡未來際，眾生",
    "T39n1799_03b:0873a07": "界盡，我方入滅。斯願至重，故請證明。二、乞",
    "T39n1799_03b:0873a08": "除惑速成。",
    "T39n1799_03b:0873a09": "「大雄大力大慈悲，希更審除微細惑，令我早",
    "T39n1799_03b:0873a10": "登無上覺，於十方界坐道場。」初句嘆德。威",
    "T39n1799_03b:0873a11": "德猛盛如獅子王，故名雄。十義具足不可屈",
    "T39n1799_03b:0873a12": "伏，故云力。慈悲謂拔苦與樂。無緣普救，皆",
    "T39n1799_03b:0873a13": "言大者，顯無上也。次句乞除惑。自乘修惑、大",
    "T39n1799_03b:0873a14": "乘所知，俱名微細。下二句乞速成，前文已願",
    "T39n1799_03b:0873a15": "得果，今再言者，以度生心切，願早得也。上句",
    "T39n1799_03b:0873a16": "真身，下句垂應。登，成也。道場，現八相也。前",
    "T39n1799_03b:0873a17": "云未成不滅，約時竪論；今云於十方界，約處",
    "T39n1799_03b:0873a18": "橫說，即釋成上求下化也。四、喻道心無動。",
    "T39n1799_03b:0873a19": "「舜若多性可銷亡，爍迦羅心無動轉。」舜若",
    "T39n1799_03b:0873a20": "多，云空也。虛空之性不可銷滅，今尚可滅；上",
    "T39n1799_03b:0873a21": "求下化菩提之心終無移動，故不動轉。爍迦",
    "T39n1799_03b:0873a22": "羅，云竪固不壞也，又翻為輪。輪有摧碾，謂",
    "T39n1799_03b:0873a23": "悲智之心自利利他，皆能摧碾惑業苦故。",
    "T39n1799_03b:0873a24": "首楞嚴義疏注經卷第三之二"
}