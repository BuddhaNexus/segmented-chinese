{
    "X62n1205_001:0713c02": "報恩論",
    "X62n1205_001:0713c04": "報恩論目錄",
    "X62n1205_001:0713c05": "卷首",
    "X62n1205_001:0713c06": "恭錄",
    "X62n1205_001:0713c07": "列聖護法綸音",
    "X62n1205_001:0713c08": "證經(十二則)",
    "X62n1205_001:0713c09": "答問(二十五則)",
    "X62n1205_001:0713c10": "卷正上",
    "X62n1205_001:0713c11": "淨土法門綱宗",
    "X62n1205_001:0713c12": "無量壽經綱宗",
    "X62n1205_001:0713c13": "往生正因定論",
    "X62n1205_001:0713c14": "辨正五逆謗法不得往生說",
    "X62n1205_001:0713c15": "二教通喻",
    "X62n1205_001:0713c16": "雜說(二十五則)",
    "X62n1205_001:0713c17": "代眾回向發願疏",
    "X62n1205_001:0713c18": "寫經記",
    "X62n1205_001:0713c19": "卷正下",
    "X62n1205_001:0713c20": "醒迷歌(五十章)",
    "X62n1205_001:0713c21": "勸俗歌(五十章)",
    "X62n1205_001:0713c22": "往生公據",
    "X62n1205_001:0713c23": "阿彌陀佛禮想儀",
    "X62n1205_001:0713c24": "戒殺懺願偈",
    "X62n1205_001:0714a01": "附錄慈雲懺主懺願文",
    "X62n1205_001:0714a02": "附一法治四病說(改正玉峯師作原名四大要訣)",
    "X62n1205_001:0714a03": "改定僧玉峯摩崖圓滿白眾偈",
    "X62n1205_001:0714a04": "小霍山摩崖道場寫經始末記(續出)",
    "X62n1205_001:0714a05": "上卷多說理性。下卷先以兩歌。斷疑生信。次",
    "X62n1205_001:0714a06": "以公據等三篇。專說事修。而末篇之說。遂附",
    "X62n1205_001:0714a07": "及之者。所謂應病與藥。期於病藥雙忘。性修",
    "X62n1205_001:0714a08": "不二。而止世界無盡。未來無窮。區區本願具",
    "X62n1205_001:0714a09": "在。代眾回向疏矣。度必有無量發心。菩薩覧",
    "X62n1205_001:0714a10": "而興起者。佛法世法真俗圓融之本旨。庶幾",
    "X62n1205_001:0714a11": "普徧昌明歟。其卷首卷附諸篇。無非欲發明",
    "X62n1205_001:0714a12": "此旨。已詳卷首述意篇。子簡既為寫錄。隨依",
    "X62n1205_001:0714a13": "香巖例。句讀圈點之。為令閱者易於醒目。文",
    "X62n1205_001:0714a14": "人批尾陋習。固不暇避也。其用意良苦。有心",
    "X62n1205_001:0714a15": "人應共諒爾。未還謹識",
    "X62n1205_001:0714a16": "卷附",
    "X62n1205_001:0714a17": "上鍾子勤夫子書(以下三書勸讀書人兼論道家)",
    "X62n1205_001:0714a18": "其二",
    "X62n1205_001:0714a19": "其三",
    "X62n1205_001:0714a20": "穀梁補註再書後(是篇以天佛聖合言之可見道無方體當下即是說異說",
    "X62n1205_001:0714a21": "同祇成戲論)",
    "X62n1205_001:0714a22": "致楊仁山書(代許息安)",
    "X62n1205_001:0714a23": "善生經序",
    "X62n1205_001:0714a24": "精嚴寺同戒錄序(代妹婿劉頌年作此篇勸官長護法維繫民心)",
    "X62n1205_001:0714b01": "又序(此篇勸信入法門者可證禪教律三宗統歸淨宗攝無不盡)",
    "X62n1205_001:0714b02": "天台縣護持叢林永禁私佔示(代妹婿劉頌年作可為護法榜",
    "X62n1205_001:0714b03": "樣)",
    "X62n1205_001:0714b04": "募修揚州高旻寺正殿疏(代寺僧了凡作勸緇素各安本分即俗恒",
    "X62n1205_001:0714b05": "真)",
    "X62n1205_001:0714b06": "募修真覺寺緣起(勸法門中人護持台教陰翊皇度崇正辟邪)",
    "X62n1205_001:0714b07": "補玉峯師念佛開心偈六首",
    "X62n1205_001:0714b08": "達摩祖師像讚",
    "X62n1205_001:0714b09": "又指畫像讚",
    "X62n1205_001:0714b10": "大通智勝佛拈頌",
    "X62n1205_001:0714b11": "靜坐箴",
    "X62n1205_001:0714b12": "留仙閣頌",
    "X62n1205_001:0714b13": "經正民興說(續出)",
    "X62n1205_001:0714b17": "列聖護法綸音　　　　　　　報恩論卷首",
    "X62n1205_001:0714b18": "順治十五年九月",
    "X62n1205_001:0714b19": "　世祖章皇帝敕諭玉琳通琇國師書",
    "X62n1205_001:0714b20": "朕惟立綱陳紀敷政而易俗移風見性明心傳教以",
    "X62n1205_001:0714b21": "牖民覺世考其功業則事有殊途論厥精微斯旨歸",
    "X62n1205_001:0714b22": "同軌然遡無生之真諦不緣意象以求證般若之妙",
    "X62n1205_001:0714b23": "源非因文字而顯欲問大千之覺路先皈不二之度",
    "X62n1205_001:0714b24": "門賴初祖之既來遂灋衣之不絕燃燈而照昏瞶建",
    "X62n1205_001:0714c01": "鼓以醒愚聾爰指善誘之津誕施方便之力付灋將",
    "X62n1205_001:0714c02": "逾百代知名何僅千人莫不宗旨共扶流風大闡用",
    "X62n1205_001:0714c03": "慈悲而度天下佐平治以化民生允有裨於盛時故",
    "X62n1205_001:0714c04": "恒尊於歷世茲聞爾僧通琇慧通無始智洞真如續",
    "X62n1205_001:0714c05": "五葉之正宗萬灋從而歸一屏六根之邪識四大是",
    "X62n1205_001:0714c06": "以盡空掃末世之狂禪秉如來之正覺誠超生融之",
    "X62n1205_001:0714c07": "學而迥播觀摩之名者也朕俯詢灋器緬想高風思",
    "X62n1205_001:0714c08": "御宇以來期沛無為之治而虗席以待樂聞無漏之",
    "X62n1205_001:0714c09": "因用是特遣司吏院掌印官張嘉謨頒賜璽書遠延",
    "X62n1205_001:0714c10": "杖錫爾其遄驅象馭早踐龍墀陳密義之慧空贊皇",
    "X62n1205_001:0714c11": "猷之清淨嗚呼順風而問朕將同訪道于崆峒計日",
    "X62n1205_001:0714c12": "以來爾尚效朝宗之江漢欽哉故諭。",
    "X62n1205_001:0714c13": "又順治十六年四月",
    "X62n1205_001:0714c14": "朕維教闡西乾灋流東土付妙心於四七傳正果於",
    "X62n1205_001:0714c15": "二三莫不以參悟透脫者為真乘操履純一者為灋",
    "X62n1205_001:0714c16": "器故南嶽不汙垂護念於庾嶺馬師大用揭震喝於",
    "X62n1205_001:0714c17": "雄峰以至滹水建黃檗之宗高峰繼雪巖之緒源遠",
    "X62n1205_001:0714c18": "流長良有以也朕殫心誠正遜志危微務期於道岸",
    "X62n1205_001:0714c19": "誕登允懷乎德修罔覺因念夫禔躬立政聿本於見",
    "X62n1205_001:0714c20": "性明心大道本同精義無二緬思宗派必有高人聞",
    "X62n1205_001:0714c21": "爾禪師通琇臨濟嫡傳笑巖近裔心源明潔行解孤",
    "X62n1205_001:0714c22": "高故於戊戌之秋特遣皇華之使聘來京闕卓錫上",
    "X62n1205_001:0714c23": "林朕於聽覽之餘親詢釋梵之奧見其機鋒峻利論",
    "X62n1205_001:0714c24": "義圓通直指向上之關信稱諦當證徹無生之旨不",
    "X62n1205_001:0715a01": "落言詮實獲我心深契予志間泛及於眾說亦博綜",
    "X62n1205_001:0715a02": "乎百家名理恒超決疑無滯洵灋門之龍象禪苑之",
    "X62n1205_001:0715a03": "珠林者也用是特降褒綸賜號大覺方欲久留瓶鉢",
    "X62n1205_001:0715a04": "時聽伽音冀朝夕之啟予庶默成夫元旨而禪師欲",
    "X62n1205_001:0715a05": "全子道祈盡孝思堅請還山勉襄石塔遠追目犍連",
    "X62n1205_001:0715a06": "之度母近承陳尊宿之養親有裨人倫克端風化朕",
    "X62n1205_001:0715a07": "俯徇其願敕護遄歸惜山川之既遙倐夏秋之已隔",
    "X62n1205_001:0715a08": "永言遺韻惓惓於懷追惟對御之言實發大乘之秘",
    "X62n1205_001:0715a09": "傳燈可續末灋所希爰是復降溫綸加封大覺普濟",
    "X62n1205_001:0715a10": "禪師賜以紫衣並予金印遣使齎往昭朕眷衷重揚",
    "X62n1205_001:0715a11": "灋席之輝永鎮山門之寶於戲龍章載錫式增慧日",
    "X62n1205_001:0715a12": "光華椹服新頒克紹佛衣灋數祈承顯命益勉勤修",
    "X62n1205_001:0715a13": "欽哉故諭。",
    "X62n1205_001:0715a14": "又",
    "X62n1205_001:0715a15": "自杖錫南還時勤企念五湖煙景三江秀麗荷衣松",
    "X62n1205_001:0715a16": "食致足樂也閶闔風至秋色依依益深白露伊人之",
    "X62n1205_001:0715a17": "想自邇以來企徹禪宗勤心灋寶慨佛果應庵之後",
    "X62n1205_001:0715a18": "差近閴寂今雷音雖震而北方猶若未聞故末灋比",
    "X62n1205_001:0715a19": "邱少奉戒律其口談無而行在有者又如麻粟也茲",
    "X62n1205_001:0715a20": "欲於都城建立皇壇俾衲子一千五百人眾受毗尼",
    "X62n1205_001:0715a21": "戒七條一縷出自上方五戒三皈重宣佛義然非禪",
    "X62n1205_001:0715a22": "師親為羯磨正恐以最上慈航為人天階級耳惟冀",
    "X62n1205_001:0715a23": "荷擔如來闡明大灋不辭遠道惠然肯來則皇城四",
    "X62n1205_001:0715a24": "眾重聞薝蔔之香新學緇流頓長菩提之樹知禪師",
    "X62n1205_001:0715b01": "以佛灋大事為先不以靜退小節縈念也遙瞻浮渡",
    "X62n1205_001:0715b02": "速慰悠懷。",
    "X62n1205_001:0715b03": "康熈四十年嘉平月",
    "X62n1205_001:0715b04": "　聖祖仁皇帝御製補陀羅迦普濟寺碑記",
    "X62n1205_001:0715b05": "稽考梵書補陀羅迦山有三一居厄納忒黑一居忒",
    "X62n1205_001:0715b06": "白忒一居南海即是山也本山誌書未得其詳當年",
    "X62n1205_001:0715b07": "海寇猖狂凡禁海之外寺宇梵剎皆為灰燼自康熈",
    "X62n1205_001:0715b08": "二十二年蕩平臺灣海波永息故遊方衲子因舊基",
    "X62n1205_001:0715b09": "址斬蓬蒿艾藜藿而更新焉朕時巡浙西特遣專官",
    "X62n1205_001:0715b10": "虔修淨供敬書題額永鎮山門復發帑金重修寺宇",
    "X62n1205_001:0715b11": "務俾殿堂廡牖丹碧華燁棼橑煥美而一木一石悉",
    "X62n1205_001:0715b12": "出公家一夫一役不煩民力上為",
    "X62n1205_001:0715b13": "慈闈延禧下為蒼生錫祉也朕自弱齡誦讀經史以",
    "X62n1205_001:0715b14": "修齊治平為本未暇覧金經貝葉空寂泡影之文所",
    "X62n1205_001:0715b15": "以不能窺其堂奧槩而言之元者善之長也佛者以",
    "X62n1205_001:0715b16": "善為本推而擴之大約無二上天好生化育萬彚大",
    "X62n1205_001:0715b17": "士慈悲度盡眾生亦無二也朕求治勤民四十餘載",
    "X62n1205_001:0715b18": "矣今者兵革已銷而民生未臻康阜梗頑雖化而民",
    "X62n1205_001:0715b19": "心未盡淳良皆因水旱靡常豐歉各異此朕寤寐孳",
    "X62n1205_001:0715b20": "孳不能釋也以大士之力庶幾慈雲法雨甘露祥風",
    "X62n1205_001:0715b21": "使歲稔人安萬姓仁壽則普濟之弘功即時雍之上",
    "X62n1205_001:0715b22": "理是朕之心也夫爰書翰簡勒諸穹碑垂示無盡云。",
    "X62n1205_001:0715b23": "又",
    "X62n1205_001:0715b24": "御製重修天竺寺碑文",
    "X62n1205_001:0715c01": "朕御麻凝庥心周區域省方設教蹕駐山湖眷茲民",
    "X62n1205_001:0715c02": "力於東南詎止皇輿之名勝若迺因其舊蹟無侈前",
    "X62n1205_001:0715c03": "觀則天竺寺之所由以重修也粤惟鷲嶺著於西方",
    "X62n1205_001:0715c04": "法輪則一竺峰麗於南國名剎維三固緇梵所薰修",
    "X62n1205_001:0715c05": "亦僊靈之窟宅潮音送響遙接普陀塔影橫空長留",
    "X62n1205_001:0715c06": "舍利瑞光發於澗上奇木像大士之容白衣感夫夢",
    "X62n1205_001:0715c07": "中淨域建看經之院或旱乾間作禾麥告枯而幡蓋",
    "X62n1205_001:0715c08": "來迎霪雨濡足有禱輒應無福不臻斯固歷晉宋以",
    "X62n1205_001:0715c09": "迄今實亦載簡編而可信意者能仁之量等於好生",
    "X62n1205_001:0715c10": "佛道之成關乎民隱推斯指也不其偉與將使般若",
    "X62n1205_001:0715c11": "之門隨方而啟仁壽之域舉世咸登有其興矣曷可",
    "X62n1205_001:0715c12": "廢哉朕曩者親奉",
    "X62n1205_001:0715c13": "慈闈式臨茲宇自芳湖而西顧望初地以南循輦過",
    "X62n1205_001:0715c14": "花迎旌迴雲捲巖深乳竇含真珠之寶光峰轉飛來",
    "X62n1205_001:0715c15": "帶琉璃之紺色百靈斯護七聖不迷既祝我",
    "X62n1205_001:0715c16": "皇太后壽履康甯復冀凡茲庶民室家盈慶然則迦",
    "X62n1205_001:0715c17": "釋之弘慈與國家之布德豈有殊也顧念山靈如昔",
    "X62n1205_001:0715c18": "寺貌未新我",
    "X62n1205_001:0715c19": "皇太后為國發心為民祈福時申",
    "X62n1205_001:0715c20": "慈命重葺香林茲役之興不妨民事凌雲再煥將無",
    "X62n1205_001:0715c21": "乾竺之靈匪日成功實篤坤元之慶恒沙國土偕常",
    "X62n1205_001:0715c22": "樂以同升億萬蒼生享太平而無極是則我",
    "X62n1205_001:0715c23": "皇太后之聖心依然迦釋之心而於朕經營天下利",
    "X62n1205_001:0715c24": "濟生民之心亦適有愜也夫。",
    "X62n1205_001:0716a01": "雍正元年六月十八日",
    "X62n1205_001:0716a02": "　世宗憲皇帝硃批浙江巡撫(臣)李馥奏",
    "X62n1205_001:0716a03": "再諭粵溯道統之傳堯舜以至周公孔子聖聖相承",
    "X62n1205_001:0716a04": "精一不雜原無藉於釋道自漢以來三教流傳炳若",
    "X62n1205_001:0716a05": "三光屹然鼎峙歷千百年而不廢不墜豈非道並行",
    "X62n1205_001:0716a06": "而不相悖歟吾儒正心率性釋家明心見性元門修",
    "X62n1205_001:0716a07": "心煉性以言乎體則同聖人之明德新民如來之自",
    "X62n1205_001:0716a08": "利利他太上之度人無量以言乎用又同中庸曰戒",
    "X62n1205_001:0716a09": "慎乎其所不睹恐懼乎其所不聞內典云六塵涉境",
    "X62n1205_001:0716a10": "心不隨緣道德經云不見可欲使心不亂以言乎進",
    "X62n1205_001:0716a11": "修工夫亦未嘗不同何下士往往以管蠡之見縱橫",
    "X62n1205_001:0716a12": "辯駁以逞其胸臆蓋止據形迹而論而實未窺其奧",
    "X62n1205_001:0716a13": "蘊也其言以為二氏之學全無關乎世道人心而孰",
    "X62n1205_001:0716a14": "知有不然者夫積善之家必有餘慶積不善之家必",
    "X62n1205_001:0716a15": "有餘殃理載於周易善惡之報如影隨形義著於感",
    "X62n1205_001:0716a16": "應篇四生六道因果輪迴之秘諦散見於大藏諸經",
    "X62n1205_001:0716a17": "其所以警戒提撕誘掖獎勸若合符節究其指歸無",
    "X62n1205_001:0716a18": "非勉人為善而已况細而閨闈里巷遠而海澨山陬",
    "X62n1205_001:0716a19": "有不可以禮樂維持詩書訓導者而二氏之教皆足",
    "X62n1205_001:0716a20": "以感發其皈向之誠消磨其隱微之慝由是觀之釋",
    "X62n1205_001:0716a21": "道甯無補於王化也哉試問中國將此三途去二留",
    "X62n1205_001:0716a22": "一能乎否耶不能則何必分門立戶互相排擠有若",
    "X62n1205_001:0716a23": "聚訟然顧茲末法黃冠緇流下愚者多率皆餓夫懶",
    "X62n1205_001:0716a24": "漢苟希利養以故招提蘭若竟成藏垢納污之地此",
    "X62n1205_001:0716b01": "輩猶如穀之有稗粟之有粃惟在分別孰稗孰粃豈",
    "X62n1205_001:0716b02": "可併穀粟而概棄之乎朕向來三教並重一體尊崇",
    "X62n1205_001:0716b03": "於奉佛敬仙之禮不稍輕忽每見章句之士鄙薄二",
    "X62n1205_001:0716b04": "氏動輒輕蔑擯斥而託名理學者尤甚及考其操履",
    "X62n1205_001:0716b05": "與理學真詮又大相徑庭此不過井蛙籬鷃之徒耳",
    "X62n1205_001:0716b06": "何足與較浙江俗稱僧海乃衲子卓錫勝地近十年",
    "X62n1205_001:0716b07": "來不特指月清機宗風透徹者罕見即精通教律者",
    "X62n1205_001:0716b08": "亦未聞其人叢林凋謝可勝太息汝仰體朕意於公",
    "X62n1205_001:0716b09": "務之餘留心護持使不至過於寥落傾頺不必著相",
    "X62n1205_001:0716b10": "莊嚴也此諭汝自領會毋令眾知何也士子聞之徒",
    "X62n1205_001:0716b11": "為好佛之譏釋子聞之致增我慢之相其中庸流或",
    "X62n1205_001:0716b12": "因而縱肇甚至紊亂清規有千法紀是朕憐之而反",
    "X62n1205_001:0716b13": "害之也密之。",
    "X62n1205_001:0716b14": "又雍正二年四月十九日",
    "X62n1205_001:0716b15": "上諭內閣前有條奏婦女入廟進香成羣聚會混雜",
    "X62n1205_001:0716b16": "行走妄費無益及入于別教妖言惑眾理宜禁止者",
    "X62n1205_001:0716b17": "曾降旨准行但並非禁止民人于名山寺廟中禮拜",
    "X62n1205_001:0716b18": "也今聞凡係寺廟概行禁止不許民人叩拜又往[髟/了]",
    "X62n1205_001:0716b19": "髻山進香人等于金盞河地方掛號取稅皆與朕旨",
    "X62n1205_001:0716b20": "不合其禁止太過之處在京著禮部查明具奏金盞",
    "X62n1205_001:0716b21": "河地方交與直隸巡撫令其查明具奏。",
    "X62n1205_001:0716b22": "又雍正八年二月初三日",
    "X62n1205_001:0716b23": "　硃批福建巡撫(臣)劉世明奏",
    "X62n1205_001:0716b24": "但應禁止邪教惑眾從未有禁人喫齋之理此奏甚",
    "X62n1205_001:0716c01": "屬乘謬之至朕不解汝具何意見而云然若將此等",
    "X62n1205_001:0716c02": "無理妄舉以為盡心任事實力奉行則大誤矣既云",
    "X62n1205_001:0716c03": "年老願齋者聽而闔家大小喫齋者又欲坐罪更屬",
    "X62n1205_001:0716c04": "可笑之談如於一家老者小者飲食之際稽查某齋",
    "X62n1205_001:0716c05": "某不齋其紛擾為何如耶觀一切辦理覆奏不但浮",
    "X62n1205_001:0716c06": "泛不實且每多乖張失指大有心志惶惑光景嗣後",
    "X62n1205_001:0716c07": "仍不痛自儆省加勉誠敬則朕恩殊為可惜也。",
    "X62n1205_001:0716c08": "又雍正十一年二月十五日",
    "X62n1205_001:0716c09": "上諭內閣朕惟三教之覺民於海內也理同出於一",
    "X62n1205_001:0716c10": "原道並行而不悖人惟不能豁然貫通於是人各異",
    "X62n1205_001:0716c11": "心心各異見慕道者謂佛不如道之尊向佛者謂道",
    "X62n1205_001:0716c12": "不如佛之大而儒者又兼闢二氏以為異端懷挾私",
    "X62n1205_001:0716c13": "心紛爭角勝而不相下朕以持三教之論亦惟得其",
    "X62n1205_001:0716c14": "平而已矣能得其平則外略形迹之異內證性理之",
    "X62n1205_001:0716c15": "同而知三教初無異旨無非欲人同歸於善夫佛氏",
    "X62n1205_001:0716c16": "之五戒十善導人於善也吾儒之五常百行誘掖獎",
    "X62n1205_001:0716c17": "勸有一不引人為善者哉昔宋文帝問侍中何尚之",
    "X62n1205_001:0716c18": "曰六經本是濟俗若性靈真要則以佛經為指南如",
    "X62n1205_001:0716c19": "率土之民皆湻此化則吾坐致太平矣何尚之對曰",
    "X62n1205_001:0716c20": "百家之鄉十人持五戒則十人湻謹千室之邑百人",
    "X62n1205_001:0716c21": "持十善則百人和睦持此風教以周寰區則編戶億",
    "X62n1205_001:0716c22": "千仁人百萬而能行一善則去一惡去一惡則息一",
    "X62n1205_001:0716c23": "刑一刑息於家萬刑息於國洵乎可以垂拱坐致太",
    "X62n1205_001:0716c24": "平矣斯言也蓋以勸善者治天下之要道也而佛教",
    "X62n1205_001:0717a01": "之化貪吝誘賢良其旨亦本於此苟信而從之洵可",
    "X62n1205_001:0717a02": "以型方訓俗而為致君澤民之大助其任意詆毀妄",
    "X62n1205_001:0717a03": "揑為楊墨之道之論者皆未見顏色失乎瞽之說也",
    "X62n1205_001:0717a04": "朕居藩邸留心內典於性宗之學實深領悟御極以",
    "X62n1205_001:0717a05": "後宵旰靡遑且恐啟天下以崇尚釋教之疑是以未",
    "X62n1205_001:0717a06": "嘗形之談論欲俟庶政漸理始舉三教合一之旨提",
    "X62n1205_001:0717a07": "撕警覺以明互相詆毀者之非今逾十年矣聽政餘",
    "X62n1205_001:0717a08": "暇偶將朕之所見並昔人論說數條舉以示天下之",
    "X62n1205_001:0717a09": "學道者古人有曰周孔六經之訓忠孝履其端李老",
    "X62n1205_001:0717a10": "二篇之言道德創其首瞿曇三藏之文慈悲為其本",
    "X62n1205_001:0717a11": "事跡雖異理數不殊皆可崇可慕者又有曰儒以正",
    "X62n1205_001:0717a12": "設教道以尊設教佛以大設教觀其好生惡殺則同",
    "X62n1205_001:0717a13": "一仁也視人猶己則同一公也懲忿塞欲禁過防非",
    "X62n1205_001:0717a14": "則同一操修也又有曰以佛治心以道治身以儒治",
    "X62n1205_001:0717a15": "世又有曰佛之言性與諸書同聖人同其性則廣為",
    "X62n1205_001:0717a16": "道德人能同誠其心同齋戒其身同推德於人則可",
    "X62n1205_001:0717a17": "以福吾親可以資吾君之安天下又有曰佛之道與",
    "X62n1205_001:0717a18": "王道合王道者皇極也皇極者中道之謂也佛之道",
    "X62n1205_001:0717a19": "亦曰中道不偏不邪其旨相同又有曰佛教之設使",
    "X62n1205_001:0717a20": "人棄華而就實背偏而歸善由力行而造於安行由",
    "X62n1205_001:0717a21": "自利而至於利彼其為生民之所依歸者無以加矣",
    "X62n1205_001:0717a22": "又有曰人謂釋氏惟務上達而無下學不思釋氏之",
    "X62n1205_001:0717a23": "六波羅密由禪定而到彼岸豈非下學上達之旨乎",
    "X62n1205_001:0717a24": "又有曰天下無二道聖人無兩心蓋道者先天地而",
    "X62n1205_001:0717b01": "生亘古今而常存聖人得道之真以治身以其緒餘",
    "X62n1205_001:0717b02": "土苴治天下國家豈不大哉故聖人或生於中國或",
    "X62n1205_001:0717b03": "生於西方或生於東夷西夷生雖殊方而其得道之",
    "X62n1205_001:0717b04": "真若合符契未始殊也以上數條皆於聖賢之理同",
    "X62n1205_001:0717b05": "流共貫未見其為謬異也三教雖各具治心治身治",
    "X62n1205_001:0717b06": "世之道然各有所專其各有所長各有不及處亦顯",
    "X62n1205_001:0717b07": "而易見實缺一不可者夫習釋道之學雖有偏有正",
    "X62n1205_001:0717b08": "而習儒者之學亦有真有偽即如釋中以狂空欺世",
    "X62n1205_001:0717b09": "道中以邪術愚人是固釋道之罪人也亦如儒中博",
    "X62n1205_001:0717b10": "覧詩書高談仁義而躬蹈亂臣賊子行之者謂非名",
    "X62n1205_001:0717b11": "教之罪人乎若掩人之長而斥其短隱己之短而誇",
    "X62n1205_001:0717b12": "其長互相肆口詆排者皆私詐小人形態非仁人君",
    "X62n1205_001:0717b13": "子懷德抱道之所為亦徒見其不自量耳數年來有",
    "X62n1205_001:0717b14": "請嚴禁私自剃度者有請將寺觀改為書院者有縣",
    "X62n1205_001:0717b15": "令無故毀廟逐僧者甚至有請僧尼悉行配合夫婦",
    "X62n1205_001:0717b16": "可廣增人丁者悖理妄言惑亂國是不思鰥寡孤獨",
    "X62n1205_001:0717b17": "為國家之所矜恤彼既立願出家其意亦為國家蒼",
    "X62n1205_001:0717b18": "生修福田耳乃無故強令配合以拂其性豈仁君治",
    "X62n1205_001:0717b19": "天下者之所忍為乎因皆下愚小輩朕亦未窮治其",
    "X62n1205_001:0717b20": "妄誕之罪至於品類不齊其中違理犯科者朝廷原",
    "X62n1205_001:0717b21": "有懲創之條而其清修苦行精戒明宗者則為之護",
    "X62n1205_001:0717b22": "持其邪說外道則嚴加懲治如道忞行峰之紀載謬",
    "X62n1205_001:0717b23": "妄法藏弘忍之魔說猖狂朕悉降旨指摘決不令混",
    "X62n1205_001:0717b24": "冒正法以致真偽罔辨也朕於三教同原之理探溯",
    "X62n1205_001:0717c01": "淵源公其心而平其論令天下臣庶佛仙弟子有各",
    "X62n1205_001:0717c02": "挾私心各執己見意存偏向理失平衡者夢覺醉醒",
    "X62n1205_001:0717c03": "焉故委曲宣示以開愚昧凡有地方責任之文武大",
    "X62n1205_001:0717c04": "臣官員當承事朕旨加意護持出家修行人以成大",
    "X62n1205_001:0717c05": "公好善之治特諭。",
    "X62n1205_001:0717c06": "又",
    "X62n1205_001:0717c07": "御選圓明居士語錄",
    "X62n1205_001:0717c08": "有儒士問三教之同異王云若論○以內三教實同",
    "X62n1205_001:0717c09": "一道不可泥於迹象涉於事為而妄生分別也儒以",
    "X62n1205_001:0717c10": "修齊治平設教道以虗無清淨設教究其所以示人",
    "X62n1205_001:0717c11": "者不能外○者箇而釋教亦不捨離○者箇既不捨",
    "X62n1205_001:0717c12": "離即此○內而言則不謂之一貫不可也若以○之",
    "X62n1205_001:0717c13": "外周孔黃老之書未言及此能明此者惟有釋典耳",
    "X62n1205_001:0717c14": "下士愚盲小智見淺謂○以內尚不明了何暇究○",
    "X62n1205_001:0717c15": "以外不知○以內者倚○以外者而立若不明○以",
    "X62n1205_001:0717c16": "外則○以內無論不能頓地透脫即使到得盡處猶",
    "X62n1205_001:0717c17": "有者箇○在人但知拘滯生死不知窮其無生不死",
    "X62n1205_001:0717c18": "此一大關惟此一路方透即以佛教而論如講演戒",
    "X62n1205_001:0717c19": "律何嘗不與宗為一貫必須宗為之統攝離宗則盡",
    "X62n1205_001:0717c20": "屬幻作宗乃第一義也然一亦不立方是佛旨即此",
    "X62n1205_001:0717c21": "觀彼自明三教分合之定論圓明寧甘汝等迂儒之",
    "X62n1205_001:0717c22": "謗斷不忍令眾生長溺苦海而不拯救指迷也士聞",
    "X62n1205_001:0717c23": "愕然諾諾而退。",
    "X62n1205_001:0717c24": "乾隆元年",
    "X62n1205_001:0718a01": "　高宗純皇帝諭",
    "X62n1205_001:0718a02": "朕前以應付僧火居道士竊二氏之名而無修持之",
    "X62n1205_001:0718a03": "實甚且作姦犯科難於稽察約束是以酌復度牒之",
    "X62n1205_001:0718a04": "法使有志修行者永守清規而無賴之徒不得竄入",
    "X62n1205_001:0718a05": "其中以為佛老之玷其情願還俗者量給資產其餘",
    "X62n1205_001:0718a06": "歸公留為養濟窮民之用此亦專為應付僧火居道",
    "X62n1205_001:0718a07": "士而言也名山古剎閉戶清修者在所不問前降諭",
    "X62n1205_001:0718a08": "旨甚明現交與王大臣九卿會議乃聞外省傳述錯",
    "X62n1205_001:0718a09": "誤一切僧道皆有惶惑不安之意恐將資產歸公遂",
    "X62n1205_001:0718a10": "爾弊端百出有將己身田宅詭寄他人戶下希圖藏",
    "X62n1205_001:0718a11": "匿者有謀囑書吏分立花戶詭名以多報少者有減",
    "X62n1205_001:0718a12": "價速求售賣變銀入橐者且有局外匪類從中藉口",
    "X62n1205_001:0718a13": "索詐者夫此僧道既謀利戀財如是揆之仙佛之法",
    "X62n1205_001:0718a14": "乃糠粃稂莠也即取其私橐歸公以養濟貧民亦何",
    "X62n1205_001:0718a15": "不可之有天下後世自有公論但朕之本意原以天",
    "X62n1205_001:0718a16": "地好生之心為心一物不得其所如己推而納之溝",
    "X62n1205_001:0718a17": "中此庸愚無知之僧道亦天下之一物耳朕何忍視",
    "X62n1205_001:0718a18": "同膜外況朕先所降旨甚明原以護持僧道而非有",
    "X62n1205_001:0718a19": "意苛削僧道今觀伊等情形是愚昧無知被人恐嚇",
    "X62n1205_001:0718a20": "而不知原降之諭旨也著該部先行曉諭去其迷惑",
    "X62n1205_001:0718a21": "至於應付僧火居道士之資產因無所歸著是以有",
    "X62n1205_001:0718a22": "養濟窮民之說究竟國家養濟窮民豈需此區區之",
    "X62n1205_001:0718a23": "財物亦可不必稽察歸公此處著重議具奏。",
    "X62n1205_001:0718a24": "附大清會典事例一則",
    "X62n1205_001:0718b01": "僧道將寺觀各田地朦朧投獻王府及內外官豪",
    "X62n1205_001:0718b02": "勢要之家私揑文契典賣者投獻之人問發邊衛",
    "X62n1205_001:0718b03": "永遠充軍田地給還各寺觀其受投獻家長並管",
    "X62n1205_001:0718b04": "莊人參究治罪(謹案此條係原例又乾隆五年改定問發邊遠充軍田地給還應得",
    "X62n1205_001:0718b05": "之人)。",
    "X62n1205_001:0718b06": "又乾隆三十二年",
    "X62n1205_001:0718b07": "　御製寶相寺碑文",
    "X62n1205_001:0718b08": "歲辛巳值",
    "X62n1205_001:0718b09": "聖母皇太后七旬大慶爰奉",
    "X62n1205_001:0718b10": "安輿詣五臺所以祝",
    "X62n1205_001:0718b11": "釐也殊像寺在山之麓為瞻禮文殊初地妙相端嚴",
    "X62n1205_001:0718b12": "光耀香界默識以歸既歸則心追手摹系以贊而勒",
    "X62n1205_001:0718b13": "之碑香山南麓曩所規菩薩頂之寶諦寺在焉迺於",
    "X62n1205_001:0718b14": "寺右度隙地出內府金錢飭具庀材營構蘭若視碑",
    "X62n1205_001:0718b15": "摹而像設之金色莊嚴惟具惟肖寺之制甃甓幕圜",
    "X62n1205_001:0718b16": "不施杗廇桴梲而崇廣閎麗則視殊像有加經始於",
    "X62n1205_001:0718b17": "乾隆壬午春越今丁亥蕆工既敬致瓣香而慶落之",
    "X62n1205_001:0718b18": "所司礱石以俟因記之曰文殊師利久住娑婆世界",
    "X62n1205_001:0718b19": "而應現說法獨在清涼山固華嚴品所謂東方世界",
    "X62n1205_001:0718b20": "中菩薩者也夫清涼在畿輔之西而香山亦在京城",
    "X62n1205_001:0718b21": "之西然以清涼視香山則香山為東若以竺乾視震",
    "X62n1205_001:0718b22": "旦則清涼山又皆東也是二山者不可言同何況云",
    "X62n1205_001:0718b23": "異矧陸元暢之答宣律師曰文殊隨緣利見應變不",
    "X62n1205_001:0718b24": "窮是一是二在文殊本不生分別見倘必執清涼為",
    "X62n1205_001:0718c01": "道場而不知香山之亦可為道場則何異鑿井得泉",
    "X62n1205_001:0718c02": "而謂水專在是哉且昔之詣五臺禮文殊所以祝",
    "X62n1205_001:0718c03": "釐也而清涼距畿輔千餘里掖",
    "X62n1205_001:0718c04": "輦行慶向惟三至焉若香山則去京城三十里而近",
    "X62n1205_001:0718c05": "歲可一再至繼自今億萬年",
    "X62n1205_001:0718c06": "延洪演乘茲惟其恒是則余建寺香山之初志也寺",
    "X62n1205_001:0718c07": "成名之曰寶相綴以偈曰曼殊室利七佛之師經歷",
    "X62n1205_001:0718c08": "人間至福城東東方世界名曰金色常在其中而演",
    "X62n1205_001:0718c09": "說法摩竭陀國其東五峯是名雪山惟清涼境金剛",
    "X62n1205_001:0718c10": "窟聚北代州是大士示現妙相莊嚴振大法輪坐師",
    "X62n1205_001:0718c11": "子座師子奮迅具足神威中臺現身寺曰殊像我昔",
    "X62n1205_001:0718c12": "瞻禮發大宏願虔誠祝",
    "X62n1205_001:0718c13": "釐普諸福緣相好印心如月在水即幻即真證真幻",
    "X62n1205_001:0718c14": "相以此真幻還印金容香山淨域多祇樹園寶諦之",
    "X62n1205_001:0718c15": "西營是寶相莊校七寶晃耀大千日面月面了無分",
    "X62n1205_001:0718c16": "別我聞如是文殊應緣緣即隨緣何有彼此矧東西",
    "X62n1205_001:0718c17": "方因見生名見即不拘名亦不著清涼香山非二非",
    "X62n1205_001:0718c18": "一復念文殊菩薩久住而此世界實曰常喜以常以",
    "X62n1205_001:0718c19": "久延祝",
    "X62n1205_001:0718c20": "慈禧惟願自今歲萬又萬寶算盈積如恒河沙獲妙",
    "X62n1205_001:0718c21": "吉祥生大歡喜以是因緣",
    "X62n1205_001:0718c22": "壽復無量。",
    "X62n1205_001:0719a06": "報恩論卷首",
    "X62n1205_001:0719a08": "桐鄉沈善登述海鹽張常惺校錄",
    "X62n1205_001:0719a09": "造論述意　千經萬論。處處指歸淨土者。祇是",
    "X62n1205_001:0719a10": "教人從現前一念動處著力。大本無量壽經。所",
    "X62n1205_001:0719a11": "謂閉塞諸惡道。通達善趣門。兩言盡之矣。光緒",
    "X62n1205_001:0719a12": "戊寅春。為杭州小霍山摩崖事。與張子簡常惺",
    "X62n1205_001:0719a13": "等。結壇鄧尉聖恩寺。念佛寫經。寫畢造此論。一",
    "X62n1205_001:0719a14": "壇共五人。以三為班。輪轉五十三晝夜不斷聲。",
    "X62n1205_001:0719a15": "限香進退。故祇能據魏譯大本。直抒胸臆。隨口",
    "X62n1205_001:0719a16": "誦出。子簡錄稿。晝凡四輪。退息各三刻。積十二",
    "X62n1205_001:0719a17": "刻支支節節而為之。越兩旬餘方成。得文五篇。",
    "X62n1205_001:0719a18": "雜說二十五則。詩歌共若干章。都凡二萬餘言。",
    "X62n1205_001:0719a19": "依三藏例統名為論。因摩崖山名。適符",
    "X62n1205_001:0719a20": "本朝壽嶽。伏念",
    "X62n1205_001:0719a21": "列聖家法相承。宏揚佛教。與儒並隆",
    "X62n1205_001:0719a22": "深恩至計。保我子孫黎民。萬世永賴。故取寺名一字。",
    "X62n1205_001:0719a23": "題曰報恩。庶幾覽者相與護持。以維繫人心。共",
    "X62n1205_001:0719a24": "圖報答。論出後。傳鈔頗不乏人。今忽忽二十年",
    "X62n1205_001:0719b01": "矣。老病日深。不能復進。欲刊布之。而慮自來說",
    "X62n1205_001:0719b02": "淨土者。濫入禪宗。高談元妙。佛法世法。打成兩",
    "X62n1205_001:0719b03": "橛。則全失如來設教本旨。而於此反增疑障。故",
    "X62n1205_001:0719b04": "復徧引淨宗諸經。并注解之以證明論義。列於",
    "X62n1205_001:0719b05": "卷首。而寫經前後所說。有相關涉者。別編一卷",
    "X62n1205_001:0719b06": "附焉。凡夫鈍根。讀書少。涉世淺。見理粗。未知孔",
    "X62n1205_001:0719b07": "教如何。佛教如何。但知自古至今。未有離却萬",
    "X62n1205_001:0719b08": "億愚賤之心。而可以為教者。未有支離刻覈使",
    "X62n1205_001:0719b09": "人救過不暇。而可以教民者。未有有民不教。聽",
    "X62n1205_001:0719b10": "其放辟邪侈。而可以為國者。未有君民同一教。",
    "X62n1205_001:0719b11": "士大夫別一教。而尚能用其民者。未有不能用",
    "X62n1205_001:0719b12": "其民。而其國不衰弱。能用其民而其國不強盛",
    "X62n1205_001:0719b13": "者。如是而已。故自貢其醜拙。以俟十方緇素。及",
    "X62n1205_001:0719b14": "當代賢士大夫教政之。尚冀餘生得有所聞。渙",
    "X62n1205_001:0719b15": "若沈疴之去體云爾。光緒丁酉夏沈善登識。",
    "X62n1205_001:0719b16": "證經(十二則)",
    "X62n1205_001:0719b17": "佛說無量壽經(魏康僧鎧譯)云。佛告阿難。十方世界。諸天",
    "X62n1205_001:0719b18": "人民。其有至心願生彼國。凡有三輩。其上輩者。捨家",
    "X62n1205_001:0719b19": "棄欲而作沙門。發菩提心。一向專念無量壽佛。修諸",
    "X62n1205_001:0719b20": "功德。願生彼國。此等眾生。臨壽終時。無量壽佛與諸",
    "X62n1205_001:0719b21": "大眾。現其人前。即隨彼佛往生其國。便於七寶華中。",
    "X62n1205_001:0719b22": "自然化生。住不退轉。智慧勇猛。神通自在。是故阿難。",
    "X62n1205_001:0719b23": "其有眾生。欲於今世見無量壽佛。應發無上菩提之",
    "X62n1205_001:0719b24": "心。修行功德。願生彼國。佛告阿難。其中輩者。十方世",
    "X62n1205_001:0719c01": "界。諸天人民。其有至心願生彼國。雖不能行作沙門。",
    "X62n1205_001:0719c02": "大修功德。當發無上菩提之心。一向專念無量壽佛。",
    "X62n1205_001:0719c03": "多少修善。奉持齋戒。起立塔像。飯食沙門。懸繒然燈。",
    "X62n1205_001:0719c04": "散華燒香。以此迴向願生彼國。其人臨終。無量壽佛",
    "X62n1205_001:0719c05": "化現其身。光明相好。具如真佛。與諸大眾現其人前。",
    "X62n1205_001:0719c06": "即隨化佛往生其國。住不退轉。功德智慧。次如上輩",
    "X62n1205_001:0719c07": "者也。佛告阿難。其下輩者。十方世界。諸天人民。其有",
    "X62n1205_001:0719c08": "至心欲生彼國。假使不能作諸功德。當發無上菩提",
    "X62n1205_001:0719c09": "之心。(彌陀疏鈔云。智論五菩提心。一發心菩提。謂於無量生死中發菩提心也。而持名正於凡夫生",
    "X62n1205_001:0719c10": "死心中。起大覺故。二伏心菩提。謂斷諸煩惱。降伏其心也。而持名則正念纔彰。煩惱自滅。故三明心菩提。謂了",
    "X62n1205_001:0719c11": "達諸法實相也。而持名正即此一心。明了一切諸法實相故。四出到菩提。謂得無生忍。出三界到薩婆若也。而",
    "X62n1205_001:0719c12": "持名即得一二三忍。捷超生死趨一切智故。五無上菩提。謂坐道場成最正覺也。而持名則得不退轉地。直至",
    "X62n1205_001:0719c13": "成佛故)一向專意。乃至十念念無量壽佛。願生其國。若",
    "X62n1205_001:0719c14": "聞深法。歡喜信樂。不生疑惑。乃至一念念於彼佛。以",
    "X62n1205_001:0719c15": "至誠心願生其國。此人臨終。夢見彼佛。亦得往生。功",
    "X62n1205_001:0719c16": "德智慧。次如中輩者也(論據此譯。故列於前)。",
    "X62n1205_001:0719c17": "謹按此經。有漢魏吳唐宋五譯。而此魏譯。文辭詳",
    "X62n1205_001:0719c18": "贍。義理圓足。故自來講家多據之。唐譯差與相近。",
    "X62n1205_001:0719c19": "蓋同一梵本也。宋譯亦甚明暢。而辭句前後大異。",
    "X62n1205_001:0719c20": "又一梵本也。漢吳二譯。文辭拙歰。而義有相補備",
    "X62n1205_001:0719c21": "者。則又一梵本也。其所以不同之故。略攷諸經。約",
    "X62n1205_001:0719c22": "有三端。一則譯手巧拙不同也。如楞伽三譯。金剛",
    "X62n1205_001:0719c23": "六譯。及此小本兩譯皆是。此類文小異而義大同。",
    "X62n1205_001:0719c24": "足見梵本之一。例如儒者解經。各有短長。蓋以華",
    "X62n1205_001:0720a01": "文化梵語。是橫繙也。以今人解古書。猶直繙也。其",
    "X62n1205_001:0720a02": "於原本。畢竟非一非二。而善讀者。就此參觀互考。",
    "X62n1205_001:0720a03": "以意逆志。自能得之。一則梵本傳寫不同也。此類",
    "X62n1205_001:0720a04": "義同而文多寡大異。密部諸呪。最顯而易見。佛以",
    "X62n1205_001:0720a05": "一音演說法。眾生隨類各得解。大經大會。記錄自",
    "X62n1205_001:0720a06": "不一手。傳鈔浸廣。久而沿譌作偽。皆人情事理之",
    "X62n1205_001:0720a07": "常。統亂六師。鉢碎五分。迦釋阿難。結集多至四次。",
    "X62n1205_001:0720a08": "正為此也。例如兩楹夢奠後。七十子之徒。友教四",
    "X62n1205_001:0720a09": "方。六經傳本。各自成家。奚待祖龍。始焚繚鶴。迨法",
    "X62n1205_001:0720a10": "流東土。去聖愈遙。張霸劉歆王肅之徒。何國蔑有。",
    "X62n1205_001:0720a11": "隋唐之際。別編疑惑偽妄二門。足為中流砥柱矣。",
    "X62n1205_001:0720a12": "(讖緯概託孔門。後世遂動稱符命。葢以多知尊聖人以神通眩佛法。其弊必至此矣。大雲經之偽。閱藏知",
    "X62n1205_001:0720a13": "津已辨之。若儒童菩薩之為孔子。大迦釋之為老聃明是梵僧巧見。因道家偽造老子化胡經。借以報復",
    "X62n1205_001:0720a14": "特牽率孔聖以泯其迹。而宗鏡錄乃徵引不疑者。則如李長者之借易釋華嚴。欲以間執迂儒疑謗之口",
    "X62n1205_001:0720a15": "非出本心。諸如此類。宏得有大雅宏達。盡通漢唐以來諸儒門徑。及其用心之處。然後博觀全藏。而分類",
    "X62n1205_001:0720a16": "校訂之。為之執鞭。所欣慕也)一則本師前後宣說不同也。四十",
    "X62n1205_001:0720a17": "九年說法。大半本諸先佛遺經。迦釋佛涅槃時。藏",
    "X62n1205_001:0720a18": "諸珠函。并作書一通。囑付樹神。迨本師出世傳授",
    "X62n1205_001:0720a19": "之。說見廣宏明集。梵網法華文有明證。(所以本經讚德文中。",
    "X62n1205_001:0720a20": "有博綜道術。貫練羣籍二句。而四十二章經。亦以廣學博究為一難。如壇經出後。人人籍口六祖。法門之",
    "X62n1205_001:0720a21": "所以日衰也)阿難出家時。先與佛約。以前所說諸經。未",
    "X62n1205_001:0720a22": "曾聞者。請佛重說。佛許可之。說見釋迦三譜。(不記出何",
    "X62n1205_001:0720a23": "一種)阿難所指。葢即遺經。若佛平時與弟子泛說法",
    "X62n1205_001:0720a24": "要。如四諦六度十二支十八處等。寥寥數十言。藏",
    "X62n1205_001:0720b01": "中多集為經。豈能一一重說。不言可知。彌陀成佛",
    "X62n1205_001:0720b02": "在十劫以前。十方諸佛無不讚歎。(例如孔孟動稱堯舜)佛佛",
    "X62n1205_001:0720b03": "道同。本師三百餘會說法。既多指歸淨土。則自然",
    "X62n1205_001:0720b04": "屢說不一說。而亦隨時隨機。開通大意。依義不依",
    "X62n1205_001:0720b05": "語。顯然可知。例如論語稱知仁勇。祇三言耳。而前",
    "X62n1205_001:0720b06": "後序次不同。稱不患人之不己知。祇兩言耳。而四",
    "X62n1205_001:0720b07": "見各異。世間經師。尚不貴記問之學。況在佛智。此",
    "X62n1205_001:0720b08": "經之所以多譯。而又見前兩種之不同也。至王龍",
    "X62n1205_001:0720b09": "舒彚集之本。以意棄取。自不足記。近邵陽魏氏所",
    "X62n1205_001:0720b10": "訂。更不必論矣。",
    "X62n1205_001:0720b11": "又按此經三輩皆善類。觀經九品有惡人。兩說互",
    "X62n1205_001:0720b12": "異。而實相足相成。蓋眾生因地。萬別千差。不特三",
    "X62n1205_001:0720b13": "三無盡。九九亦無盡。緯以四土。相望更覺懸殊。此",
    "X62n1205_001:0720b14": "經上輩當出家。中下二輩當在家。乃從其多數粗",
    "X62n1205_001:0720b15": "舉大凡。故云凡有三輩。觀經就此大凡。略開為九。",
    "X62n1205_001:0720b16": "而又極其優降。以括無量行因之不齊。其大意以",
    "X62n1205_001:0720b17": "五品以上約四聖。以下約六凡。極其優則自初信",
    "X62n1205_001:0720b18": "以至等覺。皆在其中。故智者大師僅登五品。非在",
    "X62n1205_001:0720b19": "家也。劉遺民三度見佛。衣覆手摩。自當上輩。非出",
    "X62n1205_001:0720b20": "家也。而凡蓮宗諸祖。及維摩賢護等。一切緇素名",
    "X62n1205_001:0720b21": "德之往生者。例推可知矣。極其降則自五停心以",
    "X62n1205_001:0720b22": "至一切含靈。皆在其中。故中下品內有但四禪。非",
    "X62n1205_001:0720b23": "謂盡屬但四禪也。下二品內有五逆。非謂盡屬五",
    "X62n1205_001:0720b24": "逆也。而凡初心邪外。及六道三塗一切緇素常流",
    "X62n1205_001:0720c01": "之往生者。例推可知矣。(若齊文定旨。則六道缺二。三塗僅一。觸途成滯。云何",
    "X62n1205_001:0720c02": "可通)三輩皆善類者。彌陀本願。十念往生。唯除五逆",
    "X62n1205_001:0720c03": "謗法者。謂極惡重罪。不通懺悔。餘惡雖重可悔。非",
    "X62n1205_001:0720c04": "謂可作也。故本師云諸欲往生彼國者。雖不能大",
    "X62n1205_001:0720c05": "精進。大要當作善。悔則改過遷善。同歸於善。喻如",
    "X62n1205_001:0720c06": "畔逆投誠自拔。許立戰功。義在勸降。豈云賞盜。大",
    "X62n1205_001:0720c07": "聖作用。張弛隨時。世出世間。理無二致。至九品有",
    "X62n1205_001:0720c08": "惡人者。正是時節因緣不同。已詳辨於論中。無取",
    "X62n1205_001:0720c09": "和會(言各有當。諸經不可和會者甚多。此經彌陀本願。說五逆謗法。不得徃生。唐譯本亦說不",
    "X62n1205_001:0720c10": "得徃生。惟觀經一說得徃生。故疏鈔釋之。辭理皆極意斟酌。並不和會。乃後人巧見。必欲和會以稱能。且",
    "X62n1205_001:0720c11": "不以一本牽合多本。反以多本牽合一本。以為如此方見淨土收機之盡。然則彌陀本師說法。皆不免三",
    "X62n1205_001:0720c12": "滲漏乎。我不知其居心為何等也)。",
    "X62n1205_001:0720c13": "佛說無量清淨平等覺經(漢支婁迦讖譯)云。佛言其中輩者。",
    "X62n1205_001:0720c14": "其人奉行施與如是者。若其然後中復悔。心中狐疑。",
    "X62n1205_001:0720c15": "不信分檀布施作諸善。後世得其福。不信有無量清",
    "X62n1205_001:0720c16": "淨佛國。不信往生其國中。雖爾。其人續念不絕。暫信",
    "X62n1205_001:0720c17": "暫不信。意志猶豫。無所專據。續結其善願為本。續得",
    "X62n1205_001:0720c18": "往生。其人壽命病欲終時。無量清淨佛。則自化作形",
    "X62n1205_001:0720c19": "像。令其人目自見之。口不能復言。便心中歡喜踴躍。",
    "X62n1205_001:0720c20": "意念言。我悔不知益齋作善。今當生無量清淨佛國。",
    "X62n1205_001:0720c21": "其人則心中悔過。悔過者過差少。無所復及。其人壽",
    "X62n1205_001:0720c22": "命終盡。則生無量清淨佛國。佛言。其三輩者。其人作",
    "X62n1205_001:0720c23": "是以後。若復中作悔心。意用狐疑。不信作善。後世當",
    "X62n1205_001:0720c24": "得其福。不信往生無量清淨佛國。其人雖爾。續得往",
    "X62n1205_001:0721a01": "生。其人壽命病欲終時。無量清淨佛。則令其人於臥",
    "X62n1205_001:0721a02": "睡夢中。見無量清淨佛國土。其人心中歡喜。意自念",
    "X62n1205_001:0721a03": "言。我悔不知益作善。今當生無量清淨佛國。其人但",
    "X62n1205_001:0721a04": "心念是。口不能復言。則自悔過。悔過者過差減少。悔",
    "X62n1205_001:0721a05": "者無所復及。其人命終。則生無量清淨佛國。",
    "X62n1205_001:0721a06": "謹按此段吳譯本全同。不復錄。據此可見重在作",
    "X62n1205_001:0721a07": "善。散心得生之明證。",
    "X62n1205_001:0721a08": "阿彌陀經(吳支謙譯)云。諸欲往生阿彌陀佛國者。雖不能",
    "X62n1205_001:0721a09": "大精進禪定持經戒。大要當作善。一者不得殺生。二",
    "X62n1205_001:0721a10": "者不得偷盜。三者不得婬泆。四者不得調欺。五者不",
    "X62n1205_001:0721a11": "得飲酒。六者不得兩舌。七者不得惡口。八者不得妄",
    "X62n1205_001:0721a12": "言。九者不得嫉妬。十者不得貪饕。不得心中有所慳",
    "X62n1205_001:0721a13": "惜。不得瞋怒。不得愚癡(此經原名。佛說阿彌陀三耶三佛薩樓佛檀過度人道經)。",
    "X62n1205_001:0721a14": "謹按此段云云。即魏譯三輩中下二品。專指在家",
    "X62n1205_001:0721a15": "眾也。全文已載論中。今略釋之。戒有多品。皆以在",
    "X62n1205_001:0721a16": "家五戒為根本。其云一者不得殺生等。即就五戒",
    "X62n1205_001:0721a17": "而一反一正推言之耳。五戒全持。名滿分戒。持三",
    "X62n1205_001:0721a18": "四名多分戒。但持一二名少分戒。從師求三皈并",
    "X62n1205_001:0721a19": "受戒者。則名持戒。已入戒品也。無歸戒而自持者。",
    "X62n1205_001:0721a20": "但名作善。未入戒品也。由少分漸加至滿分。亦可",
    "X62n1205_001:0721a21": "名精進。更受優婆塞戒。漸加至菩薩戒。則名大精",
    "X62n1205_001:0721a22": "進矣。其實同是作善。而分別言之者。求受不破犯",
    "X62n1205_001:0721a23": "利益大。破犯者罪過亦大。未求受者反之。",
    "X62n1205_001:0721a24": "大寶積經無量壽會(唐菩提流志譯)云。阿難。若他國眾生。發",
    "X62n1205_001:0721b01": "菩提心。雖不專念無量壽佛。亦非恒種眾多善根。隨",
    "X62n1205_001:0721b02": "己修行諸善功德。迴向彼佛。願欲往生。此人臨命終",
    "X62n1205_001:0721b03": "時。無量壽佛。即遣化身與比邱眾。前後圍遶。其所化",
    "X62n1205_001:0721b04": "佛。光明相好與真無異。現其人前。攝受導引。即隨化",
    "X62n1205_001:0721b05": "佛往生其國。得不退轉無上菩提。",
    "X62n1205_001:0721b06": "謹按此段。可見散心往生。重在發願回向。即魏譯",
    "X62n1205_001:0721b07": "本萬善迴向之謂也。言隨己修行諸善功德者。可",
    "X62n1205_001:0721b08": "見不論世法佛法。但是善事。皆可迴向。專重發願",
    "X62n1205_001:0721b09": "也。",
    "X62n1205_001:0721b10": "又云阿難。若有眾生住大乘者。以清淨心向無量壽",
    "X62n1205_001:0721b11": "如來。乃至十念念無量壽佛。願生其國。聞甚深法。即",
    "X62n1205_001:0721b12": "生信解。心無疑惑。乃至獲得一念淨心。發一念心念",
    "X62n1205_001:0721b13": "無量壽佛。此人臨命終時。如在夢中見無量壽佛。定",
    "X62n1205_001:0721b14": "生彼國。得不退轉無上菩提。",
    "X62n1205_001:0721b15": "謹按此段十念往生。專指住大乘者言之。大乘如",
    "X62n1205_001:0721b16": "禪宗得破參。及讀一切大乘經典。得解悟者皆是。",
    "X62n1205_001:0721b17": "其人不專修淨土。如智者永明之類。而百丈清規。",
    "X62n1205_001:0721b18": "以念佛津送亡僧。自唐至今。叢林多奉其教。猶可",
    "X62n1205_001:0721b19": "見禪教律三宗。究竟畢歸淨土。不待辯矣。",
    "X62n1205_001:0721b20": "無量壽莊嚴經(宋法賢譯)云。復次阿難。若有善男子善女",
    "X62n1205_001:0721b21": "人。發十種心。一不偷盜。二不殺生。三不婬欲。(此身三業。諸經",
    "X62n1205_001:0721b22": "次序。大概為出家說者。不婬欲居首。為在家說者。不殺生居首。觀經且於十善中。特提不殺。尤其明證。而此獨",
    "X62n1205_001:0721b23": "以不偷盜居首。或當時對機而發。如魏譯本說少長男女。共憂錢財云云。或傳寫誤倒。未可知也)四",
    "X62n1205_001:0721b24": "不妄言。五不綺語。六不惡口。七不兩舌。八不貪。九不",
    "X62n1205_001:0721c01": "嗔。十不癡。如是晝夜思維極樂世界無量壽佛。種種",
    "X62n1205_001:0721c02": "功德。種種莊嚴。志心歸依。頂禮供養。是人臨終。不驚",
    "X62n1205_001:0721c03": "不怖。心不顛倒。即得往生彼佛國土。",
    "X62n1205_001:0721c04": "謹按此譯本。宗旨與前數譯皆同。而語氣前後詳",
    "X62n1205_001:0721c05": "略大異。楊仁山居士。依義分章。并於三十六願下",
    "X62n1205_001:0721c06": "標提願意。至為整贍。此十善往生章。次於持經持",
    "X62n1205_001:0721c07": "戒兩章之後。可見專指世法。凡是善行。皆可往生。",
    "X62n1205_001:0721c08": "但必常常念佛回向。即轉世善為淨因。故佛說諸",
    "X62n1205_001:0721c09": "經。總兼世善。而此十善業。且特說專經。以淨身三",
    "X62n1205_001:0721c10": "口四意三諸業。為修持根本也。",
    "X62n1205_001:0721c11": "佛說阿彌陀經(姚秦鳩摩羅什譯)云。舍利弗。不可以少善根",
    "X62n1205_001:0721c12": "福德因緣。得生彼國。舍利弗。若有善男子善女人。聞",
    "X62n1205_001:0721c13": "說阿彌陀佛。執持名號。若一日。若二日。若三日。若四",
    "X62n1205_001:0721c14": "日。若五日。若六日。若七日。一心不亂。其人臨命終時。",
    "X62n1205_001:0721c15": "阿彌陀佛與諸聖眾。現在其前。是人終時。心不顛倒。",
    "X62n1205_001:0721c16": "即得往生阿彌陀佛極樂國土。",
    "X62n1205_001:0721c17": "謹按明蘧庵師(永樂時吳郡沙門諱大佑)彌陀略解云。靈芝疏",
    "X62n1205_001:0721c18": "載襄陽石本。於一心不亂下。有云專持名號。以稱",
    "X62n1205_001:0721c19": "名故。諸罪消滅。即是多善根福德因緣。彼石經本。",
    "X62n1205_001:0721c20": "六朝人書。竊疑今本相傳訛脫。幽谿師(天啟時天台沙門諱",
    "X62n1205_001:0721c21": "然燈)圓中鈔云。解中既云今傳訛脫。凡讀習者。應依",
    "X62n1205_001:0721c22": "古本而增正之。",
    "X62n1205_001:0721c23": "稱讚淨土佛攝受經(唐玄奘譯即羅什譯小本阿彌陀經)云。舍利子。生",
    "X62n1205_001:0721c24": "彼佛土。諸有情類。成就無量無邊功德。非少善根諸",
    "X62n1205_001:0722a01": "有情類。當得往生無量壽佛極樂世界清淨佛土。(此數",
    "X62n1205_001:0722a02": "句。什師祇作兩句。其所以非少善根得生之故。則略之。故知此經譯本。什師以簡要勝。奘師以詳審勝。二者參",
    "X62n1205_001:0722a03": "觀。經意方能盡顯)又舍利子。若有淨信諸善男子。或善女人。",
    "X62n1205_001:0722a04": "得聞如是無量壽佛。無量無邊不可思議功德名號。",
    "X62n1205_001:0722a05": "極樂世界功德莊嚴。聞已思維。(諸經說法要處。先說聞思。次說聞修者甚",
    "X62n1205_001:0722a06": "多。此數句。即先說聞思也。什師祗作聞說阿彌陀佛。執持名號兩句。所謂舉重包輕也。意原重在上句聞。字辯",
    "X62n1205_001:0722a07": "已見前)若一日夜。或二或三或五或六或七。繫念不亂。",
    "X62n1205_001:0722a08": "(此數句。次說聞修也。大本四十八願中。有繫念我國句。故此譯依用繫念二字。大抵梵文。是心念專一而不雜",
    "X62n1205_001:0722a09": "亂之意。故什師譯作一心不亂。此譯作繫念不亂。若泥定華文一心二字。解作理一心事一心。則此譯亦可解",
    "X62n1205_001:0722a10": "作理繫念事繫念乎。善讀者曷深思之)是善男子。或善女人。臨命終時。",
    "X62n1205_001:0722a11": "無量壽佛。與其聲聞弟子菩薩眾俱。前後圍繞。來住",
    "X62n1205_001:0722a12": "其前。慈悲加祐。令心不亂。(此臨終佛力加被。令得正念往生之明文也。什師譯",
    "X62n1205_001:0722a13": "作是人終時。心不顛倒二句。省去慈悲加祐語意者。以既先說臨終佛現於前。乃說心不顛倒於後。即其為佛",
    "X62n1205_001:0722a14": "力加被。顯然可知。故略之。讀疏鈔者。參觀此譯。悉心體會。自不至泥執一心不亂之難。而生疑沮矣)既",
    "X62n1205_001:0722a15": "捨命已。隨佛眾會。生無量壽佛極樂世界清淨佛土。",
    "X62n1205_001:0722a16": "謹按蓮池疏鈔。謂襄本二十一字。乃前人解經語。",
    "X62n1205_001:0722a17": "誤入正文混書不別。緣上有執持名號四字。不可",
    "X62n1205_001:0722a18": "更言專持名號。上下重復。不成文義云云。竊疑蓮",
    "X62n1205_001:0722a19": "師此說。別有深意。不可泥也。諸經本皆語錄。平鋪",
    "X62n1205_001:0722a20": "直敘。譯師祇能依其語之先後輕重。繙成華文。無",
    "X62n1205_001:0722a21": "可併省。蓋併省則必有語意不貫不完處。如以文",
    "X62n1205_001:0722a22": "法彌縫串合之。不但失真。轉多費力。(惟首末法會大眾。及一切",
    "X62n1205_001:0722a23": "莊嚴功德等。或剛繁就簡。或舉重包輕。如十方省作六方。十號但稱如來之類。參觀諸經之有多譯本者。",
    "X62n1205_001:0722a24": "譯手巧拙自見)此經無問自說。通篇隨說隨解。或先設問",
    "X62n1205_001:0722b01": "而後結釋。或先虗說而後結正。如國土名極樂。佛",
    "X62n1205_001:0722b02": "號阿彌陀。經名諸佛護念。及眾鳥為佛變化等。莫",
    "X62n1205_001:0722b03": "不上下語氣。兩相呼應。此段說不可以少善根云",
    "X62n1205_001:0722b04": "云。正與眾鳥一段相類。葢先說聞思。次說聞修。(唐譯",
    "X62n1205_001:0722b05": "正如此。詳見後)其下兩句。亦是虗說。猶言聞說彼佛名號",
    "X62n1205_001:0722b06": "而信受之。再下一日至七日云云。方如實說依法",
    "X62n1205_001:0722b07": "修持。專一稱名而不雜亂。即為多善根福德因緣。",
    "X62n1205_001:0722b08": "結證上句。靈芝據石刻載入疏中。蘧庵幽溪從而",
    "X62n1205_001:0722b09": "稱讚訂正之。深合全經語氣。葢梵夾皆寫本。易致",
    "X62n1205_001:0722b10": "脫誤。如漢譯大本經。乃爾劫時下。脫誤數十字。文",
    "X62n1205_001:0722b11": "義不貫。又四十二章經藏本。與石刻趙文敏寫本。及",
    "X62n1205_001:0722b12": "藏外流通各本。章節前後多寡各各不同。而與法",
    "X62n1205_001:0722b13": "苑珠林所引又不同。且有一切經音義所摘字。而",
    "X62n1205_001:0722b14": "諸本皆無者。大抵誦習多。則傳寫多而得失異同",
    "X62n1205_001:0722b15": "亦多。情勢使然。故唐譯本。亦脫此二十一字。無足",
    "X62n1205_001:0722b16": "致疑。三師可謂法眼圓明矣。若蓮師之說。則有呼",
    "X62n1205_001:0722b17": "無應。通體不類。稱名之為多善根。乃顯彼佛大願",
    "X62n1205_001:0722b18": "攝持之力。全經宗要所繫。本師於此。豈反不直語",
    "X62n1205_001:0722b19": "正語。而使聽者索解於言外乎。且什師與蓮宗初",
    "X62n1205_001:0722b20": "祖慧遠師同時。書問往還。以道相推重。遠師與十",
    "X62n1205_001:0722b21": "八高賢。結社廬山東林。提倡念佛法門。什師此譯。",
    "X62n1205_001:0722b22": "自必共傳習之。襄陽之去廬山。地亦不遠。當蓮宗",
    "X62n1205_001:0722b23": "初開盛行之際。寶此新譯。傳寫流通。至刻石以垂",
    "X62n1205_001:0722b24": "示將來。何等鄭重。安得誤以解經語。混入正文。而",
    "X62n1205_001:0722c01": "都不覺察。揆之人情事理。殆不可通。(藏經傳本。固有沿誤而不",
    "X62n1205_001:0722c02": "可考者。余藏有唐宣宗大中二年。楞嚴陀羅尼石幢。呪語文句。與今所集藏本。一字不同。以華嚴字母還",
    "X62n1205_001:0722c03": "音求之。亦大半不合。此藏當武宗滅法之後。宣宗立而復興。眾姓建立以紀恩頌德。安得有誤。考之日本",
    "X62n1205_001:0722c04": "國校刊全藏經。載有高麗國藏本楞嚴呪。正與此藏全同。按高麗僧至中國請經。在唐中葉。然則今藏本",
    "X62n1205_001:0722c05": "此呪之異文。自宋始矣)蓮師之意。正欲主張一心不亂四字。",
    "X62n1205_001:0722c06": "而乃直言以稱名故。顯然歸重佛名號力。而不歸",
    "X62n1205_001:0722c07": "重自心念力。則與己所說理一心事一心等。未免",
    "X62n1205_001:0722c08": "乖異。幸唐譯亦無此二十一字。故直斷為前人解",
    "X62n1205_001:0722c09": "經語。以圓融之。其不明言唐譯亦無者。以唐譯作",
    "X62n1205_001:0722c10": "繫念不亂。不作一心。可見此之一心。仍不過大本",
    "X62n1205_001:0722c11": "一向專念之謂。(六朝寫本。原以一心不亂專持名號為一句。猶言一心專持名號而",
    "X62n1205_001:0722c12": "不亂也)初無深元。而襄本二十一字。縱使確是解經",
    "X62n1205_001:0722c13": "語。亦可見自遠師以來。解此經者。從無偏重自心",
    "X62n1205_001:0722c14": "念力。而不歸重佛名號力者。故置之不論。試觀臨",
    "X62n1205_001:0722c15": "終佛迎。特讚稱名。不讚餘行。觀經有明文。心不顛",
    "X62n1205_001:0722c16": "倒。賴佛慈佑。唐譯此本有明文。萬善迴向。散心亦",
    "X62n1205_001:0722c17": "得往生。漢吳魏譯大本有明文。疏鈔於此諸文。概",
    "X62n1205_001:0722c18": "不引據。但引王龍舒會輯大本。其意可知也。葢疏",
    "X62n1205_001:0722c19": "鈔之作。原為當時豁達狂禪。空腹高心。撥無因果。",
    "X62n1205_001:0722c20": "而儒家承姚江心學弊極之餘。偏喜談禪。薄淨土。",
    "X62n1205_001:0722c21": "為著相。是以專就上品往生立說。極力主張一心",
    "X62n1205_001:0722c22": "不亂。以抵禦折伏之。所謂大權菩薩。曲被當機應",
    "X62n1205_001:0722c23": "病與藥。時節因緣應爾也。余故於論中。特解此段",
    "X62n1205_001:0722c24": "經文。為尅期取證以斡旋之。而詳辯於此。善讀疏",
    "X62n1205_001:0723a01": "鈔者。當參合諸本以觀其通。庶可勸進初心。妙合",
    "X62n1205_001:0723a02": "經旨。而不負蓮師善巧說法之深意矣。且蓮師亦",
    "X62n1205_001:0723a03": "自有圓融散心得生之說。明載疏鈔。讀者震於一",
    "X62n1205_001:0723a04": "心不亂下諸說。不暇深思耳。今并錄於後。",
    "X62n1205_001:0723a05": "疏鈔卷四。志眼法師云。往生一門。有二淨業。一曰",
    "X62n1205_001:0723a06": "正觀。默照本心也。二曰助行。備修萬善也。二事俱",
    "X62n1205_001:0723a07": "得。則了達四淨土矣。如止得事善者。近生同居。遠",
    "X62n1205_001:0723a08": "作三土因耳。故知淨土正究理菩薩所登境界。而",
    "X62n1205_001:0723a09": "兼容悠悠眾生耳。又云圓機體道。是最上淨業。苟",
    "X62n1205_001:0723a10": "加願以導之。即預優品。愚朴之輩。但稱佛發願者",
    "X62n1205_001:0723a11": "亦生。觀淨土一門。則聖人無棄物也。按所云正觀。",
    "X62n1205_001:0723a12": "通乎上中。所云助行。通乎中下。又法師此論極善。",
    "X62n1205_001:0723a13": "觀者毋忽(蓮師慎重引此。讀者亟宜著眼)。",
    "X62n1205_001:0723a14": "觀無量壽佛經(劉宋畺良耶舍譯)云。欲生彼國者。當修三福。",
    "X62n1205_001:0723a15": "一者孝養父母。奉事師長。慈心不殺。修十善業。二者",
    "X62n1205_001:0723a16": "受持三歸。具足眾戒。不犯威儀。三者發菩提心。深信",
    "X62n1205_001:0723a17": "因果。讀誦大乘。勸進行者。如此三事。名為淨業。佛告",
    "X62n1205_001:0723a18": "韋提希。汝今知不。此三種業。過去未來現在三世諸",
    "X62n1205_001:0723a19": "佛淨業正因。",
    "X62n1205_001:0723a20": "謹按第一專指在家二眾。言父母師長。則包尊君",
    "X62n1205_001:0723a21": "親上可知。殺盜淫為身三惡。妄言綺語兩舌惡口",
    "X62n1205_001:0723a22": "為口四惡。貪瞋癡亦名邪見。名意三惡。反是十者",
    "X62n1205_001:0723a23": "名十善業。不殺居十善之首。重言慈心不殺者。自",
    "X62n1205_001:0723a24": "求往生極樂。而令眾生劇苦橫死。則與本願大相",
    "X62n1205_001:0723b01": "反。故特提之。以見殺業最重。雖不持戒。亦不可犯",
    "X62n1205_001:0723b02": "也。第二兼在家出家大小乘戒。第三則專指大乘。",
    "X62n1205_001:0723b03": "凡後後皆兼前前。前則不兼後。就文自明。大本言",
    "X62n1205_001:0723b04": "三輩皆發菩提心。此第一第二不言者。念佛即是",
    "X62n1205_001:0723b05": "菩提心。詳見上註。三輩兼論因果。故出家居首。此",
    "X62n1205_001:0723b06": "專論因。故在家居首。十善業等。無非世間法。但受",
    "X62n1205_001:0723b07": "人天福報。而為三世諸佛淨業正因者。華嚴十地",
    "X62n1205_001:0723b08": "菩薩。皆不離念佛。又念佛三昧經。亦言三世諸佛。",
    "X62n1205_001:0723b09": "皆以念佛得度。則即轉人天因果為佛因果。可見",
    "X62n1205_001:0723b10": "一切法門。無非念佛。又見一切佛法。不離世法矣。",
    "X62n1205_001:0723b11": "又云。佛告阿難及韋提希。下品上生者。或有眾生。作",
    "X62n1205_001:0723b12": "眾惡業。雖不誹謗方等經典。如此愚人。多造惡法。無",
    "X62n1205_001:0723b13": "有慚愧。命欲終時。遇善知識。為說大乘十二部經首",
    "X62n1205_001:0723b14": "題名字。以聞如是諸經名故。除却千劫極重惡業。智",
    "X62n1205_001:0723b15": "者復教合掌叉手。稱南無阿彌陀佛。稱佛名故。除五",
    "X62n1205_001:0723b16": "十億劫生死之罪。爾時彼佛。即遣化佛化觀世音化",
    "X62n1205_001:0723b17": "大勢至。至行者前。讚言善男子。汝稱佛名故。諸罪消",
    "X62n1205_001:0723b18": "滅。我來迎汝。作是語已。行者即見化佛光明。徧滿其",
    "X62n1205_001:0723b19": "室。見已歡喜。即便命終。乘寶蓮華。隨化佛後。生寶池",
    "X62n1205_001:0723b20": "中。",
    "X62n1205_001:0723b21": "謹按阿彌陀佛四十八願中。有云十方眾生。欲生",
    "X62n1205_001:0723b22": "我國。至心信樂。乃至十念。若不生者。不取正覺。惟",
    "X62n1205_001:0723b23": "除五逆誹謗正法。故此品化佛來迎。不讚聞經功",
    "X62n1205_001:0723b24": "德。但讚稱名。為其願力。與本願力相應也。",
    "X62n1205_001:0723c01": "又云下品下生者。或有眾生。作不善業。五逆十惡。具",
    "X62n1205_001:0723c02": "諸不善。如此愚人。以惡逆故。應墮惡道。經歷多劫。受",
    "X62n1205_001:0723c03": "苦無窮。如此愚人。臨命終時。遇善知識。種種安慰。為",
    "X62n1205_001:0723c04": "說妙法。教令念佛。此人苦逼。不遑念佛。善友告言。汝",
    "X62n1205_001:0723c05": "若不能念者。應稱無量壽佛名。如是至心。令聲不絕。",
    "X62n1205_001:0723c06": "具足十念。稱南無阿彌陀佛名故。於念念中。除八十",
    "X62n1205_001:0723c07": "億劫生死之罪。命終之時。見金蓮花。猶如日輪。住其",
    "X62n1205_001:0723c08": "人前。如一念頃。即得往生極樂世界。",
    "X62n1205_001:0723c09": "謹按念佛與觀佛異。觀佛須依經所說。光明相好。",
    "X62n1205_001:0723c10": "了了分明。念則但凝神注想。如對佛前。此人苦逼",
    "X62n1205_001:0723c11": "心亂。并此不能。故勸令出聲稱名。以助念力也。至",
    "X62n1205_001:0723c12": "心者。猶言專心致志也。此章說九品生相。經文或",
    "X62n1205_001:0723c13": "此詳彼略。如上節言合掌叉手。此節言至心等三",
    "X62n1205_001:0723c14": "句。實互相補備也。既言至心。又言令聲不絕。具足",
    "X62n1205_001:0723c15": "十念者。正顯稱名威力之大。與佛本願相應。譬如",
    "X62n1205_001:0723c16": "遇賊追殺。奔呼求捄。爾時佈急之極。或恐救遲。或",
    "X62n1205_001:0723c17": "恐追近。襍念勢所必有。而要其呼求之心。仍自十",
    "X62n1205_001:0723c18": "分真切。昔人解此。為信力念力二俱勇決。可謂善",
    "X62n1205_001:0723c19": "於體會矣。至五逆不得往生。此經與大本經相違。",
    "X62n1205_001:0723c20": "乃時節因緣。論中已詳辨之。",
    "X62n1205_001:0723c21": "又云。若念佛者。當知此人是人中分陀利華。觀世音",
    "X62n1205_001:0723c22": "菩薩大勢至菩薩為其勝友。當坐道場。生諸佛家。佛",
    "X62n1205_001:0723c23": "告阿難。汝好持是語。持是語者。即是持無量壽佛名。",
    "X62n1205_001:0723c24": "謹按此結語。可見本師先說大本小本。後說此本。",
    "X62n1205_001:0724a01": "可見淨宗本旨。專重持名。葢往生彼國。全賴彌陀",
    "X62n1205_001:0724a02": "本願。以名接物。大力攝持。其為易行道者在此。其",
    "X62n1205_001:0724a03": "為難信法者亦在此。故此經特應韋提希之請。開",
    "X62n1205_001:0724a04": "異方便。令當來眾生。現生親證。以堅正信。而仍結",
    "X62n1205_001:0724a05": "歸本旨。概稱念佛。又申結以即是持名者。以名可",
    "X62n1205_001:0724a06": "賅相。舉名而一切功德莊嚴自在其中。如稱天而",
    "X62n1205_001:0724a07": "日月星辰在其中。稱地而山川原隰在其中。眾生",
    "X62n1205_001:0724a08": "妄想分別。作觀難而稱名易。故特鄭重囑付。以顯",
    "X62n1205_001:0724a09": "名號本願威力之大。稱名者。一一聲中。不啻親證",
    "X62n1205_001:0724a10": "一切依正功德莊嚴也。然則往生之重在佛名號",
    "X62n1205_001:0724a11": "力可知矣。而淨宗本旨之專念他佛。仗他力。並無",
    "X62n1205_001:0724a12": "自佛自力之說。亦可知矣。善讀者曷審思之。",
    "X62n1205_001:0724a13": "大集賢護經(隋都那崛多譯)云。爾時阿彌陀佛。語是菩薩言。",
    "X62n1205_001:0724a14": "若人發心求生此者。常當繫心正念相續阿彌陀佛。",
    "X62n1205_001:0724a15": "便得生也。(節)阿彌陀如來。告彼人言。諸善男子。汝當",
    "X62n1205_001:0724a16": "正念。精勤修習。發廣大心。必生此也。(節)阿彌陀佛復",
    "X62n1205_001:0724a17": "告彼言。諸善男子。若汝今欲正念佛者。當如是念。今",
    "X62n1205_001:0724a18": "者阿彌陀如來。具有如是三十二相。八十隨形好。身",
    "X62n1205_001:0724a19": "色光明。坐師子座沙門眾中。說如斯法。其所說者。謂",
    "X62n1205_001:0724a20": "一切法本來不壞。亦無壞者。如不壞色。乃至不壞識",
    "X62n1205_001:0724a21": "等諸陰故。又如不壞地。乃至不壞風等諸大故。又不",
    "X62n1205_001:0724a22": "壞色。乃至不壞觸等諸入故。又不壞梵。乃至不壞一",
    "X62n1205_001:0724a23": "切世主等(節)。",
    "X62n1205_001:0724a24": "謹按千經萬論。處處指歸淨土。西方合論中。已略",
    "X62n1205_001:0724b01": "具之。修淨業者。固當博觀全經。而阿彌陀佛說法。",
    "X62n1205_001:0724b02": "惟見此經。(密部摩護壇中。徃徃有彌陀說法。然皆梵呪。故無可引)合論失載。",
    "X62n1205_001:0724b03": "故特節錄於此。上云繫心正念相續。下云精勤修",
    "X62n1205_001:0724b04": "習。發廣大心者。葢即大本一向專念。萬行回向之",
    "X62n1205_001:0724b05": "意不壞色等者。不離根塵界處也。楞嚴二十五菩",
    "X62n1205_001:0724b06": "薩。各說方便即其明證。不壞梵者不廢諸天業休",
    "X62n1205_001:0724b07": "咎祲祥等也。不壞一切世主者。不廢十方國土。王",
    "X62n1205_001:0724b08": "法人情等也。此之謂立處即真。此之謂當下即是。",
    "X62n1205_001:0724b09": "此之謂唯此一身。身外無餘。此之謂是法住法位。",
    "X62n1205_001:0724b10": "世間相常住。此之謂今現在說法。是故淨土法門。",
    "X62n1205_001:0724b11": "但說事修。不說理性。極平極實。正是極圓極妙。而",
    "X62n1205_001:0724b12": "不許說圓說妙。若必離平實而說圓妙。則早不圓",
    "X62n1205_001:0724b13": "妙矣。",
    "X62n1205_001:0724b14": "謹按佛勸父淨飯王。歸心極樂淨土。而未嘗棄捨",
    "X62n1205_001:0724b15": "王位。七萬釋種。同奉佛教。亦未嘗勸令出家。佛豈",
    "X62n1205_001:0724b16": "以其父與族黨。不足與語圓妙。而姑出於粗俗哉。",
    "X62n1205_001:0724b17": "試觀諸經。惟遺教專告比邱。(四十二章經。係彼土高僧譔集。故不論)",
    "X62n1205_001:0724b18": "餘莫不稱善男子善女人。兼在家二眾言之。此理",
    "X62n1205_001:0724b19": "顯而易見。也教判五時。除第二鹿苑時。說阿含小",
    "X62n1205_001:0724b20": "部諸經不論外。其第一時。說華嚴部。末後以普賢",
    "X62n1205_001:0724b21": "十大願王。導歸極樂。而善財五十三參善知識。在",
    "X62n1205_001:0724b22": "家者居十之八九。童子如眾藝等。雜流如船師等。",
    "X62n1205_001:0724b23": "淫女如婆須密多等。外道如徧行等皆與焉。更何",
    "X62n1205_001:0724b24": "世法之可嫌也。淨土說在第三方等部。同部顯教。",
    "X62n1205_001:0724c01": "諸經義類。固應相通。亦姑弗論。密部教分三部。金",
    "X62n1205_001:0724c02": "剛部。以穢跡呪為總持。(此呪實說在涅槃時。以其同為密部。故備舉之)蓮",
    "X62n1205_001:0724c03": "華部。以大悲呪為總持。瑜伽部。以準提為總持。三",
    "X62n1205_001:0724c04": "呪皆護持行人往生極樂。皆許呪水。治產難諸病。",
    "X62n1205_001:0724c05": "準提並特開五葷不忌。尤為方便。則更何世法之",
    "X62n1205_001:0724c06": "拘礙也。第四時說般若部。般若為眾經母。大小乘",
    "X62n1205_001:0724c07": "顯密諸教。無不從此流出。摩訶般若波羅密經六",
    "X62n1205_001:0724c08": "百卷。窮元極妙。義富文繁。而天親菩薩造大智度",
    "X62n1205_001:0724c09": "論釋之。謂佛說此經。欲令眾生修念佛三昧。得增",
    "X62n1205_001:0724c10": "益故。(此念佛不必專指西方。而淨土持名法門。自在其中)且開卷先說六波",
    "X62n1205_001:0724c11": "羅密。包括萬善。其顯示般若。反覆開譬。不離根塵",
    "X62n1205_001:0724c12": "界處。與賢護經阿彌陀佛所說一切不壞等。非異",
    "X62n1205_001:0724c13": "非同。則平實之正是元妙。又何疑也。第五時說法",
    "X62n1205_001:0724c14": "華涅槃部。法華通敘如來說教本末。開權顯實。大",
    "X62n1205_001:0724c15": "暢本懷。授記現前大眾。皆得成佛。又特現女人受",
    "X62n1205_001:0724c16": "持斯經。往生極樂。以作當來榜樣。而其澈底開示。",
    "X62n1205_001:0724c17": "直曰若人散亂心。入於塔廟中。一稱南無佛。皆已",
    "X62n1205_001:0724c18": "成佛道。又曰治世語言。資生產業。皆與實相不相",
    "X62n1205_001:0724c19": "違背。然則一向專念之必成佛道。萬善回向之不",
    "X62n1205_001:0724c20": "離世法。不背實相。較然可知。而又何擬議也。涅槃",
    "X62n1205_001:0724c21": "扶律談常。最為平實明顯。即以律藏論。一切諸戒。",
    "X62n1205_001:0724c22": "無不以在家五戒為根本。廣之為優婆塞戒。(大本言。無",
    "X62n1205_001:0724c23": "尊無[(白日+田)/廾]。無富無貧。少長男女。共憂錢財云云。以近世人情觀之。可謂千古一轍。然即此可見佛法之圓融。",
    "X62n1205_001:0724c24": "其下文言何不棄世事。念道之自然者。正謂何必徒多膠擾煩惱。非謂當盡棄捐也。如優婆塞戒經言。善",
    "X62n1205_001:0725a01": "男子。受優婆塞戒。先學世事。既學通達。如法求財。一分應供父母妻子眷屬。二分應作如法販轉。留餘一",
    "X62n1205_001:0725a02": "分。應積俟用。又言財物。不應寄付四處。一者老人。二者遠處。三者惡人。四者大力云云。然則依教奉行。不",
    "X62n1205_001:0725a03": "但無礙世法。且極精明。學者自誤會耳)又廣之為比邱二百五十戒。",
    "X62n1205_001:0725a04": "無非就世法人情。加嚴加密。復約之為菩薩十重",
    "X62n1205_001:0725a05": "四十八輕戒。統制出家在家七眾。其隨時隨地開",
    "X62n1205_001:0725a06": "遮持犯。無非圓融世法人情。使不障礙。非有別法",
    "X62n1205_001:0725a07": "也。(詳見蓮池戒疏發隱。蕅益梵網合註。而合註為勝。發隱於殺戒中。內色外色一條。實誤。不可從)",
    "X62n1205_001:0725a08": "是以大本三輩往生。在家居二。皆以專念為正行。",
    "X62n1205_001:0725a09": "萬善為助行。其所謂善。自恭敬供養諸佛事外。不",
    "X62n1205_001:0725a10": "過就父子君臣夫婦昆弟朋友之間。勤修身三口",
    "X62n1205_001:0725a11": "四意三諸業。止惡進善。(五痛五燒章。節節唱言獨作諸善。即是翻上諸惡。文",
    "X62n1205_001:0725a12": "理極明)再三申勸。全同小乘。乃經前列眾歎德。特創",
    "X62n1205_001:0725a13": "一切大乘妙典所未有。直據本師示現受生。示現",
    "X62n1205_001:0725a14": "苦行。以至十相成道等。(會疏備詳。其總結言如來出世本懷。頓圓上上妙典。",
    "X62n1205_001:0725a15": "在文明白。誰容擬議。味道君子。請深著眼云云。可謂知言)因源果海。引發當經。",
    "X62n1205_001:0725a16": "(此段歎德。漢吳二譯無之。寶積經中無量壽會。唐譯本有之。大同小異。葢梵夾傳本。間有異同。諸經皆然。",
    "X62n1205_001:0725a17": "類如儒書。今古文家之別)葢結集者深達如來此會時節因緣。",
    "X62n1205_001:0725a18": "寄現前眾。表現在法。以見三世諸佛菩薩。歷劫修",
    "X62n1205_001:0725a19": "證。不離乎此。而眾生現前介爾一念念佛之心。直",
    "X62n1205_001:0725a20": "可現生取辦。此其所以為易行道也。(龍樹菩薩語)所以",
    "X62n1205_001:0725a21": "為實教也。(李長者華嚴合論。誤判為權教。袁宏道西方合論。已辨正之)純圓教",
    "X62n1205_001:0725a22": "也。(蓮池疏鈔。判為分圓。蕅益要解。已辨正之)所以當來經滅獨留也。(本經)",
    "X62n1205_001:0725a23": "所以為適道教源。濟俗要務也。(慧遠法師語)所以為三",
    "X62n1205_001:0725a24": "根普被。萬善同歸也。(永明禪師語)所以一切剎海不能",
    "X62n1205_001:0725b01": "麗。一切教網不能收也。(蕅益師語)嗟夫。眾生心量昏迷",
    "X62n1205_001:0725b02": "強弱之等差。不可勝數。四十九年中隨順說之。何",
    "X62n1205_001:0725b03": "所不有。至末後涅槃會上。彈偏斥小。歎大襃圓。而",
    "X62n1205_001:0725b04": "圓教大法中。無不指歸淨土。則一代時教之本旨。",
    "X62n1205_001:0725b05": "斷可識矣。夫劫量無盡。世界無盡。眾生無盡。此非",
    "X62n1205_001:0725b06": "耳目所能及。而可意決其必然者也。即專論現在",
    "X62n1205_001:0725b07": "劫中。娑婆世界。中國九州。金人入夢至今。耳可得",
    "X62n1205_001:0725b08": "聞。目可得見矣。其中眾生百千萬億分不可說不",
    "X62n1205_001:0725b09": "可說之多也。所行之法。無非飲食男女倫常日用",
    "X62n1205_001:0725b10": "等種種世法也。而佛則如是若干眾中之一人也。",
    "X62n1205_001:0725b11": "所說之法。如是若干法中之一法也。使佛意必離",
    "X62n1205_001:0725b12": "如是若干眾所行之法。而後行我法。其為偏小極",
    "X62n1205_001:0725b13": "已。廢而不行久矣。何待三武之暴。諸儒之謗。使依",
    "X62n1205_001:0725b14": "教奉行者。必抑黜世法。而後為護持佛法。則其必",
    "X62n1205_001:0725b15": "不能護持亦決矣。然則今日法門之壞孰壞之。說",
    "X62n1205_001:0725b16": "法行法者之巧見戲論壞之。(才學念佛。便道莫著相。莫心外見佛等。皆",
    "X62n1205_001:0725b17": "是巧見。不行而空言契理不契機等。皆是戲論)非謗法者所能壞也。猶之",
    "X62n1205_001:0725b18": "國家立法之美善。而奉法者壞之。非外國人所能",
    "X62n1205_001:0725b19": "壞也。是故欲望法運之轉機。莫要於提倡淨宗。欲",
    "X62n1205_001:0725b20": "提倡淨宗。莫要於不壞世法。不談元妙。三經具在。",
    "X62n1205_001:0725b21": "諸方明眼。當共鑒諸。",
    "X62n1205_001:0725b22": "答問(二十五則)",
    "X62n1205_001:0725b23": "問曰。子讀儒書。近人講西學。子亦盛稱之。顧專談佛",
    "X62n1205_001:0725b24": "法。其將以佛法治天下乎。答曰。是必不能。亦斷不可。",
    "X62n1205_001:0725c01": "利祿所勸。權勢所歸。必至名存實亡。奸弊百出。有元",
    "X62n1205_001:0725c02": "之國師。泰西之教王可證也。佛。師道也。其教止於脩",
    "X62n1205_001:0725c03": "身治心。罕及家國。上先師書已明辨之。(見卷附)三代以",
    "X62n1205_001:0725c04": "後。不可無佛教。醒迷歌已略言之。夫國所與立。萬億",
    "X62n1205_001:0725c05": "愚賤之心也。歷代典章制度。因之而變者也。人心之",
    "X62n1205_001:0725c06": "離散思亂。至今極矣。誠使三五年中。海內幸無事。儒",
    "X62n1205_001:0725c07": "教極四部之選。西學擅各國之長。各得數百數千人。",
    "X62n1205_001:0725c08": "功不至大效不至速哉。而盡中國四萬萬人。莫能與",
    "X62n1205_001:0725c09": "焉。莫能解焉。以為高遠莫及。可畏而不可親也。(中國人決",
    "X62n1205_001:0725c10": "定不信佛者。萬中之一爾。信而若存若亡。不知好者。十之七八。知好者十之二三。此兩語通言之。畏官長。良民",
    "X62n1205_001:0725c11": "也。以為不可親則殆矣。故誠欲親民。莫近於佛。因此見法藏比邱之棄國。實為大慈。悉達太子之出家。實為大",
    "X62n1205_001:0725c12": "孝。而我孔子盛德在庶。為萬世師。天之位置。何異佛之示同凡夫。豈無意哉)以為與己不",
    "X62n1205_001:0725c13": "同道。己所信向。且目為背畔犯禁忌也。(此專指念佛者言之)以",
    "X62n1205_001:0725c14": "為不如歸異教者。官為保護。莫敢指摘也。其平日之",
    "X62n1205_001:0725c15": "壅隔揣虞若是。一旦有事。沿海沿邊。耕夫漁戶。皆早",
    "X62n1205_001:0725c16": "入其彀中。我所召募勇兵。皆素拒之門外。四兩五兩",
    "X62n1205_001:0725c17": "之守糧戰粮。能得其死力乎。數千數百之博學高才。",
    "X62n1205_001:0725c18": "能獨治之乎。嗚呼。無與同好。誰與同惡。故竊謂今日",
    "X62n1205_001:0725c19": "中國以提倡佛教。固結人心為第一義。此義得而後",
    "X62n1205_001:0725c20": "西學真有用。否則被他人用爾。前車可鑒已。若夫儒",
    "X62n1205_001:0725c21": "之於佛為同為異。二教通喻盡之矣。聖人復起。不易",
    "X62n1205_001:0725c22": "我言。乃自論出後。惟香巖居士能通其說。餘皆不解。",
    "X62n1205_001:0725c23": "甚至不能句讀。根器陋劣至此。尚復何言。(葢嘗思之今之士習",
    "X62n1205_001:0725c24": "不變。仕途不清。實無一能為。子弟讀四子書畢。極多加詩經一部。便可應試入學。詩經能背誦乎。不能也。希見",
    "X62n1205_001:0726a01": "之字不識也。易幾卦何名十翼何物。書禮幾篇春秋幾公。概未觸手寓目。不知也　本朝開國至今若干年。咸",
    "X62n1205_001:0726a02": "豐以前年號。先後若何。不知也本省幾府幾縣。在何方向不知也。父師不教乎。父師先不知也。如此等人。一縣",
    "X62n1205_001:0726a03": "以數百計。無財則可以教鄉里。以其道傳徒。有財則可以捐納。可以得一榜。得甲榜。得館選得高官。問何所能",
    "X62n1205_001:0726a04": "曰能取巧。能敷衍。能搆虗架。孰教之乎。曰自其開筆作八股時。心思才力。一注於此。習與性成。不待教也。然則",
    "X62n1205_001:0726a05": "當局者。何取乎。曰正取其如此。則軟熟不生事。可苟安也。然則不能改法乎。曰非不能也。不欲也。為己子弟計。",
    "X62n1205_001:0726a06": "為宗族親戚交游子弟計。為同寮閱卷計。何苦作法自斃。且取詬病焉。嗚呼。人之無良。邦國殄瘁。其果無良至",
    "X62n1205_001:0726a07": "此乎。亦非也。七百年來。憑空。講中庸。習非成是。釀為風氣。一人言之。必有多人攻之。其攻之者。徒黨皆此類。彼",
    "X62n1205_001:0726a08": "眾我寡。明知必不敵也。夫如是雖有良民。誰能用之。余所以徃徃廢書而歎。憤極而涕下也)　(一)。",
    "X62n1205_001:0726a09": "問曰。禪教律淨。皆佛說也。何獨談淨。答曰。禪佛心也。",
    "X62n1205_001:0726a10": "教佛言也。律佛行也。淨則佛境界也。得佛境界而心",
    "X62n1205_001:0726a11": "言行自在其中。同戒錄序已言之。(見卷附)捨禪取淨之",
    "X62n1205_001:0726a12": "故。法門綱宗已言之。曰既言淨宗無參無悟。則以何",
    "X62n1205_001:0726a13": "為得手。曰執辭害意。學者大病。綱宗此段。全對禪家",
    "X62n1205_001:0726a14": "立說。淨家本無所謂得手不得手。但念而已。因禪家",
    "X62n1205_001:0726a15": "耽著無想無念。身境兩忘為好境界。却是墮在死水。",
    "X62n1205_001:0726a16": "(故初祖達磨掃除六宗。呵為邪見。寂靜居其一)不知念佛。亦有身境兩忘時。",
    "X62n1205_001:0726a17": "(不可又誤解作事一心。及念自佛。葢祇如想一箇人。想至出神而已。凡人專注一事。徃徃有此光景。但自不覺",
    "X62n1205_001:0726a18": "耳。何足異哉)而一句佛名。朗朗在口。却正是活潑潑地。(近時",
    "X62n1205_001:0726a19": "惟玉峯師。為得淨土正宗。每見打佛七者。一時香燼止息。師家便道此是好消息。須着眼。玉師呵之曰。一向專",
    "X62n1205_001:0726a20": "念。不讚其功。蹔時止息。便稱好消息。豈念時反為惡消息乎。此語可謂立破餘地)非謂別有",
    "X62n1205_001:0726a21": "得手也　(二)。",
    "X62n1205_001:0726a22": "問曰。何以無參無悟。答曰。禪家以疑入。故須參悟。淨",
    "X62n1205_001:0726a23": "家以信入。故不須參悟。楞嚴大勢至圓通章。事理雙",
    "X62n1205_001:0726a24": "顯矣。先以二人相憶。喻專念他佛。次以如母憶子。喻",
    "X62n1205_001:0726b01": "彼佛願力接引。乃言若眾生心。憶佛念佛。現前當來。",
    "X62n1205_001:0726b02": "必定見佛。謂惟其如此。故但憑現前一念信心。常憶",
    "X62n1205_001:0726b03": "常念。直至見佛。其事相類。又申明其理。言去佛不遠。",
    "X62n1205_001:0726b04": "不假方便。(上來二十三菩薩。所證圓通。皆是參悟方便。文殊偈云。歸元性無二。方便有多門。亦",
    "X62n1205_001:0726b05": "正指上文。講家以無量方便釋之。誤矣。既用方便。則是遠打之遶)自得心開。謂如此",
    "X62n1205_001:0726b06": "則正同母子相憶。不相違遠。故不須參究。自然得見",
    "X62n1205_001:0726b07": "而開悟也。大勢至本彌陀次子。為西天淨土初祖。傳",
    "X62n1205_001:0726b08": "法如此。何庸致疑　(三)。",
    "X62n1205_001:0726b09": "問曰。見佛之悟。與參得之悟。為同為異。答曰。悟有深",
    "X62n1205_001:0726b10": "淺次第。所謂大悟十八變。小悟無其數。人人不同。皆",
    "X62n1205_001:0726b11": "非實悟。若豁然徹底無餘。則祇是證得現前一念本",
    "X62n1205_001:0726b12": "是不生不滅。涅槃妙心。(就人身言。強名為心。實則盡虗空徧法界。無中邊無今古",
    "X62n1205_001:0726b13": "以其湛寂常存而非靜則謂之一真。以其運行不息而非動。則謂之一靈。諸佛之示現。眾生之輪迴。皆此物也",
    "X62n1205_001:0726b14": "雖然。不可見如此說。便去揣擬卜度。須知說終說不到。會也會不來。正恐向意根下摸索。故如此着語。至心之",
    "X62n1205_001:0726b15": "於性。猶水之於濕。心祇是生生不已而無生相。性即指其生生不已之機。故心為統同之大名。儒書佛書中。往",
    "X62n1205_001:0726b16": "徃混言之。須善會)此心寂照一如。無時分。無處所。而一切時",
    "X62n1205_001:0726b17": "處。離他不得。淨家謂之常寂光。(此亦不可作動而無動。靜而無靜等文字",
    "X62n1205_001:0726b18": "相會。綱宗發端。如人有耳目。如正當今日。兩喻。讀者多忽略過。惟息安香巖兩居士。直下歡喜色動。余謂其實",
    "X62n1205_001:0726b19": "人生終日如是。惟背為最顯。故易以動靜不失其時。其道光明。取象於艮背。試於此體會看。曲園居士說畫卦",
    "X62n1205_001:0726b20": "始於艮。雖從陰陽氣交立說。而會心甚微。似奇實正。後世子雲。必有知之者)故往生者。為",
    "X62n1205_001:0726b21": "得度世長壽泥洹之道。為次於無為泥洹之道。(此大本經",
    "X62n1205_001:0726b22": "文也。次。非次第之次。猶言比次類次。緣泥洹乃如來滅度之名。今實未滅度故云次。會疏引下文次如彌勒為",
    "X62n1205_001:0726b23": "證。深得經意)泥洹即涅槃。亦稱般日槃。(或稱般月槃。疑即日字之誤)梵",
    "X62n1205_001:0726b24": "音輕重爾。拈花示眾。曰我有正法眼藏。(性覺妙明也下句則本覺",
    "X62n1205_001:0726c01": "明妙。合言之為如來藏。凡教起於有。證於知。然是本有之知。而非後起識見之知。永嘉偈云。不以知知寂。亦不",
    "X62n1205_001:0726c02": "自知知。不可謂無知。自性了然故。不同於無記。今即目此了然者。為正法眼。以起別傳。非謂別有)涅",
    "X62n1205_001:0726c03": "槃妙心。(直指人心本來如是。所謂本是無生。今亦不滅也。所謂生滅滅已。寂滅現前也。若以一念",
    "X62n1205_001:0726c04": "不生解之則大錯)實相無相。(所謂不取於相。如如不動也。所謂知見無見。斯即涅槃也。若以",
    "X62n1205_001:0726c05": "金經信心清淨。即生實相。及念實相佛等解之。亦大錯)微妙法門云云。然則兩",
    "X62n1205_001:0726c06": "家所悟。同是涅槃心。何異之有。且直指人心見性成佛。",
    "X62n1205_001:0726c07": "(非謂一見便成。謂見性則不至錯亂修行。如楞嚴所說十種仙業。轉成外道。故曰理則頓悟。乘悟並銷。事須漸",
    "X62n1205_001:0726c08": "除。因次第盡。淨土上品中生以下。皆須進修。必至等覺補處地位。方是無修無證。亦同此例。然無染緣。故能一",
    "X62n1205_001:0726c09": "生取辦。視禪家之頭出頭沒於此者。難易平險。判若天淵矣)正同直憑現前一念",
    "X62n1205_001:0726c10": "見佛悟性。何異之有　(四)。",
    "X62n1205_001:0726c11": "問曰。禪淨修證皆同。何以禪家多謂淨為非實。而教",
    "X62n1205_001:0726c12": "家亦時有之。答曰。此皆不明教理。門戶私見也。本師",
    "X62n1205_001:0726c13": "覩明星出現。豁然大悟。便唱言奇哉。一切眾生。具有",
    "X62n1205_001:0726c14": "如來智慧德相。但以妄想執著。不能證得。遂說華嚴",
    "X62n1205_001:0726c15": "引逗之。(五十三參。正見當下即是。一切諸法無非佛法。無乃不會。以至割截虗空。橫分疆界)而",
    "X62n1205_001:0726c16": "機多不契。乃反說偏小權教。漸進圓大實教。(教分五時。說已",
    "X62n1205_001:0726c17": "見前。方等時。必先說大本經。後乃處處指歸。事理可知)至法華會。開權顯實。特",
    "X62n1205_001:0726c18": "現女人往生為證。普授現前眾會成佛。大暢本懷。則",
    "X62n1205_001:0726c19": "一代時教宗旨可知矣。拈花在法華之後。因迦葉微",
    "X62n1205_001:0726c20": "笑。適與最初悟緣本願相合。(在位菩薩諸弟子等。豈皆未悟當下即是之理。",
    "X62n1205_001:0726c21": "但久悟者習為故常。新悟者未忘管帶。偶拈一華。亦常有之事。迦葉之笑。所謂一回提起一回新。非至此方悟",
    "X62n1205_001:0726c22": "也。惟阿難未證漏盡。至結集時。迦葉激成之。故此時。並囑阿難副貳傳化。據文推想。事理顯然)遂囑",
    "X62n1205_001:0726c23": "付之。其云不立文字。教外別傳者。正謂一向教內說",
    "X62n1205_001:0726c24": "盡。無可再說。祇須自家會取。難以言傳。非謂別有一",
    "X62n1205_001:0727a01": "法也。試觀初祖達磨最後付法。仍出楞伽四卷印心",
    "X62n1205_001:0727a02": "最初西來。正當蓮宗盛行。教觀大明之後。二祖神光。",
    "X62n1205_001:0727a03": "貫練羣籍。兼通儒書。而所求之法。祇是與汝安心竟",
    "X62n1205_001:0727a04": "一句。所得之法。祇是禮拜依位而立。不著一語。豈非",
    "X62n1205_001:0727a05": "修證仍在教中乎。(後人藉口六祖不識字。□泥執不立文字。以為本不在此。殊不知通",
    "X62n1205_001:0727a06": "宗不通教。開口便亂道。即如六祖壇經云。東方人有罪。求生西方。西方人有罪。求生何處。便是亂道之明證。夫",
    "X62n1205_001:0727a07": "求生西方。豈為有罪。經文明言西方尚無惡道之名。何況有實。又安得有罪。此數語。大礙教理。其餘皆平實商",
    "X62n1205_001:0727a08": "量。現前指點。并無奇特。真是徹悟境界也)若謂淨土諸教皆權。則是法華",
    "X62n1205_001:0727a09": "授記。依舊楊葉止啼。本懷未暢。且四十九年四種悉",
    "X62n1205_001:0727a10": "檀。從未及第一義。僅此一舉。而惟迦葉一人得真黃",
    "X62n1205_001:0727a11": "金。有是理乎。至教家謗淨。賢首宗下為多。天台宗因",
    "X62n1205_001:0727a12": "智者教祖有十疑論。(實非智者手筆。陳隋間安得此種文理。觀教祖他著述可知。葢",
    "X62n1205_001:0727a13": "唐初台家子弟。述其師說。故理致甚精當也)故不敢謗。華嚴為眾經中王。",
    "X62n1205_001:0727a14": "儒家亦喜誦習。如曹魯川與蓮池師諍辨。往復二千",
    "X62n1205_001:0727a15": "餘言。空數他寶。殊不知華嚴所秉。乃在阿彌陀經。(蕅益",
    "X62n1205_001:0727a16": "師要解語)且八十卷中。本師所說。祇有阿僧祇品。如來壽",
    "X62n1205_001:0727a17": "量品。(此品在本經為心王菩薩說。別出顯無邊佛土功德經。元奘師譯本。則本師自說。以答不思議",
    "X62n1205_001:0727a18": "光王所問)如來隨好光明功德品三品。正是無量光無量",
    "X62n1205_001:0727a19": "壽。可見淨土教理。最初先揭出矣。(蓮師答曹魯川。未計及此。可惜錯過",
    "X62n1205_001:0727a20": "來機)若謂淨土是權。則是華嚴諸菩薩。已登寶所。而普",
    "X62n1205_001:0727a21": "賢十大願王。反導歸中途化城。有是理乎。凡此異門",
    "X62n1205_001:0727a22": "異見鬬諍堅固。猶是教觀未荒。近數十年來。僅存淨",
    "X62n1205_001:0727a23": "土一門。而執自力執一心。自難難人。戈操同室。必至",
    "X62n1205_001:0727a24": "并此門而斷絕。滋可懼矣。余故不得不極論之。然尤",
    "X62n1205_001:0727b01": "望同志高賢。見彼異趨。勿輕與辨。(好勝護前。賢者不免。修行人或數年",
    "X62n1205_001:0727b02": "數十年苦功。頗已自負。而欲其一旦舍己從人。自非大智大勇。菩薩現身不辦。若果能之。則是一撥便轉。不煩",
    "X62n1205_001:0727b03": "多言矣)當反躬自省。生慚愧心。葢彼雖終不得一心。要",
    "X62n1205_001:0727b04": "不失為散心。我倘信願不真。并散心而不得。(蓮池疏鈔命意。",
    "X62n1205_001:0727b05": "或亦早見及此。而不料法久弊生轉成退阻如今日也若其人不發願心。則當引小本經。及藕益師說婉勸之)",
    "X62n1205_001:0727b06": "如此銷融意見。同共扶持。法運轉機。庶幾有望　(五)。",
    "X62n1205_001:0727b07": "問曰。從來說念佛者。有念自佛。念他佛。雙念自他佛",
    "X62n1205_001:0727b08": "之別。今何以專說念他佛。答曰。教中說念佛。祇有觀",
    "X62n1205_001:0727b09": "佛三昧。(如上賢護經說)及淨土執持名號。皆他佛也。自禪宗",
    "X62n1205_001:0727b10": "有高推聖境。自屈己靈等語。於是有念自佛之說。(如參",
    "X62n1205_001:0727b11": "念佛是誰等皆是)淨土家圓融調停之。於是有雙念自他佛",
    "X62n1205_001:0727b12": "之說。實則淨土法門。妙在專念他佛。楞嚴文句。及直",
    "X62n1205_001:0727b13": "指所解大勢至圓通章。最為明確。而文句尤圓融。宜",
    "X62n1205_001:0727b14": "詳玩之　(六)。",
    "X62n1205_001:0727b15": "問曰。雖念他佛而不作他想。方入自他不二法門。然",
    "X62n1205_001:0727b16": "乎否乎。答曰。子定省父母時。曾作是念。他是我父母。",
    "X62n1205_001:0727b17": "我身自他出。故愛敬之乎。至顧對子孫時。曾作是念。",
    "X62n1205_001:0727b18": "他是我子孫。他身自我出。故親暱之乎。曰。勿也曰正",
    "X62n1205_001:0727b19": "當爾時。子身在乎不在乎。曰。多不覺也。覺則不自在",
    "X62n1205_001:0727b20": "矣。曰。既不覺則不二矣。何疑乎念他佛也　(七)。",
    "X62n1205_001:0727b21": "問曰。稱名時須觀相否。答曰。名自賅相。相亦兼名。從",
    "X62n1205_001:0727b22": "不兩提。一到俱到。子尋常見金身接引像時。意便隱",
    "X62n1205_001:0727b23": "然呼為阿彌陀佛否。曰然。曰子雖不出聲。而宛若自",
    "X62n1205_001:0727b24": "聞否。曰然。然則名相之不兩離可知矣。譬如遙喚熟",
    "X62n1205_001:0727c01": "人。豈必揣量其體貌。而意到聲出。自覺情親。故念佛",
    "X62n1205_001:0727c02": "者。祇要發願真切。輪珠記數。(定課記數。甯少毋多。以終身不間輟為要。每見",
    "X62n1205_001:0727c03": "學者。喜說自在體面話。不肯記數。終至廢棄。所當深戒)直下念去。高低緩急皆",
    "X62n1205_001:0727c04": "不論。果能一心心如對嚴師。親承教督。一聲聲如呼",
    "X62n1205_001:0727c05": "慈母。力與提擕。則勢至章所謂現前當來。必定見佛",
    "X62n1205_001:0727c06": "兩句。自然內勘分明。不復向別人討消息矣。曰古人",
    "X62n1205_001:0727c07": "以作觀為定善。以稱名為散善。分明以觀為重。何也。",
    "X62n1205_001:0727c08": "曰定散二字非抑揚語。乃就其行相。以別工夫之難",
    "X62n1205_001:0727c09": "易。不可誤會。葢作觀者。必默坐澄心。諸根寂靜。次第",
    "X62n1205_001:0727c10": "證入。故為定善。稱名者。不拘行住坐臥。隨諸動緣。現",
    "X62n1205_001:0727c11": "成拈出。故稱散善。次第證入者。全仗自力故難。現成",
    "X62n1205_001:0727c12": "拈出者。專杖他力故易。彌陀本願。唯在稱名。故本師",
    "X62n1205_001:0727c13": "說觀經。末仍結歸本願。(詳見上段)善導大師疏解觀經。力",
    "X62n1205_001:0727c14": "袪眾惑。而終身專修持名。勸化至廣。相傳大師為彌",
    "X62n1205_001:0727c15": "陀化身。至今推重。學者當知所適從矣　(八)。",
    "X62n1205_001:0727c16": "問曰。人人皆有自性。不自力而專仗他力。正所謂自",
    "X62n1205_001:0727c17": "屈己靈。奈何。答曰。耳之聞聲。目之見色。是自性否。曰",
    "X62n1205_001:0727c18": "是。初祖告異見王亦云然矣。曰初祖所謂在眼曰見",
    "X62n1205_001:0727c19": "等六個在字。即是心之靈知靈覺否。曰是。曰假若明",
    "X62n1205_001:0727c20": "(有色)暗(無色)俱無。見性亦無否。喧(有聲)靜(無聲)俱無。聞性亦無",
    "X62n1205_001:0727c21": "否。(古來狂禪。多半死在此處。若近時衲僧。并此未曾夢見。說甚麼禪)若道無。則耳目",
    "X62n1205_001:0727c22": "同於木石。屈煞己靈。若道不無。則安向何處。此處能",
    "X62n1205_001:0727c23": "離却聲色。轉身吐氣。救取己靈。許有自力分。也還救",
    "X62n1205_001:0727c24": "得一半。若不能。可知古德云從緣薦得相應捷。就體",
    "X62n1205_001:0728a01": "消停得力遲。此一句佛名。正是雷轟電掣。勾者畢出。",
    "X62n1205_001:0728a02": "萌者盡達矣。莫謗他力好(從緣薦得兩句。特借證託外之義。以顯他力。不可誤",
    "X62n1205_001:0728a03": "會。若果能直下念去。忽然如見桃花。如聞畫角。自不妨出格好手。而於他力之信。亦是萬牛莫挽。若誤作禪宗",
    "X62n1205_001:0728a04": "話頭。槃陀掃帚看待。則大錯大錯兩門俱破。須知既是他力。斷不能以自家知見分疏。機趣凑泊。意識十度。氣",
    "X62n1205_001:0728a05": "魄承當。惟有直下念去。恰恰正好)　(九)。",
    "X62n1205_001:0728a06": "問曰。彌陀本願以名接物。眾生發願稱名往生。願願",
    "X62n1205_001:0728a07": "相應。理在無疑。但生者究少事證。何以取信。答曰。千",
    "X62n1205_001:0728a08": "疑萬惑。總由不識現前一念所致。夫心體寂照一如。",
    "X62n1205_001:0728a09": "不落方所。有念則有方所矣。體猶鏡質。念猶鏡光。所",
    "X62n1205_001:0728a10": "念種種。猶光取影。論中已略說。(見無量壽經綱宗。及雜說。緣心體實難名",
    "X62n1205_001:0728a11": "狀。姑沿舊解。取其易明。當知心體非真有質。且鍊銅發光。始名為鏡。光若離質。便成廢銅。諸如此類。不可執辭",
    "X62n1205_001:0728a12": "害意)請更以楞嚴證之。開卷首唱妙湛總持不動尊一",
    "X62n1205_001:0728a13": "句。全體大用。和盤託出矣。正文先以七處徵心者。使",
    "X62n1205_001:0728a14": "人即影以推之本體也。(七處皆影)次以八還顯見者。乃使",
    "X62n1205_001:0728a15": "離影而直認本體也。(所還皆影)此本體真常不變。而其用",
    "X62n1205_001:0728a16": "萬變不窮。故無始無終。佛證之為無量壽。無向無背。",
    "X62n1205_001:0728a17": "佛證之為無量光。眾生雖迷頭認影。依然吾戴吾頭。",
    "X62n1205_001:0728a18": "是以現前一念。天上地下。縱其所如。無遠弗屆。為其",
    "X62n1205_001:0728a19": "本即無量光也。死此生彼。隨業輪回。至今不休。為其",
    "X62n1205_001:0728a20": "本即無量壽也。彌陀覷破此機。直據其本發願。令眾",
    "X62n1205_001:0728a21": "生念念捨一切法。而但稱名字。正是念念離一切影。",
    "X62n1205_001:0728a22": "而直認本體。然則願願相應。譬猶鏡鏡對照。光光互",
    "X62n1205_001:0728a23": "吞。自他條然而渾合無間。此理顯而事在其中矣。試",
    "X62n1205_001:0728a24": "觀世人。或忽然耳熱。忽然噴嚏。輒曰何人念我。故毛",
    "X62n1205_001:0728b01": "詩願言則嚏。鄭箋云。汝思我心如是。我則嚏也。今俗",
    "X62n1205_001:0728b02": "人嚏。云人道我此。古之遺語也。據此可見心佛眾生。",
    "X62n1205_001:0728b03": "通為一體。古今皆知之。但習焉不察耳。(古無佛說。而記稱王者禘",
    "X62n1205_001:0728b04": "其祖之所自出。孔子謂知禘之說。於治天下猶示諸掌。果何謂耶。讀者曷深思之)夫凡心猶",
    "X62n1205_001:0728b05": "相應。況在聖心。獨願猶相應。況在兩願。雜念猶相應。",
    "X62n1205_001:0728b06": "況在專念。偶念猶相應。況在常念。且凡夫彼此懷思。",
    "X62n1205_001:0728b07": "正是光中見影。而猶相應。況直認本體而勿忘哉。理",
    "X62n1205_001:0728b08": "在目前。何待身後　(十)。",
    "X62n1205_001:0728b09": "問曰。彼此懷思。猶鏡中影。充是說也。將肝膽皆楚越。",
    "X62n1205_001:0728b10": "君親同路人。何以立教。答曰。盡人皆影。己身獨非影",
    "X62n1205_001:0728b11": "乎。正惟知一期生死之非真我。故所欲有甚於生。所",
    "X62n1205_001:0728b12": "惡有甚於死。苟違斯義。即為失其本心。子輿氏早言",
    "X62n1205_001:0728b13": "之矣。(此特借以證人人之有真我。非謂便出三界。且三界中地位高下懸殊。倍蓰無算。觀高僧傳居",
    "X62n1205_001:0728b14": "士傳。及諸燈史所載。暨宋元明諸儒學案。即其見地。但證初二禪天者。正是不少。葢此中自非寄位菩薩。難保",
    "X62n1205_001:0728b15": "不退墮。生淨土者。則圓證三不退。盡此一生。直至補處。所以干經萬論。處處指歸也)且子不觀",
    "X62n1205_001:0728b16": "大本經乎。五痛五燒章。歸重倫紀。明彰王法。反覆開",
    "X62n1205_001:0728b17": "喻幾二千言。論中已略解之。(無量壽經綱宗)果能依教奉行。",
    "X62n1205_001:0728b18": "萬善回向。久久純熟。自然會得當下即是。立處即真。",
    "X62n1205_001:0728b19": "打破鏡來與汝相見。乃自禪學盛行。此經塵封大藏",
    "X62n1205_001:0728b20": "即念佛者。亦高談元妙。目此段文為小乘。不屑置啄。",
    "X62n1205_001:0728b21": "羣疑眾難。皆自取之。有志淨宗者。所當深戒　(十一)。",
    "X62n1205_001:0728b22": "問曰。應願往生。正報彰矣。依報諸願。亦有證乎。答曰。",
    "X62n1205_001:0728b23": "有身斯有土。(即現在可見)依報從正報生。亦從正報轉。(富貴",
    "X62n1205_001:0728b24": "貧賤。分殊而境自別。極樂四土九品亦如是。但三土皆不離常寂光。不可不知)往生者既必",
    "X62n1205_001:0728c01": "捨此報身。而後得彼報身。則安能取此報土。以借證",
    "X62n1205_001:0728c02": "彼報土。若概消歸自性。濫入恒真。迂儒誤解為寓言。",
    "X62n1205_001:0728c03": "(蓮池疏鈔。苦心孤詣。勸進初心。而讀者誤會不少。蕅益諸師。所以力矯之)狂禪終墮於空",
    "X62n1205_001:0728c04": "見。利小害大。西方合論已明辨焉。且一一比擬。必有",
    "X62n1205_001:0728c05": "所窮。何不即以稱名之願證之乎。按彼佛本願。十方",
    "X62n1205_001:0728c06": "世界。諸天人民。有不知我名字稱我名字者。不取正",
    "X62n1205_001:0728c07": "覺。金人入夢之初。中國固未嘗聞也。迨漢魏之際。大",
    "X62n1205_001:0728c08": "本經先後譯出。漸次流通。東林提倡。法門大開。緇素",
    "X62n1205_001:0728c09": "傾心。捷於風草。禪家初猶角立。旋即折而兼修。(不始於百",
    "X62n1205_001:0728c10": "丈清規也。惜無可攷。佛祖心要。有其明文)讀晉唐兩高僧傳。佛祖統紀。及",
    "X62n1205_001:0728c11": "淨土聖賢錄。居士傳等書。稽其時代纔數十年。法周",
    "X62n1205_001:0728c12": "沙界矣。甚至不念佛者。苦樂違順。觸境逢緣。不覺失",
    "X62n1205_001:0728c13": "聲。便道阿彌陀佛。(白香山已有此語)不論賢愚童髦。有若性",
    "X62n1205_001:0728c14": "成。而本師釋迦。當來彌勒。修行者或反不知。豈偶然",
    "X62n1205_001:0728c15": "哉。豈偶然哉。佛無誑語。此願之應。既彰明較著如此。",
    "X62n1205_001:0728c16": "餘願可知。何待多辨。(今泰西各國。亦已通行佛教。美國有大善士。名阿爾格脫。本為",
    "X62n1205_001:0728c17": "將軍。因自疑其本教。徧訪名師。後遇俄國優婆夷某某為說佛法大要。遂發正信。棄官專修。提倡勸化。本國官",
    "X62n1205_001:0728c18": "紳。初以立異為嫌。旋察其教法勝善。民心歸向。遂加意護持。凡值開壇傳戒。禮送殷勤。信從日眾。至數十百萬",
    "X62n1205_001:0728c19": "人。英法等大小各國士庶。莫不聞風傾向。以禮延致阿君。傳法求戒。合議專立佛教大會旗號。並設電報三四",
    "X62n1205_001:0728c20": "百所。專談佛法。日出報帋數十萬張。名曰令知報。葢西國之於教理。隨順氏情。不執成見。與我三代盛王觀民",
    "X62n1205_001:0728c21": "設教。同民出治之意。隱相契合如此。己丑夏秋間。阿君自日本傳教來滬。許息安及子簡。先後登其舟見之。阿",
    "X62n1205_001:0728c22": "君即問曰。貴國大皇帝。信佛法否。息安敬答。列聖護持則懽喜曰。如此甚好。因問其以何為宗旨。則言祇要信",
    "X62n1205_001:0728c23": "佛念佛。別無宗旨。現在總以照順人心。大家崇正闢邪為要務。如何貴國僧徒。但知造廟。息安欲請其登岸說",
    "X62n1205_001:0728c24": "法。阿君謂能有千百人同會聽講。甚所樂從。息安恐犯時忌。遂止。又有西儒李佳白先生。名李提摩太。英國人",
    "X62n1205_001:0729a01": "兼通中國語言文字。且信佛法。亦與息安相識。徃歲特邀楊仁山居士。以起信論翻作英文。謂將刊布。以勸誘",
    "X62n1205_001:0729a02": "本國諸儒。李君志願甚大。憫我中國。無人提倡正教。現於都門。倡立尚賢堂以經費不足。特回本國勸募。期於",
    "X62n1205_001:0729a03": "必成於此可見是非之公。自在天壤。尤可見彌陀本願名聞十方。確有實驗。更數十年後。當必佛化一統。公法",
    "X62n1205_001:0729a04": "所擬弭兵之策。其在於斯。阿李二君。殆所謂乘願再來。以應舍利重興之讖者與)　(十二)。",
    "X62n1205_001:0729a05": "問曰。心淨土淨。乃是妙有境界。綱宗謂淨土為實有。",
    "X62n1205_001:0729a06": "何也。答曰。胸中留一毫元字脚。便濫入恒真淨土。去",
    "X62n1205_001:0729a07": "極樂淨土遠矣。曰何也。曰維摩經云。譬如有人。欲於",
    "X62n1205_001:0729a08": "空地造立宮室。隨意無礙。若於虗空。終不能成。菩薩",
    "X62n1205_001:0729a09": "如是為成就眾生故。願取佛國。願取佛國者。非於空",
    "X62n1205_001:0729a10": "也。是其明證。何疑於西方淨土。且子今仰首見天。曾",
    "X62n1205_001:0729a11": "作是念。此有天乎。舉足措地。曾作是念。此有地乎。曰",
    "X62n1205_001:0729a12": "否。曰是即所謂妙有不有也。所謂實相無相也。(莫又因如",
    "X62n1205_001:0729a13": "此說。并上來立處即真。當下即是等話。概作恒真淨土會)子且謂此土為妙有乎",
    "X62n1205_001:0729a14": "實有乎。夫即目猶迷元解。況乃遠在西方。本師歷數",
    "X62n1205_001:0729a15": "四十八願。不下一語分疏。(余每謂凡諸佛菩薩本願度生經。自藥師地藏等。皆",
    "X62n1205_001:0729a16": "祇可消文釋義。不礙常解不可觀心稱理。濫入空宗)稱讚淨土功德莊嚴。自有",
    "X62n1205_001:0729a17": "土有佛。連說七有字。亦祇指陳名相。其於寶池德水行",
    "X62n1205_001:0729a18": "樹微風。獨不能言性水性風。真空性覺。如楞嚴也乎。",
    "X62n1205_001:0729a19": "故知淨宗專說事修。一味平實。正是慈悲之極。曲被",
    "X62n1205_001:0729a20": "羣機。見淺見深。在人不在境。(惟然故同證寂光。而四土有優降。九品有等差",
    "X62n1205_001:0729a21": "若一一稱理。則反成事相矣)試觀小本。於靈鳥說法特詳辨惡道",
    "X62n1205_001:0729a22": "之實無。大本於四天王忉利天等。依何而住。特借阿",
    "X62n1205_001:0729a23": "難發問。且言我不疑此。但為將來眾生。除其疑惑。此",
    "X62n1205_001:0729a24": "等處讀者能即文字。離文字。眼光圓照。則於淨宗思",
    "X62n1205_001:0729b01": "過半矣。(觀經心作心是之說。疏鈔釋以託外義成。惟心觀立兩句。心苦分明之極矣。讀者猶誤解",
    "X62n1205_001:0729b02": "作別無淨土。故綱宗詳辨作是之義。而先斷以若不實者。雖念無成二語。庶幾閱者深思之○自西學盛行。而",
    "X62n1205_001:0729b03": "佛書足相證明者不少。如天算家測星月。皆有山河大地形狀。類此地球。地球在太空中。亦一星也。眾行星饒",
    "X62n1205_001:0729b04": "日而行。其恒星亦各為日。亦有無數行星繞之。與此日輪等。但遠不能盡見爾。又言金水二星。無隨繞之月。火",
    "X62n1205_001:0729b05": "星有二月。本星有四月。土星有八月。天王星亦有四月海王星有一月。諸月皆繞行星。與地球之月無異。按此",
    "X62n1205_001:0729b06": "與佛說百億日月世界可證也。又言土星最奇。體外有光環。分三層。廣平而甚溥。其環之外。徑五十一萬餘里",
    "X62n1205_001:0729b07": "按此光環。如雲氣而不散。與佛說諸天。有地居雲居之別可證也。又言諸星球所有動植諸物。必較地球諸物",
    "X62n1205_001:0729b08": "不同。其故有三。一則受日之光熱多少不同。二則攝力大小不同。三則體質疎密不同。按此與佛說十方諸佛",
    "X62n1205_001:0729b09": "國土。莊嚴佛事。各各勝異等可證也。以上諸說。足見虗空無盡。世界無盡。西方極樂國土。即三千大千界外之",
    "X62n1205_001:0729b10": "星球。確有寶地。成就種種功德莊嚴。而亦不出眾生不思議心覺體之外。自來談淨宗者。徃徃謂即此方葢偏",
    "X62n1205_001:0729b11": "着性空。有理無事。錯之錯矣)　(十三)。",
    "X62n1205_001:0729b12": "問曰。金經言若世界實有者。即是一合相。淨土正與",
    "X62n1205_001:0729b13": "相相反。何也。答曰。淨宗與空宗對待。法門綱宗詳之",
    "X62n1205_001:0729b14": "矣。相反正以相成。大智度論開卷即是。上來亦已引",
    "X62n1205_001:0729b15": "證之矣。靈光獨耀。迥脫根塵。則無一法當情。知見不",
    "X62n1205_001:0729b16": "立。眾生眼合色而見有色界。耳合聲而見有聲界。取",
    "X62n1205_001:0729b17": "相分別。情執深重。無由脫離生死。(宋譯大本經語)故說空宗",
    "X62n1205_001:0729b18": "諸經。以除名遣相。消歸性空。此兩語意。猶言一人發",
    "X62n1205_001:0729b19": "真歸元。十方世界即時銷殞。乃就當人自證分說。豈",
    "X62n1205_001:0729b20": "真一切蕩然無存哉。此經建首無我。推至無四相。自",
    "X62n1205_001:0729b21": "始至終。以即非是名兩義。隨說隨掃。至於無得無說",
    "X62n1205_001:0729b22": "極矣。顧既言無得。又言以無我無人無眾生無壽者",
    "X62n1205_001:0729b23": "修一切善法。即得菩提。既言無法可說。又言於法不",
    "X62n1205_001:0729b24": "說斷滅相。却不言不說常相。然則畢竟應云何住。云",
    "X62n1205_001:0729c01": "何降伏。末後揭出宗旨曰。於一切法應如是知。如是",
    "X62n1205_001:0729c02": "見。如是信解。不生法相。而所謂應如是住。如是降伏",
    "X62n1205_001:0729c03": "者了然矣。淨宗正從此建立。說淨土修淨土者。皆當",
    "X62n1205_001:0729c04": "從此契入。莫動本位。(莫見如此說。便道淨宗不取於相。須知纔着一念不取即是動",
    "X62n1205_001:0729c05": "本位切戒切戒)余之篤信淨宗。實得於力此數句。用敢拈出。",
    "X62n1205_001:0729c06": "與諸方明眼共之　(十四)。",
    "X62n1205_001:0729c07": "問曰。善惡皆情見後起。既知性空。何用修善。答曰。修",
    "X62n1205_001:0729c08": "善正為性空。不可徒知其說。金經以四無修善。即是",
    "X62n1205_001:0729c09": "此理。葢執著我見。是名凡夫。但空我見。是名二乘。并",
    "X62n1205_001:0729c10": "空法見。是名大乘。二見俱空。俱空亦空。是名最上乘。",
    "X62n1205_001:0729c11": "皆名也。其於本體性空。實無絲毫得失。故宗鏡錄引",
    "X62n1205_001:0729c12": "其經(不記何經)云自性本無慳貪。隨順修習檀(此翻布施)波羅",
    "X62n1205_001:0729c13": "蜜。自性本無邪妄。隨順修習尸羅(此翻戒)波羅蜜。自性",
    "X62n1205_001:0729c14": "本無瞋恚。隨順修習孱提(翻忍辱)波羅蜜。自性本無懈",
    "X62n1205_001:0729c15": "怠。隨順修習毗棃耶(翻精進)波羅蜜。自性本無散亂。隨",
    "X62n1205_001:0729c16": "順修習禪那(翻靜慮)波羅蜜。自性本無愚癡。隨順修習般",
    "X62n1205_001:0729c17": "若(翻智慧)波羅蜜。(教中以善性惡性無記性。為三自性實則是業識。而推本言之。凡此等處。",
    "X62n1205_001:0729c18": "皆須詳辨始得。即如此段文。正說性空。布施等六者。乃對惡得名。亦本無也。孟子不斥告子舊說無善無不善",
    "X62n1205_001:0729c19": "之非。但言乃若其情可以為善。及他章說性善。多以惻隱等心指點。正為人生而靜以上。不可以善惡名也可",
    "X62n1205_001:0729c20": "欲之為善一句。真透頂語。分明從情見上說起。宋儒牽入易繁傳。及太極圖。謂情可為善。便見性之本善。全失",
    "X62n1205_001:0729c21": "孟子之意。余別有辨)諸佛菩薩。以此六度。包括萬善。成就出世",
    "X62n1205_001:0729c22": "上上智。自利利他。諸惡盡除。善自不立。如空著楔。以",
    "X62n1205_001:0729c23": "楔出之。前楔既去。後楔豈留。故知順性起修。便是無",
    "X62n1205_001:0729c24": "修修。因修了性。便是無證證。淨宗之萬善回向。亦復",
    "X62n1205_001:0730a01": "如是。世人聞說修善。即耽著有為小善。聞說性空。即",
    "X62n1205_001:0730a02": "墮入豁達頑空。兩失之矣。然前失猶利人天。後失大",
    "X62n1205_001:0730a03": "壞世相。故淨宗專說事修。四十九年熾然無間。禪宗",
    "X62n1205_001:0730a04": "於末後。方一拈出。誠慮其險且難也。可見出世本懷。",
    "X62n1205_001:0730a05": "觀眾生機熟。示現受生者。決定不專為一期生死。矣",
    "X62n1205_001:0730a06": "綱宗及雜說。已略言之　(十五)。",
    "X62n1205_001:0730a07": "問曰。同是一向專念。萬行回向。何以往生上輩。偏屬",
    "X62n1205_001:0730a08": "沙門。答曰。此理前已略論之矣。在佛重佛。猶之在儒",
    "X62n1205_001:0730a09": "重儒。世間流品不一。而士為四民之首。為其身列膠",
    "X62n1205_001:0730a10": "庠也。究之通天地人之謂儒。萬中無一。區區科名。豈",
    "X62n1205_001:0730a11": "足以當之。佛制欲出家者。先受在家五戒。滿分能持。",
    "X62n1205_001:0730a12": "然後白君王白父母。下至妻子奴婢等。皆已聽許。乃",
    "X62n1205_001:0730a13": "得剃度。進沙彌戒。多年嚴淨。再進比邱戒。又多年嚴",
    "X62n1205_001:0730a14": "淨。方得圓具菩薩大戒。猶必學習精熟。開遮持犯。圓",
    "X62n1205_001:0730a15": "通無礙。然後可以匡徒領眾。號曰沙門。故一壇祇受",
    "X62n1205_001:0730a16": "三人。過即為濫法。雖求不得戒。夫必能赴至嚴之程",
    "X62n1205_001:0730a17": "途。乃不負至寬之歲月。(不蓄妻子省塵勞)必能甘至約之食。",
    "X62n1205_001:0730a18": "(日中一食。樹下一宿)乃不負至隆之名(為天人師)誠如是。則四宏誓",
    "X62n1205_001:0730a19": "願。圓滿必成矣。焉得不重。鬚髮之除。乃以防出入之",
    "X62n1205_001:0730a20": "渾。豈貴其易服毀形哉。維摩示疾。諸大弟子。皆推遜",
    "X62n1205_001:0730a21": "不任往問。佛道平等。不揀緇素可知矣。學佛者。既不",
    "X62n1205_001:0730a22": "深思佛制本意。但見讚歎出家。則遂專於頭毛上著。",
    "X62n1205_001:0730a23": "眼出家雖啞羊野狐而偏信。在家雖真龍全象而偏",
    "X62n1205_001:0730a24": "疑。佛書雖因果小品而見珍。儒書雖語孟大經而見",
    "X62n1205_001:0730b01": "忽。無惑乎召謗招譏。衰敗之不可收拾也。噫。(王制論秀書升",
    "X62n1205_001:0730b02": "管子羣萃州處。成周學制也。孔孟之周流傳食。皆為世衰道微。不得已之創格。而讀者亦莫或知也可歎)",
    "X62n1205_001:0730b03": "　(十六)。",
    "X62n1205_001:0730b04": "問曰。念佛修善。而妄想不除。得往生否。答曰。決定得",
    "X62n1205_001:0730b05": "生。妄想不足病也。圓覺經云。居一切時不起妄念。於",
    "X62n1205_001:0730b06": "諸妄心亦不歇滅。住妄想境不加了知。於無了知不",
    "X62n1205_001:0730b07": "辨真實。子今以何者為妄念。曰念佛時計算他事。曰",
    "X62n1205_001:0730b08": "此却是起妄念。病在不覺。(古德云。不怕念起。惟恐覺遲)覺即已除。",
    "X62n1205_001:0730b09": "無待更除。所謂知幻即離。不作方便。離幻即覺。亦無",
    "X62n1205_001:0730b10": "漸次。縱使數覺數起。數起數覺。念佛不斷。總得往生。",
    "X62n1205_001:0730b11": "何以故。就覺體觀。有念皆妄。淨宗教理。從初發心。便",
    "X62n1205_001:0730b12": "超二乘。直望三賢。(要解謂直超四十一位。是究竟說。今就凡夫學地說)妄與非",
    "X62n1205_001:0730b13": "妄。不加了知。等圓覺故。就法門觀。起念念佛。正是隨",
    "X62n1205_001:0730b14": "順覺性。託外全彰。妄無自體。但不覺故。試於念佛時",
    "X62n1205_001:0730b15": "作意起妄。必起不得。而口中佛名。轉益了了。可見祇",
    "X62n1205_001:0730b16": "是一覺。更無起處。又使於念佛畢後。回想所妄作何",
    "X62n1205_001:0730b17": "名相。必多茫然。毫無影響。而所念佛名。歷歷可數。略",
    "X62n1205_001:0730b18": "一反觀。湛寂如在。可見正念中句句聲聲。實有力用。",
    "X62n1205_001:0730b19": "本非與妄成敵兩立。何病之有　(十七)。",
    "X62n1205_001:0730b20": "問曰。並不起念。外緣覺觸。不能不起。奈何。答曰。起念",
    "X62n1205_001:0730b21": "念佛。有念便有身。身見未忘。覺觸總受。但不打失正",
    "X62n1205_001:0730b22": "念。便是定慧圓明。故學者內自勘驗。能於苦樂違順",
    "X62n1205_001:0730b23": "境緣。猝然相遭時。一句佛名意中先發。則臨終把握。",
    "X62n1205_001:0730b24": "便在於此。不必深求高論。杜中下機。(必謂臨終自有無把握之把握。",
    "X62n1205_001:0730c01": "便失法門本旨。東坡臨終語。原自不錯。決定徃生。祇為露聰明相。至今疑煞學人。若尹師魯所謂亦無鬼神。亦",
    "X62n1205_001:0730c02": "無恐怖。則真差矣。大抵儒者學禪。徃徃落無想無色諸天境界。當時若有善知識。祇銷問一句。你在何處。管教",
    "X62n1205_001:0730c03": "認得東坡)曰。并無外緣。而匪夷所思。遠隔久忘境界。瞥爾",
    "X62n1205_001:0730c04": "現前。又將奈何。曰此乃無始以來。第八識中六塵緣",
    "X62n1205_001:0730c05": "影。正因澄靜生光。偶然流露。隨時起滅。尤不足病。但",
    "X62n1205_001:0730c06": "到此境界。便入輕昏。世人往往貪著。以為身境漸忘。",
    "X62n1205_001:0730c07": "其實不可。亟須提起精神。甯使漸散。何以故。經文至",
    "X62n1205_001:0730c08": "心信樂四字。乃是佛願我願相應關鍵。昏則四字全。",
    "X62n1205_001:0730c09": "失。散則非憶非忘。聲光了了。蕅益師云。若執持名號。",
    "X62n1205_001:0730c10": "未斷見思。隨其或散或定。於同居土分三輩九品。又",
    "X62n1205_001:0730c11": "云信願堅固。臨終十念一念。亦決得生。若無信願。縱",
    "X62n1205_001:0730c12": "將名號持至風吹不入。雨打不溼。如銀牆銕壁相似。",
    "X62n1205_001:0730c13": "亦無得生之理。修淨業者。不可不知也。數語深得經",
    "X62n1205_001:0730c14": "意。故綱宗據此。謂總之死盡偷心。甯可顛倒妄想。決",
    "X62n1205_001:0730c15": "不於願門中。別求解路。方是此法門的的宗旨。願深",
    "X62n1205_001:0730c16": "思之。(偷者苟且徼幸之謂。如前所舉知見分疏。機趣凑迫等。及一切巧見。別求解路者皆是。蓋一有",
    "X62n1205_001:0730c17": "此心。則信願必不真切。為法門之內蠹矣。故語意極其抑揚。不可誤會)　(十八)。",
    "X62n1205_001:0730c18": "問曰。相宗八識之說。與淨宗有合乎。答曰。相宗名目",
    "X62n1205_001:0730c19": "繁多。性宗括略為五蘊。故從來不許和會。而以八識",
    "X62n1205_001:0730c20": "釋淨宗。頗易發明。(憨山八識規矩注解。最便初學)蓋現前不念。起滅",
    "X62n1205_001:0730c21": "不停。體即無量光壽。寂照不二。何以故。若非常寂常",
    "X62n1205_001:0730c22": "照。誰為倐起倐滅。相宗就照用邊指點。據楞伽經。名",
    "X62n1205_001:0730c23": "為第八阿賴耶識。又推其最初無染。名第九庵摩羅",
    "X62n1205_001:0730c24": "識。眼耳鼻舌身五根。對前五塵。不動念。而自然色來",
    "X62n1205_001:0731a01": "即見。聲到即聞。名為前五識。(此本自性靈光。相宗謂之現量境界者。以自性",
    "X62n1205_001:0731a02": "無量。而已落量數。故不名性而名識。禪宗所謂無位真人。常在面門出入者。不但不落所見所聞。亦並未有能",
    "X62n1205_001:0731a03": "見能聞。方是靈照。故名無位。破參發悟在此)然纔覺見聞。已是起念。因而",
    "X62n1205_001:0731a04": "取相分別。名為第六意識。(落比量矣。六祖云。無意誰當分別。永嘉答云。分別亦",
    "X62n1205_001:0731a05": "非意。乃是禪家透過一層說。不可誤會)隨即內計能見能聞。外計所見",
    "X62n1205_001:0731a06": "所聞。而我相成矣。(全成非量矣。即綱宗所謂二我執其俱生我執。乃是宿世帶來。觀初",
    "X62n1205_001:0731a07": "生赤子七八朝後。便有知識可見)所謂知見立知。即無明本矣。相宗",
    "X62n1205_001:0731a08": "從意識中辨別此我執。名為第七末那識。(無始以來。入胎出胎。",
    "X62n1205_001:0731a09": "皆此識用事。此識但能執着堅固。必牽連意識。方能作為。故四十二章經云。切莫信汝意。如意不可信。證阿羅",
    "X62n1205_001:0731a10": "漢道。乃可信汝意。可見意本非惡。惡在我執不化。故曰一切法無我得成於忍。聖人絕四。意我相為終始。便是",
    "X62n1205_001:0731a11": "儒佛同處)據此可見名雖分八。實無一物。惟是現前之一",
    "X62n1205_001:0731a12": "念。故淨土家直以此念為始覺。佛為本覺。起念念佛。",
    "X62n1205_001:0731a13": "便是始覺合本。法門巧捷。至頓至圓。莫尚乎是。彌陀",
    "X62n1205_001:0731a14": "本古佛現身。雖現身相而無身見。第七末那識。早轉",
    "X62n1205_001:0731a15": "為平等性智。故因地名為法藏。(魏譯)亦稱法寶藏。(漢譯。梵語",
    "X62n1205_001:0731a16": "曇摩迦吳譯同)亦稱法處。(唐譯)亦稱作法。(宋譯)法在凡夫為意塵。",
    "X62n1205_001:0731a17": "在彌陀則意識亦早轉為妙觀察智。於法自在。即以",
    "X62n1205_001:0731a18": "此法智運用前五識。為成所作智。攝取二百一十億",
    "X62n1205_001:0731a19": "佛土清淨之行。(行者全性起修。全修在性之事相。諸佛土佛事不同。故必擇其與此土十",
    "X62n1205_001:0731a20": "方根機相應者)□□修習莊嚴勝妙五塵。至本願圓滿。則第",
    "X62n1205_001:0731a21": "八第九識。亦盡轉為大圓鏡智。而即所現身。圓證三",
    "X62n1205_001:0731a22": "身。名為無量光壽。(阿翻無。彌翻量。陀該眾義。本師以光壽約之。故古德云。略舉則應稱",
    "X62n1205_001:0731a23": "阿彌。不應稱彌陀。今隨通稱)即所居土。轉為淨土。名極樂世界矣。",
    "X62n1205_001:0731a24": "(諸經中稱。劫名某某。佛名某某世界名某某。皆如是。葢佛法統歸師道。今泰西各國紀年。猶沿此例。猶中國統",
    "X62n1205_001:0731b01": "歸君道。易代改朔也)於是即以果佛名號。接引眾生。使常稱念。",
    "X62n1205_001:0731b02": "何以故。以此名號。正由最初發願之一念而成。與眾",
    "X62n1205_001:0731b03": "生現前一念無二無別。故眾生念念我執。為多生業",
    "X62n1205_001:0731b04": "根。今稱名則念念向他。而第七識。為他佛願力所攝。",
    "X62n1205_001:0731b05": "當下轉矣。眾生念念見取。(徧計我執。現生增長由此)為現生業相。",
    "X62n1205_001:0731b06": "今稱名則念念正觀。而前五識。為依正觀力所攝。當",
    "X62n1205_001:0731b07": "下轉矣。(故念佛時。無論耳自聽聲。或觀想依正莊嚴。或見或不見。總歸正觀。然此與上說。皆論其",
    "X62n1205_001:0731b08": "理如是。非謂便空身見。且徃生專重信願。不論身見之空不空。三惑之斷不斷也)故曰。五七",
    "X62n1205_001:0731b09": "因中轉。六八果上圓。蓋第六意識非他。即此念引而",
    "X62n1205_001:0731b10": "長之便是。(教中云集起名心。思量名意。了別名識。起即是念。思量即是引長)多生至",
    "X62n1205_001:0731b11": "今。窮未來際。出胎入胎。此念不斷。念不斷故意無盡。",
    "X62n1205_001:0731b12": "(諸大乘經。佛菩薩及當機大弟子等名號。並其先後出現。皆有表相。如普門品。稱讚念彼觀音力。則以無盡意",
    "X62n1205_001:0731b13": "菩薩發起。持地菩薩結證。地即意地也。彌陀因地名法藏。亦如是。表相者。如戴記云龜為前列。先知也。金次之",
    "X62n1205_001:0731b14": "見情也之比。不是寓言)意欲云何便名願。意無盡故願無盡。如",
    "X62n1205_001:0731b15": "行願品說。彌陀當日示同凡夫。發起大願。精勤五大。",
    "X62n1205_001:0731b16": "劫。自至成佛。亦用意識。惟其無我。故不為識而為智。",
    "X62n1205_001:0731b17": "(諸佛皆然。故名轉法輪。當知現量境界。無所作為。惟其不動現量而人比量。乃為大機大用。乃為無礙智)亦",
    "X62n1205_001:0731b18": "名無塵智。(就無我人眾生壽者等見說。名無塵。相宗因連前五識說。名妙觀察)精勤之",
    "X62n1205_001:0731b19": "極。多生習氣盡除。證入無念本體。乃名為圓。(古佛現身。豈有",
    "X62n1205_001:0731b20": "習氣既示同凡夫。不能不如是說。禪宗大悟後。正修習為此。否則墮人偏空但空)當知一圓",
    "X62n1205_001:0731b21": "一切圓。不作次第。而喫重在拔我見。故專稱名號。皈",
    "X62n1205_001:0731b22": "命他佛。捨己就他。是淨宗要訣。綱宗兩篇備言之。頗",
    "X62n1205_001:0731b23": "望留意　(十九)。",
    "X62n1205_001:0731b24": "問曰。念之引長便是意。則念佛為意識用事乎。答曰。",
    "X62n1205_001:0731c01": "正惟如此。乃持名所以為至妙。發願所以為至重也。",
    "X62n1205_001:0731c02": "試以現前一念作一身。觀念之未起。猶身之坐。非無",
    "X62n1205_001:0731c03": "身也。念之起。坐而起也。然纔說起。而起相已不可得。",
    "X62n1205_001:0731c04": "變為立矣。念念相續。循環不斷。猶立而旋繞經行矣。",
    "X62n1205_001:0731c05": "然而未嘗動一步。(念念不假思索。覓意不可得。勢至章云。都攝六根。淨念相繼。即念攝",
    "X62n1205_001:0731c06": "之也)譬猶桔槔然。兩手扶橫木。(兩足能用力賴此。比口中佛名號)兩足",
    "X62n1205_001:0731c07": "上下。終日運奔。未嘗移尺寸。而滔滔法流。灌入識田",
    "X62n1205_001:0731c08": "矣。故必發願求生彼國。使念念不出此願。則千念萬",
    "X62n1205_001:0731c09": "念念念是始覺。(覺在念念相繼處。此際即佛清淨法身。道有不可得。道無決定在。故為始",
    "X62n1205_001:0731c10": "覺合本)念時或聽聲或觀相。分明意識用事。而為名號",
    "X62n1205_001:0731c11": "所攝。亦多成始覺。(凡可言說。皆是意識邊事。為禪宗所大忌。持名法門。所以超過一切)",
    "X62n1205_001:0731c12": "念中偶一妄想。猶一足不著機關。一足得力如故。轆",
    "X62n1205_001:0731c13": "轤旋轉如故。戽水如故。兩手扶橫木如故。(名號聲光力)此",
    "X62n1205_001:0731c14": "身終不至傾跌。(聲不斷即念不失。觀經特舉惡人往生。以顯名號力。欲仗自力者。務須着",
    "X62n1205_001:0731c15": "眼)葢惟意地中有捨穢取淨之本願攝持。故句句聲",
    "X62n1205_001:0731c16": "聲。多有著落。而翻來覆去。祇是四字自在流出。則一",
    "X62n1205_001:0731c17": "切攀援分別莽蕩無歸之意境。自不得行。譬猶桔槔",
    "X62n1205_001:0731c18": "實置平地。故有可著力。而著即無著。空亦不空。古德",
    "X62n1205_001:0731c19": "所謂取捨之極。與不取捨亦非異轍。真透頂圓極語",
    "X62n1205_001:0731c20": "也　(二十)。",
    "X62n1205_001:0731c21": "問曰。明知淨土是實境。亦知寶池金地等功德莊嚴。",
    "X62n1205_001:0731c22": "皆是自性。特借世所貴重以比況之。見淺見深。雅俗",
    "X62n1205_001:0731c23": "各隨性量。而捨穢取淨之願。總發不起。奈何。答曰。此",
    "X62n1205_001:0731c24": "由不信彼佛本願。正是眾生本願也。今試問有生必",
    "X62n1205_001:0732a01": "有死。而自性無死法。子能信乎。曰信。雖無死法而不",
    "X62n1205_001:0732a02": "得自主。子能信乎。曰信。曰古云心佛一體。又云平常",
    "X62n1205_001:0732a03": "心是道。子能信乎。曰信。信則平時常發是願。何獨念",
    "X62n1205_001:0732a04": "佛時發不起乎。曰平日何嘗有是願。曰子自不覺。佛",
    "X62n1205_001:0732a05": "則覺之矣。夫無始以來。流浪六道。至於今日。即使世",
    "X62n1205_001:0732a06": "世為人。其間種種顛倒妄想。無論為名為利為賢為",
    "X62n1205_001:0732a07": "愚為雅為俗。歸總不過求生求樂。然乎否乎。曰然。然",
    "X62n1205_001:0732a08": "則往生極樂。正是平生本願。惟其願之極至於不自",
    "X62n1205_001:0732a09": "知其所以然。乃所謂無願願也。今試觀此身。以一念",
    "X62n1205_001:0732a10": "來而生。以一念去而死。生死氣之聚散也。念體即自",
    "X62n1205_001:0732a11": "性。非氣也。今之來此。六道主何嘗有意來迎。子亦何",
    "X62n1205_001:0732a12": "嘗有意欲來。而適來者。豈非夙世臨終時。平日樂生",
    "X62n1205_001:0732a13": "之本願。一念感動。而業識茫茫。重處偏墮乎。(臨終見所惡而",
    "X62n1205_001:0732a14": "欲避。見所好而欲趨。皆是平日業識。其體即自性也。如尹師魯所見。亦是習氣偏重。終必鑽出頭來。已見前註)",
    "X62n1205_001:0732a15": "其終不悔悟者。又豈非生死總在界內。見聞習慣。以",
    "X62n1205_001:0732a16": "為天實為之。無可如何乎。然則西方在界外十萬億",
    "X62n1205_001:0732a17": "剎之遙。彌陀之必發願來迎。雖是慈力。眾生之必發",
    "X62n1205_001:0732a18": "願求往。雖似難能。要亦不外世間人情平常道理。何",
    "X62n1205_001:0732a19": "為而不信乎。夫自性猶水也。本體一平而已。其流之",
    "X62n1205_001:0732a20": "就下。非就下也。失其本平。(自性生生不已。有身則限於氣數。必不能平。故雖侯",
    "X62n1205_001:0732a21": "王富貴。亦不知足)體勢偏重。則自趨重以取平。固行所無事",
    "X62n1205_001:0732a22": "也。是故彌陀本願。諸天讚言。謂決定得成者。為其不",
    "X62n1205_001:0732a23": "外眾生本願非有所加。(如壽本無盡也。自此生追溯無始可見。身本無老也。觀西",
    "X62n1205_001:0732a24": "人抽氣筒中生物可見。眼本洞見。耳本徹聞也。觀顯徹鏡德律風等器可見。空行本無礙也。觀電綫空氣球等",
    "X62n1205_001:0732b01": "可見。四十八願。皆不外人情物理。諦審自明)眾生發願求生決定決得生",
    "X62n1205_001:0732b02": "者。亦惟還其本然。非別有得。故淨宗專重發願。彌陀",
    "X62n1205_001:0732b03": "極言之。(至心信樂即是願。乃至十念亦得生。是極力抑揚之)本師結讚之。又再",
    "X62n1205_001:0732b04": "三申勸之。(大本言一念得生小本三勸發願)歷代祖師。著書發明之。",
    "X62n1205_001:0732b05": "(蕅益堅蜜兩師為最)豈強人以所難哉。葢求生之一願。實據多",
    "X62n1205_001:0732b06": "生至今。不自覺知樂生之本願。并其所造無量無邊",
    "X62n1205_001:0732b07": "種種業力。統結於此念。於念念間。如長江大河。盡受",
    "X62n1205_001:0732b08": "百川趨重之勢。併力奔赴於海門。其必匯入薩婆若",
    "X62n1205_001:0732b09": "海。天神莫禦矣。(惟有一物能禦。曰自疑)若不發願。則但是現生",
    "X62n1205_001:0732b10": "業力限定一報終始如水在圩內。來源去委不通。焉",
    "X62n1205_001:0732b11": "能到海。若發願而猶疑妄想之或障往生。則是見水",
    "X62n1205_001:0732b12": "面之風來魚躍。蹙起波瀾。遂謂底水因此折回。不復",
    "X62n1205_001:0732b13": "順軌。誰能信之。講求教理者。當不河漢斯言。　(二十一)。",
    "X62n1205_001:0732b14": "問曰。何謂念體即自性而非氣。答曰。此甚易明。念乃",
    "X62n1205_001:0732b15": "自性照用。本與氣離。氣但呼吸而無起滅。念非呼吸",
    "X62n1205_001:0732b16": "而有起滅。起則為用。滅即不用。而非無照。起念念佛。",
    "X62n1205_001:0732b17": "照用並行。用現於氣。念乃出聲。當出聲時。而有妄起。",
    "X62n1205_001:0732b18": "以本離故。然激氣成聲。即是此念。故聲念相依。無全",
    "X62n1205_001:0732b19": "走作。其浮與切。體認自知。若全走作。非停即錯矣。(非謂",
    "X62n1205_001:0732b20": "可以隨口叫喚。謂不必着意遣妄耳。不可誤會)而體認之知。即是走作。即是",
    "X62n1205_001:0732b21": "起妄。何以故。念即照在。多一照故。楞嚴經云。我真文",
    "X62n1205_001:0732b22": "殊。無是文殊。若有是者。則二文殊是也。不加體認。但",
    "X62n1205_001:0732b23": "直下念。聲在念在。為浮為切。多不自知。無念而念。是",
    "X62n1205_001:0732b24": "名正念。經云而我今日。非無文殊是也。何以故。所謂",
    "X62n1205_001:0732c01": "大覺歸於不覺故。尋常念起即如是故。臨終見佛。亦",
    "X62n1205_001:0732c02": "如是故。氣絕往生。無二覺故。葢生死本祇一念。念乃",
    "X62n1205_001:0732c03": "覺體之照用。與氣無關。故死後或為輪迴六道之身。",
    "X62n1205_001:0732c04": "(現在此身。乃識受想行識五蘊所成。在凡名世間五蘊身。在聖名出世五蘊身。死而為鬼。名中陰身。陰。即薀也。",
    "X62n1205_001:0732c05": "謂前薀已謝。後薀未來也。皆是名相。實則一念而已)或為往生極樂之身。而此",
    "X62n1205_001:0732c06": "覺體。乃諸佛眾生共之。從來無二。故臨終所見之佛。",
    "X62n1205_001:0732c07": "即彼佛之照用。現在之念。即往生之身。現在之為無",
    "X62n1205_001:0732c08": "念而念。念而無念。即往生之為無生而生。生而無生",
    "X62n1205_001:0732c09": "也。往生見佛之身。於極樂莊嚴。自在受用。不假作為。",
    "X62n1205_001:0732c10": "即現在念佛之念。於萬德洪名。自在流出。不假思索。",
    "X62n1205_001:0732c11": "也。入此門者。知念之非氣。而現在之身以一念生。則",
    "X62n1205_001:0732c12": "知往生之身。亦以一念生。現生此方。身土皆實有。則",
    "X62n1205_001:0732c13": "知往生彼國。亦身土皆實有。此身土之實有。為在覺",
    "X62n1205_001:0732c14": "體中顯現。則知彼身土之實有。亦在覺體中顯現。何",
    "X62n1205_001:0732c15": "用種種深微元妙之談。索之冥漠哉　(二十二)。",
    "X62n1205_001:0732c16": "問曰。照用二者。若何分別。答曰。照乃是自然覺照。因",
    "X62n1205_001:0732c17": "之起用。非無作為矣。葢心性體用。一落言詮。但能相",
    "X62n1205_001:0732c18": "似。禪家釋此兩字。已似極力分疏。若微細剖別。愈辨",
    "X62n1205_001:0732c19": "將愈惑。今姑混括大旨。說為一大靈光。庶較易明。凡",
    "X62n1205_001:0732c20": "光有兩種。一內景。一外照。譬如鏡光。至平至淨。然能",
    "X62n1205_001:0732c21": "內景而不能外照。其內景也。毫髮畢現而不留跡。譬",
    "X62n1205_001:0732c22": "如日光。至直至捷。(凡光皆直行不轉灣。天算家謂日光到地。速率無比。所謂不疾而速",
    "X62n1205_001:0732c23": "不行而至也。火光亦然)然能外照。而不能內景。其外照也。目可",
    "X62n1205_001:0732c24": "得見。身可得觸。而全同虗空。不可得取。不可得壞。此",
    "X62n1205_001:0733a01": "大靈光。兼兩能為一體。(凡姿質之智愚敏鈍。是光之內景。意象之寬隘重輕。是光",
    "X62n1205_001:0733a02": "之外照。閱人多者。一望而知。在本光從來平等。而萬別千差者。多生之業力氣習為之也)故其力",
    "X62n1205_001:0733a03": "用不可思議。(不可思者。心行處滅。不可議者。言語道斷。世多誤解作神妙莫測。粗浮可哂)",
    "X62n1205_001:0733a04": "超過一切光。(如鏡光不留跡。此則前塵綠影。憶持不忘。即第八阿賴耶識。如日光但直行。此",
    "X62n1205_001:0733a05": "則鈎深索隱。曲折多到。即第六意識。又如光皆可阻隔此則洞。達無礙。如賢護經說。余嘗於中夜念佛。繞室經",
    "X62n1205_001:0733a06": "行。忽見當頭星月皎潔。初猶不覺。並未舉頭。俄而覺之潛隱不見矣。又嘗見四面佛。高約八尺。自頂至踵。前後",
    "X62n1205_001:0733a07": "衣摺多了了。案上銅香鑪。亦全同紅琉璃。而佛身卻不琉璃洞徹。當時不知自己眼在何處。亦並不覺異。經須",
    "X62n1205_001:0733a08": "臾間。覺之即隱。因此知靈光獨耀。無物不透而物非無。又知見色聞聲時。纔覺見聞。便落前五識矣)十",
    "X62n1205_001:0733a09": "方世界諸佛國土。皆此光力攝持。而自體常寂。人在",
    "X62n1205_001:0733a10": "氣交之中。氣聚則生。氣散則死。其現前一念。乃此一",
    "X62n1205_001:0733a11": "大靈光之照。全不與氣交黏。安有生死。譬如空中閃",
    "X62n1205_001:0733a12": "電　(電之為物。全類識神。故借以為喻耳。外道修習。得大光明。出入自由以能出陽神為得道。自佛法觀",
    "X62n1205_001:0733a13": "之。祇是造成一盞大電氣燈耳。縱能遠照千百里。有成必有毀。豈本有哉。惟悟真外編不誤)各各",
    "X62n1205_001:0733a14": "眼前得一瞥地。不但電體與氣無涉。即此一瞥亦與",
    "X62n1205_001:0733a15": "氣何涉。葢氣有質點。故有聚散。靈光則渾成一統。合",
    "X62n1205_001:0733a16": "同而化。氣流行於靈光之中。猶煙霧布散於日光之",
    "X62n1205_001:0733a17": "中。隨其或疎或密。乃至須臾變滅。亦仍不離光。而光",
    "X62n1205_001:0733a18": "未嘗移。又如無數極細粉屑沙粒。在一盂水中。其屑",
    "X62n1205_001:0733a19": "屑粒粒相際間。無非是水。隨其體之輕重或沈或浮。",
    "X62n1205_001:0733a20": "而水未嘗動也。凡夫終日膠擾。執定四大假合之身",
    "X62n1205_001:0733a21": "為我。(第七末那識)遂執現前一念謂在身內。譬猶日光普",
    "X62n1205_001:0733a22": "照大地。(喻第八識)以鏡映之。信手迴轉。(消第六第七識相併)其影滉",
    "X62n1205_001:0733a23": "漾室中。認為真日。而此一大靈光。變為無明業識矣。",
    "X62n1205_001:0733a24": "念佛人求生西方。無論識性不識性。亦無論妄想之",
    "X62n1205_001:0733b01": "多少如何。但能發願真切。刻定課程。終身不間。決定",
    "X62n1205_001:0733b02": "得生。何以故。譬如同一誤認真日。而別以凹面迴光",
    "X62n1205_001:0733b03": "鏡。(喻願)對日(靈光即自性佛。須知鏡與日原是一箇。不得不如此說爾)安置向西。時",
    "X62n1205_001:0733b04": "時逼正其聚光點。(喻念)艾炷承之。(喻淨土莊嚴實境)而日與鏡",
    "X62n1205_001:0733b05": "相距中間。常有煙霧冥濛不斷。(喻氣及妄想。其實乃是自身遮蔽其間。故",
    "X62n1205_001:0733b06": "身見輕者。得力較易)日光不能全透。臨終氣息漸微。煙霧漸散。",
    "X62n1205_001:0733b07": "現前一念仍在。(即是日光)佛身即於鏡中顯現。(我願即佛願故)氣",
    "X62n1205_001:0733b08": "絕而煙霧空。日光全體。透過鏡面。艾炷光燄勃發。(一念",
    "X62n1205_001:0733b09": "淨光。成意生身。上則證法性身矣)即是隨佛往生矣。葢日光到地雖",
    "X62n1205_001:0733b10": "捷。猶有分力可算。以日與地究是彼此兩體。故有去",
    "X62n1205_001:0733b11": "來相。靈光則西方此土本是一體。東頭沒即西頭出。",
    "X62n1205_001:0733b12": "如拄杖子。一頭放下。即是一頭拈起。出沒同處。拈放",
    "X62n1205_001:0733b13": "同時。故曰生則決定生。去則實不去也。(天如禪師語。讀者誤解此",
    "X62n1205_001:0733b14": "句。謂此土即是西方。則濫入恒真淨土矣)大本漢吳二譯。謂暫信暫不信",
    "X62n1205_001:0733b15": "者。臨終見佛。如夢中見。口不能言。心中愧悔歡喜交",
    "X62n1205_001:0733b16": "併。於此可證　(二十三)。",
    "X62n1205_001:0733b17": "問曰。意生身與夢中身。將毋同。答曰。大不同也。夢有",
    "X62n1205_001:0733b18": "多種。(周官太十所掌三者為綱。古夢所掌六者為目。蓋推其本。則皆靈光天倪之動。故古人甚重之",
    "X62n1205_001:0733b19": "佛家亦重之)要歸不外現前之一念默照。故不能發氣出",
    "X62n1205_001:0733b20": "聲。以念本離氣。出聲即為讛語矣。意生身固同是一",
    "X62n1205_001:0733b21": "念。而靈光凝聚成形。如燈之燄。顯然有體有聲有息。",
    "X62n1205_001:0733b22": "全同現在之身。而了無觸礙。其聲與息。亦全是光明",
    "X62n1205_001:0733b23": "用事。與凡夫恃呼吸之氣而生者。迥不侔矣。然教中",
    "X62n1205_001:0733b24": "多說光明。從不說氣。(惟後人撰五教儀。曾一及之。以借莊子援督為經之說。記亦不",
    "X62n1205_001:0733c01": "真矣)祇可以儒書及諸子書證明之。蓋十方世界。在一",
    "X62n1205_001:0733c02": "大靈光中。猶海浮漚耳。由其光盛生威。(乍遇而懍然者是)威",
    "X62n1205_001:0733c03": "生耀。(佛光如月光。并不耀眼)耀生熱。(如以無生氣物。置赤日中必先生熱。後生氣。是其驗)",
    "X62n1205_001:0733c04": "熱生氣。(此氣字無可換。換則不醒。所謂生者。亦非母子繼續之生。猶水生波。非水外別有)此",
    "X62n1205_001:0733c05": "氣非呼吸有質點之氣。老子謂之谷神。(谷者謂幽元也。音義皆同",
    "X62n1205_001:0733c06": "欲)莊子謂之踵息。神仙家(老莊為道家。神仙乃後起託附之)謂之祖",
    "X62n1205_001:0733c07": "氣。謂之罡氣。謂之元陽。(若坐煞在此。便成外道)孟子謂之浩然",
    "X62n1205_001:0733c08": "之氣。(春秋繁露引此說。謂常以陽得生其意也。班固答賓戲引此。作皓然項岱注謂皓白也。如天氣",
    "X62n1205_001:0733c09": "皓然。葢在成周教學。亦但渾言緝熙光明等。從無析言之者。故借天氣比況之。試觀上文。先言孟施舍不如曾",
    "X62n1205_001:0733c10": "子。又申言志至氣次。然後曰善養曰難言。復兩提其為氣也。而結以集義所生其非謂充體呼吸之氣顯然矣",
    "X62n1205_001:0733c11": "且呼吸之氣。豈能塞天地。而既充體矣。又別生一氣。豈不漲死。集注但見其水旁浩字。不知古人浩皓音義皆",
    "X62n1205_001:0733c12": "同。遂謂為盛大流行。而論性不論氣不備之說。亦從此章起豈知此章已先誤解可哂)實則周",
    "X62n1205_001:0733c13": "易所謂乾資大始。萬物資始者是也。人之覺體是光。",
    "X62n1205_001:0733c14": "其用即此始氣。(強謂此名以便文)故稱神用。亦稱神力。彼國",
    "X62n1205_001:0733c15": "地如琉璃黃金者。堅固不動。光明相也。池水蓮花行",
    "X62n1205_001:0733c16": "樹種種莊嚴。皆光明神力所成。與此土種類自異。葢",
    "X62n1205_001:0733c17": "此土有質點之氣。由始氣生。(如子得母氣。莊子言黃帝得之。以襲氣母。殆即",
    "X62n1205_001:0733c18": "謂此。管子輕重篇。清神生心一節文義。與此最近)故能生生不已。所謂坤作",
    "X62n1205_001:0733c19": "成物。萬物資生者是也。記稱氣也者。神之盛也。是其",
    "X62n1205_001:0733c20": "明證。(祭義此章。明是輪迴之理。詳見後。朱子以氣之至而伸者為神。是有意顛倒說)故曰一",
    "X62n1205_001:0733c21": "陰一陽之為道。陽為本有之光。陰為後生之氣也。(故女",
    "X62n1205_001:0733c22": "人徃生。即現丈夫相。離氣純光也)又曰陰陽不測之為神者。神立於",
    "X62n1205_001:0733c23": "光氣之界。間不容髮。故莫測也。(太史公六家要旨。道家陰陽家。必居儒家",
    "X62n1205_001:0733c24": "之前。從其朔也。惜其書不傳。陰陽家中。必有光學。故墨家得之。董子謂陽常用事。陰不用事。借天光以立說猶",
    "X62n1205_001:0734a01": "存古義。宋儒只知呼吸之氣。強為分陰分陽如以一氣言。以二氣言等語。則并陰陽不識。全是夢讛)此",
    "X62n1205_001:0734a02": "土物類體質。皆氣點所成。故化學家化之。都還為氣。",
    "X62n1205_001:0734a03": "其有數十餘種原質者。則又日光菁英所積。正是彼",
    "X62n1205_001:0734a04": "土莊嚴諸物之比例也。人終身在大光明中不能見。",
    "X62n1205_001:0734a05": "而但見日光者。譬猶白晝。燃巨燭於室中。身從日光",
    "X62n1205_001:0734a06": "中久立入室。則眼前全黑。一物無所覩。一步不可行。",
    "X62n1205_001:0734a07": "目力勝者。或能見燭燄。亦不辨其遠近方位。室即軀",
    "X62n1205_001:0734a08": "殻之比也。彼國有日月而無晝夜寒暑。即此反比例",
    "X62n1205_001:0734a09": "可見。猶日下孤燈。照用不行也。凡教皆起於有世界",
    "X62n1205_001:0734a10": "後。世界初起。教中說為如海飄沫。正猶海中沙漲漸",
    "X62n1205_001:0734a11": "積而成洲也。彌陀因地。為寶海大臣。誓取淨土者。(見悲",
    "X62n1205_001:0734a12": "華經)猶今西人於海中。訪尋沙島以闢地也。彼土自有",
    "X62n1205_001:0734a13": "蓮華化生之神明。(大小本經。皆有神明字樣。與三輩徃生。及聲聞弟子分言之。講家不",
    "X62n1205_001:0734a14": "說者。從略耳。非修成後。但是一片白地。專待十方徃生也)以其種子清潔。故取以",
    "X62n1205_001:0734a15": "為淨佛國土也。又攝取二百一十億國土清淨之行。",
    "X62n1205_001:0734a16": "而莊嚴之。即所謂隨其心淨。則佛土淨。非空無所有",
    "X62n1205_001:0734a17": "也。法藏比邱。現身此土。去國出家。而證果在彼土者。",
    "X62n1205_001:0734a18": "猶釋迦住世時。上升兜率忉利摩醯首羅諸天說法。",
    "X62n1205_001:0734a19": "是定中事。其應現王宮說觀經。游步虗空。還耆闍崛",
    "X62n1205_001:0734a20": "山則竟是色身往來。諸大弟子得五神通者。亦皆能",
    "X62n1205_001:0734a21": "之也。修行五大劫成就者。猶此土天皇地皇人皇氏",
    "X62n1205_001:0734a22": "等。壽皆數萬歲。劫有大小。猶秝家之分章蔀。其積歲",
    "X62n1205_001:0734a23": "自有長短也。凡此種種。皆不外人情事理之常。就佛",
    "X62n1205_001:0734a24": "分上說。則曰無作妙用。實則亦必舉手動足。猶此身",
    "X62n1205_001:0734b01": "舉手動足。何嘗用意。然祇是習氣業識。不為妙用者。",
    "X62n1205_001:0734b02": "以身見法見不空也。釋迦說諸大乘經。多方淘汰。使",
    "X62n1205_001:0734b03": "人知心性本來廣大自在。終古不滅。而必指歸淨土",
    "X62n1205_001:0734b04": "者。以此土有成必有壞。(如漢世昆明池劫灰。及西人開壙。見有螺蛉結成之土。而",
    "X62n1205_001:0734b05": "眾行星。古有今無者甚多。尤其明證)往生彼土。則還其本光之原質。永",
    "X62n1205_001:0734b06": "不變易也。故諸經普勸往生。祇作尋常語。指成莊嚴",
    "X62n1205_001:0734b07": "名相。不下一語分疏。譬猶勸人遷居。但說某地若何",
    "X62n1205_001:0734b08": "勝利即得矣。而必欲深究其何以至此。則任舉何物。",
    "X62n1205_001:0734b09": "窮推不已。皆不可曉。如儒書說天開於子。地闢於丑",
    "X62n1205_001:0734b10": "等。人開人闢乎。自開自闢乎。子丑二字。又從何來。孰",
    "X62n1205_001:0734b11": "從而知之乎。(楞嚴說。最初一念流動而生世界。講家謂此人在何處動念不許再究。正是善",
    "X62n1205_001:0734b12": "會)此皆後來說圓說妙。種種巧見之理障。固釋迦所",
    "X62n1205_001:0734b13": "不及料也　(二十四)。",
    "X62n1205_001:0734b14": "問曰。子於淨宗。可謂思之深言之盡矣。顧作十成死",
    "X62n1205_001:0734b15": "語。何也。答曰。言說無深淺。深淺在聽言。故余敢盡言。",
    "X62n1205_001:0734b16": "心得有深淺。惟心自知之。子心非我心。故不知我之",
    "X62n1205_001:0734b17": "淺而求我之深。我雖累千百言。以自解其不能深。子",
    "X62n1205_001:0734b18": "終以為不屑深不欲深也。何也。深淺之數由量出。不",
    "X62n1205_001:0734b19": "得其量。終無由見。請與子言量。如華嚴阿僧祇品。說",
    "X62n1205_001:0734b20": "如來所知數量。以一百洛叉(或謂億。或謂萬。今從萬)為起點。遞",
    "X62n1205_001:0734b21": "次自乘。至一百二十二次。(疏鈔作百二十四數者。連起點之洛义俱胝兩數計",
    "X62n1205_001:0734b22": "也)為不可說不可說轉。戞然而止。始終有數無義。乍",
    "X62n1205_001:0734b23": "讀之愕然莫測。惟觀首題大方廣三字。知心體無方",
    "X62n1205_001:0734b24": "無盡。不落數量。而本師開口便說此品者。明一一修",
    "X62n1205_001:0734c01": "證。皆從體起用也。又嘗讀管子知方生於圓。圓生於",
    "X62n1205_001:0734c02": "心。心體渾圓。而用必方。體大則用大。故此起點極大。",
    "X62n1205_001:0734c03": "以算家點綫面體推之。為縱橫邊綫各百。面積為萬。",
    "X62n1205_001:0734c04": "體積百萬。成立方體。邊綫必用百者。綫即一一點之",
    "X62n1205_001:0734c05": "積。明此一一點。通具十元門。十十無盡也。所知僅此",
    "X62n1205_001:0734c06": "空理。而於一百廿二遞次自乘之事相。終莫能入。專",
    "X62n1205_001:0734c07": "研久之。乃悟此品眼目。在一知字。(此知字。乃自性了然覺照。全是現量。",
    "X62n1205_001:0734c08": "與知見立知之知字不同。經文所知二字。所謂辭窮便文也)說數量。正是說心量。",
    "X62n1205_001:0734c09": "故以心王菩薩為對機。(疏鈔云。所以心王問者。表數不離心是也。稱心王者。明不",
    "X62n1205_001:0734c10": "落相宗所說。五十一心所。故別譯亦稱不思議光王。疏鈔又云。令知普賢諸佛。離數重重無盡也)所",
    "X62n1205_001:0734c11": "謂知者。不但一一識其多少之名。當一一見其大小",
    "X62n1205_001:0734c12": "之實。實即心光所到之界分。所謂量也。(疏鈔謂寄數顯德分齊為",
    "X62n1205_001:0734c13": "宗。是也。以分齊二字。詮解量字。顯豁呈露極矣)心本無量。全體真空。理法界",
    "X62n1205_001:0734c14": "也。對物起用為知。(自然了知名覺。對物而覺名知。故知訓匹。見爾雅)便落邊",
    "X62n1205_001:0734c15": "際。猶之百萬起點。及一百廿二之自乘數。皆但空名。",
    "X62n1205_001:0734c16": "并無形相。苟以物實之。則多寡大小立見。所謂事法",
    "X62n1205_001:0734c17": "界也。如以此起點作寸方立體觀。則邊綫百釐。面積",
    "X62n1205_001:0734c18": "萬釐。體積百萬釐。了了可數。遞次自乘者。如以此百",
    "X62n1205_001:0734c19": "萬釐之寸方立體。變作邊綫。通長百萬釐。即是十萬",
    "X62n1205_001:0734c20": "分。即是一萬寸。即是一千尺。即是一百丈。以此百丈",
    "X62n1205_001:0734c21": "自乘。則為萬萬萬釐之平方面積。似與寸方立體之",
    "X62n1205_001:0734c22": "實積。相去懸絕矣。而實則即是寸方邊綫之每釐。破",
    "X62n1205_001:0734c23": "作百絲。共一萬絲。以萬自乘。即是萬萬絲之平面。再",
    "X62n1205_001:0734c24": "以萬乘之。即是萬萬萬絲之立方體。(起點百萬數。以算位計之。歷七",
    "X62n1205_001:0735a01": "位。故初次自乘超六位。共十三位。凡自乘。皆倍本位。或倍而少一位。例推可知)然則仍不出",
    "X62n1205_001:0735a02": "此寸方。換名不換體。雖換名不換體。而多少大小。截",
    "X62n1205_001:0735a03": "然不同。亦復了了可數。所謂理事無礙法界也。然則",
    "X62n1205_001:0735a04": "此寸方立體。在釐位即名一俱胝。在絲位(從釐進兩位)即",
    "X62n1205_001:0735a05": "名阿庾多。在沙位(從絲進四位)即名那由他。(從絲進四位以下。皆從根",
    "X62n1205_001:0735a06": "位進。例推可知)是故就方寸觀。則為體為本為實為心為性",
    "X62n1205_001:0735a07": "為寂為平等為圓融為因源為真空。就遞次自乘觀。",
    "X62n1205_001:0735a08": "則為用為跡為權為法為修為照為差別為行布為",
    "X62n1205_001:0735a09": "果海為妙有。(此乃約教行理三經言之。切不可作總別同異成壞六相會)而華嚴",
    "X62n1205_001:0735a10": "家以理事賅貫之。是故遞次自乘。乃至無盡。通為事",
    "X62n1205_001:0735a11": "事無礙法界。以一多多一。互攝互入。(此乃六相之說)歸根總",
    "X62n1205_001:0735a12": "此方寸之起點。無餘無欠也。故知現前一念即起點",
    "X62n1205_001:0735a13": "也。信也。點之直行為綫。知其邊綫若干數。即解也。以",
    "X62n1205_001:0735a14": "綫為法。遞次自乘即行也。求得面積實數。即證也。葢",
    "X62n1205_001:0735a15": "心量無盡。在人擴充。信解行證四者。凡學皆然。下至",
    "X62n1205_001:0735a16": "百工技藝。亦莫不然。況佛道之無盡藏。而凡心光所",
    "X62n1205_001:0735a17": "到。學力所得。隱然自具一局面。(如水花之暈。燈光之照。自然平圓四周均",
    "X62n1205_001:0735a18": "等。苟以數約之。必用八綫則為方矣)其為廣狹精粗。內照了了不昧。便",
    "X62n1205_001:0735a19": "是本來無盡處。故其現於數量。則為自乘。可見所照",
    "X62n1205_001:0735a20": "所得。脚跟下立處即真。真亦不住。從此起數。步步踏",
    "X62n1205_001:0735a21": "實。步步向前。遞次所用之法。即是能擴之心。求得面",
    "X62n1205_001:0735a22": "積之實。即是所擴之量。是則體用一原。能所不二。其",
    "X62n1205_001:0735a23": "外之推狹以至廣。正其內之研粗以至精。而此心之",
    "X62n1205_001:0735a24": "同於如來無盡藏。顯然可知矣。余因之自喜。欲自驗",
    "X62n1205_001:0735b01": "其心量大小。先就初乘百丈平方作觀。不能及半。已",
    "X62n1205_001:0735b02": "茫然莫辨丈尺。旋收作二三十丈。亦仍惝恍不定。乃",
    "X62n1205_001:0735b03": "大媿懼。竟變百丈。作一丈立方體觀。始覺分寸了了。",
    "X62n1205_001:0735b04": "即刻意求其釐毫。亦粗能辨。心量之淺至此。子尚何",
    "X62n1205_001:0735b05": "求。雖然。余以此意讀入法界品。而益深信淨土法門",
    "X62n1205_001:0735b06": "之圓頓直捷。而為一代時教之總要也。釋迦成道後。",
    "X62n1205_001:0735b07": "初轉法輪。便是此經。而三十九品中。佛說惟三品。純",
    "X62n1205_001:0735b08": "是淨土先聲。(阿僧祇品。壽量品。明是約彼佛正報。隨好光明功德品。約依報)此品又",
    "X62n1205_001:0735b09": "為開宗明義第一說。是則終於入法界品。正與此品",
    "X62n1205_001:0735b10": "結應。試觀善財所參善知識。一一皆言我已先發阿",
    "X62n1205_001:0735b11": "耨菩提心。彼善知識。自五十位以前。自說所得法門。",
    "X62n1205_001:0735b12": "亦一一皆曰。我惟知此。如菩薩某等法門。而我云何",
    "X62n1205_001:0735b13": "能知能說。汝往問彼某善知識云云。則分明以善財",
    "X62n1205_001:0735b14": "當不思議光王。以諸善知識所說。當如來所知數量。",
    "X62n1205_001:0735b15": "全經語脈旨趣。節節通靈矣。(疏鈔謂阿僧祇品。該一部之數量。又稱賢首謂",
    "X62n1205_001:0735b16": "善財。在信是信位。在住是住位。一身歷五位。隨在即彼收。以徧一切故。如普賢位云云。此等皆義學家法眼圓",
    "X62n1205_001:0735b17": "明處。視彼一橛頭禪。通宗不通教者。遠之遠矣)夫不思議境界。即不思議心",
    "X62n1205_001:0735b18": "之現量。如虗空無象。而萬象森羅其中。豈有能入所",
    "X62n1205_001:0735b19": "入。而云入者以念起也。念起則猶以丈尺約虗空。有",
    "X62n1205_001:0735b20": "數量。有次第矣。故就聖道門說。則為以心入境。難行",
    "X62n1205_001:0735b21": "道也。就淨土門說。則為以境攝心。易行道也。(此品自具一多",
    "X62n1205_001:0735b22": "互入互攝之理。不待分疏)念佛者。以彼佛不思議境界。攝我不思",
    "X62n1205_001:0735b23": "議心也。(念起處即是。所謂徧現俱該沙界也。心之生生不已為性。故達摩稱為佛性。因此感而遂",
    "X62n1205_001:0735b24": "通。即名不思議光。猶儒書言感物而動。性之欲也。此類名義。講家不甚分疏。而既落文字相。則又有不能不通",
    "X62n1205_001:0735c01": "用。不能不便文之處。讀者細心體會)專重持名者。名不虗生。必有其實。",
    "X62n1205_001:0735c02": "如百萬名一俱胝。不同無記性。一百二十二之遞次",
    "X62n1205_001:0735c03": "自乘。名不可說不可說轉。不同無義味話也。故以無",
    "X62n1205_001:0735c04": "量光壽名號為能攝。現前一念為所攝。就所攝觀全",
    "X62n1205_001:0735c05": "念是名。念外無名。猶之方體起點數。通賅渾括。為末",
    "X62n1205_001:0735c06": "次滿量數。而自無不足。何也。以我不思議心。正彼佛",
    "X62n1205_001:0735c07": "不思議境界依以建立也。就能攝觀。全名作念。名外",
    "X62n1205_001:0735c08": "無念。猶以末次滿量數。反本還原。為方體起點數而",
    "X62n1205_001:0735c09": "亦不見盈。何也。以彼佛不思議境界。正我不思議心",
    "X62n1205_001:0735c10": "託以全彰也。(按此以心境對待。生佛對待。原可一反一覆。說為彼此互攝。凡念自佛之差別。",
    "X62n1205_001:0735c11": "正從此生今必以名作能攝。念屬所攝。為正說者。緣名與念相對。而分能所。乃就法門作用言之。若論本體。則",
    "X62n1205_001:0735c12": "生佛公共。初無能所。而在眾生。則但是理即。毫無力用。在彼佛則因行果德為全體。名號願力。為大用。眾生不",
    "X62n1205_001:0735c13": "見其體。而聞名稱念。則能攝之力。在彼不在此彰彰矣。故此文特地先言念外無名。及境依心立等語。以斡旋",
    "X62n1205_001:0735c14": "執著念自佛之異見。而使初入門者。亦可以自識本體。下乃申明名從實生。層層結出其所以能攝之故。以顯",
    "X62n1205_001:0735c15": "此宗專念他佛。散心得生之本旨。願與十方緇素明教理者。同入無諍三昧。平心察之)然則念",
    "X62n1205_001:0735c16": "佛即佛念。念聲即佛聲。念光即佛光。若聽若觀。若聞",
    "X62n1205_001:0735c17": "不聞。若見不見。無非佛聲佛光。何以故。以名從實生。",
    "X62n1205_001:0735c18": "此實即彼佛果德清淨法身。圓報滿身。千百億化身。",
    "X62n1205_001:0735c19": "而正當念時。則為應機示現身。所謂循名核實。事如",
    "X62n1205_001:0735c20": "是也。亦實即彼佛因行四十八大願圓滿成就。名稱",
    "X62n1205_001:0735c21": "普聞。熏發我念。非我現前思量分別心。所能忽然起",
    "X62n1205_001:0735c22": "念。所謂實至名歸。理如是也。是故不論朗念默念定",
    "X62n1205_001:0735c23": "念散念。不論他方此方人類異類。但能發願持名者。",
    "X62n1205_001:0735c24": "無不現生取辦。應念往生。以彼佛因果不可思議。故",
    "X62n1205_001:0736a01": "四十八願力不可思議。願力不可思議。故名號功德",
    "X62n1205_001:0736a02": "力不可思議。名號功德力不可思議。故能攝受眾生",
    "X62n1205_001:0736a03": "十念一念之力。亦悉不可思議。此無他。猶之末次滿",
    "X62n1205_001:0736a04": "量數。名不可說不可說轉。舉前後遞後次自乘數量。",
    "X62n1205_001:0736a05": "寬然容納其中。而又豈一切方圓弧角諸算術。所能",
    "X62n1205_001:0736a06": "測其積之多少。邊之大小也哉。余是以安於至淺。不",
    "X62n1205_001:0736a07": "復求深。誠自慙也。誠自量也。亦願子之離諸元辨。自",
    "X62n1205_001:0736a08": "量何如也(莊子云。大視細不明。細視大不盡。故數量雖即心量。而數多量大。心力目力。皆不能",
    "X62n1205_001:0736a09": "諦了。今依楞嚴經說。以十二為輪。繪圖列表於左。冀覽者易曉也)。",
    "X62n1205_001:0736a10": "世界數量圖(附表)",
    "X62n1205_001:0738a01": "如右圖。知經以百萬為起點者。指小千世界數言之。",
    "X62n1205_001:0738a02": "此數歷算七位。七位以前之數量。人所共知。故不釋。",
    "X62n1205_001:0738a03": "舊解多以此世界一千為小千世界。誤也。試觀圖。第",
    "X62n1205_001:0738a04": "十位即二千中千世界。謂千世界。再疊兩箇千字以",
    "X62n1205_001:0738a05": "數之。第十三位還歸第一位。即三千大千世界。亦謂",
    "X62n1205_001:0738a06": "千世界。再疊三箇千字以數之。則可見小千者。亦須",
    "X62n1205_001:0738a07": "以千數之。謂一千千也。即百萬也。中千當第十位。其",
    "X62n1205_001:0738a08": "數即十億。更進一位即百億。又可見佛說百億日月",
    "X62n1205_001:0738a09": "世界。仍在華嚴大千界內。非出界外也。按楞嚴說世",
    "X62n1205_001:0738a10": "界。謂世為遷流。界為方位。葢過去現在未來為三世。",
    "X62n1205_001:0738a11": "東西南北為四界。故云三四四三。宛轉十二。流變三",
    "X62n1205_001:0738a12": "疊。一十百千。今據此以十二為輪。乃象數之自然。不",
    "X62n1205_001:0738a13": "待安排。算術逢十進一位。自本位起。進一位為十。二",
    "X62n1205_001:0738a14": "位百。三位千。四位萬。五位十萬。六位百萬。華嚴稱大",
    "X62n1205_001:0738a15": "方廣者。依數成平面方積者為大。成立體六面方者",
    "X62n1205_001:0738a16": "為方。再能變立體為平面者為廣。如表。十則不成平",
    "X62n1205_001:0738a17": "面。百則能平不能立。千則能立不能平。萬數雖百倍",
    "X62n1205_001:0738a18": "於百。而仍能平不能立。十萬雖百倍於千。而平立皆",
    "X62n1205_001:0738a19": "不能。但成縱方。故必以百萬起點。乃真能大能方能",
    "X62n1205_001:0738a20": "廣。此所以小千世界。其數必為千千也。如是再進六",
    "X62n1205_001:0738a21": "位。其數萬萬萬。(即是萬億)則滿一輪。當第二輪之首。為第",
    "X62n1205_001:0738a22": "十三位。乃大千世界之大方廣相也。如是每進六位。",
    "X62n1205_001:0738a23": "皆能平能立。至滿第二輪。當第三輪之首。為廿五位。",
    "X62n1205_001:0738a24": "其數疊六箇萬字。從此再周兩輪。當第五輪之首。為",
    "X62n1205_001:0738b01": "四十九位。其數疊十二箇萬字。再周四輪。當第九輪",
    "X62n1205_001:0738b02": "之首。為九十七位。其數疊廿四箇萬字。以下皆依輪",
    "X62n1205_001:0738b03": "數。倍倍前進。例推可知。然輪數位數法界數。雖極大",
    "X62n1205_001:0738b04": "極方極廣。至不可計算。而始終不離第一位。故約之",
    "X62n1205_001:0738b05": "方寸而自足也。(按字書蠶吐為忽。五忽為系。二系為絲。自忽以下。微茫不可辨矣。然不可",
    "X62n1205_001:0738b06": "謂之無。故算家自寸以下。列算二十位。今以寸方。約百二十二倍之數。固相去懸絕。善讀者不可泥文字以求",
    "X62n1205_001:0738b07": "之)佛說華藏世界。如倒卓浮圖二十層。而娑婆與極",
    "X62n1205_001:0738b08": "樂。同在第十三層。夫一華藏世界。各有十華藏圍繞",
    "X62n1205_001:0738b09": "之。遞推無盡。而佛如是說者。可知正從數量見心量。",
    "X62n1205_001:0738b10": "自第一位倍倍增進。至第十三位。法象相符。以輪計",
    "X62n1205_001:0738b11": "位。纔到第二輪之首。又可見念起即是。所謂從第二",
    "X62n1205_001:0738b12": "頭相見。法象又相符。故彌陀經言十萬億佛剎。觀經",
    "X62n1205_001:0738b13": "言西方去此不遠者。皆謂其近在比鄰。以算計之。當",
    "X62n1205_001:0738b14": "第十四位。即第二輪之第二位也。或疑洛叉為億。(清涼",
    "X62n1205_001:0738b15": "疏有此說)華嚴以十為法。故以百億起點。正當第十一位。",
    "X62n1205_001:0738b16": "其算位亦當以十為輪。是從第二輪第一位起。如是",
    "X62n1205_001:0738b17": "倍倍增進。至第三輪之首。為廿一位。其數疊五箇萬",
    "X62n1205_001:0738b18": "字。再進兩輪。當第五輪之首。為四十一位。其數疊十",
    "X62n1205_001:0738b19": "箇萬字。以下亦例推可知。此說雖以心量比之。亦始",
    "X62n1205_001:0738b20": "終不離第一位。而其起點。介於中千大千之間。固無",
    "X62n1205_001:0738b21": "所取義。且其象皆為平方面。而不成立體。則是但能",
    "X62n1205_001:0738b22": "大。而不方不廣。與經義不合矣(若以十萬為億。謂百洛义。當第八位。其數",
    "X62n1205_001:0738b23": "千萬為起點。則自乘之。當第十五位。其數百萬萬。萬則是以縱方起點。而以下位次。皆雜亂無意義。更不待辨",
    "X62n1205_001:0738b24": "矣)明眼者幸詳擇之。",
    "X62n1205_001:0738c02": "報恩論卷首",
    "X62n1205_001:0738c04": "報恩論卷正上",
    "X62n1205_001:0738c06": "桐鄉沈善登述海鹽張常惺校錄",
    "X62n1205_001:0738c07": "淨土法門綱宗",
    "X62n1205_001:0738c08": "釋迦如來說法四十九年。三百餘會。究其要歸。惟在",
    "X62n1205_001:0738c09": "極樂淨土。稱極樂淨土者。是寂照不二。體用一如義。",
    "X62n1205_001:0738c10": "由其一切具足。無假外求。一切現成。初不預計。謂之",
    "X62n1205_001:0738c11": "極樂。是就照邊用邊說。由具足故。有無相忘。由現成",
    "X62n1205_001:0738c12": "故。前後際斷。謂之淨土。是就寂邊體邊說。由具足故。",
    "X62n1205_001:0738c13": "有無相忘者。如人有耳目。決不自謂無。亦決不自謂",
    "X62n1205_001:0738c14": "有。而耳目宛在。由現成故。前後際斷者。如正當今日。",
    "X62n1205_001:0738c15": "決不計其昨日在前。明日在後。而今日天然。是則寂",
    "X62n1205_001:0738c16": "而常照。照而常寂。寂為體。照為用。體用一如。寂照不",
    "X62n1205_001:0738c17": "二也。此之名義。為一代時教之大綱領大結束。明文",
    "X62n1205_001:0738c18": "奧旨。具在諸經。粗舉大端。約有六證。",
    "X62n1205_001:0738c19": "彌陀經言。六方世界。恒沙諸佛。讚歎釋迦。能為一切",
    "X62n1205_001:0738c20": "世間說此難信之法。且各於其國讚歎此經。普勸信",
    "X62n1205_001:0738c21": "受。夫世界無量。眾生無量。法門差別亦應無量。是以",
    "X62n1205_001:0738c22": "本師十二分教。隨宜演說。各就當機。今云一切世間。",
    "X62n1205_001:0738c23": "則此界不復揀擇。云佛佛同勸。則他方亦悉會歸。喻",
    "X62n1205_001:0738c24": "如羣曜拱[木*　]。萬流赴海。以其為無量門中之總持門",
    "X62n1205_001:0739a01": "故。其證一。",
    "X62n1205_001:0739a02": "無量壽經言。當來經滅。我以慈悲哀愍。特留此經。止",
    "X62n1205_001:0739a03": "住百歲。眾生值者。皆可得度。(準善見論法滅在萬年後。以眾生壽命百年滅",
    "X62n1205_001:0739a04": "一歲計之。則正當人壽減至十歲時矣)又一說。經道滅後。彌陀名號。獨",
    "X62n1205_001:0739a05": "留不滅。(不記出何經典)法滅時分久近。諸說不同。新婆娑論。",
    "X62n1205_001:0739a06": "最為諦當。論稱世尊不決定說正法住滅久近者。欲",
    "X62n1205_001:0739a07": "顯正法隨行法者住滅久近故。謂行法者。若行正法。",
    "X62n1205_001:0739a08": "如佛在世時。及滅度未久時。則常住不滅。否則即滅。",
    "X62n1205_001:0739a09": "正法有兩種。一世俗正法。謂經律論等名句文身。二",
    "X62n1205_001:0739a10": "勝義正法。謂無漏聖道。行法亦有二種。一持教法。謂",
    "X62n1205_001:0739a11": "讀誦經律論等。二持證法。謂修證無漏聖道。若持教",
    "X62n1205_001:0739a12": "者相續不滅。能令世俗正法久住。若持證者相續不",
    "X62n1205_001:0739a13": "滅。能令勝義正法久住云云。夫諸法無常。成必有毀。",
    "X62n1205_001:0739a14": "世尊哀愍眾生。何不多留餘經。而但留此。又何不令",
    "X62n1205_001:0739a15": "久留不滅。而僅百歲。蓋餘經聽滅。正顯此一切具足。",
    "X62n1205_001:0739a16": "一切現成之真心。歷劫不滅。(或問若然。則真心本來不滅。何假世尊哀愍特",
    "X62n1205_001:0739a17": "留。答。此之經留。正謂世俗正法名句文身。有相之物。成必有毀。非假佛力。焉能久留。若不久留。行法之人。何從",
    "X62n1205_001:0739a18": "聞而生信。據此則淨土門中。勝義世俗二種正法。皆留不滅)云百歲者。當佛在世時。",
    "X62n1205_001:0739a19": "人壽早入減劫。極長大都百歲。故且就目前計之。猶",
    "X62n1205_001:0739a20": "言眾生滅盡。此經方滅。而眾生前後相續。不入壞劫。",
    "X62n1205_001:0739a21": "畢竟不滅。則此經亦畢竟不滅。(或問壞劫後空劫。經與眾生。一切滅盡。此",
    "X62n1205_001:0739a22": "一切具足。一切現成之真心。還不滅否。答不滅。若滅則不復能成。前經空劫後。安得復有現在世界。問既云空",
    "X62n1205_001:0739a23": "劫。一切皆空。此心不滅。住於何處。答。待到爾時。為汝證明)不直言不滅者。正如新",
    "X62n1205_001:0739a24": "婆娑論說。欲顯正法住滅。隨行法者住滅久近耳。是",
    "X62n1205_001:0739b01": "故彌陀亦有滅度。觀音補處。觀音亦有滅度。勢至補",
    "X62n1205_001:0739b02": "處。勢至則永不滅度。此之滅度。亦當如新婆沙論說。",
    "X62n1205_001:0739b03": "溯自法流東土。至漢魏時。無量壽經。始有譯本。而自",
    "X62n1205_001:0739b04": "惠遠首倡到今。淨土法門。旋興旋廢。即近例遠。彌陀",
    "X62n1205_001:0739b05": "觀音住滅之理。可以微會。勢至永不滅度者。以此法",
    "X62n1205_001:0739b06": "為一切世間難信之法。雖當彌陀觀音正法住時。猶",
    "X62n1205_001:0739b07": "有隆替。久而彌光。至此始得佛化一統。蓋此菩薩。以",
    "X62n1205_001:0739b08": "念佛心。入無生忍。今於此界。攝念佛人。歸於淨土。是",
    "X62n1205_001:0739b09": "以楞嚴會上。選擇圓通。觀音居前。勢至殿後。餘二十",
    "X62n1205_001:0739b10": "三菩薩。盡入包羅。二菩薩皆彌陀補處。勢至尤為念",
    "X62n1205_001:0739b11": "佛初祖。足徵一代時教成始成終不越乎此。即今普",
    "X62n1205_001:0739b12": "門示現。及淨土設施。世多崇尚。餘法門皆寥寥罕傳。",
    "X62n1205_001:0739b13": "已有明徵矣。其證二。",
    "X62n1205_001:0739b14": "千經萬論指歸淨土。乃至華嚴為眾經中王。而普賢",
    "X62n1205_001:0739b15": "行願。亦以十八願王。導歸極樂。夫一切法界。無非華",
    "X62n1205_001:0739b16": "藏法界。今不以淨土歸華藏。轉以華藏歸淨土者。不",
    "X62n1205_001:0739b17": "但華藏極樂同一土。遮那彌陀同一身。一多原自互",
    "X62n1205_001:0739b18": "攝。小大不妨相入。良以一切法界。皆唯眾生心作心",
    "X62n1205_001:0739b19": "是。(詳見無量壽經綱宗篇)是故眾生無盡。作是無盡。法界無盡。",
    "X62n1205_001:0739b20": "此作是心。不即現前介爾之一念。亦不離現前介爾",
    "X62n1205_001:0739b21": "之一念。窮根究源。祇是本來一切具足。一切現成。無",
    "X62n1205_001:0739b22": "可譬況。強名真心。雖在悶絕無記。未嘗斷滅。三途劇",
    "X62n1205_001:0739b23": "苦。宛爾逍遙。是以華嚴四法界無量法門。橫說豎說。",
    "X62n1205_001:0739b24": "漫無歸宿。不得不歸宿淨土。而善財五十三參。處處",
    "X62n1205_001:0739c01": "唱言我已先發阿耨多羅三藐三菩提心。亦正指此。",
    "X62n1205_001:0739c02": "其證三。",
    "X62n1205_001:0739c03": "諸經法門。不外除名遣相。遣除之極。至於無可遣除。",
    "X62n1205_001:0739c04": "乃顯真如。淨土法門。一味建立名相。建立之極。至於",
    "X62n1205_001:0739c05": "無可建立。當體真如。所以然者。譬如斗斛量米。諸經",
    "X62n1205_001:0739c06": "法門。意在舉似容積。故必傾盡米粒。方顯全量。淨土",
    "X62n1205_001:0739c07": "法門。即以滿盛之米粒。實證容積之全量。見米即知。",
    "X62n1205_001:0739c08": "不待算數是知諸經遣除正為淨土建立猶之傾盡",
    "X62n1205_001:0739c09": "米粒以顯全量正為推求容積以量米粒(以大辯才說真空法)若不爾者",
    "X62n1205_001:0739c10": "空知其量。而不量米。同無斗斛。非中道第一義空矣。",
    "X62n1205_001:0739c11": "其證四。",
    "X62n1205_001:0739c12": "色身即法身。妄念即正覺。全體大用。具足現成。諸大",
    "X62n1205_001:0739c13": "乘經。廣談理性。莫要於此。淨土諸經不然。功德莊嚴。",
    "X62n1205_001:0739c14": "不外根塵。且但說事。(十六觀經。諸佛如來。是法界身八句。亦是說事。以顯觀體。本文",
    "X62n1205_001:0739c15": "自明)不說理。但說修。不說性。所以者何。種種言說。皆是",
    "X62n1205_001:0739c16": "名相有對待法。惟此廣大心體。一切現成一切具足。",
    "X62n1205_001:0739c17": "絕代無對。而體不可見。假用方明。無柰眾生多生惑",
    "X62n1205_001:0739c18": "習。欲為其本。致為名相所轉。迷頭認影。千言萬語。愈",
    "X62n1205_001:0739c19": "辨愈惑。於是彌陀徹底悲心。隨順病情。方便與藥。即",
    "X62n1205_001:0739c20": "彼欲心。填我願海。還以願海。攝彼欲心。俾此一切現",
    "X62n1205_001:0739c21": "成。一切具足之理性。全成事修。即體即用。覿面呈露。",
    "X62n1205_001:0739c22": "不待言說。故於淨穢苦樂一如之中。特地翻深出淺。",
    "X62n1205_001:0739c23": "分別彼此緣淨還他淨穢還他穢樂還他樂苦還他",
    "X62n1205_001:0739c24": "苦(如以濁水清水二水同一淨)。正顯此一念用處。全真起妄。尚自一切現成。一切",
    "X62n1205_001:0740a01": "具足。絕待無對。況在本體。是以說理說性。轉成剩言。",
    "X62n1205_001:0740a02": "而說事說修。正非分外。以眾生當體現成眾生具足",
    "X62n1205_001:0740a03": "眾生故。譬如富家財庫寶藏。現成具足。簿籍分明。畢",
    "X62n1205_001:0740a04": "竟逐一檢對。尤為親切。故知諸經所詮。無非證成淨",
    "X62n1205_001:0740a05": "土。其證五。",
    "X62n1205_001:0740a06": "宗門剗除知見。一一消歸脚跟下。淨土即眾生知見。",
    "X62n1205_001:0740a07": "入佛知見。一一消歸他佛。所以然者。無念心體。唯佛",
    "X62n1205_001:0740a08": "獨證。此心體橫互十方。豎窮三際。彌陀所證光明無",
    "X62n1205_001:0740a09": "量。壽命無量。即是此心。眾生原與彌陀公共。但為念",
    "X62n1205_001:0740a10": "念不停。無由證得。然現前瞥爾一念起時。即是此心",
    "X62n1205_001:0740a11": "用處。是以乍聞佛名。或聞此經。不覺身心踴躍。便是",
    "X62n1205_001:0740a12": "從體起用。因而起念念佛。便是攝用歸體。久久純熟。",
    "X62n1205_001:0740a13": "任運自念。便是體用一如。宗門就無念處直指心體。",
    "X62n1205_001:0740a14": "不立他佛。故曰不用求真。惟須息見。此中理諦。諸經",
    "X62n1205_001:0740a15": "非不廣談。但未切指下手工夫。建立專門。故稱教外",
    "X62n1205_001:0740a16": "別傳。淨土即有念時會取心體。專仗他佛。(淨土法門。以專念他",
    "X62n1205_001:0740a17": "佛。為的的正宗。並無念自佛。念自他佛。念實相佛。詳辨在後)故曰託外義成。唯心",
    "X62n1205_001:0740a18": "觀立此中理諦諸經既多散見而又特說三經歸根",
    "X62n1205_001:0740a19": "一念。以總束之。乃真教內別傳也(四字得未曾有)。論法門之親切妙",
    "X62n1205_001:0740a20": "密。千了百當。自然禪宗獨勝。淨土則拖泥帶水。似乎",
    "X62n1205_001:0740a21": "專接鈍根。不知此拖泥帶水。(近來禪客堅執門戶。見從上祖師語錄中拖泥",
    "X62n1205_001:0740a22": "帶水處。偏能穿鑿解會。不知我釋迦一生所說種種法門。無非拖泥帶水。而淨土為尤甚。若能從淨土中薦取",
    "X62n1205_001:0740a23": "得。管教掀翻禪榻矣)正是將彼所謂兩面回途。三關進步。一齊",
    "X62n1205_001:0740a24": "越過。(設有禪客不肯云。敢問如何是初關。答曰。南無阿彌陀佛。如何是重關。答曰。南無阿彌陀佛。如",
    "X62n1205_001:0740b01": "何是透三關句。答曰。南無阿彌陀佛。還有末後牢關聻。答曰。逢人但與麼舉)惟上根方能",
    "X62n1205_001:0740b02": "信入。(從上禪門宗匠。永明而下諸大老。最後皆歸心淨土。從可知矣)即中下亦自入",
    "X62n1205_001:0740b03": "[囗@玄]中(不知信受此說除是木人名腸)。是以不立悟門。更無悟門也。不尚參究。無可再",
    "X62n1205_001:0740b04": "參也。三性中不落無記。(近人不識無記性徃往誤當心空故辨之)有念攝",
    "X62n1205_001:0740b05": "持也。得手後不墮死水。當念活潑也。惟然故聞名皆",
    "X62n1205_001:0740b06": "得不退。凡夫例登補處。蕅益所謂上善一處。是生同",
    "X62n1205_001:0740b07": "居。即已橫生上三土。一生補佛。是位不退。即已圓證",
    "X62n1205_001:0740b08": "三不退。較彼頓悟正因。僅為出塵階漸。生生不退。始",
    "X62n1205_001:0740b09": "可期於佛階者。不可同日語矣。故知此法門包盡宗",
    "X62n1205_001:0740b10": "教。為教內別傳。大集經云。若人但念阿彌陀。是為無",
    "X62n1205_001:0740b11": "上深妙禪。(近人但著眼此禪字。便謂禪即淨。淨即禪。不知上句特下但念二字。下句特下是為",
    "X62n1205_001:0740b12": "無上深妙六字。經意分明以淨攝禪。可見不念阿彌陀。不妨是禪。而不為無上深妙禪。曷審思之)至",
    "X62n1205_001:0740b13": "心想像見佛時。即是不生不滅法。正謂此也。其證六。",
    "X62n1205_001:0740b14": "(此條宗家閱之。不妨不肯。姑舉一重公案。與諸方商量。香〔巖〕頌云。去年貧未是貧。今年貧始是貧。去年貧無立",
    "X62n1205_001:0740b15": "錐之地。今年貧錐也無。仰山道。如來禪許汝會。祖師禪未夢見在。香〔巖〕復云。我有一機。瞬目視伊。若還不會。別",
    "X62n1205_001:0740b16": "喚沙彌。仰山大喜云。且喜汝會得祖師禪。遂報溈山證明之。近人多謂香〔巖〕前說。正是祖師禪。後說正是如來",
    "X62n1205_001:0740b17": "禪。而仰山偏顛倒說。溈仰家風。大都如此。余謂如此判煞。正好被兩公將黑豆換卻眼睛。且道應如何判。若道",
    "X62n1205_001:0740b18": "作家居士。宛爾不同。又正好被我俗漢將黑豆換卻眼睛。畢竟應如何判。莫是道合取狗口。莫是默然良久。莫",
    "X62n1205_001:0740b19": "是打一圓相。喝一喝掩耳便走。拂袖便行。攔腮與掌。擘胸進拳。饒你將從上老古錐所有一絡索。傾情搬盡。又",
    "X62n1205_001:0740b20": "正好自家將黑豆換卻眼睛。畢竟應如何判)有此六證。行者自可深入法",
    "X62n1205_001:0740b21": "門。不為他歧所惑矣。然其中猶有千古淆譌公案。不",
    "X62n1205_001:0740b22": "得不明辨者。唯心淨土。自性彌陀二語。古人原恐學",
    "X62n1205_001:0740b23": "者高推聖境。不敢承當。特為親切言之。以見人人有",
    "X62n1205_001:0740b24": "分。乃後人又因此誤解。以為但淨其心。極樂不離當",
    "X62n1205_001:0740c01": "下。但了此性。彌陀原非別人。說土說佛。純是寓言。則",
    "X62n1205_001:0740c02": "毫釐之差。天地懸隔。於是蓮池蕅益諸大老。又痛辨",
    "X62n1205_001:0740c03": "之。謂淨土乃唯心之淨土。實有可到之地。彌陀乃自",
    "X62n1205_001:0740c04": "性之彌陀。實有可見之人。斯亦苦心分明之極矣。而",
    "X62n1205_001:0740c05": "至今學者。猶儱侗顢頇。齩嚼不爛。推原其故。總由離",
    "X62n1205_001:0740c06": "句絕非。種種元妙理解。結習難忘。不覺微涉恒真淨",
    "X62n1205_001:0740c07": "土化現淨土兩門。時露楮墨。致令讀者借此躲跟。不",
    "X62n1205_001:0740c08": "知實際理地。圓融行布。原不相妨。而法門則判然不",
    "X62n1205_001:0740c09": "容混濫也。今不得已甘招口業。將此二語。破句讀作",
    "X62n1205_001:0740c10": "何為唯心。則淨土是。何為自性。則彌陀是。所以然者。",
    "X62n1205_001:0740c11": "不到淨土。焉證唯心。現在妄想。不名心也。不見彌陀。",
    "X62n1205_001:0740c12": "安了自性。現在業識。不名性也。夫所以反覆詳辨唯",
    "X62n1205_001:0740c13": "心自性者。為欲使人依經所說。深知彼土之他佛。即",
    "X62n1205_001:0740c14": "是自佛。彼土有相之他佛。即是自性無相之實相佛。",
    "X62n1205_001:0740c15": "而不礙有他也。今又以為既是自佛實相佛。便念自",
    "X62n1205_001:0740c16": "佛實相佛。則始終是他見未忘。他見未忘。則始終是",
    "X62n1205_001:0740c17": "我執不化。念念之間。盡成大小鐵圍山。重重障礙。西",
    "X62n1205_001:0740c18": "方極樂。去此十萬億剎之程途未為遠在。且必回他",
    "X62n1205_001:0740c19": "作自。而後可以證心了性。則能念所念之阿彌陀佛",
    "X62n1205_001:0740c20": "四字。畢竟與唯心自性四字。名相不同。何不直念唯",
    "X62n1205_001:0740c21": "心自性四字之為徑捷。而復多此之遶耶。是故此宗",
    "X62n1205_001:0740c22": "專念他佛。稍涉意見。便成大法魔殃。戒之戒之。",
    "X62n1205_001:0740c23": "無量壽經綱宗",
    "X62n1205_001:0740c24": "出世無法。即世法中。修證圓滿。不見有法。名曰出世。",
    "X62n1205_001:0741a01": "以自心性本無出入。稱出入者。分別凡聖。但換其名。",
    "X62n1205_001:0741a02": "不換其體。此乃佛說一切經中第一真實圓頓了義。",
    "X62n1205_001:0741a03": "不如是說。即皆魔說。諸經法門。廣談性相。不壞世諦。",
    "X62n1205_001:0741a04": "密說此也。淨土法門。無量壽經。專談世諦。包羅性相。",
    "X62n1205_001:0741a05": "顯說此也。約而舉之。有六要門。其第一者。世間人民。",
    "X62n1205_001:0741a06": "(四字本經節節特提)五倫為本。因欲所蔽。都無義理。不成法度。",
    "X62n1205_001:0741a07": "臣欺其君。子欺其父。兄弟夫婦。中外知識。更相欺誑。",
    "X62n1205_001:0741a08": "(七句經文)是故當經。苦心誨喻。教令修善。(二句經文)反覆開示。",
    "X62n1205_001:0741a09": "二千餘言。歸重人倫。處處特提。再三不倦。且復懸記",
    "X62n1205_001:0741a10": "當來經滅。惟此獨留。化度無盡。是則人道一日不壞。",
    "X62n1205_001:0741a11": "此經典亦一日不壞。我佛如來出世因緣。設教本末。",
    "X62n1205_001:0741a12": "昭若日星。苟有心胸。應同信受。其第二者。世間人民。",
    "X62n1205_001:0741a13": "幽明共理。明有國法。幽有天神。因欲所蔽。無禮無義。",
    "X62n1205_001:0741a14": "無所顧難。王法牢獄。不肯畏慎。不畏天地。神明日月。",
    "X62n1205_001:0741a15": "自用偃蹇。謂可常爾。(八句經文)是故當經。開陳報應。神道",
    "X62n1205_001:0741a16": "設教。摹寫情狀。前後重疊。累數百言。令知儆戒。其第",
    "X62n1205_001:0741a17": "三者。世間之民。治生為急。因欲所蔽。徙倚懈惰。不肯",
    "X62n1205_001:0741a18": "作善。治身修業。家室眷屬。飢寒困苦。躭酒嗜美。飲食",
    "X62n1205_001:0741a19": "無度。肆心蕩逸。魯扈抵突。無尊無卑。無貧無富。少長",
    "X62n1205_001:0741a20": "男女。共憂錢財。(十三句經文)是故當經。殷重特提。父子兄",
    "X62n1205_001:0741a21": "弟。夫婦家室。中外親屬。當相敬愛。無相憎嫉。有無相",
    "X62n1205_001:0741a22": "通。無得貪惜。(六句經文)為說報應。警其游惰。化其吝私。令",
    "X62n1205_001:0741a23": "安生理。其第四者。世間人民。生死死生。本是常理。因",
    "X62n1205_001:0741a24": "欲所蔽。戀著形壽。昧自心性。本無生死。蒙冥抵突。不",
    "X62n1205_001:0741b01": "信經法。(二句經文)生大邪見。作諸魔業。或撥因果。棄有覓",
    "X62n1205_001:0741b02": "空。或弄識神。認賊為子。或修仙業。長生久視。或習邪",
    "X62n1205_001:0741b03": "定。空散消沈。是故當經。開示五趣。決正生死。泥洹之",
    "X62n1205_001:0741b04": "道。(三句經文)節節唱言。自然三塗。無量苦惱。展轉其中。世",
    "X62n1205_001:0741b05": "世累劫。無有出期。難得解脫。痛不可言。令捨五惡。令",
    "X62n1205_001:0741b06": "持五善。(九句經文)專談世諦。具如上陳。重重誨勉。三輩往",
    "X62n1205_001:0741b07": "生。皆言臨終。佛來接引。觀經小本。亦同此說。不許現",
    "X62n1205_001:0741b08": "生。空談妙悟。又復唱言。善人行善。從樂入樂。從明入",
    "X62n1205_001:0741b09": "明。惡人行惡。從苦入苦。從冥入冥。(六句經文)不諱生死。斷",
    "X62n1205_001:0741b10": "諸疑網。其第五者。世間人民。如上種種。既因欲故。作",
    "X62n1205_001:0741b11": "諸罪本。窮欲之原。即是佛性。全真起妄。不可斷除。攝",
    "X62n1205_001:0741b12": "妄歸真。還從欲入。是故當經。阿彌陀佛。開大願門。隨",
    "X62n1205_001:0741b13": "順眾欲。莊嚴淨土。令生彼者。惟身所適。意之所念。眼",
    "X62n1205_001:0741b14": "色耳聲。鼻香口味。勝妙自然。盡滿所欲。自身眷屬。顏",
    "X62n1205_001:0741b15": "貌光明。與佛齊等。亦滿所欲。壽命無量。皆與佛同。長",
    "X62n1205_001:0741b16": "聚不散。亦滿所欲。願來度世。修短自如。亦滿所欲。是",
    "X62n1205_001:0741b17": "種種欲。即生死本。為涅槃因。就路還家。至極直捷。是",
    "X62n1205_001:0741b18": "故唱言。宜自決斷。端身正行。益作諸善。修己潔淨。洗",
    "X62n1205_001:0741b19": "除心垢。言行忠信。表裏相應。人能自度。轉相拯濟。精",
    "X62n1205_001:0741b20": "明求願。積累善本。(十一句經文)一世勤苦。亦須臾間。後生",
    "X62n1205_001:0741b21": "彼國。快樂無極。(四句經文。略潤節之)法門善巧。至實非權。以離",
    "X62n1205_001:0741b22": "俗諦。別無真諦。非一二故。其第六者。世間人民。不識",
    "X62n1205_001:0741b23": "自心。有如是力。聞斯經典。初念生信。轉念生疑。還為",
    "X62n1205_001:0741b24": "欲牽。念世五欲。念既不一。入善無門。善又多途。注念",
    "X62n1205_001:0741c01": "無所。彌陀大慈。現身說法。令專念已。闢直捷路。為總",
    "X62n1205_001:0741c02": "持門。以一佛名。名一切善。回一切念。念一佛名。正當",
    "X62n1205_001:0741c03": "念時。餘念自斷。久久純熟。欲累漸輕。觸境遇緣。此念",
    "X62n1205_001:0741c04": "先發。何善不集。何惡不除。熟極兩忘。證自心體。是故",
    "X62n1205_001:0741c05": "當經。六八願中。其十八云。設我得佛。十方眾生。至心",
    "X62n1205_001:0741c06": "信樂。欲生我國。乃至十念。若不生者。不取正覺。(七句經文)",
    "X62n1205_001:0741c07": "又本師云。信心歡喜。乃至一念。至心迴向。欲生彼國。",
    "X62n1205_001:0741c08": "即得往生。住不退轉。(六句經文)觀經勸信。小本勸願。(相傳作觀",
    "X62n1205_001:0741c09": "經勸行。小本勸信。非也。當經文義自明。善讀者自能得之。不待詳辨)皆同此說。此六要",
    "X62n1205_001:0741c10": "門。如大醫王。曲體病情。次第與藥。前三對症。急則治",
    "X62n1205_001:0741c11": "標。第四斷根。令不變復。所以者何。欲生惡死。凡人常",
    "X62n1205_001:0741c12": "情。轉凡成聖。幸賴有此。若不惡死。則不可教。惡而能",
    "X62n1205_001:0741c13": "免。亦不可教。知不能免。聽之不惡。仍不可教。雖必不",
    "X62n1205_001:0741c14": "免。而畢竟惡。乃可以教。緣惡之源。即從欲起。而欲之",
    "X62n1205_001:0741c15": "極。無過樂生。是故唱言。人在世間。愛欲之中。獨生獨",
    "X62n1205_001:0741c16": "死。獨去獨來。苦樂之地。身自當之。無有代者。善惡變",
    "X62n1205_001:0741c17": "化。殃福異處。當熟思計。遠離眾惡。擇其善者。勤而行",
    "X62n1205_001:0741c18": "之。愛欲榮華。不可常保。皆當別離。無可樂者。(十七句經文)",
    "X62n1205_001:0741c19": "欲得常樂。當求往生。欲得往生。當積眾善。欲積眾善。",
    "X62n1205_001:0741c20": "當盡倫紀。苦心孤詣。截斷眾流。如是如是。第五培本。",
    "X62n1205_001:0741c21": "本者惟心。心體無念。徧十法界。無明業識。攬境局一。",
    "X62n1205_001:0741c22": "餘界似隔。而互隱現。隨了別之。成念起滅。此了別識。",
    "X62n1205_001:0741c23": "如鏡之光。不即鏡體。不離鏡體。但患局一。不可強無。",
    "X62n1205_001:0741c24": "大聖權巧。開念佛門。因其局一。而不自知。謂為本爾。",
    "X62n1205_001:0742a01": "故令舉念。自局一佛。不局餘者。因此業識。由欲障生。",
    "X62n1205_001:0742a02": "欲無厭期。原即佛性。惟佛法界。光明壽命。功德莊嚴。",
    "X62n1205_001:0742a03": "無量無邊。勝妙殊特。能滿所欲。發其肯心。行者當知。",
    "X62n1205_001:0742a04": "諸佛國土。非寓非幻。皆是實有。若不實者。雖念無成。",
    "X62n1205_001:0742a05": "故觀經言。是心作佛。是心是佛。語極明顯。惟其本是。",
    "X62n1205_001:0742a06": "所以可作。譬如蒸砂。終不成飯。砂非米故。惟其可作。",
    "X62n1205_001:0742a07": "方顯本是。譬如生米。亦不名飯。煑斯成故。又復當知。",
    "X62n1205_001:0742a08": "佛界既爾。餘界亦然。無非自心。全作全是。全是全作。",
    "X62n1205_001:0742a09": "何有苦樂。而容欲惡。纔有欲惡。即復自局。多生以來。",
    "X62n1205_001:0742a10": "不自覺知。念念不停。局於六道。故現六道。今回此念。",
    "X62n1205_001:0742a11": "念念不停。局於淨土。自現淨土。現淨土已。確然證得。",
    "X62n1205_001:0742a12": "惟是自心。而亦宛然。非無淨土。可知餘界。亦惟自心。",
    "X62n1205_001:0742a13": "善惡因果。決定不虗。苦樂境緣。自然順應。如元氣復。",
    "X62n1205_001:0742a14": "病藥兩捐。自在無礙。第六藥引。導引諸藥。深入病所。",
    "X62n1205_001:0742a15": "非此不靈。眾生業識。積劫沈疴。窮推病源。從我執起。",
    "X62n1205_001:0742a16": "此執有二。徧計我執。名為見我。俱生我執。名為慢我。",
    "X62n1205_001:0742a17": "前粗後細。二乘菩薩。猶所不免。若不抉去。雖藥無功。",
    "X62n1205_001:0742a18": "或反增病。彌陀悲智。照了此執。猝難遣忘。隨順其情。",
    "X62n1205_001:0742a19": "故現我相。以我名字。令他執持。所以者何。二種我相。",
    "X62n1205_001:0742a20": "均對餘他。隱自主宰。若他主宰。如僕從主。我聽命他。",
    "X62n1205_001:0742a21": "則我虗立。假名為我。自無可執。行者當知。彌陀往昔。",
    "X62n1205_001:0742a22": "兆載永劫。為我等故。積植眾德。嚴淨國土。難捨能捨。",
    "X62n1205_001:0742a23": "難忍難忍。難行能行。具足修滿。六八大願。接引我等。",
    "X62n1205_001:0742a24": "而令我修。祇是平常。日用閒事。初無少難。但稱他名。",
    "X62n1205_001:0742b01": "發願回向。盡形不廢。即得往生。又其國土。超勝獨妙。",
    "X62n1205_001:0742b02": "如我所欲。一切具足。不費我力。我所愛樂。為創現成。",
    "X62n1205_001:0742b03": "我所苦累。為祛現成。我有功德。未能修者。為修現成。",
    "X62n1205_001:0742b04": "我有願力。未能滿者。為滿現成。即今一念。能念於他。",
    "X62n1205_001:0742b05": "亦他宏誓。歷劫感我。我不自由。自非宿世。與我緣深。",
    "X62n1205_001:0742b06": "安能如是。如是信入。生大歡喜。作必生想。一心亦生。",
    "X62n1205_001:0742b07": "散心亦生。二六時中。不妨作務。默自稱念。亦復不妨。",
    "X62n1205_001:0742b08": "念念有我。緣稱名故。為名所轉。早自念念。全翻向他。",
    "X62n1205_001:0742b09": "法門巧密。名字功德。利益之大。超過十方。彌陀所獨。",
    "X62n1205_001:0742b10": "(諸佛皆有宏願。接引眾生。或相好。或音聲。或光或通。大同小異。而名字接引。則彌陀所獨)是故當",
    "X62n1205_001:0742b11": "經。六八願中。稱我名字。聞我名字。居三之一。(共十七見。其一",
    "X62n1205_001:0742b12": "言乃至十念。不明著名號二字)而本師言。生彼佛國。諸菩薩等。所可",
    "X62n1205_001:0742b13": "講說。常宣正法。隨順智慧。無違無失。於其國土。所有",
    "X62n1205_001:0742b14": "萬物。無我所心。無染著心。去來進止。情無所係。隨意",
    "X62n1205_001:0742b15": "自在。無所適莫。無彼無我。無競無訟。(十六句經文)種種功",
    "X62n1205_001:0742b16": "德。八百餘言。以法無我。建首為本。足知此經。往生正",
    "X62n1205_001:0742b17": "行。專念佛名。餘俱為助。念佛名中。專念他佛。不念自",
    "X62n1205_001:0742b18": "佛。實相佛等。稱佛本願。力用勝故。如阿伽陀。萬病總",
    "X62n1205_001:0742b19": "持。不可思議。如上所述。綱宗粗具。一代時教。歸本淨",
    "X62n1205_001:0742b20": "土。淨土五經。歸本願門。願門六八。歸本念佛。念佛多",
    "X62n1205_001:0742b21": "方。歸本他佛。是以本師。復說小本。發明此旨。其云不",
    "X62n1205_001:0742b22": "可以少善根福德因緣生彼國者。正顯本旨持名為",
    "X62n1205_001:0742b23": "正。餘行為助。純助無正。不發願心。則不得生。正助並",
    "X62n1205_001:0742b24": "修。不發願心。亦不得生。均違本願。善惡易雜。難明心",
    "X62n1205_001:0742c01": "故。(大意略具第五六節)純正無助。發願往生。決定得生。但須權",
    "X62n1205_001:0742c02": "巧。撥置世事。尅期取證。證後兼助。以應本願。圓融真",
    "X62n1205_001:0742c03": "俗。揀二乘故。以正攝助。發願往生。畢生無改。亦決定",
    "X62n1205_001:0742c04": "生。正合本願。助亦歸正。不須現證。自圓證故。是四料",
    "X62n1205_001:0742c05": "揀。孰難孰易。孰便不便。有智行人。宜早決擇。其餘同",
    "X62n1205_001:0742c06": "部往生呪經。鼓音王經。賢護經等。(淨土之支流甚多。西方合論略備矣。",
    "X62n1205_001:0742c07": "皆當參觀)則皆本師隨機演說。令生正信。拔業障本。與此",
    "X62n1205_001:0742c08": "持名。力用不同。無取和會。嗟乎此經。性修不二。理事",
    "X62n1205_001:0742c09": "雙融。普攝三根。總持八教。開闡心法。而質於言。經綸",
    "X62n1205_001:0742c10": "皇猷。而泯其迹。自非大聖。孰與於斯。乃自後漢。始譯",
    "X62n1205_001:0742c11": "到今。塵封大藏。千六百年。疏解罕傳。遑云信受。(聞東洋有",
    "X62n1205_001:0742c12": "善導疏本。惜未得見。何以中國失傳。亦所不解)推原其故。高者談空。下者數",
    "X62n1205_001:0742c13": "寶。禪宗既盛。門戶益分。波及吾儒。鬬諍堅固。此經尤",
    "X62n1205_001:0742c14": "樸。兩為所遺。講師家法。矜守一途。推高鑿深。均所不",
    "X62n1205_001:0742c15": "免。此經義富。世諦紛陳。判教既難。亦遂忽棄。(二林居士起信",
    "X62n1205_001:0742c16": "論。極力主張。理致深元。初心難入。今之綱宗。但據所譯順文演說。無取苟同)致令如來懸",
    "X62n1205_001:0742c17": "記孤留。徹底悲心。無量眾生。萬劫依怙。常住大典。若",
    "X62n1205_001:0742c18": "存若亡。譌替日甚。羣魔伺便。借法售欺。惑亂愚民。分",
    "X62n1205_001:0742c19": "立邪黨。世相之壞。言之痛心。而我儒流。曾弗少悟。猶",
    "X62n1205_001:0742c20": "復闢佛。為魔助攻。哀哉斯人。何辜至此。是用大懼。述",
    "X62n1205_001:0742c21": "為此文。千慮之愚。容有一得。其間疑難。應申論者。著",
    "X62n1205_001:0742c22": "於後篇。",
    "X62n1205_001:0742c23": "往生正因定論",
    "X62n1205_001:0742c24": "淨土法門。以一佛名。貫攝眾善。使稱念者。時時處處。",
    "X62n1205_001:0743a01": "如憶慈母。如對嚴師。如質帝天。如臨君上。則惡念起",
    "X62n1205_001:0743a02": "時。自能降化。善念起時。自能擴充。此正彌陀善巧方",
    "X62n1205_001:0743a03": "便。令眾生心。不離佛法。以行世法。自然不壞世法。而",
    "X62n1205_001:0743a04": "證佛法。是以彌陀本願度生之力。雖歷兆載永劫之",
    "X62n1205_001:0743a05": "久。能感眾生發願往生。眾生發願往生之力。雖隔十",
    "X62n1205_001:0743a06": "萬億剎之遙。能感彌陀本願來度。緣法法之本一。故",
    "X62n1205_001:0743a07": "願願之皆如。惟然。則何論伏惑斷惑。何論一心散心。",
    "X62n1205_001:0743a08": "但肯發願持名。孰不現生取辦。法門之巧。功用之大。",
    "X62n1205_001:0743a09": "全在乎此。斷可識矣。小本彌陀經言。不可以少善根",
    "X62n1205_001:0743a10": "福德因緣。得生彼國者。正恐世人雜修善根福德。而",
    "X62n1205_001:0743a11": "不專念求生。則違彌陀本願。故云不可。以見持名之",
    "X62n1205_001:0743a12": "為正因也。下言執持名號一心不亂。臨終見佛即得",
    "X62n1205_001:0743a13": "往生者。復恐世人不信散心得生之理。又違彌陀本",
    "X62n1205_001:0743a14": "願。故令尅期自證。以見字字句句念念之間。本無二",
    "X62n1205_001:0743a15": "心。本來不亂。證與未證。皆不過如。此臨終往生。亦不",
    "X62n1205_001:0743a16": "過如此。非謂苟未證到。便不得往生也。蓋彌陀眾生",
    "X62n1205_001:0743a17": "同此心。但在眾生為理即佛。在彌陀為究竟佛。所異",
    "X62n1205_001:0743a18": "者修證階漸耳。而心性實無可修證。則惟即一念之",
    "X62n1205_001:0743a19": "專雜憶忘。以為修證。即修證亦難分階漸。則惟即世",
    "X62n1205_001:0743a20": "法之善惡等差。以為階漸。若必高談無善。尅求一心。",
    "X62n1205_001:0743a21": "轉推轉遠。緣離善惡外。別無無善。離散心外。別無一",
    "X62n1205_001:0743a22": "心。理境愈元。收機愈狹。又安見名字功德之不可思",
    "X62n1205_001:0743a23": "議哉。此說非創。具在無量壽經。如佛前發願章。第一",
    "X62n1205_001:0743a24": "願云。設我得佛。國有地獄餓鬼畜生者。不取正覺。(此願",
    "X62n1205_001:0743b01": "為眾願之綱。以見人性至善。本無容惡之地。故其國無三惡道)第二願。國中天人壽",
    "X62n1205_001:0743b02": "終之後。復更三惡道者。不取正覺。第十五願。國中天",
    "X62n1205_001:0743b03": "人壽命無能限量。除其本願修短自在。若不爾者。不",
    "X62n1205_001:0743b04": "取正覺。(此二願。互相補備發明。以見至善之性。本來不滅。所以生彼國者。壽命無量。縱使發願度",
    "X62n1205_001:0743b05": "生。回入惡世。本性圓明。自不更作惡業)第十六願。國中天人。乃至聞有",
    "X62n1205_001:0743b06": "不善名者。不取正覺。(此願見生彼國者。永不退轉。故能純善無惡)第十八",
    "X62n1205_001:0743b07": "願。十方眾生。至心信樂。欲生我國。乃至十念。若不生",
    "X62n1205_001:0743b08": "者。不取正覺。唯除五逆。誹謗正法。(此願見欲生彼國者。必遷善改過。故",
    "X62n1205_001:0743b09": "曰至心信樂。凡罪皆許懺悔。故曰唯除五逆誹謗正法。若不遷改。即非至心。若聞佛名。恃以無恐。或借法作諸",
    "X62n1205_001:0743b10": "邪業。即是誹謗。此二種雖畢生念佛。亦不得生)第十九願。十方眾生。發菩提",
    "X62n1205_001:0743b11": "心。修諸功德。至心發願。欲生我國。臨壽終時。假令不",
    "X62n1205_001:0743b12": "與大眾圍繞。現其人前者。不取正覺。第二十願。十方",
    "X62n1205_001:0743b13": "眾生。聞我名號。繫念我國。植眾德本。至心回向欲生",
    "X62n1205_001:0743b14": "我國。不果遂者。不取正覺。第三十五願。十方無量不",
    "X62n1205_001:0743b15": "可思議諸佛世界。其有女人聞我名字。歡喜信樂。發",
    "X62n1205_001:0743b16": "菩提心。厭惡女身。壽終之後。復為女像者。不取正覺。",
    "X62n1205_001:0743b17": "(此三願菩提心。與修眾德。詳略互見。即下文三輩往生之差等。以見欲生彼國。必兼眾善。淨土極詣。不同二乘)",
    "X62n1205_001:0743b18": "第三十七願。十方無量不可思議諸佛世界。諸天人",
    "X62n1205_001:0743b19": "民。聞我名字。五體投地。稽首作禮。歡喜信樂。修菩薩",
    "X62n1205_001:0743b20": "行。諸天世人。莫不致敬。若不爾者。不取正覺。(此願言菩薩行",
    "X62n1205_001:0743b21": "者。具足萬善。永斷惡緣。故得現生天人致敬。壽終徃生。不言可知)按四十八願中。其",
    "X62n1205_001:0743b22": "四十願。詳陳彼國種種功德莊嚴。令得生者。悉獲種",
    "X62n1205_001:0743b23": "種快樂自在。及他方諸佛菩薩。聞名稱讚修行之類。",
    "X62n1205_001:0743b24": "惟此八願。為接引人天眾生往生正因。自始至終。不",
    "X62n1205_001:0743c01": "過曰善。曰惡。曰至心。曰發願。曰繫念。曰十念。曰諸功",
    "X62n1205_001:0743c02": "德。曰眾德本。曰菩薩行。詳略互見。初無散心一心之",
    "X62n1205_001:0743c03": "分。此一證也。三輩往生章。上輩行作沙門。發菩提心。",
    "X62n1205_001:0743c04": "一向專念無量壽佛。修諸功德。願生彼國。中輩不能",
    "X62n1205_001:0743c05": "行作沙門。大修功德。當發無上菩提之心。一向專念",
    "X62n1205_001:0743c06": "無量壽佛。多少修善。以此回向願生彼國。下輩假使",
    "X62n1205_001:0743c07": "不能作諸功德。當發無上菩提之心。一向專意。乃至",
    "X62n1205_001:0743c08": "十念念無量壽佛。願生其國。按一向專念。與發菩提",
    "X62n1205_001:0743c09": "心。三輩皆同。惟一則曰修諸功德。一則曰多少修善。",
    "X62n1205_001:0743c10": "一則曰假使不能。而品位遂判。此二證也。勸進往生",
    "X62n1205_001:0743c11": "章。首言何不力為善。念道之自然。著於無上下。洞達",
    "X62n1205_001:0743c12": "無邊際。宜各勤精進。努力自求之。必得超絕去。往生",
    "X62n1205_001:0743c13": "安樂國。中言當熟思計。遠離眾惡。擇其善者。勤而行",
    "X62n1205_001:0743c14": "之。其有至願。生安樂國者。可得智慧明達。功德殊勝。",
    "X62n1205_001:0743c15": "末言宜自決斷。端身正行。益作諸善。精明求願。積累",
    "X62n1205_001:0743c16": "善本。雖一世勤苦。亦須臾之間。後生無量壽國。快樂",
    "X62n1205_001:0743c17": "無極。按此章重在拔愛欲本。斷生死根。然其法不過",
    "X62n1205_001:0743c18": "為善擇善作善積善。而以念力願力貫攝之。此三證",
    "X62n1205_001:0743c19": "也。五善五惡章。略準五戒十善。五番唱言。一心制意。",
    "X62n1205_001:0743c20": "端身正行。獨作諸善。不為眾惡。又吳譯本云。諸欲往",
    "X62n1205_001:0743c21": "生阿彌陀佛國者。雖不能大精進。禪定持經戒。大要",
    "X62n1205_001:0743c22": "當作善。一者不得殺生。二者不得盜竊。三者不得淫",
    "X62n1205_001:0743c23": "泆。四者不得調欺。五者不得飲酒。六者不得兩舌。七",
    "X62n1205_001:0743c24": "者不得惡口。八者不得妄言。九者不得嫉妒。十者不",
    "X62n1205_001:0744a01": "得貪饕。不得慳惜。不得瞋怒。不得愚癡。不得隨心嗜",
    "X62n1205_001:0744a02": "欲。不得中悔。不得狐疑。當作孝順。當作至誠忠信。當",
    "X62n1205_001:0744a03": "信受佛經。當信作善後世得福。奉持如是之法。不虧",
    "X62n1205_001:0744a04": "失者。在心所願。可得往生阿彌陀佛國。按五戒十善。",
    "X62n1205_001:0744a05": "本人天因。今以念佛回向。遂為淨因。其云一心制意",
    "X62n1205_001:0744a06": "者。仍不過一向專念之謂。初無深元。此四證也。四證",
    "X62n1205_001:0744a07": "之中。以第二證為綱紐。上順彌陀願輪。下開當經教",
    "X62n1205_001:0744a08": "理。特標發菩提心一向專念為正行。修諸功德。萬行",
    "X62n1205_001:0744a09": "回向為助行。以正攝助。於念念間。轉一切因。一切緣。",
    "X62n1205_001:0744a10": "一切業。一切果。為淨因淨緣淨業淨果。轉一切法門。",
    "X62n1205_001:0744a11": "一切功德。一切知見。一切境界。為佛法門佛功德佛",
    "X62n1205_001:0744a12": "知見佛境界。而惟是一念。不假方便。即初步。即究竟。",
    "X62n1205_001:0744a13": "此其所以能全收三乘十二分教。當來經滅。巋然獨",
    "X62n1205_001:0744a14": "存。眾生值者。皆可以具縛凡夫。徑登補處也。行者從",
    "X62n1205_001:0744a15": "此信入。決定得生。莫更計較散心一心。自生障礙。且",
    "X62n1205_001:0744a16": "所謂散心得生者。非悠悠泛泛之謂也。必須尅定課",
    "X62n1205_001:0744a17": "程。畢生無間。隨時隨處。覺一念善。便提佛名。著力回",
    "X62n1205_001:0744a18": "向。覺一念惡。便提佛名。著力懺悔。不得體究此覺是",
    "X62n1205_001:0744a19": "誰。流入默照邪禪。不得自疑能覺即佛。無須更提佛",
    "X62n1205_001:0744a20": "名。當面蹉過。亦不得疑此是察識端倪工夫。為儒家",
    "X62n1205_001:0744a21": "所唾棄。總之死盡偷心。和身倒入彌陀願海。甯可顛",
    "X62n1205_001:0744a22": "倒妄想。決不於願門中。別求解路。方是此法門專念",
    "X62n1205_001:0744a23": "他佛的的宗旨。行者須知盡我多生以來。所有福德。",
    "X62n1205_001:0744a24": "乃至所積罪業。在彌陀願海中。皆不及毛端之一滴。",
    "X62n1205_001:0744b01": "則亦何不攝受之有。盡我多生以來所有智慧。乃至",
    "X62n1205_001:0744b02": "所見理諦。在彌陀願海中。亦不及毛端之一滴。而亦",
    "X62n1205_001:0744b03": "何可思議之有近見修淨土者多為一心不亂四字",
    "X62n1205_001:0744b04": "自生疑阻特為拈出此旨俾知得生與否在當人於",
    "X62n1205_001:0744b05": "念慮間默自勘驗。不必計較臨終之如何。而旁人則",
    "X62n1205_001:0744b06": "勘驗其平生行履。亦不得槩舉臨終為定論也。此中",
    "X62n1205_001:0744b07": "大有淆譌。與世法亦大有關係。略判等差如右。俟明",
    "X62n1205_001:0744b08": "眼正之。",
    "X62n1205_001:0744b09": "壇中所作正論五篇。傳鈔不乏人。惟香巖李丈",
    "X62n1205_001:0744b10": "評點一過。今照錄之。稱譽過情。知必為世所詬",
    "X62n1205_001:0744b11": "病。然而不遑自恤者。不獨解人難得。不忍棄也。",
    "X62n1205_001:0744b12": "近世禪宗埽地。無復可言。而淨宗亦淆譌不少。",
    "X62n1205_001:0744b13": "魔民乘間。亂本日深。鄉曲豎儒。曾不知　國家",
    "X62n1205_001:0744b14": "二百數十年來護持至意。與夫近時近地。若彭",
    "X62n1205_001:0744b15": "若單諸君子。隨機化誘深心。方復奮其吏氣。封",
    "X62n1205_001:0744b16": "禪院。括寺田。嚴禁喫齋。驅迫窮黎。入於異教。可",
    "X62n1205_001:0744b17": "駭可痛情狀。今略具於醒迷歌中。有心人當自",
    "X62n1205_001:0744b18": "覺之。是論出後。息安許居士。讀疏文至挽回路",
    "X62n1205_001:0744b19": "絕呼籲天高二語。北向稽首。痛哭失聲。持示李",
    "X62n1205_001:0744b20": "丈。為評點之如此。天下之大。知必有通儒碩彥。",
    "X62n1205_001:0744b21": "乘願再來。能擔當此評語者。余願生生世世。捨",
    "X62n1205_001:0744b22": "身供養。丁酉冬日附識。",
    "X62n1205_001:0744b23": "辨正五逆謗法不得往生說",
    "X62n1205_001:0744b24": "無量壽經。彌陀釋迦。前後兩言。往生眾生。唯除五逆",
    "X62n1205_001:0744c01": "誹謗正法。而觀經言。下品下生者。五逆謗法。具諸不",
    "X62n1205_001:0744c02": "善。應墮惡道。臨命終時。遇善知識種種安慰。教令稱",
    "X62n1205_001:0744c03": "念阿彌陀佛。令聲不絕。具足十念。命終見金蓮花。住",
    "X62n1205_001:0744c04": "其人前。如一念頃。即得往生。二經相反。講家多方和",
    "X62n1205_001:0744c05": "會。終有未安。昨念佛頃。豁然心開。悟得兩經本文。正",
    "X62n1205_001:0744c06": "自相成。無勞和會。蓋觀經許得生者。是指臨終甫聞",
    "X62n1205_001:0744c07": "淨土法門者言之。按本文九品。前五品皆言以此功",
    "X62n1205_001:0744c08": "德回向。求願往生。後四品皆言臨終遇善知識。為講",
    "X62n1205_001:0744c09": "淨土。教令念佛。可知下品下生者。生平未聞。臨終甫",
    "X62n1205_001:0744c10": "聞。一聞即念。念畢即終。悔力信力。二俱勇決。更無轉",
    "X62n1205_001:0744c11": "念。故得往生。此剎那頃。稍一遲疑。決難儌倖。其所以",
    "X62n1205_001:0744c12": "生平未聞者。按無量壽經言。佛告彌勒。汝及十方諸",
    "X62n1205_001:0744c13": "天人民。永劫以來。輾轉五道。乃至今世。生死不絕。與",
    "X62n1205_001:0744c14": "佛相值。又復得聞無量壽佛。快哉甚善。吾助爾喜。又",
    "X62n1205_001:0744c15": "言多有菩薩。欲聞此經而不可得。又言諸佛經道。難",
    "X62n1205_001:0744c16": "得難聞。若聞斯經信樂受持。難中之難。無過此難。據",
    "X62n1205_001:0744c17": "此足證斯經難聞。菩薩尚爾。況下品下生。平日具諸",
    "X62n1205_001:0744c18": "不善者乎。然則其所誹謗之正法。必是其餘十二部",
    "X62n1205_001:0744c19": "方等經典。而非淨土諸經可知。緣語氣承上節下品",
    "X62n1205_001:0744c20": "上生。雖不誹謗方等經典而來。故但言具諸不善。不",
    "X62n1205_001:0744c21": "重出經。若謗淨土諸經。則平日疑根已深。臨終何能",
    "X62n1205_001:0744c22": "盡拔。雖有善友開慰。亦力薄無濟矣。五逆重罪。倖逃",
    "X62n1205_001:0744c23": "法網。臨終地獄相現。(亦承上節下品中生而言。故不重出)苦逼求救。必",
    "X62n1205_001:0744c24": "其自陳罪本。善友方能知之。而為說法開慰。若所犯",
    "X62n1205_001:0745a01": "眾著。早罹王難。又誰能曲庇令得病終乎。且阿闍世",
    "X62n1205_001:0745a02": "王。固早聞淨土法門矣。然逆事未成。痛悔求佛。佛為",
    "X62n1205_001:0745a03": "親與懺摩。方得脫罪。則下品三輩。所遇善友。亦必身",
    "X62n1205_001:0745a04": "證聖道。方能開示拔濟。不同尋常講師可知。而諸經",
    "X62n1205_001:0745a05": "典中。多言持誦功德。臨刑可免者。亦非五逆之比。又",
    "X62n1205_001:0745a06": "可知矣。無量壽經不許往生者。是指平日已聞淨土",
    "X62n1205_001:0745a07": "法門者言之。按本文彌陀成佛。在釋迦十劫之前。發",
    "X62n1205_001:0745a08": "願時又經不可思議兆載永劫。方能滿願成佛。則所",
    "X62n1205_001:0745a09": "言誹謗之正法。即指本願。而非釋迦所說一切經典",
    "X62n1205_001:0745a10": "可知。既聞猶謗。自不得生。然猶可懺悔。世親菩薩初",
    "X62n1205_001:0745a11": "謗大乘。後悔欲自截舌。其兄無著。勸令轉謗為讚。乃",
    "X62n1205_001:0745a12": "真懺悔。遂著唯識論等。成菩薩道。是其證也。若五逆",
    "X62n1205_001:0745a13": "明知故犯。則必墮地獄。經歷多劫。受苦無量。經有明",
    "X62n1205_001:0745a14": "文。緣所害冤對難逃。而性種不能復發。故不通懺悔",
    "X62n1205_001:0745a15": "也。兩經各明一義。正顯彌陀大願。所開淨土法門。其",
    "X62n1205_001:0745a16": "力用之大。世諦之圓。眾生得聞信受之難。當來獨留",
    "X62n1205_001:0745a17": "關係之重。直有超過一切經典不可思議者。即自曹",
    "X62n1205_001:0745a18": "魏時始譯至今。閱千六百餘年。若緇若素。罕聞受持",
    "X62n1205_001:0745a19": "讀誦無量壽經者。難得難信之說。已明騐矣。佛豈有",
    "X62n1205_001:0745a20": "虗語哉。諸有智人。如何勿思。",
    "X62n1205_001:0745a21": "二教通喻",
    "X62n1205_001:0745a22": "空有相資。無方無盡。本此立教。中道斯顯。教由緣起。",
    "X62n1205_001:0745a23": "其緣維何。千萬億年。千萬億眾。人心結成。時至理彰。",
    "X62n1205_001:0745a24": "有聖人出。因斯建立。法爾如然。初不作意。自有生民。",
    "X62n1205_001:0745b01": "嗜欲日開。機智日出。變故日更。養欲給求。日新月盛。",
    "X62n1205_001:0745b02": "規制損益。亦日整齊。譬如造屋。梁柱椽楶。長短大小。",
    "X62n1205_001:0745b03": "牆壁窗戶。厚薄闊狹。與地相準。斧者削者。鋸者鑿者。",
    "X62n1205_001:0745b04": "斵者汙者。次第奏工。色色粗備。大匠指揮。遂成廣廈。",
    "X62n1205_001:0745b05": "非散匠拙。而大匠巧。時之未至。則物不備。物之不備。",
    "X62n1205_001:0745b06": "即時未至。至斯備矣。備斯至矣。法爾如然。緣起故也。",
    "X62n1205_001:0745b07": "惟我孔子。生春秋時。書契以來。羣聖制作。爰集大成。",
    "X62n1205_001:0745b08": "故稱至聖。釋迦降生。先百餘歲。過去七佛。化儀遺教。",
    "X62n1205_001:0745b09": "道通為一。故稱法王。其先後者。中國西竺。眾生緣熟。",
    "X62n1205_001:0745b10": "機感不同。應蹟斯異。隨宜設教。大旨維均。其均若何。",
    "X62n1205_001:0745b11": "如屋成已。此屋主人。與其眷屬。下迨奴婢。於此屋中。",
    "X62n1205_001:0745b12": "舉足下足。無非空地。安置家具。無非空地。方位左右。",
    "X62n1205_001:0745b13": "次序上下。維適維宜。無非空地。初不在於梁柱之上。",
    "X62n1205_001:0745b14": "牆壁之間。安身立命。亦復不計此為梁柱。彼為牆壁。",
    "X62n1205_001:0745b15": "制度何若。并其從前土木經營。辛苦有此。承誰之力。",
    "X62n1205_001:0745b16": "亦都相忘。惟遺大匠所記簿籍。料配羣材。丈尺贏縮。",
    "X62n1205_001:0745b17": "及其間架寬窄之度。鉅細分明。後來仿造。隨地變通。",
    "X62n1205_001:0745b18": "不離都較。上來取譬。孔教大旨。比例可知。佛教亦然。",
    "X62n1205_001:0745b19": "相資為用。教分五時。善巧方便。發明心性。緣此心性。",
    "X62n1205_001:0745b20": "隨時隨處。無在不在。難言說故。如屋主人。忽逢人問。",
    "X62n1205_001:0745b21": "向所造屋。土木萬千。堆砌而成。汝居其中。不窒礙否。",
    "X62n1205_001:0745b22": "主人則答。屋中空曠。受用自在。向所經營。梁柱椽楶。",
    "X62n1205_001:0745b23": "牆壁窗戶。但是外廓。何所窒礙。復問主人。汝云空曠。",
    "X62n1205_001:0745b24": "都無窒礙。故得自在。向之土木。將非幻化。抑太虗中。",
    "X62n1205_001:0745c01": "可搆造耶。答云否否。我屋實有。不同化城。太虗空中。",
    "X62n1205_001:0745c02": "無可措足。安能建立。我之自在。實據平地。復問主人。",
    "X62n1205_001:0745c03": "室廬外廓。汝力所成。自是己有。所據平地。非關汝力。",
    "X62n1205_001:0745c04": "孰容汝據。答云此地。是我祖遺。曠大無垠。莫識涯畔。",
    "X62n1205_001:0745c05": "隨屋所在。都是世業。復問主人。屋據平地。上下四旁。",
    "X62n1205_001:0745c06": "邊廓周正。其中實空。空非太虗。與地相資。此空與地。",
    "X62n1205_001:0745c07": "較屋外者。有分別否。答無分別。又復問云。汝之自在。",
    "X62n1205_001:0745c08": "由地與空。既與屋外。空地無別。則屋虗設。從前經營。",
    "X62n1205_001:0745c09": "得無多事。答云否否。屋外空地。盡眼所見。莽蕩無歸。",
    "X62n1205_001:0745c10": "為見空故。轉不自在。即今屋中。空地相資。習久不覺。",
    "X62n1205_001:0745c11": "承問憶屋。乃始恍然。故知一向受用自在。全賴有屋。",
    "X62n1205_001:0745c12": "屋雖外廓。原與空地相資不離。居之斯安。不為多事。",
    "X62n1205_001:0745c13": "又復問云。如斯受用。承誰之力。答云我念屋中空地。",
    "X62n1205_001:0745c14": "雖我本有。不加尺寸。非屋不顯。不得受用。輾轉推求。",
    "X62n1205_001:0745c15": "大匠之力。今寶所記經營簿籍。傳之子孫。流播世間。",
    "X62n1205_001:0745c16": "普同自在。上來取譬。佛教大旨。比例可知。故知凡教。",
    "X62n1205_001:0745c17": "不外空有。有不自有。空不自空。即有見空。即空見有。",
    "X62n1205_001:0745c18": "互顯互隱。中道宛然。并中道忘。斯為極詣。工夫階漸。",
    "X62n1205_001:0745c19": "仍在二邊。由是則知。世人種種演孔刮佛。佛日儒星。",
    "X62n1205_001:0745c20": "彼此相傾。都成戲論。由是則知惟孔與佛。離不成二。",
    "X62n1205_001:0745c21": "合亦非一。並垂萬古。不容偏廢。由是則知孔佛而外。",
    "X62n1205_001:0745c22": "決無他教。可參為三。緣有與空。人心所同。物理亦爾。",
    "X62n1205_001:0745c23": "離空有外。更無三故。普望一切。異見眾生平心靜氣。",
    "X62n1205_001:0745c24": "諦審思之。",
    "X62n1205_001:0746a01": "雜說",
    "X62n1205_001:0746a02": "理學家言。氣聚則生。氣散則死。無所謂輪迴。世多信",
    "X62n1205_001:0746a03": "之。以為精理。不知善人惡人。多不免死。善人死後還",
    "X62n1205_001:0746a04": "之太虗。猶之可也。惡人死後。亦還太虗否。還則樂得",
    "X62n1205_001:0746a05": "作惡。不還則在何處。若云其氣澌滅多盡。此滅盡處。",
    "X62n1205_001:0746a06": "有空隙否。若有空隙。仍是太虗。若無空隙。仍在一氣。",
    "X62n1205_001:0746a07": "何云澌滅。即如彼說。似乎還之太虗。常存不滅為勝。",
    "X62n1205_001:0746a08": "澌滅都盡為劣。既太虗矣。誰受勝者。既澌滅矣。誰受",
    "X62n1205_001:0746a09": "劣者。善惡報應。皆無所施。輾轉矛盾。何以立教。",
    "X62n1205_001:0746a10": "今人不識自心。所以不信佛。以上六條。門內人自應",
    "X62n1205_001:0746a11": "洞然明白。門外人乍聞念頭是用。別有一心是體。必",
    "X62n1205_001:0746a12": "然大駭。今不得不設喻以明之。心譬如鏡。念譬如鏡",
    "X62n1205_001:0746a13": "之光。念東念西念好念醜。譬如鏡光。照東照西照好",
    "X62n1205_001:0746a14": "照醜。假若除却一切口可得說。眼可得見之名物形",
    "X62n1205_001:0746a15": "狀。便無從起念。可見此念頭上之東西好醜。全是外",
    "X62n1205_001:0746a16": "物影子。落在心光裏。並非心體。然心體無從尋覔。無",
    "X62n1205_001:0746a17": "可拈舉。不比鏡體易於辨別。以纔欲尋覔拈舉。即是",
    "X62n1205_001:0746a18": "念頭。早已落在光上。非心體矣。",
    "X62n1205_001:0746a19": "問曰。既云離念之外。別有心體。而又無可尋覔拈舉。",
    "X62n1205_001:0746a20": "將何作證。答曰。仍將念頭作證。譬如室中。懸一大鏡。",
    "X62n1205_001:0746a21": "四面不露邊際。門外人不知有鏡。而驟見己身。及一",
    "X62n1205_001:0746a22": "切物影子。在對面顯現。便決定知其有鏡。夫不見鏡",
    "X62n1205_001:0746a23": "體。而可就其光之照影。證其有體。則不見心體。亦可",
    "X62n1205_001:0746a24": "就其念之照物。證其有體。",
    "X62n1205_001:0746b01": "問曰。鏡或銅質。或玻璃質。故能發光。心無形段。光從",
    "X62n1205_001:0746b02": "何來。答云。此問甚善。可以識性。凡物虗極淨極則有",
    "X62n1205_001:0746b03": "光。如火。(本當喻以雲海鏡光。因見者少。姑借火喻。其實火無自體。頗類識神。明眼者辨之)平",
    "X62n1205_001:0746b04": "極淨極則有光如水。密極堅極則有光。如五金如玉",
    "X62n1205_001:0746b05": "石。心無形相可言。此虗淨平靜堅密六者。則其性也。",
    "X62n1205_001:0746b06": "由有此性。不同頑空。是故當知。性從心生。其文左心",
    "X62n1205_001:0746b07": "為母。右生為子。聲兼義也。又復當知物各有例。此六",
    "X62n1205_001:0746b08": "者借物例推。實不同物。其虗也。一切莫能窒塞之。其",
    "X62n1205_001:0746b09": "淨也。一切莫能汙染之。其平也。一切莫能高下之。其",
    "X62n1205_001:0746b10": "靜也。一切莫能撓亂之。其堅也。一切莫能破壞之。其",
    "X62n1205_001:0746b11": "密也。一切莫能間入之。故曰性善。柳子厚大鑒禪師",
    "X62n1205_001:0746b12": "塔碑云。其教人也。始以至善。終以至善。不假耘鋤。本",
    "X62n1205_001:0746b13": "其靜矣。可謂知言。",
    "X62n1205_001:0746b14": "今心為念。亦聲兼義。說文云今急時也。世間最急莫",
    "X62n1205_001:0746b15": "過於念。如念阿彌陀佛。後念纔起。前念已滅。微細推",
    "X62n1205_001:0746b16": "求。當念阿字時。前念佛字已滅。念彌字時。阿字已滅。",
    "X62n1205_001:0746b17": "念陀字時。彌字已滅。念佛字時。陀字已滅。句句字字。",
    "X62n1205_001:0746b18": "當處出生。隨處滅盡。然則念念是現在。即念念是過",
    "X62n1205_001:0746b19": "去。念念是未來。三際皆不可得。畢竟何物是常住不",
    "X62n1205_001:0746b20": "滅者。若無常住不滅者。則亦無過現未三際矣。四時",
    "X62n1205_001:0746b21": "代謝而不窮。為天常住也。五方易位而不亂。為地常",
    "X62n1205_001:0746b22": "住也。(天無實體。地有變滅。姑借以發喻耳)人肖天地以生。而念念不停",
    "X62n1205_001:0746b23": "若此。獨無常住不滅者在乎。此理可深思矣。",
    "X62n1205_001:0746b24": "戰國時天下之言。非楊即墨。孟子辭而闢之。纔一二",
    "X62n1205_001:0746c01": "百言。而其道遂熄。今其書僅存。(楊氏之書。附見列子)無傳其業",
    "X62n1205_001:0746c02": "者。佛法入中國。殆二千年。漢魏迄唐。儒家攻之。僅在",
    "X62n1205_001:0746c03": "粗述。(漢魏間闢佛大意。略見牟子)宋儒輩出。以為是固未足以服",
    "X62n1205_001:0746c04": "之也。於是略涉其藩。并其精義。而亦巧辨醜詆之。此",
    "X62n1205_001:0746c05": "風相沿。至今未息。可謂極盛。其間復經三武之暴。(魏太",
    "X62n1205_001:0746c06": "武帝。劉宋武帝。唐武宗)設為厲禁燬滅之。而到今天下佛法如",
    "X62n1205_001:0746c07": "故。自搢紳先生。下至氓庶。無智無愚。斷然以為不足",
    "X62n1205_001:0746c08": "信者。千中不及一二。夫楊墨之言盈天下。其禍烈矣。",
    "X62n1205_001:0746c09": "孟子闢之如是之易。使佛果為禍於中國。二千年來",
    "X62n1205_001:0746c10": "貽害無窮。不啻百倍於楊墨。乃以人主之威力。諸儒",
    "X62n1205_001:0746c11": "先析理之精審。持論之嚴正。曾不能動其毫末。吾不",
    "X62n1205_001:0746c12": "知闢之者之心思才力。猶有所未至耶。抑其道果不",
    "X62n1205_001:0746c13": "可闢耶。兩者必居其一矣。使果不可闢。請無以孟子",
    "X62n1205_001:0746c14": "藉口。使猶有所未至。則狂夫之言。聖人猶述焉。具如",
    "X62n1205_001:0746c15": "後條。幸平心察之。",
    "X62n1205_001:0746c16": "方今法門衰極。僅存粗迹矣。敢即就粗迹略論之。直",
    "X62n1205_001:0746c17": "省州縣。僧徒多少。通牽約共四百人。香工等之依以",
    "X62n1205_001:0746c18": "為活者。約百人。是一千三百餘州縣。統計得六十餘",
    "X62n1205_001:0746c19": "萬人。此六十餘萬人。不耕而食。不蠶而衣。誠哉可恨。",
    "X62n1205_001:0746c20": "徐而察之。直自魏晉至今。歲歲如是。終唐之世。且不",
    "X62n1205_001:0746c21": "啻數倍之。假使此千八百餘年中。天下郡縣。率有六",
    "X62n1205_001:0746c22": "十餘萬飢民。需終歲之賑。恐雖有聖人。不能以一朝",
    "X62n1205_001:0746c23": "居。自頃南北數省飢荒　國家發帑。官紳勸分。約二",
    "X62n1205_001:0746c24": "百萬金。首尾不及兩年間。已竭蹶不遑若此。然後知",
    "X62n1205_001:0747a01": "福田利益布施之說。所以破慳囊為久計者。固非自",
    "X62n1205_001:0747a02": "私而自利也。以昌黎原道之義正詞嚴。而必結以鰥",
    "X62n1205_001:0747a03": "寡孤獨廢疾者有養。蓋知其故云。",
    "X62n1205_001:0747a04": "此六十餘萬僧徒中。窮極無歸者十之七八。怨懟自",
    "X62n1205_001:0747a05": "廢者十之二三。或逃罪。或躭閒。錯雜此兩類中者。十",
    "X62n1205_001:0747a06": "或一二。真知佛理而為之者。千不得一焉。浮慕其名",
    "X62n1205_001:0747a07": "者。百或得一焉。綜此數類。大率鄉愚無知。氣質粗駁。",
    "X62n1205_001:0747a08": "假使吾書院義學中。歲歲聚此一輩鄉愚而教督之。",
    "X62n1205_001:0747a09": "歷千八百年之久。其不敗壞者幾希。今彼中略識字",
    "X62n1205_001:0747a10": "者。居然十得九。粗解筆墨者。居然十二三。且皆勉就",
    "X62n1205_001:0747a11": "範圍。粗嫻禮貌。其借法售姦者。百中或二三。公然為",
    "X62n1205_001:0747a12": "惡。全無顧忌者。千中一二耳。而其間出類拔萃。通知",
    "X62n1205_001:0747a13": "大道。行解相副。卓然為一代宗匠者。歷朝史傳。先賢",
    "X62n1205_001:0747a14": "文集。及諸家燈史所載。指不勝屈焉。然後知一代時",
    "X62n1205_001:0747a15": "教規制之善。罪福因果報應諸說。裁成變化之巧。實",
    "X62n1205_001:0747a16": "有合於古昔盛王先養後教之遺意。明道先生於某",
    "X62n1205_001:0747a17": "寺觀齋僧。歎為三代禮法。盡在於是。蓋知其故云。",
    "X62n1205_001:0747a18": "印度文字。與泰西各國相類。但有語聲。並無義理。經",
    "X62n1205_001:0747a19": "律論三藏。皆是語錄。翻譯時先通其語。代以華言。然",
    "X62n1205_001:0747a20": "後述為華文。譯語與筆述者。各有巧拙不同。故諸經",
    "X62n1205_001:0747a21": "有前後數譯本者。詳略亦異。然大旨皆同。即金剛六",
    "X62n1205_001:0747a22": "譯本可見。諸呪相傳。有五不翻。或謂如軍中口號。但",
    "X62n1205_001:0747a23": "許密傳。故不許翻。或謂一句兼數義。故不能盡翻。諸",
    "X62n1205_001:0747a24": "說皆是臆度。蓋印度語言。有中國所無者。如人名地",
    "X62n1205_001:0747b01": "名物名之類。現翻泰西各國之書。祇能肖其口音。不",
    "X62n1205_001:0747b02": "能以文字替代。泰西各國之書。載中國人名地名者",
    "X62n1205_001:0747b03": "亦然。即如稱中原為采納。實則彼國向無中原之稱。",
    "X62n1205_001:0747b04": "仍是中原二字之轉音耳。佛書稱中原為支那。正與",
    "X62n1205_001:0747b05": "采納相類。皆轉音也。昔人即不解呪語本無可翻。創",
    "X62n1205_001:0747b06": "為五不翻之說。理學家尋縫覓隙。遂謗為呪必淺陋。",
    "X62n1205_001:0747b07": "借不翻以藏其拙。均是癡人說夢。五不翻中。其一謂",
    "X62n1205_001:0747b08": "惟佛與佛能解。此頗近理。佛菩薩及八部鬼神之見",
    "X62n1205_001:0747b09": "聞境界。與人不同。譯師不解。祇能仍其本旨。諸呪從",
    "X62n1205_001:0747b10": "無弟子說者。是其明證。四果八部之名目。不與凡夫",
    "X62n1205_001:0747b11": "同類。難以文字替代。故亦仍其本音。猶今西國各書",
    "X62n1205_001:0747b12": "之稱中國人名也。阿耨多羅三藐三菩提心。但翻心",
    "X62n1205_001:0747b13": "字者。心之一言。華言所有。故能翻。阿耨多羅三藐三",
    "X62n1205_001:0747b14": "菩提九字。華言所無。但知其為無上正等正覺之稱。",
    "X62n1205_001:0747b15": "譬如中國常言。至精極妙一語。彼國所無。但知為極",
    "X62n1205_001:0747b16": "好之稱。故甯譯釋其意。而不改其口語。一則以其為",
    "X62n1205_001:0747b17": "一代時教中總要名目。故極意加謹。不敢輒易。一則",
    "X62n1205_001:0747b18": "佛之常言。諸經屢見。故亦仍其本真。示尊敬意。如遼",
    "X62n1205_001:0747b19": "金元三史。多仍國語。其詔旨直錄原文不改。即其證",
    "X62n1205_001:0747b20": "也。",
    "X62n1205_001:0747b21": "佛制諸經不立文字。蓋有深意。照錄當時語言。直敘",
    "X62n1205_001:0747b22": "問答氣象。一涉文筆。易失真面目也。如諸經中世尊",
    "X62n1205_001:0747b23": "語止復說。必重呼弟子名。不憚再三。弟子答語。亦累",
    "X62n1205_001:0747b24": "呼世尊。不憚再三。且有節節詳述世尊向某人邊。某",
    "X62n1205_001:0747c01": "人向世尊邊。不憚再三者。讀之覺世尊慈悲懇切。弟",
    "X62n1205_001:0747c02": "子親愛尊敬之意。流露言外。其偈頌則是佛教中文",
    "X62n1205_001:0747c03": "字。如中國詩歌箴銘之比。故必申明欲重宣此意而",
    "X62n1205_001:0747c04": "說云云。以見長行是語。而不是文字也。偈語原必有",
    "X62n1205_001:0747c05": "韻譯以中國文字。則無可協。故無韻。間有用韻者。如",
    "X62n1205_001:0747c06": "後出偈經之類。譯師善巧點竄。既是文辭。但求達意。",
    "X62n1205_001:0747c07": "不妨略改。令人易誦也。華嚴字母。教中極重。流入中",
    "X62n1205_001:0747c08": "國。遂為韻學鼻祖。是其明證。儒者不解此理。刻意求",
    "X62n1205_001:0747c09": "疵。見偈中有韻者。反謂彼教焉得有有韻文字。斷為",
    "X62n1205_001:0747c10": "緇流臆造。且即以證經之類多臆造。何不思之甚也。",
    "X62n1205_001:0747c11": "佛教既不立文字。故三藏皆是語錄。本無經傳序記",
    "X62n1205_001:0747c12": "等名目。經之梵語。為修多羅。原翻為線。言其貫穿也。",
    "X62n1205_001:0747c13": "流入東土後。以中國文字經為尊稱。故亦稱經。既是",
    "X62n1205_001:0747c14": "語錄。弟子尊其師說。有聞必錄。不必皆有深義。如小",
    "X62n1205_001:0747c15": "乘中傳述因果報應。或問答名義諸小品。在中國成",
    "X62n1205_001:0747c16": "書。則如雜攷雜說之類。醫痔經偶說方劑。呪水治病。",
    "X62n1205_001:0747c17": "在中國成書。則如藝術之類。教中亦不以為重。但同",
    "X62n1205_001:0747c18": "是平鋪直敘。而無中國文字一切體製。不得不概謂",
    "X62n1205_001:0747c19": "之經。儒者分別觀之可也。鬬諍堅固。不暇深求。纔覩",
    "X62n1205_001:0747c20": "首題。便斥為僭竊吾聖人箸作之尊號。然則楊子之",
    "X62n1205_001:0747c21": "太元經。文中子之元經。既同其名。并擬其體。何說乎。",
    "X62n1205_001:0747c22": "兵家術數家藝術家亦多稱經。甚至相馬相貝品茶",
    "X62n1205_001:0747c23": "品酒。亦概稱經。更何說乎。且惟帝王制法於民。則謂",
    "X62n1205_001:0747c24": "之律。臣下箸。述章程之屬。罕有敢用此稱者。(惟醫門法律。他",
    "X62n1205_001:0748a01": "未之見)今不惡律藏之稱律。獨惡經藏之稱經。平心自",
    "X62n1205_001:0748a02": "思。其故安在。",
    "X62n1205_001:0748a03": "古聖人心跡出處之難於窺測。莫如吳泰伯。背棄君",
    "X62n1205_001:0748a04": "親。偕弟遠遁。病不歸省。喪不奔赴。且斷髮文身。裸以",
    "X62n1205_001:0748a05": "為飾。自孔子歎為至德。又申之以民無得而稱焉。(可見",
    "X62n1205_001:0748a06": "當時是非未定)至今三吳文物之盛甲天下。咸知推本於讓",
    "X62n1205_001:0748a07": "王開基。設非孔子有此語。或有之而不見於論語。僅",
    "X62n1205_001:0748a08": "見於他書。恐至今少可多否。是非未易定也。有宋諸",
    "X62n1205_001:0748a09": "賢。類多探索內典。或積至十餘年之久。最後則曰佛",
    "X62n1205_001:0748a10": "教滅絕彝倫。其他何須更問。夫佛之出家。誰不知之。",
    "X62n1205_001:0748a11": "不待讀其書。使果滅絕彝倫。則是罪惡彰著顯而易",
    "X62n1205_001:0748a12": "見之粗跡也。乃遲之十餘年之久而始覺之。有是理",
    "X62n1205_001:0748a13": "乎。亦可知其非出本心矣。佛制在家男女受五戒者。",
    "X62n1205_001:0748a14": "須先諮白父母。次眷屬。次君王。皆聽許已。乃為說戒。",
    "X62n1205_001:0748a15": "其欲出家者。先以此戒為基。出家時。重白父母眷屬",
    "X62n1205_001:0748a16": "君王。皆聽許已。乃得鬀度。受持沙彌戒。五年習熟。進",
    "X62n1205_001:0748a17": "比邱戒。七年習熟。進菩薩戒。其不得受戒出家而與",
    "X62n1205_001:0748a18": "法會者。曰清信男清信女。凡出家二眾。冬夏入蘭若",
    "X62n1205_001:0748a19": "講學。春秋歸家養父母。故僧家序齒稱夏臘。不稱年。",
    "X62n1205_001:0748a20": "在家四眾。亦冬夏入蘭若聽講。思欲則歸。欲飽還來。",
    "X62n1205_001:0748a21": "皆聽之。此佛在世時也。迨滅度後遺制。凡受戒每壇",
    "X62n1205_001:0748a22": "三人。過則法師得濫法罪。出家必鬀除鬚髮者。猶吾",
    "X62n1205_001:0748a23": "師儒章服。必異於眾。又重為之防。不使兩混也。合前",
    "X62n1205_001:0748a24": "後觀之。其圓通方便若彼。鄭重謹嚴若此。曩有客問",
    "X62n1205_001:0748b01": "余曰使佛教盛行。人類當絕。柰何。余曰賴有卿輩在。",
    "X62n1205_001:0748b02": "否則當時被教各國。人民旱無孑遺。安能流入東夏。",
    "X62n1205_001:0748b03": "其人不悅。余曰子不讀論孟乎。樊遲學稼。夫子答以",
    "X62n1205_001:0748b04": "好禮義信。焉用稼。孟子闢許行而言大人勞心。小人",
    "X62n1205_001:0748b05": "勞力。使當時孔孟之教盛行。人人皆欲不稼而好禮",
    "X62n1205_001:0748b06": "義信。不勞力而學為大人。應亦孔孟所深許而不能",
    "X62n1205_001:0748b07": "禁也。子將不慮其復變為茹毛飲血之世乎。其人失",
    "X62n1205_001:0748b08": "笑而退。",
    "X62n1205_001:0748b09": "或言自古高僧。類皆絕異於眾。可畏不可近。是以先",
    "X62n1205_001:0748b10": "儒見歸宗禪師遺像雄偉。歎為狀貌如此。必其資性",
    "X62n1205_001:0748b11": "能為賊禍於天下。如操莽之流。余笑曰子誤矣。此先",
    "X62n1205_001:0748b12": "儒讚佛語。子以為毀乎。夫操莽皆以文學見重於當",
    "X62n1205_001:0748b13": "時。其初固吾黨人也。今云歸宗之資性。即操莽之流。",
    "X62n1205_001:0748b14": "可知操莽之資性。亦歸宗之流矣。以本歸宗之流。濟",
    "X62n1205_001:0748b15": "之以文學而卒成操莽。以本操莽之流。納之於叢林",
    "X62n1205_001:0748b16": "而遂變歸宗。佛教之入中國。害乎利乎。問者笑謝去。",
    "X62n1205_001:0748b17": "心性之學。莫精邃於佛書。宋儒千言萬語。或錄全文。",
    "X62n1205_001:0748b18": "或括大旨。皆本於此。其大綱領之顯著者。如事理對",
    "X62n1205_001:0748b19": "舉。(惟楊子有說事者。莫詳於書。說理者。莫辨於春秋二語。亦是分說)無為善惡對舉。",
    "X62n1205_001:0748b20": "心要內外兩忘。心有全體大用。及體用一原。顯微無",
    "X62n1205_001:0748b21": "間。(此程子所謂必不得已而說出者)諸說皆唐代諸禪師經疏語錄",
    "X62n1205_001:0748b22": "中首發者。蓋時至理彰。入而俱化。不自覺知。必謂陰",
    "X62n1205_001:0748b23": "用而陽拒之。亦過也。其毀之者。無極太極陰陽五行",
    "X62n1205_001:0748b24": "之成見。牢不可拔。不知六經語孟言心性處。原不如",
    "X62n1205_001:0748c01": "此也(或難云至理愈闡愈精。六經語孟辭意簡質。本無如許高妙之談。安得以其原本佛書者為是。",
    "X62n1205_001:0748c02": "原本太極圖者為非。答曰此理易曉。譬如作時文以心性為題。由淺入深。逐層疏剔。不假安排。道理完密者。自",
    "X62n1205_001:0748c03": "是正宗文字。而經旨亦合。別立柱意。或創新解。或專一經。縱說得盛水不漏。終是強題就我。偏鋒文字。與經旨",
    "X62n1205_001:0748c04": "微隔一絲矣)。",
    "X62n1205_001:0748c05": "類聚六經語孟。及西漢以前。諸子百家言心性者。為",
    "X62n1205_001:0748c06": "第一編。東京而下。迄於隋初。諸子百家言心性者。為",
    "X62n1205_001:0748c07": "第二編。唐代諸儒。及宋五子前言心性者。為第三編。",
    "X62n1205_001:0748c08": "宋五子以下。迄於　國朝諸大老言心性者。并其為",
    "X62n1205_001:0748c09": "學宗旨。為第四編。諸儒或贊歎佛書。或拈弄機鋒。及",
    "X62n1205_001:0748c10": "與高僧往來贈答詩文。皆附編末。第一編。可以觀吾",
    "X62n1205_001:0748c11": "儒言心性之本旨。第二第三編。可以觀其漸入佛理。",
    "X62n1205_001:0748c12": "第四編。則儒佛之異同原委。燦若列眉。時代前後。彰",
    "X62n1205_001:0748c13": "彰可攷。自不容以筆舌空爭矣。",
    "X62n1205_001:0748c14": "類聚闢佛之說。若史傳所論及詔令奏議。私家著述",
    "X62n1205_001:0748c15": "等。唐以前為第一編。其崇佛者為第二編。唐以後迄",
    "X62n1205_001:0748c16": "於　國朝(其人生存者不錄)為第三編。其崇佛者為第四編。",
    "X62n1205_001:0748c17": "四編中凡僧俗辨正。及講學家彼此互諍者。隨條附",
    "X62n1205_001:0748c18": "入。如此則一時之風尚。兩家得失之淺深。及其用心",
    "X62n1205_001:0748c19": "之公私厚薄。均可於言語氣象閒得之。四編之前。恭",
    "X62n1205_001:0748c20": "錄　本朝",
    "X62n1205_001:0748c21": "列聖闡揚佛理。護持正法諸詔旨詩文。(從無闢佛者)及當",
    "X62n1205_001:0748c22": "時諸僧奏對機緣。編定入藏。或見於諸大老文集者。",
    "X62n1205_001:0748c23": "為卷首。以見　本朝家法。儒佛並重。聖人作用。道合",
    "X62n1205_001:0748c24": "時中。所以為子孫黎民計者。至深且遠。普天率土千",
    "X62n1205_001:0749a01": "萬億年。長承幬覆。於此而猶生疑謗。辜負",
    "X62n1205_001:0749a02": "深恩。井蛙小天。何足以辨哉。",
    "X62n1205_001:0749a03": "昌黎與大顛三書。顯然緇徒偽託。東坡篤好佛乘。而",
    "X62n1205_001:0749a04": "不信三書。紫陽闢佛之力。遠過昌黎。而偏以三書為",
    "X62n1205_001:0749a05": "真。且著為論說以證實之。竊所未喻。周子大賢。曾與",
    "X62n1205_001:0749a06": "東林佛印諸禪師。往還論道。亦誠有之。不必諱。彼徒",
    "X62n1205_001:0749a07": "遂稱太極圖為東林口訣。誣罔孰甚。夫周子太極圖。",
    "X62n1205_001:0749a08": "得於穆脩。脩得於种放。放得於陳摶。胡五峰言之詳",
    "X62n1205_001:0749a09": "審。彼徒既倡為陳摶得於麻衣。麻衣得於壽涯。壽涯",
    "X62n1205_001:0749a10": "得於國一之說。以為東林秘授之證。而朱子又并諱",
    "X62n1205_001:0749a11": "其源流。直云周子之學。莫知其師傳之所自。亦所未",
    "X62n1205_001:0749a12": "喻。蓋自儒佛兩家鬬諍不已。彼徒往往援引名公。列",
    "X62n1205_001:0749a13": "入宗派以自固。最為無識可醜。吾儒分別觀之。宜取",
    "X62n1205_001:0749a14": "諸家燈史所載諸名公之與高僧往還者。詳攷事蹟。",
    "X62n1205_001:0749a15": "萃為一編。各著所出。其生平奉佛。見於他書。而無論",
    "X62n1205_001:0749a16": "說可入前數編者。依時代先後。并入此編。若韓子之",
    "X62n1205_001:0749a17": "詢佛法。大顛叩齒三下。周子之問易理。東林勸倡道",
    "X62n1205_001:0749a18": "學之類。隨條辨正之。蓋賢者學佛固多。而不肖者亦",
    "X62n1205_001:0749a19": "不少。不必以此為賢者諱。亦不當以此為不肖寬。前",
    "X62n1205_001:0749a20": "如張無盡之傾險。後如李卓吾之狂悖。並稱宗教兼",
    "X62n1205_001:0749a21": "通。真是法門之玷。佛法難做人情。此編足為龜鑑焉。",
    "X62n1205_001:0749a22": "以佛理入儒書。蓋始於魏晉間。今易論語註疏。及皇",
    "X62n1205_001:0749a23": "侃義疏可證。此亦所謂入而俱化。不自覺知。苟足發",
    "X62n1205_001:0749a24": "明。雖聖人復起。亦不責也。(佛書能所二字。猶之儒書動靜字。最為簡明。以詮易",
    "X62n1205_001:0749b01": "理。自然要言不煩。必謂原本乾始能以美利利天下。不言所利。亦是強辨。若朱子釋書。能覺為道心。所覺為人",
    "X62n1205_001:0749b02": "心。亦可謂之原本易文言乎)若李長者華嚴合論。處處以八卦五",
    "X62n1205_001:0749b03": "行方位牽配。則直有意藉此歆動儒者。不特齊文定",
    "X62n1205_001:0749b04": "旨。墮語滲漏矣。夫儒佛兩家。離之固不成二。合之亦",
    "X62n1205_001:0749b05": "正非一。明教嵩禪師。稱其可以心通。難以迹較。洵為",
    "X62n1205_001:0749b06": "知言。若從文字上牽引附會。縱能密合。亦是借重他",
    "X62n1205_001:0749b07": "家。無益有損。憨山之註莊子內篇。蕅益之釋周易。及",
    "X62n1205_001:0749b08": "四子書。用心良苦。而不知儒者。早有讀華嚴八十卷。",
    "X62n1205_001:0749b09": "不如讀艮卦一爻之誚。此風沿流到今。動稱三教同",
    "X62n1205_001:0749b10": "源。著為邪說。惑世誣民。釀成亂本。搜剔病根。畢竟是",
    "X62n1205_001:0749b11": "急於求信之一念。走作至此。故不得不痛辨之。頗望",
    "X62n1205_001:0749b12": "後賢。永為烱戒。",
    "X62n1205_001:0749b13": "三教之稱。蓋創自北魏道士宼謙之。故文中子亦有",
    "X62n1205_001:0749b14": "此二字。不知道不成教。所祖之老子。不過九流之一。",
    "X62n1205_001:0749b15": "漢書藝文志。彰彰可攷。生平著述。祇有道德經五千",
    "X62n1205_001:0749b16": "言。不但與後世道士虗誕之說。全然風馬牛。且與莊",
    "X62n1205_001:0749b17": "列。亦大相逕庭。世俗所行常清靜經。是唐時學禪者",
    "X62n1205_001:0749b18": "偽託。文理字句。全不類春秋時語。極易辨別。至靈寶",
    "X62n1205_001:0749b19": "等經。皆是寇謙之鮑靜林靈素輩。先後偽造。全竊佛",
    "X62n1205_001:0749b20": "書之粗淺者。甚至套襲句調。昔人早痛辦之。其源流",
    "X62n1205_001:0749b21": "之雜湊不一。方維甸先生抱朴子序。攷論最詳。(并附錄於",
    "X62n1205_001:0749b22": "後)尤可笑者。佛家諸呪。其字多著口旁。緣華書無其",
    "X62n1205_001:0749b23": "字。祇能以數字合音代之。著口旁者。須讀作彈舌音",
    "X62n1205_001:0749b24": "之標記。猶儒書之發音加圈耳。并非其字有圈也。乃",
    "X62n1205_001:0749c01": "道士偽造呪字。亦多口旁。試問老子與所稱元始天",
    "X62n1205_001:0749c02": "尊者。外國人乎。張天師一派。本非道家。乃周時巫祝",
    "X62n1205_001:0749c03": "之遺法。能交鬼神。秦漢之際失傳。後為黃巾賊張角",
    "X62n1205_001:0749c04": "兄弟所得。張道陵即張角之後裔。其交鬼神之道。還",
    "X62n1205_001:0749c05": "是古法。後人不知恪守。見世俗道士偽派盛行。又互",
    "X62n1205_001:0749c06": "相比附。如[竺二+齕][竺二+(齒*其)][竺二+齪][竺二+(齒*定)]四字。係明嘉靖間妖道所造。今",
    "X62n1205_001:0749c07": "天師府。亦用以為正法。真堪絕倒。",
    "X62n1205_001:0749c08": "方維甸抱朴子序",
    "X62n1205_001:0749c09": "道家宗旨。清淨沖虗而已。其弊或流為權謀。或流",
    "X62n1205_001:0749c10": "為放誕。無所謂金丹仙藥黃白元素。吐納導引。禁",
    "X62n1205_001:0749c11": "呪符籙之術也。秦漢方士。絕不附會老子。即依託",
    "X62n1205_001:0749c12": "黃帝。亦非道家之說。漢書藝文志。以黃帝諸篇分",
    "X62n1205_001:0749c13": "屬道家。神仙蓋本七略。七略又本於別錄。劉子政",
    "X62n1205_001:0749c14": "固誦習鴻寶。篤信神仙者。而典校秘書。仍別方技",
    "X62n1205_001:0749c15": "於諸子之外。不相殽也。東漢之季。桓帝好神仙。祠",
    "X62n1205_001:0749c16": "老子。張陵之子衡使人為祭酒主。以老子五千文",
    "X62n1205_001:0749c17": "都習。神仙之附會道家。實昉於此。抱朴子內篇。古",
    "X62n1205_001:0749c18": "之神仙家言也。雖自以內篇屬之道家。然所舉仙",
    "X62n1205_001:0749c19": "經神符。多至二百八十二種。絕無道家諸子。且謂",
    "X62n1205_001:0749c20": "老子泛論較略。莊子文子關尹喜之徒。祖述黃老。",
    "X62n1205_001:0749c21": "永無至言。去神仙千億里。尋其旨趣。與道家判然",
    "X62n1205_001:0749c22": "不同。又後世學仙者。奉魏伯陽為正宗。是書偶及",
    "X62n1205_001:0749c23": "伯陽。內篇之名。並無一語稱述。惟神仙傳中。言參",
    "X62n1205_001:0749c24": "同契。假爻象以說作丹之意而已。是稚川之學。匪",
    "X62n1205_001:0750a01": "特與道家異。併與後世神仙家。無幾微之合。余嘗",
    "X62n1205_001:0750a02": "謂漢之仙術。元與黃老分途。魏晉之世。元言日盛。",
    "X62n1205_001:0750a03": "經術多岐。道家自詭於儒。神仙遂溷於道。然第假",
    "X62n1205_001:0750a04": "借其名。不易其實也。迨及宋元。乃緣參同爐火而",
    "X62n1205_001:0750a05": "言內丹。鍊養陰陽。混合元氣。斥服食胎息為小道。",
    "X62n1205_001:0750a06": "金石符呪為旁門。黃白元素為邪術。惟以性命交",
    "X62n1205_001:0750a07": "修。為谷神不死。羽化登真之訣。其說旁涉禪宗。兼",
    "X62n1205_001:0750a08": "附易理。襲微重妙。且欲併儒釋而一之。自是而漢",
    "X62n1205_001:0750a09": "晉相傳神仙之說。盡變無餘。名實交溷矣。然則葛",
    "X62n1205_001:0750a10": "氏之書。墨守師傳。不矜妙悟。譬之儒者說經。其神",
    "X62n1205_001:0750a11": "仙家之漢學乎。孫伯淵漕司篤好古義。兼綜九流。",
    "X62n1205_001:0750a12": "以明抱朴子。及天一閣鈔本。錯亂脫誤。手自校讎。",
    "X62n1205_001:0750a13": "復屬余與顧澗薲各以家藏諸本。參證他書。覆校",
    "X62n1205_001:0750a14": "數過。伯淵敘錄篇目。將以刊行。余因舉神仙與道",
    "X62n1205_001:0750a15": "家者流。古今分合之故。論次為序。覧者或有攷焉。",
    "X62n1205_001:0750a16": "凡教必有化被一方。不變之儀式。其所以能如此者。",
    "X62n1205_001:0750a17": "前篇論之。所謂空有二邊。互形互顯。人心物理皆同。",
    "X62n1205_001:0750a18": "必不能廢。儒佛兩家。本斯立教。故能獨立。空有之外。",
    "X62n1205_001:0750a19": "無第三件可說。故道不成教。試問道家化被何方。其",
    "X62n1205_001:0750a20": "全藏經文。雜出不一。任意更改。定制安在。世俗不察。",
    "X62n1205_001:0750a21": "以誤傳誤。向見日本人所編內外一覧。詳攷五大洲",
    "X62n1205_001:0750a22": "中各國之教。其中國下。註云儒教佛教。嗟乎。堂堂中",
    "X62n1205_001:0750a23": "國千餘年來。莫能決擇。轉為海外小邦。冷眼窺破。可",
    "X62n1205_001:0750a24": "歎可愧。",
    "X62n1205_001:0750b01": "佛教以發菩提心為初步。涅槃為究竟。涅槃者。不生",
    "X62n1205_001:0750b02": "不滅之謂。不生不滅者。本自無生。今亦不滅也。故又",
    "X62n1205_001:0750b03": "借以為死之稱。正所以證明常住真心。死亦不滅也。",
    "X62n1205_001:0750b04": "子張云君子曰終。小人曰死。吾今日其庶幾乎。子貢",
    "X62n1205_001:0750b05": "曰大哉死乎。君子息焉。小人休焉。可見常住真心不",
    "X62n1205_001:0750b06": "滅之說。(儒家謂之道心)孔門亦然。(諸侯曰薨。大夫曰卒。士曰不祿。德必稱位。故皆不斥",
    "X62n1205_001:0750b07": "言死。庶人則言死矣)死者人之所必不免。佛滅度時。頭痛背痛",
    "X62n1205_001:0750b08": "右脇而臥。經有明文。世人徒見幻身之委化。不見神",
    "X62n1205_001:0750b09": "明之常留。千言萬語。莫能開悟。所以諸大弟子。往往",
    "X62n1205_001:0750b10": "臨終示現瑞相。而中國諸禪師。亦每坐脫立亡。以顯",
    "X62n1205_001:0750b11": "此常住不滅之說。實有憑據。利之所在。弊即隨生。後",
    "X62n1205_001:0750b12": "人專在此處著眼。甚至垂危之際。旁人強扶之坐。盤",
    "X62n1205_001:0750b13": "屈其膝以顯異惑眾。不知坐脫立亡。外道邪定者亦",
    "X62n1205_001:0750b14": "能之。是以佛門不貴。石霜禪師早有坐脫立亡即不",
    "X62n1205_001:0750b15": "無。先師意未夢見在之呵。夫此際尚欲作意擺佈。更",
    "X62n1205_001:0750b16": "何事非作意擺佈哉。去道之遠。何啻萬里。吾孔子夢",
    "X62n1205_001:0750b17": "奠之讖。記者明言寢疾。曾子易簀之際。亦稱反席未",
    "X62n1205_001:0750b18": "安。後儒乃多以端坐而逝為美談。蓋即此可見平日",
    "X62n1205_001:0750b19": "之定力。非杜撰禪和作意擺佈之比焉。",
    "X62n1205_001:0750b20": "如來為一大事因緣。出現於世。一大事因緣者。死生",
    "X62n1205_001:0750b21": "是也。生必有死。常事常理。何為大事。蓋生者欲之極。",
    "X62n1205_001:0750b22": "死者惡之極。蠢蠢凡愚。莫不皆然。故孟子云所欲有",
    "X62n1205_001:0750b23": "甚於生者。所惡有甚於死者。人皆有之。賢者能弗喪",
    "X62n1205_001:0750b24": "耳。充此欲惡之極。可以無所不至。理喻勢禁。二者俱",
    "X62n1205_001:0750c01": "窮。然雖欲之極。而生終不可以苟得。雖惡之極。而死",
    "X62n1205_001:0750c02": "終不可以苟免。亦萬億愚賤之所莫能柰何也。至於",
    "X62n1205_001:0750c03": "莫能奈何。而欲惡之心終不死。然後常住真心本無",
    "X62n1205_001:0750c04": "生滅之理。可以方便開示。有本無生滅之理以順其",
    "X62n1205_001:0750c05": "欲惡。然後可以閉塞惡門。開通善道。如來所謂張大",
    "X62n1205_001:0750c06": "教網。入生死海。漉人天魚。置涅槃岸者。手眼全在此",
    "X62n1205_001:0750c07": "際。故曰一大事因緣。又曰觀眾生機熟。示現受生。世",
    "X62n1205_001:0750c08": "人著眼大事二字。忽略因緣二字。遂以死生事大。無",
    "X62n1205_001:0750c09": "常迅速語意。依稀解會。則是專為一己生死。何所謂",
    "X62n1205_001:0750c10": "眾生機熟哉。",
    "X62n1205_001:0750c11": "今人多言儒家但有入世法。佛家兼有出世法。古來",
    "X62n1205_001:0750c12": "若僧若俗。通曉佛理者。亦不免作此語。不惟鄙淺。且",
    "X62n1205_001:0750c13": "多誤人。茲詳辨之。惟入世法。無出世法。無量壽經反",
    "X62n1205_001:0750c14": "覆開示二千餘言。不出三綱五常。而總結以度世上",
    "X62n1205_001:0750c15": "天泥洹之道。其證一。遺教經佛臨涅槃。略說法要二",
    "X62n1205_001:0750c16": "千餘言。首以淨戒。終以四諦。而總結之以當勤精進。",
    "X62n1205_001:0750c17": "早求解脫。其證二。金剛經以無我人眾生壽者修一",
    "X62n1205_001:0750c18": "切善法。即得阿耨多羅三藐三菩提。其證三。法華經",
    "X62n1205_001:0750c19": "治世語言。資生產業。皆與實相不相違背。其證四。諸",
    "X62n1205_001:0750c20": "如此類。不勝枚舉。可知出世法。即在入世法中。換名",
    "X62n1205_001:0750c21": "不換體。緣但就常住法身言之。則本未嘗入。何所謂",
    "X62n1205_001:0750c22": "出。兼就一期報身言之。則始終不能離世。又安能出",
    "X62n1205_001:0750c23": "世哉。侍者問鳥窩禪師。如何是佛法大意。師拈起布",
    "X62n1205_001:0750c24": "毛吹之。白香山問佛法。師答曰諸惡莫作。眾善奉行。",
    "X62n1205_001:0751a01": "有人問師前答怎地奇特。後答三歲孩兒都說得。師",
    "X62n1205_001:0751a02": "云三歲孩兒說得。八十老人行不得。可知不能入世",
    "X62n1205_001:0751a03": "者。必不能出世。其所謂出。高則不過二乘。下則竟是",
    "X62n1205_001:0751a04": "邪魔。畢竟不出三界。正我佛所深呵也。",
    "X62n1205_001:0751a05": "佛法平等者。乃物物本來平等。今令各還本位。故稱",
    "X62n1205_001:0751a06": "佛法平等。譬如色有妍媸。不到眼則已。到則普見。聲",
    "X62n1205_001:0751a07": "有清濁。不入耳則已。入則普聞。此即眼耳之本來平",
    "X62n1205_001:0751a08": "等處。並非不可揀擇。實是不能揀擇。乍見聞時。自然",
    "X62n1205_001:0751a09": "妍還他妍。媸還他媸。清還他清。濁還他濁。此即物物",
    "X62n1205_001:0751a10": "之本來平等處。並非不可安排。實在無從安排。人惟",
    "X62n1205_001:0751a11": "從不能揀擇無可安排中。工夫打成一片。親切證到",
    "X62n1205_001:0751a12": "是箇甚麼。佛法盡在是矣。不得將儒家廓然而大公。",
    "X62n1205_001:0751a13": "物來而順應。依稀解會。近來一種邪魔。誤解此二語。",
    "X62n1205_001:0751a14": "又誤解金剛經是法平等。無有高下二語。男女混雜。",
    "X62n1205_001:0751a15": "則曰平等無男女相。善惡不分。則曰平等無善惡相。",
    "X62n1205_001:0751a16": "世法敗壞至此。佛法從何建立。安得大權菩薩。現宰",
    "X62n1205_001:0751a17": "官身。起而正之。",
    "X62n1205_001:0751a18": "達摩答異見王問性。云在眼曰見。在耳曰聞。在鼻齅",
    "X62n1205_001:0751a19": "香。在口談論。在手執捉。在足運奔。徧現俱賅沙界。收",
    "X62n1205_001:0751a20": "攝在一微塵。識者知是佛性。不識喚作精魂。此數語",
    "X62n1205_001:0751a21": "宋儒誤解。以為與告子以知覺運動為性同病。正孟",
    "X62n1205_001:0751a22": "子所呵。不知見聞等六者。原是知覺運動。其每句安",
    "X62n1205_001:0751a23": "一在字。是何物耶。明道先生云。會得時自活潑潑地。",
    "X62n1205_001:0751a24": "不會得只是弄精魂。斯不誤矣。近來宗徒。逢人問著。",
    "X62n1205_001:0751b01": "便擎拳豎掌。說相似禪。余嘗問如何是徧現俱賅沙",
    "X62n1205_001:0751b02": "界。便舉手指眼前。又問如何是收攝在一微塵。便默",
    "X62n1205_001:0751b03": "坐良久。余曰正好錯會。假饒不錯。也只是達磨底。大",
    "X62n1205_001:0751b04": "德分上如何。其人罔措。反詰。余曰不辭道破。恐道了",
    "X62n1205_001:0751b05": "又只是我底。與大德分上仍沒交涉。固詰不已。曰但",
    "X62n1205_001:0751b06": "道適來錯在何處。余曰適來原不錯。只消倒過來。其",
    "X62n1205_001:0751b07": "人有省。余後舉似許靈虗。靈虗亦首肯。余兩人都不",
    "X62n1205_001:0751b08": "會禪。痛宗門之埽地。并此不解。因記其說於此。俟諸",
    "X62n1205_001:0751b09": "方明眼檢點。",
    "X62n1205_001:0751b10": "達磨在西竺為二十八祖。在東土為初祖。受二十七",
    "X62n1205_001:0751b11": "初祖般若多羅尊者之傳。發明心要。先在本國降化",
    "X62n1205_001:0751b12": "六宗。一有相宗。二無相宗。三定慧宗。四戒行宗。五無",
    "X62n1205_001:0751b13": "得宗。六寂靜宗。後至中國。見梁武帝。機緣不合。退入",
    "X62n1205_001:0751b14": "嵩山少室。面壁枯坐九年。罕與人接。蓋為當時義學",
    "X62n1205_001:0751b15": "家執著文字。講得口水漉漉地。故以枯坐不語痛埽",
    "X62n1205_001:0751b16": "之。據此可見達磨早證聖道。故能降化六宗。並非到",
    "X62n1205_001:0751b17": "中國後。方學坐禪也。世人誤解。謂是九年枯坐面壁",
    "X62n1205_001:0751b18": "功成。以訛傳訛。外道邪師。因此偽造達磨胎息歌。(如云",
    "X62n1205_001:0751b19": "一息便指。氣氣歸臍。一提便嚥。三家相見云云。此楞嚴十種仙中之邪法。大悖佛教。達磨安得有此)引",
    "X62n1205_001:0751b20": "誘男女。教他結跏趺坐。海底穴不得著凳。運氣嚥津。",
    "X62n1205_001:0751b21": "種種邪法。試問此類。多在色身上打點。如何可對婦",
    "X62n1205_001:0751b22": "女面談。且莫論從此別生過犯。即其誤信之根。利者",
    "X62n1205_001:0751b23": "功夫逼緊。現諸怪異。為魔所攝。而根鈍者。至於積年",
    "X62n1205_001:0751b24": "呆坐。不食不眠。深山窮谷中。往往有肌體衣服。與土",
    "X62n1205_001:0751c01": "石黏連不分。惟兩眼尚自閃爍者。非鬼非人。不死不",
    "X62n1205_001:0751c02": "活。哀哉哀哉。假饒如此成佛。於己何益。於世何補。西",
    "X62n1205_001:0751c03": "來大法。安能流傳到今。普望明眼作家。逢人開導。世",
    "X62n1205_001:0751c04": "道隆汙。法門興替。關係均不小也。",
    "X62n1205_001:0751c05": "代眾回向發願疏",
    "X62n1205_001:0751c06": "淨業弟子沈善登等同共發心。不為自求世間福報。",
    "X62n1205_001:0751c07": "祇以上年杭州般若庵僧妙然。倡願摩崖大字阿彌",
    "X62n1205_001:0751c08": "陀經。屬付弟子善登書寫。今於本年二月十五日。在",
    "X62n1205_001:0751c09": "江蘇吳縣聖恩寺。延請住持僧中安。依法結壇。對",
    "X62n1205_001:0751c10": "佛長跽。虔持穢跡金剛呪。敬謹書寫。字字頂禮。並遵",
    "X62n1205_001:0751c11": "造像法式。一一密安梵書[口*紇]哩字種。冀此經法。普放",
    "X62n1205_001:0751c12": "光明。常住不壞。閱三七日寫畢復如前法。寫楞嚴大",
    "X62n1205_001:0751c13": "勢至菩薩圓通章。留藏本寺。荷蒙",
    "X62n1205_001:0751c14": "慈佑。次第告成。因竭愚忱。依教演說淨土法門綱宗。",
    "X62n1205_001:0751c15": "無量壽經綱宗。往生正因定論。五逆謗法不得往生",
    "X62n1205_001:0751c16": "說。各一篇。及二教通喻一篇。辨正沿譌等雜說二十",
    "X62n1205_001:0751c17": "五則。綜為報恩論。二萬餘言。清稿先具。餘意未盡。如",
    "X62n1205_001:0751c18": "勸俗醒迷等歌。擬撤壇後續成。以顯正教。翊",
    "X62n1205_001:0751c19": "皇度。息諍辨。破邪外。仰答",
    "X62n1205_001:0751c20": "慈恩萬分之一。自發筆日始。弟子胡雅澄張敬朱謙",
    "X62n1205_001:0751c21": "張德培等。隨同念佛。寺僧中安。亦隨喜助念。共歷五",
    "X62n1205_001:0751c22": "十三晝夜。無間無襍。於今四月初八日",
    "X62n1205_001:0751c23": "佛誕良辰。一切圓滿。剖瀝微忱。願",
    "X62n1205_001:0751c24": "垂聽許。伏念大法東流。垂二千載。歷代崇奉。無踰",
    "X62n1205_001:0752a01": "本朝",
    "X62n1205_001:0752a02": "列聖宏揚。佐成上理。蓋惟",
    "X62n1205_001:0752a03": "聖知",
    "X62n1205_001:0752a04": "聖。導俗無方。以心合心。同民出治。本見仁而見知。為",
    "X62n1205_001:0752a05": "與知而與能。默寓勸懲。曲談因果。順幽明之一理。開",
    "X62n1205_001:0752a06": "折攝之二門。斯欲惡之與同。自觀聽而不惑。近自數",
    "X62n1205_001:0752a07": "十年來。中外多故。民病財殫。治世資生。上下交瘁。至",
    "X62n1205_001:0752a08": "教因茲譌替。魔說日以喧豗。往歲兵灾。較然覆轍。曾",
    "X62n1205_001:0752a09": "瘡痍之甫起。昧萌蘖之有由。凡我同倫。鮮克遠覽。或",
    "X62n1205_001:0752a10": "因噎而廢食。甚吹毛以索癍。執一家門戶之私言。忘",
    "X62n1205_001:0752a11": "列聖提撕之深意。龍藏未窺隻字。狐疑已溢千端。遂",
    "X62n1205_001:0752a12": "令學語淺夫。效尤苦諍。邪見外道。抵隙生心。樹黨售",
    "X62n1205_001:0752a13": "較。誣民惑世。法門既壞。名教亦虧。弟子等半解一知。",
    "X62n1205_001:0752a14": "口眾我寡。挽回路絕。呼籲",
    "X62n1205_001:0752a15": "天高。惟同體之",
    "X62n1205_001:0752a16": "大悲。或積誠而冥感。既幸宿霑",
    "X62n1205_001:0752a17": "法乳。薄植信心。忍坐視其淪胥。負含靈之同具。雖復",
    "X62n1205_001:0752a18": "障深慧淺。業重福輕。自度未能。敢云普濟。而力不自",
    "X62n1205_001:0752a19": "量。心不自安。願以五十三晝夜中書寫持誦毫末善",
    "X62n1205_001:0752a20": "根。代為回向。所冀他方此界。男眾女流。盡其畢生所",
    "X62n1205_001:0752a21": "積疑謗。或囿於方俗。或溺於見聞。或借此以稱能。或",
    "X62n1205_001:0752a22": "無知而誤會。如是等眾。下逮愚氓。或輕聽邪師。曾立",
    "X62n1205_001:0752a23": "惡誓。或被牽魔侶。誤入岐途。或中悔而已遲。或護前",
    "X62n1205_001:0752a24": "而不覺。種種緣業。種種罪愆。若重若輕。若故若誤。若",
    "X62n1205_001:0752b01": "覆若露。若憶若忘。仗佛威神。普與懺悔。願從今日。窮",
    "X62n1205_001:0752b02": "盡未來。一切異見眾生。早萌信種。一切執迷魔外。悉",
    "X62n1205_001:0752b03": "化正因。同入",
    "X62n1205_001:0752b04": "願門。同歸覺路。同扶",
    "X62n1205_001:0752b05": "聖化。同作良民。弟子等今生多生。宛愆業障。承斯善",
    "X62n1205_001:0752b06": "利。亦悉消除。盡此報身。同生安養。仍回濁世。廣度眾",
    "X62n1205_001:0752b07": "生。統祈",
    "X62n1205_001:0752b08": "三寶證明。哀憫攝受。謹疏上",
    "X62n1205_001:0752b09": "聞。",
    "X62n1205_001:0752b10": "光緒四年四月初八日",
    "X62n1205_001:0752b11": "寫經記",
    "X62n1205_001:0752b12": "聖清光緒三年丁丑。般若庵僧妙然。募刻此經。明年",
    "X62n1205_001:0752b13": "戊寅二月佛涅槃日。桐鄉沈善登。結壇吳縣聖恩寺。",
    "X62n1205_001:0752b14": "對佛長跽。頂禮書寫。筆墨到處。以穢跡金剛呪攝持",
    "X62n1205_001:0752b15": "之。并仿造像法式。字字安●([口*紇]里伊斯四合音)字種。閱三七",
    "X62n1205_001:0752b16": "日寫成復寫楞嚴大勢至圓通章。表法門所自始。留",
    "X62n1205_001:0752b17": "本寺。別勒石。既畢。略述淨土大旨。汛及儒佛異同。為",
    "X62n1205_001:0752b18": "報恩論。以顯正教。翊",
    "X62n1205_001:0752b19": "聖化。息諍辨。破邪外。餘二萬言。海鹽胡雅澄。張敬。張",
    "X62n1205_001:0752b20": "德培。海甯朱謙。同會念佛。輪轉五十三晝夜不絕聲。",
    "X62n1205_001:0752b21": "住持僧中安。隨喜助念。至四月佛降生日。一切圓滿。",
    "X62n1205_001:0752b22": "其檀施為錢唐許息庵樾身。並與中安。及餘姚錢步",
    "X62n1205_001:0752b23": "高為外護。壇內給事。則甘泉強慶恩。臨胊譚心成。例",
    "X62n1205_001:0752b24": "得并書。閣筆謹記。",
    "X62n1205_001:0752c02": "報恩論卷正上"
}