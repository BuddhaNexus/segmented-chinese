{
    "T27n1545_185:0925c02": "阿毘達磨大毘婆沙論卷第一百",
    "T27n1545_185:0925c03": "八十五",
    "T27n1545_185:0925c05": "五百大阿羅漢等造",
    "T27n1545_185:0925c06": "三藏法師玄奘奉　詔譯",
    "T27n1545_185:0925c07": "3定蘊第七中一行納息第五之三",
    "T27n1545_185:0925c08": "若修空彼無願耶。乃至廣說。問何故作此",
    "T27n1545_185:0925c09": "論。答為止撥無去來二世。及說無未來修",
    "T27n1545_185:0925c10": "者意。欲顯有去來世亦有未來修故作斯",
    "T27n1545_185:0925c11": "論。修有四種。一得修。二習修。三對治修。四",
    "T27n1545_185:0925c12": "除遣修。此中依二修作論。謂得修習修。",
    "T27n1545_185:0925c13": "若修空彼無願耶。設修無願彼空耶。答應",
    "T27n1545_185:0925c14": "作四句。有修空非無願。謂已得空現在",
    "T27n1545_185:0925c15": "前。此是佛或獨覺聲聞為現法樂住等故。",
    "T27n1545_185:0925c16": "起已得空三摩地現在前。爾時彼勢力尚不",
    "T27n1545_185:0925c17": "及自類無間剎那。況能修餘未來功德。然",
    "T27n1545_185:0925c18": "現前位即是習修。有修無願非空。謂已得",
    "T27n1545_185:0925c19": "無願現在前。若未得無願現在前不修空。",
    "T27n1545_185:0925c20": "已得無願現在前者。如前釋。未得無願現",
    "T27n1545_185:0925c21": "在前不修空者。謂見道中集現觀四心頃。",
    "T27n1545_185:0925c22": "道現觀三心頃。以見道中對治決定及是不",
    "T27n1545_185:0925c23": "共對治故。不異諦修有俱修。謂未得空現",
    "T27n1545_185:0925c24": "在前。若未得無願現在前修空。若未得無",
    "T27n1545_185:0925c25": "相及未得世俗智現在前修空。無願未得",
    "T27n1545_185:0925c26": "空現在前者。謂依空三摩地入正性離生",
    "T27n1545_185:0925c27": "苦現觀四心頃。若依空三摩地離欲界乃至",
    "T27n1545_185:0925c28": "無所有處染。或以空為加行彼一切加行無",
    "T27n1545_185:0925c29": "間解脫道。及離非想非非想處染。除最後解",
    "T27n1545_185:0926a01": "脫道。若依空三摩地信勝解練根作見至。",
    "T27n1545_185:0926a02": "或以空為加行彼加行無間解脫道。及時解",
    "T27n1545_185:0926a03": "脫練根作不動。除最後解脫道。若依空三",
    "T27n1545_185:0926a04": "摩地雜修靜慮初後心頃。若依空三摩地",
    "T27n1545_185:0926a05": "起念住無色解脫義辯二無礙解。有說。唯",
    "T27n1545_185:0926a06": "義無礙解於如是時未得空現在前。亦修",
    "T27n1545_185:0926a07": "無願未得無願現在前。修空者謂依無願",
    "T27n1545_185:0926a08": "三摩地入正性離生。苦現觀四心頃道類智",
    "T27n1545_185:0926a09": "時。若依無願離欲界乃至非想非非想處",
    "T27n1545_185:0926a10": "染。或無願為加行。彼一切加行無間解脫道。",
    "T27n1545_185:0926a11": "若依無願信勝解練根作見至。時解脫練根",
    "T27n1545_185:0926a12": "作不動。或無願為加行。彼一切加行無間解",
    "T27n1545_185:0926a13": "脫道。若依無願雜修靜慮初後心頃。若起",
    "T27n1545_185:0926a14": "無漏他心智通。若依無願起念住無色解脫",
    "T27n1545_185:0926a15": "義辯二無礙解。於如是時未得無願現在",
    "T27n1545_185:0926a16": "前亦修空未得無相現在前。修空無願者",
    "T27n1545_185:0926a17": "見道中無於修道無學道中。若依無相離",
    "T27n1545_185:0926a18": "欲界乃至無所有處染。或無相為加行彼一",
    "T27n1545_185:0926a19": "切加行無間解脫道。及離非想非非想處染。",
    "T27n1545_185:0926a20": "除最後解脫道。若依無相信勝解練根作",
    "T27n1545_185:0926a21": "見至。或無相為加行彼一切加行無間解脫",
    "T27n1545_185:0926a22": "道及時解脫練根作不動。除最後解脫道。",
    "T27n1545_185:0926a23": "若依無相雜修靜慮初後心頃。若依無相",
    "T27n1545_185:0926a24": "起念住無色解脫義無礙解。於如是時未",
    "T27n1545_185:0926a25": "得無相現在前。修空無願。未得世俗智現",
    "T27n1545_185:0926a26": "在前修空無願者。謂聖者以世俗道離欲",
    "T27n1545_185:0926a27": "界乃至無所有處染。或世俗道為加行彼一",
    "T27n1545_185:0926a28": "切加行無間解脫道。及離非想非非想處染。",
    "T27n1545_185:0926a29": "及信勝解練根作見至。時解脫練根作不動。",
    "T27n1545_185:0926b01": "以世俗為加行彼加行道雜修靜慮中間心",
    "T27n1545_185:0926b02": "頃引發五通諸加行道。五無間道二解脫道。",
    "T27n1545_185:0926b03": "及有漏他心智通解脫道。起無量世俗解脫",
    "T27n1545_185:0926b04": "勝處遍處不淨觀持息念。世俗念住七處善",
    "T27n1545_185:0926b05": "三義觀世俗無礙解無諍願智邊際智。空空",
    "T27n1545_185:0926b06": "無願無願無相無相入滅定想微細心。於如",
    "T27n1545_185:0926b07": "是時未得世俗智現在前。修空及無願有",
    "T27n1545_185:0926b08": "俱不修。謂已得無相現在前。若未得無相",
    "T27n1545_185:0926b09": "現在前不修空無願。若已得世俗智現在",
    "T27n1545_185:0926b10": "前。若未得世俗智現在前不修空無願。一",
    "T27n1545_185:0926b11": "切異生染污心無記心在無想定滅盡定。生",
    "T27n1545_185:0926b12": "無想天已得無相現在前者如前釋。未得",
    "T27n1545_185:0926b13": "無相現在前不修空無願者。謂見道中滅",
    "T27n1545_185:0926b14": "現觀四心頃。不修空無願如前釋。已得世",
    "T27n1545_185:0926b15": "俗智現在前者如前釋。未得世俗智現在",
    "T27n1545_185:0926b16": "前不修空無願者。謂聖者聞思所成慧入",
    "T27n1545_185:0926b17": "滅定微微心。一切異生者謂此中所說三三",
    "T27n1545_185:0926b18": "摩地唯無漏故。異生皆無故無修義。染污心",
    "T27n1545_185:0926b19": "者謂染污心是順退分性。沈重懈怠相應。要",
    "T27n1545_185:0926b20": "順勝進性輕舉精進相應心方能修故。無記",
    "T27n1545_185:0926b21": "心者謂無記心不堅不住不實羸劣如朽敗",
    "T27n1545_185:0926b22": "種。要堅住實強盛心。方能修故。在無想定滅",
    "T27n1545_185:0926b23": "盡定者。謂彼無心。要有心位方能修故。生",
    "T27n1545_185:0926b24": "無想天者。有說。生彼於一切時不起善",
    "T27n1545_185:0926b25": "心。有說。生彼雖起善心而非修所依。雖",
    "T27n1545_185:0926b26": "前已遮一切異生。而復遮無想定。無想天者",
    "T27n1545_185:0926b27": "以彼是世俗所尚。或疑有修故於如是時",
    "T27n1545_185:0926b28": "不修空及無願。",
    "T27n1545_185:0926b29": "若修空彼無相耶。設修無相彼空耶。答應",
    "T27n1545_185:0926c01": "作四句。有修空非無相。謂已得空現在",
    "T27n1545_185:0926c02": "前。若未得空現在前不修無相。若未得",
    "T27n1545_185:0926c03": "無願現在前修空非無相。已得空現在前",
    "T27n1545_185:0926c04": "者如前釋。未得空現在前不修無相者。",
    "T27n1545_185:0926c05": "謂依空三摩地入正性離生苦現觀四心頃。",
    "T27n1545_185:0926c06": "未得無願現在前。修空非無相者。謂依無",
    "T27n1545_185:0926c07": "願入正性離生苦現觀四心頃。有修無相",
    "T27n1545_185:0926c08": "非空。謂已得無相現在前。若未得無相現",
    "T27n1545_185:0926c09": "在前不修空。已得無相現在前者如前釋。",
    "T27n1545_185:0926c10": "未得無相現在前不修空者。謂見道中滅",
    "T27n1545_185:0926c11": "現觀四心頃。有俱修謂未得空現在前修",
    "T27n1545_185:0926c12": "無相。若未得無相現在前修空。若未得無",
    "T27n1545_185:0926c13": "願及未得世俗智現在前修空無相。未得",
    "T27n1545_185:0926c14": "空現在前修無相者。謂依空三摩地離欲",
    "T27n1545_185:0926c15": "界乃至無所有處染。廣如前兼修無願說。未",
    "T27n1545_185:0926c16": "得無相現在前修空者。謂依無相三摩地",
    "T27n1545_185:0926c17": "離欲界乃至無所有處染。或無相為加行彼",
    "T27n1545_185:0926c18": "一切加行無間解脫道。及離非想非非想處",
    "T27n1545_185:0926c19": "染。除最後解脫道。若依無相練根作見至。",
    "T27n1545_185:0926c20": "以無相為加行彼加行無間解脫道。及時",
    "T27n1545_185:0926c21": "解脫練根作不動。除最後解脫道。若依無",
    "T27n1545_185:0926c22": "相雜修靜慮初後心頃。若依無相起念住",
    "T27n1545_185:0926c23": "無色解脫義無礙解。於如是時未得無相",
    "T27n1545_185:0926c24": "現在前亦修空。未得無願現在前修空無",
    "T27n1545_185:0926c25": "相者。謂道類智時。若依無願三摩地離欲",
    "T27n1545_185:0926c26": "界乃至非想非非想處染。廣如前兼修空說。",
    "T27n1545_185:0926c27": "未得世俗智現在前修空無相者。謂聖者",
    "T27n1545_185:0926c28": "以世俗道離欲界乃至無所有處染。廣如",
    "T27n1545_185:0926c29": "前兼修空無願說。有俱不修。謂已得無願現",
    "T27n1545_185:0927a01": "在前。若未得無願現在前不修空無相。若",
    "T27n1545_185:0927a02": "已得世俗智現在前。若未得世俗智現在前",
    "T27n1545_185:0927a03": "不修空無相。一切異生染污心無記心在無",
    "T27n1545_185:0927a04": "想定滅盡定。生無想天已得無願現在前",
    "T27n1545_185:0927a05": "者如前釋。未得無願現在前不修空無相",
    "T27n1545_185:0927a06": "者。謂見道中集現觀四心頃。道現觀三心頃。",
    "T27n1545_185:0927a07": "已得世俗智現在前者如前釋。未得世俗",
    "T27n1545_185:0927a08": "智現在前不修空無相者。謂聖者聞思所",
    "T27n1545_185:0927a09": "成慧入滅定微微心。一切異生乃至生無",
    "T27n1545_185:0927a10": "想天者如前釋。",
    "T27n1545_185:0927a11": "若修無願彼無相耶。設修無相彼無願耶。",
    "T27n1545_185:0927a12": "答應作四句。有修無願非無相。謂已得",
    "T27n1545_185:0927a13": "無願現在前。若未得無願及未得空現在",
    "T27n1545_185:0927a14": "前不修無相。已得無願現在前者如前釋。",
    "T27n1545_185:0927a15": "未得無願現在前不修無相者。謂依無",
    "T27n1545_185:0927a16": "願入正性離生苦現觀四心頃。集現觀四心",
    "T27n1545_185:0927a17": "頃。道現觀三心頃。未得空現在前不修無",
    "T27n1545_185:0927a18": "相者。謂依空三摩地入正性離生苦現觀",
    "T27n1545_185:0927a19": "四心頃。有修無相非無願。謂已得無相現",
    "T27n1545_185:0927a20": "在前。若未得無相現在前不修無願。已得",
    "T27n1545_185:0927a21": "無相現在前者如前釋。未得無相現在前",
    "T27n1545_185:0927a22": "不修無願者。謂見道中滅現觀四心頃。有",
    "T27n1545_185:0927a23": "俱修謂未得無願現在前修無相。若未得",
    "T27n1545_185:0927a24": "無相現在前修無願。若未得空及未得世",
    "T27n1545_185:0927a25": "俗智現在前修無願無相。此隨所應如前",
    "T27n1545_185:0927a26": "廣釋。有俱不修。謂已得空及已得世俗智",
    "T27n1545_185:0927a27": "現在前。若未得世俗智現在前不修無願",
    "T27n1545_185:0927a28": "無相。一切異生染污心無記心。在無想定滅",
    "T27n1545_185:0927a29": "盡定生無想天。此亦隨應如前廣釋。",
    "T27n1545_185:0927b01": "頗有結空所斷非無願無相耶。乃至廣說。",
    "T27n1545_185:0927b02": "有二種決定。一對治決定。二作用決定。此中",
    "T27n1545_185:0927b03": "依對治決定而作論非作用決定。所以者",
    "T27n1545_185:0927b04": "何。無有道理。二三摩地俱時作用。何況有",
    "T27n1545_185:0927b05": "三。頗有結空所斷非無願無相耶。答無。以",
    "T27n1545_185:0927b06": "無如是類結唯是空所對治故。頗有結無",
    "T27n1545_185:0927b07": "願所斷非空無相耶。答有。謂見集見道所斷",
    "T27n1545_185:0927b08": "結無願斷。以彼唯是無願所對治故。頗有",
    "T27n1545_185:0927b09": "結無相所斷非空無願耶。答有。謂見滅所斷",
    "T27n1545_185:0927b10": "結無相斷。以彼唯是無相所對治故。頗有",
    "T27n1545_185:0927b11": "結空無願所斷非無相耶。答有謂見苦所斷",
    "T27n1545_185:0927b12": "結空無願斷。以彼唯是空無願所對治故頗",
    "T27n1545_185:0927b13": "有結空無相所斷非無願耶。答無以無如",
    "T27n1545_185:0927b14": "是類結唯是空無相所對治非無願故。頗有",
    "T27n1545_185:0927b15": "結無願無相所斷非空耶。答無。以無如是",
    "T27n1545_185:0927b16": "類結唯是無願無相所對治非空故。頗有結",
    "T27n1545_185:0927b17": "空無願無相所斷耶。答有。謂學見迹修所斷",
    "T27n1545_185:0927b18": "結。空無願無相斷即是聖者三界修所斷",
    "T27n1545_185:0927b19": "結。以彼是三三摩地所對治故。頗有結非",
    "T27n1545_185:0927b20": "空無願無相所斷。而是所斷耶。答有。謂異生",
    "T27n1545_185:0927b21": "所斷結。即諸異生欲界乃至無所有處見修所",
    "T27n1545_185:0927b22": "斷結。是世俗道所對治故。問彼結豈非空無",
    "T27n1545_185:0927b23": "願無相所對治耶。答是所對治。然在聖者",
    "T27n1545_185:0927b24": "非異生。彼在異生故說非空等斷。有說。前",
    "T27n1545_185:0927b25": "依對治決定而作論。今依作用決定作論。",
    "T27n1545_185:0927b26": "異生相續中三三摩地定無作用故。說彼結",
    "T27n1545_185:0927b27": "非空等斷。問若爾者。聖相續中欲界乃至無",
    "T27n1545_185:0927b28": "所有處。修所斷結亦世俗道斷。何故但說空",
    "T27n1545_185:0927b29": "等斷耶。答前文應說彼結亦是世俗道斷。",
    "T27n1545_185:0927c01": "而不說者有何意耶。應知聖者無漏道所",
    "T27n1545_185:0927c02": "顯故不說世俗道。異生無無漏道故依世",
    "T27n1545_185:0927c03": "俗道說。是以前說無過。",
    "T27n1545_185:0927c04": "云何作意入正性離生。乃至廣說。問何故",
    "T27n1545_185:0927c05": "作此論。答欲止他宗顯己義故。謂或有",
    "T27n1545_185:0927c06": "說。三三摩地隨一皆能入正性離生。今遮彼",
    "T27n1545_185:0927c07": "意顯唯二三摩地隨一能入。而非無相",
    "T27n1545_185:0927c08": "故作斯論。或復有說。唯無相三摩地能入",
    "T27n1545_185:0927c09": "正性離生。如達摩毱多部說。彼說以無相三",
    "T27n1545_185:0927c10": "摩地於涅槃起寂靜作意入正性離生。為",
    "T27n1545_185:0927c11": "遮彼執顯唯無相三摩地不能入正性離",
    "T27n1545_185:0927c12": "生故作斯論。云何作意入正性離生。答或",
    "T27n1545_185:0927c13": "無常或苦或空或無我。由此則止三三摩地",
    "T27n1545_185:0927c14": "及唯無相。能入正性離生者意。此中無常苦",
    "T27n1545_185:0927c15": "作意與無願三摩地相應。空無我作意與空",
    "T27n1545_185:0927c16": "三摩地相應。問何故唯此行相入正性離生",
    "T27n1545_185:0927c17": "非餘耶。答入正性離生者有二種。一愛行。",
    "T27n1545_185:0927c18": "二見行。愛行者依無願入見行者依空入。",
    "T27n1545_185:0927c19": "菩薩雖是愛行而能依空入正性離生。愛",
    "T27n1545_185:0927c20": "行者復有二種。謂我慢增。懈怠增。我慢增者",
    "T27n1545_185:0927c21": "以無常行相入。懈怠增者以苦行相入。見",
    "T27n1545_185:0927c22": "行者亦有二種。謂我見增。我所見增。我見增",
    "T27n1545_185:0927c23": "者以無我行相入。我所見增者以空行相",
    "T27n1545_185:0927c24": "入。是故唯作此四行相。問此四行相與何位",
    "T27n1545_185:0927c25": "法相應。有說。與世第一法相應。以說入",
    "T27n1545_185:0927c26": "正性離生故。有說。與苦法智忍相應。問若",
    "T27n1545_185:0927c27": "爾。何故言入。答此說已入名入。於近說遠",
    "T27n1545_185:0927c28": "聲。如言大王從何處來。彼於已來名來。",
    "T27n1545_185:0927c29": "此亦如是。問爾時亦有餘心所法。何故但",
    "T27n1545_185:0928a01": "說作意耶。答以唯作意能引發心心所故。",
    "T27n1545_185:0928a02": "有說。作意於入正性離生最隨順故。",
    "T27n1545_185:0928a03": "思惟何繫行入正性離生。乃至廣說。問何",
    "T27n1545_185:0928a04": "故作此論。答欲止尊者達磨怛邏多說頓",
    "T27n1545_185:0928a05": "思惟三界行入正性離生。又為止說思惟",
    "T27n1545_185:0928a06": "涅槃入正性離生者意故作斯論。問思惟",
    "T27n1545_185:0928a07": "何繫行入正性離生。答欲界繫。由此則止",
    "T27n1545_185:0928a08": "如前二執。問何故但思惟欲界繫行入正性",
    "T27n1545_185:0928a09": "離生耶。答欲界苦麁顯現見易觀察故。有",
    "T27n1545_185:0928a10": "說。欲界苦是彼相續現成就故。有說。欲界",
    "T27n1545_185:0928a11": "繫行具三苦故。是以阿毘達磨者。說觀三",
    "T27n1545_185:0928a12": "苦諸行入正性離生。非如譬喻者唯說觀",
    "T27n1545_185:0928a13": "行苦諸行入正性離生。此中不可意諸行",
    "T27n1545_185:0928a14": "名苦苦。可意諸行名壞苦。順捨諸行名行",
    "T27n1545_185:0928a15": "苦。有說。欲界苦於修行者現為逼惱極所",
    "T27n1545_185:0928a16": "厭背故。先觀彼入正性離生。問涅槃亦是",
    "T27n1545_185:0928a17": "極所欣樂。何不觀彼入正性離生耶。答諸",
    "T27n1545_185:0928a18": "有情類厭苦心勝非欣涅槃。所以者何。現逼",
    "T27n1545_185:0928a19": "惱故。不現見故。如諸有情無不畏苦有",
    "T27n1545_185:0928a20": "不貪樂。問緣何諦忍後能入正性離生。有",
    "T27n1545_185:0928a21": "說。緣道諦。如是說者。緣苦諦。廣說如雜",
    "T27n1545_185:0928a22": "蘊初納息。",
    "T27n1545_185:0928a23": "盡智當言於身循身觀念住耶。乃至當言於",
    "T27n1545_185:0928a24": "法循法觀念住耶。答盡智應言或於身循身",
    "T27n1545_185:0928a25": "觀念住。或於受或於心或於法循法觀念",
    "T27n1545_185:0928a26": "住。如盡智無生智亦爾。問何故作此論。答",
    "T27n1545_185:0928a27": "為令疑者得決定故。謂有生如是疑。盡",
    "T27n1545_185:0928a28": "無生智非見性故。亦應非念住性。今欲決",
    "T27n1545_185:0928a29": "定明此二智。雖非見性。而是念住故作斯",
    "T27n1545_185:0928b01": "論。復次見蘊中分別見自性念住。今定蘊中",
    "T27n1545_185:0928b02": "分別非見自性念住。故作斯論。復次加行地",
    "T27n1545_185:0928b03": "中說修念住有因此故。謂無學地無有念",
    "T27n1545_185:0928b04": "住。今欲明無學地中有念住故而作此論。",
    "T27n1545_185:0928b05": "復次經說盡無生智。緣生及後有為境。有",
    "T27n1545_185:0928b06": "因此故。謂彼但緣生及後有。今欲顯彼緣",
    "T27n1545_185:0928b07": "一切法。唯除虛空及非擇滅。故作斯論。復",
    "T27n1545_185:0928b08": "次有執。盡無生智唯總緣五蘊。今遮彼意",
    "T27n1545_185:0928b09": "顯盡無生智。或總緣五蘊或復別緣。故為",
    "T27n1545_185:0928b10": "此論。盡智應言或於身循身觀念住者謂緣",
    "T27n1545_185:0928b11": "色蘊。或於受循受觀念住者謂緣受蘊。或於",
    "T27n1545_185:0928b12": "心循心觀念住者謂緣識蘊。或於法循法觀",
    "T27n1545_185:0928b13": "念住者謂緣想蘊行蘊及擇滅。此說不雜緣",
    "T27n1545_185:0928b14": "法念住。若雜緣法念住則於五蘊。或二二緣。",
    "T27n1545_185:0928b15": "或三三緣。或四四緣。或五總緣。二二緣者謂",
    "T27n1545_185:0928b16": "色受緣。色想緣色行緣。色識緣。受想緣。受行",
    "T27n1545_185:0928b17": "緣。受識緣。想行緣。想識緣。行識緣。三三緣",
    "T27n1545_185:0928b18": "者。謂色受想緣。色受行緣。色受識緣。色想識",
    "T27n1545_185:0928b19": "緣。色行識緣。受想行緣。受想識緣。受行識",
    "T27n1545_185:0928b20": "緣。想行識緣。四四緣者。謂色受想行緣。色",
    "T27n1545_185:0928b21": "受想識緣。色受行識緣。色想行識緣。受想",
    "T27n1545_185:0928b22": "行識緣。或五總緣者。謂色受想行識一切總",
    "T27n1545_185:0928b23": "緣。其擇滅無為若有漏法念住。亦與色等",
    "T27n1545_185:0928b24": "餘法合緣。此中所說是無漏故唯不雜緣。",
    "T27n1545_185:0928b25": "諸無漏初靜慮樂諸輕安等覺支樂。此何差",
    "T27n1545_185:0928b26": "別。答無差別。諸無漏第二靜慮樂。諸輕安",
    "T27n1545_185:0928b27": "等覺支樂。此何差別答無差別。問何故作此",
    "T27n1545_185:0928b28": "論。答為止說初二靜慮有無漏樂根者意。",
    "T27n1545_185:0928b29": "顯彼二地無無漏樂根故作斯論。若有者",
    "T27n1545_185:0928c01": "不應答言此無差別。所以者何。輕安等覺",
    "T27n1545_185:0928c02": "支樂。大善地法中輕安為自性。無漏樂根大",
    "T27n1545_185:0928c03": "地法中受為自性故。又輕安等覺支樂行蘊",
    "T27n1545_185:0928c04": "攝。無漏樂根受蘊攝。如是二樂便有差別。",
    "T27n1545_185:0928c05": "而說無差別。故知彼二地無漏樂者即輕安",
    "T27n1545_185:0928c06": "樂。是故無漏樂根非彼地所有。若從等持",
    "T27n1545_185:0928c07": "出彼所緣耶。乃至廣說出有五種。一地二行",
    "T27n1545_185:0928c08": "相三所緣四異類心五剎那。此中但依二出",
    "T27n1545_185:0928c09": "作論。謂地所緣。若從等持出彼所緣耶。設",
    "T27n1545_185:0928c10": "從所緣出彼等持耶。答應作四句。有從等",
    "T27n1545_185:0928c11": "持出非所緣。謂如有一思惟此相入初靜",
    "T27n1545_185:0928c12": "慮。彼復思惟此相入第二靜慮。此中所緣",
    "T27n1545_185:0928c13": "以相聲說。如緣色蘊初靜慮等無間緣色",
    "T27n1545_185:0928c14": "蘊。第二靜慮現在前。緣餘蘊亦爾。是名從",
    "T27n1545_185:0928c15": "等持出非所緣。問第二靜慮亦是等持。何故",
    "T27n1545_185:0928c16": "言出。答以地別故。是故前說依二出作",
    "T27n1545_185:0928c17": "論。謂地所緣。有從所緣出非等持。謂如",
    "T27n1545_185:0928c18": "有一思惟此相入初靜慮。彼不出初靜",
    "T27n1545_185:0928c19": "慮。復思惟餘相如緣色蘊。初靜慮等無間",
    "T27n1545_185:0928c20": "緣受蘊初靜慮現在前。緣餘蘊亦爾。是名",
    "T27n1545_185:0928c21": "從所緣出非等持。有從等持出亦所緣。謂",
    "T27n1545_185:0928c22": "如有一思惟此相入初靜慮。彼思惟餘相",
    "T27n1545_185:0928c23": "入第二靜慮。如緣色蘊。初靜慮等無間緣",
    "T27n1545_185:0928c24": "受蘊。第二靜慮現在前。緣餘蘊亦爾。是名",
    "T27n1545_185:0928c25": "從等持出亦所緣。有非從等持出亦非",
    "T27n1545_185:0928c26": "所緣。謂如有一思惟此相入初靜慮。住經",
    "T27n1545_185:0928c27": "多時如緣色蘊。初靜慮流注相續多時現",
    "T27n1545_185:0928c28": "前。緣餘蘊亦爾。如蘊非蘊亦爾。如初靜慮",
    "T27n1545_185:0928c29": "乃至無所有處亦爾。復有別義。若從等持",
    "T27n1545_185:0929a01": "出彼行相耶。答應作四句。有從等持出非",
    "T27n1545_185:0929a02": "行相。謂如有一以此行相入初靜慮。彼復",
    "T27n1545_185:0929a03": "以此行相入第二靜慮。如無常行相。初靜",
    "T27n1545_185:0929a04": "慮等無間無常行相第二靜慮現在前。餘行",
    "T27n1545_185:0929a05": "相亦爾。有從行相出非等持。謂如有一",
    "T27n1545_185:0929a06": "以此行相入初靜慮。彼不出初靜慮復作",
    "T27n1545_185:0929a07": "餘行相。如無常行相初靜慮等無間苦行相",
    "T27n1545_185:0929a08": "初靜慮現在前。餘行相亦爾。有從等持出",
    "T27n1545_185:0929a09": "亦行相。謂如有一以此行相入初靜慮。以",
    "T27n1545_185:0929a10": "餘行相入第二靜慮。如無常行相初靜慮",
    "T27n1545_185:0929a11": "等無間苦行相第二靜慮現在前餘行相亦",
    "T27n1545_185:0929a12": "爾。有非從等持出亦非行相。謂如有一",
    "T27n1545_185:0929a13": "以此行相入初靜慮住經多時。如無常行",
    "T27n1545_185:0929a14": "相初靜慮流注相續多時現前。餘行相亦爾。",
    "T27n1545_185:0929a15": "如初靜慮乃至無所有處亦爾。復有別義。",
    "T27n1545_185:0929a16": "若從行相出彼所緣耶。答應作四句。有從",
    "T27n1545_185:0929a17": "行相出非所緣。謂如有一以此行相思惟",
    "T27n1545_185:0929a18": "此相。彼不捨此相復作餘行相。如緣色",
    "T27n1545_185:0929a19": "蘊無常行相等無間緣色蘊苦行相現在前。",
    "T27n1545_185:0929a20": "緣餘蘊餘行相亦爾。有從所緣出非行相。",
    "T27n1545_185:0929a21": "謂如有一以此行相思惟此相。即以此行",
    "T27n1545_185:0929a22": "相復思惟餘相。如緣色蘊無常行相等無",
    "T27n1545_185:0929a23": "間緣受蘊無常行相。現在前。緣餘蘊餘行",
    "T27n1545_185:0929a24": "相亦爾。有從行相出亦所緣。謂如有一",
    "T27n1545_185:0929a25": "以此行相思惟此相。復以餘行相思惟餘",
    "T27n1545_185:0929a26": "相。如緣色蘊無常行相等無間緣受蘊苦",
    "T27n1545_185:0929a27": "行相現在前。緣餘蘊餘行相亦爾。有非從",
    "T27n1545_185:0929a28": "行相出亦非所緣。謂如有一以此行相",
    "T27n1545_185:0929a29": "思惟此相住經多時。如緣色蘊無常行相",
    "T27n1545_185:0929b01": "流注相續多時現前。緣餘蘊餘行相亦爾。如",
    "T27n1545_185:0929b02": "蘊非蘊亦爾。",
    "T27n1545_185:0929b03": "如說苾芻乃至想定能達聖旨。世尊弟子生",
    "T27n1545_185:0929b04": "非想非非想處。彼依何定得阿羅漢果。答",
    "T27n1545_185:0929b05": "無所有處。問何故作此論。答欲令疑者得",
    "T27n1545_185:0929b06": "決定故。如契經說。有七依定。我說依彼能",
    "T27n1545_185:0929b07": "盡諸漏。謂初靜慮乃至無所有處。又契經說。",
    "T27n1545_185:0929b08": "苾芻乃至想定能達聖旨。想定者。謂四靜慮",
    "T27n1545_185:0929b09": "三無色。能達聖旨者。謂能起智斷煩惱修",
    "T27n1545_185:0929b10": "道盡漏。或有生如是疑。非想非非想處既",
    "T27n1545_185:0929b11": "無聖道。若世尊弟子生彼處者。依何能盡",
    "T27n1545_185:0929b12": "諸漏。將無彼類不由聖道得阿羅漢耶。",
    "T27n1545_185:0929b13": "為令此疑得決定故。說彼依無所有處",
    "T27n1545_185:0929b14": "得阿羅漢果。復次為止分別論者說齊有",
    "T27n1545_185:0929b15": "頂阿羅漢故。彼說世尊弟子生非想非非想",
    "T27n1545_185:0929b16": "處。於命終時煩惱業命三事俱盡。不由聖",
    "T27n1545_185:0929b17": "道得阿羅漢果。為止彼意顯盡非俱必",
    "T27n1545_185:0929b18": "由聖道。故作斯論。問何故但說依無所有",
    "T27n1545_185:0929b19": "處。非餘地耶。答此於有頂最隣近故。問生",
    "T27n1545_185:0929b20": "下諸地亦有隣近。下地無漏何故不說依",
    "T27n1545_185:0929b21": "之盡漏。而但說生有頂者耶。答下諸地中",
    "T27n1545_185:0929b22": "有自地惑上地聖道易可現前非於下",
    "T27n1545_185:0929b23": "地。所以者何。下地繫善皆已捨故聖道難起。",
    "T27n1545_185:0929b24": "由此無有起現前者。生有頂不爾。自地",
    "T27n1545_185:0929b25": "無聖道。又無上地可依不可不由聖道",
    "T27n1545_185:0929b26": "而能盡漏。是故下地雖難而起。然彼聖道由",
    "T27n1545_185:0929b27": "因力強非加行力。暫起現前斷餘煩惱。得",
    "T27n1545_185:0929b28": "阿羅漢果已。設更住壽經八萬劫。終不重",
    "T27n1545_185:0929b29": "起以無用故。如說尊者大目揵連言。具壽",
    "T27n1545_185:0929c01": "我自憶住無所有處定。聞曼陀抧尼池邊",
    "T27n1545_185:0929c02": "有眾多龍象哮吼等聲。彼尊者為在定聞。",
    "T27n1545_185:0929c03": "為起定耶。答起定聞。非在定。問何故作此",
    "T27n1545_185:0929c04": "論。答為令疑者得決定故。如毘柰耶說。尊",
    "T27n1545_185:0929c05": "者大目揵連告諸苾芻言。具壽我自憶在鷲",
    "T27n1545_185:0929c06": "峯山住無所有處定。聞曼陀抧尼池邊有",
    "T27n1545_185:0929c07": "眾多龍象哮吼等聲。時諸苾芻共相謂言。今",
    "T27n1545_185:0929c08": "此大目揵連自稱得過人法必無是事。應",
    "T27n1545_185:0929c09": "共壞之。所以者何。住初靜慮者尚不聞聲。",
    "T27n1545_185:0929c10": "何況住無所有處定。便以此事白佛。佛時",
    "T27n1545_185:0929c11": "告曰。汝等不應壞大目揵連。所以者何。大",
    "T27n1545_185:0929c12": "目揵連如想而說。故毘柰耶雖作是說而",
    "T27n1545_185:0929c13": "不分別。由此或有疑。彼尊者在定聞聲。欲",
    "T27n1545_185:0929c14": "令此疑得決定故。顯彼尊者起定聞聲。故",
    "T27n1545_185:0929c15": "作斯論。問諸餘聲聞亦知在定不聞聲故",
    "T27n1545_185:0929c16": "尚無此說。況大目揵連是最勝聲聞。何故乃",
    "T27n1545_185:0929c17": "於苾芻眾中說不應說。有說。此不必須通。",
    "T27n1545_185:0929c18": "所以者何。此是偽毘柰耶故。謂佛滅後有於",
    "T27n1545_185:0929c19": "素怛纜中置偽素怛纜。毘柰耶中置偽毘",
    "T27n1545_185:0929c20": "柰耶。阿毘達磨中置偽阿毘達磨。諸偽文",
    "T27n1545_185:0929c21": "句不應通釋。有說。定海甚深。聲聞如兔不",
    "T27n1545_185:0929c22": "得其底。唯佛能盡故。彼尊者雖作是說亦",
    "T27n1545_185:0929c23": "無有過。問彼尊者豈不知在定不聞聲",
    "T27n1545_185:0929c24": "耶。何故作如是說。答彼尊者於定自在入",
    "T27n1545_185:0929c25": "出迅疾。雖起定聞作住定想。謂彼先從欲",
    "T27n1545_185:0929c26": "界善心入初靜慮。從初靜慮入第二靜慮。",
    "T27n1545_185:0929c27": "如是乃至入無所有處。從無所有處起還",
    "T27n1545_185:0929c28": "入識處。如是乃至入初靜慮。從此欲界善",
    "T27n1545_185:0929c29": "心現前聞龍象等聲不起分別。復還從欲",
    "T27n1545_185:0930a01": "界善心入初靜慮。從初靜慮入第二靜慮。",
    "T27n1545_185:0930a02": "如是乃至入無所有處。從無所有處起還",
    "T27n1545_185:0930a03": "入識處。如是乃至入初靜慮。從此欲界善",
    "T27n1545_185:0930a04": "心現前。不審分別便作是語。我自憶在無",
    "T27n1545_185:0930a05": "所有處定聞曼陀抧尼池。邊龍象等聲。彼",
    "T27n1545_185:0930a06": "但於二心起分別知。謂初入定心及後出",
    "T27n1545_185:0930a07": "定心。於其中間諸心相續。不審分別故作",
    "T27n1545_185:0930a08": "是說。亦無有過。",
    "T27n1545_185:0930a09": "說一切有部發智大毘婆沙論卷第一百八",
    "T27n1545_185:0930a10": "十五"
}