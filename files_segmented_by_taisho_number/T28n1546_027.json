{
    "T28n1546_027:0196b08": "阿毘曇毘婆沙論卷第二十七",
    "T28n1546_027:0196b10": "迦旃延子造　五百羅漢釋",
    "T28n1546_027:0196b11": "北涼天竺沙門浮陀跋摩",
    "T28n1546_027:0196b12": "共道泰等譯",
    "T28n1546_027:0196b13": "使揵度不善品之三",
    "T28n1546_027:0196b14": "◎五結愛結。恚結。慢結。嫉結。慳結。問曰。此",
    "T28n1546_027:0196b15": "五結體性是何。答曰。有三十七種。愛結三界",
    "T28n1546_027:0196b16": "有十五種。慢亦如是。恚結有五種。嫉結慳結。",
    "T28n1546_027:0196b17": "欲界修道所斷有二種。此三十七種。是五結",
    "T28n1546_027:0196b18": "體。乃至廣說。已說體性。所以今當說。何故名",
    "T28n1546_027:0196b19": "結。結有何義。答曰。繫義是結義。廣說如三結",
    "T28n1546_027:0196b20": "處五下分結欲愛結恚結身見戒取疑。問曰。",
    "T28n1546_027:0196b21": "五下分結體性是何。答曰。有三十一種。欲愛",
    "T28n1546_027:0196b22": "結有五種。通六識身。恚結有五種。通六識身。",
    "T28n1546_027:0196b23": "身見三界見苦所斷有三種。戒取三界見苦",
    "T28n1546_027:0196b24": "見道所斷有六種。疑三界見苦集滅道所斷",
    "T28n1546_027:0196b25": "有十二種。此三十一種。是五下分結體。乃至",
    "T28n1546_027:0196b26": "廣說。已說體性。所以今當說。何故名下分結。",
    "T28n1546_027:0196b27": "下分結有何義。答曰。下界所行故名下。復次",
    "T28n1546_027:0196b28": "下界所結。能令下生相續。能生下報果依",
    "T28n1546_027:0196b29": "果。以是事故。名下分結。下界者是欲界。問",
    "T28n1546_027:0196c01": "曰。若然者一切煩惱。盡下界所行。六十四使。",
    "T28n1546_027:0196c02": "是下界所斷。三十六是欲界繫。二十八是非",
    "T28n1546_027:0196c03": "想非非想處繫。三十六能令下界生相續。三",
    "T28n1546_027:0196c04": "十四能生下界依果報果。二唯生依果。如是",
    "T28n1546_027:0196c05": "等煩惱。皆有下分義。何故世尊唯說五結是",
    "T28n1546_027:0196c06": "下分結。尊者波奢說曰。佛世尊決定知法相。",
    "T28n1546_027:0196c07": "亦知勢用。餘人所不知。乃至廣說。尊者瞿沙",
    "T28n1546_027:0196c08": "說曰。佛知此五下分結速疾偏重親近下界",
    "T28n1546_027:0196c09": "所行。下界中斷令下界生相續。能生下界依",
    "T28n1546_027:0196c10": "果報果。非餘煩惱。是故說下分結。復次有二",
    "T28n1546_027:0196c11": "種下。一界下。二眾生下。界下者是欲界。眾生",
    "T28n1546_027:0196c12": "下者是凡夫分。眾生所以不能出下界者。為",
    "T28n1546_027:0196c13": "是何過。皆是欲愛結恚結過。眾生所以不能",
    "T28n1546_027:0196c14": "過下凡夫分者。皆是身見戒取疑過。如說下",
    "T28n1546_027:0196c15": "界下地亦如是。復次此五下分結。於欲界眾",
    "T28n1546_027:0196c16": "生。猶如獄卒伺捕之人。欲愛結恚結。猶如獄",
    "T28n1546_027:0196c17": "卒。身見戒取疑。猶如伺捕之人。譬如有人。",
    "T28n1546_027:0196c18": "閉在獄中。令二人守之。使不得出。令三人伺",
    "T28n1546_027:0196c19": "捕此人。若以親友。若以眷屬。若以錢財。若以",
    "T28n1546_027:0196c20": "傷害獄卒。而走出者。乃至遠去。汝等三人。必",
    "T28n1546_027:0196c21": "當將還閉在獄中。獄如欲界。被閉人如凡夫。",
    "T28n1546_027:0196c22": "二獄卒如欲愛結恚結。身見戒取疑如三伺",
    "T28n1546_027:0196c23": "捕人。或有眾生。以不淨觀。傷害欲愛結。慈觀",
    "T28n1546_027:0196c24": "傷害恚結。離欲界欲乃至無所有處欲。生非",
    "T28n1546_027:0196c25": "想非非想處。身見戒取疑。還復將來閉在欲",
    "T28n1546_027:0196c26": "界獄中。是故尊者瞿沙。作如是說。若不斷二",
    "T28n1546_027:0196c27": "法。則不出欲界。不斷三法。則還生欲界。尊者",
    "T28n1546_027:0196c28": "婆摩勒說曰。以為二種結所縛故。不出欲界。",
    "T28n1546_027:0196c29": "不斷三結故。必還生欲界。復次此是現門現",
    "T28n1546_027:0197a01": "略現始入。此諸煩惱。或一種斷。或二種斷。或",
    "T28n1546_027:0197a02": "四種斷。或五種斷。若說身見。當知已說一種",
    "T28n1546_027:0197a03": "斷者。若說戒取。當知已說二種斷者。若說疑。",
    "T28n1546_027:0197a04": "當知已說四種斷者。若說愛恚。當知已說五",
    "T28n1546_027:0197a05": "種斷者。若問愛恚。何以立下分結中。應答如",
    "T28n1546_027:0197a06": "不善根中。若問何以說三結立下分結中。應",
    "T28n1546_027:0197a07": "答如三結中。",
    "T28n1546_027:0197a08": "佛告諸比丘。汝等受持我所說五下分結耶。",
    "T28n1546_027:0197a09": "爾時長老摩勒迦子。在會中坐。即從座起。偏",
    "T28n1546_027:0197a10": "袒右肩。合掌向佛。而白佛言。我受持世尊所",
    "T28n1546_027:0197a11": "說五下分結。佛問摩勒迦子。汝云何受持我",
    "T28n1546_027:0197a12": "所說五下分結耶。彼答言世尊說欲愛是下",
    "T28n1546_027:0197a13": "分結。我受持之。說恚身見戒取疑是下分結",
    "T28n1546_027:0197a14": "我受持之。佛告之言。愚人汝若如是受持我",
    "T28n1546_027:0197a15": "所說者。外道異學。當呵責汝。如嬰孩小兒仰",
    "T28n1546_027:0197a16": "臥床中尚無欲心。況為欲蓋所覆。雖不為欲",
    "T28n1546_027:0197a17": "蓋所覆。亦不得言不為欲使所使。廣說如經。",
    "T28n1546_027:0197a18": "彼嬰孩小兒。於色不識欲心。乃至不識法。可",
    "T28n1546_027:0197a19": "言無有使耶。問曰。佛經說五下分結。彼亦如",
    "T28n1546_027:0197a20": "是受持何故呵責摩勒迦子耶。答曰。不以文",
    "T28n1546_027:0197a21": "故。以不解義故。責其義。不責其文。長老摩勒",
    "T28n1546_027:0197a22": "迦子。作如是說。煩惱若行。是下分結。煩惱若",
    "T28n1546_027:0197a23": "不行者。非下分結。世尊說。使若不斷。是下分",
    "T28n1546_027:0197a24": "結。不必行與不行。復次摩勒迦子說。使若現",
    "T28n1546_027:0197a25": "前行是五下分結。佛說若成就則是在於三",
    "T28n1546_027:0197a26": "世。不必現在。復次長老摩勒迦子說。使沒溺",
    "T28n1546_027:0197a27": "於心是結。佛說有諸使得是結。如說若不善",
    "T28n1546_027:0197a28": "知見。斷欲愛所起之處。不名無使恚。乃至疑",
    "T28n1546_027:0197a29": "說亦如是。",
    "T28n1546_027:0197b01": "五上分結。色愛無色愛掉慢無明。問曰。五上",
    "T28n1546_027:0197b02": "分結體性是何。答曰。有八種。色愛色界修道",
    "T28n1546_027:0197b03": "所斷有一種。無色愛無色界修道所斷有一",
    "T28n1546_027:0197b04": "種。掉慢無明。是色無色界修道所斷有六種。",
    "T28n1546_027:0197b05": "此八種是色無色界修道所斷。乃至廣說。已",
    "T28n1546_027:0197b06": "說體性。所以今當說。何故名上分結。上分結",
    "T28n1546_027:0197b07": "有何義。答曰起上義是上分結義。向上義是",
    "T28n1546_027:0197b08": "上分結義。令上生相續義是上分結義。問",
    "T28n1546_027:0197b09": "曰。若趣上義。向上義。令上生相續義。是上分",
    "T28n1546_027:0197b10": "結義者。彼諸煩惱。不應立流。所以者何。漂義",
    "T28n1546_027:0197b11": "流下義是流義。漂諸眾生諸界諸趣諸生生",
    "T28n1546_027:0197b12": "死中故。答曰。流義異上分結義異。亦以界故。",
    "T28n1546_027:0197b13": "立上分結。此諸煩惱。令眾生趣上向上。令上",
    "T28n1546_027:0197b14": "生相續。以無解脫正智無漏聖道善法故立",
    "T28n1546_027:0197b15": "流。此諸煩惱眾生。雖生有頂。猶為流所漂。不",
    "T28n1546_027:0197b16": "至解脫正智無漏聖道善法中故。是故尊者",
    "T28n1546_027:0197b17": "瞿沙。作如是說。眾生雖久生在上。猶為流所",
    "T28n1546_027:0197b18": "漂。問曰。愛何故立二上分結。掉慢無明各",
    "T28n1546_027:0197b19": "立一耶。答曰。掉慢無明。亦應說如愛立二上",
    "T28n1546_027:0197b20": "分結。而不說者。當知此說有餘。復次欲以種",
    "T28n1546_027:0197b21": "種文種種說莊嚴於義。若以種種文種種說",
    "T28n1546_027:0197b22": "莊嚴於義。義則易解。復次欲現二種門。如愛",
    "T28n1546_027:0197b23": "立二種。掉慢無明。亦應立二種。如掉慢無",
    "T28n1546_027:0197b24": "明立一種。愛亦應說一種。如是上分結體或",
    "T28n1546_027:0197b25": "四或八。如二門二俱通亦如是。復次以愛故。",
    "T28n1546_027:0197b26": "界別地別種別。能生諸煩惱。廣說如解愛",
    "T28n1546_027:0197b27": "處。",
    "T28n1546_027:0197b28": "此上分結修道所斷。問曰。何故上分結。唯",
    "T28n1546_027:0197b29": "修道所斷。答曰。上分結。能令趣上不墮下。見",
    "T28n1546_027:0197c01": "道所斷煩惱能令眾生趣上。亦令墮下。復次",
    "T28n1546_027:0197c02": "上分結。是聖人所行。非凡夫所行。聖人中是",
    "T28n1546_027:0197c03": "阿那含所行。非斯陀含須陀洹所行。如是因",
    "T28n1546_027:0197c04": "論生論。問曰。何故上分結阿那含所行。非斯",
    "T28n1546_027:0197c05": "陀含須陀洹所行。答曰。以阿那含一向上生。",
    "T28n1546_027:0197c06": "斯陀含須陀洹。亦上生亦下生故。復次若出",
    "T28n1546_027:0197c07": "界得果者。此身中則行上分結。須陀洹斯陀",
    "T28n1546_027:0197c08": "含。雖得果不出界。復次若出界永斷不善結",
    "T28n1546_027:0197c09": "者。則行上分結。須陀洹斯陀含。亦不出界。亦",
    "T28n1546_027:0197c10": "不永斷不善結。復次若出界永斷下分結者。",
    "T28n1546_027:0197c11": "彼身中則行上分結。須陀洹斯陀含。不出界",
    "T28n1546_027:0197c12": "亦不永斷下分結。復次此煩惱立各別異。若",
    "T28n1546_027:0197c13": "身中立上分結。則不立下分結。若身中立下",
    "T28n1546_027:0197c14": "分結。則不立上分結。復次更不復行凡夫所",
    "T28n1546_027:0197c15": "行法故。立上分結。須陀洹斯陀含。猶行凡夫",
    "T28n1546_027:0197c16": "所行法。凡夫所行法者。共男女同一床宿。衣",
    "T28n1546_027:0197c17": "憍奢耶衣著華鬘。以栴檀種種香塗身。畜金",
    "T28n1546_027:0197c18": "銀。受用金銀器。驅使奴婢僮僕。亦以手搏頂",
    "T28n1546_027:0197c19": "頭。以瑣鞭人。起如是等身業。共妻婦寢宿。摩",
    "T28n1546_027:0197c20": "觸骨人生細滑想。如是等凡夫所行法。復次",
    "T28n1546_027:0197c21": "更不入母胎流血中生。不住生藏熟藏。如",
    "T28n1546_027:0197c22": "是身中立上分結。如經說。質多居士。語諸親",
    "T28n1546_027:0197c23": "里。汝等當知。我更不入母胎。廣說如上。是故",
    "T28n1546_027:0197c24": "尊者瞿沙。作如是說。若解脫欲恚。則解脫入",
    "T28n1546_027:0197c25": "母胎。問曰。上分結中掉體。為是結非結。若",
    "T28n1546_027:0197c26": "是結者。波伽羅那所說云何通。如說云何結",
    "T28n1546_027:0197c27": "法。答言九結是。云何非結法。答言除九結餘",
    "T28n1546_027:0197c28": "法是也。若非結者。此經云何通。如說云何上",
    "T28n1546_027:0197c29": "分結。答言。色愛無色愛。掉慢無明。答曰。應",
    "T28n1546_027:0198a01": "作是說是結。問曰。若然者此經善通。波伽羅",
    "T28n1546_027:0198a02": "那所說云何通。答曰。西方沙門。誦持波伽羅",
    "T28n1546_027:0198a03": "那經。作如是說。云何結法。答言。九結及五上",
    "T28n1546_027:0198a04": "分結中掉是也。云何非結法。答言。除九結及",
    "T28n1546_027:0198a05": "五上分結中掉。餘法是也。罽賓沙門。非如是",
    "T28n1546_027:0198a06": "說。問曰。何故罽賓沙門。非如是說。答曰。罽",
    "T28n1546_027:0198a07": "賓沙門。應如西方沙門所說。而不說者。有何",
    "T28n1546_027:0198a08": "意耶。答曰。以掉是壞想。或少分是結。少分",
    "T28n1546_027:0198a09": "非結。或於一人是結。或於一人非結。或時",
    "T28n1546_027:0198a10": "是結。或時非結。少分是結少分非結者。色",
    "T28n1546_027:0198a11": "無色界是結。欲界非結。或於一人是結。或於",
    "T28n1546_027:0198a12": "一人非結者。於聖人是結。於凡夫人非結。或",
    "T28n1546_027:0198a13": "時是結或時非結者。聖人未離欲界欲非結。",
    "T28n1546_027:0198a14": "離欲界欲是結。以有如是壞相故。罽賓沙",
    "T28n1546_027:0198a15": "門。所以不說。如是因論生論。何故色無色界",
    "T28n1546_027:0198a16": "掉立結。欲界掉不立。答曰。欲界是不定界。非",
    "T28n1546_027:0198a17": "修地。非離欲地。此中無如是定。為掉所亂。是",
    "T28n1546_027:0198a18": "故欲界掉不立於結。色無色界。是定界是修",
    "T28n1546_027:0198a19": "地是離欲地。彼中四枝五枝定。為掉所亂。是",
    "T28n1546_027:0198a20": "故立結。如村落中。若村落邊住處。雖有大聲。",
    "T28n1546_027:0198a21": "不能作患。阿練若住處。雖復小聲。猶以為患。",
    "T28n1546_027:0198a22": "彼亦如是。復次欲界多諸非法想煩惱。如恨",
    "T28n1546_027:0198a23": "佷誑諂高害。如是等煩惱。障覆於掉。不得",
    "T28n1546_027:0198a24": "明了。是故欲界掉不立是結。色無色界無非",
    "T28n1546_027:0198a25": "法想煩惱。彼中掉明了。是故立結。如村落中。",
    "T28n1546_027:0198a26": "村落邊住處。多諸行惡比丘。而不可識。若至",
    "T28n1546_027:0198a27": "阿練若住處。遠來可識。◎",
    "T28n1546_027:0198a28": "◎問曰。如掉睡俱在三界。五種所斷。通六識",
    "T28n1546_027:0198a29": "身。一切染污心中可得。何以立掉。為上分",
    "T28n1546_027:0198b01": "結。不立睡耶。答曰。以掉是大過重患多過。以",
    "T28n1546_027:0198b02": "是大過重患多過故。世尊立上分結。波伽羅",
    "T28n1546_027:0198b03": "那經說。是不善大地。以其多過故。作如是說。",
    "T28n1546_027:0198b04": "云何結法。答言。九結及五上分結中掉是也。",
    "T28n1546_027:0198b05": "以其多過故。波伽羅那。復作是說。云何不共",
    "T28n1546_027:0198b06": "無明。云何不共掉纏。以其多過故。施設經。復",
    "T28n1546_027:0198b07": "作是說。凡夫人若生欲愛。則起五法。一欲愛。",
    "T28n1546_027:0198b08": "二欲愛生相。三無明使。四無明使生相。五掉。",
    "T28n1546_027:0198b09": "睡無如是大過重患多故。不立上分結中。復",
    "T28n1546_027:0198b10": "次以掉黠慧所行猛利能亂四枝五枝定。是",
    "T28n1546_027:0198b11": "故立上分結中。睡性愚不黠慧猛利。隨順於",
    "T28n1546_027:0198b12": "定。所行似定。若睡在身者。速能起定。是故不",
    "T28n1546_027:0198b13": "立上分結中。復次以睡覆於無明。無明立上",
    "T28n1546_027:0198b14": "分結。若當立睡為上分結。則為無明所覆。",
    "T28n1546_027:0198b15": "五見。身見邊見邪見見取戒取。問曰。五見體",
    "T28n1546_027:0198b16": "性是何。答曰。有三十六種。身見三界見苦所",
    "T28n1546_027:0198b17": "斷有三種。邊見亦爾。邪見三界見苦集滅道",
    "T28n1546_027:0198b18": "所斷。有十二種。見取亦爾。戒取三界見苦見",
    "T28n1546_027:0198b19": "道所斷有六種。此三十六使。是五見體。乃至",
    "T28n1546_027:0198b20": "廣說。已說體性。所以今當說。何故名見。見是",
    "T28n1546_027:0198b21": "何義。答曰。以四事故名見。一能視。二轉行。",
    "T28n1546_027:0198b22": "三所取堅牢。四入緣中猛利。視者能看。問曰。",
    "T28n1546_027:0198b23": "此是邪見。所視顛倒。何所看耶。答曰。所視",
    "T28n1546_027:0198b24": "雖邪顛倒。而性是慧。以性是慧故能看。如人",
    "T28n1546_027:0198b25": "雖看不明了亦復名見。轉行者。問曰。一剎那",
    "T28n1546_027:0198b26": "頃。有何轉行耶。答曰。以其性猛利故名轉行。",
    "T28n1546_027:0198b27": "所取堅牢者。此諸見於緣妄取堅牢。非無漏",
    "T28n1546_027:0198b28": "道力無由可斷。若佛佛弟子出世。以無漏道",
    "T28n1546_027:0198b29": "力。乃能截諸見。牙如大海中虫名失獸摩羅。",
    "T28n1546_027:0198c01": "彼所嚙若草若木。非刀不解捨。彼亦如是如",
    "T28n1546_027:0198c02": "偈說。愚人所受持。鱣魚所銜物。失獸摩羅嚙。",
    "T28n1546_027:0198c03": "非斧不能解。入緣猛利者。諸見入緣猛利。如",
    "T28n1546_027:0198c04": "針墮泥中。復次以二事故名見。一以能觀。二",
    "T28n1546_027:0198c05": "以轉行。復次以三事故名見。一與相相應。二",
    "T28n1546_027:0198c06": "成其事。三不害所緣。復次以三事故名見。一",
    "T28n1546_027:0198c07": "有期心。二堅著。三轉行。復次以三事故名見。",
    "T28n1546_027:0198c08": "一以期心。二以方便。三以無知。期心者。壞於",
    "T28n1546_027:0198c09": "期心。方便者。壞於方便。無知者。壞期心方便",
    "T28n1546_027:0198c10": "故。復次壞期心者。壞行定人。壞方便者。壞行",
    "T28n1546_027:0198c11": "慧者。無知者。從他邊有所聞。謬見法相。",
    "T28n1546_027:0198c12": "已總說諸見。所以今當別說。一一所以何故",
    "T28n1546_027:0198c13": "名身見。答曰。從自身生。亦從有身生。故名身",
    "T28n1546_027:0198c14": "見。問曰。餘見亦盡從自身生。可是身見耶。答",
    "T28n1546_027:0198c15": "曰。若見從自身生。不從他身生。不從無身生。",
    "T28n1546_027:0198c16": "此見是身見。餘見或從自身生。或從他身生。",
    "T28n1546_027:0198c17": "或從無身生。自身生者。謂緣自界。他身生",
    "T28n1546_027:0198c18": "者。謂緣他界。無身生者。謂緣無漏。問曰。如",
    "T28n1546_027:0198c19": "邊見不從他身生。亦不從無身生。何故不名",
    "T28n1546_027:0198c20": "身見。答曰。身見以先受名故。更以餘事。立邊",
    "T28n1546_027:0198c21": "見名。以見二邊故。復次若見從自身生。染著",
    "T28n1546_027:0198c22": "我我所。說身見。餘見雖有從自身生者。而不",
    "T28n1546_027:0198c23": "染著我我所故。如我見我所見。已見已所見",
    "T28n1546_027:0198c24": "亦如是。復次若見從自身生。不違戒施修。",
    "T28n1546_027:0198c25": "說身見。餘見雖從自身生。無如是事。復次若",
    "T28n1546_027:0198c26": "見從自身生。信所作受。是身見。餘見雖從自",
    "T28n1546_027:0198c27": "身生。無有是事。尊者和須蜜說曰。自身名五",
    "T28n1546_027:0198c28": "受陰。此見從自身生。故名身見。問曰。何故說",
    "T28n1546_027:0198c29": "五受陰。名自身耶。答曰。以自作故。復次作",
    "T28n1546_027:0199a01": "故。亦是自煩惱業果故。問曰何故名邊見。答",
    "T28n1546_027:0199a02": "曰。此見受二邊。若斷若常。故名邊見。如經",
    "T28n1546_027:0199a03": "說。迦旃延。若以正智。如實知見世間集。則不",
    "T28n1546_027:0199a04": "言無世間。言無世間者。是斷見。若見未來陰",
    "T28n1546_027:0199a05": "生作如是念。是眾生死此生彼而不斷。若以",
    "T28n1546_027:0199a06": "正智。如實知見世間滅。則不言有世間。言有",
    "T28n1546_027:0199a07": "世間者。是常見。若見陰界入相續生。彼作是",
    "T28n1546_027:0199a08": "念。此是滅法非常。復次此是外道邊故說邊",
    "T28n1546_027:0199a09": "見。外道計我是可呵責下賤之法。況復計我",
    "T28n1546_027:0199a10": "是斷常者。而不是邊下賤法耶。復次外道計",
    "T28n1546_027:0199a11": "我。是名取邊。是名妄取於緣。是名所取愚癡。",
    "T28n1546_027:0199a12": "何況計我。有斷有常。而非邊耶。復次此見行",
    "T28n1546_027:0199a13": "斷常二行故名邊見。佛經說。比丘當知我不",
    "T28n1546_027:0199a14": "與世間諍。世間與我諍。問曰。佛何故不與世",
    "T28n1546_027:0199a15": "間諍。尊者和須蜜說曰。佛說有因果故。若與",
    "T28n1546_027:0199a16": "常見外道。共集一處。外道計有果無因。所以",
    "T28n1546_027:0199a17": "者何。無因故常。佛作是說。汝等有者。我亦有",
    "T28n1546_027:0199a18": "之。汝言無者。是愚癡故。若與斷見外道。集在",
    "T28n1546_027:0199a19": "一處。彼斷見外道。說有因無果。所以者何。斷",
    "T28n1546_027:0199a20": "果故。佛作是說。汝等有者我亦有之。汝言無",
    "T28n1546_027:0199a21": "者是愚癡故。佛於一邊取因。於一邊取果。離",
    "T28n1546_027:0199a22": "於斷常。而說中道。以是事故。佛不與世間",
    "T28n1546_027:0199a23": "諍。世間與佛諍。復次佛是法論。世間是非法",
    "T28n1546_027:0199a24": "論。法論者不與非法論者諍。復次佛以制法",
    "T28n1546_027:0199a25": "隨順世間。世間以實法不隨順佛。復次佛是",
    "T28n1546_027:0199a26": "善除鬪諍根本。愛之與見。是鬪諍根本。佛善",
    "T28n1546_027:0199a27": "除之。世人不除。是故作如是說。我不與世間",
    "T28n1546_027:0199a28": "諍。世間與我諍。尊者佛陀提婆說曰。佛則正",
    "T28n1546_027:0199a29": "論。世間不正論。正論不與不正論者諍。如",
    "T28n1546_027:0199b01": "一馬行於邪道言行惡道。如是外道行邪道",
    "T28n1546_027:0199b02": "故。言行諍道。復次佛見義見法見善見好。是",
    "T28n1546_027:0199b03": "故不與世間諍。問曰。何故名邪見。答曰。行邪",
    "T28n1546_027:0199b04": "行故說邪見。問曰。五見盡行邪行。皆是邪見",
    "T28n1546_027:0199b05": "耶。答曰。以名以行故。若五見不立名立行者。",
    "T28n1546_027:0199b06": "五見盡是邪見。所以者何。行邪行故。若五見",
    "T28n1546_027:0199b07": "立名立行。此見名邪見行。無所有行。是名",
    "T28n1546_027:0199b08": "邪見。復次行邪行壞前法是邪見。餘見雖行",
    "T28n1546_027:0199b09": "邪行。無如是事。復次若邪行謗一切因果。是",
    "T28n1546_027:0199b10": "名邪見。餘見雖行邪行。無如是事。復次行於",
    "T28n1546_027:0199b11": "邪行。與施戒修相違。餘見雖行邪行。無如是",
    "T28n1546_027:0199b12": "事。復次若行邪行。謗過去未來現在等正覺",
    "T28n1546_027:0199b13": "道及三漏處。是名邪見。餘見雖行邪行。無如",
    "T28n1546_027:0199b14": "是事。復次若行邪行。謗二種恩。謂法恩眾生",
    "T28n1546_027:0199b15": "恩。謗法恩者。言無施無祠祀無善惡業果報",
    "T28n1546_027:0199b16": "無今世後世。謗眾生恩者。言無父無母無化",
    "T28n1546_027:0199b17": "生眾生。言世無阿羅漢無趣正道。乃至廣說。",
    "T28n1546_027:0199b18": "餘見雖行邪行。無如是事。復次若行邪行。能",
    "T28n1546_027:0199b19": "起二種無恩。謂法無恩眾生無恩。起法無恩",
    "T28n1546_027:0199b20": "者。言無施。乃至廣說。起眾生無恩者。言無父",
    "T28n1546_027:0199b21": "母。乃至廣說。是名邪見。餘見雖行邪行。無如",
    "T28n1546_027:0199b22": "是事。復次邪見若行邪行。壞現見事。如人墮",
    "T28n1546_027:0199b23": "火坑中。欲令世人生希有想。而作是說。我今",
    "T28n1546_027:0199b24": "快樂。如是眾生。墮熾然陰界入中。以邪見故。",
    "T28n1546_027:0199b25": "言無有苦。餘見雖行邪行。無如是事。復次若",
    "T28n1546_027:0199b26": "行邪行。說名是惡。如說比丘當知。若人邪見。",
    "T28n1546_027:0199b27": "所有身口意業。及迴轉法。其所願求。盡生不",
    "T28n1546_027:0199b28": "愛不好不妙法。所以者何。比丘當知。以見惡",
    "T28n1546_027:0199b29": "故。餘見雖行邪行。無如是事。不名邪見。問曰。",
    "T28n1546_027:0199c01": "何故名見取。答曰。取見故名見取。問曰。此見",
    "T28n1546_027:0199c02": "亦取五陰。何以但說見取耶。答曰。因見故取",
    "T28n1546_027:0199c03": "五陰。復次若取見。若取五陰。計第一者。是",
    "T28n1546_027:0199c04": "名見取。問曰。何故名戒取。答曰此見取戒。故",
    "T28n1546_027:0199c05": "名戒取。問曰。此盡取五陰。何以但說取戒耶。",
    "T28n1546_027:0199c06": "答曰。因戒故取五陰。復次以所行故。若取戒。",
    "T28n1546_027:0199c07": "若取陰。以所行淨者名戒取。問曰。何故名取。",
    "T28n1546_027:0199c08": "答曰。取他見故名取。如身見計我所。邊見",
    "T28n1546_027:0199c09": "計斷常。邪見謗言無。見取取此諸見。以為第",
    "T28n1546_027:0199c10": "一。戒取取此諸見。以為淨。是故取他見名為",
    "T28n1546_027:0199c11": "取。",
    "T28n1546_027:0199c12": "六愛身。眼觸生愛。取鼻舌身意觸生愛。應",
    "T28n1546_027:0199c13": "說一愛。如九結中。三界愛立一愛結。應說",
    "T28n1546_027:0199c14": "二愛。如七使中。欲界愛說欲愛使。色無色",
    "T28n1546_027:0199c15": "界愛。說有愛使。應說三愛。如經說。比丘當",
    "T28n1546_027:0199c16": "知。愛說有三。謂欲愛色愛。無色愛。應說四",
    "T28n1546_027:0199c17": "愛。如經說。愛從四事生。若比丘比丘尼因衣",
    "T28n1546_027:0199c18": "服生愛。生便生。成立便成立。善便善。因食生",
    "T28n1546_027:0199c19": "愛。因臥具生愛。因有生愛。若比丘比丘尼。生",
    "T28n1546_027:0199c20": "如是愛。廣說如上。應說五愛。謂因苦斷愛。乃",
    "T28n1546_027:0199c21": "至修道斷愛。應說九愛。如上上乃至下下愛。",
    "T28n1546_027:0199c22": "應說十八愛。如說十八意行。應說三十六",
    "T28n1546_027:0199c23": "愛。如說三十六愛行。應說百八愛。如說百八",
    "T28n1546_027:0199c24": "愛行。若以在身。若以剎那。則有無量無邊愛。",
    "T28n1546_027:0199c25": "問曰。以何等故。世尊廣一愛說六愛。略無量",
    "T28n1546_027:0199c26": "愛說六愛身。答曰。以所依故。若一若無量愛。",
    "T28n1546_027:0199c27": "盡依此六。依六泉六道六識身相應而生。問",
    "T28n1546_027:0199c28": "曰。恚無明。亦依此六。依乃至與六識相應而",
    "T28n1546_027:0199c29": "生。何故唯說六愛身。不說六恚身六無明",
    "T28n1546_027:0200a01": "身。答曰。應說而不說者。當知此說有餘。復",
    "T28n1546_027:0200a02": "次若說愛身。當知亦說恚身無明身。復次以",
    "T28n1546_027:0200a03": "愛在三界通五識身。能自成立。恚雖通五識",
    "T28n1546_027:0200a04": "身。自成立不在三界。無明雖在三界。不通五",
    "T28n1546_027:0200a05": "識身。能自成立。復次愛界別地別種別。廣說",
    "T28n1546_027:0200a06": "如解愛處。問曰。何故名身。答曰。以多故說",
    "T28n1546_027:0200a07": "身。不以剎那頃眼觸生愛名身。乃至多剎那",
    "T28n1546_027:0200a08": "眼觸生愛名身。不以一象名為象軍。乃以多",
    "T28n1546_027:0200a09": "象故。名為象軍。車馬步軍。亦復如是。乃至意",
    "T28n1546_027:0200a10": "觸生多愛。名為愛身。七使。欲愛使。恚使。有",
    "T28n1546_027:0200a11": "愛使。慢使。無明使。見使。疑使。問曰。七使體",
    "T28n1546_027:0200a12": "性是何。答曰。有九十八種。欲愛使欲界五種。",
    "T28n1546_027:0200a13": "愛通六識身。恚使有五種通六識身。有愛使。",
    "T28n1546_027:0200a14": "色無色界愛。有十種。慢使三界有十五種。在",
    "T28n1546_027:0200a15": "意地。無明使三界有十五種。見使欲界有十",
    "T28n1546_027:0200a16": "二。色界有十二。無色界有十二。合三十六種。",
    "T28n1546_027:0200a17": "疑使三界四種所斷。有十二種。此九十八。是",
    "T28n1546_027:0200a18": "七使體。乃至廣說。",
    "T28n1546_027:0200a19": "已說體性。所以今當說。何故名使。使是何",
    "T28n1546_027:0200a20": "義。答曰。微義是使義。堅著義是使義。相逐義",
    "T28n1546_027:0200a21": "是使義。微義是使義者。微名細。如七微塵成",
    "T28n1546_027:0200a22": "一細。堅著義是使義者。乃至一剎那頃。使",
    "T28n1546_027:0200a23": "一微塵亦生於著。相逐義是使義者。如空行",
    "T28n1546_027:0200a24": "水行眾生逐影法。空行者是鳥。水行者是水",
    "T28n1546_027:0200a25": "中虫。鳥以翅力。欲度大海。海水中虫。取其",
    "T28n1546_027:0200a26": "相已。而作是念。無有飛鳥能過大海。除金翅",
    "T28n1546_027:0200a27": "鳥王。即逐其影。彼鳥疲極墮水。虫便吞之。如",
    "T28n1546_027:0200a28": "是諸使得一切時常住身中。若不正思惟。則",
    "T28n1546_027:0200a29": "生依果報果。",
    "T28n1546_027:0200b01": "復次微者是體。著者是所作。相逐者是得。復",
    "T28n1546_027:0200b02": "次微者是過去使。著是現在使。相逐者是未",
    "T28n1546_027:0200b03": "來使。復次微義著義是相應使義。相逐義是",
    "T28n1546_027:0200b04": "心不相應使義。問曰。無有不相應使。答曰。此",
    "T28n1546_027:0200b05": "中說使得是使。外國法師。說四種義。微義是",
    "T28n1546_027:0200b06": "使義。著義是使義。遍義是使義。相逐義是使",
    "T28n1546_027:0200b07": "義。微義是使義者。此使自性微細。所行亦微",
    "T28n1546_027:0200b08": "細。著義是使義者。彼使於此義堅著。猶如",
    "T28n1546_027:0200b09": "小兒堅著於乳。遍義是使義者。彼使遍在身",
    "T28n1546_027:0200b10": "中。如油在麻中膩在揣中。相逐義是使義者。",
    "T28n1546_027:0200b11": "如空行水行虫逐影法。復次微義是使義者。",
    "T28n1546_027:0200b12": "是使自體。著義是使義者。是所行。遍義是使",
    "T28n1546_027:0200b13": "義者。是相應。相逐義是使義者。是諸得。應以",
    "T28n1546_027:0200b14": "三事知使。一以自體。二以果。三以人。以自體",
    "T28n1546_027:0200b15": "者。欲愛使如食興渠。恚使如食苦蔘子。有",
    "T28n1546_027:0200b16": "愛使如乳母染污衣。慢使如憍人。無明使如",
    "T28n1546_027:0200b17": "盲人。見使如失道疑使如臨岐路人。果者修",
    "T28n1546_027:0200b18": "行廣布欲愛使。生雀鴛鴦鴿中。修行廣布恚",
    "T28n1546_027:0200b19": "使。生毒蛇中。修行廣布有愛使。生色無色界",
    "T28n1546_027:0200b20": "中。修行廣布慢使。生卑賤中。修行廣布無明",
    "T28n1546_027:0200b21": "使。生盲闇中。修行廣布見使。生外道中。修行",
    "T28n1546_027:0200b22": "廣布疑使。生於邊地。以人者。欲愛使以難陀",
    "T28n1546_027:0200b23": "等知。恚使以氣噓指鬘等知。有愛使以阿私",
    "T28n1546_027:0200b24": "陀阿羅吒優陀迦等知。慢使以摩那答陀等",
    "T28n1546_027:0200b25": "知。無明使以優樓頻螺迦葉等知。疑使以摩",
    "T28n1546_027:0200b26": "勒迦子等知。",
    "T28n1546_027:0200b27": "問曰。何故嫉慳不立使耶。答曰。無使相故不",
    "T28n1546_027:0200b28": "立使。復次嫉慳是麁煩惱。微細是使。嫉慳性",
    "T28n1546_027:0200b29": "重。使性輕。嫉慳性遲。使性捷疾。復次嫉慳",
    "T28n1546_027:0200c01": "習氣不牢固。使性習氣牢固。習氣牢固者立",
    "T28n1546_027:0200c02": "使。不牢固者不立。如燒草燒裸皮處。火滅",
    "T28n1546_027:0200c03": "其地即冷。嫉慳習氣。亦復如是。如燒佉陀羅",
    "T28n1546_027:0200c04": "木。火雖久滅。其地猶熱。使性習氣。當知亦如",
    "T28n1546_027:0200c05": "是。九結。愛結。恚結。慢結。無明結。見結。取結。",
    "T28n1546_027:0200c06": "疑結。嫉結。慳結。問曰。九結體性是何。答曰。",
    "T28n1546_027:0200c07": "有百種愛結三界有十五種恚結有五種。慢",
    "T28n1546_027:0200c08": "結三界有十五種。無明結三界有十五種。見",
    "T28n1546_027:0200c09": "結有十八種。身見三界有三種。邊見亦爾。邪",
    "T28n1546_027:0200c10": "見三界有十二種。取結有十八種。見取三界",
    "T28n1546_027:0200c11": "有十二種。戒取三界有六種。疑結三界有十",
    "T28n1546_027:0200c12": "二種。嫉慳欲界修道所斷有二。",
    "T28n1546_027:0200c13": "已說體性。所以今當說。何故名結。結有何義。",
    "T28n1546_027:0200c14": "答曰。繫義是結義。合苦義是結義。雜毒義是",
    "T28n1546_027:0200c15": "結義。餘如三結處說。已總說九結所以。一",
    "T28n1546_027:0200c16": "一所以今當說云何愛結。答曰。三界愛立愛",
    "T28n1546_027:0200c17": "結。欲界愛立欲愛使。色無色界愛立有愛使。",
    "T28n1546_027:0200c18": "經說有三愛。欲愛。色愛。無色愛。此三種有",
    "T28n1546_027:0200c19": "何差別。答曰。受佛化者有三種。利根中根鈍",
    "T28n1546_027:0200c20": "根。為利根者說愛結。中根者說欲愛使有愛",
    "T28n1546_027:0200c21": "使鈍根者說三愛。如利根中根鈍根。久行已",
    "T28n1546_027:0200c22": "行初行。樂略樂廣樂略。廣說亦如是。復次同",
    "T28n1546_027:0200c23": "苦繫義故。欲界愛亦同苦繫。色無色界愛亦",
    "T28n1546_027:0200c24": "同苦繫故。云何恚結。害眾生者是也。問曰。如",
    "T28n1546_027:0200c25": "於非眾生法中。亦起於害何故但說害眾生",
    "T28n1546_027:0200c26": "耶。答曰。於眾生數法中起恚多。非眾生數起",
    "T28n1546_027:0200c27": "恚少。復次於眾生數起恚罪重。於非眾生數",
    "T28n1546_027:0200c28": "起恚罪輕。復次因眾生數恚。亦恚非眾生數。",
    "T28n1546_027:0200c29": "云何慢結。答曰。七種慢。是慢使。一慢。二大",
    "T28n1546_027:0201a01": "慢。三慢大慢。四我慢。五增上慢。六如慢。七",
    "T28n1546_027:0201a02": "邪慢。廣說如雜揵度。云何無明結。答曰。三界",
    "T28n1546_027:0201a03": "無知。如是說者好。若作是說。緣三界無知者。",
    "T28n1546_027:0201a04": "則不攝無漏緣使。云何見結。答曰。三見是",
    "T28n1546_027:0201a05": "也。謂身見。邊見。邪見。云何取結。答曰。二取",
    "T28n1546_027:0201a06": "是也。謂見取。戒取。廣說如波那羅經。問曰。",
    "T28n1546_027:0201a07": "何故五見三見立見結。二見立取結耶。答曰。",
    "T28n1546_027:0201a08": "同苦繫義故。身見名女聲。是苦繫義非樂。如",
    "T28n1546_027:0201a09": "身見。邊見邪見亦如是。見取戒取名男聲。是",
    "T28n1546_027:0201a10": "苦繫義非樂(天竺聲論法有男聲女聲非男非女聲)。復次此二結體等",
    "T28n1546_027:0201a11": "攝使亦等。體等者見結體有十八。取結體亦",
    "T28n1546_027:0201a12": "十八。攝亦如是。復次若見行邪行。非取是見",
    "T28n1546_027:0201a13": "結。若見行邪行取。非見是取結。云何疑結。於",
    "T28n1546_027:0201a14": "諦猶豫。何以作此論耶。答曰。欲令疑意得決",
    "T28n1546_027:0201a15": "定故。若遠見高物。疑為是人耶為是杌耶。若",
    "T28n1546_027:0201a16": "知是人。疑為是男耶為是女耶。見二道疑為",
    "T28n1546_027:0201a17": "是所趣道。為非所趣道耶。見二衣二鉢。疑為",
    "T28n1546_027:0201a18": "是我衣鉢耶。為非我衣鉢耶。人謂如此是實",
    "T28n1546_027:0201a19": "疑結。欲令此義決定是欲界不隱沒無記邪",
    "T28n1546_027:0201a20": "智。若疑為有苦集滅道。為無苦集滅道耶。此",
    "T28n1546_027:0201a21": "是實疑。是名疑結。云何嫉結。答曰。見他善好",
    "T28n1546_027:0201a22": "心不忍。云何慳結。答曰。心慳著。問曰。何故",
    "T28n1546_027:0201a23": "作此論耶。答曰。欲令疑者得決定故。世人於",
    "T28n1546_027:0201a24": "嫉作慳想。於慳作嫉想。若人見他好物。心生",
    "T28n1546_027:0201a25": "嫉者。世人言此人慳。此非是慳乃是嫉。若人",
    "T28n1546_027:0201a26": "見他牢藏己妻。世人言是嫉。而實非嫉乃",
    "T28n1546_027:0201a27": "是慳。為斷如是嫉是慳想慳是嫉想亦顯嫉",
    "T28n1546_027:0201a28": "慳差別之相。而作此論。云何嫉結。見他善好",
    "T28n1546_027:0201a29": "心不忍。為斷如是嫉是慳意此結是不忍相。",
    "T28n1546_027:0201b01": "非慳著相。若見他有好物。便生嫉心。此於我",
    "T28n1546_027:0201b02": "為好。云何慳結。答曰。心慳著。作如是說。已",
    "T28n1546_027:0201b03": "斷慳作嫉想。此結是慳著相。非不忍相。善守",
    "T28n1546_027:0201b04": "護己妻。不令出故。",
    "T28n1546_027:0201b05": "問曰。何故於十纏中嫉慳為結。非餘纏耶。",
    "T28n1546_027:0201b06": "答曰。無結相者不立。有結相者便立。復次以",
    "T28n1546_027:0201b07": "現其終故。於十纏中。嫉慳是終。復次此二能",
    "T28n1546_027:0201b08": "自成立。無有二相能自成立者。以自力用故",
    "T28n1546_027:0201b09": "成立。無二相者。一向不善故。忿纏覆纏能",
    "T28n1546_027:0201b10": "自成立。無有二相。然外國法師說。此二是使。",
    "T28n1546_027:0201b11": "不說是纏故不應問。睡掉不能自成立。以因",
    "T28n1546_027:0201b12": "他力故立。非不二相。以不善無記故。眠悔雖",
    "T28n1546_027:0201b13": "能自成立亦非不二相。以眠有善不善無記",
    "T28n1546_027:0201b14": "悔善不善故。無慚無愧。雖非二相。而自不",
    "T28n1546_027:0201b15": "成立。因他力故。嫉慳非二相。亦自成立故。復",
    "T28n1546_027:0201b16": "次此二結是下賤可呵責法。復次此是惡人",
    "T28n1546_027:0201b17": "下人所行故。若世人供養他。何故生嫉。雖復",
    "T28n1546_027:0201b18": "積聚百千財寶。不能持五錢至於後世。若當",
    "T28n1546_027:0201b19": "施於他者。有何過。復次世間以此二結故。曾",
    "T28n1546_027:0201b20": "多受毀辱。世人輕毀二法。謂無威勢貧窮者。",
    "T28n1546_027:0201b21": "以修行廣布嫉結。令無威勢。修行廣布慳結。",
    "T28n1546_027:0201b22": "令人貧窮。若人貧窮無有威勢。父母兄弟親",
    "T28n1546_027:0201b23": "屬僮僕。乃至己妻。而輕賤之。復次此二結。於",
    "T28n1546_027:0201b24": "欲界眾生。能為二事。一如獄卒。二如守門人。",
    "T28n1546_027:0201b25": "如人閉在牢獄。以二人守。不令出行。譬如清",
    "T28n1546_027:0201b26": "淨莊嚴園林。以二人守門。不令人入惡道。當",
    "T28n1546_027:0201b27": "知如牢獄嫉慳。當知如獄卒眾生。所以不能",
    "T28n1546_027:0201b28": "出惡道獄者。以嫉慳所守故。人天如清淨莊",
    "T28n1546_027:0201b29": "嚴園林。嫉慳如二守門者。眾生所以不得人",
    "T28n1546_027:0201c01": "天中樂。以嫉慳故。以是事故。嫉慳立結。如經",
    "T28n1546_027:0201c02": "說釋提桓因往至佛所而作是問。世尊人天",
    "T28n1546_027:0201c03": "多行何結。阿修羅揵闥婆。乃至廣說。佛告憍",
    "T28n1546_027:0201c04": "尸迦。人天多行嫉結慳結。阿修羅。龍迦樓羅。",
    "T28n1546_027:0201c05": "揵闥婆。緊那羅。摩睺羅伽。如是等眾生。亦多",
    "T28n1546_027:0201c06": "行嫉結慳結。問曰。眾生或有九結。或有六結。",
    "T28n1546_027:0201c07": "或有三結。或有無結。九結者。具縛凡夫。有六",
    "T28n1546_027:0201c08": "結者。是離欲界欲凡夫。未離欲愛聖人。有三",
    "T28n1546_027:0201c09": "結者。離欲聖人。無結者。是阿羅漢。無有眾生",
    "T28n1546_027:0201c10": "成就二結一結者。何故世尊說。人天阿修羅",
    "T28n1546_027:0201c11": "等。多成就二結。答曰。以嫉慳是富貴人所行。",
    "T28n1546_027:0201c12": "帝釋於二天中尊。復次以此二結故人天阿",
    "T28n1546_027:0201c13": "修羅。數數共鬪。諸天有好食。阿修羅有好女。",
    "T28n1546_027:0201c14": "諸天慳惜於食。不欲令餘去。於女生嫉言。於",
    "T28n1546_027:0201c15": "我等好。阿修羅於女慳惜。不欲令出。於食生",
    "T28n1546_027:0201c16": "嫉言。於我等好。諸天為女故。下詣阿修羅城。",
    "T28n1546_027:0201c17": "阿修羅為食故。上詣天城。以是事故。天阿修",
    "T28n1546_027:0201c18": "羅。數數共鬪。爾時帝釋。從戰陣出。心懷恐",
    "T28n1546_027:0201c19": "怖戰慄。未久之間。往詣佛所。而白佛言。天人",
    "T28n1546_027:0201c20": "阿修羅等。以何結故。數數共鬪。世尊以方",
    "T28n1546_027:0201c21": "便力。而作是說。帝釋當知。以嫉慳二結。為汝",
    "T28n1546_027:0201c22": "作患。生恐怖厄難。猶如重擔。以是事故。人天",
    "T28n1546_027:0201c23": "阿修羅等。以此二結數數共鬪。",
    "T28n1546_027:0201c24": "九十八使。問曰。何故作此論。答曰。欲斷著文",
    "T28n1546_027:0201c25": "沙門意故。有著文沙門所說而受持之。復作",
    "T28n1546_027:0201c26": "是言。佛說七使。誰聰明過佛者。說九十八使",
    "T28n1546_027:0201c27": "耶。欲斷如是說者意故。亦欲說九十八使體",
    "T28n1546_027:0201c28": "相性分。以是事故。而作此論。佛經說七使。以",
    "T28n1546_027:0201c29": "界以種以行。有九十八使。七使中欲愛使。於",
    "T28n1546_027:0202a01": "九十八使中。以種故有五。恚使亦爾。七使中",
    "T28n1546_027:0202a02": "有愛使。於九十八使中。以界故有二。以種故",
    "T28n1546_027:0202a03": "有五。以界以種故有十。七使中慢使於九十",
    "T28n1546_027:0202a04": "八使中。以界故有三。以種故有五。以界以種。",
    "T28n1546_027:0202a05": "使有十五。無明使亦爾。七使中見使於九十",
    "T28n1546_027:0202a06": "八使中。以界故有三。以行故有五。以種故有",
    "T28n1546_027:0202a07": "十二。以界以種以行故。有三十六。七使中疑",
    "T28n1546_027:0202a08": "使於九十八使中。以界故有三。以種故有四。",
    "T28n1546_027:0202a09": "以界以種故有十二。◎",
    "T28n1546_027:0202a10": "阿毘曇毘婆沙論卷第二十七"
}