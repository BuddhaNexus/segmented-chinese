{
    "T08n0236b_001:0757a22": "金剛般若波羅蜜經",
    "T08n0236b_001:0757a24": "元魏留支三藏奉　詔譯",
    "T08n0236b_001:0757a25": "如是我聞：一時佛婆伽婆，住舍衛國祇陀",
    "T08n0236b_001:0757a26": "樹林給孤獨園。與大比丘眾千二百五十",
    "T08n0236b_001:0757a27": "人俱。爾時世尊，於日前分，著衣持鉢，入",
    "T08n0236b_001:0757a28": "舍衛大國而行乞食。於其國中次第行已，",
    "T08n0236b_001:0757a29": "還至本處，飯食事訖。於中後時，收衣鉢，洗",
    "T08n0236b_001:0757b01": "足已。如常敷座跏趺安坐，端身而住，正念",
    "T08n0236b_001:0757b02": "現前。時諸比丘俱往佛所，至佛所已，頂禮",
    "T08n0236b_001:0757b03": "佛足，右遶三匝却坐一面。爾時，淨命須菩",
    "T08n0236b_001:0757b04": "提於大眾中共坐聚集。時淨命須菩提即",
    "T08n0236b_001:0757b05": "從座起，偏袒右肩，頂禮佛足右膝著地。向",
    "T08n0236b_001:0757b06": "佛合掌而白佛言：「希有，世尊！如來應供正",
    "T08n0236b_001:0757b07": "遍覺知，善護念諸菩薩摩訶薩，由無上利",
    "T08n0236b_001:0757b08": "益故；善付囑諸菩薩摩訶薩，由無上教故。",
    "T08n0236b_001:0757b09": "世尊！若善男子、善女人發阿耨多羅三藐三",
    "T08n0236b_001:0757b10": "菩提心行菩薩乘，云何應住？云何修行？云",
    "T08n0236b_001:0757b11": "何發起菩薩心？」淨命須菩提作是問已。爾",
    "T08n0236b_001:0757b12": "時世尊告須菩提：「須菩提！善哉，善哉！如是，",
    "T08n0236b_001:0757b13": "善男子！如來善護念諸菩薩摩訶薩，無上",
    "T08n0236b_001:0757b14": "利益故；善付囑諸菩薩摩訶薩，無上教故。",
    "T08n0236b_001:0757b15": "須菩提！是故汝今一心諦聽，恭敬善思念",
    "T08n0236b_001:0757b16": "之，我今當為汝說。如菩薩發菩提心行菩",
    "T08n0236b_001:0757b17": "薩乘，如是應住，如是修行，如是發心。」須",
    "T08n0236b_001:0757b18": "菩提言：「唯然，世尊！」佛告須菩提：「須菩提！若",
    "T08n0236b_001:0757b19": "善男子、善女人發菩提心行菩薩乘，應如",
    "T08n0236b_001:0757b20": "是發心：『所有一切眾生類攝，若卵生、若胎",
    "T08n0236b_001:0757b21": "生、若濕生、若化生，若有色、若無色，若有想、",
    "T08n0236b_001:0757b22": "若無想，若非有想、若非無想，乃至眾生界",
    "T08n0236b_001:0757b23": "及假名說，如是眾生，我皆安置於無餘涅",
    "T08n0236b_001:0757b24": "槃。』如是般涅槃無量眾生已，無一眾生被",
    "T08n0236b_001:0757b25": "涅槃者。何以故？須菩提，若菩薩有眾生想，",
    "T08n0236b_001:0757b26": "即不應說名為菩薩。何以故？須菩提！一切",
    "T08n0236b_001:0757b27": "菩薩無我想、眾生想、壽者想、受者想。「復次，",
    "T08n0236b_001:0757b28": "須菩提！菩薩不著己類而行布施，不著所",
    "T08n0236b_001:0757b29": "餘行於布施，不著色、聲、香、味、觸、法應行布",
    "T08n0236b_001:0757c01": "施。須菩提！菩薩應如是行施不著相想。何",
    "T08n0236b_001:0757c02": "以故？須菩提！若菩薩無執著心行於布施，",
    "T08n0236b_001:0757c03": "是福德聚不可數量。「須菩提！汝意云何？",
    "T08n0236b_001:0757c04": "東方虛空可數量不？」須菩提言：「不可，世尊！」",
    "T08n0236b_001:0757c05": "佛言：「如是，須菩提！南西北方四維上下十",
    "T08n0236b_001:0757c06": "方虛空可數量不？」須菩提言：「不可，世尊！」佛",
    "T08n0236b_001:0757c07": "言：「如是，須菩提！若菩薩無執著心行於布",
    "T08n0236b_001:0757c08": "施，是福德聚亦復如是，不可數量。須菩",
    "T08n0236b_001:0757c09": "提！汝意云何？可以身相勝德見如來不？」「不",
    "T08n0236b_001:0757c10": "也，世尊！何以故？如來所說身相勝德，非相",
    "T08n0236b_001:0757c11": "勝德。」「何以故？須菩提！凡所有相皆是虛",
    "T08n0236b_001:0757c12": "妄，無所有相即是真實。由相無相應見如",
    "T08n0236b_001:0757c13": "來。」如是說已。淨命須菩提白佛言：「世尊！",
    "T08n0236b_001:0757c14": "於今現時及未來世，頗有菩薩聽聞正說，",
    "T08n0236b_001:0757c15": "如是等相，此經章句，生實想不？」佛告須菩",
    "T08n0236b_001:0757c16": "提：「莫作是說：『於今現時及未來世，頗有",
    "T08n0236b_001:0757c17": "菩薩聽聞正說，如是等相，此經章句，生實想",
    "T08n0236b_001:0757c18": "不？』何以故？須菩提！於未來世實有眾生",
    "T08n0236b_001:0757c19": "得聞此經能生實想。「復次，須菩提！於未來",
    "T08n0236b_001:0757c20": "世後五十歲正法滅時，有諸菩薩摩訶薩",
    "T08n0236b_001:0757c21": "持戒修福及有智慧。須菩提！是諸菩薩摩",
    "T08n0236b_001:0757c22": "訶薩非事一佛，非於一佛種諸善根；已事",
    "T08n0236b_001:0757c23": "無量百千諸佛，已於無量百千佛所而種",
    "T08n0236b_001:0757c24": "善根。若有善男子、善女人，聽聞正說，如是",
    "T08n0236b_001:0757c25": "等相，此經章句，乃至一念生實信者。須菩",
    "T08n0236b_001:0757c26": "提！如來悉知是人，悉見是人。「須菩提！是善",
    "T08n0236b_001:0757c27": "男子、善女人，生長無量福德之聚。何以故？",
    "T08n0236b_001:0757c28": "須菩提。是諸菩薩無復我想、眾生想、壽者",
    "T08n0236b_001:0757c29": "想、受者想。是諸菩薩無法想無非法想，無",
    "T08n0236b_001:0758a01": "想非無想。何以故？須菩提！是諸菩薩若有",
    "T08n0236b_001:0758a02": "法想，即是我執，及眾生、壽者、受者執。須菩",
    "T08n0236b_001:0758a03": "提！是故菩薩不應取法，不應取非法。為如",
    "T08n0236b_001:0758a04": "是義故如來說：『若觀行人解筏喻經，法尚",
    "T08n0236b_001:0758a05": "應捨，何況非法。』」佛復告淨命須菩提：「須菩",
    "T08n0236b_001:0758a06": "提！汝意云何？如來得阿耨多羅三藐三菩",
    "T08n0236b_001:0758a07": "提耶？如來有所說法耶？」須菩提言：「如我",
    "T08n0236b_001:0758a08": "解佛所說義，無所有法如來所得，名阿耨",
    "T08n0236b_001:0758a09": "多羅三藐三菩提，亦無有法如來所說。何",
    "T08n0236b_001:0758a10": "以故？是法如來所說，不可取、不可言，非法、",
    "T08n0236b_001:0758a11": "非非法。何以故？一切聖人皆以無為真如",
    "T08n0236b_001:0758a12": "所顯現故。」「須菩提！汝意云何？以三千大",
    "T08n0236b_001:0758a13": "千世界遍滿七寶，若人持用布施，是善男",
    "T08n0236b_001:0758a14": "子、善女人，因此布施生福多不？」須菩提言：",
    "T08n0236b_001:0758a15": "「甚多，世尊！甚多，脩伽陀！是善男子、善女人，",
    "T08n0236b_001:0758a16": "因此布施得福甚多。何以故？世尊！此福",
    "T08n0236b_001:0758a17": "德聚即非福德聚，是故如來說福德聚。」佛",
    "T08n0236b_001:0758a18": "言：「須菩提！若善男子、善女人，以三千",
    "T08n0236b_001:0758a19": "大千世界遍滿七寶持用布施。若復有人",
    "T08n0236b_001:0758a20": "從此經中受四句偈，為他正說顯示其義。",
    "T08n0236b_001:0758a21": "此人以是因緣所生福德，最多於彼無量",
    "T08n0236b_001:0758a22": "無數。何以故？須菩提！如來無上菩提從",
    "T08n0236b_001:0758a23": "此福成，諸佛世尊從此福生。何以故？須",
    "T08n0236b_001:0758a24": "菩提！所言佛法者，即非佛法，是名佛法。「須",
    "T08n0236b_001:0758a25": "菩提！汝意云何？須陀洹能作是念：『我得",
    "T08n0236b_001:0758a26": "須陀洹果。』不？」須菩提言：「不也，世尊！何以",
    "T08n0236b_001:0758a27": "故？世尊！實無所有能至於流，故說須陀",
    "T08n0236b_001:0758a28": "洹。乃至色、聲、香、味、觸、法亦復如是，故名須",
    "T08n0236b_001:0758a29": "陀洹。斯陀含名一往來，實無所有能至往",
    "T08n0236b_001:0758b01": "來，是名斯陀含。阿那含名為不來，實無",
    "T08n0236b_001:0758b02": "所有能至不來，是名阿那含。」佛言：「須菩",
    "T08n0236b_001:0758b03": "提！汝意云何？阿羅漢能作是念：『我得阿羅",
    "T08n0236b_001:0758b04": "漢果。』不？」須菩提言：「不也，世尊！何以故？實",
    "T08n0236b_001:0758b05": "無所有名阿羅漢。世尊！若阿羅漢作是念：",
    "T08n0236b_001:0758b06": "『我得阿羅漢果。』即是我執、眾生執、壽者執、",
    "T08n0236b_001:0758b07": "受者執。世尊！如來阿羅訶三藐三佛陀讚",
    "T08n0236b_001:0758b08": "我，住無諍三昧人中最為第一。世尊！我今",
    "T08n0236b_001:0758b09": "已成阿羅漢，離三有欲。世尊！我亦不作是",
    "T08n0236b_001:0758b10": "念：『我是阿羅漢。』世尊！我若有是念：『我已",
    "T08n0236b_001:0758b11": "得阿羅漢果。』如來則應不授我記：『住無諍",
    "T08n0236b_001:0758b12": "三昧人中，須菩提善男子最為第一。』實無",
    "T08n0236b_001:0758b13": "所住，住於無諍、住於無諍。」佛告須菩提：「汝",
    "T08n0236b_001:0758b14": "意云何？昔從然燈如來阿羅訶三藐三佛",
    "T08n0236b_001:0758b15": "陀所，頗有一法如來所取不？」須菩提言：「不",
    "T08n0236b_001:0758b16": "也，世尊！實無有法，昔從燃燈如來阿羅訶",
    "T08n0236b_001:0758b17": "三藐三佛陀所如來所取。」佛告須菩提：「若",
    "T08n0236b_001:0758b18": "有菩薩作如是言：『我當莊嚴清淨佛土。』而",
    "T08n0236b_001:0758b19": "此菩薩說虛妄言。何以故？須菩提！莊嚴",
    "T08n0236b_001:0758b20": "佛土者，如來說非莊嚴，是故莊嚴清淨佛",
    "T08n0236b_001:0758b21": "土。須菩提！是故菩薩應生如是無住著心，",
    "T08n0236b_001:0758b22": "不住色、聲、香、味、觸、法生心，應無所住而生",
    "T08n0236b_001:0758b23": "其心。「須菩提！譬如有人體相勝大如須彌",
    "T08n0236b_001:0758b24": "山王。須菩提！汝意云何？如是體相為勝大",
    "T08n0236b_001:0758b25": "不？」須菩提言：「甚大，世尊！何以故？如來說",
    "T08n0236b_001:0758b26": "非有名為有身。此非是有，故說有身。」佛告",
    "T08n0236b_001:0758b27": "須菩提：「汝意云何？於恒伽江所有諸沙，如",
    "T08n0236b_001:0758b28": "其沙數所有恒伽，諸恒伽沙寧為多不？」須",
    "T08n0236b_001:0758b29": "菩提言：「甚多，世尊！但諸恒伽尚多無數，何",
    "T08n0236b_001:0758c01": "況其沙。」佛言：「須菩提！我今覺汝，我今示",
    "T08n0236b_001:0758c02": "汝。諸恒伽中所有沙數爾許世界，若有善",
    "T08n0236b_001:0758c03": "男子、善女人，以七寶遍滿，持施如來應供",
    "T08n0236b_001:0758c04": "正遍覺知。須菩提！汝意云何？此人以是",
    "T08n0236b_001:0758c05": "因緣得福多不？」須菩提言：「甚多，世尊！甚",
    "T08n0236b_001:0758c06": "多，修伽陀！此人以是因緣生福甚多。」「須菩",
    "T08n0236b_001:0758c07": "提！若善男子、善女人，以七寶遍滿爾所恒",
    "T08n0236b_001:0758c08": "伽沙世界持用布施。若善男子、善女人，從",
    "T08n0236b_001:0758c09": "此經典乃至四句偈等，恭敬受持為他正",
    "T08n0236b_001:0758c10": "說。是人所生福德，最勝於彼無量無數。「復",
    "T08n0236b_001:0758c11": "次，須菩提！隨所在處，若有人能從是經典，",
    "T08n0236b_001:0758c12": "乃至四句偈等讀誦講說，當知此處於世",
    "T08n0236b_001:0758c13": "間中即成支提。一切人、天及阿脩羅等皆",
    "T08n0236b_001:0758c14": "應恭敬。何況有人盡能受持讀誦如此經",
    "T08n0236b_001:0758c15": "典，當知是人則與無上希有之法而共相",
    "T08n0236b_001:0758c16": "應，是土地處大師在中，或隨有一可尊重",
    "T08n0236b_001:0758c17": "人。」佛說是已。淨命須菩提白佛言：「世尊！",
    "T08n0236b_001:0758c18": "如是經典名號云何？我等云何奉持？」佛告",
    "T08n0236b_001:0758c19": "須菩提：「此經名『金剛般若波羅蜜』，以是名",
    "T08n0236b_001:0758c20": "字汝當奉持。何以故？須菩提！是般若波",
    "T08n0236b_001:0758c21": "羅蜜，如來說非般若波羅蜜。須菩提！汝",
    "T08n0236b_001:0758c22": "意云何？頗有一法一佛說不？」須菩提言：「不",
    "T08n0236b_001:0758c23": "也，世尊！無有一法一如來說。」佛告須菩提：",
    "T08n0236b_001:0758c24": "「三千大千世界所有微塵，是為多不？」須菩",
    "T08n0236b_001:0758c25": "提言：「此世界微塵，甚多，世尊！甚多，修伽陀！",
    "T08n0236b_001:0758c26": "何以故？世尊！此諸微塵，如來說非微塵，",
    "T08n0236b_001:0758c27": "故名微塵。此諸世界，如來說非世界，故說",
    "T08n0236b_001:0758c28": "世界。」佛告須菩提：「汝意云何？可以三十",
    "T08n0236b_001:0758c29": "二大人相見如來不？」須菩提言：「不也，世尊！",
    "T08n0236b_001:0759a01": "何以故？此三十二大人相，如來說非相，故",
    "T08n0236b_001:0759a02": "說三十二大人相。」佛告須菩提：「若有善男",
    "T08n0236b_001:0759a03": "子、善女人，如諸恒伽所有沙數，如是沙等",
    "T08n0236b_001:0759a04": "身命捨以布施。若有善男子、善女人，從此",
    "T08n0236b_001:0759a05": "經典乃至四句偈等，恭敬受持為他正說。",
    "T08n0236b_001:0759a06": "此人以是因緣，生福多彼無量無數。」爾時",
    "T08n0236b_001:0759a07": "淨命須菩提由法利疾，即便悲泣抆淚而",
    "T08n0236b_001:0759a08": "言：「希有，世尊！希有，修伽陀！如此經典如來",
    "T08n0236b_001:0759a09": "所說，我從昔來至得聖慧，未曾聞說如是",
    "T08n0236b_001:0759a10": "經典。何以故？世尊說般若波羅蜜，即非般",
    "T08n0236b_001:0759a11": "若波羅蜜，故說般若波羅蜜。世尊！當知是",
    "T08n0236b_001:0759a12": "人則與無上希有之法而共相應，聞說經",
    "T08n0236b_001:0759a13": "時能生實想。世尊！是實想者，實非有想，是",
    "T08n0236b_001:0759a14": "故如來說名實想、說名實想。世尊！此事於",
    "T08n0236b_001:0759a15": "我非為希有，正說經時我生信解。世尊！於",
    "T08n0236b_001:0759a16": "未來世若有眾生，恭敬受持為他正說，當",
    "T08n0236b_001:0759a17": "知是人則與無上希有之法而共相應。世",
    "T08n0236b_001:0759a18": "尊！此人無復我想、眾生想、壽者想、受者想。",
    "T08n0236b_001:0759a19": "何以故？我想、眾生想、壽者想、受者想，即是",
    "T08n0236b_001:0759a20": "非想。何以故？諸佛世尊解脫諸想盡無餘",
    "T08n0236b_001:0759a21": "故。」說是言已。佛告須菩提：「如是，須菩提！",
    "T08n0236b_001:0759a22": "如是。當知是人則與無上希有之法而共",
    "T08n0236b_001:0759a23": "相應。是人聞說此經，不驚不怖不畏。何",
    "T08n0236b_001:0759a24": "以故？須菩提！此法如來所說，是第一波羅",
    "T08n0236b_001:0759a25": "蜜。此波羅蜜如來所說，無量諸佛亦如",
    "T08n0236b_001:0759a26": "是說，是故說名第一波羅蜜。「復次，須菩",
    "T08n0236b_001:0759a27": "提，是如來忍辱波羅蜜，即非波羅蜜。何",
    "T08n0236b_001:0759a28": "以故？須菩提！昔時我為迦陵伽王斬",
    "T08n0236b_001:0759a29": "斫身體骨肉離碎。我於爾時，無有我想、",
    "T08n0236b_001:0759b01": "眾生想、壽者想、受者想，無想、非無想。何以",
    "T08n0236b_001:0759b02": "故？須菩提！我於爾時，若有我想、眾生想、壽",
    "T08n0236b_001:0759b03": "者想、受者想，是時則應生瞋恨想。須菩提！",
    "T08n0236b_001:0759b04": "我憶過去五百生中，作大仙人名曰說忍。",
    "T08n0236b_001:0759b05": "於爾生中，心無我想、眾生想、壽者想、受者",
    "T08n0236b_001:0759b06": "想。是故須菩提！菩薩摩訶薩捨離一切想，",
    "T08n0236b_001:0759b07": "於無上菩提應發起心，不應生住色心，不",
    "T08n0236b_001:0759b08": "應生住聲、香、味、觸心，不應生住法心，不應",
    "T08n0236b_001:0759b09": "生住非法心，不應生有所住心。何以故？若",
    "T08n0236b_001:0759b10": "心有住則為非住。故如來說：『菩薩無所住",
    "T08n0236b_001:0759b11": "心應行布施。』「復次，須菩提！菩薩應如是行",
    "T08n0236b_001:0759b12": "施，為利益一切眾生。此眾生想即是非想。",
    "T08n0236b_001:0759b13": "如是一切眾生，如來說即非眾生。何以故？",
    "T08n0236b_001:0759b14": "諸佛世尊遠離一切想故。「須菩提！如來說",
    "T08n0236b_001:0759b15": "實、說諦、說如、說非虛妄。復次，須菩提！是法",
    "T08n0236b_001:0759b16": "如來所覺，是法如來所說，是法非實非虛。",
    "T08n0236b_001:0759b17": "須菩提！譬如有人在於盲闇，如是當知菩",
    "T08n0236b_001:0759b18": "薩墮相行墮相施。須菩提！如人有目，夜已",
    "T08n0236b_001:0759b19": "曉時，晝日光照，見種種色。如是當知菩薩",
    "T08n0236b_001:0759b20": "不墮於相行無相施。「復次，須菩提！於未來",
    "T08n0236b_001:0759b21": "世，若有善男子、善女人，受持讀誦修行，為",
    "T08n0236b_001:0759b22": "他正說如是經典，如來悉知是人，悉見是",
    "T08n0236b_001:0759b23": "人，生長無量福德之聚。「復次，須菩提！若有",
    "T08n0236b_001:0759b24": "善男子、善女人，於日前分布施身命，如上",
    "T08n0236b_001:0759b25": "所說諸河沙數。於日中分布施身命，於日",
    "T08n0236b_001:0759b26": "後分布施身命，皆如上說諸河沙數。如是",
    "T08n0236b_001:0759b27": "無量百千萬億劫以身命布施。若復有人",
    "T08n0236b_001:0759b28": "聞此經典不起誹謗。以是因緣生福德多",
    "T08n0236b_001:0759b29": "彼無數無量。何況有人書寫受持讀誦，教",
    "T08n0236b_001:0759c01": "他修行為人廣說。「復次，須菩提！如是經典",
    "T08n0236b_001:0759c02": "不可思量無能與等，如來但為憐愍利益",
    "T08n0236b_001:0759c03": "能行無上乘及行無等乘人說。若復有人",
    "T08n0236b_001:0759c04": "於未來世受持讀誦，教他修行正說是經，",
    "T08n0236b_001:0759c05": "如來悉知是人，悉見是人，與無數無量不",
    "T08n0236b_001:0759c06": "可思議無等福聚而共相應。如是等人由",
    "T08n0236b_001:0759c07": "我身分，則能荷負無上菩提。何以故？須",
    "T08n0236b_001:0759c08": "菩提！如是經典，若下願樂人，及我見、眾生",
    "T08n0236b_001:0759c09": "見、壽者見、受者見如此等人，能聽能修讀",
    "T08n0236b_001:0759c10": "誦教他正說，無有是處。「復次，須菩提！隨所",
    "T08n0236b_001:0759c11": "在處顯說此經，一切世間天、人、阿脩羅等，",
    "T08n0236b_001:0759c12": "皆應供養作禮右遶。當知此處於世間此",
    "T08n0236b_001:0759c13": "即成支提。「須菩提！若有善男子、善女人，受",
    "T08n0236b_001:0759c14": "持讀誦教他修行，正說如是等經。此人現",
    "T08n0236b_001:0759c15": "身受輕賤等，過去世中所造惡業，應感生",
    "T08n0236b_001:0759c16": "後惡道果報，以於現身受輕苦故，先世罪",
    "T08n0236b_001:0759c17": "業及苦果報則為消滅，當得阿耨多羅三",
    "T08n0236b_001:0759c18": "藐三菩提。「須菩提！我憶往昔無數無量過",
    "T08n0236b_001:0759c19": "於算數，過去燃燈如來阿羅訶三藐三佛",
    "T08n0236b_001:0759c20": "陀後，八萬四千百千俱胝諸佛如來已成",
    "T08n0236b_001:0759c21": "佛竟，我皆承事供養恭敬無空過者。若復",
    "T08n0236b_001:0759c22": "有人於後末世五十歲時，受持讀誦教他",
    "T08n0236b_001:0759c23": "修行，正說此經。須菩提！此人所生福德之",
    "T08n0236b_001:0759c24": "聚，以我往昔承事供養諸佛如來所得功",
    "T08n0236b_001:0759c25": "德，以此功德百分不及一，千萬億分不及",
    "T08n0236b_001:0759c26": "一，窮於算數不及其一，乃至威力品類相",
    "T08n0236b_001:0759c27": "應譬喻所不能及。「須菩提！若善男子、善女",
    "T08n0236b_001:0759c28": "人，於後末世受持讀誦如此等經，所得功",
    "T08n0236b_001:0759c29": "德我若具說，若有善男子、善女人，諦聽憶",
    "T08n0236b_001:0760a01": "持爾所福聚，或心迷亂及以顛狂。復次，須",
    "T08n0236b_001:0760a02": "菩提！如是經典不可思議。若人修行及得",
    "T08n0236b_001:0760a03": "果報亦不可思議。」爾時須菩提白佛言：「世",
    "T08n0236b_001:0760a04": "尊！善男子、善女人，發阿耨多羅三藐三菩",
    "T08n0236b_001:0760a05": "提心行菩薩乘，云何應住？云何修行？云何",
    "T08n0236b_001:0760a06": "發起菩薩心？」佛告須菩提：「善男子、善女人，",
    "T08n0236b_001:0760a07": "發阿耨多羅三藐三菩提心者，當生如是",
    "T08n0236b_001:0760a08": "心：『我應安置一切眾生，令入無餘涅槃。如",
    "T08n0236b_001:0760a09": "是般涅槃無量眾生已，無一眾生被涅槃",
    "T08n0236b_001:0760a10": "者。』何以故？須菩提！若菩薩有眾生想，則",
    "T08n0236b_001:0760a11": "不應說名為菩薩。何以故？須菩提！實無有",
    "T08n0236b_001:0760a12": "法名為能行菩薩上乘。須菩提！汝意云何？",
    "T08n0236b_001:0760a13": "於燃燈佛所，頗有一法如來所得名阿耨",
    "T08n0236b_001:0760a14": "多羅三藐三菩提不？」須菩提言：「不也，世尊！",
    "T08n0236b_001:0760a15": "於燃燈佛所，無有一法如來所得名阿耨",
    "T08n0236b_001:0760a16": "多羅三藐三菩提。」佛言：「如是，須菩提！如是。",
    "T08n0236b_001:0760a17": "於燃燈佛所，無有一法如來所得名阿耨",
    "T08n0236b_001:0760a18": "多羅三藐三菩提。須菩提！於燃燈佛所，若",
    "T08n0236b_001:0760a19": "有一法如來所得名阿耨多羅三藐三菩",
    "T08n0236b_001:0760a20": "提，燃燈佛則不授我記：『婆羅門！汝於來世",
    "T08n0236b_001:0760a21": "當得作佛，號釋迦牟尼多陀阿伽度阿羅訶",
    "T08n0236b_001:0760a22": "三藐三佛陀。』須菩提！由實無有法，如來所",
    "T08n0236b_001:0760a23": "得，名阿耨多羅三藐三菩提，是故然燈佛",
    "T08n0236b_001:0760a24": "與我授記作如是言：『婆羅門！汝於來世當",
    "T08n0236b_001:0760a25": "得作佛，號釋迦牟尼多陀阿伽度阿羅訶三",
    "T08n0236b_001:0760a26": "藐三佛陀。』何以故？須菩提！如來者真如別",
    "T08n0236b_001:0760a27": "名。「須菩提！若有人說：『如來得阿耨多羅三",
    "T08n0236b_001:0760a28": "藐三菩提。』是人不實語。何以故？須菩提！",
    "T08n0236b_001:0760a29": "實無有法，如來所得，名阿耨多羅三藐三菩",
    "T08n0236b_001:0760b01": "提。須菩提！此法如來所得無實無虛，是",
    "T08n0236b_001:0760b02": "故如來說：『一切法皆是佛法。』須菩提！一切",
    "T08n0236b_001:0760b03": "法者，非一切法，故如來說名一切法。「須菩",
    "T08n0236b_001:0760b04": "提！譬如有人遍身大身。」須菩提言：「世尊！",
    "T08n0236b_001:0760b05": "是如來所說遍身大身，則為非身，是故說",
    "T08n0236b_001:0760b06": "名遍身大身。」佛言：「如是，須菩提！如是。須菩",
    "T08n0236b_001:0760b07": "提！若有菩薩說如是言：『我當般涅槃一切",
    "T08n0236b_001:0760b08": "眾生。』則不應說名為菩薩。須菩提！汝意",
    "T08n0236b_001:0760b09": "云何？頗有一法名菩薩不？」須菩提言：「不",
    "T08n0236b_001:0760b10": "也，世尊！」佛言：「須菩提！是故如來說：『一切",
    "T08n0236b_001:0760b11": "法無我、無眾生、無壽者、無受者。』須菩提！若",
    "T08n0236b_001:0760b12": "有菩薩說如是言：『我當莊嚴清淨佛土。』如",
    "T08n0236b_001:0760b13": "此菩薩說虛妄言。何以故？須菩提！莊嚴佛",
    "T08n0236b_001:0760b14": "土者，如來說則非莊嚴，是故莊嚴清淨佛",
    "T08n0236b_001:0760b15": "土。須菩提！若菩薩信見諸法無我、諸法無",
    "T08n0236b_001:0760b16": "我，如來應供正遍覺說：『是名菩薩，是名菩",
    "T08n0236b_001:0760b17": "薩。』「須菩提！汝意云何？如來有肉眼不？」須",
    "T08n0236b_001:0760b18": "菩提言：「如是，世尊！如來有肉眼。」佛言：「須",
    "T08n0236b_001:0760b19": "菩提！汝意云何？如來有天眼不？」須菩提",
    "T08n0236b_001:0760b20": "言：「如是，世尊！如來有天眼。」佛言：「須菩提！",
    "T08n0236b_001:0760b21": "汝意云何？如來有慧眼不？」須菩提言：「如",
    "T08n0236b_001:0760b22": "是，世尊！如來有慧眼。」佛言：「須菩提！汝意",
    "T08n0236b_001:0760b23": "云何？如來有法眼不？」須菩提言：「如是，世",
    "T08n0236b_001:0760b24": "尊！如來有法眼。」佛言：「須菩提！汝意云何？",
    "T08n0236b_001:0760b25": "如來有佛眼不？」須菩提言：「如是，世尊！如",
    "T08n0236b_001:0760b26": "來有佛眼。」「須菩提！汝意云何？於恒伽江",
    "T08n0236b_001:0760b27": "所有諸沙，如其沙數所有恒伽，如諸恒伽",
    "T08n0236b_001:0760b28": "所有沙數世界，如是寧為多不？」須菩提言：",
    "T08n0236b_001:0760b29": "「如是，世尊！此等世界其數甚多。」佛言：「須菩",
    "T08n0236b_001:0760c01": "提！爾所世界中所有眾生，我悉見知心相",
    "T08n0236b_001:0760c02": "續住有種種類。何以故？須菩提！心相續",
    "T08n0236b_001:0760c03": "住，如來說非續住，故說續住。何以故？須",
    "T08n0236b_001:0760c04": "菩提！過去心不可得，未來心不可得，現",
    "T08n0236b_001:0760c05": "在心不可得。「須菩提！汝意云何？若有人",
    "T08n0236b_001:0760c06": "以滿三千大千世界七寶而用布施，是善",
    "T08n0236b_001:0760c07": "男子、善女人，以是因緣得福多不？」須菩提",
    "T08n0236b_001:0760c08": "言：「甚多，世尊！甚多，修伽陀！」佛言：「如是，須菩",
    "T08n0236b_001:0760c09": "提！如是。彼善男子、善女人，以是因緣福聚",
    "T08n0236b_001:0760c10": "多。」佛言：「須菩提！若福德聚但名為聚，如",
    "T08n0236b_001:0760c11": "來則不應說是福德聚、是福德聚。須菩提！",
    "T08n0236b_001:0760c12": "汝意云何？可以具足色身觀如來不？」須菩",
    "T08n0236b_001:0760c13": "提言：「不也，世尊！不可以具足色身觀於如",
    "T08n0236b_001:0760c14": "來。何以故？此具足色身，如來說非具足",
    "T08n0236b_001:0760c15": "色身，是故如來說名具足色身。」佛言：「須菩",
    "T08n0236b_001:0760c16": "提！汝意云何？可以具足諸相觀如來不？」須",
    "T08n0236b_001:0760c17": "菩提言：「不也，世尊！不可以具足諸相觀於",
    "T08n0236b_001:0760c18": "如來。何以故？此具足相，如來說非具足",
    "T08n0236b_001:0760c19": "相，是故如來說具足相。」佛言：「須菩提！汝",
    "T08n0236b_001:0760c20": "意云何？如來有如是意：『我今實說法。』耶？須",
    "T08n0236b_001:0760c21": "菩提！若有人言：『如來實能說法。』汝應當知，",
    "T08n0236b_001:0760c22": "是人由非實有及以邪執，起誹謗我。何以",
    "T08n0236b_001:0760c23": "故？須菩提！說法、說法，實無有法名為說法。」",
    "T08n0236b_001:0760c24": "爾時須菩提白佛言：「世尊！頗有眾生於未",
    "T08n0236b_001:0760c25": "來世，聽聞正說如是等相此經章句，生實",
    "T08n0236b_001:0760c26": "信不？」佛告須菩提：「彼非眾生，非非眾生。何",
    "T08n0236b_001:0760c27": "以故？須菩提！彼眾生者，如來說非眾生，非",
    "T08n0236b_001:0760c28": "非眾生，故說眾生。須菩提！汝意云何？頗",
    "T08n0236b_001:0760c29": "有一法如來所得名阿耨多羅三藐三菩提",
    "T08n0236b_001:0761a01": "不？」須菩提言：「不也，世尊！無有一法如來",
    "T08n0236b_001:0761a02": "所得名阿耨多羅三藐三菩提。」佛言：「如是，",
    "T08n0236b_001:0761a03": "須菩提！如是。乃至無有如微塵法如來所",
    "T08n0236b_001:0761a04": "捨如來所得，是故說名阿耨多羅三藐三",
    "T08n0236b_001:0761a05": "菩提平等平等。「復次，須菩提！諸佛諸佛",
    "T08n0236b_001:0761a06": "覺知無有差別，是故說名阿耨多羅三藐",
    "T08n0236b_001:0761a07": "三菩提。「復次，須菩提！此法平等無有高",
    "T08n0236b_001:0761a08": "下，是名阿耨多羅三藐三菩提。「復次，須",
    "T08n0236b_001:0761a09": "菩提。由無我、無眾生、無壽者、無受者等，此",
    "T08n0236b_001:0761a10": "法平等，故名阿耨多羅三藐三菩提。「復次，",
    "T08n0236b_001:0761a11": "須菩提！由實善法，具足圓滿得阿耨多",
    "T08n0236b_001:0761a12": "羅三藐三菩提。須菩提！所言善法、善法",
    "T08n0236b_001:0761a13": "者。如來說非法，故名善法。「須菩提！三千",
    "T08n0236b_001:0761a14": "大千世界所有諸須彌山王，如是等七寶",
    "T08n0236b_001:0761a15": "聚滿此世界，有人持用布施。若人從此般",
    "T08n0236b_001:0761a16": "若波羅蜜經乃至四句偈等，受持讀誦為",
    "T08n0236b_001:0761a17": "他正說，所得功德，以前功德比此功德，百",
    "T08n0236b_001:0761a18": "分不及一，千萬億分不及一，窮於算數不",
    "T08n0236b_001:0761a19": "及其一，乃至威力品類相應譬喻所不能",
    "T08n0236b_001:0761a20": "及。「須菩提！汝意云何？如來作是念：『我度",
    "T08n0236b_001:0761a21": "眾生。』耶？須菩提！汝今不應作如是念。何",
    "T08n0236b_001:0761a22": "以故？實無眾生如來所度。須菩提！若有",
    "T08n0236b_001:0761a23": "眾生如來所度，即是我執、眾生執、壽者執、",
    "T08n0236b_001:0761a24": "受者執。須菩提！此我等執，如來說非執，嬰",
    "T08n0236b_001:0761a25": "兒凡夫眾生之所執故。須菩提！嬰兒凡夫",
    "T08n0236b_001:0761a26": "眾生者，如來說非眾生，故說嬰兒凡夫眾",
    "T08n0236b_001:0761a27": "生。「須菩提！汝意云何？可以具足相觀如",
    "T08n0236b_001:0761a28": "來不？」須菩提言：「如我解佛所說義，不以",
    "T08n0236b_001:0761a29": "具足相應觀如來。」佛言：「如是，須菩提！如是。",
    "T08n0236b_001:0761b01": "不以具足相應觀如來。何以故？若以具足",
    "T08n0236b_001:0761b02": "相觀如來者，轉輪聖王應是如來，是故不",
    "T08n0236b_001:0761b03": "以具足相應觀如來。」是時，世尊而說偈言：",
    "T08n0236b_001:0761b04": "「若以色見我，　　以音聲求我，",
    "T08n0236b_001:0761b05": "是人行邪道，　　不應得見我。",
    "T08n0236b_001:0761b06": "由法應見佛，　　調御法為身，",
    "T08n0236b_001:0761b07": "此法非識境，　　法如深難見。",
    "T08n0236b_001:0761b08": "「須菩提！汝意云何？如來可以具足相得阿",
    "T08n0236b_001:0761b09": "耨多羅三藐三菩提不？須菩提！汝今不應",
    "T08n0236b_001:0761b10": "作如是見：『如來以具足相得阿耨多羅三",
    "T08n0236b_001:0761b11": "藐三菩提。』何以故？須菩提！如來不由具",
    "T08n0236b_001:0761b12": "足相得阿耨多羅三藐三菩提。須菩提！若",
    "T08n0236b_001:0761b13": "汝作是念：『如來有是說，行菩薩乘人有法",
    "T08n0236b_001:0761b14": "可滅。』須菩提！汝莫作此見。何以故？如來",
    "T08n0236b_001:0761b15": "不說行菩薩乘人有法可滅及以永斷。「須",
    "T08n0236b_001:0761b16": "菩提！若有善男子、善女人，以滿恒伽沙等",
    "T08n0236b_001:0761b17": "世界七寶，持用布施。若有菩薩於一切法",
    "T08n0236b_001:0761b18": "無我無生，得無生忍。以是因緣，所得福德",
    "T08n0236b_001:0761b19": "最多於彼。須菩提！行大乘人不應執取福",
    "T08n0236b_001:0761b20": "德之聚。」須菩提言：「此福德聚可攝持不？」佛",
    "T08n0236b_001:0761b21": "言：「須菩提！此福德聚，可得攝持，不可執",
    "T08n0236b_001:0761b22": "取，是故說此福德之聚應可攝持。須菩提！",
    "T08n0236b_001:0761b23": "若有人言：『如來行住坐臥。』是人不解我所",
    "T08n0236b_001:0761b24": "說義。何以故？須菩提！如來者無所行去，無",
    "T08n0236b_001:0761b25": "所從來，是故說名如來應供正遍覺知。「須",
    "T08n0236b_001:0761b26": "菩提！若善男子、善女人，以三千大千世界",
    "T08n0236b_001:0761b27": "地大微塵，燒成灰末，合為墨丸，如微塵聚。",
    "T08n0236b_001:0761b28": "須菩提！汝意云何？是隣虛聚寧為多不？」",
    "T08n0236b_001:0761b29": "須菩提言：「彼隣虛聚甚多。世尊！何以故？",
    "T08n0236b_001:0761c01": "世尊！若隣虛聚是實有者，世尊則不應說",
    "T08n0236b_001:0761c02": "名隣虛聚。何以故？世尊所說，此隣虛聚，",
    "T08n0236b_001:0761c03": "如來說非隣虛聚，是故說名為隣虛聚。如",
    "T08n0236b_001:0761c04": "來所說三千大千世界，則非世界，故說三",
    "T08n0236b_001:0761c05": "千大千世界。何以故？世尊！若執世界為",
    "T08n0236b_001:0761c06": "實有者是聚一執，此聚一執，如來說非執，",
    "T08n0236b_001:0761c07": "故說聚一執。」佛世尊言：「須菩提！此聚",
    "T08n0236b_001:0761c08": "一執但世言說。須菩提！是法非可言法，嬰",
    "T08n0236b_001:0761c09": "兒凡夫偏言所取。須菩提！若有人言：『如來",
    "T08n0236b_001:0761c10": "說我見、眾生見、壽者見、受者見。』須菩提！汝",
    "T08n0236b_001:0761c11": "意云何？是人言說為正語不？」須菩提言：「不",
    "T08n0236b_001:0761c12": "也，世尊！不也，修伽陀！何以故？如來所說",
    "T08n0236b_001:0761c13": "我見、眾生見、壽者見、受者見，即是非見，是",
    "T08n0236b_001:0761c14": "故說我見、眾生見、壽者見、受者見。」「須菩提！",
    "T08n0236b_001:0761c15": "若人行菩薩乘，如是應知、應見、應信，一切",
    "T08n0236b_001:0761c16": "諸法如是應修，為令法想不得生起。何以",
    "T08n0236b_001:0761c17": "故？須菩提！是法想、法想者，如來說即非想，",
    "T08n0236b_001:0761c18": "故說法想。「須菩提！若有菩薩摩訶薩，以",
    "T08n0236b_001:0761c19": "滿無數無量世界七寶，持用布施。若有善",
    "T08n0236b_001:0761c20": "男子、善女人，從此般若波羅蜜經乃至四",
    "T08n0236b_001:0761c21": "句偈等受持讀誦，教他修行為他廣說。是",
    "T08n0236b_001:0761c22": "善男子、善女人，以是因緣，所生福德最多",
    "T08n0236b_001:0761c23": "於彼無量無數。云何顯說此經？如無所顯",
    "T08n0236b_001:0761c24": "說，故言顯說。如如不動，恒有正說。應觀有",
    "T08n0236b_001:0761c25": "為法，如闇、翳、燈、幻，露、泡、夢、電、雲。」爾時世尊",
    "T08n0236b_001:0761c26": "說是經已，大德須菩提心進歡喜，及諸比",
    "T08n0236b_001:0761c27": "丘、比丘尼、優婆塞、優婆夷眾，人、天、阿脩羅等",
    "T08n0236b_001:0761c28": "一切世間，踊躍歡喜信受奉行。",
    "T08n0236b_001:0761c29": "金剛般若波羅蜜經"
}