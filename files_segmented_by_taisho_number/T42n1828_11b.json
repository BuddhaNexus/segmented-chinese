{
    "T42n1828_11b:0558a06": "folio_11b 瑜伽論記卷第十一之下論本四十六至四十七",
    "T42n1828_11b:0558a08": "釋遁倫集撰",
    "T42n1828_11b:0558a09": "論本第四十六",
    "T42n1828_11b:0558a10": "自下第十五解四烏拕南。若作嗢字皆須改",
    "T42n1828_11b:0558a11": "正。舊語不正。名四優陀那。翻名為印。今翻名",
    "T42n1828_11b:0558a12": "說。即世尊常誦說。此義似無問自說。隨義傍",
    "T42n1828_11b:0558a13": "翻亦得名印。或名總略義或名標相。如說無",
    "T42n1828_11b:0558a14": "常是有為標相。苦是有漏法標相。無我是一",
    "T42n1828_11b:0558a15": "切法標相。涅槃寂靜是無為法標相。若名嗢",
    "T42n1828_11b:0558a16": "拕南則名集施。即名烏拕南故是標相。文中",
    "T42n1828_11b:0558a17": "初舉數列名。二解烏拕南義。三依四義次第",
    "T42n1828_11b:0558a18": "解釋。以三義解烏拕南。云法相應義者。謂無",
    "T42n1828_11b:0558a19": "常與有為法相應等。展轉宣說者。如過去諸",
    "T42n1828_11b:0558a20": "佛說此四法傳至現在。現在諸佛說此四法",
    "T42n1828_11b:0558a21": "傳至未來。異生依尋此四行迹能趣人天勝",
    "T42n1828_11b:0558a22": "果名趣大生。聖人依尋此四行迹得離三界",
    "T42n1828_11b:0558a23": "名出第一。有釋初無常義中問解結也。解中",
    "T42n1828_11b:0558a24": "有二。初就遍計所執以解無常。莊嚴論云。以",
    "T42n1828_11b:0558a25": "無義是無常義由分別相畢竟無故。又即觀",
    "T42n1828_11b:0558a26": "彼已下第二就依他因緣之法以解無常。於",
    "T42n1828_11b:0558a27": "中有三。初觀依他自性無常。二約三世以辨",
    "T42n1828_11b:0558a28": "無常。三就四相以辨無常。初云乃至無知為",
    "T42n1828_11b:0558a29": "因生滅可得等者。景云。此明依他自相不可",
    "T42n1828_11b:0558b01": "言說。如眼證色。乃至身所覺觸不可言說。如",
    "T42n1828_11b:0558b02": "飲冷水。證者自知必言說之不稱所證。諸因",
    "T42n1828_11b:0558b03": "緣法自相皆爾。若欲起說但說共相。謂總說",
    "T42n1828_11b:0558b04": "色即說一切色體皆盡。若說青色即說一切",
    "T42n1828_11b:0558b05": "青色皆盡故。如一念眼根見一念色。如是自",
    "T42n1828_11b:0558b06": "相剎那即謝說不可得。由不可了知形言自",
    "T42n1828_11b:0558b07": "性隨其言說執有定性遍計所執。如此執時",
    "T42n1828_11b:0558b08": "熏種成因。生彼依他色心等法有生即滅。故",
    "T42n1828_11b:0558b09": "名無常。測云。由不了知如所有性等二種真",
    "T42n1828_11b:0558b10": "實及世間等四種真實故。起諸戲論無明法",
    "T42n1828_11b:0558b11": "執。起諸世間有漏五蘊生滅可得。次觀三世",
    "T42n1828_11b:0558b12": "諸行無常。由彼諸行無因可得亦無自性者。",
    "T42n1828_11b:0558b13": "明彼過去諸行無自體性亦無能生因。測云。",
    "T42n1828_11b:0558b14": "於此文中西方兩釋。一云。法相道理於一現",
    "T42n1828_11b:0558b15": "在法建立三世。謂現法上曾不有故名為未",
    "T42n1828_11b:0558b16": "來。當不有故名為過去。已有未滅故名現在。",
    "T42n1828_11b:0558b17": "此據勝義道理。若依世俗道理。亦得說言過",
    "T42n1828_11b:0558b18": "未亦有。曾當有故。據此道理皆得說言有無",
    "T42n1828_11b:0558b19": "亦有亦無非有非無。此破約三法三世皆有",
    "T42n1828_11b:0558b20": "實體論師義。二云。唯識道理建立三世。謂於",
    "T42n1828_11b:0558b21": "現在見分體上有三世相而得顯現。故說三",
    "T42n1828_11b:0558b22": "世。據實是現在攝。問過未等無云何無常。三",
    "T42n1828_11b:0558b23": "藏兩解。一云。未來本無以當有故故名無常。",
    "T42n1828_11b:0558b24": "過去亦無以曾有故故名無常。第二解云。當",
    "T42n1828_11b:0558b25": "有名未來。正有之時當有無故名無常。還無",
    "T42n1828_11b:0558b26": "名過去。正有之時還無故名過去無常。第三",
    "T42n1828_11b:0558b27": "觀四相中。初辨四相。第二廣破外執。前中云",
    "T42n1828_11b:0558b28": "一一剎那皆有三相於剎那後復有第四有為",
    "T42n1828_11b:0558b29": "之相者。景云。三相現在同體。義說滅相過去。",
    "T42n1828_11b:0558c01": "問曰。若爾即違經說即生即老即滅之言。解",
    "T42n1828_11b:0558c02": "云。未必四相同時名為即也。今言立者。即此",
    "T42n1828_11b:0558c03": "生法即當滅壞更無別法。故名為即。測云。述",
    "T42n1828_11b:0558c04": "西方兩釋。一云。三相無前後。是故無礙道生",
    "T42n1828_11b:0558c05": "相即或法滅時非謂一時二法並現。一云三",
    "T42n1828_11b:0558c06": "相有前後。謂生及住異。生相與住相一時。是",
    "T42n1828_11b:0558c07": "故或法住相無礙道在生相並在現世。以其",
    "T42n1828_11b:0558c08": "三相並是現在一剎那中。第四滅相在於過",
    "T42n1828_11b:0558c09": "去。故言一一剎那等也。即於此中乃至正觀",
    "T42n1828_11b:0558c10": "為滅者。新舊緣生非先諸行。今更說生。基云。",
    "T42n1828_11b:0558c11": "若即現在與異同時而名滅者。則滅是無法。",
    "T42n1828_11b:0558c12": "住異是有法。如何有法俱時亦有無法。故此",
    "T42n1828_11b:0558c13": "論云。從此諸行生剎那後。即此已生諸行剎",
    "T42n1828_11b:0558c14": "那自性滅壞。正說為滅。即由有法無時至過",
    "T42n1828_11b:0558c15": "去世方立滅相。故生滅明暗而不同時。問曰。",
    "T42n1828_11b:0558c16": "若然即一剎那無有四相。義曰。此法滅則此",
    "T42n1828_11b:0558c17": "法生時。如稱兩頭平等。故一剎那有生有滅。",
    "T42n1828_11b:0558c18": "若然何故不先滅後說生疑。義曰。從初說",
    "T42n1828_11b:0558c19": "以初時要有生故。問諸經中皆言三有為相。",
    "T42n1828_11b:0558c20": "何者為之三。義曰。有二義。一攝住入異。以住",
    "T42n1828_11b:0558c21": "相似無為。又若聞諸法有住則厭有為心不",
    "T42n1828_11b:0558c22": "猛故。又住能牽後生法於滅無功。故攝住入",
    "T42n1828_11b:0558c23": "異。二說攝異入住。住於自剎那有功能故。生",
    "T42n1828_11b:0558c24": "已未壞說名為住。故有功能異說異前法。於",
    "T42n1828_11b:0558c25": "自念無功。故攝異入住。又異順滅相故攝異",
    "T42n1828_11b:0558c26": "入住。若爾如何不攝異入滅耶。義曰。異是有",
    "T42n1828_11b:0558c27": "法滅是無滅。一是過去一是現在。相貌雖有",
    "T42n1828_11b:0558c28": "相似不可攝入滅相。今更有釋。滅相約位雖",
    "T42n1828_11b:0558c29": "在過去而假立為相者。猶在現在將滅之時",
    "T42n1828_11b:0559a01": "生必滅故。表此現法後無為此法滅相也。以",
    "T42n1828_11b:0559a02": "此義故一剎那具有四相。然此論中約實無",
    "T42n1828_11b:0559a03": "位說。故云於剎那後復有第四。自下第二廣",
    "T42n1828_11b:0559a04": "破外執。若依薩婆多。法外別有非色非心四",
    "T42n1828_11b:0559a05": "相之體。別體同時而用有先後。若依成實。同",
    "T42n1828_11b:0559a06": "體各時離色心等法無別四相。故言同體。然",
    "T42n1828_11b:0559a07": "初生次住終異後滅故名異時。今大乘說。若",
    "T42n1828_11b:0559a08": "假實殊塗。合用異本則言相與法異。不同成",
    "T42n1828_11b:0559a09": "實也。若推假不離實。推果不離因。則言法外",
    "T42n1828_11b:0559a10": "無別四相。不同薩婆多。又三相同時。不同成",
    "T42n1828_11b:0559a11": "實一向異時。生滅前後。不同薩婆多一向四",
    "T42n1828_11b:0559a12": "相恒同時也。文分為二。初約大小二相以破",
    "T42n1828_11b:0559a13": "實有。二又善男子下約假有觀成破其實有。",
    "T42n1828_11b:0559a14": "前中有二。初略破法外四相。二如是四種下",
    "T42n1828_11b:0559a15": "廣破法外四相。於中初將欲破先申正義。二",
    "T42n1828_11b:0559a16": "此中菩薩下破邪執。於中有二。初明總觀非",
    "T42n1828_11b:0559a17": "實。二又諸菩薩下以理別徵以破實有。前中",
    "T42n1828_11b:0559a18": "云何以故乃至無別有餘生老住滅者。基云。",
    "T42n1828_11b:0559a19": "何故如此不同。復舉四相者。以攝法遮法故。",
    "T42n1828_11b:0559a20": "若攝法互攝故唯有言諸行生乃至諸行住老",
    "T42n1828_11b:0559a21": "滅。若遮法須遮。別有四相體故。法遍遮故通",
    "T42n1828_11b:0559a22": "舉四相也。問曰。何故遮生中不唯言生。乃至",
    "T42n1828_11b:0559a23": "住滅亦爾耶。義曰。以住中亦有生故。以生時",
    "T42n1828_11b:0559a24": "有住等故。故大生生八法等。是故遮遍。第二",
    "T42n1828_11b:0559a25": "文中分二。初約四相以破實有。二謂若滅法",
    "T42n1828_11b:0559a26": "下別約滅相以破實有。如是推求不可得者",
    "T42n1828_11b:0559a27": "謂若離彼色等諸行等者。此破生色之生亦",
    "T42n1828_11b:0559a28": "應有生。即小乘中小生也。若言一者至不應",
    "T42n1828_11b:0559a29": "道理者。小生生本生而與大生一。亦大生生",
    "T42n1828_11b:0559b01": "諸行即與諸行一。是故計別有生即名唐捐。",
    "T42n1828_11b:0559b02": "乃至不應道理。若言異者至不應理者。小生",
    "T42n1828_11b:0559b03": "望大生體相各異而生大生者。則應小生與",
    "T42n1828_11b:0559b04": "行異實能生行體。以俱異故。故不應理。基師",
    "T42n1828_11b:0559b05": "解云。非行生生則小生也。是行生生即大生",
    "T42n1828_11b:0559b06": "也。汝若言大生小生異者。即應小生亦似大",
    "T42n1828_11b:0559b07": "生應能生色。大生生色法亦能生小生。小生",
    "T42n1828_11b:0559b08": "生大生應亦生色法。故小生非行生能生色",
    "T42n1828_11b:0559b09": "法。應是大生行生。故二生異不應道理。下",
    "T42n1828_11b:0559b10": "別破滅相。意謂若有滅相與行性異而滅諸",
    "T42n1828_11b:0559b11": "行者。是即一滅相生一切法應滅。以其體異",
    "T42n1828_11b:0559b12": "而相滅故。譬如明生一切闇滅。如是則夜少",
    "T42n1828_11b:0559b13": "用功力能滅諸行也。如入滅定。諸心心法一",
    "T42n1828_11b:0559b14": "切皆滅。又前由滅相生故諸行隨滅。即由滅",
    "T42n1828_11b:0559b15": "相滅故先滅諸行即應還生。以無相違法故。",
    "T42n1828_11b:0559b16": "基云。判此文為第二別破滅相者不然。若解",
    "T42n1828_11b:0559b17": "彼生生例餘相下舉後滅破。總是一翻。就第",
    "T42n1828_11b:0559b18": "二假有觀成破其實有。謂又善男子於三世",
    "T42n1828_11b:0559b19": "法若是實有而觀為假得解脫者。不應道理。",
    "T42n1828_11b:0559b20": "此返釋也。與此相違是應理者。由三世法假",
    "T42n1828_11b:0559b21": "則觀知假故得解脫。釋無我中。云了知諸法",
    "T42n1828_11b:0559b22": "二無我性者。舊論云。於一切法有為無為無",
    "T42n1828_11b:0559b23": "我我我所。如實知眾生無我及法無我。相傳",
    "T42n1828_11b:0559b24": "解云。無我者人無我。我我所者法無我。今則",
    "T42n1828_11b:0559b25": "不爾。言非則有法亦非被有法者。謂破則蘊",
    "T42n1828_11b:0559b26": "異計我也。解涅槃寂靜中。先法次喻。法中",
    "T42n1828_11b:0559b27": "初釋涅槃名。次出涅槃體。後約人辨。言先因",
    "T42n1828_11b:0559b28": "永斷者。是有餘滅。後無餘滅者。是無餘滅。其",
    "T42n1828_11b:0559b29": "餘畢竟不起不生說名涅槃者。由彼生死因",
    "T42n1828_11b:0559c01": "果其餘當起煩惱業苦畢竟不生說名涅槃。",
    "T42n1828_11b:0559c02": "又先因永斷在無間道。後無餘滅在解脫道。",
    "T42n1828_11b:0559c03": "又先因永斷在加行伏上心。後無餘滅斷種",
    "T42n1828_11b:0559c04": "子。其餘畢竟不生者。謂果不生。以斷因故。次",
    "T42n1828_11b:0559c05": "出體也。下約入辨。地前菩薩未見聲聞。雖於",
    "T42n1828_11b:0559c06": "涅槃口說寂靜。而未能正證。能彼亦有如理",
    "T42n1828_11b:0559c07": "作意。謂亦有依教思量作意。次下明喻。初舉",
    "T42n1828_11b:0559c08": "王子喻。次舉病人喻。前中先喻後合。喻中有",
    "T42n1828_11b:0559c09": "三。一以假為真喻。二聞真未解喻。三覺真羞",
    "T42n1828_11b:0559c10": "愧喻。言鹿牛馬象者。有釋。鹿居山藪故喻獨",
    "T42n1828_11b:0559c11": "覺。牛遲馬疾喻彼聲聞有鈍有利。象喻菩薩。",
    "T42n1828_11b:0559c12": "基師云。喻四涅槃。象喻無住涅槃。餘三無導",
    "T42n1828_11b:0559c13": "今不以義准。謂鹿始終常居山靜喻本來淨。",
    "T42n1828_11b:0559c14": "牛有角故喻有餘依。馬無角故喻無餘依。合",
    "T42n1828_11b:0559c15": "中還三。第三合中三乘聖人入見道時證真",
    "T42n1828_11b:0559c16": "如理。即名於真涅槃現證智。第二病人喻者",
    "T42n1828_11b:0559c17": "明教應機也。前喻後合。喻中有六。一者應機",
    "T42n1828_11b:0559c18": "感聖喻。二者聞教轉執喻。三者勸聞勝法喻。",
    "T42n1828_11b:0559c19": "四者前執不捨喻。五者說教淺深喻。六者愚",
    "T42n1828_11b:0559c20": "人未解喻。合中有三。初合前第五喻。亦可通",
    "T42n1828_11b:0559c21": "合前五。次合第六喻。後因辨淨信。言若上上",
    "T42n1828_11b:0559c22": "勝乃至及以勝極等者。景云。初三句者。下名",
    "T42n1828_11b:0559c23": "正教。初說名上。次說名上勝。終時名上極。次",
    "T42n1828_11b:0559c24": "之三句者。下名教授令其起行。有下中上配",
    "T42n1828_11b:0559c25": "此三句。後之三句者。下名教誡令其離過。離",
    "T42n1828_11b:0559c26": "過有三。謂下中上配此三句。法教是總。下三",
    "T42n1828_11b:0559c27": "句別。泰云。初三句為說菩薩乘三品。謂見修",
    "T42n1828_11b:0559c28": "無學三道也。次三句為說緣覺乘三品道也。",
    "T42n1828_11b:0559c29": "後三句為說聲聞三品道也。又初是上中分",
    "T42n1828_11b:0560a01": "三品。次是中中分三品。後是下中分三品。法",
    "T42n1828_11b:0560a02": "教正教者。方便教名法教。根本教名正教也。",
    "T42n1828_11b:0560a03": "基云。一釋上極等三句是聞慧。深極等三句",
    "T42n1828_11b:0560a04": "是思慧。勝極等三句是修慧。三慧之中各有",
    "T42n1828_11b:0560a05": "上中下故。又法教正教是上極等三品句。教",
    "T42n1828_11b:0560a06": "授是深極等三句三品。教誡是勝極等三句。",
    "T42n1828_11b:0560a07": "又前三慧中一一皆有法教正教等三句次",
    "T42n1828_11b:0560a08": "第配之。",
    "T42n1828_11b:0560a09": "功德品(一一下)功德品",
    "T42n1828_11b:0560a10": "上來明能學有其十品。分之為三。初之七品",
    "T42n1828_11b:0560a11": "明其自分。次有二品明勝進訖。今此一品明",
    "T42n1828_11b:0560a12": "其因成果滿。功謂功勞。德謂道德。用功而得",
    "T42n1828_11b:0560a13": "此德名為功德。此中廣明名功德品。文中初",
    "T42n1828_11b:0560a14": "問次釋。有其五頌明二十七種法門。二十五",
    "T42n1828_11b:0560a15": "種正明功德。從此標名。退墮相似實非功德。",
    "T42n1828_11b:0560a16": "以相隨故來。五頌分為四番。以後二頌為一番",
    "T42n1828_11b:0560a17": "故。初頌列七名。長行次第解釋。菩薩成就五",
    "T42n1828_11b:0560a18": "種不希奇法而名成就甚希奇法者。景云。利",
    "T42n1828_11b:0560a19": "益他時即如己事名不希奇。尋其根本無由大",
    "T42n1828_11b:0560a20": "悲攝他為自。故知希奇。基云。據相而論。人皆",
    "T42n1828_11b:0560a21": "可得受。是不希奇。若意而論。不辭此事名希",
    "T42n1828_11b:0560a22": "奇法。又自類相望不希奇。二乘相望甚希奇。",
    "T42n1828_11b:0560a23": "默而無味者。謂默無言說。默者實是樂味。",
    "T42n1828_11b:0560a24": "但為有情而說正法。又自入涅槃。此默實是",
    "T42n1828_11b:0560a25": "樂味。為有情故而說正法。測云。以尋伺等起",
    "T42n1828_11b:0560a26": "諸言說。第二靜慮已上離彼尋伺起言說因",
    "T42n1828_11b:0560a27": "故名默然樂味。而化有情故捨諸靜慮受欲",
    "T42n1828_11b:0560a28": "界生饒益有情之也。由五因緣於諸有情作",
    "T42n1828_11b:0560a29": "不虛加行乃至應知其相者。謂如前供養品",
    "T42n1828_11b:0560b01": "說。若諸菩薩具五種相能為善友所作不虛。",
    "T42n1828_11b:0560b02": "一者於他先欲求作利益安樂。二者於彼利",
    "T42n1828_11b:0560b03": "益安樂如實了知無顛倒覺。三者於善權方",
    "T42n1828_11b:0560b04": "便順儀說法隨堪受調伏事有能有力。四者",
    "T42n1828_11b:0560b05": "饒益心無厭倦。五者具足平等大悲於諸有",
    "T42n1828_11b:0560b06": "情劣中勝品心無偏黨。此略解二種。第二頌",
    "T42n1828_11b:0560b07": "有六門。初明加行。一隨護加行念慧為性。二",
    "T42n1828_11b:0560b08": "無罪加行智慧精進為性。此二總出加行之",
    "T42n1828_11b:0560b09": "體。後三約位。三思擇力加行位在地前。四清",
    "T42n1828_11b:0560b10": "淨增上意樂加行謂入初地乃至七地。五墮",
    "T42n1828_11b:0560b11": "決定加行謂八九十地。無倒熾燃即是精進",
    "T42n1828_11b:0560b12": "也。第四相似功德。第五真實功德。此二門於",
    "T42n1828_11b:0560b13": "莊嚴論合為一門。略於十處無倒調伏所化",
    "T42n1828_11b:0560b14": "有情等者。若依舊論云。二十調伏眾生有十",
    "T42n1828_11b:0560b15": "種名正調伏。云何為十。離諸纏離煩惱分別",
    "T42n1828_11b:0560b16": "惡戒。相傳云。離纏者則離八纏。離煩惱者離",
    "T42n1828_11b:0560b17": "十使重煩惱。通為九。離惡戒者謂離外道邪",
    "T42n1828_11b:0560b18": "心分別鳥雞等戒。通前為十。此說不然。第",
    "T42n1828_11b:0560b19": "三頌有五門。授記有六。景云。一者安住種姓",
    "T42n1828_11b:0560b20": "未發心位者即十信已前有大乘種姓佛與授",
    "T42n1828_11b:0560b21": "記。二者已發心位者從十信已去乃至法雲",
    "T42n1828_11b:0560b22": "皆名發心位佛與授記。此之一對則攝一切",
    "T42n1828_11b:0560b23": "諸授記盡。三現前位者面對佛前親蒙授記。",
    "T42n1828_11b:0560b24": "四者不現前住謂不求在眾佛總與記。此第",
    "T42n1828_11b:0560b25": "二對亦攝一切。一切授記不過現前及不現",
    "T42n1828_11b:0560b26": "前。亦可入地菩薩念念見真報佛授記名現",
    "T42n1828_11b:0560b27": "前。地前但見他佛不見真身名不現前。五者",
    "T42n1828_11b:0560b28": "有定時限謂爾所時當證菩提。六無定時限",
    "T42n1828_11b:0560b29": "但總記言汝行此行當得作佛。此後一對亦",
    "T42n1828_11b:0560c01": "攝一切。三種墮決定者。若依莊嚴論。約修六",
    "T42n1828_11b:0560c02": "度得六種果以釋決定。今此但約三種以解",
    "T42n1828_11b:0560c03": "決定。即是種姓發心行方便。位列如前。景云。",
    "T42n1828_11b:0560c04": "即於前六授記之中。但約自在起利他行無",
    "T42n1828_11b:0560c05": "空過者。佛與授記就十最勝中測師解云。三",
    "T42n1828_11b:0560c06": "乘姓中菩薩種姓為最勝。十種正願中最初",
    "T42n1828_11b:0560c07": "發心為殊勝。於六度中精進般若策道為最",
    "T42n1828_11b:0560c08": "勝。於四攝中愛語行為最勝。兩足有情中如",
    "T42n1828_11b:0560c09": "來最勝。於梵住中悲愍為勝。天住中第四靜",
    "T42n1828_11b:0560c10": "慮為勝。聖住中空三昧為最。四等至中滅盡",
    "T42n1828_11b:0560c11": "等至為最。菩提分品明二巧便中清淨巧便為",
    "T42n1828_11b:0560c12": "最勝。第四兩頌總有九門。初一頌有四門。第",
    "T42n1828_11b:0560c13": "二頌有五門。法施設中云次第結集安置制",
    "T42n1828_11b:0560c14": "立者。基云。結集謂經。安置謂摩呾理迦。制立",
    "T42n1828_11b:0560c15": "謂毘尼。又二乘法。又次第集其文安置集其",
    "T42n1828_11b:0560c16": "義。制立諸學處法。測云。素怛纜等十二分教",
    "T42n1828_11b:0560c17": "如來處處散說。文殊阿難結集處安置文句。",
    "T42n1828_11b:0560c18": "前後次第制立十二。不增減也。三增門諦中。",
    "T42n1828_11b:0560c19": "相諦謂諸法之體相。語諦謂能詮教。用諦即",
    "T42n1828_11b:0560c20": "前相語各有作用。增五門中前四安立後一",
    "T42n1828_11b:0560c21": "非安立。前四諦者。景云。一因諦則是集道。二",
    "T42n1828_11b:0560c22": "果則是苦滅。三智諦則四諦智。四境諦則所",
    "T42n1828_11b:0560c23": "知四諦。基云。前四四諦也。測云。因攝世出世",
    "T42n1828_11b:0560c24": "因。果攝世出世果。此則因果相對攝一切盡。",
    "T42n1828_11b:0560c25": "智境則心境相對亦攝一切盡。增六門中前",
    "T42n1828_11b:0560c26": "二則真妄相對。後四則苦集滅道。基又云。善",
    "T42n1828_11b:0560c27": "法名諦諦。不善等法名妄諦。增七門中景測",
    "T42n1828_11b:0560c28": "同云。一愛味是集。二過患是苦。三出離是滅。",
    "T42n1828_11b:0560c29": "四法性則非安立諦。五勝解即道諦。六聖諦",
    "T42n1828_11b:0561a01": "即滅道。七非聖諦者苦集諦也。基云。愛味過",
    "T42n1828_11b:0561a02": "患謂集苦二諦。出離謂滅諦或通道諦。法性",
    "T42n1828_11b:0561a03": "謂真如。勝解諦即斷苦集道也。增八中前四",
    "T42n1828_11b:0561a04": "是苦諦。雜染是集諦。還滅是滅諦。清淨及正",
    "T42n1828_11b:0561a05": "加行是道諦。增九中前四是苦下四行。次二",
    "T42n1828_11b:0561a06": "愛是集諦。第七是道諦加行。八九滅諦。增十",
    "T42n1828_11b:0561a07": "中前五是苦諦。業煩惱是集諦。次二是道諦。",
    "T42n1828_11b:0561a08": "第十是滅諦。四道理如前應知者。舊論云。四",
    "T42n1828_11b:0561a09": "種方便施設如前力種姓品說。則四攝為四",
    "T42n1828_11b:0561a10": "方便。此說不然。今依此論四道理如聲聞地。",
    "T42n1828_11b:0561a11": "第二十五卷說。觀待等四道理也。聲門乘七",
    "T42n1828_11b:0561a12": "行相中。一無倒慧者。此出乘體。是別境中慧",
    "T42n1828_11b:0561a13": "數證諦離倒。二此慧所依者。三藏云。此是心",
    "T42n1828_11b:0561a14": "王又此是定也。測師云。是種子依及無間滅",
    "T42n1828_11b:0561a15": "依。三所緣者即四諦。四伴類者諸餘心所。五",
    "T42n1828_11b:0561a16": "作業者能斷惑等業用。六資糧者前方便道。",
    "T42n1828_11b:0561a17": "七得果者涅槃。五無量中先辨相。後次第建",
    "T42n1828_11b:0561a18": "立。六十四有情如意地說。然與顯揚論頗有",
    "T42n1828_11b:0561a19": "不同。若依舊論云六十一眾生。索訶者此翻",
    "T42n1828_11b:0561a20": "忍也。所調伏界無量中增七門者。舊論云。惡",
    "T42n1828_11b:0561a21": "人中人小智人大智人現在調伏未來調伏隨",
    "T42n1828_11b:0561a22": "勝調伏若得緣如是如是迴向。此論云輕毀",
    "T42n1828_11b:0561a23": "等。泰云。一誹謗三寶者。二非誹誹讚中庸",
    "T42n1828_11b:0561a24": "者。三樂廣說者。四樂略說者。景云。一輕毀如",
    "T42n1828_11b:0561a25": "調達事以輕毀入已。二中庸如眾集最煗語",
    "T42n1828_11b:0561a26": "調伏。三廣說智四略說智為鈍利差別故。測",
    "T42n1828_11b:0561a27": "云。七緣引調伏者如善財童子遇種種善知",
    "T42n1828_11b:0561a28": "識方能入道。八部眾者如前意地中說。增九",
    "T42n1828_11b:0561a29": "中如來所化等者。測云。或有一類有情唯如",
    "T42n1828_11b:0561b01": "來所化。如涅槃經說。舍利弗有二弟子。一是",
    "T42n1828_11b:0561b02": "穿珠之子。一是浣衣之子。終不能化。後到佛",
    "T42n1828_11b:0561b03": "所。佛則於浣衣者教令白骨觀。於穿珠之子",
    "T42n1828_11b:0561b04": "教令數息。不久二人俱得道等。乃至時節不",
    "T42n1828_11b:0561b05": "同故云遠近調伏。琰摩世界者謂鬼世界。琰",
    "T42n1828_11b:0561b06": "摩王為主也。琰魔此云靜息。調伏方便界無",
    "T42n1828_11b:0561b07": "量如前說者。上成就品具明二十七種善巧方",
    "T42n1828_11b:0561b08": "便。故舊論云如前成就品說。若依莊嚴論以",
    "T42n1828_11b:0561b09": "十二分教為方便。五大果中。一法眼生起者",
    "T42n1828_11b:0561b10": "見道。二得盡漏者無學。此二得小乘果。三發",
    "T42n1828_11b:0561b11": "大願者十信。四最勝法忍者十解已上。五受",
    "T42n1828_11b:0561b12": "持讀誦乃至令法久住者大教常行。諸菩薩",
    "T42n1828_11b:0561b13": "與七大性相應故名大乘等者。前三唯地前。",
    "T42n1828_11b:0561b14": "四增上意樂大唯在地上。五資糧大測云二",
    "T42n1828_11b:0561b15": "地已上。景云通地前地上。六時大性通始終。",
    "T42n1828_11b:0561b16": "七圓證大即所證菩提。此與顯揚所明七大",
    "T42n1828_11b:0561b17": "性同。對法七大性與莊嚴七大義名異體同。",
    "T42n1828_11b:0561b18": "與此論不同。法攝大乘者景云。上七解大。此",
    "T42n1828_11b:0561b19": "八即解乘義。於中前三就教辨乘。次三如次",
    "T42n1828_11b:0561b20": "聞思修慧即就行辨乘。第七是智果第八是",
    "T42n1828_11b:0561b21": "斷果即就果辨乘。測云。前五並在勝解行位。",
    "T42n1828_11b:0561b22": "第六在初地已上乃至九地。第七在第十地。",
    "T42n1828_11b:0561b23": "第八在於佛果。菩薩有十中。云如是菩薩勤",
    "T42n1828_11b:0561b24": "修學已者。即結上菩提分法持初文。第三能",
    "T42n1828_11b:0561b25": "修學文。此下文云十種菩薩於菩薩學能正",
    "T42n1828_11b:0561b26": "修學此上無有能正修學。即結前能正修學",
    "T42n1828_11b:0561b27": "第三文。故知三判文不同。如第三學持。初判",
    "T42n1828_11b:0561b28": "初二有生起文無結。此能正修學無生起有",
    "T42n1828_11b:0561b29": "結。故知類顯略而不說分有三段也。言一住",
    "T42n1828_11b:0561c01": "種姓者十信已前。二已趣八者十信已去乃",
    "T42n1828_11b:0561c02": "至法雲。三未淨意樂者在地前也。四已淨意",
    "T42n1828_11b:0561c03": "樂者入初地。五未成就者九地已還。六已成",
    "T42n1828_11b:0561c04": "就者第十地。七未墮決定者未入八地九地。",
    "T42n1828_11b:0561c05": "即下文云。未得入決定地者未入八地。未入",
    "T42n1828_11b:0561c06": "決定行地者未入九地故也。八已墮決定即",
    "T42n1828_11b:0561c07": "已得入。九一生所繫。十住最後有者。基云。菩",
    "T42n1828_11b:0561c08": "薩種類有三。一一生所繫如彌勒等。先處人",
    "T42n1828_11b:0561c09": "中望當佛位應有四生。人天本及二中有如",
    "T42n1828_11b:0561c10": "七生等名一大生。若住天中半生名一一本",
    "T42n1828_11b:0561c11": "有。故智度論說彌勒三生。說在人中除成佛",
    "T42n1828_11b:0561c12": "身故說三也。二最後身。三坐道場。此二局在",
    "T42n1828_11b:0561c13": "成佛身位。化身既爾。二受用身雖不見文準",
    "T42n1828_11b:0561c14": "此應悉。自受用身七地以前名一生所繫。八",
    "T42n1828_11b:0561c15": "地已後名最後身更無生故處蓮華座名坐道",
    "T42n1828_11b:0561c16": "場。他受用身如觀音前身名一生所繫。觀音",
    "T42n1828_11b:0561c17": "之身名最後身。處七寶座名坐道場。法身無",
    "T42n1828_11b:0561c18": "生便無此義。測云。如住覩史多天名為一生。",
    "T42n1828_11b:0561c19": "贍部洲身名最後生。此約化身分別。若就實",
    "T42n1828_11b:0561c20": "身分別。如華嚴經說。於第十地受佛位現報",
    "T42n1828_11b:0561c21": "利益即是一生所繫。彼經復云。摩醯首羅智",
    "T42n1828_11b:0561c22": "處生後報利益即是最後身菩薩。新羅因法",
    "T42n1828_11b:0561c23": "師解智論說彌勒三生云。人間初生。天上中",
    "T42n1828_11b:0561c24": "生。還來人間後生。是為三生菩薩名號中總",
    "T42n1828_11b:0561c25": "有十六名。景云。初明別名。菩提薩埵者。對法",
    "T42n1828_11b:0561c26": "二解。一云。緣彼菩提及與薩埵發心故名菩",
    "T42n1828_11b:0561c27": "提薩埵。二云。薩埵緣彼菩提發心故名菩提",
    "T42n1828_11b:0561c28": "薩埵。菩提薩埵名通三乘。故是通名。摩訶薩",
    "T42n1828_11b:0561c29": "下唯吾大乘名大有情。故是別名。成就覺慧",
    "T42n1828_11b:0562a01": "最上照明等釋得大名所以。如是十方無邊",
    "T42n1828_11b:0562a02": "乃至內德各別無量無邊隨德施名。名亦無",
    "T42n1828_11b:0562a03": "量。",
    "T42n1828_11b:0562a04": "2 隨法瑜伽處第四十七卷",
    "T42n1828_11b:0562a05": "第二持隨法瑜伽處菩薩相品(一一下)菩薩相品第一者。菩薩",
    "T42n1828_11b:0562a06": "地四處此為第二。初持瑜伽處正明所學之",
    "T42n1828_11b:0562a07": "法。此處明能學人之學所學已成菩薩相。隨",
    "T42n1828_11b:0562a08": "前所學之法而起修故名隨法瑜伽處。菩薩",
    "T42n1828_11b:0562a09": "地初云有十法具攝大乘菩薩道及果。一持",
    "T42n1828_11b:0562a10": "二相三分四增上意樂五住六生七攝受八地",
    "T42n1828_11b:0562a11": "相九行十建立。第一持者。是初瑜伽。於中開",
    "T42n1828_11b:0562a12": "為三持。一種姓持則種姓品。二發心持則發",
    "T42n1828_11b:0562a13": "心品。三菩提分法持。於中文廣有十六品。合",
    "T42n1828_11b:0562a14": "有十八品為初瑜伽處。此第二瑜伽有四品。",
    "T42n1828_11b:0562a15": "即相分增上意住。後之五法為第三瑜伽。則",
    "T42n1828_11b:0562a16": "為五品。諸品相生前後次第為第四瑜伽。相",
    "T42n1828_11b:0562a17": "謂成就此法入菩薩之相故名相也。此品在",
    "T42n1828_11b:0562a18": "第二處先故言相品。第一。文中初問後答。答",
    "T42n1828_11b:0562a19": "中初頌及長行開列章門。第二依章廣辨。前",
    "T42n1828_11b:0562a20": "中初舉頌次長行屬當。頌中初一句三字舉真",
    "T42n1828_11b:0562a21": "實菩薩具足五相。次知應下勸知五相各具",
    "T42n1828_11b:0562a22": "五門。言真實菩薩五種相者下長行解。謂哀",
    "T42n1828_11b:0562a23": "愍等五此體相者。初哀愍以慈悲為體。真實",
    "T42n1828_11b:0562a24": "則用智慧為體。假相則用無恚為體。依下相",
    "T42n1828_11b:0562a25": "攝則用靜慮為體。以依靜慮修慈悲故。二愛",
    "T42n1828_11b:0562a26": "語者則四善語為體。依下相攝則尸羅般若",
    "T42n1828_11b:0562a27": "為性。景云。所發愛語則是尸羅。能發語心則",
    "T42n1828_11b:0562a28": "是般若。故二度為性。基云。以為從律儀而行。",
    "T42n1828_11b:0562a29": "以般若導生。故此二攝。若準施品。戒是攝",
    "T42n1828_11b:0562b01": "品四攝攝度。布施唯攝布施。餘四度純是同",
    "T42n1828_11b:0562b02": "事攝。若除布施餘三攝事皆智慧度攝。今云",
    "T42n1828_11b:0562b03": "愛語是尸羅者。此是正依戒而行。然依戒不",
    "T42n1828_11b:0562b04": "妄語等是彼論不離體。以一切行由智發故。",
    "T42n1828_11b:0562b05": "三者勇猛。下文則以忍進般若三法為性。基",
    "T42n1828_11b:0562b06": "云。據實但是精進。以由慧發安受長時苦忍",
    "T42n1828_11b:0562b07": "故。所以兼論。四者舒手慧施是施度攝。五者",
    "T42n1828_11b:0562b08": "能解甚深義理密意則四無礙。下文以定慧",
    "T42n1828_11b:0562b09": "為性。若唯剋體是慧。以定發之。慧勝故並從",
    "T42n1828_11b:0562b10": "勝發。同時而行言定。此五種皆由依行六度",
    "T42n1828_11b:0562b11": "成就此五種入菩薩相也。依章辨中。初解五",
    "T42n1828_11b:0562b12": "相五轉。後結勸。應知。前中約自性等五門分",
    "T42n1828_11b:0562b13": "別五相則為五段。哀愍自性有二。一在意樂",
    "T42n1828_11b:0562b14": "者則利樂。二意樂為性。依莊嚴論。以思欲",
    "T42n1828_11b:0562b15": "樂。依攝論。以欲及勝解二數為性。愛語自",
    "T42n1828_11b:0562b16": "性謂如前說等者。前說慰喻慶悅是隨世軌",
    "T42n1828_11b:0562b17": "儀語。勝無益語是順正法教語。則是難行三",
    "T42n1828_11b:0562b18": "愛語也。九門愛語廣說如前攝事品。勇猛自",
    "T42n1828_11b:0562b19": "性者。景云。剛決者智慧。堅固者是忍。無所性",
    "T42n1828_11b:0562b20": "劣有大勢力等精進。基云。今者文意但偏明",
    "T42n1828_11b:0562b21": "精進。則被甲精進等三次第配之。廣大無染",
    "T42n1828_11b:0562b22": "施性名舒手慧施。亦如前九門施中廣說。四",
    "T42n1828_11b:0562b23": "無礙解及則於彼無倒引發正加行智等者。",
    "T42n1828_11b:0562b24": "四無礙解正是能解深義智性。則四無礙解",
    "T42n1828_11b:0562b25": "前方便智名加行智也。哀愍依處者。景云。說",
    "T42n1828_11b:0562b26": "境為處。謂緣五種有苦及行惡人等而與哀",
    "T42n1828_11b:0562b27": "愍故名依處。能解甚深義理密意亦五依處。",
    "T42n1828_11b:0562b28": "第一依處中景云。言依契經隨順甚深者。真",
    "T42n1828_11b:0562b29": "如之理淺智不測故。名甚深。經說二空隨",
    "T42n1828_11b:0562c01": "順真如故云隨順甚深。甚深顯現者。由尋二",
    "T42n1828_11b:0562c02": "空真如顯現也。空性相應緣性緣起者。緣性",
    "T42n1828_11b:0562c03": "是四緣性。緣起是十二緣起。如是緣性緣起",
    "T42n1828_11b:0562c04": "體離於定性遍計所執。故導空性相應。測云。",
    "T42n1828_11b:0562c05": "如來所說常依二諦故名隨順。二諦之理離",
    "T42n1828_11b:0562c06": "言絕慮故重云甚深甚深顯現。言空性者則",
    "T42n1828_11b:0562c07": "圓成實。緣性緣起者則依他俗諦。第四依處",
    "T42n1828_11b:0562c08": "中基云。諸想義者。想謂能詮之名。義謂所",
    "T42n1828_11b:0562c09": "詮也。測云。言顯除意趣等者。謂能顯密意除",
    "T42n1828_11b:0562c10": "他疑心也。第五依處中云於一切法者。謂三",
    "T42n1828_11b:0562c11": "藏教法也。法者法無礙境。義者義無礙境。釋",
    "T42n1828_11b:0562c12": "詞詞無礙境也。品類辨無礙境也。哀愍果利",
    "T42n1828_11b:0562c13": "中。初明果利。次引說證成。後結。前中前初",
    "T42n1828_11b:0562c14": "明自利斷怨害等。二普於下利他。引說證成",
    "T42n1828_11b:0562c15": "中測云。如經中說修慈福利有十一種。臥安",
    "T42n1828_11b:0562c16": "覺安。天護非人愛。不毒不兵。水火不喪。眠無",
    "T42n1828_11b:0562c17": "惡夢。死生梵天。在所得利。勘華嚴經。又解脫",
    "T42n1828_11b:0562c18": "道論明修慈有十一功德。一安眠無驚怖。二",
    "T42n1828_11b:0562c19": "覺安無惡相。三無惡夢。四為人所愛念。五非",
    "T42n1828_11b:0562c20": "人所愛。六諸天所護。七火毒刀杖不加其身。",
    "T42n1828_11b:0562c21": "八心速得定。九面色光澤。十命終心不亂。十",
    "T42n1828_11b:0562c22": "一未得勝法生於梵天。",
    "T42n1828_11b:0562c23": "分品(一一下)分品",
    "T42n1828_11b:0562c24": "梵音薄刃此語含三義。一分位義。二分類差",
    "T42n1828_11b:0562c25": "別義。三翼義。舊名翼品者。謂行四法能速得",
    "T42n1828_11b:0562c26": "果。猶鳥依翼速有所到。今則從彼在家出家",
    "T42n1828_11b:0562c27": "二分菩薩標名分品。五相所依不離在家出",
    "T42n1828_11b:0562c28": "家二分。故相品後次論分品。文中初開列章",
    "T42n1828_11b:0562c29": "門。二依四章次第解釋。三總分別。解方便善",
    "T42n1828_11b:0563a01": "巧中云如前則此菩薩地中等者。前四如十",
    "T42n1828_11b:0563a02": "二方便中說。第五如因明處中。第六如戒。第",
    "T42n1828_11b:0563a03": "七如五願中。後三文處非一。近如菩提分品",
    "T42n1828_11b:0563a04": "中說。隨其種姓根等者。三藏云。種子名姓。現",
    "T42n1828_11b:0563a05": "行名根。解饒益中云能與一分有情利益乃至",
    "T42n1828_11b:0563a06": "一分安樂一分俱有者。基云。則此四攝事一",
    "T42n1828_11b:0563a07": "一皆有利益安樂。亦得雖施彼財令發心等",
    "T42n1828_11b:0563a08": "是利益。現得物用是安樂等。如是乃至一一",
    "T42n1828_11b:0563a09": "皆具有。準知。若不爾。利行愛語隨增說利益。",
    "T42n1828_11b:0563a10": "布施是安樂。同事是通二。同為善惡故。無倒",
    "T42n1828_11b:0563a11": "迴向中三門者。謂則善修事業一。方便善巧",
    "T42n1828_11b:0563a12": "二。饒益於他三也。總分別中有二。初明此四",
    "T42n1828_11b:0563a13": "普攝在家出家所學法盡。第二明在家出家",
    "T42n1828_11b:0563a14": "雖復同修四事而優劣大異。出家菩薩而能",
    "T42n1828_11b:0563a15": "行鉤鎖梵行者。基云。鉤鎖意取相拘礙義。出",
    "T42n1828_11b:0563a16": "家之人有所禁約防惡三業。故如鉤鎖。在家",
    "T42n1828_11b:0563a17": "菩薩則不如是也。",
    "T42n1828_11b:0563a18": "增上意樂品(一一下)增上意樂品",
    "T42n1828_11b:0563a19": "此中通明入發心諸菩薩意樂有利他七種及",
    "T42n1828_11b:0563a20": "自利利他十五種。從此標名。前明相品分品",
    "T42n1828_11b:0563a21": "並是行法。所起之行必從意樂而生。故分品",
    "T42n1828_11b:0563a22": "後次明意樂。若依攝論。欲及勝解為意樂體。",
    "T42n1828_11b:0563a23": "若依莊嚴。欲及思為意樂性。基云。此中有",
    "T42n1828_11b:0563a24": "增上之言似唯在地上。依文明義通地前有",
    "T42n1828_11b:0563a25": "無妨。文中初問後答。答中初有一頌開列章",
    "T42n1828_11b:0563a26": "門。第二長行已去依章解釋。頌中上半總列",
    "T42n1828_11b:0563a27": "利他七相。憐愍下半總舉十五意樂作事。就",
    "T42n1828_11b:0563a28": "長行釋中分二。先解憐愍次解意樂。前中云",
    "T42n1828_11b:0563a29": "具憐愍故名善意樂者。景云。七種憐愍當知",
    "T42n1828_11b:0563b01": "則是慈悲虛想。慈悲則無恚性。真實慈悲智",
    "T42n1828_11b:0563b02": "慧為體。亦可七種還是意樂。與憐愍相應故",
    "T42n1828_11b:0563b03": "名憐愍。備云。勝解與無瞋俱從助伴名為憐",
    "T42n1828_11b:0563b04": "愍。剋體還是勝解。又解。經論稱名不定。或有",
    "T42n1828_11b:0563b05": "說智名為大悲。如實想觀。或有當法。如虛想",
    "T42n1828_11b:0563b06": "觀中喜無量。言謂終不以非法等者。謂不以",
    "T42n1828_11b:0563b07": "十惡非法非律非賢善行及外道邪法非理之",
    "T42n1828_11b:0563b08": "處勸授有情。言是名無染亦名無緣者。基解。",
    "T42n1828_11b:0563b09": "不祈恩報名無染。不祈後果名無緣。又二種",
    "T42n1828_11b:0563b10": "皆名無染。染通報及後世間果。故緣亦通之。",
    "T42n1828_11b:0563b11": "第二解十五意樂中分四。初辨體列名。第二",
    "T42n1828_11b:0563b12": "解釋。第三明十五意樂能作十事。第四結攝",
    "T42n1828_11b:0563b13": "明利。十五中前之七種從境為名。次有三種",
    "T42n1828_11b:0563b14": "從義為名。後之五種從位受稱。言又諸菩薩",
    "T42n1828_11b:0563b15": "不清淨意樂是則名為應調伏意樂等者。地",
    "T42n1828_11b:0563b16": "前未證法但現神通等四調伏之。八地以去",
    "T42n1828_11b:0563b17": "自證真如修習多劫神通與身俱生。故清淨",
    "T42n1828_11b:0563b18": "善清淨意樂是俱生意樂。以清淨意樂性成",
    "T42n1828_11b:0563b19": "善清淨安立故。",
    "T42n1828_11b:0563b20": "住品(一一下)住品",
    "T42n1828_11b:0563b21": "住者何義。即因十二位能有住有為無為菩",
    "T42n1828_11b:0563b22": "薩住中故名為住。此中廣明故名住品。前未",
    "T42n1828_11b:0563b23": "廣明菩薩眾行。行必依位。是故意樂品後則",
    "T42n1828_11b:0563b24": "明住品。於此品中先牒前問。次舉數列名。後",
    "T42n1828_11b:0563b25": "問答解釋。前中三句。一牒前。二生後舉數。三",
    "T42n1828_11b:0563b26": "者列名。如是始從種姓具足廣說乃至於如",
    "T42n1828_11b:0563b27": "所說菩薩所學正勤修學者。此牒第一持中",
    "T42n1828_11b:0563b28": "十八品。從初種姓乃至功德品是。於如所說",
    "T42n1828_11b:0563b29": "菩薩諸相正等顯現者。言此持中第一相品。",
    "T42n1828_11b:0563c01": "於諸菩薩分加行中正勤修學者。是分品。於",
    "T42n1828_11b:0563c02": "如所說菩薩意樂者。是意樂品。諸菩薩眾下",
    "T42n1828_11b:0563c03": "生後舉數也。於中初舉菩薩住。次舉如來住。",
    "T42n1828_11b:0563c04": "列名中初舉二頌。第二長行屬當。增上慧三",
    "T42n1828_11b:0563c05": "住中云謂諸菩薩如實了知能勸真實等者。",
    "T42n1828_11b:0563c06": "謂道品是能觀。四地觀彼能觀。道品諸諦是",
    "T42n1828_11b:0563c07": "所觀。五地觀所觀也。六地菩薩觀知眾生。由",
    "T42n1828_11b:0563c08": "迷無智故眾苦流轉。由悟有智眾苦止息。第",
    "T42n1828_11b:0563c09": "七地中真觀相續名無間缺。雖亦緣俗多住",
    "T42n1828_11b:0563c10": "真如名無相住。基云。非無有漏心隔。而以多",
    "T42n1828_11b:0563c11": "無漏觀相續為論故言無間。非實無間也。第",
    "T42n1828_11b:0563c12": "八地中真俗並觀名無間缺。編從真觀名無",
    "T42n1828_11b:0563c13": "相住。善戒經云。不見菩提及眾生相故言無",
    "T42n1828_11b:0563c14": "相。第二問答解釋中初略次廣。略中分二。初",
    "T42n1828_11b:0563c15": "別解釋。後總分別。種姓住中云何菩薩種姓",
    "T42n1828_11b:0563c16": "住者問種姓體。云何菩薩住種姓住者問能",
    "T42n1828_11b:0563c17": "住人。答中則以三義通答前兩問。初修性福",
    "T42n1828_11b:0563c18": "善。二明已具佛法種子。三明性離麁垢無間",
    "T42n1828_11b:0563c19": "業等。前中景云。謂諸菩薩住種姓性自仁賢",
    "T42n1828_11b:0563c20": "成熟乃至眾多善法者成種子也。於彼現行亦",
    "T42n1828_11b:0563c21": "顯現者。十信已前在流轉位。由種姓力令彼",
    "T42n1828_11b:0563c22": "行者。數起福分善非起解脫分善。若起解脫",
    "T42n1828_11b:0563c23": "分善則十信。十信則是解行住收。非種姓住",
    "T42n1828_11b:0563c24": "故。下文中明餘行位。云從初發心乃至未得",
    "T42n1828_11b:0563c25": "清淨意樂。所有眾行一切皆勝解行住。故知",
    "T42n1828_11b:0563c26": "種姓住中所起眾善並是福分非疑。由性仁賢",
    "T42n1828_11b:0563c27": "逼遣方便至非由思擇等者。由種姓力逼修福",
    "T42n1828_11b:0563c28": "分善等。測云。菩薩所應眾多善法於彼現行",
    "T42n1828_11b:0563c29": "等者有兩解。初云。十住已前菩薩名住種姓",
    "T42n1828_11b:0564a01": "住。約未發心前。於福分善根中所應現行者",
    "T42n1828_11b:0564a02": "依彼亦有能現行義。若已發心則不現行。二",
    "T42n1828_11b:0564a03": "云。十住菩薩亦名種姓。於所應善法者。則是",
    "T42n1828_11b:0564a04": "有漏六波羅蜜。若依前解。與攝論少不同。攝",
    "T42n1828_11b:0564a05": "論約三僧祇分為三位五人。依此三位五人",
    "T42n1828_11b:0564a06": "為十二住。彼種姓住據發心。此云種姓是未",
    "T42n1828_11b:0564a07": "發心故不相當。三藏勘梵本攝論。今無十二",
    "T42n1828_11b:0564a08": "住文。故不須會釋。攝大乘論亦是住文。驗",
    "T42n1828_11b:0564a09": "知真諦三藏所翻謬。此云住持一切佛法種",
    "T42n1828_11b:0564a10": "子於內體中者。景云。此語是總。於所依中已",
    "T42n1828_11b:0564a11": "具足有者。此就別指。則賴耶中持彼種子名",
    "T42n1828_11b:0564a12": "所依中。測云。此與上明種姓中六入殊勝展",
    "T42n1828_11b:0564a13": "轉相續無始法爾其義一也。於自體中於所",
    "T42n1828_11b:0564a14": "依中猶是攝論依本識中也。種子所依有二。",
    "T42n1828_11b:0564a15": "一真實理門則依阿賴耶轉。二隨轉理門依",
    "T42n1828_11b:0564a16": "五蘊身住。次云性離菩薩乃至造無間業者。",
    "T42n1828_11b:0564a17": "景云。種姓菩薩雖復在凡流轉。不起猛利麁",
    "T42n1828_11b:0564a18": "瞋造五無間輪邪見斷善。但闍王殺父達多",
    "T42n1828_11b:0564a19": "出佛身血等者。並是久學菩薩權現同凡。引",
    "T42n1828_11b:0564a20": "接造五逆人令其改悔。泰云。種姓有二。一性",
    "T42n1828_11b:0564a21": "種姓。謂無始凡夫有大乘姓者亦造無間斷",
    "T42n1828_11b:0564a22": "善。二習種姓。謂在十信前發菩提心及十信",
    "T42n1828_11b:0564a23": "位。今明習種姓。故性離麁垢。勝解行中云從",
    "T42n1828_11b:0564a24": "發心乃至名解行住。出其行位。測云。述兩釋。",
    "T42n1828_11b:0564a25": "一云。十信已上皆名發心住。一云。十解已上",
    "T42n1828_11b:0564a26": "方名發心。言種姓住中於餘十一及如來位",
    "T42n1828_11b:0564a27": "唯有因轉攝受彼因等者。則對前後以辨差",
    "T42n1828_11b:0564a28": "別。謂種姓住中唯成殺後住因。未起現行發",
    "T42n1828_11b:0564a29": "趣行也。景云。斯知前說種姓住中現起眾",
    "T42n1828_11b:0564b01": "行。現起但是福分頓得頓淨知。遠法師云。菩",
    "T42n1828_11b:0564b02": "薩諸住漸得漸淨。唯如來住頓得頓淨。教行",
    "T42n1828_11b:0564b03": "頓成故名頓得。證行頓顯故名頓淨。何云彼",
    "T42n1828_11b:0564b04": "菩薩住。住別所治有無量品。以如來住障唯",
    "T42n1828_11b:0564b05": "有一品。故有差別。測師云。得諸功德何為頓",
    "T42n1828_11b:0564b06": "得。離諸過失何為頓淨。若就現行不能頓行。",
    "T42n1828_11b:0564b07": "然成熟故云頓得。無礙解住中云能於諸法",
    "T42n1828_11b:0564b08": "異門謂法辨義趣義辨釋詞詞辨差別辨",
    "T42n1828_11b:0564b09": "辨則四辨才也。略中別辨訖。自下總明",
    "T42n1828_11b:0564b10": "有二。一明所作不同。二明勝解行等於證無",
    "T42n1828_11b:0564b11": "相有其差別。所以不說種姓住者。此中但欲",
    "T42n1828_11b:0564b12": "辨發心起行相。初住無此相。故更不釋之。勝",
    "T42n1828_11b:0564b13": "解行住所作狹小者。遠法師云。趣行局少故",
    "T42n1828_11b:0564b14": "名狹。不能常行故名缺。行心不賢故具不定。",
    "T42n1828_11b:0564b15": "逢緣便失故具有退。景云。所起眾行未證法",
    "T42n1828_11b:0564b16": "界具所作狹小。未能離過具有缺。有起不",
    "T42n1828_11b:0564b17": "起故名不定。地前是異生位。總具有退。極",
    "T42n1828_11b:0564b18": "喜等六地行稱法界名廣大。離過具無缺。常",
    "T42n1828_11b:0564b19": "起眾行名決定。證理具不退。七地具初無",
    "T42n1828_11b:0564b20": "相。八地具第二無相。七地已還但於一一行",
    "T42n1828_11b:0564b21": "起一切行。八地已上一切行中起一切行故",
    "T42n1828_11b:0564b22": "具無量。七地功用後邊隣第八地。相從總說",
    "T42n1828_11b:0564b23": "名為無量。基云。所得有退者顯行不定也。",
    "T42n1828_11b:0564b24": "又不定者所作不純。有退者不能純進。又不",
    "T42n1828_11b:0564b25": "定者尚懷猶預。有退者不能勝進故退也。無",
    "T42n1828_11b:0564b26": "相差別中。若依舊論。但有四句。以二無相住",
    "T42n1828_11b:0564b27": "合具修淨故。此論五句。一於地前未能正能",
    "T42n1828_11b:0564b28": "無相真如但有發趣。二前之六地於無相住",
    "T42n1828_11b:0564b29": "雖修而未能圓滿故云狹得。三第七地具圓",
    "T42n1828_11b:0564c01": "證去此有兩釋。一云。初三地相同凡夫。四",
    "T42n1828_11b:0564c02": "地道品。五地四諦。六地緣起隨事別觀無相",
    "T42n1828_11b:0564c03": "不圓。第七地中捨前六地諸相入七地十種",
    "T42n1828_11b:0564c04": "殊勝行故言無相圓滿。如後廣說。一云。就實",
    "T42n1828_11b:0564c05": "以釋。前之六地入真觀時少起俗觀時多不",
    "T42n1828_11b:0564c06": "名圓滿。第七地中入真觀時多出觀時少故",
    "T42n1828_11b:0564c07": "云圓滿。又於此地真俗雙行故云圓滿。四第",
    "T42n1828_11b:0564c08": "八地具清淨離功用故。五九地十地具修果",
    "T42n1828_11b:0564c09": "領受去以修行滿故但能領受。景法師云。以",
    "T42n1828_11b:0564c10": "後二地真俗並無功用。是無相修學。自下第",
    "T42n1828_11b:0564c11": "二廣明。於中亦二。先別後總。前中不說初住",
    "T42n1828_11b:0564c12": "意者。義如前釋。就明勝解行住有二。初辨行",
    "T42n1828_11b:0564c13": "狀相後判三品忍。前中則有問解結也。何行",
    "T42n1828_11b:0564c14": "何狀何相者。三藏云。行則是狀。狀則是相。名",
    "T42n1828_11b:0564c15": "異義一也。測師又述兩釋。一云。住別有三時",
    "T42n1828_11b:0564c16": "異。故問行狀相如次配之。一云。見相名行。自",
    "T42n1828_11b:0564c17": "證名狀。證自證分名相。今勘舊論。但問有何",
    "T42n1828_11b:0564c18": "行相。又下答中無別解三。還依三藏本言。解",
    "T42n1828_11b:0564c19": "中有二。初別明勝修未成。後明勝德未具。前",
    "T42n1828_11b:0564c20": "中文有九番。初由思釋方能修作。未能任運",
    "T42n1828_11b:0564c21": "成辨勝修。勝修是定因。定所生神通等果亦",
    "T42n1828_11b:0564c22": "未能得者。未得根本定故。未越五怖畏者。基",
    "T42n1828_11b:0564c23": "云。准下對治五怖畏等。所治是此怖體。此以",
    "T42n1828_11b:0564c24": "何為體。第一不活畏。以我見及我愛資生愛",
    "T42n1828_11b:0564c25": "為體。故下云。由修無我智分別我想尚不復",
    "T42n1828_11b:0564c26": "轉。況當得有分別我愛或資生愛。故知以我",
    "T42n1828_11b:0564c27": "見及愛為體。第二惡名畏。以貪欲為體。故下",
    "T42n1828_11b:0564c28": "文言。由於他所無所希望。常自發起如是具",
    "T42n1828_11b:0564c29": "樂。當饒益一切有情非有情有所求覓。由是",
    "T42n1828_11b:0565a01": "因勝無惡名畏。故知以貪欲為體。第三死畏。",
    "T42n1828_11b:0565a02": "以我見為體。故下文云。由離我見於我無有",
    "T42n1828_11b:0565a03": "失壞想轉。故無死畏。明知以我見為體。第四",
    "T42n1828_11b:0565a04": "惡趣畏。以癡為體。下論云。自知死後。於當來",
    "T42n1828_11b:0565a05": "世決定值遇諸佛菩薩。由此決定無惡趣畏。",
    "T42n1828_11b:0565a06": "五處眾性畏。以癡為體。故下論云。由意樂見",
    "T42n1828_11b:0565a07": "一切世間。尚無一與我齊等。何況殊勝。是故",
    "T42n1828_11b:0565a08": "有處眾佉畏。此所治以癡為體也。第二信",
    "T42n1828_11b:0565a09": "無他已下明信他故作未自了知。第三成就",
    "T42n1828_11b:0565a10": "狹小聞下明五根未滿。成就狹小聞所成知",
    "T42n1828_11b:0565a11": "等者。明慧根未滿。或時妄失者。念根未成。苦",
    "T42n1828_11b:0565a12": "遲通行者。定根於大菩提無猛利。樂欲者。",
    "T42n1828_11b:0565a13": "此顯欲心無熾然。精進者。明勤根無有甚深",
    "T42n1828_11b:0565a14": "牢固。淨信者。是信根。四於三處有忘失念。五",
    "T42n1828_11b:0565a15": "聰慧下念慧不定。言或於一時具足憶或於",
    "T42n1828_11b:0565a16": "一時成忘念類者。基云。有憶得不得故名忘",
    "T42n1828_11b:0565a17": "念類。非念忘故言類也。第六於諸有情下不",
    "T42n1828_11b:0565a18": "如實知自利利他種種方便。第七或於一時",
    "T42n1828_11b:0565a19": "於大菩提下明二利行進退不定。由思擇故",
    "T42n1828_11b:0565a20": "欲令他樂者。自利則易。利他事難。要由思擇。",
    "T42n1828_11b:0565a21": "第八於諸菩薩所有違犯下明數有犯猶預疑",
    "T42n1828_11b:0565a22": "惑。第九於諸有情遠離大悲。上來明勝修未",
    "T42n1828_11b:0565a23": "成訖下明勝德未具。文有四番。一如上說初",
    "T42n1828_11b:0565a24": "持十八品圓滿德中未能普學。二如上說相",
    "T42n1828_11b:0565a25": "品五相未能成熟。三於分品在家出家二分",
    "T42n1828_11b:0565a26": "加行未等顯現。四於意樂品十意樂猶未清",
    "T42n1828_11b:0565a27": "淨乃至於其熾然無動妙善菩提分法未能成",
    "T42n1828_11b:0565a28": "熟。第二判三品忍中文分為三。初解行住為",
    "T42n1828_11b:0565a29": "三品。次對此辨八後住。後釋通外難。言下忍",
    "T42n1828_11b:0565b01": "轉時如上所說相狀上品等者。景基同云。謂",
    "T42n1828_11b:0565b02": "前所說地前過失在十信位具下忍時此過是",
    "T42n1828_11b:0565b03": "上品。在十解十行時具中忍。十迴向等具上",
    "T42n1828_11b:0565b04": "忍。其過則中下。泰云。勝解行住者。十解十行",
    "T42n1828_11b:0565b05": "十迴向則為下中上三品忍。次文中云由得",
    "T42n1828_11b:0565b06": "方便極喜住中勝解行住所說諸法皆無所有",
    "T42n1828_11b:0565b07": "等者。由方便得極喜住故地前諸法皆悉不",
    "T42n1828_11b:0565b08": "現。初地白品皆悉顯現。此捨體得體。轉具淨",
    "T42n1828_11b:0565b09": "勝意樂者捨具得名。第三釋難。難云。地前經",
    "T42n1828_11b:0565b10": "於一僧祇劫伏惑淨修。云何不具淨勝意樂。",
    "T42n1828_11b:0565b11": "故此通云。解行轉時雖小分清淨勝解而未",
    "T42n1828_11b:0565b12": "得名清淨意樂。由為煩惱流污而轉。極歡喜",
    "T42n1828_11b:0565b13": "住則不如是。歡喜住中初問次解後結。解中",
    "T42n1828_11b:0565b14": "有八。初明六決定為諸地體。二明四相發心。",
    "T42n1828_11b:0565b15": "三明發起精進引發正願。四明十種淨修住",
    "T42n1828_11b:0565b16": "法。五明開曉餘住。六明修治善根。七明受生。",
    "T42n1828_11b:0565b17": "八明威力。於此八中初一段文明諸地體。後",
    "T42n1828_11b:0565b18": "七明相。菩提自性者。二斷二智也。菩提方便",
    "T42n1828_11b:0565b19": "者六度。地前六度未亡。三輪隨他而轉。除捨",
    "T42n1828_11b:0565b20": "彼故。發起六相新善決定者。總舉數也。此決",
    "T42n1828_11b:0565b21": "定相入地創證名為新善。若依舊論有一二",
    "T42n1828_11b:0565b22": "等數。十地論云。初名觀相善決定。真如觀一",
    "T42n1828_11b:0565b23": "味相故。如經無雜故。二真實善決定。非一切",
    "T42n1828_11b:0565b24": "世間境界。出世間故。如經不可見故。三勝善",
    "T42n1828_11b:0565b25": "決定。乃至如經廣大如法界故。四因善決定。",
    "T42n1828_11b:0565b26": "有二種因。一成無常愛果因善決定。是因如",
    "T42n1828_11b:0565b27": "虛空。依是生諸色。色不盡故。如經究竟如虛",
    "T42n1828_11b:0565b28": "空故。二當果因善決定。得涅槃道。如經盡未",
    "T42n1828_11b:0565b29": "來際故。五大善決定。隨順作利益他。如經",
    "T42n1828_11b:0565c01": "覆護一切眾生界故。六不怯弱善決定。入一",
    "T42n1828_11b:0565c02": "切諸佛地。不怯弱故。如經佛子是諸菩薩能",
    "T42n1828_11b:0565c03": "入三世起地故。此中初云內證修性菩薩大",
    "T42n1828_11b:0565c04": "願超過一切餘白淨願者。景云。謂無分別起",
    "T42n1828_11b:0565c05": "內證發心一味無雜故超餘佛。是彼第一觀",
    "T42n1828_11b:0565c06": "相。基云。謂佛求菩提無雜願也。則以後得智",
    "T42n1828_11b:0565c07": "觀為也。二云無等不共果等者下不能齊故",
    "T42n1828_11b:0565c08": "具無等。不與下同復具不共。是彼地前修",
    "T42n1828_11b:0565c09": "習所成故具為果。雖同世間境如經不可",
    "T42n1828_11b:0565c10": "見故。則此彼中第二真實善決定。三云隨護",
    "T42n1828_11b:0565c11": "一切有情苦故不共一切聲聞獨覺者。景云。",
    "T42n1828_11b:0565c12": "是彼第五雜大善決定。測云。是彼第三勝善",
    "T42n1828_11b:0565c13": "決定。四云雖一剎那乃至可愛之果者。景云。",
    "T42n1828_11b:0565c14": "是彼勝善決定。測云。是彼第四因善決定。五",
    "T42n1828_11b:0565c15": "云又此大願無變無盡等者。景云。是彼第四",
    "T42n1828_11b:0565c16": "因善決定。測云。是彼第五大善決定。基云。地",
    "T42n1828_11b:0565c17": "論第五大善。經云覆護一切生界。看經形勢",
    "T42n1828_11b:0565c18": "當此次第三隨救一切有情者是。彼第三經",
    "T42n1828_11b:0565c19": "言廣大如法界是此第五。謂得無盡之願不",
    "T42n1828_11b:0565c20": "可退轉廣大如法界也。六云又是勝分隨後",
    "T42n1828_11b:0565c21": "邊際極大菩提者。則彼第六不怯弱決定。謂",
    "T42n1828_11b:0565c22": "此佛是勝分能隨後邊際能窮大極菩提入",
    "T42n1828_11b:0565c23": "三世智地。三世智地則佛果也。得大菩提能",
    "T42n1828_11b:0565c24": "不怯也。不於大菩提而生怯也。基判六中。前",
    "T42n1828_11b:0565c25": "三是後得智。後三通二智也。第二明四相發",
    "T42n1828_11b:0565c26": "心中分三。初明四相發心。二釋歡喜義。三釋",
    "T42n1828_11b:0565c27": "離彼五怖所由。前中初標問歡知。後次第",
    "T42n1828_11b:0565c28": "解。地論釋相經文則攝為二。初住安住合作",
    "T42n1828_11b:0565c29": "說分。入分具初住。住分名安住。地滿分名校",
    "T42n1828_11b:0566a01": "量勝分。則是出分。就說中有三。一住分二釋",
    "T42n1828_11b:0566a02": "具三安住。住中差別有四十句分四。一依何",
    "T42n1828_11b:0566a03": "身。二為何義。三以何因。四有何相。與此論四",
    "T42n1828_11b:0566a04": "相大同。其所異者。彼中何身者初地發心依",
    "T42n1828_11b:0566a05": "初地身。此中明解行人。所以然者。此中欲明",
    "T42n1828_11b:0566a06": "十三住次第相生故以解行為發心人也。此",
    "T42n1828_11b:0566a07": "中何相發心者問發心體相。何所緣慮者緣",
    "T42n1828_11b:0566a08": "何境界而發心耶。何狀何相何自性起者問",
    "T42n1828_11b:0566a09": "發心狀及以自性。準下答文。初地菩薩速疾",
    "T42n1828_11b:0566a10": "發起菩提資糧隨順及利他所作隨順及二果",
    "T42n1828_11b:0566a11": "隨順。答發心狀。廣大願心者答何自性起也。",
    "T42n1828_11b:0566a12": "有何勝利者問其勝利。次第解中則為四段。",
    "T42n1828_11b:0566a13": "其初二相則有結文。第三四相無結文也。初",
    "T42n1828_11b:0566a14": "明何相發心。謂已超地前。十地經中厚集善",
    "T42n1828_11b:0566a15": "根等十句以明依身。初句是總餘九是別。第",
    "T42n1828_11b:0566a16": "二明何所緣慮。謂則四圓滿。初句自利因。第",
    "T42n1828_11b:0566a17": "二利他因。第三自利果。第四利他果。地論云。",
    "T42n1828_11b:0566a18": "為何義故生如是心。經云。為得佛智故等有",
    "T42n1828_11b:0566a19": "十句。初一是總句。餘九是別。此中因果義",
    "T42n1828_11b:0566a20": "令十句。第三明發心相狀文亦四句。地論",
    "T42n1828_11b:0566a21": "云。以何義故生如是心。經云。是心大悲為首",
    "T42n1828_11b:0566a22": "等有十句。則以大悲為總句。餘九此中差別。",
    "T42n1828_11b:0566a23": "第四明勝利他。經有九句文明八種過。過凡",
    "T42n1828_11b:0566a24": "夫地量。第一是總句。下八句是別。此中云證",
    "T42n1828_11b:0566a25": "入菩薩正性離生者。是第一入位過。生如來",
    "T42n1828_11b:0566a26": "家者。是第二家過。成佛胸子者。是第三種",
    "T42n1828_11b:0566a27": "姓過。如外道說波羅門種從彼梵王心胸而",
    "T42n1828_11b:0566a28": "生。今說菩薩從佛胸生。決定趣向正等菩提",
    "T42n1828_11b:0566a29": "等者。當彼第八畢定過。略不辨彼中第四道",
    "T42n1828_11b:0566b01": "過第五法體過第六家過第七業過。自下第",
    "T42n1828_11b:0566b02": "二釋歡喜義有四句。一證不淨壞故歡喜。二",
    "T42n1828_11b:0566b03": "歡自身隨順自利利他二種事用速疾圓滿",
    "T42n1828_11b:0566b04": "故多歡喜。言遠離多忿害鬪諍者。泰云。地前",
    "T42n1828_11b:0566b05": "但離現行故具少分。初地並離種子故云多",
    "T42n1828_11b:0566b06": "分。但離見惑未除修惑故非全遠離也。三自",
    "T42n1828_11b:0566b07": "觀見妙善廣大離流饒益身心歡喜。四又自",
    "T42n1828_11b:0566b08": "了知去菩提近離五怖畏故多歡喜。第三明",
    "T42n1828_11b:0566b09": "除斷五怖因。於中初明離五怖。後因離怖",
    "T42n1828_11b:0566b10": "又明離餘煩惱。修無我智離於我愛及資生",
    "T42n1828_11b:0566b11": "愛無不活畏等者。此文則說由無我智治不",
    "T42n1828_11b:0566b12": "活畏。故將知我見及愛等假具為怖下明",
    "T42n1828_11b:0566b13": "離餘煩惱中。測師取地經安住中大悲為首",
    "T42n1828_11b:0566b14": "等三十一句文樂當之。自下第三明發起精",
    "T42n1828_11b:0566b15": "進引發正願。於中分三。初總標引發正願。次",
    "T42n1828_11b:0566b16": "釋。後結。測云。準十地論。此下校量勝分。校",
    "T42n1828_11b:0566b17": "量有三。一願校量。二行校量。三果校量。此文",
    "T42n1828_11b:0566b18": "當彼第一校量。就釋中分二。初明起願。後明",
    "T42n1828_11b:0566b19": "十願能生無數。前中有三。初明十願。次舉無",
    "T42n1828_11b:0566b20": "盡句以成十願。後判二種起願所依。此中願",
    "T42n1828_11b:0566b21": "皆明起佛因緣故皆言為欲等。或前方便名",
    "T42n1828_11b:0566b22": "因緣。若正起名根本願。言十願者。第一供",
    "T42n1828_11b:0566b23": "養願。第二受持傳說願。第三勸請轉法輪願",
    "T42n1828_11b:0566b24": "亦名八相成道願。第四修行願。第五成熟眾",
    "T42n1828_11b:0566b25": "生願。第六攝法上首願。第七修治淨土願。第",
    "T42n1828_11b:0566b26": "八同心同行願。言與諸菩薩常同一味意樂",
    "T42n1828_11b:0566b27": "加行者。如舊論。謂與一切菩薩同一方便以",
    "T42n1828_11b:0566b28": "大乘化名為一味。第九三業不盡願。第十成",
    "T42n1828_11b:0566b29": "菩提願。次舉十無盡句成十大願。十盡句者。",
    "T42n1828_11b:0566c01": "一眾生界盡。二世界盡。三虛空界盡。四滿法",
    "T42n1828_11b:0566c02": "界盡。五涅槃界盡。六出佛世界盡。七如來起",
    "T42n1828_11b:0566c03": "界盡。八心所緣界盡。九佛境界故入界盡。十",
    "T42n1828_11b:0566c04": "世間轉法輪智轉界盡。作是願言加有情界",
    "T42n1828_11b:0566c05": "等者。如眾生界不盡我願不盡。亦如世道已",
    "T42n1828_11b:0566c06": "下如器世界不盡我願不盡。此則願前十願。",
    "T42n1828_11b:0566c07": "乃至菩提終不忘失下判二願所起。前十八",
    "T42n1828_11b:0566c08": "願別緣十事故發十願。後十無盡願緣願起",
    "T42n1828_11b:0566c09": "願也。第四明十種淨修住住法。則當地論行",
    "T42n1828_11b:0566c10": "校量勝入者。則於如是正加行中依應時分",
    "T42n1828_11b:0566c11": "量等正行而修慚愧者。如地經成世智已知",
    "T42n1828_11b:0566c12": "時知量慚愧莊嚴修習自利利他之道。基法",
    "T42n1828_11b:0566c13": "師云。時謂如五濁劫末時。謂隨此時可行此",
    "T42n1828_11b:0566c14": "法。分量謂隨若干等法。第五明開曉餘住。則",
    "T42n1828_11b:0566c15": "當地論果校量勝。果利有四。一調柔果。謂地",
    "T42n1828_11b:0566c16": "滿心中修習諸行調練治等。二發趣果。謂地",
    "T42n1828_11b:0566c17": "滿足中更集明解發此趣果。三攝報果。謂閻",
    "T42n1828_11b:0566c18": "浮王等。四佛智果。謂作用無量。此論同彼。",
    "T42n1828_11b:0566c19": "但彼第二為第一。則明發趣果。有法喻。法中",
    "T42n1828_11b:0566c20": "云從佛菩薩專精訪求等者。此明問也。一切",
    "T42n1828_11b:0566c21": "種道功德者。餘住障治種道也。過失者。是所",
    "T42n1828_11b:0566c22": "除障。及神通樂無失壞道者。以勝神通見色",
    "T42n1828_11b:0566c23": "身佛等。善取其行得等流相者。問其行修於",
    "T42n1828_11b:0566c24": "諸地中記等流果。於一切住自能升進者。明",
    "T42n1828_11b:0566c25": "行也。證大菩提者。明果也。喻中云為大導師",
    "T42n1828_11b:0566c26": "者。謂如來也。當知此中諸行能入說名為行",
    "T42n1828_11b:0566c27": "等。測云。此三句則當前何狀何相。此猶入住",
    "T42n1828_11b:0566c28": "出三心行也。有釋。加行智名行。正智名得。後",
    "T42n1828_11b:0566c29": "智名等流。第六明修治善根。當彼第一調柔",
    "T42n1828_11b:0567a01": "果。有法喻合。法中分三。第一多見諸佛起行",
    "T42n1828_11b:0567a02": "之勝利。由二緣現見諸佛。地經說二種見佛。",
    "T42n1828_11b:0567a03": "一神通力見色身佛。二言佛力見法身佛。菩",
    "T42n1828_11b:0567a04": "薩如是下第二明能練三緣。一自利緣。二利",
    "T42n1828_11b:0567a05": "他緣。三迴向緣。由此三種已下第三明所練",
    "T42n1828_11b:0567a06": "信等。明淨但明。那庾多者如數一十百十萬",
    "T42n1828_11b:0567a07": "億。十億名洛沙。十洛沙名俱胝。十俱胝名那",
    "T42n1828_11b:0567a08": "庾多。測云。俱胝則當此方非數。那庾多者",
    "T42n1828_11b:0567a09": "當此方京數。喻中工匠喻淨意樂菩薩。火喻",
    "T42n1828_11b:0567a10": "三緣。金喻信等。第七明受生。當彼攝報果。判",
    "T42n1828_11b:0567a11": "為兩段。一攝在家果。二若樂發起下攝出家",
    "T42n1828_11b:0567a12": "果。此菩薩住此地中多作鐵輪王王贍部洲",
    "T42n1828_11b:0567a13": "得大自在。是在家上身果。遠離一切所有慳",
    "T42n1828_11b:0567a14": "垢等。是在家上勝果。就出家果中有十二句。",
    "T42n1828_11b:0567a15": "一證百三昧。二見百如來。三知百佛變化住",
    "T42n1828_11b:0567a16": "持。四能動百世界。五能住百界。六光照百",
    "T42n1828_11b:0567a17": "界。七能化百類。八留命百劫。九知前後際名",
    "T42n1828_11b:0567a18": "百劫事。十入百法門。十一化百身。十二於一",
    "T42n1828_11b:0567a19": "一身現百眷屬。第八明威力。當彼佛智果。當",
    "T42n1828_11b:0567a20": "知已下第三牒結。上辨八門。初牒結。次指大",
    "T42n1828_11b:0567a21": "本。後釋會異名。摩怛理迦者為本母。今此論",
    "T42n1828_11b:0567a22": "中解十住義。與彼經說十地為摩怛理。謂經",
    "T42n1828_11b:0567a23": "有論故義則易解也。",
    "T42n1828_11b:0567a24": "瑜伽論記卷第十一之下終"
}