{
    "T32n1646_004:0265b18": "成實論卷第四",
    "T32n1646_004:0265b20": "訶梨跋摩造",
    "T32n1646_004:0265b21": "姚秦三藏鳩摩羅什譯",
    "T32n1646_004:0265b22": "◎根假名品第四十五",
    "T32n1646_004:0265b23": "問曰。眼等諸根與四大為一為異。答曰。",
    "T32n1646_004:0265b24": "從業因緣。四大成眼等根。是故不異四大。",
    "T32n1646_004:0265b25": "又佛分別眼。作如是言。眼肉形中。所有堅",
    "T32n1646_004:0265b26": "依堅。名為地種。故知諸根。即是四大。所以",
    "T32n1646_004:0265b27": "者何。但分別堅等。更無有眼。佛欲令人",
    "T32n1646_004:0265b28": "知眼空故。作如是說。若不爾。應眼中別",
    "T32n1646_004:0265b29": "有堅等。若堅等中別有眼。雖分別堅等。則",
    "T32n1646_004:0265c01": "無所益。是故諸根。不異四大。又六種經",
    "T32n1646_004:0265c02": "中說。六種是人。若諸根異四大。則眼等不",
    "T32n1646_004:0265c03": "名成人因緣。因色等成四大。聲亦是成人",
    "T32n1646_004:0265c04": "因緣。但六種中。假名為人。故知諸根不異",
    "T32n1646_004:0265c05": "四大。又比丘問佛。何等為眼。佛答。因四大",
    "T32n1646_004:0265c06": "成色。不可見有對。是名為眼。故知不異",
    "T32n1646_004:0265c07": "四大。是比丘利根有智。於眼等根深生",
    "T32n1646_004:0265c08": "疑。世間皆知見色是眼。乃至亦知觸是身。",
    "T32n1646_004:0265c09": "是比丘。於眼等中。生有無疑。所以者何。或",
    "T32n1646_004:0265c10": "有諸師。說五性為五根。或說一性。是比",
    "T32n1646_004:0265c11": "丘。欲試觀佛法故問佛。佛欲示五根皆",
    "T32n1646_004:0265c12": "屬四大。答言比丘是眼。因四大所成色。不",
    "T32n1646_004:0265c13": "可見有對。若法有實。則非因成。因假名",
    "T32n1646_004:0265c14": "法。更成假名。如因樹成林。問曰。或有",
    "T32n1646_004:0265c15": "人言。色成就名為眼。是實云何。答曰。若成",
    "T32n1646_004:0265c16": "就不成就。四大從業因生。名眼等根。若不",
    "T32n1646_004:0265c17": "爾。是比丘。於眼等根中。疑終不可斷。所以",
    "T32n1646_004:0265c18": "者何。佛為說眼等諸根因四大造。是故此",
    "T32n1646_004:0265c19": "比丘。知無實眼法。故知眼等不異四大。又",
    "T32n1646_004:0265c20": "佛處處分別四大。示眼空故。如說以慧",
    "T32n1646_004:0265c21": "不戲論者。謂觀此身分別六種。堅依堅",
    "T32n1646_004:0265c22": "名為地等。如是厭離五種。但有一識。亦如",
    "T32n1646_004:0265c23": "屠牛喻。象步喻經中分別四大。更無有眼。",
    "T32n1646_004:0265c24": "若別有眼。應更分別。又和蹉等諸論議師。",
    "T32n1646_004:0265c25": "亦作是說。以無過故。應當信受。問曰。五根",
    "T32n1646_004:0265c26": "與四大異。所以者何。眼等眼等入攝。四大觸",
    "T32n1646_004:0265c27": "入所攝。又眼等為內入。四大為外入。眼等",
    "T32n1646_004:0265c28": "為根。四大非根。又眼等是造色成就。四大",
    "T32n1646_004:0265c29": "不爾。故知諸根非是四大。答曰。隨因緣故。",
    "T32n1646_004:0266a01": "即事異說。如信等五根。亦名行陰。若四大",
    "T32n1646_004:0266a02": "從業生。眼等所攝。亦名內入。亦名為根。又",
    "T32n1646_004:0266a03": "四大即是成就。如輪等成車。輪即是車。是事",
    "T32n1646_004:0266a04": "亦爾。問曰。不然。如心清淨名為信。信異心",
    "T32n1646_004:0266a05": "異。是事亦爾。答曰。不然。如因清水珠水",
    "T32n1646_004:0266a06": "即為清水。清即是水。如是得信珠。則心池",
    "T32n1646_004:0266a07": "淨。是心淨即是心。又我等於此論中。不說",
    "T32n1646_004:0266a08": "從心有異信。是故此喻非也。又根是假名",
    "T32n1646_004:0266a09": "於成假名因。不得言異。問曰。亦不得言",
    "T32n1646_004:0266a10": "一。答曰。四大成就中。假名為根。亦不但名",
    "T32n1646_004:0266a11": "四大為根。故知諸根不異四大。",
    "T32n1646_004:0266a12": "分別根品第四十六",
    "T32n1646_004:0266a13": "問曰。是諸根中。何大偏多。答曰。無有偏多。",
    "T32n1646_004:0266a14": "問曰。若諸大等。何故有能見色。有不能者。",
    "T32n1646_004:0266a15": "答曰。皆從業生。從業生屬眼。四大力能見",
    "T32n1646_004:0266a16": "色。餘根亦爾。問曰。若從業生。何故不以一",
    "T32n1646_004:0266a17": "根遍知諸塵。答曰。此業五種差別。有業能",
    "T32n1646_004:0266a18": "為見因。如施燈燭得眼根報。聲等亦爾。業",
    "T32n1646_004:0266a19": "差別故。根力有異。問曰。若是業力。何假諸",
    "T32n1646_004:0266a20": "根。但應從業力識能取諸塵。答曰。不然。",
    "T32n1646_004:0266a21": "現見無根則識不生。所以者何。如盲者不",
    "T32n1646_004:0266a22": "見。聾者不聞。現見事中。因緣無用。此非難",
    "T32n1646_004:0266a23": "也。又法應爾。若無諸根。則識不生。外四大",
    "T32n1646_004:0266a24": "等。無根而生。法應假此。又以諸根嚴眾",
    "T32n1646_004:0266a25": "生身。故從業生。如以得穀因緣業故穀生。",
    "T32n1646_004:0266a26": "亦假種子牙莖枝葉次第而生。此亦如是。",
    "T32n1646_004:0266a27": "問曰。心何故不爾。如眼識以眼為根。亦因",
    "T32n1646_004:0266a28": "次第滅心。心但以次第滅心為根。更無有",
    "T32n1646_004:0266a29": "如眼等根處應說因緣答曰。定有五塵。定",
    "T32n1646_004:0266b01": "有五識。心不如是。又心法應爾。但以次第",
    "T32n1646_004:0266b02": "滅心為根。更不須餘。如過去未來法。雖",
    "T32n1646_004:0266b03": "無而意能緣。心法如是。此事亦然。又是事",
    "T32n1646_004:0266b04": "與汝法同。汝法色等塵中。識待根而生。待",
    "T32n1646_004:0266b05": "次第滅心。意識得生。問曰。若意識更無根",
    "T32n1646_004:0266b06": "者。為依何處。答曰。依四大身。問曰。無",
    "T32n1646_004:0266b07": "色界復何所依。答曰。無色界識無所依。法",
    "T32n1646_004:0266b08": "應如是。無依而住。所以者何。相差別故。",
    "T32n1646_004:0266b09": "意識能知有無。若有色則依。無色亦能住。",
    "T32n1646_004:0266b10": "故無色界。亦無依而住。又眾緣合故識生。",
    "T32n1646_004:0266b11": "如經中說因意緣法則意識生。此何所依。",
    "T32n1646_004:0266b12": "非如人依壁等。一切諸法。皆住自性。",
    "T32n1646_004:0266b13": "根等大品第四十七",
    "T32n1646_004:0266b14": "問曰。諸外道說。五根從五大生。是實云何。",
    "T32n1646_004:0266b15": "答曰。無也。所以者何。虛空無故。是事已明。是",
    "T32n1646_004:0266b16": "故不從五大生也。問曰。諸外道言。眼中火",
    "T32n1646_004:0266b17": "大多。所以者何。似業因故。因施明得眼。",
    "T32n1646_004:0266b18": "如經中說。施衣得色。施食得力。施乘得",
    "T32n1646_004:0266b19": "樂。施燈得眼。是故眼中火大多。又眼假明",
    "T32n1646_004:0266b20": "能見。離明則不見。故知火大多。又火能遠",
    "T32n1646_004:0266b21": "照。眼有光故。能遠對色。又言。人死眼還歸",
    "T32n1646_004:0266b22": "日。故知日為本性。又眼定能見色。色屬火",
    "T32n1646_004:0266b23": "故。還見自性。如是虛空地水風等。隨根遍",
    "T32n1646_004:0266b24": "多。人死耳根還歸虛空。耳定能聞聲。聲屬",
    "T32n1646_004:0266b25": "虛空。餘亦如是。是故根中諸大。應有多",
    "T32n1646_004:0266b26": "少。答曰。汝言似業因者。是事不然。所以者",
    "T32n1646_004:0266b27": "何。或見有果不似業因。如說施食得五",
    "T32n1646_004:0266b28": "事報。又若眼中明多。則應不假外明如燈",
    "T32n1646_004:0266b29": "燭等。又若眼假外明故名火多者。則耳等",
    "T32n1646_004:0266c01": "根中。空等亦應多不假外空等。而實假外。",
    "T32n1646_004:0266c02": "是故非因。又水能益眼。如人洗眼眼即明",
    "T32n1646_004:0266c03": "了。則應水多。又火能壞眼。如日光等。若是",
    "T32n1646_004:0266c04": "自性。不應自壞。故知非火多也。又天眼",
    "T32n1646_004:0266c05": "離明亦能見色。是故眼不屬火。又月明中。",
    "T32n1646_004:0266c06": "亦得見色。月非火性。又眼法能爾。或有眼",
    "T32n1646_004:0266c07": "待明能見。有不待明而見。如眼得空等因",
    "T32n1646_004:0266c08": "緣。雖不到色而能遠見。眼法如是。不應",
    "T32n1646_004:0266c09": "憶想分別謂火大多。又汝言離明則不見",
    "T32n1646_004:0266c10": "者。若離虛空憶念及色。亦不能見。則虛空",
    "T32n1646_004:0266c11": "等。亦應皆多。又非一切眼皆假外明。如鵄",
    "T32n1646_004:0266c12": "鵂等禽。猫狸等獸。不假外明。亦能得見。故",
    "T32n1646_004:0266c13": "非火多。又火是明照。常有熱相。眼不如是。",
    "T32n1646_004:0266c14": "若汝言眼有光明能遠對色。是事已破。眼",
    "T32n1646_004:0266c15": "無光故。若言還歸於日。眼則是常。又日等",
    "T32n1646_004:0266c16": "非根。眼何故歸。又若日死。日根及日。復何",
    "T32n1646_004:0266c17": "所歸。是故不然。又上天死時。眼何所歸。上",
    "T32n1646_004:0266c18": "無日故。又虛空無作。則無所歸。又諸根無",
    "T32n1646_004:0266c19": "去。以有為法念念滅故。汝言眼定能見色。",
    "T32n1646_004:0266c20": "色屬火故。還見自性。是事不然。無用因",
    "T32n1646_004:0266c21": "故。聲屬空等。亦如是。是故汝言於五根中",
    "T32n1646_004:0266c22": "諸大偏多。是事已破。問曰。有論師言。一根一",
    "T32n1646_004:0266c23": "性。地中求那多故。有香能發香知。水火風",
    "T32n1646_004:0266c24": "中。有味色觸故。能發味色觸知。是實云何。",
    "T32n1646_004:0266c25": "答曰。我先說不定。地中有香。餘物亦有。是",
    "T32n1646_004:0266c26": "故非因。又諸大合生。不見有地離水等",
    "T32n1646_004:0266c27": "者。若地有香故。能發香知。亦應發色等知。",
    "T32n1646_004:0266c28": "以地中具四求那故。問曰。香但是地。有",
    "T32n1646_004:0266c29": "鼻屬地。故獨能知香。答曰。地之求那但",
    "T32n1646_004:0267a01": "是地。有鼻應盡知。又水但有冷觸。火但有",
    "T32n1646_004:0267a02": "熱觸。應以舌眼能知。而實不然。又無陀羅",
    "T32n1646_004:0267a03": "驃故。則無有根。又諸根力用謂與塵合。",
    "T32n1646_004:0267a04": "故知生。和合已破。則無根用。是故無有一",
    "T32n1646_004:0267a05": "性為根。",
    "T32n1646_004:0267a06": "根無知品第四十八",
    "T32n1646_004:0267a07": "問曰。諸根為到塵故知。為不到能知。答曰。",
    "T32n1646_004:0267a08": "非根能知。所以者何。若根能知塵。則可一",
    "T32n1646_004:0267a09": "時遍知諸塵。而實不能。是故以識能知。汝",
    "T32n1646_004:0267a10": "心或謂根待識共知。不離識知者。是事不",
    "T32n1646_004:0267a11": "然。無有一法待餘法故。能有所作。若眼",
    "T32n1646_004:0267a12": "能知。何須待識。又若根能知應當分別。是",
    "T32n1646_004:0267a13": "為根業。是為識業。問曰。照是根業。知是識",
    "T32n1646_004:0267a14": "業。答曰。此非分別。云何名照。汝法中。耳等",
    "T32n1646_004:0267a15": "諸根。非是火性。不應能照。若諸根於識如",
    "T32n1646_004:0267a16": "燈者。今諸根更應有照者。如燈則照復有",
    "T32n1646_004:0267a17": "照。如是無窮。若更無照者。但根能照。",
    "T32n1646_004:0267a18": "亦應無根。但識能知。是故照非根業。又根",
    "T32n1646_004:0267a19": "非能知。如燈能照而不能知。必能為識作",
    "T32n1646_004:0267a20": "依。是名根業。是故但識能知。非諸根也。若",
    "T32n1646_004:0267a21": "有識則知。無識則不知。如有火則熱。無",
    "T32n1646_004:0267a22": "火則無熱。當知從火有熱。問曰。經中說。",
    "T32n1646_004:0267a23": "以眼見色。不應取相。耳等亦爾。故知眼能",
    "T32n1646_004:0267a24": "取色。又眼等名根。若不能知。何以名根。",
    "T32n1646_004:0267a25": "又經中說。我諸弟子。於微細事。能知如眼",
    "T32n1646_004:0267a26": "所見。若眼不能見。佛諸弟子。則無所見。",
    "T32n1646_004:0267a27": "是事不可。是故諸根定能取塵。又以根取",
    "T32n1646_004:0267a28": "塵。以識分別。是則根識有異。答曰。經中佛",
    "T32n1646_004:0267a29": "自說。眼是門為見色故。是故眼非能見。以",
    "T32n1646_004:0267b01": "眼為門。識於中見。故說眼見。問曰。亦說",
    "T32n1646_004:0267b02": "意是門。為知法故。可以意為門。而非知",
    "T32n1646_004:0267b03": "乎。答曰。意亦以次第滅心為門。是故意不",
    "T32n1646_004:0267b04": "能知。意識能知。又經中佛說。眼欲好色。眼",
    "T32n1646_004:0267b05": "是色法。無分別故。實不欲也。是識欲耳。",
    "T32n1646_004:0267b06": "又佛說眼所識是色。識能識色。眼實不識。",
    "T32n1646_004:0267b07": "又世間人。以世俗故。說眼能見耳能聞。佛",
    "T32n1646_004:0267b08": "亦隨說。何者但色可見。餘不可見。佛亦說",
    "T32n1646_004:0267b09": "見貪欲等過。又世間言月盡。佛亦隨說。如",
    "T32n1646_004:0267b10": "貧賤人字為富貴。佛亦隨名。佛意不欲與",
    "T32n1646_004:0267b11": "世間諍。如摩伽羅母等。是故當知。隨世語",
    "T32n1646_004:0267b12": "故。佛說眼見。問曰。世間何故作如是語。答",
    "T32n1646_004:0267b13": "曰。隨眼識所因。於是因中。說名為見。如",
    "T32n1646_004:0267b14": "說彼人見此人見。如說人作罪福等諸佛",
    "T32n1646_004:0267b15": "天神見。又如說以左眼見右眼見。又說以",
    "T32n1646_004:0267b16": "日明見月明見。或虛空見。或向中見。若門中",
    "T32n1646_004:0267b17": "見。如煮物中。言此人煮彼人煮。或言以",
    "T32n1646_004:0267b18": "草木薪煮。牛糞煮。油煮酥煮。火煮日煮。實",
    "T32n1646_004:0267b19": "是火煮。餘假得名。如是但識能見。眼得其",
    "T32n1646_004:0267b20": "名。又是語不盡應言以眼門見色。又眼",
    "T32n1646_004:0267b21": "是人所用具。人是假名作者。應有用具。又",
    "T32n1646_004:0267b22": "因眼識見。名為眼見。如床上人笑名為床",
    "T32n1646_004:0267b23": "笑。又眼繫識業故。中說識業。如手足等",
    "T32n1646_004:0267b24": "繫在於人。是中人業名為手業。又眼識因",
    "T32n1646_004:0267b25": "眼。因中說果。如言某人燒某聚落。如言",
    "T32n1646_004:0267b26": "食金名食為命。草為牛羊。是皆因中說",
    "T32n1646_004:0267b27": "果。如是從眼生識。能見色故。名為眼見。",
    "T32n1646_004:0267b28": "又識近眼見色。便名眼見。如牧牛近水便",
    "T32n1646_004:0267b29": "言在水。又以眼故。分別眼識。是故眼中置",
    "T32n1646_004:0267c01": "眼識業。如杖婆羅門。又眼能成眼識。是故",
    "T32n1646_004:0267c02": "於中說眼識業。如財物損減。名人損減。財",
    "T32n1646_004:0267c03": "物增長。名人增長。又眼識與眼和合。故能",
    "T32n1646_004:0267c04": "見名為眼見。如木與人合而能打名木人",
    "T32n1646_004:0267c05": "打。如墨染合衣故名墨衣。又諸法互說。如",
    "T32n1646_004:0267c06": "慧業於受等中說。又應言以眼識見色。",
    "T32n1646_004:0267c07": "略中語故。但言眼見。又如藥石隨一受名。",
    "T32n1646_004:0267c08": "汝言若不能見何以名根。今當答。此眼",
    "T32n1646_004:0267c09": "等五法。勝餘色等。故名為根。問曰。眼等五",
    "T32n1646_004:0267c10": "法。與餘色等。此十法俱不知塵。如離眼",
    "T32n1646_004:0267c11": "等則識不生。若離色等。識亦不生。以何為",
    "T32n1646_004:0267c12": "勝。答曰。以諸根故。識得差別。名眼識耳",
    "T32n1646_004:0267c13": "識等。如鼓與桴合而有音。以鼓勝故。名",
    "T32n1646_004:0267c14": "曰鼓音。如地與穀等合而生牙。以穀勝",
    "T32n1646_004:0267c15": "故。名為穀牙。諸識亦爾。隨所依處。得差別",
    "T32n1646_004:0267c16": "名。不以緣故。若說色識。則容生疑。為是",
    "T32n1646_004:0267c17": "眼識。為是緣色意識。又根中有識。塵中無",
    "T32n1646_004:0267c18": "識。又於眼等中。生我癡心。又識所依處。是",
    "T32n1646_004:0267c19": "根非塵。又在自身數中名根非塵。又是人",
    "T32n1646_004:0267c20": "所用具名根非塵。又根是眾生數非塵。又",
    "T32n1646_004:0267c21": "根不通利則識不明。若根清淨。則識明了。",
    "T32n1646_004:0267c22": "又以諸根上中下故。識隨差別。以此等緣",
    "T32n1646_004:0267c23": "故名為勝。又根是不共。一塵可得多人共",
    "T32n1646_004:0267c24": "有。又根與識。一業果報。塵不如是。又根是",
    "T32n1646_004:0267c25": "因。塵是緣。所以者何。以根異故識有差別。",
    "T32n1646_004:0267c26": "不以塵故。如種是因。地等是緣。隨種異",
    "T32n1646_004:0267c27": "故。互有差別。因勝緣故。得名為根。汝言",
    "T32n1646_004:0267c28": "我弟子於微細事。如眼所見。是隨俗語。世",
    "T32n1646_004:0267c29": "間人眼中說見。故言如眼所見。如佛說",
    "T32n1646_004:0268a01": "偈。明達近智。如舌知味。舌雖不知。不同",
    "T32n1646_004:0268a02": "瓢杓。意依於舌生舌識故。言舌知味。依",
    "T32n1646_004:0268a03": "眼生識名為眼見。故言佛弟子如眼所見。",
    "T32n1646_004:0268a04": "汝言以根取塵。以識分別是事。已答。根無",
    "T32n1646_004:0268a05": "知故。又汝等不說根思惟知我有差別相。",
    "T32n1646_004:0268a06": "是故諸根不能取塵。又汝等諸知不待根",
    "T32n1646_004:0268a07": "生。所以者何。大及我等。先根而生。又汝大",
    "T32n1646_004:0268a08": "等諸諦。無本性故。則應皆無。汝法本",
    "T32n1646_004:0268a09": "性。變為大等。本性法無。是事已說。是則無",
    "T32n1646_004:0268a10": "根。",
    "T32n1646_004:0268a11": "根塵合離品第四十九",
    "T32n1646_004:0268a12": "問曰。汝言識能知非根知。是事已成。今為",
    "T32n1646_004:0268a13": "根塵合故識生。為離故生耶。答曰。眼識不",
    "T32n1646_004:0268a14": "待到故知塵。所以者何。月等遠物。亦可得",
    "T32n1646_004:0268a15": "見。月色不應離香而來。又假空與明故",
    "T32n1646_004:0268a16": "得見色。若眼到色。則間無空明。如眼篦觸",
    "T32n1646_004:0268a17": "眼則不得見。當知眼識不到而知。耳識二",
    "T32n1646_004:0268a18": "種。或到故知。或不到而知。耳鳴以到故知。",
    "T32n1646_004:0268a19": "雷聲則不到而知。餘三識皆到根而知。所",
    "T32n1646_004:0268a20": "以者何。現見此三。根與塵和合故可得知。",
    "T32n1646_004:0268a21": "意根無色故。無到不到。問曰。汝言眼色不",
    "T32n1646_004:0268a22": "到而知。是事不然。所以者何。眼中有光。是",
    "T32n1646_004:0268a23": "光能去見色。光是火物。眼從火生。火有光",
    "T32n1646_004:0268a24": "故。又若不到能見。何故不見一切色耶。以",
    "T32n1646_004:0268a25": "眼光去有所障礙。不遍到故。不見一切。",
    "T32n1646_004:0268a26": "又經中說。三事和合故名為觸。若不到者。",
    "T32n1646_004:0268a27": "云何和合。又五根皆是有對。以塵中障礙",
    "T32n1646_004:0268a28": "故名有對。鼻香中。舌味中。身觸中。眼色中。",
    "T32n1646_004:0268a29": "耳聲中。若不到則無障礙。又現在五塵中知",
    "T32n1646_004:0268b01": "生。是故五識到故能知。若不到能知。亦",
    "T32n1646_004:0268b02": "應知過去未來色。而實不知。又眾緣合故",
    "T32n1646_004:0268b03": "知生。是故眼光去與塵合。以光到色故名",
    "T32n1646_004:0268b04": "和合。聲亦以到耳故聞。所以者何。人在遠",
    "T32n1646_004:0268b05": "處小語則不聞。若聲如色不到而知。小聲",
    "T32n1646_004:0268b06": "亦應可聞。而實不聞。故知以到故聞。又聲",
    "T32n1646_004:0268b07": "可遠聞。若不到聞。則無遠近。又聲以壁障。",
    "T32n1646_004:0268b08": "則不可聞。若不到可聞。雖障亦應聞。又",
    "T32n1646_004:0268b09": "聲遠聞則不了。近聞則了。若不到而聞。則",
    "T32n1646_004:0268b10": "無差別。以到耳故。有是差別。故知音聲到",
    "T32n1646_004:0268b11": "故可聞。又聲順風則了。逆風不然。故知到",
    "T32n1646_004:0268b12": "故可聞。又聲可盡聞。若不到而聞。不應盡",
    "T32n1646_004:0268b13": "聞。如色不到而見故不盡見。故知聲不同",
    "T32n1646_004:0268b14": "色。若不到可聞。則與色同。如色一分見。",
    "T32n1646_004:0268b15": "餘亦待明故見。聲亦應爾。而實不然。是故",
    "T32n1646_004:0268b16": "不到不聞。汝言耳等根塵不到而知。是事",
    "T32n1646_004:0268b17": "不然。聲香味觸。應來到根。若令根去。是事",
    "T32n1646_004:0268b18": "不然以耳等根無光明故但一。火大有光。",
    "T32n1646_004:0268b19": "是故不去。又聲若厚濁物及水等障。耳亦",
    "T32n1646_004:0268b20": "得聞。若有光根。不能如是。故知耳根無",
    "T32n1646_004:0268b21": "光。又耳於闇中。亦能知塵。若有光根。闇則",
    "T32n1646_004:0268b22": "不知。又有光根。待方能知。能見一方。不",
    "T32n1646_004:0268b23": "能一時遍知諸方。如人東向則見東方色。",
    "T32n1646_004:0268b24": "不見餘方。又說意能去。是故到塵能知。如",
    "T32n1646_004:0268b25": "經中說是心獨行遠逝。寢藏無形。又是心散",
    "T32n1646_004:0268b26": "行。如日光照。又是心常動。如魚失水。又",
    "T32n1646_004:0268b27": "是心本隨意行等。是故六塵皆到故知。答",
    "T32n1646_004:0268b28": "曰。汝言光到。是事不然。所以者何。如人遙",
    "T32n1646_004:0268b29": "見杌樹。疑謂是人。若光到者。何故生疑。又",
    "T32n1646_004:0268c01": "太近眼。則不得見。如眼著藥篦則不能",
    "T32n1646_004:0268c02": "見。故光雖去。以太近故。亦不應見。又眼",
    "T32n1646_004:0268c03": "離明。則不能見。太近則明壞。又若光到彼。",
    "T32n1646_004:0268c04": "何故見麁不能細辯。又見色中有方差別。",
    "T32n1646_004:0268c05": "謂東西方色。亦有遠近差別。若眼到故知。",
    "T32n1646_004:0268c06": "則無差別。所以者何。香味觸中。無是差別。",
    "T32n1646_004:0268c07": "是故眼光不到而知。又眼光若先見已。復何",
    "T32n1646_004:0268c08": "用去。若先不見。去何所趣。又近色遠色。一",
    "T32n1646_004:0268c09": "時俱見去。法不爾。是故眼光不去。又若眼",
    "T32n1646_004:0268c10": "光去。中道應見諸色。而實不見。故知不去。",
    "T32n1646_004:0268c11": "又光去者。光則離身。不名為根。如指斷",
    "T32n1646_004:0268c12": "離身則無身覺。又不見有眼。能捨自依。以",
    "T32n1646_004:0268c13": "無比類。則為非因。又此眼光無能見者。則",
    "T32n1646_004:0268c14": "為是無。問曰。有此眼光。以日光明映故",
    "T32n1646_004:0268c15": "不見。如日光中眾星不現。答曰。若爾夜則",
    "T32n1646_004:0268c16": "應見。問曰。色法要假外明。乃可得見。夜",
    "T32n1646_004:0268c17": "無外明。所以不見。答曰。若此光晝夜俱不",
    "T32n1646_004:0268c18": "可得。是則竟無可見。問曰。猫狸鼠等。諸夜",
    "T32n1646_004:0268c19": "行虫。眼光可見。答曰。是可見色住猫等眼",
    "T32n1646_004:0268c20": "中。如螢火虫明色在身。非是光也。又如夜",
    "T32n1646_004:0268c21": "行虫闇中能見。人不能見。然則但彼有光。",
    "T32n1646_004:0268c22": "餘物則無。法自應爾。又汝言若不到能見。",
    "T32n1646_004:0268c23": "應見一切色者。若色在知境。是則可見。",
    "T32n1646_004:0268c24": "如經中說若眼不壞。色在知境。如是則見。",
    "T32n1646_004:0268c25": "問曰。云何名在知境。答曰。隨色與眼合時。",
    "T32n1646_004:0268c26": "名在知境。問曰。若眼不到。有何合時。答",
    "T32n1646_004:0268c27": "曰。是事亦同如汝眼去到色。或有能見。或",
    "T32n1646_004:0268c28": "不能見。如眼到日能見日輪。而不見日",
    "T32n1646_004:0268c29": "業。我亦如是。眼雖不去。若色在知境。是則",
    "T32n1646_004:0269a01": "能見。若不在知境。則不能見。問曰。眼光遠",
    "T32n1646_004:0269a02": "去。以勢極故。不見日業。答曰。若以勢極",
    "T32n1646_004:0269a03": "故。不見細業者。日輪量麁。何故不見。是事",
    "T32n1646_004:0269a04": "不然。又若光到彼能見者。何故見遠日輪。",
    "T32n1646_004:0269a05": "而不見巴連弗等近國邑耶。若汝意謂",
    "T32n1646_004:0269a06": "巴連弗等。不在知境。故不見者。我眼不",
    "T32n1646_004:0269a07": "到。亦以色不在知境。故不能見。問曰。已",
    "T32n1646_004:0269a08": "知諸色在知境故可見。今云何可見。云何",
    "T32n1646_004:0269a09": "不可見。答曰。世障故不見。如過去未來色。",
    "T32n1646_004:0269a10": "映勝故不見。如日光明蔽諸星宿及珠火明",
    "T32n1646_004:0269a11": "等。不顯故不見。如夜中火可見。餘不可",
    "T32n1646_004:0269a12": "見。地勝故不見。如以初禪眼不見二禪",
    "T32n1646_004:0269a13": "色。闇障故不見。如闇中瓶。神力故不見。如",
    "T32n1646_004:0269a14": "鬼等身。厚濁障故不見。如山外色。遠故不",
    "T32n1646_004:0269a15": "見。如餘世界。太近故不見。如自眼睫。次未",
    "T32n1646_004:0269a16": "至故不見。如光中塵可見。光外則不見。細",
    "T32n1646_004:0269a17": "故不見。如樹杌似人不可分別。多相似故",
    "T32n1646_004:0269a18": "不見。如一粒米投大聚中。又如一烏入烏",
    "T32n1646_004:0269a19": "群中。與上相違。名在知境。問曰。云何名眼",
    "T32n1646_004:0269a20": "壞。答曰。風熱冷等。眾病所壞。若風壞眼。則",
    "T32n1646_004:0269a21": "見青黑轉旋等色。若熱壞眼。則見黃赤火",
    "T32n1646_004:0269a22": "焰等色。若冷壞眼。則多見白池水等色。若",
    "T32n1646_004:0269a23": "勞壞眼。則見樹木動搖等色。疲倦壞眼。則",
    "T32n1646_004:0269a24": "見色不了。偏按一眼。則見二月。鬼等所",
    "T32n1646_004:0269a25": "著。則見怪異。罪業力故。則見惡色。福業力",
    "T32n1646_004:0269a26": "故。見淨妙色。熱氣壞眼。則見焰等色。又眾",
    "T32n1646_004:0269a27": "生得眼不成就故。見不具足。又眼生膚",
    "T32n1646_004:0269a28": "翳。蔽故不見。若眼根壞故不見。是名眼壞。",
    "T32n1646_004:0269a29": "與上相違。名為不壞。耳等諸根。亦應隨義",
    "T32n1646_004:0269b01": "分別。問曰。已知五塵在知境故可知。法塵",
    "T32n1646_004:0269b02": "云何名不在知境。答曰。上地故不知。如初",
    "T32n1646_004:0269b03": "禪心不知二禪已上法。根勝故不知。如鈍",
    "T32n1646_004:0269b04": "根心不知利根心中法。人勝故不知。如須",
    "T32n1646_004:0269b05": "陀洹不知斯陀含心中法。力差別故不知。",
    "T32n1646_004:0269b06": "如有意識於此法無力。以是意識不知",
    "T32n1646_004:0269b07": "此法。如攝心意識所知法。亂心意識所",
    "T32n1646_004:0269b08": "不能知。如辟支佛意力所知法。聲聞意力",
    "T32n1646_004:0269b09": "所不能知。佛意力所知法。聲聞辟支佛意",
    "T32n1646_004:0269b10": "力所不能知。如上品法下品意識所不能",
    "T32n1646_004:0269b11": "知。又細微法塵不可得知。如阿毘曇中",
    "T32n1646_004:0269b12": "說。何等心可念。謂了了者。先所經用者可",
    "T32n1646_004:0269b13": "念。非不經用者。如生死人。先所用法能",
    "T32n1646_004:0269b14": "念。未用則不念。聖人若經用。若不經用。",
    "T32n1646_004:0269b15": "聖智力故。皆悉能知。又勝塵故知。如用色",
    "T32n1646_004:0269b16": "界心知欲界法。又倒障故不知。如身見心",
    "T32n1646_004:0269b17": "緣五陰不見無我。無常苦亦如是。又力障",
    "T32n1646_004:0269b18": "故不知。如鈍根人利根障故。令心不知。與",
    "T32n1646_004:0269b19": "上相違。名在知境。問曰。云何名意壞。答曰。",
    "T32n1646_004:0269b20": "狂顛鬼著憍逸失心。或酒醉。或藥迷悶亂",
    "T32n1646_004:0269b21": "心。或有貪恚等煩惱熾盛。放逸壞心。如述",
    "T32n1646_004:0269b22": "婆伽捕魚師等。或那若婆病。能破壞心。",
    "T32n1646_004:0269b23": "又老病死。亦能壞心。若心在善法。若不隱",
    "T32n1646_004:0269b24": "沒無記法中。是名不壞。如是等因緣故。雖",
    "T32n1646_004:0269b25": "有諸塵。而不能知。是故汝言若不到能",
    "T32n1646_004:0269b26": "見。何故不見一切色者。是事不然。又汝言",
    "T32n1646_004:0269b27": "三事和合故名觸者。隨根知塵時。則名為",
    "T32n1646_004:0269b28": "觸。不必相到。所以者何。意根亦說三事和",
    "T32n1646_004:0269b29": "合。是中不以相到故名為觸。又汝言以相",
    "T32n1646_004:0269c01": "到故名有對者。是事不然。以說非對相",
    "T32n1646_004:0269c02": "故。又汝言現在知生者。第六識亦有但知",
    "T32n1646_004:0269c03": "現在。如他心智。又汝言眾緣合故知生者。",
    "T32n1646_004:0269c04": "第六意根中已答。謂隨所知時。名為和合。",
    "T32n1646_004:0269c05": "又因意緣法。意識生。此言則空。以不到故。",
    "T32n1646_004:0269c06": "又以決定故。名和合。眼識但依眼不依餘。",
    "T32n1646_004:0269c07": "亦不無依。但緣色不緣餘。亦非無緣。乃",
    "T32n1646_004:0269c08": "至意識亦如是。◎",
    "T32n1646_004:0269c09": "◎聞聲品第五十",
    "T32n1646_004:0269c10": "汝言人在遠處小語則不聞。故知聲到耳",
    "T32n1646_004:0269c11": "者。是事不然。所以者何。如汝言人在遠處",
    "T32n1646_004:0269c12": "語。從聲有聲。相續轉微。更不復生。是故不",
    "T32n1646_004:0269c13": "聞。我亦如是。耳雖不到。聲小故不聞。又",
    "T32n1646_004:0269c14": "如汝眼光雖去。但見日輪。不見日業。我亦",
    "T32n1646_004:0269c15": "如是。耳雖不到。聲麁故可聞。細則不聞。",
    "T32n1646_004:0269c16": "又汝言眼光雖遠去。不能至百千萬由旬。",
    "T32n1646_004:0269c17": "雖能徹見水精等障。壁等障則不見。能見",
    "T32n1646_004:0269c18": "日輪。而不見日業。我耳亦如是。聲雖不",
    "T32n1646_004:0269c19": "到。麁故能聞。而不能細辯。又汝言順風則",
    "T32n1646_004:0269c20": "了。是事不然。所以者何。則無有人能逆風",
    "T32n1646_004:0269c21": "聞。如香逆風則不可聞。聲亦應爾。逆風",
    "T32n1646_004:0269c22": "不應少聞。而實可聞。是故知聲不到而聞。",
    "T32n1646_004:0269c23": "若聲可少聞。以風障故。又聲不可如香為",
    "T32n1646_004:0269c24": "風所吹。何用分別逆順風耶。又汝言聲",
    "T32n1646_004:0269c25": "可盡聞。故知來到不同色者。是事不然。所",
    "T32n1646_004:0269c26": "以者何。聲法應盡聞。色法不爾。萬物皆有",
    "T32n1646_004:0269c27": "同相異相。是可知塵故同。知盡不盡故異。",
    "T32n1646_004:0269c28": "不以到不到故異。又鈴聲於鈴中可聞。",
    "T32n1646_004:0269c29": "何以知之。如人欲聽鈴音。則以耳就鈴。",
    "T32n1646_004:0270a01": "又聲是求那。是故不去。以諸求那無作業",
    "T32n1646_004:0270a02": "故。問曰。從聲相續生聲求那。如水中波。名",
    "T32n1646_004:0270a03": "為聲去。答曰。是聲與波。何以相喻。水相鼓",
    "T32n1646_004:0270a04": "扇。則有波生。今聲中更有何聲。能生異聲。",
    "T32n1646_004:0270a05": "若汝意謂聲能生異聲者。何故不即於本",
    "T32n1646_004:0270a06": "處生。不餘處生。水水相擊故有波生。若說",
    "T32n1646_004:0270a07": "言人是聲造耳即應是說者。而實不可。是",
    "T32n1646_004:0270a08": "故知聲不說而去。又若鈴聲轉相續生。而鈴",
    "T32n1646_004:0270a09": "非無聲。若聲如波相續生者。先水無波。",
    "T32n1646_004:0270a10": "如是從鈴有聲。鈴應無聲。而實不然。故",
    "T32n1646_004:0270a11": "知聲在鈴中。又捉鈴則聲止故。知聲常依",
    "T32n1646_004:0270a12": "鈴。若聲依鈴亦離鈴者。捉鈴時依鈴聲應",
    "T32n1646_004:0270a13": "滅。離鈴聲應在。又現語言中。無有如鈴",
    "T32n1646_004:0270a14": "相續生者。又聲中有方差別。謂東西方聲。亦",
    "T32n1646_004:0270a15": "有近聲遠聲。若聲到耳。則無是差別。又若",
    "T32n1646_004:0270a16": "聲來者。則天耳無用。所以者何。百千世界",
    "T32n1646_004:0270a17": "聲。云何能來。又如射聲。能中聲處。若聲到",
    "T32n1646_004:0270a18": "耳。應自射耳。若不爾者。不名射聲。又若",
    "T32n1646_004:0270a19": "遠近聲。可俱得聞。又聲念念滅故不生異",
    "T32n1646_004:0270a20": "聲不見念念滅法。能有所生。是故聲不生",
    "T32n1646_004:0270a21": "異聲。如念念滅業不生異業。聲亦如是。",
    "T32n1646_004:0270a22": "念念滅故。不生異聲。若聲生異聲。業亦應",
    "T32n1646_004:0270a23": "生異業。然則業不生業。此言則壞。又汝法",
    "T32n1646_004:0270a24": "中。聲與異聲相違。名不同處。若聲與異",
    "T32n1646_004:0270a25": "聲同處。則不各相違。若不同處。則前聲滅",
    "T32n1646_004:0270a26": "已。後聲自生。是故聲不生異聲。又聲是一",
    "T32n1646_004:0270a27": "法。云何能生異聲。不見一物有能生者。問",
    "T32n1646_004:0270a28": "曰。如合是一能生成物。聲亦如是。雖是一",
    "T32n1646_004:0270a29": "法。能生異聲。答曰。汝見合法是一能有所",
    "T32n1646_004:0270b01": "生。聲亦然者色亦為一。應生異色。香味觸",
    "T32n1646_004:0270b02": "亦如是。然則陀羅驃或有五性三性二性。又",
    "T32n1646_004:0270b03": "同業故。聲與業同相。如說雖聲求那滅與",
    "T32n1646_004:0270b04": "業同。如以指彈刀刀動名業。即亦有聲動",
    "T32n1646_004:0270b05": "不離刀。聲亦如是。以手捉刀。則聲動俱",
    "T32n1646_004:0270b06": "止。故知業不生異業。聲亦不應更生異聲。",
    "T32n1646_004:0270b07": "如汝分別。從初業勢。更生後業。如是亦應",
    "T32n1646_004:0270b08": "從初聲生勢。從勢生後諸業。是中無有",
    "T32n1646_004:0270b09": "異。因業能生勢。而聲不能。又業滅故。不",
    "T32n1646_004:0270b10": "名因陀羅驃。所以者何。先業滅已。後陀羅",
    "T32n1646_004:0270b11": "驃生。聲亦如是。先聲滅已。後聲自生。後聲",
    "T32n1646_004:0270b12": "不應有因。若汝猶謂前聲生異聲者。則聲",
    "T32n1646_004:0270b13": "不名念念滅。所以者何。是聲生時。是第一",
    "T32n1646_004:0270b14": "念。生異聲時。是第二念。異聲生已。是第三",
    "T32n1646_004:0270b15": "念。前聲滅時。是第四念。故非念念滅也。又",
    "T32n1646_004:0270b16": "聲云何與異聲相違。為如毒與毒藥相違。",
    "T32n1646_004:0270b17": "藥與病相違耶。若不爾。則鈴不應有二聲。",
    "T32n1646_004:0270b18": "若一念中。鈴有二聲。則千念中。亦應有二",
    "T32n1646_004:0270b19": "聲。又如無求那陀羅驃與火合故生求那",
    "T32n1646_004:0270b20": "滅本黑色更生赤色。聲亦如是。前聲滅已。",
    "T32n1646_004:0270b21": "異聲更生。若不爾。應一念中鈴有二聲。",
    "T32n1646_004:0270b22": "而實無二。是故不然。又若從聲生異聲者。",
    "T32n1646_004:0270b23": "則不隨因。而實從鈴生聲。則是隨因。又",
    "T32n1646_004:0270b24": "此異聲。應作鈴聲。又此異聲。終不應斷。",
    "T32n1646_004:0270b25": "無斷因故。問曰。從是初聲。轉生微聲。是故",
    "T32n1646_004:0270b26": "有斷。答曰。何故轉生微聲。隨打勢著隨",
    "T32n1646_004:0270b27": "著。有初聲。第二聲分等。亦隨著差別故有。",
    "T32n1646_004:0270b28": "以無打因故。著勢則折。著勢折故。聲則",
    "T32n1646_004:0270b29": "轉微。又若因聲生異聲者。亦應因色生水",
    "T32n1646_004:0270c01": "鏡中色。如是水月鏡像。即名為色。然則衛",
    "T32n1646_004:0270c02": "世師經。一切皆壞。又汝等說從離生聲。是",
    "T32n1646_004:0270c03": "事亦無。所以者何。不從手離生聲。合故有",
    "T32n1646_004:0270c04": "聲。以刀竹等諸分相著。離時相掁。是故有",
    "T32n1646_004:0270c05": "聲。又我等不說從合生聲。所以者何。指與",
    "T32n1646_004:0270c06": "空合。則不生聲。若指不相掁。亦不生聲。",
    "T32n1646_004:0270c07": "是故不從合生。但四大若合若離。則有聲",
    "T32n1646_004:0270c08": "生。如諸大業常在。諸大不捨而去。",
    "T32n1646_004:0270c09": "聞香品第五十一",
    "T32n1646_004:0270c10": "問曰。汝言香至鼻聞。是亦不然。所以者何。",
    "T32n1646_004:0270c11": "如聲可遠聞。香在遠處。亦可得聞。汝意若",
    "T32n1646_004:0270c12": "謂從是香物相續生香因。聲相續中。已說",
    "T32n1646_004:0270c13": "其過。答曰。香云何可聞。問曰。微華分去。香",
    "T32n1646_004:0270c14": "亦依去。答曰。不然。若華分去。華分是色。應",
    "T32n1646_004:0270c15": "當可見。而實不見。故知不去。問曰。是華分",
    "T32n1646_004:0270c16": "色微故不見。答曰。香亦細微。不應得聞。問",
    "T32n1646_004:0270c17": "曰。香勢大故可聞。如羹中興渠雖不見色",
    "T32n1646_004:0270c18": "但聞其香。答曰。今現見隨華分色。亦聞其",
    "T32n1646_004:0270c19": "香細分中色。何故不見。又若燒華其香更",
    "T32n1646_004:0270c20": "增。色但有滅。故香非華分。又若香是華分。",
    "T32n1646_004:0270c21": "亦應少聞。而實不然。又若華分去。華應損",
    "T32n1646_004:0270c22": "減。而實不減。何以知之。如一斤欝金常",
    "T32n1646_004:0270c23": "有香去而常一斤。問曰。所損微故。不可得",
    "T32n1646_004:0270c24": "知。如水瓶中去一渧水不覺其減。答曰",
    "T32n1646_004:0270c25": "若常損者。華尚應無。況不覺減。又若華",
    "T32n1646_004:0270c26": "常減。則不可見聞。以常減故。念念生滅。",
    "T32n1646_004:0270c27": "念念滅故。應生異陀羅驃。況不更生異求",
    "T32n1646_004:0270c28": "那耶。而實是華可得見聞。故知華分不去。",
    "T32n1646_004:0270c29": "問曰。若但香去。香亦應盡。以常損故。",
    "T32n1646_004:0271a01": "又香無分故。便應都盡。答曰。我等不使",
    "T32n1646_004:0271a02": "華分隨風。亦不令風吹華香去。但因華香",
    "T32n1646_004:0271a03": "中。更生異香。因此香風。復生香風。來至",
    "T32n1646_004:0271a04": "鼻聞故無斯咎。何以知之。如聞麻中香非",
    "T32n1646_004:0271a05": "華分香。以華熏故。若是華分。何能熏麻。故",
    "T32n1646_004:0271a06": "知此香不在華分。又此華香。若摩若搦。若",
    "T32n1646_004:0271a07": "著熱中。其香則滅。若在麻中。則不可滅。又",
    "T32n1646_004:0271a08": "此華香。但在油中。不在滓中。故非華分。又",
    "T32n1646_004:0271a09": "此香。久在麻中。華中不爾。故非華分。",
    "T32n1646_004:0271a10": "問曰。若非華分。是何物香。答曰。是名麻香。",
    "T32n1646_004:0271a11": "因華而生。不得離麻。如是因華香風。更",
    "T32n1646_004:0271a12": "生異香。是事已明。復次或有熱風冷風可",
    "T32n1646_004:0271a13": "覺。是中水火色不可見。當知風中更生異",
    "T32n1646_004:0271a14": "觸。非吹水火分去。若風中熱觸屬火。冷觸",
    "T32n1646_004:0271a15": "屬水。則不冷不熱觸。應當屬地。如水火",
    "T32n1646_004:0271a16": "色。不可得者。地色亦應細故不可得。若爾",
    "T32n1646_004:0271a17": "風則無觸。是即為過。他人亦可得說如風",
    "T32n1646_004:0271a18": "與水火合故。有冷熱觸。如是風與地合",
    "T32n1646_004:0271a19": "故。有不冷不熱觸。是中無有決定因緣。",
    "T32n1646_004:0271a20": "水分火分。得隨風去。而地分不去。如汝經",
    "T32n1646_004:0271a21": "中有觸。觸身而非地水火。故知風是不",
    "T32n1646_004:0271a22": "可見相。以此言故三觸於風或客非客。所",
    "T32n1646_004:0271a23": "以者何。是三種觸。若非見相則是風。有汝",
    "T32n1646_004:0271a24": "意若謂見水火中有冷熱觸故。非是風分。",
    "T32n1646_004:0271a25": "如是見地中有不冷不熱觸故。亦不應",
    "T32n1646_004:0271a26": "是風分。若先別有風觸不與地合。應言是",
    "T32n1646_004:0271a27": "觸屬風。而初不見。云何當知不冷不熱但",
    "T32n1646_004:0271a28": "是風觸非地分耶。又我等亦說色香味觸但",
    "T32n1646_004:0271a29": "是地物非水等有。汝意若謂見水等中有",
    "T32n1646_004:0271b01": "色等者。與地合故。於水等中。見非水等",
    "T32n1646_004:0271b02": "有。如水中熱相。是中無決定因。水與火合",
    "T32n1646_004:0271b03": "故。有熱相與地合故。無色等相。初不曾",
    "T32n1646_004:0271b04": "見別有水等不與地合。若曾見者。可言是",
    "T32n1646_004:0271b05": "色屬水非是地有。亦應如是分別水等。問",
    "T32n1646_004:0271b06": "曰。何故風中得生異香。而不能生異色味",
    "T32n1646_004:0271b07": "觸。答曰。風法應爾。法有種種不可思議。餘",
    "T32n1646_004:0271b08": "物得生異色味觸。如華熏麻生辛苦味。乳",
    "T32n1646_004:0271b09": "浸阿摩勒。即為甘果。燕支熏摩頭樓伽子",
    "T32n1646_004:0271b10": "種生赤葉。青雜雌黃。則成綠色。青赤色合。",
    "T32n1646_004:0271b11": "變為紫色。如是等。於異物中。生異色味。問",
    "T32n1646_004:0271b12": "曰。汝說風中更生異香。是事不然。所以者",
    "T32n1646_004:0271b13": "何。如無風室中得聞遠香。又香可逆風",
    "T32n1646_004:0271b14": "聞。如波梨質多天樹。故知風中不生異香。",
    "T32n1646_004:0271b15": "但應因香更生異香。答曰。緣有二種香。若",
    "T32n1646_004:0271b16": "風中則更生香風。若無風則因香生香。斯",
    "T32n1646_004:0271b17": "有何咎。汝先言香可遠聞故應不到。是事",
    "T32n1646_004:0271b18": "不然。所以者何。不同色故。若不至而聞。則",
    "T32n1646_004:0271b19": "與色同。不到而聞。又遠覩香煙。則不得",
    "T32n1646_004:0271b20": "聞。到時乃聞。故知不到不聞。又無天鼻",
    "T32n1646_004:0271b21": "故。故知到聞。若不到而聞。應有天鼻如天",
    "T32n1646_004:0271b22": "眼耳。",
    "T32n1646_004:0271b23": "覺觸品第五十二",
    "T32n1646_004:0271b24": "問曰。觸亦應不到可知。所以者何。日觸遠",
    "T32n1646_004:0271b25": "住故。答曰。日觸云何可知。問曰。火分從日",
    "T32n1646_004:0271b26": "邊來到身乃知。答曰。若從日有火分來。日",
    "T32n1646_004:0271b27": "沒時火分應在。而實不在。故知不來。問曰。",
    "T32n1646_004:0271b28": "日雖沒而熱猶在。以觸故知。答曰。若爾火",
    "T32n1646_004:0271b29": "則無色。汝經中無無色火。是即為過。問",
    "T32n1646_004:0271c01": "曰。是中有細微色。答曰。火色多而觸少。如",
    "T32n1646_004:0271c02": "見燈色。未覺其觸。問曰。觸定到乃知耶。",
    "T32n1646_004:0271c03": "答曰。定到故知。所以者何。如因香風中",
    "T32n1646_004:0271c04": "有異香生。如是因日更有火生問曰。日沒",
    "T32n1646_004:0271c05": "火色何故不見。答曰。或有火但觸無色。如",
    "T32n1646_004:0271c06": "日沒熱。如熱病人火依於身。如溫室中火",
    "T32n1646_004:0271c07": "滅餘熱湯中火等。皆有觸無色。是故火或有",
    "T32n1646_004:0271c08": "色無色。應當信受。",
    "T32n1646_004:0271c09": "意品第五十三",
    "T32n1646_004:0271c10": "汝言意行。是事不然。所以者何。意念念生",
    "T32n1646_004:0271c11": "滅。如風如業。念念滅法。則無去相。又意去",
    "T32n1646_004:0271c12": "者。若知已去。不知已去。二俱不然。若先知",
    "T32n1646_004:0271c13": "已。復何用去。若不知已。去為何所趣。又若",
    "T32n1646_004:0271c14": "心在眼。云何復得到耳。若心生念。我當到",
    "T32n1646_004:0271c15": "耳則為念耳。若欲聞聲。即是念聲。若心",
    "T32n1646_004:0271c16": "在眼。不得生念。餘根亦爾。故意不去。又",
    "T32n1646_004:0271c17": "若人先見城國邑等。今隨本念。不知現在。",
    "T32n1646_004:0271c18": "故意不去。又若法去者。應先近後遠。而今",
    "T32n1646_004:0271c19": "遠近俱念。故知不去。又若法去者。中道",
    "T32n1646_004:0271c20": "應知諸塵。如人行道中知色等物。而意",
    "T32n1646_004:0271c21": "不爾。又如心能知無謂過去未來兔角龜毛",
    "T32n1646_004:0271c22": "蛇足風色赤鹽香等。亦知俱不到故。故知不",
    "T32n1646_004:0271c23": "去。又若心到緣。則不應有無知疑知邪",
    "T32n1646_004:0271c24": "知。而實有之。故知不到。又心緣泥洹。若心",
    "T32n1646_004:0271c25": "到者。則以有為。到無為中。是則不然。還出",
    "T32n1646_004:0271c26": "無為。入有為中。是亦不然。又若生心。有",
    "T32n1646_004:0271c27": "後世。心即到後世。此身應死。不得復還。",
    "T32n1646_004:0271c28": "是故不去。又心念未來。即到未來。不可",
    "T32n1646_004:0271c29": "以現在法為未來也。又心念過去。即在",
    "T32n1646_004:0272a01": "過去。不應以去來法為現在也。故知不",
    "T32n1646_004:0272a02": "去。又從欲心面生異色。恚等亦爾。若心到",
    "T32n1646_004:0272a03": "異處。色不應異。故知不去。又心在緣中。名",
    "T32n1646_004:0272a04": "之為受。是受三種。若苦若樂不苦不樂。若",
    "T32n1646_004:0272a05": "心到異處。此則無受。故知不去。又心依於",
    "T32n1646_004:0272a06": "身。如經中說。心依名色。故不離身到餘",
    "T32n1646_004:0272a07": "處去。又身合識。故名為身。若心在異處。身",
    "T32n1646_004:0272a08": "則無識。緣與識合。便名有識。是故不去。問",
    "T32n1646_004:0272a09": "曰。夢中心至餘方。答曰。不然。如夢中所作",
    "T32n1646_004:0272a10": "失不淨等。是皆在身心顛倒故。謂在餘方。",
    "T32n1646_004:0272a11": "而實不去。又夢中所為皆是虛妄。如人夢",
    "T32n1646_004:0272a12": "飲竟不除渴。又夢行欲等。不名為墮。故",
    "T32n1646_004:0272a13": "知夢中意亦不去。又心但在曾所見聞覺",
    "T32n1646_004:0272a14": "知法中。不行異法。若去到者。亦應知異",
    "T32n1646_004:0272a15": "法。問曰。神使意去能到餘方。答曰。是事後",
    "T32n1646_004:0272a16": "破神品中。當廣分別。故意不去。◎",
    "T32n1646_004:0272a17": "成實論卷第四"
}