{
    "T13n0397_028:0192a21": "2大方等大集經卷第二十八",
    "T13n0397_028:0192a23": "宋涼州沙門智嚴共寶雲譯",
    "T13n0397_028:0192a24": "無盡意菩薩品第十二之二",
    "T13n0397_028:0192a25": "爾時，舍利弗語無盡意言：「善哉，善哉！唯，",
    "T13n0397_028:0192a26": "善男子！汝已快說菩薩羼提波羅蜜而不可",
    "T13n0397_028:0192a27": "盡。唯願仁者，當說菩薩毘梨耶波羅蜜，如諸",
    "T13n0397_028:0192a28": "菩薩所得無盡毘梨耶波羅蜜。」無盡意言：「唯，",
    "T13n0397_028:0192a29": "舍利弗！菩薩具足八事，修行精進而不可盡。",
    "T13n0397_028:0192b01": "何等為八？發大莊嚴而無有盡，積集勇進",
    "T13n0397_028:0192b02": "而不可盡，修行諸善而不可盡，教化眾生而",
    "T13n0397_028:0192b03": "不可盡，助道功德而不可盡，助無上智而不",
    "T13n0397_028:0192b04": "可盡，助無上慧而不可盡，集助佛法而不可",
    "T13n0397_028:0192b05": "盡。「云何菩薩莊嚴無盡？於諸生死心不疲倦，",
    "T13n0397_028:0192b06": "不計劫數當成佛道，若干劫在而作莊嚴，若",
    "T13n0397_028:0192b07": "干劫在不作莊嚴，菩薩莊嚴所經劫數不可",
    "T13n0397_028:0192b08": "稱計。如從今日至生死，本為一日一夜，如是",
    "T13n0397_028:0192b09": "三十日為一月，十二月為一歲，於是百千萬",
    "T13n0397_028:0192b10": "歲，一發道心一見如來，如是發心，所見諸",
    "T13n0397_028:0192b11": "佛如恒沙數。於爾所佛邊，方得知一眾生心",
    "T13n0397_028:0192b12": "行，如是遍知一切眾生心之所行猶不退沒，",
    "T13n0397_028:0192b13": "是則名曰不懈莊嚴無盡莊嚴。經於如是見",
    "T13n0397_028:0192b14": "佛發心，知他眾生心所行時，常修具足檀波",
    "T13n0397_028:0192b15": "羅蜜、尸波羅蜜、羼提波羅蜜、毘梨耶波羅",
    "T13n0397_028:0192b16": "蜜、禪波羅蜜、般若波羅蜜，修集一切助菩",
    "T13n0397_028:0192b17": "提法。具修相好、十力、無畏、不共之法，具修一",
    "T13n0397_028:0192b18": "切諸佛法故，是名不懈莊嚴無盡莊嚴。若有",
    "T13n0397_028:0192b19": "菩薩聞作是說，不驚不怖不畏，當知是菩薩",
    "T13n0397_028:0192b20": "不懈精進，是名菩薩莊嚴無盡。「云何菩薩勇",
    "T13n0397_028:0192b21": "進無盡？若三千大千世界滿中盛火，為見佛",
    "T13n0397_028:0192b22": "故，要當從是火中而過。若為聞法、教化眾生、",
    "T13n0397_028:0192b23": "安止眾生於善法故，亦應如是從火中過，是",
    "T13n0397_028:0192b24": "名菩薩勇進無盡。何因緣故，名曰勇進？常為",
    "T13n0397_028:0192b25": "他故，為靜他故，為調伏他故，為滅盡他故，",
    "T13n0397_028:0192b26": "常不懈慢堅牢不退，心善安止於大悲中，常",
    "T13n0397_028:0192b27": "勤精進而為眾生，故名勇進。菩薩行時，步步",
    "T13n0397_028:0192b28": "御心悉向菩提，常觀眾生為化度故，雖作是",
    "T13n0397_028:0192b29": "觀不起煩惱，是名菩薩勇進無盡。",
    "T13n0397_028:0192c01": "「云何菩薩修習無盡？如所發起一切善心，常",
    "T13n0397_028:0192c02": "願菩提，是名菩薩修集無盡。何以故？以諸",
    "T13n0397_028:0192c03": "善根迴向阿耨多羅三藐三菩提，初無盡故。",
    "T13n0397_028:0192c04": "舍利弗！譬如天雨，一渧之水墮大海中，其",
    "T13n0397_028:0192c05": "渧雖微終無滅盡。菩薩善根願向菩提，亦",
    "T13n0397_028:0192c06": "復如是無有滅盡。修集善根者，所謂正迴",
    "T13n0397_028:0192c07": "向修集善根，為護眾生修集善根，為隨眾",
    "T13n0397_028:0192c08": "生諸所須故修集善根，為欲成就一切智",
    "T13n0397_028:0192c09": "故修集善根，是名菩薩修集無盡。",
    "T13n0397_028:0192c10": "「云何菩薩教化無盡？眾生之性不可稱計，菩",
    "T13n0397_028:0192c11": "薩於中不應稱計。若言一日教化三千大千",
    "T13n0397_028:0192c12": "世界滿中眾生，如是計數乃至無量不可思",
    "T13n0397_028:0192c13": "議不可稱劫教化眾生者，雖作如是教化眾",
    "T13n0397_028:0192c14": "生，不可稱計不可思議，於眾生分猶未是教",
    "T13n0397_028:0192c15": "化百分千分百千分百千萬分，乃至算數譬",
    "T13n0397_028:0192c16": "喻所知眾生。何以故？是眾生性無量無邊，不",
    "T13n0397_028:0192c17": "可稱計、不可思議。若菩薩聞作是說，不驚不",
    "T13n0397_028:0192c18": "怖不畏，當知是菩薩勤修精進，是名菩薩教",
    "T13n0397_028:0192c19": "化無盡。「云何菩薩助道無盡？菩薩所修助道",
    "T13n0397_028:0192c20": "功德無量無邊，菩薩於中不應限量。何以故？",
    "T13n0397_028:0192c21": "一切眾生所有功德，若去來、現在，及聲聞",
    "T13n0397_028:0192c22": "緣覺所有功德，於佛世尊始是成就一毛孔",
    "T13n0397_028:0192c23": "功德。如是一一毛孔所有功德，乃至一切毛",
    "T13n0397_028:0192c24": "孔功德，聚集成就始成如來一隨形好。如是",
    "T13n0397_028:0192c25": "一一隨形好等，乃至一切隨形好功德，聚集",
    "T13n0397_028:0192c26": "成就如是成就如來一相。如是一一相至三",
    "T13n0397_028:0192c27": "十相，聚集如是三十相百倍功德，始成如",
    "T13n0397_028:0192c28": "來眉間毫相。乃至修集倍是毫相百千功德，",
    "T13n0397_028:0192c29": "始成如來無見頂相。是名菩薩助道功德無",
    "T13n0397_028:0193a01": "盡。「云何菩薩助智無盡？菩薩所修助智無量",
    "T13n0397_028:0193a02": "無邊，菩薩於中不應限數。若三千大千世界",
    "T13n0397_028:0193a03": "所有眾生，如一信行所成就智，如是信行，",
    "T13n0397_028:0193a04": "比一法行所成就智，百分千分百千分百千",
    "T13n0397_028:0193a05": "萬分，乃至算數譬喻所不能及。若三千大千",
    "T13n0397_028:0193a06": "世界眾生悉為法行，比一八人所成就智，百",
    "T13n0397_028:0193a07": "分千分百千分百千萬分，乃至算數譬喻所",
    "T13n0397_028:0193a08": "不能及。若三千大千世界所有眾生悉為八",
    "T13n0397_028:0193a09": "人智，比一須陀洹所成就智，百分千分百",
    "T13n0397_028:0193a10": "千分百千萬分，乃至算數譬喻所不能及。若",
    "T13n0397_028:0193a11": "三千大千世界所有眾生悉為須陀洹智，比",
    "T13n0397_028:0193a12": "一斯陀含所成就智，百分千分百千分百千",
    "T13n0397_028:0193a13": "萬分，乃至算數譬喻所不能及。若三千大千",
    "T13n0397_028:0193a14": "世界所有眾生悉為斯陀含智，比一阿那含",
    "T13n0397_028:0193a15": "所成就智，百分千分百千分百千萬分，乃至",
    "T13n0397_028:0193a16": "算數譬喻所不能及。若三千大千世界所有",
    "T13n0397_028:0193a17": "眾生悉為阿那含智，比一阿羅漢所成就智，",
    "T13n0397_028:0193a18": "百分千分百千分百千萬分，乃至算數譬喻",
    "T13n0397_028:0193a19": "所不能及。若三千大千世界所有眾生，悉為",
    "T13n0397_028:0193a20": "阿羅漢智，比一緣覺所成就智，百分千分百",
    "T13n0397_028:0193a21": "千分百千萬分，乃至算數譬喻所不能及。若",
    "T13n0397_028:0193a22": "三千大千世界所有眾生，悉成緣覺智，比一百",
    "T13n0397_028:0193a23": "劫菩薩所成就智，百分千分百千分百千萬",
    "T13n0397_028:0193a24": "分，乃至算數譬喻所不能及。若三千大千世",
    "T13n0397_028:0193a25": "界所有眾生悉為百劫菩薩所成就智，比一",
    "T13n0397_028:0193a26": "得忍菩薩所成就智，百分千分百千分百千",
    "T13n0397_028:0193a27": "萬分，乃至算數譬喻所不能及。若三千大千",
    "T13n0397_028:0193a28": "世界所有眾生悉為得忍菩薩所成就智，比",
    "T13n0397_028:0193a29": "一不退菩薩所成就智，百分千分百千分百",
    "T13n0397_028:0193b01": "千萬分，乃至算數譬喻所不能及。若三千大",
    "T13n0397_028:0193b02": "千世界所有眾生悉得不退菩薩智，比一補",
    "T13n0397_028:0193b03": "處菩薩所成就智，百分千分百千分百千萬",
    "T13n0397_028:0193b04": "分，乃至算數譬喻所不能及。若無量無邊世",
    "T13n0397_028:0193b05": "界眾生悉如補處所成就智，比一如來是處",
    "T13n0397_028:0193b06": "非處智，百分千分百千分百千萬分，乃至算",
    "T13n0397_028:0193b07": "數譬喻所不能及。總說如來諸力、無畏、不共",
    "T13n0397_028:0193b08": "之法，亦復如是。若菩薩聞作是說，不驚不怖",
    "T13n0397_028:0193b09": "不畏，當知是菩薩勤行精進。是名菩薩助智",
    "T13n0397_028:0193b10": "無盡。「云何菩薩助慧無盡？一切眾生所有心",
    "T13n0397_028:0193b11": "行不可窮盡，菩薩於中不應計數。若過去未",
    "T13n0397_028:0193b12": "來現在眾生所有心行，若有人於一念中具",
    "T13n0397_028:0193b13": "如是等三世眾生所有心行，如是念念皆亦",
    "T13n0397_028:0193b14": "如是具諸心行。如一人心中所具心行，一切",
    "T13n0397_028:0193b15": "無量無邊眾生皆亦如是。若過去未來現在",
    "T13n0397_028:0193b16": "眾生，所有貪婬瞋恚愚癡及諸煩惱，若有一",
    "T13n0397_028:0193b17": "人於一念中具如是等三世眾生所有煩惱，",
    "T13n0397_028:0193b18": "如是念念皆亦如是具諸煩惱無量無邊。如",
    "T13n0397_028:0193b19": "一人心中所具諸結，一切無量無邊眾生皆",
    "T13n0397_028:0193b20": "亦如是。菩薩於中生慧光明，一念慧光無諸",
    "T13n0397_028:0193b21": "塵翳，悉照過去未來現在眾生煩惱諸心所",
    "T13n0397_028:0193b22": "緣境界生住滅相無有遺餘，是菩薩於諸眾",
    "T13n0397_028:0193b23": "生三世相應諸煩惱等無不盡知。舍利弗！譬",
    "T13n0397_028:0193b24": "如虛空無所不覆，菩薩慧光亦復如是無所",
    "T13n0397_028:0193b25": "不照。若菩薩聞作是說，不驚不怖不畏，當知",
    "T13n0397_028:0193b26": "是菩薩勤行精進。是名菩薩助慧無盡。",
    "T13n0397_028:0193b27": "「云何菩薩修集助佛法無盡？菩薩所行修助",
    "T13n0397_028:0193b28": "佛法無量無邊。若菩薩於中不應限量，從初",
    "T13n0397_028:0193b29": "發心至坐道場，於其中間，修行具足六波羅",
    "T13n0397_028:0193c01": "蜜，修行具足諸助道法。如是一切發心修行",
    "T13n0397_028:0193c02": "一切善根，不可稱計悉助佛法，是名菩薩修",
    "T13n0397_028:0193c03": "助佛法而無有盡。是名菩薩八事修行精進",
    "T13n0397_028:0193c04": "無盡。",
    "T13n0397_028:0193c05": "「復次，舍利弗！菩薩精進亦不可盡。若身善業、",
    "T13n0397_028:0193c06": "若口善業、若意善業常勤不住。何以故？菩",
    "T13n0397_028:0193c07": "薩所作精進，常與身口意相應。雖身口精進",
    "T13n0397_028:0193c08": "皆由於心，心為增上。「云何菩薩心精進耶？",
    "T13n0397_028:0193c09": "所謂心始心終。云何心始？初發心故；云何心",
    "T13n0397_028:0193c10": "終？菩提心寂滅故。云何心始？於諸眾生起",
    "T13n0397_028:0193c11": "大悲故；云何心終？無我人故。云何心始？攝",
    "T13n0397_028:0193c12": "眾生故；云何心終？不取諸法故。云何心始？",
    "T13n0397_028:0193c13": "不厭生死故；云何心終？無三界故。云何心",
    "T13n0397_028:0193c14": "始？捨所有故；云何心終？無所輕故。云何心",
    "T13n0397_028:0193c15": "始？受持戒故；云何心終？不持戒故。云何心",
    "T13n0397_028:0193c16": "始？修行忍故；云何心終？無忿諍故。云何心",
    "T13n0397_028:0193c17": "始？發行諸善故；云何心終？獨不雜故。云何",
    "T13n0397_028:0193c18": "心始？修集定故；云何心終？心清淨故。云",
    "T13n0397_028:0193c19": "何心始？多聞無厭故；云何心終？善思惟故。",
    "T13n0397_028:0193c20": "云何心始？習問義故；云何心終？法無言說",
    "T13n0397_028:0193c21": "故。云何心始？求智慧故；云何心終？斷戲論",
    "T13n0397_028:0193c22": "故。云何心始？修四梵行故；云何心終？捨真",
    "T13n0397_028:0193c23": "智故。云何心始？具五通故；云何心終？具漏",
    "T13n0397_028:0193c24": "盡故。云何心始？發念處故；云何心終？念無",
    "T13n0397_028:0193c25": "思惟故。云何心始？發正勤故；云何心終？脫",
    "T13n0397_028:0193c26": "善不善故。云何心始？發如意分故；云何心",
    "T13n0397_028:0193c27": "終？具報得故。云何心始？發諸根方便故；云",
    "T13n0397_028:0193c28": "何心終？觀諸根法故。云何心始？集諸力故；",
    "T13n0397_028:0193c29": "云何心終？智不壞故。云何心始？發助菩提",
    "T13n0397_028:0194a01": "分故；云何心終？善知分別諸學方便故。云",
    "T13n0397_028:0194a02": "何心始？求助道法故；云何心終？無進趣故。",
    "T13n0397_028:0194a03": "云何心始？求寂滅故；云何心終？心永寂滅",
    "T13n0397_028:0194a04": "故。云何心始？發起慧故；云何心終？善知法",
    "T13n0397_028:0194a05": "故。云何心始？覺知因故；云何心終？善知因",
    "T13n0397_028:0194a06": "故。云何心始？從他聞故；云何心終？於諸法",
    "T13n0397_028:0194a07": "中無放逸故。云何心始？發嚴飾故；云何心",
    "T13n0397_028:0194a08": "終？知身性故。云何心始？莊嚴口故；云何心",
    "T13n0397_028:0194a09": "終？聖默然故。云何心始？行三脫故；云何心",
    "T13n0397_028:0194a10": "終？無所作故。云何心始？降四魔故；云何心",
    "T13n0397_028:0194a11": "終？捨結習故。云何心始？知方便故；云何心",
    "T13n0397_028:0194a12": "終？了於慧故。云何心始？善知發故；云何心",
    "T13n0397_028:0194a13": "終？善知度故。云何心始？知世俗故；云何心",
    "T13n0397_028:0194a14": "終？善知真諦故。是名菩薩心精進也。是心",
    "T13n0397_028:0194a15": "具足精進無盡故說始終。菩薩具足如是作",
    "T13n0397_028:0194a16": "相，而心未常住於作業，是菩薩於諸業相知",
    "T13n0397_028:0194a17": "而故作。云何菩薩知而故作？為諸善根故。",
    "T13n0397_028:0194a18": "為諸眾生修大悲故不離有為，為一切佛真",
    "T13n0397_028:0194a19": "妙智故不隨生死，是名菩薩摩訶薩毘梨耶",
    "T13n0397_028:0194a20": "波羅蜜而不可盡。」說是法時，七十那由他諸",
    "T13n0397_028:0194a21": "天及人發阿耨多羅三藐三菩提心，三萬二",
    "T13n0397_028:0194a22": "千菩薩摩訶薩得無生法忍。",
    "T13n0397_028:0194a23": "爾時，舍利弗語無盡意言：「善哉，善哉！唯，",
    "T13n0397_028:0194a24": "善男子！仁已快說菩薩毘梨耶波羅蜜而不",
    "T13n0397_028:0194a25": "可盡。唯願仁者，當說菩薩禪波羅蜜，如諸菩",
    "T13n0397_028:0194a26": "薩所得無盡禪波羅蜜。」無盡意言：「若菩薩摩",
    "T13n0397_028:0194a27": "訶薩以十六事修行禪定而無有盡，不與聲",
    "T13n0397_028:0194a28": "聞辟支佛共。何等十六？菩薩修定無有吾我，",
    "T13n0397_028:0194a29": "具足如來諸禪定故；菩薩修定不味不著，不",
    "T13n0397_028:0194b01": "求己樂故；菩薩修定行於大悲，斷諸眾生煩",
    "T13n0397_028:0194b02": "惱結故；菩薩修定增益諸禪，觀見欲界諸過",
    "T13n0397_028:0194b03": "患故；菩薩修定具諸通業，為知眾生諸心行",
    "T13n0397_028:0194b04": "故；菩薩修定其心柔軟，於眾生中得自在故；",
    "T13n0397_028:0194b05": "菩薩修定諸禪三昧善知入出，過於色界無",
    "T13n0397_028:0194b06": "色界故；菩薩修定其心寂滅，勝於二乘諸禪",
    "T13n0397_028:0194b07": "三昧故；菩薩修定更無有發，畢竟已作故；",
    "T13n0397_028:0194b08": "菩薩修定無諸衰耗，善斷除滅諸習氣故；菩",
    "T13n0397_028:0194b09": "薩修定常入智慧，過諸世間到彼岸故；菩薩",
    "T13n0397_028:0194b10": "修定為知眾生心，度脫一切諸眾生故；菩",
    "T13n0397_028:0194b11": "薩修定不斷三寶種，具足無盡諸禪定故；菩",
    "T13n0397_028:0194b12": "薩修定無有退失，其心常定無諸錯謬故；",
    "T13n0397_028:0194b13": "菩薩修定而得自在，具足一切諸善法故；菩",
    "T13n0397_028:0194b14": "薩修定內善思惟，斷入出息得勝智故。舍利",
    "T13n0397_028:0194b15": "弗！是名菩薩以十六事修行禪定而無有盡，",
    "T13n0397_028:0194b16": "不與聲聞辟支佛共。「云何名為菩薩修定，具",
    "T13n0397_028:0194b17": "諸通智故？云何為通？云何為智？若見諸色",
    "T13n0397_028:0194b18": "相是名為通，若知一切色盡法性而不證盡",
    "T13n0397_028:0194b19": "是名為智。若聞音聲是名為通，解了三世一",
    "T13n0397_028:0194b20": "切音聲無言辭相是名為智。若知一切眾生",
    "T13n0397_028:0194b21": "心行是名為通，若知心行悉皆滅盡不證於",
    "T13n0397_028:0194b22": "滅是名為智。若念過去是名為通，若知三世",
    "T13n0397_028:0194b23": "無有罣礙是名為智。若能遍至諸佛世界是",
    "T13n0397_028:0194b24": "名為通，若知佛界同虛空相是名為智。若求",
    "T13n0397_028:0194b25": "諸法無破壞相是名為通，若不見法是名為",
    "T13n0397_028:0194b26": "智。若不壞世間是名為通，若不雜行是名",
    "T13n0397_028:0194b27": "為智。若過梵釋護世天王是名為通，過於",
    "T13n0397_028:0194b28": "二乘學無學智，是名為智。是名菩薩修行禪",
    "T13n0397_028:0194b29": "定通智差別。",
    "T13n0397_028:0194c01": "「唯，舍利弗！菩薩若知一切眾生煩惱亂心，",
    "T13n0397_028:0194c02": "是故修集諸禪定法，助成住心。舍利弗！如",
    "T13n0397_028:0194c03": "是眾生煩惱心亂，菩薩於中善修聚集助成",
    "T13n0397_028:0194c04": "禪定，令此禪定住平等心，是名菩薩修行禪",
    "T13n0397_028:0194c05": "定。「若住眾生平等智中，是名為定。心行平",
    "T13n0397_028:0194c06": "等，性相平等、畢竟平等、發行平等，是名為定。",
    "T13n0397_028:0194c07": "住於施戒忍辱精進禪定智慧及諸法等，是",
    "T13n0397_028:0194c08": "名為定。如定等者則眾生等，眾生等者則諸",
    "T13n0397_028:0194c09": "法等，入如是等是名為定。如是等定則等於",
    "T13n0397_028:0194c10": "空，等於空者則眾生等，眾生等者則諸法",
    "T13n0397_028:0194c11": "等，入如是等是名為定。如空等者則無相等，",
    "T13n0397_028:0194c12": "無相等者則無願等，無願等者則無作等，無",
    "T13n0397_028:0194c13": "作等者則眾生等，眾生等者則諸法等，入如",
    "T13n0397_028:0194c14": "是等是名為定。自心等故他心亦等，是名為",
    "T13n0397_028:0194c15": "定。一切等者，所謂利衰如地水火風，得是",
    "T13n0397_028:0194c16": "等心心如虛空，無有高下常住不動，所行威",
    "T13n0397_028:0194c17": "儀常定不轉，本性自爾不恌不高，自在無",
    "T13n0397_028:0194c18": "畏寂默無言，知義知法知時非時，隨世所行",
    "T13n0397_028:0194c19": "不雜於世，捨世八法滅一切結，遠離憒閙樂",
    "T13n0397_028:0194c20": "於獨處。「菩薩如是修行諸法，於諸禪定心安",
    "T13n0397_028:0194c21": "止住離世所作，是菩薩以方便慧入禪波羅",
    "T13n0397_028:0194c22": "蜜，入禪定時生大悲心為諸眾生，是名方便；",
    "T13n0397_028:0194c23": "其心永寂，是名為慧。入時念佛，是名方便；不",
    "T13n0397_028:0194c24": "依止禪，是名為慧。入時攝取一切善法，是名",
    "T13n0397_028:0194c25": "方便；不分別法性，是名為慧。入時趣向莊",
    "T13n0397_028:0194c26": "嚴佛身，是名方便；於佛法身不生分別，是",
    "T13n0397_028:0194c27": "名為慧。入時念佛聲如梵音，是名方便；於",
    "T13n0397_028:0194c28": "法性中無言說相，是名為慧。入時受持心如",
    "T13n0397_028:0194c29": "金剛，是名方便；思惟諸法本性不亂，是名",
    "T13n0397_028:0195a01": "為慧。入時不捨本所誓願教化眾生，是名方",
    "T13n0397_028:0195a02": "便；於一切法思惟無我，是名為慧。入時思",
    "T13n0397_028:0195a03": "惟一切善根，是名方便；思惟善根性無所住，",
    "T13n0397_028:0195a04": "是名為慧。入時遍觀諸佛世界，是名方便；",
    "T13n0397_028:0195a05": "見諸佛界同於虛空，是名為慧。入時莊嚴菩",
    "T13n0397_028:0195a06": "提道場，是名方便；觀所莊嚴同於寂滅，是",
    "T13n0397_028:0195a07": "名為慧。入時欲轉無上法輪，是名方便；思",
    "T13n0397_028:0195a08": "惟法輪無轉不轉，是名為慧。入時一向修助",
    "T13n0397_028:0195a09": "覺分，是名方便；為知眾生諸熱惱心，是故",
    "T13n0397_028:0195a10": "修集如來禪定，知一切法相應不相應有相",
    "T13n0397_028:0195a11": "無相一切相續，隨順菩薩決定思惟，是名為",
    "T13n0397_028:0195a12": "慧。是名菩薩入於禪定方便慧也。如是菩薩，",
    "T13n0397_028:0195a13": "禪波羅蜜方便智慧，二事俱行得佛法器，一",
    "T13n0397_028:0195a14": "切諸魔不能破壞。」說是法時，三萬二千菩",
    "T13n0397_028:0195a15": "薩得日燈三昧。「何因緣故名日燈三昧？譬如",
    "T13n0397_028:0195a16": "日出，燈火月光星宿諸明悉不復現。菩薩大",
    "T13n0397_028:0195a17": "士得是定已，先所修智一切二乘學與無學，",
    "T13n0397_028:0195a18": "及餘眾生所得諸智，皆亦如是悉不復現，是",
    "T13n0397_028:0195a19": "名日燈三昧。「菩薩住於禪波羅蜜，即於無量",
    "T13n0397_028:0195a20": "百千種種諸禪三昧而得自在，今於此中當",
    "T13n0397_028:0195a21": "說少分，其名曰：電燈三昧、淨三昧、月光三",
    "T13n0397_028:0195a22": "昧、淨莊嚴三昧、日光三昧、不可思議三昧、",
    "T13n0397_028:0195a23": "勇出三昧、照明三昧、無垢光明三昧、功德",
    "T13n0397_028:0195a24": "光明三昧、一切法中得自在三昧、吉道三昧、",
    "T13n0397_028:0195a25": "無憂三昧、堅稱三昧、勇出如須彌山等三",
    "T13n0397_028:0195a26": "昧、法炬三昧、法健三昧、法尊三昧、自在知",
    "T13n0397_028:0195a27": "一切法三昧、住法聚三昧、總持法淨三昧、",
    "T13n0397_028:0195a28": "隨知他心行三昧、法幢瓔珞三昧、燒一切煩",
    "T13n0397_028:0195a29": "惱三昧、破四魔力三昧、十力聲勇健三昧、",
    "T13n0397_028:0195b01": "無礙斷礙三昧、手燈三昧、施得名聞三昧、",
    "T13n0397_028:0195b02": "持地三昧、住無我如須彌山三昧、勝諸明",
    "T13n0397_028:0195b03": "智三昧、智焰三昧、生慧三昧、修禪三昧、無",
    "T13n0397_028:0195b04": "量自在三昧、心調伏無我無我所成就三昧、",
    "T13n0397_028:0195b05": "水月三昧、日聲三昧、無有高下如佛三昧、",
    "T13n0397_028:0195b06": "離相三昧、如善調象師子遊戲三昧、念佛三",
    "T13n0397_028:0195b07": "昧、念法得智自在無礙三昧、無退不退三昧、",
    "T13n0397_028:0195b08": "不眴三昧、勝淨光無我三昧、空三昧、無相",
    "T13n0397_028:0195b09": "三昧、無願三昧、住心平等三昧、金剛三昧、",
    "T13n0397_028:0195b10": "增上三昧、無能勝三昧、旋三昧、淨聲三昧、",
    "T13n0397_028:0195b11": "善分別三昧、離煩惱三昧、廣大如空三昧、",
    "T13n0397_028:0195b12": "入諸功德三昧、念意進覺三昧、勇慧三昧、",
    "T13n0397_028:0195b13": "辯無盡三昧、語無盡三昧、總持三昧、不忘",
    "T13n0397_028:0195b14": "三昧、善作三昧、觀一切世三昧、善知所樂",
    "T13n0397_028:0195b15": "三昧、生踊躍三昧、勇慈心淨三昧、大悲根",
    "T13n0397_028:0195b16": "本三昧、入喜三昧、捨離三纏三昧、法義",
    "T13n0397_028:0195b17": "三昧、法作三昧、智炬三昧、智海三昧、不波",
    "T13n0397_028:0195b18": "蕩三昧、一切心喜三昧、調伏三昧、解脫智",
    "T13n0397_028:0195b19": "三昧、已自在三昧、法場金剛幢三昧、蓮華",
    "T13n0397_028:0195b20": "三昧、蓮華增上三昧、離世法三昧、不動三",
    "T13n0397_028:0195b21": "昧、慧增上三昧、諸佛所念首楞嚴三昧、無",
    "T13n0397_028:0195b22": "諍三昧、火三昧、火明三昧、解脫勝智三昧、",
    "T13n0397_028:0195b23": "莊嚴佛身三昧、遍照三昧、入眾生心歡喜三",
    "T13n0397_028:0195b24": "昧、順助道三昧、莊嚴諸波羅蜜三昧、寶鬘",
    "T13n0397_028:0195b25": "三昧、與諸覺華三昧、與解脫果三昧、甘露",
    "T13n0397_028:0195b26": "三昧、速疾如風三昧、實際三昧、遮海濤三",
    "T13n0397_028:0195b27": "昧、山相搏三昧、廣大神足三昧、見無量",
    "T13n0397_028:0195b28": "諸佛三昧、聞持三昧、不亂三昧、一念智無",
    "T13n0397_028:0195b29": "量功德海淨三昧，如是等不可計那由他諸",
    "T13n0397_028:0195c01": "三昧，入禪波羅蜜時悉得清淨。舍利弗！是",
    "T13n0397_028:0195c02": "名菩薩修行禪定而不可盡。」",
    "T13n0397_028:0195c03": "爾時，舍利弗語無盡意言：「善哉，善哉！善男",
    "T13n0397_028:0195c04": "子！仁已快說菩薩禪波羅蜜。唯願仁者，當",
    "T13n0397_028:0195c05": "說菩薩般若波羅蜜，如諸菩薩所得無盡般",
    "T13n0397_028:0195c06": "若波羅蜜。善男子！般若波羅蜜，云何行？云",
    "T13n0397_028:0195c07": "何入？」無盡意言：「唯，舍利弗！般若波羅蜜，如",
    "T13n0397_028:0195c08": "聞修行善入思惟。」舍利弗言：「唯，善男子！云",
    "T13n0397_028:0195c09": "何如聞修行？」無盡意言：「聞者具八十行。何",
    "T13n0397_028:0195c10": "等八十？欲修行順心行、畢竟心行、常發起",
    "T13n0397_028:0195c11": "行、親近善友行、無憍慢行、不放逸行、恭敬",
    "T13n0397_028:0195c12": "行、隨順教行、從善語行、數往法師所行、",
    "T13n0397_028:0195c13": "至心聽法行、善思惟行、不亂心行、勤進心",
    "T13n0397_028:0195c14": "行、生寶想行、起藥想行、除諸病行、念器",
    "T13n0397_028:0195c15": "行、進覺行、意喜行、入覺行、聞無厭行、增",
    "T13n0397_028:0195c16": "長捨行、調智行、親近多聞行、發歡喜行、身",
    "T13n0397_028:0195c17": "輕悅行、心柔和行、聞無疲倦行、聞義行、聞",
    "T13n0397_028:0195c18": "法行、聞威儀行、聞他說行、聞所未聞行、聞",
    "T13n0397_028:0195c19": "諸通行、不求餘乘行、聞諸波羅蜜行、聞菩",
    "T13n0397_028:0195c20": "薩藏行、聞諸攝法行、聞方便行、聞四梵行、",
    "T13n0397_028:0195c21": "聞念正智行、聞生方便行、聞無生方便行、",
    "T13n0397_028:0195c22": "觀不淨行、思惟慈行、觀因緣行、觀無常行、",
    "T13n0397_028:0195c23": "觀苦行、觀無我行、觀寂滅行、觀空行、觀無",
    "T13n0397_028:0195c24": "相行、觀無願行、觀無作行、作善行、持真實",
    "T13n0397_028:0195c25": "行、不失行、好惡住處防護心行、勤進無懈",
    "T13n0397_028:0195c26": "行、善分別諸法行、知諸煩惱非伴侶行、護",
    "T13n0397_028:0195c27": "諸善法自伴侶行、降伏煩惱非伴侶行、親近",
    "T13n0397_028:0195c28": "正法財行、斷諸貧窮行、智者所讚行、欣樂",
    "T13n0397_028:0195c29": "利根行、眾聖所勸行、令非聖者生歡喜行、",
    "T13n0397_028:0196a01": "觀諸諦行、觀陰過患行、思量有為多過患行、",
    "T13n0397_028:0196a02": "思義行、不作一切惡行、自利利他行、隨順",
    "T13n0397_028:0196a03": "增進諸善業行、進增上行、得一切佛法行。",
    "T13n0397_028:0196a04": "舍利弗！是名菩薩如其所聞具八十行。",
    "T13n0397_028:0196a05": "「舍利弗！菩薩摩訶薩，行般若波羅蜜，具三",
    "T13n0397_028:0196a06": "十二事善入思惟。何等三十二？善入受持定、",
    "T13n0397_028:0196a07": "善入分別慧、善入心柔和、善入身獨行、善",
    "T13n0397_028:0196a08": "入十二緣、善入不斷、善入不常、善入因緣",
    "T13n0397_028:0196a09": "生法、善入無眾生無命無人、善入無來去住",
    "T13n0397_028:0196a10": "處、善入無進不斷因果、善入空不懈、善入",
    "T13n0397_028:0196a11": "無相不廢、善入無願不捨、善入不證空無",
    "T13n0397_028:0196a12": "相無願、善入生諸禪三昧、善入不隨禪定生、",
    "T13n0397_028:0196a13": "善入生諸通智、善入不證無漏法、善入內觀",
    "T13n0397_028:0196a14": "法、善入不證決定、善入思量有為法過患、",
    "T13n0397_028:0196a15": "善入不著有為法、善入觀一切眾生無我而",
    "T13n0397_028:0196a16": "不捨大悲、善入一切趣諸怖畏處、善入雖生",
    "T13n0397_028:0196a17": "諸趣非業故生、善入離欲、善入不證離欲法、",
    "T13n0397_028:0196a18": "善入捨所樂欲、善入不捨法樂、善入捨一切",
    "T13n0397_028:0196a19": "戲論諸覺、善入不捨方便諸觀。舍利弗！是",
    "T13n0397_028:0196a20": "名菩薩行般若波羅蜜三十二事善入思惟。",
    "T13n0397_028:0196a21": "「又復，善思惟者，所謂善順句。善順句者，是不",
    "T13n0397_028:0196a22": "始句，是不終句，是不住句，是無依句，是",
    "T13n0397_028:0196a23": "不動句，是不猗句，是平等句，是非等句，是",
    "T13n0397_028:0196a24": "真實句，是正真句，是不變句，是清淨句，是",
    "T13n0397_028:0196a25": "永寂句，是不然句，是不舉句，是不下句，是",
    "T13n0397_028:0196a26": "不滅句，是不增句，是不共句，是不戲論句，",
    "T13n0397_028:0196a27": "是如句，是不如句，是如非如句，是非如非",
    "T13n0397_028:0196a28": "不如句，是如實句，是三世平等句，是三際",
    "T13n0397_028:0196a29": "句，是不住色句，是不住受想行識句，是不",
    "T13n0397_028:0196b01": "住地大句，是不住水火風句，是不住眼界色",
    "T13n0397_028:0196b02": "界眼識界句，是不住耳界聲界耳識界句，是",
    "T13n0397_028:0196b03": "不住鼻界香界鼻識界句，是不住舌界味界",
    "T13n0397_028:0196b04": "舌識界句，是不住身界觸界身識界句，是不",
    "T13n0397_028:0196b05": "住意界法界意識界句，是念義句，是念智",
    "T13n0397_028:0196b06": "句，是了義經句，是念法句，是名菩薩善入",
    "T13n0397_028:0196b07": "思惟。",
    "T13n0397_028:0196b08": "「又復，善思惟者，所謂一切諸法若我、無我，如",
    "T13n0397_028:0196b09": "是諸法隨順觀察。若知眾生無有我者，即是",
    "T13n0397_028:0196b10": "隨順觀察諸法。如是觀察即是善入思惟。如",
    "T13n0397_028:0196b11": "善思惟，即是思惟生死涅槃同一法界，觀是",
    "T13n0397_028:0196b12": "二句無有差別，如是見者是名勤進善入思",
    "T13n0397_028:0196b13": "惟。若觀黑法及以白法二性平等無有差別，",
    "T13n0397_028:0196b14": "是名勤進善入思惟。若觀諸枙及以無枙",
    "T13n0397_028:0196b15": "不動不恃，是名勤進善入思惟。若菩薩起善",
    "T13n0397_028:0196b16": "思惟，為諸眾生而不捨離，於諸法相亦不分",
    "T13n0397_028:0196b17": "別，是名菩薩發善思惟。舍利弗！如聞行者，",
    "T13n0397_028:0196b18": "如是得入報善思惟，是名為慧。",
    "T13n0397_028:0196b19": "「舍利弗！菩薩慧者，有十六法不於中住。云何",
    "T13n0397_028:0196b20": "十六？不住無明、行、識、名色、六入、觸、受、愛、取、有、",
    "T13n0397_028:0196b21": "生、老死，乃至不住無明滅至生死滅；不住根",
    "T13n0397_028:0196b22": "本身見，乃至不住六十二見；不住高下，乃至",
    "T13n0397_028:0196b23": "不住世法──利、衰、毀、譽、稱、譏、苦、樂；不住慢慢、增",
    "T13n0397_028:0196b24": "上慢、勝慢、我慢、下慢、憍慢、邪慢，乃至不住二十",
    "T13n0397_028:0196b25": "煩惱；不住因貪所起諸結，若麁、若細、若上中",
    "T13n0397_028:0196b26": "下，乃至不住貪欲所起一切諸結；不住癡闇",
    "T13n0397_028:0196b27": "覆蓋諸礙，乃至不住因癡所起一切諸結；",
    "T13n0397_028:0196b28": "不住婬欲、愛濁，不住陰死、煩惱、天魔，乃至不",
    "T13n0397_028:0196b29": "住因魔所起諸魔事等；不住我人、眾生、壽命、",
    "T13n0397_028:0196c01": "養育、士夫，乃至不住取眾生相；不住業障、報",
    "T13n0397_028:0196c02": "障、法障、煩惱障、諸見障，乃至不住一切習氣；",
    "T13n0397_028:0196c03": "不住思想、憶想、分別想、緣相想境界見聞覺",
    "T13n0397_028:0196c04": "知，乃至不住一切諸結；不住隨眾生心行智，",
    "T13n0397_028:0196c05": "乃至不住八萬四千法聚；不住慳貪、布施、破",
    "T13n0397_028:0196c06": "戒、持戒、瞋恚、忍辱、懈怠、精進、亂意、禪定、愚癡、智",
    "T13n0397_028:0196c07": "慧，乃至不住諸波羅蜜伴非伴等；不住定亂、",
    "T13n0397_028:0196c08": "邪正、善不善、世間、出世間、可作、不可作、有漏、無",
    "T13n0397_028:0196c09": "漏、有為、無為、黑法、白法、生死涅槃，乃至不住一",
    "T13n0397_028:0196c10": "切諸法伴非伴等；不住眾生異相、諸乘異相、",
    "T13n0397_028:0196c11": "佛界異相、諸佛異相、諸法異相、聖眾異相，乃至",
    "T13n0397_028:0196c12": "不住一切異相；不住知不知、識不識、世諦真",
    "T13n0397_028:0196c13": "諦，乃至不住一切諸相。「所謂菩薩思惟慧者，",
    "T13n0397_028:0196c14": "無聞、無行、無身、無相、無形、無為，如是真慧，不",
    "T13n0397_028:0196c15": "住一切憶想、思惟、心作、止住、名字異相。舍利",
    "T13n0397_028:0196c16": "弗！是名菩薩真智慧者不住如是十六法中。",
    "T13n0397_028:0196c17": "「舍利弗！云何菩薩慧者，處所具八方便？何",
    "T13n0397_028:0196c18": "等八？諸陰方便、諸界方便、諸入方便、諸諦",
    "T13n0397_028:0196c19": "方便、諸緣方便、三世方便、諸乘方便、諸法",
    "T13n0397_028:0196c20": "方便。「云何諸陰方便？若說諸陰如沫如泡，",
    "T13n0397_028:0196c21": "如熱時焰，如芭蕉樹，如幻如夢，如呼聲響，",
    "T13n0397_028:0196c22": "如鏡中像，如影如化色，如水沫如水沫性，",
    "T13n0397_028:0196c23": "非我非眾生，非命非人，色亦如是，能如是",
    "T13n0397_028:0196c24": "知，是名菩薩觀色方便。「受喻如泡，想喻如",
    "T13n0397_028:0196c25": "焰，行如芭蕉，識喻如幻，如泡如焰如芭蕉",
    "T13n0397_028:0196c26": "幻性，無我無眾生，無命無人，受想行識亦",
    "T13n0397_028:0196c27": "復如是，能如是知，是名菩薩觀受想行識方",
    "T13n0397_028:0196c28": "便。「諸陰如夢如響，如像如影，如化如化等",
    "T13n0397_028:0196c29": "性，無我無眾生無命無人，是諸陰等亦復如",
    "T13n0397_028:0197a01": "是，能如是知，是名菩薩觀陰方便。「所謂陰者",
    "T13n0397_028:0197a02": "即世間相，世間相者是可壞相。如可壞相即",
    "T13n0397_028:0197a03": "無常性、苦性、無我性、寂滅性。能如是知，是",
    "T13n0397_028:0197a04": "名菩薩觀陰方便。「云何菩薩知界方便？法界、",
    "T13n0397_028:0197a05": "地界、水火風界，是法界中無有堅相濕相",
    "T13n0397_028:0197a06": "熱相動相，法界眼界耳界鼻舌身意界，是法",
    "T13n0397_028:0197a07": "界中無有見相聞相嗅相別相覺相知相。法",
    "T13n0397_028:0197a08": "界色界聲香味觸法，是法界中，無眼可見相、",
    "T13n0397_028:0197a09": "耳可聞相、鼻可嗅相、舌可別相、身可覺相、",
    "T13n0397_028:0197a10": "意可知相。法界眼識界耳鼻舌身意識界，",
    "T13n0397_028:0197a11": "是法界中，無眼識知色，乃至無意識知法。",
    "T13n0397_028:0197a12": "法界色界法界非色作相，乃至法界亦復如",
    "T13n0397_028:0197a13": "是。法界我界無二無別。法界欲界色界無色",
    "T13n0397_028:0197a14": "界我界生死界涅槃界無二無別，法界虛空",
    "T13n0397_028:0197a15": "界，一切法界我界空界，無相無願無作不出",
    "T13n0397_028:0197a16": "不生無所有等如涅槃。虛空涅槃及一切",
    "T13n0397_028:0197a17": "法，等無有二。如是無量有為法界入無為界，",
    "T13n0397_028:0197a18": "能如是知如是說者，是名菩薩知界方便。",
    "T13n0397_028:0197a19": "「云何菩薩觀入方便？如佛所說，眼空、我空、我",
    "T13n0397_028:0197a20": "所空。何以故？是眼性中無我無我所，耳鼻",
    "T13n0397_028:0197a21": "舌身意空亦復如是。觀是入者見一切法，若",
    "T13n0397_028:0197a22": "善不善，無有二相，是名菩薩觀入方便。若",
    "T13n0397_028:0197a23": "眼入色入，若見眼色離欲，不證離欲法，是",
    "T13n0397_028:0197a24": "名菩薩觀入方便。耳入聲入鼻入香入舌入",
    "T13n0397_028:0197a25": "味入身入觸入意入法入，若見離欲，不證離",
    "T13n0397_028:0197a26": "欲法，是名菩薩觀入方便。「所謂入者，若聖",
    "T13n0397_028:0197a27": "入、非聖入。云何聖入？若修集道。云何非聖",
    "T13n0397_028:0197a28": "入？不修集道？若菩薩住道，於不修道者生",
    "T13n0397_028:0197a29": "大悲心不捨入道，是名菩薩觀入方便。",
    "T13n0397_028:0197b01": "「云何菩薩觀諦方便？所謂甚深難入。云何",
    "T13n0397_028:0197b02": "難入？若苦智、集智、滅智、道智。苦智者觀陰無",
    "T13n0397_028:0197b03": "生，集智者觀斷愛因，滅智者觀無明等諸",
    "T13n0397_028:0197b04": "煩惱無有和合，道智者得平等觀，於一切法",
    "T13n0397_028:0197b05": "無所倚著。菩薩若於四聖諦中作如是觀，",
    "T13n0397_028:0197b06": "而不取證，為化眾生，是名菩薩觀諦方便。「復",
    "T13n0397_028:0197b07": "有三諦。何等三？俗諦、第一義諦、相諦。云",
    "T13n0397_028:0197b08": "何俗諦？若世間所用語言、文字、假名法等。云",
    "T13n0397_028:0197b09": "何第一義諦？乃至無有心行，何況當有言語",
    "T13n0397_028:0197b10": "文字。云何相諦？觀一切相同於一相，一相",
    "T13n0397_028:0197b11": "者即是無相。菩薩隨順俗諦而不厭倦，觀第",
    "T13n0397_028:0197b12": "一義諦而不取證，觀諸相諦一相無相，是",
    "T13n0397_028:0197b13": "名菩薩觀諦方便。「復有二諦。何等二？俗諦、",
    "T13n0397_028:0197b14": "第一義諦。何等俗諦？若說苦集道諦。若世",
    "T13n0397_028:0197b15": "間語言、文字、假名法等。云何第一義諦？若",
    "T13n0397_028:0197b16": "於涅槃法終不忘失。何以故？如與法界其性",
    "T13n0397_028:0197b17": "常故，菩薩隨俗不生厭倦，觀第一義而不",
    "T13n0397_028:0197b18": "取證。「復有一諦。何等為一？於一切法無所",
    "T13n0397_028:0197b19": "倚著，為化眾生現有所著，是名菩薩觀諦",
    "T13n0397_028:0197b20": "方便。「復次，五陰苦。若見五陰苦相，是名為",
    "T13n0397_028:0197b21": "苦觀。苦即空，是名苦智觀苦聖諦。若觀五陰",
    "T13n0397_028:0197b22": "諸煩惱愛因見因，是名為集。若觀愛因見因，",
    "T13n0397_028:0197b23": "不取不著不希不求，是名集智觀集聖諦。若",
    "T13n0397_028:0197b24": "五陰畢竟盡相，過去已滅，未來未生，現在",
    "T13n0397_028:0197b25": "不住，是名為滅，能如是知，是名滅智觀滅",
    "T13n0397_028:0197b26": "聖諦。若得道者證集滅智比智知已，是名為",
    "T13n0397_028:0197b27": "道。若於是中悉見空性，是名道智觀道聖諦。",
    "T13n0397_028:0197b28": "若能如是觀四聖諦，是名菩薩觀諦方便。「若",
    "T13n0397_028:0197b29": "一切受，是名為苦。若於諸受思惟分別，是名",
    "T13n0397_028:0197c01": "苦智觀苦聖諦。受因和合是名為集。若於受",
    "T13n0397_028:0197c02": "因知如真實，是名集智觀集聖諦。若除諸受",
    "T13n0397_028:0197c03": "無受者受，觀受滅盡不證於滅，為化眾生，",
    "T13n0397_028:0197c04": "是名滅智觀滅聖諦。若有所受，是名為道。雖",
    "T13n0397_028:0197c05": "有和合猶如筏喻，不為所受不求於道，是名",
    "T13n0397_028:0197c06": "道智觀道聖諦。作如是知，見四聖諦清淨平",
    "T13n0397_028:0197c07": "等，是名菩薩觀諦方便。「復次，略說生苦是名",
    "T13n0397_028:0197c08": "為苦。若觀於生，是名苦智觀苦聖諦。生從",
    "T13n0397_028:0197c09": "因緣，是名為集。若觀有非有，是名集智觀集",
    "T13n0397_028:0197c10": "聖諦。一切生非生，是即非滅，若法不生即無",
    "T13n0397_028:0197c11": "有滅，是名為滅。若觀此滅即是滅智觀滅聖",
    "T13n0397_028:0197c12": "諦。若如是等，推求稱量思惟分別，是名為道。",
    "T13n0397_028:0197c13": "若滅如是求稱量等，入法門者，是名道智觀",
    "T13n0397_028:0197c14": "道聖諦。若住於智不證聖諦，是名菩薩觀諦",
    "T13n0397_028:0197c15": "方便。「云何菩薩觀緣方便？集不善思惟故無",
    "T13n0397_028:0197c16": "明集，無明集故行集，行集故識集，識集故",
    "T13n0397_028:0197c17": "名色集，名色集故六入集，六入集故觸集，",
    "T13n0397_028:0197c18": "觸集故受集，受集故愛集，愛集故取集，取",
    "T13n0397_028:0197c19": "集故有集，有集故生集，生集故老死集，老",
    "T13n0397_028:0197c20": "死集故憂悲苦惱集。若知如是諸苦聚集，是",
    "T13n0397_028:0197c21": "名菩薩觀緣方便。若住如是諸法聚集，則不",
    "T13n0397_028:0197c22": "長養，無所作，無諍訟，無有主，無所屬，無繫",
    "T13n0397_028:0197c23": "縛。所謂若因善法、因不善法、因不動法、若",
    "T13n0397_028:0197c24": "因向涅槃法，如是等法如實分別。若諸眾生",
    "T13n0397_028:0197c25": "根量齊限，因是諸根所作諸業，若有受報及",
    "T13n0397_028:0197c26": "非受報，善知其因聚集方便，是名菩薩觀緣",
    "T13n0397_028:0197c27": "方便。「不善思惟滅則無明滅，無明滅故行滅，",
    "T13n0397_028:0197c28": "行滅故識滅，識滅故名色滅，名色滅故六入",
    "T13n0397_028:0197c29": "滅，六入滅故觸滅，觸滅故受滅，受滅故愛",
    "T13n0397_028:0198a01": "滅，愛滅故取滅，取滅故有滅，有滅故生滅，",
    "T13n0397_028:0198a02": "生滅故老死滅，老死滅故憂悲苦惱諸苦聚",
    "T13n0397_028:0198a03": "滅。若知如是諸苦聚滅，是名菩薩觀緣方便。",
    "T13n0397_028:0198a04": "「一切諸法屬因屬緣屬和合；若法屬因緣和",
    "T13n0397_028:0198a05": "合，是法則不屬我人眾生壽命；若法不屬我",
    "T13n0397_028:0198a06": "人眾生壽命則不入法數，能如是知是名菩",
    "T13n0397_028:0198a07": "薩觀緣方便。若菩薩所修諸法，為助菩提安",
    "T13n0397_028:0198a08": "止菩提，如是諸緣悉見滅盡，而不取證為化",
    "T13n0397_028:0198a09": "眾生，是名菩薩觀緣方便。「云何觀三世方便？",
    "T13n0397_028:0198a10": "若念過去己身他身，善不善心心數法，不",
    "T13n0397_028:0198a11": "善心法呵責毀呰，善心數法悉以迴向無",
    "T13n0397_028:0198a12": "上菩提，是名菩薩觀過去方便。若未來世心",
    "T13n0397_028:0198a13": "心數法，一向專念菩提之道，若起善心願悉",
    "T13n0397_028:0198a14": "迴向無上菩提，所有不善心心數法不令入",
    "T13n0397_028:0198a15": "心，發如是願，是名菩薩觀未來方便。若現在世",
    "T13n0397_028:0198a16": "心心數法，善思惟等所作諸業，悉以迴向",
    "T13n0397_028:0198a17": "無上菩提，是名菩薩觀現在方便。作如是方",
    "T13n0397_028:0198a18": "便，是名菩薩觀三世方便。「復次，善解三世空",
    "T13n0397_028:0198a19": "無所有。若作是觀觀三世空智慧力故，若於",
    "T13n0397_028:0198a20": "三世諸佛所種無量功德，悉以迴向無上菩",
    "T13n0397_028:0198a21": "提方便力故，如是方便，是名菩薩觀三世方",
    "T13n0397_028:0198a22": "便。「復次，雖見過去盡法不至未來，而常修善",
    "T13n0397_028:0198a23": "精勤不懈；觀未來法雖無生出，不捨精進願",
    "T13n0397_028:0198a24": "向菩提；觀現在法雖念念滅，其心不忘發",
    "T13n0397_028:0198a25": "趣菩提。如是方便，是名菩薩觀三世方便。",
    "T13n0397_028:0198a26": "過去已滅、未來未至、現在不住，雖如是觀心",
    "T13n0397_028:0198a27": "心數法生滅散壞，而常不捨聚集善根助菩",
    "T13n0397_028:0198a28": "提法，如是方便，是名菩薩觀三世方便。",
    "T13n0397_028:0198a29": "「復次，若諸神通，念過去世所作善根，念已迴",
    "T13n0397_028:0198b01": "向無上菩提，念未來世未生善根，願心所圖",
    "T13n0397_028:0198b02": "如意成就，現在世中常生善根，專念不懈迴",
    "T13n0397_028:0198b03": "向無上菩提之道。如是方便，是名菩薩觀三",
    "T13n0397_028:0198b04": "世方便。「復次，若化眾生，念過去世所作善根",
    "T13n0397_028:0198b05": "助道功德，所謂隨眾生心應可化者，如其所",
    "T13n0397_028:0198b06": "樂悉已化訖。若未來世所有眾生，或須見佛",
    "T13n0397_028:0198b07": "及諸聖人而得度者，隨形應適悉令得度。若",
    "T13n0397_028:0198b08": "現在世所有眾生，若應聞法應見神力，亦",
    "T13n0397_028:0198b09": "隨所應皆悉化之，隨所教化諸眾生已，則於",
    "T13n0397_028:0198b10": "三世成自他利，如是之利悉為菩提具無礙",
    "T13n0397_028:0198b11": "智。如是方便，是名菩薩觀三世方便。",
    "T13n0397_028:0198b12": "「舍利弗！云何菩薩觀諸乘方便？世有三乘。",
    "T13n0397_028:0198b13": "何等三？聲聞乘、緣覺乘、大乘。「復有二乘。",
    "T13n0397_028:0198b14": "何等二？天乘、人乘。云何菩薩觀聲聞乘？佛",
    "T13n0397_028:0198b15": "未出世無聲聞乘。何以故？從他聞法生於正",
    "T13n0397_028:0198b16": "見。所謂聞者持戒威儀，戒威儀具故戒聚具足，",
    "T13n0397_028:0198b17": "戒聚具足已定聚具足，定聚具足已慧聚具",
    "T13n0397_028:0198b18": "足，慧聚具足已解脫聚具足，解脫聚具足已",
    "T13n0397_028:0198b19": "解脫知見聚具足。如是方便，是名菩薩觀聲",
    "T13n0397_028:0198b20": "聞乘方便。「復次，觀聲聞乘，若善不善及不動",
    "T13n0397_028:0198b21": "行，心常毀呰厭離三界，觀一切行無常苦無",
    "T13n0397_028:0198b22": "我寂滅涅槃，乃至一念不悕受生，常懷怖",
    "T13n0397_028:0198b23": "懼心不甘樂，觀陰如怨界如毒蛇，入如空",
    "T13n0397_028:0198b24": "聚，於一切趣不願受生。若能如是開示分別，",
    "T13n0397_028:0198b25": "是名菩薩觀聲聞乘方便。「云何菩薩觀緣覺",
    "T13n0397_028:0198b26": "乘方便？若緣覺出世，觀其所行如實知之，",
    "T13n0397_028:0198b27": "緣覺所行出過聲聞所有功德，欲精進不放",
    "T13n0397_028:0198b28": "逸，持戒少聞不多供養諸佛世尊給侍使令，",
    "T13n0397_028:0198b29": "以中根故。常有厭心，所作眾事皆悉尠少，",
    "T13n0397_028:0198c01": "厭患憒閙常樂遠離，獨住空閑威儀庠序，出",
    "T13n0397_028:0198c02": "入凝重安心靜默簡於人事，能為眾生現世",
    "T13n0397_028:0198c03": "福田，其心翫樂觀十二緣，常念一法出世涅",
    "T13n0397_028:0198c04": "槃，數遊禪定不從他聞，自然覺了少分境界，",
    "T13n0397_028:0198c05": "因緣悟道故名緣覺。若能如是開示分別，是",
    "T13n0397_028:0198c06": "名菩薩觀緣覺乘方便。「云何菩薩觀大乘方",
    "T13n0397_028:0198c07": "便？其乘無量，今於此中當說少分。是乘無",
    "T13n0397_028:0198c08": "量，悉能容受一切眾生，無罣礙故；是乘增",
    "T13n0397_028:0198c09": "長一切善根，令無量眾生得受用故；是乘具",
    "T13n0397_028:0198c10": "足諸波羅蜜，能隨眾生心行化故；是乘能過",
    "T13n0397_028:0198c11": "助道之法，進趣無礙至道場故；是乘平等無",
    "T13n0397_028:0198c12": "礙光明照於一切，無量眾生悉堪受故；是乘",
    "T13n0397_028:0198c13": "無畏過怯弱道，悉能示現諸佛法故；是乘能",
    "T13n0397_028:0198c14": "壞一切諸魔外道邪眾，了十二緣，建立佐助",
    "T13n0397_028:0198c15": "菩提幢故；是乘能除一切諸邊有無斷常因",
    "T13n0397_028:0198c16": "緣諸見所起煩惱障礙，覆蓋疑網調戲，得",
    "T13n0397_028:0198c17": "佛無礙真智慧故；是乘富足具諸珍寶，真實",
    "T13n0397_028:0198c18": "不虛能益眾生，大悲勇猛本願成就故；是乘",
    "T13n0397_028:0198c19": "具足十力無畏不共之法，相好嚴身身口意",
    "T13n0397_028:0198c20": "故。如是方便，是名菩薩觀大乘方便。「云何",
    "T13n0397_028:0198c21": "菩薩觀一切法方便？所謂若有為、若無為，",
    "T13n0397_028:0198c22": "菩薩於中善知方便。云何善觀有為方便？所",
    "T13n0397_028:0198c23": "有身善業、口善業、意善業，願以迴向無上菩",
    "T13n0397_028:0198c24": "提，是名有為方便。若觀身口意業同菩提",
    "T13n0397_028:0198c25": "相，迴向菩提，是名菩薩觀無為方便。「復次，",
    "T13n0397_028:0198c26": "有為方便，若能聚集五波羅蜜，是名有為方",
    "T13n0397_028:0198c27": "便。雖知般若波羅蜜其性無為，於所聚集終",
    "T13n0397_028:0198c28": "無厭賤，要欲具足諸波羅蜜，深解善根同無",
    "T13n0397_028:0198c29": "漏菩提，而猶願成一切種智，是名菩薩無為",
    "T13n0397_028:0199a01": "方便。「復次，有為方便，住於無礙平等心中，",
    "T13n0397_028:0199a02": "以四攝法攝取眾生，是名有為方便。云何無",
    "T13n0397_028:0199a03": "為方便？善解眾生無我無人無所悕求，知",
    "T13n0397_028:0199a04": "四攝法同無為解脫，而能迴向一切種智，是",
    "T13n0397_028:0199a05": "名無為方便。「復次，有為方便，若諸煩惱生死",
    "T13n0397_028:0199a06": "相續斷令不起，所有善根助菩提者令不斷",
    "T13n0397_028:0199a07": "絕，乃至不行少煩惱分，是名有為方便。云",
    "T13n0397_028:0199a08": "何無為方便？雖觀空無相無願，知此三空即",
    "T13n0397_028:0199a09": "助道方便故能不證，是名無為方便。「復次，有",
    "T13n0397_028:0199a10": "為方便，雖在三界不為三界煩惱所污，是名",
    "T13n0397_028:0199a11": "有為方便。云何無為方便？雖出三界不證於",
    "T13n0397_028:0199a12": "出，是名無為方便。如佛所說，知諸法方便則",
    "T13n0397_028:0199a13": "能具足一切種智。何以故，一切種智無量無",
    "T13n0397_028:0199a14": "邊，具足正念慧方便故，是故名為一切法方",
    "T13n0397_028:0199a15": "便。舍利弗！是名菩薩智慧所緣八方便也。",
    "T13n0397_028:0199a16": "「舍利弗！是八方便能攝菩薩無盡智慧。舍",
    "T13n0397_028:0199a17": "利弗！是慧能解，觀了善法不善法故；是慧",
    "T13n0397_028:0199a18": "如箭，善射法故；是慧財行，聖法現在故；",
    "T13n0397_028:0199a19": "是慧真解，斷除諸見煩惱障礙諸覆蓋故；是",
    "T13n0397_028:0199a20": "慧定願，悉能滿足本所求故；是慧消融，能除",
    "T13n0397_028:0199a21": "煩惱諸焦熱故；是慧悅豫，不斷法樂故；是",
    "T13n0397_028:0199a22": "慧正念，了所緣義故；是慧安住，具三十七",
    "T13n0397_028:0199a23": "助道法故；是慧得相，如所行乘能具足故；",
    "T13n0397_028:0199a24": "是慧解相，性智照故；是慧能度，過諸流故；",
    "T13n0397_028:0199a25": "是慧能進，成正定決定故；是慧正見，具",
    "T13n0397_028:0199a26": "足一切諸善法故；是慧歡喜，墮煩惱者能",
    "T13n0397_028:0199a27": "拔濟故；是慧殊勝，得頂法故；是慧微妙，自",
    "T13n0397_028:0199a28": "然覺故；是慧不行，不近三世故；是慧攝取，",
    "T13n0397_028:0199a29": "具一切方便故；是慧能斷，過諸思想故；是",
    "T13n0397_028:0199b01": "慧不放逸，捨離闇曚故；是慧初始，發行一",
    "T13n0397_028:0199b02": "切諸善法故；是慧能發，具諸乘故；是慧照",
    "T13n0397_028:0199b03": "明，除無明網故；是慧與眼，一切眾生如其",
    "T13n0397_028:0199b04": "所解得明了故；是慧無依，過眼色故；是慧",
    "T13n0397_028:0199b05": "第一義，出真實故；是慧無諍，善分別故；是",
    "T13n0397_028:0199b06": "慧明了，向智門故；是慧無盡，能遍行故；是",
    "T13n0397_028:0199b07": "慧不逆，見十二緣故；是慧解脫，諸纏繫縛",
    "T13n0397_028:0199b08": "悉善斷故；是慧不雜，離於一切障礙法故。",
    "T13n0397_028:0199b09": "「舍利弗！一切眾生所有心行，如是智慧悉能",
    "T13n0397_028:0199b10": "照達，如眾生心行慧思智、諸煩惱門，如是",
    "T13n0397_028:0199b11": "智慧皆悉觀了。若聲聞、緣覺、菩薩、如來所有",
    "T13n0397_028:0199b12": "智慧，是菩薩悉能遍學。舍利弗！是名菩薩",
    "T13n0397_028:0199b13": "無盡之慧，以是無盡慧具無盡智。」說是法時，",
    "T13n0397_028:0199b14": "三萬二千菩薩善根熟者得無生法忍。",
    "T13n0397_028:0199b15": "大方等大集經卷第二十八"
}